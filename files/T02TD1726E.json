{
    "T02TD1726E:91b-0": "@91b # // rgya gar skad du //",
    "T02TD1726E:91b-1": "au gra t'a ra de w'i s'a dh'a nam /",
    "T02TD1726E:91b-2": "bod skad du /",
    "T02TD1726E:91b-3": "lha mo au gra t'a ra'i sgrub thabs /",
    "T02TD1726E:91b-4": "shes rab gsal byed au gra t'a ra la phyag 'tshal lo //",
    "T02TD1726E:91b-5": "'di nyid kyi bsgrub pa nyams su len par 'dod pa'i gang zag gis //",
    "T02TD1726E:91b-6": "gnas kyi khyad par /",
    "T02TD1726E:91b-7": "ling ga gcig pa'am /",
    "T02TD1726E:91b-8": "dur khrod dam /",
    "T02TD1726E:91b-9": "khang stong la sogs pa'i gnas su /",
    "T02TD1726E:91b-10": "ro ma nyams pa'am /",
    "T02TD1726E:91b-11": "bde ba'i stan la 'dug nas /",
    "T02TD1726E:91b-12": "gnas gsum du rdo rje gsum bsam par bya zhing /",
    "T02TD1726E:91b-13": "yi ge gsum las 'od zer 'phros /",
    "T02TD1726E:91b-14": "srid pa gsum po thams cad snang bar byas /",
    "T02TD1726E:91b-15": "slar tshur 'dus nas thim par bsam mo //",
    "T02TD1726E:91b-16": "de nas stong pa nyid kyi don bsam zhing /",
    "T02TD1726E:91b-17": "aom sv'a bh'a wa shuddha:sarba dharm'a sv'a bh'a wa shuddhonyaham /",
    "T02TD1726E:91b-18": "zhes brjod do //",
    "T02TD1726E:92a-0": "de nas stong pa'i ngang las nam mkha'i gnas su a'a: @92a * //",
    "T02TD1726E:92a-1": "yig dmar po yongs su gyur pa las padma dmar po //",
    "T02TD1726E:92a-2": "de'i steng du t'am yig yongs su gyur pa las ka p'a la mtshan dang ldan pa'o //",
    "T02TD1726E:92a-3": "de'i steng du h'um yig sngon po yongs su gyur pa las /",
    "T02TD1726E:92a-4": "gri gug sngon po h'um gis mtshan pa'o //",
    "T02TD1726E:92a-5": "de yongs su gyur pa las rang nyid rje btsun ma au gra t'a ra nyid du gyur pa ni /",
    "T02TD1726E:92a-6": "sku mdog sngon mo 'jigs su rung ba /",
    "T02TD1726E:92a-7": "mi mgo rlon pa'i phreng ba dang ldan pa /",
    "T02TD1726E:92a-8": "zhabs g-yas bskum zhing g-yon brkyang pa /",
    "T02TD1726E:92a-9": "sku lus sbom thung /",
    "T02TD1726E:92a-10": "gsus khyim che ba /",
    "T02TD1726E:92a-11": "autpala'i phreng bas brgyan pa /",
    "T02TD1726E:92a-12": "zhal gcig ma ;",
    "T02TD1726E:92a-13": "lha'i gzugs can ma /",
    "T02TD1726E:92a-14": "bzhad pa'i gad rgyangs can /",
    "T02TD1726E:92a-15": "dgyes par mdzad ma /",
    "T02TD1726E:92a-16": "ro'i gdan la bzhugs pa /",
    "T02TD1726E:92a-17": "klu chen po brgyad kyis nyes bar brgyan pa /",
    "T02TD1726E:92a-18": "spyan gsum dmar la zlum pa /",
    "T02TD1726E:92a-19": "stag gi pags pa'i sham thabs can /",
    "T02TD1726E:92a-20": "lang tsho gzhon sha dang ldan pa /",
    "T02TD1726E:92a-21": "phyag rgya lngas yang dag par brgyan pa /",
    "T02TD1726E:92a-22": "ljags 'dril ba /",
    "T02TD1726E:92a-23": "mche ba drag tu gtsigs pa /",
    "T02TD1726E:92a-24": "rtsa ba'i phyag gnyis kyis gri sug dang /",
    "T02TD1726E:92a-25": "thod pa thugs kar 'dzin cing /",
    "T02TD1726E:92a-26": "'og ma gnyis kyis ral gri dang /",
    "T02TD1726E:92a-27": "autpala 'dzin pa /",
    "T02TD1726E:92a-28": "dmar ser dang ldan pa'i ral pa gcig ma'i khrod na rigs kyi bdag po mi bskyod pas dbu brgyan par gyur pa'i lha mo'i skur bsam par bya'o //",
    "T02TD1726E:92a-29": "de ltar lha mo'i skur bsgom pa nyams su blangs pa nyid kyis sgrub pa po ni snyan dngags mkhan chen por 'gyur ro //",
    "T02TD1726E:92a-30": "de nas bzlas par bya ste /",
    "T02TD1726E:92a-31": "hr'im tr'im h'um phad /",
    "T02TD1726E:92a-32": "ces pa snying ga'i gnas su 'od zer rnam pa lnga dang ldan par bsams nas /",
    "T02TD1726E:92a-33": "yi ge rnams kyi 'od zer lngas mi shes pa'i bud shing bsregs shing /",
    "T02TD1726E:92a-34": "ye shes kyi snang ba bskyed par bsam mo //",
    "T02TD1726E:92a-35": "g-yas ral gri'i gnas su mi rus kyi phreng ba 'chang bar mos la bzlas pa bya'o //",
    "T02TD1726E:92a-36": "de ltar 'di'i sngags 'bum phrag gcig bzlas ba tsam gyis 'jam pa'i dbyangs kyi gsung gi dbang phyug thob par 'gyur ro //",
    "T02TD1726E:92a-37": "'od zer spro bsdu'i sbyor ba nyid kyis yid rtse gcig tu mnyam par bzhag la bsgom zhing /",
    "T02TD1726E:92b-0": "rang nyid snyan dngags mkhan chen po'i rig pa'i gnas lnga pa chen @92b po'i pandi ta yin snyam du nga rgyal bya'o //",
    "T02TD1726E:92b-1": "de ltar bsgom pa la rtse gcig tu gnas pa nyid kyis the tshom med par snyan dngags mkhan chen po dang /",
    "T02TD1726E:92b-2": "gnas lnga pa'i pandi ta chen por 'gyur ro //",
    "T02TD1726E:92b-3": "gtor ma gtong bar 'dod na /",
    "T02TD1726E:92b-4": "gtor ma bsang sbyangs nas /",
    "T02TD1726E:92b-5": "a'a:las byung ba'i thod pa aom a'a:h'um las byung ba'i ye shes kyi bdud rtsi bsams la /",
    "T02TD1726E:92b-6": "sngags 'di nyid kyis gtor ma dbul lo //",
    "T02TD1726E:92b-7": "aom hr'i:ae ka dza te /",
    "T02TD1726E:92b-8": "ma ma au pa n'i t'a ya /",
    "T02TD1726E:92b-9": "sarba satv'a n'am /",
    "T02TD1726E:92b-10": "sh'antim ku ru /",
    "T02TD1726E:92b-11": "pushtim ku ru /",
    "T02TD1726E:92b-12": "raksham ku ru /",
    "T02TD1726E:92b-13": "mah'a taksha ka /",
    "T02TD1726E:92b-14": "n'a g'a dhi pa ta ye /",
    "T02TD1726E:92b-15": "ai mam ba lim grihna grihna grihna pa ya grihna pa ya ba ra bi dy'a karsha ya karsha ya /",
    "T02TD1726E:92b-16": "tra ta tra ta /",
    "T02TD1726E:92b-17": "tstshe da tstshe da /",
    "T02TD1726E:92b-18": "tstshe da ya tstshe da ya /",
    "T02TD1726E:92b-19": "aom a'a:h'um phad sv'ah'a /",
    "T02TD1726E:92b-20": "zhes pa lan gsum mam bdun gyis so //",
    "T02TD1726E:92b-21": "mchod pas mchod nas /",
    "T02TD1726E:92b-22": "h'um gi yi ge las byung sngo zhing spom thung ral pa'i thor tshugs ldan //",
    "T02TD1726E:92b-23": "g-yon brgyad mchog gis mi ro mnan cing mi bzad mchog gi gad rgyangs can //",
    "T02TD1726E:92b-24": "ral gri autpala dang ni gri gug thod 'dzin klu chen rgyan dang ldan //",
    "T02TD1726E:92b-25": "'gro ba'i mi shes mun pa 'joms mdzad sgrol ma drag mo khyod la 'dud //",
    "T02TD1726E:92b-26": "ces pas bstod do //",
    "T02TD1726E:92b-27": "gal te dngos dang rmi lam la sogs par 'byung po dang /",
    "T02TD1726E:92b-28": "sha za 'jigs su rung ba dang /",
    "T02TD1726E:92b-29": "bud med shin tu rid pa dang /",
    "T02TD1726E:92b-30": "sprul la sogs pas 'tshe ba dang /",
    "T02TD1726E:92b-31": "yid mi phebs pa dang /",
    "T02TD1726E:92b-32": "bsgrub snying mi 'dod pa rnams byung na gegs yin pas /",
    "T02TD1726E:92b-33": "'di'i gtor sngags kyis gtor ma gtong zhing ;",
    "T02TD1726E:92b-34": "rje btsun lha mo'i rnal 'byor la yid brtan pas thams cad stong pa nyid du bsam zhing /",
    "T02TD1726E:92b-35": "nya ngan ba dang /",
    "T02TD1726E:92b-36": "bag tsha ba nyid du mi bya'o //",
    "T02TD1726E:92b-37": "de dag thams cad rang bzhin par 'gyur ro //",
    "T02TD1726E:92b-38": "sgrub pa po yid spro ba dang /",
    "T02TD1726E:92b-39": "sems dpa' ba dang /",
    "T02TD1726E:92b-40": "bsgrub pa la blo brtan pa dang /",
    "T02TD1726E:92b-41": "rmi lam du ma dang /",
    "T02TD1726E:92b-42": "sring mo dang /",
    "T02TD1726E:92b-43": "rje mo la sogs pa'i bud med rgyan gyis brgyan pa dang /",
    "T02TD1726E:92b-44": "lus sbom zhing brjid pa dang /",
    "T02TD1726E:92b-45": "dri ngad ldan pa la sogs pa'i bud med kyi chogs kyis phyag mtshan bu sti la sogs pa ster ba dang /",
    "T02TD1726E:92b-46": "rang gis rnyed pa dang /",
    "T02TD1726E:93a-0": "nyi zla shar @93a * //",
    "T02TD1726E:93a-1": "ba la sogs pa'i mtshan ma ni grub pa'i rtags so //",
    "T02TD1726E:93a-2": "rjes su yi ge brgya pas nongs ba bshags shing /",
    "T02TD1726E:93a-3": "dge ba'i rtsa ba sems can thams cad dang thun mong du yongs su bsngo bar bya'o //",
    "T02TD1726E:93a-4": "lha mo'i nga rgyal la gnas pas spyod lam thams cad yongs su bskyang bar bya'o //",
    "T02TD1726E:93a-5": "lha mo au gra t'a ra'i sgrub thabs rgya gar shar phyogs kyi pandi ta chen po shr'i ba na ras na'i zhabs kyis mdzad pa rdzogs so /",
    "T02TD1726E:93a-7": "// / pandi ta de nyid dang chos 'khor lo ts'a ba 'jam dpal ye shes zhes bya bas dpal 'khor bde chen du bsgyur cing zhus pa'o;/"
}