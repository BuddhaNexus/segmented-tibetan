{
    "T04D3837:146b-0": "@146b # // rgya gar skad du /",
    "T04D3837:146b-1": "pra ti tya sa mu tpa da hri da ya bya khya na /",
    "T04D3837:146b-2": "bod skad du /",
    "T04D3837:146b-3": "rten cing 'brel par 'byung ba'i snying po'i rnam par bshad pa /",
    "T04D3837:147a-0": "'jam dpal @147a * //",
    "T04D3837:147a-1": "gzhon nur gyur pa la phyag 'tshal lo //",
    "T04D3837:147a-2": "'di la dge sbyong nyan 'dod pa /",
    "T04D3837:147a-3": "mnyan pa dang /",
    "T04D3837:147a-4": "gzung ba dang /",
    "T04D3837:147a-5": "khong du chud par bya ba dang /",
    "T04D3837:147a-6": "rtog pa dang /",
    "T04D3837:147a-7": "sel nus pa dang ldan pa'i slob ma zhig slob dpon gyi gan du 'ongs nas /",
    "T04D3837:147a-8": "de bzhin gshegs pas bstan pa las brtsams te /",
    "T04D3837:147a-9": "'di skad 'dri'o //",
    "T04D3837:147a-10": "bcom ldan 'das 'di la /",
    "T04D3837:147a-11": "yan lag bye brag bcu gnyis gang //",
    "T04D3837:147a-12": "thub pas rten 'byung gsungs de dag / gang du bsdu ba lta ba thos par 'tshal lo //",
    "T04D3837:147a-13": "de chos de dag de kho na nyid 'dri bar rig nas slob dpon gyis 'di skad ces bu /",
    "T04D3837:147a-14": "nyon mongs las dang sdug bsngal dang //",
    "T04D3837:147a-15": "gsum po dag tu zad par 'dus //",
    "T04D3837:147a-16": "zhes gsal zhing zur phyin pa'i tshig 'dis smras so //",
    "T04D3837:147a-17": "de la bcu dang gnyis ni bcu gnyis so //",
    "T04D3837:147a-18": "yan lag rnam nyid bye brag yin pas na yan lag bye brag ste /",
    "T04D3837:147a-19": "shing rta'i yan lag bzhin du yan lag tu gyur pa bstan to //",
    "T04D3837:147a-20": "sku dang /",
    "T04D3837:147a-21": "gsung dang /",
    "T04D3837:147a-22": "thugs thub pas na thub pa'o //",
    "T04D3837:147a-23": "thub pa des gsungs pa zhes bya ba ni bstan pa dang /",
    "T04D3837:147a-24": "bshad pa zhes bya ba'i rnam grangs su gtogs pa'o //",
    "T04D3837:147a-25": "de yang rang bzhin dang /",
    "T04D3837:147a-26": "nges pa dang /",
    "T04D3837:147a-27": "skyes bu dang ;",
    "T04D3837:147a-28": "gzhan la rag las pa dang /",
    "T04D3837:147a-29": "dbang phyug dang /",
    "T04D3837:147a-30": "dus dang /",
    "T04D3837:147a-31": "ngo bo nyid dang /",
    "T04D3837:147a-32": "'dod rgyal dang /",
    "T04D3837:147a-33": "gnam gyis bskos pa dang /",
    "T04D3837:147a-34": "gyi na la sogs pa'i rgyu rnams las byung ba ni ma yin te /",
    "T04D3837:147a-35": "'di ni rten cing 'brel par 'byung ba'o //",
    "T04D3837:147a-36": "yan lag bcu gnyis po 'di dag ni nyon mongs pa dang /",
    "T04D3837:147a-37": "las dang /",
    "T04D3837:147a-38": "sdug bsngal rnams su gcig la gcig brten te mdung",
    "T04D3837:147a-39": "khyim gyi tshul du gsum po dag tu zad par",
    "T04D3837:147a-40": "'dus par 'gyur ro //",
    "T04D3837:147a-41": "zad par zhes bya ba ni ma lus par zhes bya ba'i tha tshig go //",
    "T04D3837:147a-42": "dris pa /",
    "T04D3837:147a-43": "nyon mongs pa rnams ni gang /",
    "T04D3837:147a-44": "las dag ni gang /",
    "T04D3837:147a-45": "sdug bsngal ni gang /",
    "T04D3837:147a-46": "rten pa'i bye brag 'di dag gang du ji ltar bsdu bar 'gyur /",
    "T04D3837:147a-47": "smras pa /",
    "T04D3837:147a-48": "dang po brgyad dang dgu nyon mongs //",
    "T04D3837:147a-49": "bye brag bcu gnyis kyi dang po ni ma rig pa /",
    "T04D3837:147a-50": "brgyad pa ni srid pa /",
    "T04D3837:147a-51": "dgu pa ni len pa ste /",
    "T04D3837:147b-0": "'di gsum ni nyon mongs pa rnams su shes par @147b bya'o ;",
    "T04D3837:147b-1": "/ las de gang zhe na /",
    "T04D3837:147b-2": "gnyis dang bcu pa las yin te /",
    "T04D3837:147b-3": "gnyis pa ni 'du byed /",
    "T04D3837:147b-4": "bcu pa ni srid pa ste /",
    "T04D3837:147b-5": "chos 'di gnyis ni las su bsdu bar shes par bya'o //",
    "T04D3837:147b-6": "lhag ma bdun yang sdug bsngal yin //",
    "T04D3837:147b-7": "nyon mongs pa dang /",
    "T04D3837:147b-8": "las su bsdus pa'i bye brag de dag gi lhag",
    "T04D3837:147b-9": "ma bye brag bdun po gang yin pa de dag",
    "T04D3837:147b-10": "ni sdug bsngal du bsdu bar shes par bya ste",
    "T04D3837:147b-11": "/ 'di lta ste /",
    "T04D3837:147b-12": "rnam par shes pa dang /",
    "T04D3837:147b-13": "ming dang /",
    "T04D3837:147b-14": "gzugs dang /",
    "T04D3837:147b-15": "skye mched drug dang /",
    "T04D3837:147b-16": "reg pa dang /",
    "T04D3837:147b-17": "tshor ba dang /",
    "T04D3837:147b-18": "skye ba dang /",
    "T04D3837:147b-19": "rga shi rnams so //",
    "T04D3837:147b-20": "yang zhes bya ba'i sgra ni bsdu ba ste ;",
    "T04D3837:147b-21": "sdug pa dang bral ba dang /",
    "T04D3837:147b-22": "mi sdug pa dang phrad pa dang /",
    "T04D3837:147b-23": "'dod pas phongs pa'i sdug bsngal rnams sdug pa'o //",
    "T04D3837:147b-24": "bcu gnyis chos ni gsum du 'dus //",
    "T04D3837:147b-25": "de'i phyir chos bcu gnyis po de dag ni las dang nyon mongs pa dang /",
    "T04D3837:147b-26": "sdug bsngal rnams su shes par bya'o//",
    "T04D3837:147b-27": "ni zhes bya ba'i sgras ni lhag ma'i tshigs bcad pa'i don te /",
    "T04D3837:147b-28": "mdo las bstan pa'i chos rnams ni 'di dag tu",
    "T04D3837:147b-29": "zad kyi de las gzhan ci yang med do zhes",
    "T04D3837:147b-30": "bcad pa'o // dris pa /",
    "T04D3837:147b-31": "de dag ni 'tshal na nyon mongs pa dang /",
    "T04D3837:147b-32": "las dang /",
    "T04D3837:147b-33": "sdug bsngal 'di dag ni gang las gang byung ba bstan du gsol /",
    "T04D3837:147b-34": "smras pa /",
    "T04D3837:147b-35": "gsum po dag las gnyis 'byung ste //",
    "T04D3837:147b-36": "nyon mongs pa gsum po dag las las zhes bya ba gnyis 'byung ngo //",
    "T04D3837:147b-37": "gnyis las bdun 'byung /",
    "T04D3837:147b-38": "sdug bsngal zhes bya ba gong du bstan pa rnams so //",
    "T04D3837:147b-39": "bdun las kyang gsum 'byung /",
    "T04D3837:147b-40": "nyon mongs zhes bya ba rnams so //",
    "T04D3837:147b-41": "yang nyon mongs pa rnams gsum po de dag las /",
    "T04D3837:147b-42": "las gnyis 'byung ste /",
    "T04D3837:147b-43": "srid pa'i 'khor lo de //",
    "T04D3837:147b-44": "nyid ni yang dang yang du 'khor //",
    "T04D3837:147b-45": "srid pa ni gsum ste /",
    "T04D3837:147b-46": "'dod pa dang /",
    "T04D3837:147b-47": "gzugs dang /",
    "T04D3837:147b-48": "gzugs med pa zhes bya ste /",
    "T04D3837:147b-49": "de dag tu mi 'dod par 'khor ba'i 'khor lor",
    "T04D3837:147b-50": "gyur pa so so'i skye bo'i 'jig rten 'di nyid",
    "T04D3837:147b-51": "bdag nyid kun tu 'phyan no //",
    "T04D3837:147b-52": "ni zhes bya ba'i sgra ni nges pa med par bstan pa'i don te /",
    "T04D3837:147b-53": "ji ltar 'khor lo rim gyis 'khor ba de ltar",
    "T04D3837:147b-54": "srid pa rnams su 'byung ba yang ma yin gyi",
    "T04D3837:148a-0": "nges pa med par @148a * //",
    "T04D3837:148a-1": "bstan to //",
    "T04D3837:148a-2": "dris pa /",
    "T04D3837:148a-3": "'o na lus thams cad kyi dbang phyug sems can zhes bgyi ba gang lags /",
    "T04D3837:148a-4": "de'i bgyid pa ji lta bu /",
    "T04D3837:148a-5": "smras pa /",
    "T04D3837:148a-6": "'gro kun rgyu dang 'bras bu ste //",
    "T04D3837:148a-7": "btags pa ma gtogs par /",
    "T04D3837:148a-8": "'di la sems can ci yang med //",
    "T04D3837:148a-9": "'di na yang dag par brtags pa ste /",
    "T04D3837:148a-10": "brtags pa tsam gyi tshul du ni ma yin no //",
    "T04D3837:148a-11": "brtags pa tsam du yod pa de ni /",
    "T04D3837:148a-12": "rdzas su yod par mi rung ngo //",
    "T04D3837:148a-13": "dris pa /",
    "T04D3837:148a-14": "gal te de ltar na /",
    "T04D3837:148a-15": "'o na 'jig rten 'di nas 'jig rten pha rol du su mchi /",
    "T04D3837:148a-16": "smras pa /",
    "T04D3837:148a-17": "'di nas 'jig rten pha rol du rdul phra mo tsam yang mi 'pho ste /",
    "T04D3837:148a-18": "'on kyang /",
    "T04D3837:148a-19": "stong pa kho na'i chos rnams las //",
    "T04D3837:148a-20": "stong pa'i chos rnams 'byung bar zad //",
    "T04D3837:148a-21": "bdag dang bdag gi med pa'i chos //",
    "T04D3837:148a-22": "nyon mongs pa dang las zhes bya ba rgyur gyur pa lnga po stong pa rnams las /",
    "T04D3837:148a-23": "bdag dang bdag gi med pa sdug bsngal du brjod pa /",
    "T04D3837:148a-24": "'bras bur btags pa'i chos stong pa bdun po dag",
    "T04D3837:148a-25": "'byung bar 'gyur ro zhes bya ba'i tha tshig go",
    "T04D3837:148a-26": "// de ni 'di skad du /",
    "T04D3837:148a-27": "bdag dang bdag gi med la /",
    "T04D3837:148a-28": "de dag phan tshun du yang bdag dang bdag gi ma yin te /",
    "T04D3837:148a-29": "'on kyang rang bzhin gyis bdag med pa'i chos rnams",
    "T04D3837:148a-30": "las rang bzhin gyis bdag med pa'i chos rnams 'byung",
    "T04D3837:148a-31": "ba de ltar khong du chud par bya'o zhes bstan",
    "T04D3837:148a-32": "pa yin no // 'dir smras pa /",
    "T04D3837:148a-33": "rang bzhin gyis bdag med pa'i chos dag las rang",
    "T04D3837:148a-34": "bzhin gyis bdag med pa'i chos kho na dag 'byung",
    "T04D3837:148a-35": "ba 'di la dpe ci mchis /",
    "T04D3837:148a-36": "'dir smras pa /",
    "T04D3837:148a-37": "kha thon mar me me long rgyu //",
    "T04D3837:148a-38": "me shel sa bon skyur dang sgras //",
    "T04D3837:148a-39": "dpe 'di rnams dang bcas pas kyang rang bzhin gyis",
    "T04D3837:148a-40": "bdag med pa dang 'jig rten pha rol 'grub par",
    "T04D3837:148a-41": "shes par bya'o // dper na bla ma'i kha nas",
    "T04D3837:148a-42": "brjod pa rnams slob ma la 'pho ba ni bla",
    "T04D3837:148a-43": "mas brjod du med par 'gyur bas mi 'pho'o //",
    "T04D3837:148a-44": "slob mas smra ba yang /",
    "T04D3837:148a-45": "gzhan las ma yin te /",
    "T04D3837:148a-46": "rgyu med par 'gyur ba'i phyir ro //",
    "T04D3837:148a-47": "ji ltar bla ma'i kha nas brjod pa ltar 'chi kha'i sems kyang de bzhin te /",
    "T04D3837:148a-48": "rtag pa'i skyon du 'gyur bas 'jig rten pha rol du mi 'gro'o //",
    "T04D3837:148b-0": "'jig @148b rten pha rol yang gzhan las mi 'byung ste /",
    "T04D3837:148b-1": "rgyu med pa'i skyon du 'gyur ba'i phyir ro //",
    "T04D3837:148b-2": "ji ltar bla mas brjod pa'i rgyu las 'byung bas",
    "T04D3837:148b-3": "slob ma de nyid dang de dag gzhan no zhes",
    "T04D3837:148b-4": "brjod par mi nus pa ltar 'chi kha'i sems la",
    "T04D3837:148b-5": "brten nas skyes pa'i char gtogs pa'i sems kyang de",
    "T04D3837:148b-6": "bzhin te / de dag nyid dang de las gzhan zhes brjod par mi nus so //",
    "T04D3837:148b-7": "de bzhin du mar me las mar me dang /",
    "T04D3837:148b-8": "bzhin las me long gi gzugs brnyan 'byung ba dang /",
    "T04D3837:148b-9": "rgya las rgya'i 'bur dang /",
    "T04D3837:148b-10": "me shel las me dang /",
    "T04D3837:148b-11": "sa bon las myu gu dang /",
    "T04D3837:148b-12": "shing thog skyur po'i rgyus 'gram chu ldang ba dang /",
    "T04D3837:148b-13": "sgra las brag ci 'byung bar 'gyur zhing /",
    "T04D3837:148b-14": "de dag kyang de nyid dang gzhan shes par sla ba ma yin pa de bzhin du /",
    "T04D3837:148b-15": "phung po nyid mtshams sbyor ba yang //",
    "T04D3837:148b-16": "mi 'pho bar yang mkhas rtog bya //",
    "T04D3837:148b-17": "de la phung po ni /",
    "T04D3837:148b-18": "gzugs dang /",
    "T04D3837:148b-19": "tshor ba dang ;",
    "T04D3837:148b-20": "'du shes dang /",
    "T04D3837:148b-21": "'du byed dang /",
    "T04D3837:148b-22": "rnam par shes pa'i phung po'o //",
    "T04D3837:148b-23": "de dag nyid mtshams sbyor ba zhes bya ba mi",
    "T04D3837:148b-24": "'gags nas rgyu de las 'byung ba gzhan dag 'byung",
    "T04D3837:148b-25": "ba ste / 'jig rten 'di nas pha rol tu dngos po rdul phra mo tsam yang mi 'gro'o //",
    "T04D3837:148b-26": "de ltar na 'khor ba'i 'khol lor nor ba'i rnam",
    "T04D3837:148b-27": "par rtog pa'i bag chags kyis bskyed pa yin no",
    "T04D3837:148b-28": "// tha ma'i yang zhes pa'i sgra ni log pa ste /",
    "T04D3837:148b-29": "de las bzlog par shes par bya'o //",
    "T04D3837:148b-30": "dngos po rnams la mi rtag pa dang /",
    "T04D3837:148b-31": "sdug bsngal ba dang /",
    "T04D3837:148b-32": "stong pa dang /",
    "T04D3837:148b-33": "bdag med par rtogs na ;",
    "T04D3837:148b-34": "/ dngos po la rmongs par mi 'gyur ro //",
    "T04D3837:148b-35": "rmongs pa med na mi chags so //",
    "T04D3837:148b-36": "ma chags na zhe sdang bar mi 'gyur ro //",
    "T04D3837:148b-37": "zhe sdang med na las mi byed do //",
    "T04D3837:148b-38": "las med na dngos po mi len no //",
    "T04D3837:148b-39": "len pa med na srid pa mngon par 'du mi byed do //",
    "T04D3837:148b-40": "srid pa med na mi skye'o //",
    "T04D3837:148b-41": "ma skyes na lus dang /",
    "T04D3837:148b-42": "sems la sdug bsngal mi 'byung ngo //",
    "T04D3837:148b-43": "de ltar 'dir rgyu lnga pa de dag ma bsags pas gzhan du 'bras bu mi 'byung ste /",
    "T04D3837:148b-44": "'di ni thar pa zhes bya'o //",
    "T04D3837:148b-45": "de ltar na rtag pa dang chad pa'i mtha' la",
    "T04D3837:148b-46": "sogs pa lta ba ngan pa rnams gsal ba yin",
    "T04D3837:149a-0": "no // 'di @149a * //",
    "T04D3837:149a-1": "la tshigs su bcad pa gnyis yod de /",
    "T04D3837:149a-2": "shin tu phra ba'i dngos la yang //",
    "T04D3837:149a-3": "gang gi chad par rnam brtags par //",
    "T04D3837:149a-4": "rnam par mi mkhas de yi ni //",
    "T04D3837:149a-5": "rkyen las skyes pa'i don ma mthong //",
    "T04D3837:149a-6": "'di la gsal bya gang yang med //",
    "T04D3837:149a-7": "gzhag par bya ba ci yang med //",
    "T04D3837:149a-8": "yang dag nyid la yang dag blta //",
    "T04D3837:149a-9": "yang dag mthong na rnam par grol //"
}