{
    "T04TD3833E:137b-0": "@137b # // rgya gar skad du /",
    "T04TD3833E:137b-1": "ma h'a y'a na bim shi k'a /",
    "T04TD3833E:137b-2": "bod skad du /",
    "T04TD3833E:137b-3": "theg pa chen po nyi shu pa /",
    "T04TD3833E:137b-4": "'jam dpal gzhon nur gyur pa la phyag 'tshal lo //",
    "T04TD3833E:137b-5": "chags med thugs su chud sangs rgyas //",
    "T04TD3833E:137b-6": "rjod byed brjod par bya ba min //",
    "T04TD3833E:137b-7": "thugs rjes rgyal ba snang gyur pa //",
    "T04TD3833E:137b-8": "mthu bsam mi khyab phyag 'tshal lo //",
    "T04TD3833E:137b-9": "dam pa'i don du skye med phyir //",
    "T04TD3833E:137b-10": "de nyid du ni grol ba'ang med //",
    "T04TD3833E:137b-11": "mkha' bzhin sangs rgyas de bzhin te //",
    "T04TD3833E:137b-12": "sems can dang ni mtshan nyid gcig / pha rol tshu rol skye med pas //",
    "T04TD3833E:137b-13": "rang bzhin mya ngan 'das pa'ang med ;",
    "T04TD3833E:137b-14": "/ de bzhin 'dus byas mngon par stong //",
    "T04TD3833E:137b-15": "kun mkhyen ye shes spyod yul yin //",
    "T04TD3833E:137b-16": "dngos po kun gyi rang bzhin no //",
    "T04TD3833E:137b-17": "gzugs brnyan dang ni mtshungs par rtogs //",
    "T04TD3833E:137b-18": "rnam dag zhi ba'i ngo bo nyid //",
    "T04TD3833E:137b-19": "gnyis med de bzhin nyid du mnyam //",
    "T04TD3833E:137b-20": "bdag dang bdag med bden min te //",
    "T04TD3833E:137b-21": "so so'i skye bos brtags pa yin //",
    "T04TD3833E:137b-22": "bde dang sdug bsngal ltos pa ste //",
    "T04TD3833E:137b-23": "nyon mongs rnams dang grol de bzhin //",
    "T04TD3833E:137b-24": "'gro ba rigs drug 'khor ba ru //",
    "T04TD3833E:137b-25": "mtho ris mchog dang bde ba dang //",
    "T04TD3833E:137b-26": "dmyal bar sdug bsngal chen po ste //",
    "T04TD3833E:137b-27": "de dag yul rnams nyams su myong ;",
    "T04TD3833E:137b-28": "/ mi dges mchog tu sdug bsngal zhing //",
    "T04TD3833E:137b-29": "dga' na mi rtag rgud pa yin //",
    "T04TD3833E:137b-30": "dge ba'i las rnams nyid kyis kyang //",
    "T04TD3833E:137b-31": "bzang po nyid du nges pa yin //",
    "T04TD3833E:137b-32": "skye med rtogs pas bskrun pa yis //",
    "T04TD3833E:137b-33": "dmyal la sogs pa snang ba ni //",
    "T04TD3833E:137b-34": "nyes pa nags kyi me bzhin bsreg /",
    "T04TD3833E:137b-35": "sgyu ma ji lta ji lta bar //",
    "T04TD3833E:137b-36": "de bzhin sems can yul la spyod //",
    "T04TD3833E:137b-37": "'gro ba sgyu ma'i rang bzhin yin //",
    "T04TD3833E:137b-38": "de bzhin du ni brten nas byung //",
    "T04TD3833E:137b-39": "ji ltar ri mo mkhan gyis gzugs //",
    "T04TD3833E:137b-40": "gnod sbyin 'jigs pa bris pa yis //",
    "T04TD3833E:137b-41": "de yis rang nyid skrag pa ltar //",
    "T04TD3833E:137b-42": "mi mkhas 'khor bar de bzhin no //",
    "T04TD3833E:137b-43": "ji ltar rang gis 'dam g-yos pas //",
    "T04TD3833E:137b-44": "byis pa 'ga' zhig bying ba ltar //",
    "T04TD3833E:137b-45": "de bzhin rtog pa'i 'dam bying bas //",
    "T04TD3833E:137b-46": "sems can rnams ni dbyung mi nus //",
    "T04TD3833E:137b-47": "dngos med dngos por lta ba yis //",
    "T04TD3833E:137b-48": "sdug bsngal tshor ba nyams su myong //",
    "T04TD3833E:137b-49": "yul dang shes pa de dag tu//",
    "T04TD3833E:138a-0": "@138a * // rnam par rtog ba'i dug gis bcings //",
    "T04TD3833E:138a-1": "de dag snying po med mthong bas //",
    "T04TD3833E:138a-2": "shes rab snying rje'i yid kyis ni //",
    "T04TD3833E:138a-3": "sems can rnams la phan pa'i phyir //",
    "T04TD3833E:138a-4": "rdzogs sangs rgyas la sbyar bar bya //",
    "T04TD3833E:138a-5": "des kyang tshogs bsags kun rdzob tu //",
    "T04TD3833E:138a-6": "bla na med pa'i byang chub//",
    "T04TD3833E:138a-7": "thob ;",
    "T04TD3833E:138a-8": "/ rtog pa'i 'ching ba rnams las grol //",
    "T04TD3833E:138a-9": "sangs rgyas de ni 'jig rten gnyen //",
    "T04TD3833E:138a-10": "ji ltar rten cing 'brel 'byung ba //",
    "T04TD3833E:138a-11": "gang gis yang dag don du gzigs //",
    "T04TD3833E:138a-12": "de yis 'gro ba stong par mkhyen //",
    "T04TD3833E:138a-13": "thog ma dbus dang tha ma spangs //",
    "T04TD3833E:138a-14": "de ltar mthong bas 'khor ba dang //",
    "T04TD3833E:138a-15": "mya ngan 'das pa'ang de nyid min //",
    "T04TD3833E:138a-16": "nyon mongs pa yi rnam pa med //",
    "T04TD3833E:138a-17": "thog ma dbus mtha'i rang bzhin bsal //",
    "T04TD3833E:138a-18": "rmi lam nyams su myong ba bzhin //",
    "T04TD3833E:138a-19": "so sor rtog pas snang ma yin //",
    "T04TD3833E:138a-20": "rmongs pa'i mun pa gnyid sad la //",
    "T04TD3833E:138a-21": "'khor ba rnams ni dmigs pa med //",
    "T04TD3833E:138a-22": "sgyu mas sprul pa sgyu mar mthong //",
    "T04TD3833E:138a-23": "gang tshe 'dus pa de yi tshe //",
    "T04TD3833E:138a-24": "cung zad yod pa ma yin te //",
    "T04TD3833E:138a-25": "de ni chos rnams chos nyid yin //",
    "T04TD3833E:138a-26": "'di dag thams cad sems tsam ste //",
    "T04TD3833E:138a-27": "sgyu ma lta bur gnas pa yin //",
    "T04TD3833E:138a-28": "dge dang mi dge las rnams kyis //",
    "T04TD3833E:138a-29": "de yis bzang ngan skye ba rnams//",
    "T04TD3833E:138a-30": "sems kyi 'khor lo 'gags pa yis //",
    "T04TD3833E:138a-31": "chos rnams thams cad 'gag pa nyid //",
    "T04TD3833E:138a-32": "de phyir chos nyid bdag med cing //",
    "T04TD3833E:138a-33": "des na chos nyid rnam par dag / dngos po 'am ni rang bzhin la //",
    "T04TD3833E:138a-34": "rtag tu bde bar 'du shes shing //",
    "T04TD3833E:138a-35": "rmongs pa'i mun pas bsgribs pa na //",
    "T04TD3833E:138a-36": "byis pa 'khor ba'i rgya mtshor 'khyam //",
    "T04TD3833E:138a-37": "rtog pa'i chu bos gang ba yi //",
    "T04TD3833E:138a-38": "'khor ba'i rgya mtsho chen po la //",
    "T04TD3833E:138a-39": "theg chen gru la mi zhon pa //",
    "T04TD3833E:138a-40": "gang gis pha rol phyin par 'gyur //",
    "T04TD3833E:138a-41": "ma rig rkyen gyis byung ba 'di //",
    "T04TD3833E:138a-42": "yang dag 'jig rten mkhyen pa'i phyir //",
    "T04TD3833E:138a-43": "rnam par rtog pa 'di dag ni //",
    "T04TD3833E:138a-44": "ci zhig las ni 'byung bar 'gyur //",
    "T04TD3833E:138a-45": "theg pa chen po nyi shu pa slob dpon klu sgrub kyi zhal lnga nas mdzad pa rdzogs so /",
    "T04TD3833E:138a-47": "// / rgya gar gyi mkhan po tsandra ku m'a ra dang /",
    "T04TD3833E:138a-48": "dge slong sh'akya 'od kyis bsgyur ba'o /"
}