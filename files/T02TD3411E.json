{
    "T02TD3411E:75b-0": "@75b # // rgya gar skad du /",
    "T02TD3411E:75b-1": "shr'i kharsa p'a ni s'a dha nam /",
    "T02TD3411E:75b-2": "bod skad du /",
    "T02TD3411E:75b-3": "dpal kharsa p'a ni'i sgrub thabs /",
    "T02TD3411E:75b-4": "dpal ldan kharsa p'a ni la phyag 'tshal lo //",
    "T02TD3411E:75b-5": "'dir dge bsnyen dge byed ces bya ba dge ba'i las la brtson zhing snying rje dang ldan pa zhig yod par grags pa des /",
    "T02TD3411E:75b-6": "po ta la ker 'gro bar brtsams te chas nas kha di manda la kharsa p'a ni zhes grags pa'i grong zhig yod par bsdad pa na /",
    "T02TD3411E:75b-7": "der bcom ldan 'das 'phags pa 'jig rten dbang phyug gis gnang ba byin te /",
    "T02TD3411E:75b-8": "khyod rang ma 'gro bar 'dir rnam par snang mdzad mngon par byang chub pa'i rgyud kyi rgyal po'i rim pas nga'i sku gcig gyis dang /",
    "T02TD3411E:75b-9": "des sems can thams cad kyi don chen por 'gyur ro zhes gsungs nas /",
    "T02TD3411E:75b-10": "de nas des bcom ldan 'das kyi sku gcig myur du bzhengs so zhes thos so //",
    "T02TD3411E:75b-11": "de la bcom ldan 'das bsgrub pa'i phyir lta ba phun sum tshogs na dge slong mchog gi tshul khrims nyams kyang sla'o /",
    "T02TD3411E:75b-12": "lta ba nyams pa ni de lta ma yin no //",
    "T02TD3411E:75b-13": "'dir de la re zhig chos thams cad bdag med par rnam par bltas nas rnam par rtog pa mtha' dag spangs te /",
    "T02TD3411E:75b-14": "brtse ba'i bsam pas kye ma sems can 'di rnams nyon mongs pa la sogs pa'i las kyi bar du gcod pas sdug bsngal ba ste /",
    "T02TD3411E:75b-15": "de la skye ba dang /",
    "T02TD3411E:75b-16": "rgas pa dang /",
    "T02TD3411E:75b-17": "nad dang /",
    "T02TD3411E:75b-18": "'chi ba'i sdug bsngal rnams kyis shin tu mnar ba dang ldan pa'i sems can rnams dpag tu med pa'i sdug bsngal bar gyur pa rnams la /",
    "T02TD3411E:75b-19": "de'i phyir bdag nyid 'jig rten dbang phyug bsgrubs te /",
    "T02TD3411E:75b-20": "de rnams kyi sdug bsngal thams cad bsal zhing /",
    "T02TD3411E:76a-0": "thams cad mkhyen pa'i ye shes @76a * //",
    "T02TD3411E:76a-1": "dgod par bya'o zhes dam bcas nas /",
    "T02TD3411E:76a-2": "rang gi snying gar pam yig las skyes pa'i padma 'dab ma stong gi lte ba'i dbus su aa yig las skyes pa'i zla ba'i dkyil 'khor gyi steng du aom t'am sum bhrim ham zhes pa'i sa bon lnga bkod la /",
    "T02TD3411E:76a-3": "de rnams kyi 'od zer gyis yang dag par bskul zhing bla ma dang sangs rgyas dang /",
    "T02TD3411E:76a-4": "byang chub sems dpa' rnams gdan drangs te /",
    "T02TD3411E:76a-5": "mdun gyi nam mkha'i mthil du bzhugs nas phyag dang /",
    "T02TD3411E:76a-6": "mchod pa dang /",
    "T02TD3411E:76a-7": "sdig pa bshags pa dang /",
    "T02TD3411E:76a-8": "gsum la skyabs su 'gro ba la sogs pa mchod pa rnam pa bdun nam bcu gcig byas te /",
    "T02TD3411E:76a-9": "byams pa dang snying rje dang /",
    "T02TD3411E:76a-10": "dga' ba dang /",
    "T02TD3411E:76a-11": "btang snyoms te tshangs pa'i gnas bzhi bsgom par bya'o //",
    "T02TD3411E:76a-12": "de nas aom sh'u n+ya t'a dzny'a na badzra sva bh'a wa a'atma ko&amp; ham zhes brjod pas stong pa nyid kyi byang chub tu byas nas bcom ldan 'das spyan ras gzigs dbang phyug gi rnal 'byor du bdag nyid byas te /",
    "T02TD3411E:76a-13": "de yang ston ka'i zla ba bzhin du dkar zhing ral pa'i cod pan 'od dpag med kyi dbu la brgyan cing /",
    "T02TD3411E:76a-14": "rgyan thams cad kyis brgyan pa /",
    "T02TD3411E:76a-15": "rin po che dang /",
    "T02TD3411E:76a-16": "seng ge'i gdan gyi steng na padma 'dab ma stong la rol pa'i tshul gyis bzhugs pa /",
    "T02TD3411E:76a-17": "zhal gcig phyag gnyis pa /",
    "T02TD3411E:76a-18": "g-yon padma bsnams pa /",
    "T02TD3411E:76a-19": "g-yas na bdud rtsi'i chu rgyun 'bab pa'i mchog sbyin pa'o //",
    "T02TD3411E:76a-20": "mdun na sgrol ma sems dpa'i skyil krung gis bzhugs pa /",
    "T02TD3411E:76a-21": "gser sngon po'i mdog lta bu dkar zhing mkhregs la mtho ba /",
    "T02TD3411E:76a-22": "rgyan thams cad kyis brgyan pa /",
    "T02TD3411E:76a-23": "phyag gnyis na autpal sdong bu dang bcas pa bsnams shing spyan gyis gzigs pa'o //",
    "T02TD3411E:76a-24": "de'i rjes su nor bzangs gzhon nu gser 'bar ba lta bu rin po che'i rgyan dang /",
    "T02TD3411E:76a-25": "rin po che'i cod pan can /",
    "T02TD3411E:76a-26": "phyag g-yon na ka p'a li bsnams shing thal mo sbyar ba'o //",
    "T02TD3411E:76a-27": "de'i rjes su khro gnyer can ral pa'i cod pan steng du brdzes pas brgyan pa /",
    "T02TD3411E:76a-28": "gser 'bar ba lta bu na bza' dmar po yongs su bsnams pa /",
    "T02TD3411E:76a-29": "phyag g-yas pa phyag 'tshal ba'i tshul du byas pa /",
    "T02TD3411E:76a-30": "gzhan na bgrang phreng 'dzin pa /",
    "T02TD3411E:76a-31": "g-yon pa dag gis dbyu gu rtse gsum dang /",
    "T02TD3411E:76a-32": "ril ba spyi blugs bsnams pa /",
    "T02TD3411E:76b-0": "de'i rjes su rta mgrin dbu skra @76b dmar ser gyen du 'bar ba /",
    "T02TD3411E:76b-1": "sku mdog dmar po klu'i rgyan dang ldan pa /",
    "T02TD3411E:76b-2": "lto ba 'phyang zhing stag gi pags pa'i na bza' bsnams pa /",
    "T02TD3411E:76b-3": "phyag na dbyug pa bsnams pa /",
    "T02TD3411E:76b-4": "de bzhin du lnga'i bdag nyid bcom ldan 'das 'khor dang bcas pa bsgom par bya'o //",
    "T02TD3411E:76b-5": "de nas mandal byas te cho ga 'dis mchod par bya'o //",
    "T02TD3411E:76b-6": "de nas dang po mandal byas nas bsrung ba bya ste /",
    "T02TD3411E:76b-7": "aom ma ni dha ri badzri ni ma h'a pra ti sa re raksha raksha mam h'um phat sv'a h'a /",
    "T02TD3411E:76b-8": "aom badzra re khe h'um /",
    "T02TD3411E:76b-9": "mandal gyi sngags so //",
    "T02TD3411E:76b-10": "aom a'a gatstsha bha ga w'an mandal la ka sim h'a sa ne aom a'a:zhes pa'i sngags brjod nas gsol ba gdab par bya ste /",
    "T02TD3411E:76b-11": "mandal gyi dbus su seng ge'i gdan gyi steng du padma 'dab ma stong la bzhugs pa /",
    "T02TD3411E:76b-12": "lnga'i bdag nyid mchod par bya'o //",
    "T02TD3411E:76b-13": "de la mchod pa'i sngags ni /",
    "T02TD3411E:76b-14": "aom badzra pushpe h'um /",
    "T02TD3411E:76b-15": "aom badzra dh'u pe h'um /",
    "T02TD3411E:76b-16": "aom badzra gandhe h'um /",
    "T02TD3411E:76b-17": "aom badzra a'a h'a re h'um /",
    "T02TD3411E:76b-18": "mchod cing bstod de sngags bzlas par bya'o //",
    "T02TD3411E:76b-19": "aom sarba ta th'a ga ta p'u dza me gha pra sa r'a mu he h'um /",
    "T02TD3411E:76b-20": "mchod pa byin gyis brlab pa'i sngags so //",
    "T02TD3411E:76b-21": "aom a'a t'am bhr'im ham phat sv'a h'a /",
    "T02TD3411E:76b-22": "aom sarba ta th'a ga ta p'u dza la li ta na mi reeta na m'a mi bha ga w'an tam dza:h'um bam ho:pra ho:pra t'itstsha ku su ma aanydza lin n'a tha ho /",
    "T02TD3411E:76b-23": "zhes pa ni phyag 'tshal ba'i sngags so //",
    "T02TD3411E:76b-24": "aom mu:sv'a h'a zhes pa ni gshegs su gsol ba'i sngags so //",
    "T02TD3411E:76b-25": "aom kha kha kh'a hi kh'a hi /",
    "T02TD3411E:76b-26": "grihna grihna tu sarba bh'u ti k'a ai mam ba lim sv'a h'a /",
    "T02TD3411E:76b-27": "zhes pa ni gtor ma'i sngags so //",
    "T02TD3411E:76b-28": "de nas mchod pa rtsom pa'i dus su de bzhin du brjod nas sems sbyang bar bya'o //",
    "T02TD3411E:76b-29": "gang yang spyod pa ngan pa rnams /",
    "T02TD3411E:76b-30": "bdag gis spang zhing sangs rgyas dang /",
    "T02TD3411E:76b-31": "byang chub sems dpa'i bslab pa rnams la bslab po //",
    "T02TD3411E:76b-32": "bdag gis ji srid nus pas mchod pa bsgrub po //",
    "T02TD3411E:76b-33": "gang yang mi bya ba ni de yang 'dod chags las skyes pa dang /",
    "T02TD3411E:76b-34": "zhe sdang las skyes pa dang /",
    "T02TD3411E:76b-35": "gti mug las skyes pa'i mi dge ba'i rtsa ba rnams so //",
    "T02TD3411E:76b-36": "'dir thams cad de bzhin du sems can 'dod chags dang /",
    "T02TD3411E:76b-37": "zhe sdang dang /",
    "T02TD3411E:76b-38": "gti mug gi bsam pa can rnams dang /",
    "T02TD3411E:76b-39": "de bzhin du 'dod chags las skyes pa'i dge ba'i rtsa ba ni klu'i rgyal po dga' bo dang nye dga' bo dag go //",
    "T02TD3411E:76b-40": "zhe sdang las skyes pa ni r'a ma na'o //",
    "T02TD3411E:76b-41": "gti mug las skyes pa ni gnod sbyin rnam thos sras so //",
    "T02TD3411E:77a-0": "de'i phyir 'dod chags @77a * //",
    "T02TD3411E:77a-1": "dang ;",
    "T02TD3411E:77a-2": "zhe sdang dang /",
    "T02TD3411E:77a-3": "gti mug la sogs pa yongs su spangs nas sems sbyangs te /",
    "T02TD3411E:77a-4": "thams cad de bzhin du snying rje'i sems kyi rang bzhin gyis sbyin pa la sogs pa'i dge ba'i rtsa ba rnams bya'o //",
    "T02TD3411E:77a-5": "slob dpon dge byed kyis mdzad pa'i kharsa p'a ni'i sgrub thabs rdzogs so//"
}