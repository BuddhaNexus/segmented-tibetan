{
    "T02TD2547E:18a-0": "@18a # // rgya gar skad du /",
    "T02TD2547E:18a-1": "a'arya manydzu shr'i n'a ma sangg'i ti bi dhi manda la n'a ma /",
    "T02TD2547E:18a-2": "bod skad du /",
    "T02TD2547E:18a-3": "'phags pa 'jam dpal gyi mtshan yang dag par brjod pa'i dkyil 'khor gyi cho ga zhes bya ba /",
    "T02TD2547E:18a-4": "'jam dpal gzhon nur gyur pa la phyag 'tshal lo //",
    "T02TD2547E:18a-5": "dug gsum zhen pa'i 'khor ba'i gcod rnying la /",
    "T02TD2547E:18a-6": "'tsho byed sman pa'i rgyal po las kyi mchog / ye shes sku can 'jam dpal de btud nas //",
    "T02TD2547E:18a-7": "las kyi rigs kyi dkyil 'khor chog bshad //",
    "T02TD2547E:18a-8": "de la spyir phrag dog gi gnyen por sangs rgyas don yod grub pa'i dkyil 'khor gyi cho ga byed par 'dod pas /",
    "T02TD2547E:18a-9": "ji ltar 'gro ba'i don byed pa'i rdo rje slob dpon gyis srid pa'i grong khyer las brgal ba'i dgon pa'i gnas su rdzas dang mkho ba'i yo byad tshogs par byas la /",
    "T02TD2547E:18a-10": "stan bde ba la byams pa'i go ba gos la 'dug ste /",
    "T02TD2547E:18a-11": "mandala dang mchod pa bshams nas snying rje'i ya lad bgos te /",
    "T02TD2547E:18a-12": "bdud bzhi'i 'jigs pa bsal nas bdud kyi dpung rnams pham par byas nas /",
    "T02TD2547E:18a-13": "rdzogs pa'i sangs rgyas mgron du spyan drangs la /",
    "T02TD2547E:18a-14": "phyag bya ba dang /",
    "T02TD2547E:18a-15": "mchod pa dang /",
    "T02TD2547E:18a-16": "lus dbul ba dang /",
    "T02TD2547E:18b-0": "@18b bstod pa byas la rnam pa thams cad dang ldan pa'i rgyu ba thams cad snang ba med par mos pa las /",
    "T02TD2547E:18b-1": "nam mkha'i khams su yi ge spro zhing 'dus pa las byung ba'i khang pa brtsegs pa'i nang du /",
    "T02TD2547E:18b-2": "rdzogs pa'i sangs rgyas gdon mi za bar grub pa'i ye shes sems dpa' dang /",
    "T02TD2547E:18b-3": "rdzogs par byung ba'i dang po'i sbyor ba dang /",
    "T02TD2547E:18b-4": "de dang cha mthun pa'i dkyil 'khor bskyed pa'i dkyil 'khor rgyal mchog dang /",
    "T02TD2547E:18b-5": "mtshan gyi byin rlabs las byung ba'i phyogs bcur sprul pa sna tshogs 'gyed pa'i las rgyal mchog bsgom par bya'o //",
    "T02TD2547E:18b-6": "de nas dkyil 'khor byed par 'dod pas /",
    "T02TD2547E:18b-7": "brtsig pa 'am bris te /",
    "T02TD2547E:18b-8": "lha dgod pa ni dbus su bcom ldan 'das don yod grub pa'o //",
    "T02TD2547E:18b-9": "de la sems dpa' rigs dang mthun pa bzhis bskor ba /",
    "T02TD2547E:18b-10": "sgeg mo la sogs pa brgyad dang /",
    "T02TD2547E:18b-11": "bskal pa bzang po la sogs pa'i byang chub sems dpa' dang /",
    "T02TD2547E:18b-12": "sgo ba rnams mdzes par bris la /",
    "T02TD2547E:18b-13": "de rnams la yang dag par mchod de /",
    "T02TD2547E:18b-14": "lha'i snang ba thob pa'i rdo rje slob dpon gyis slob ma skal pa dang ldan pa bcug la dbang bskur te /",
    "T02TD2547E:18b-15": "yon gyi mchog blangs nas tshul dang mthun pa'i gnang ba byin te /",
    "T02TD2547E:18b-16": "dkyil 'khor lha la yang dag par mchod nas gshegs su gsol te /",
    "T02TD2547E:18b-17": "dkyil 'khor bsdu'o //",
    "T02TD2547E:18b-18": "phrag dog don yod grub pa yi //",
    "T02TD2547E:18b-19": "dkyil 'khor cho ga bris pa las //",
    "T02TD2547E:18b-20": "bsags pa'i dge des 'gro ba kun //",
    "T02TD2547E:18b-21": "don yod grub pa nyid 'grub shog / don yod grub pa dbugs dbyung ba'i dkyil 'khor gyi cho ga / slob dpon 'jam dpal bshes gnyen gyis mdzad pa rdzogs so /",
    "T02TD2547E:18b-24": "// / rgya gar gyi mkhan po su badzra dang /",
    "T02TD2547E:18b-25": "bod kyi lo ts'a ba chos kyi shes rab kyis bsgyur ba'o//"
}