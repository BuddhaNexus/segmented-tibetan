{
    "T02TD3224E:225a-0": "@225a # // rgya gar skad du /",
    "T02TD3224E:225a-1": "badzra s'a ra sva ti s'a dha nam /",
    "T02TD3224E:225a-2": "bod skad du /",
    "T02TD3224E:225a-3": "rdo rje dbyangs can ma'i sgrub thabs /",
    "T02TD3224E:225a-4": "sngar bshad pa'i cho ga'i tshul gyis snying gar padma dmar po dang /",
    "T02TD3224E:225a-5": "zla ba la yi ge ngo: dmar po'i sa bon yongs su gyur pa las padma dmar po 'dab ma brgyad pa rang gi sa bon gyi snying por gyur pa'o //",
    "T02TD3224E:225a-6": "de yongs su gyur pa las bcom ldan 'das dbyangs can ma ste /",
    "T02TD3224E:225a-7": "zhal gsum phyag drug ma /",
    "T02TD3224E:225a-8": "sku mdog thams cad dmar ba /",
    "T02TD3224E:225a-9": "spyan gsum ma sngon po dang dkar po ni g-yas pa dang g-yon pa'i zhal lo //",
    "T02TD3224E:225a-10": "padma dang ral gri dang gri gug g-yas pa'i phyag na bsnams pa'o //",
    "T02TD3224E:225a-11": "thod pa dang rin po che dang 'khor lo ni g-yon pa'i phyag na bsnams pa'o //",
    "T02TD3224E:225a-12": "g-yas bskum pas gnas pa /",
    "T02TD3224E:225a-13": "gzhon nu ma gsar zhing lang tsho dang ldan pa rgyan sna tshogs pa dang ldan pa /",
    "T02TD3224E:225a-14": "mtshan ma dang sa bon gyis thugs ka nas byin gyis brlabs pa /",
    "T02TD3224E:225a-15": "gzhan gyi don mdzad pa la brtson par gyur par bdag nyid rnam par bsgom par bya ba'o //",
    "T02TD3224E:225a-16": "aom bi tsu pi tsu pradzny'a bardha ni dzva la dzva la me dha bardha ni dhi ri dhi ri bu dhi bardha ni sv'a h'a /",
    "T02TD3224E:225a-17": "zhes bya ba'i sngags 'di bzlas par bya ba'o //",
    "T02TD3224E:225a-18": "rdo rje dbyangs can ma'i sgrub thabs so //",
    "T02TD3224E:225a-19": "ma la ba zhes bya ba dha'i zhal snga nas dge slong tshul khrims rgyal mtshan gyis bsgyur ba'o//"
}