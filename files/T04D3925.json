{
    "T04D3925:91a-0": "@91a # // rgya gar skad du /",
    "T04D3925:91a-1": "sa m'a dhi sambha ra pa ri brta n'a ma /",
    "T04D3925:91a-2": "bod skad du /",
    "T04D3925:91a-3": "ting nge 'dzin gyi tshogs kyi le'u zhes bya ba /",
    "T04D3925:91a-4": "sangs rgyas dang byang chub sems dpa' thams cad la phyag 'tshal lo //",
    "T04D3925:91a-5": "dang por mi lus rin po che chud mi gsan",
    "T04D3925:91a-6": "cing mi'i lus thob pa don yod par 'dod pa'i",
    "T04D3925:91b-0": "gang zag @91b gis thog mar sngon du 'gro ba",
    "T04D3925:91b-1": "yan lag bdun dang ldan par bya ste /",
    "T04D3925:91b-2": "gzhi dad pa dang ldan pa dang /",
    "T04D3925:91b-3": "rkyen dge ba'i bshes gnyen bsten cing de'i yon tan len pa dang /",
    "T04D3925:91b-4": "gus pa dang ldan pa dang /",
    "T04D3925:91b-5": "yid ches shing the tshom mi za ba dang /",
    "T04D3925:91b-6": "brtson 'grus dang ldan pa dang /",
    "T04D3925:91b-7": "thams cad la yid skyo ba med pa dang /",
    "T04D3925:91b-8": "thams cad du nga rgyal spangs te /",
    "T04D3925:91b-9": "de dag ni sngon du 'gro ba'i yan lag rnam pa bdun no //",
    "T04D3925:91b-10": "dus dang rnam pa thams cad du gzhan gyi skyon",
    "T04D3925:91b-11": "la mi brtag cing nyes pa mi brjod pa dang",
    "T04D3925:91b-12": "/ rang gi yon tan la rlom sems mi bskyed pa dang /",
    "T04D3925:91b-13": "ngo tsha shes pa dang khrel yod pa sngon du 'gro bas rang srung ba dang /",
    "T04D3925:91b-14": "sdom pa rnam pa gsum la nan tan du spyad pa dang /",
    "T04D3925:91b-15": "ngo dga' dang gsar 'grogs dang mtho ltag spangs te rtag tu zungs thub par gnas pa dang /",
    "T04D3925:91b-16": "yul dang dus dang gnas skabs kyis gzhan gyi rgyud",
    "T04D3925:91b-17": "tshod shes pa'i sgo nas spyad par bya ba dang",
    "T04D3925:91b-18": "/ gzhan la brnyas pa spang zhing khyad kyis mi gsad par bya ste /",
    "T04D3925:91b-19": "de dag ni 'jig rten gyi kha na ma tho",
    "T04D3925:91b-20": "bas mi gos shing ya rabs kyi tshul mi nyams",
    "T04D3925:91b-21": "pa'i yan lag rnam pa bdun no //",
    "T04D3925:91b-22": "rtag tu 'dod pa chung zhing chog shes pa dang /",
    "T04D3925:91b-23": "zhen pa dang chags pa che zhing 'dzin pa che ba spang ba dang /",
    "T04D3925:91b-24": "le lo dang snyom las spang ba dang /",
    "T04D3925:91b-25": "ha cang yang thal bar 'gyur ba yang shes par bya ba dang /",
    "T04D3925:91b-26": "don chen por mi 'gyur ba'i gtam dang /",
    "T04D3925:91b-27": "bya ba la sogs pa spang zhing mi 'jug pa dang /",
    "T04D3925:91b-28": "tshul bzhin ma yin pa yid la byed pa spang ba dang /",
    "T04D3925:91b-29": "gang gi gnyen por 'gro ba bsten shes par bya ba ste /",
    "T04D3925:91b-30": "de dag ni bar chad spang ba'i yan lag rnam pa bdun no //",
    "T04D3925:91b-31": "mi'i lus thob pa dang sangs rgyas kyi chos spyod cing sgrub pa ni dkon no snyam pa dang /",
    "T04D3925:91b-32": "de lta bu'i sgrub pa ni don chen po dang ldan pa yin no snyam pa dang /",
    "T04D3925:91b-33": "'jig rten gyi bya ba byed pa rnams ni nges par don med par shes par bya ba dang /",
    "T04D3925:91b-34": "gzhan gyi sdug bsngal rang gi gnyen por bsten par shes par bya ba dang /",
    "T04D3925:91b-35": "nga ni rtag tu bdud kyi spar ba na 'dug",
    "T04D3925:91b-36": "ste myur du 'chi'o zhes rgyun du bsam pa dang",
    "T04D3925:91b-37": "/ bsags pa thams cad ni nges par bsdus par shes par bya ba dang /",
    "T04D3925:91b-38": "rang gi gnyer ma dang skra dkar la sogs pa",
    "T04D3925:91b-39": "la rtag tu brtag cing skyo bar bya ba ste",
    "T04D3925:92a-0": "/ de dag ni rang @92a * //",
    "T04D3925:92a-1": "la rang gis gzhan bskul btab pa'i yan lag rnam pa bdun no //",
    "T04D3925:92a-2": "sangs rgyas kyi ye shes ni zab cing rgya che /",
    "T04D3925:92a-3": "bka' dang mdo sde ni grangs mang /",
    "T04D3925:92a-4": "bdag ni blo ngan zhing rmongs la le lo che",
    "T04D3925:92a-5": "bas thams cad brjod cing shes par mi nus te",
    "T04D3925:92a-6": "/ bdag nyid tshe zad par 'gyur du 'ong snyam pa dang /",
    "T04D3925:92a-7": "sgra dang yi ge'i rjes su 'brang ba'i bshad pa'i",
    "T04D3925:92a-8": "shes pa 'di dag gis gzhan thul ba'am phan thogs",
    "T04D3925:92a-9": "pa ma yin te /",
    "T04D3925:92a-10": "mi rnams ni shin tu mgu dka' bar bsam pa dang /",
    "T04D3925:92a-11": "rang dang gzhan gyi grub pa'i mtha' la chags sdang",
    "T04D3925:92a-12": "rnam pa gnyis spangs te skur pa mi gdab pa",
    "T04D3925:92a-13": "dang / spun zla dang nye du dang mdza' bshes",
    "T04D3925:92a-14": "la sogs pa rnams ni nges par 'gron po lam",
    "T04D3925:92a-15": "gyis bsdus pa dang 'dra bar bsam pa dang /",
    "T04D3925:92a-16": "'jig rten gyi rnyed pa dang bkur sti dang /",
    "T04D3925:92a-17": "bstod pa dang /",
    "T04D3925:92a-18": "smad pa la sogs pa 'di dag ni nges par",
    "T04D3925:92a-19": "slu ba nyid yin par shes par bya ba dang",
    "T04D3925:92a-20": "/ 'jig rten gyi rnyed pa dang 'dod pa dang /",
    "T04D3925:92a-21": "sred pa dang khe dang grags pa dang nga rgyal",
    "T04D3925:92a-22": "dang rlom sems la sogs pa 'di dag ni nges",
    "T04D3925:92a-23": "par me dang dug dang mtshon chen po dang 'dra",
    "T04D3925:92a-24": "bar shes par bya ba dang /",
    "T04D3925:92a-25": "phyi dang nang gi dngos po 'di dag la sgyu",
    "T04D3925:92a-26": "ma'am rmi lam lta bur rgyun du dpyad par bya",
    "T04D3925:92a-27": "ba ste / de dag ni gdung ba bcad pa'i yan lag rnam pa bdun no //",
    "T04D3925:92a-28": "'du 'dzi la dga' ba spang zhing dben par gnas par bya ba dang /",
    "T04D3925:92a-29": "der yang rang gzhung ji lta ba bzhin du lha mnyes par bya ba dang /",
    "T04D3925:92a-30": "lha mngon du bya ba rnam pa gsum la brtson zhing 'bad rtsol drag tu bya ba dang /",
    "T04D3925:92a-31": "der yang re ba dang dogs pa dang 'dod pa dang /",
    "T04D3925:92a-32": "'jigs pa spangs te gnas par bya ba dang /",
    "T04D3925:92a-33": "snying rje chen po dang ldan pa dang /",
    "T04D3925:92a-34": "sems dpa' zhing rtul phod pa'i sgo nas blang dor",
    "T04D3925:92a-35": "med par ngas sgrub pa 'di'i sgo nas 'dod pa'i",
    "T04D3925:92a-36": "don ma grub pa'i bar du lus dang srog gi",
    "T04D3925:92a-37": "phyir yang mi gtong ngo zhes dam bcas pa sgrub",
    "T04D3925:92a-38": "pa dang / der yang rmi lam la sogs pa",
    "T04D3925:92a-39": "rtags dang mtshan ma ci byung yang dga' ba dang",
    "T04D3925:92a-40": "pa dang / / mi dga' ba mi bya zhing gzhan la mi smra ba dang /",
    "T04D3925:92a-41": "der yang lha'i rmi lam dang rtags la sogs pa",
    "T04D3925:92a-42": "ni gdams ngag las shes par bya zhing khyad kyis",
    "T04D3925:92a-43": "mi gsod pa ste /",
    "T04D3925:92b-0": "de dag ni skyes bu'i don myur @92b du 'grub",
    "T04D3925:92b-1": "cing mngon du 'gyur ba'i yan lag rnam pa bdun",
    "T04D3925:92b-2": "no // de lta bu'i gang zag gi lus ni",
    "T04D3925:92b-3": "shin tu dkon zhing gces pas na lus bsrung bar",
    "T04D3925:92b-4": "no // bya ste / gos dang zas dang sman",
    "T04D3925:92b-5": "la sogs pa ji ltar mthun par spyad pa dang",
    "T04D3925:92b-6": "no // bya ste / / mi dang mi ma yin pa'i gnod pa bsrung ba dang /",
    "T04D3925:92b-7": "gnas mthun zhing bde zhing gnod pa med pa la gnas pa dang /",
    "T04D3925:92b-8": "lus sems ngal zhing dub pa'i las dang bya ba mi bya ba dang /",
    "T04D3925:92b-9": "nam phyed dang nyi ma phyed dang zas 'ju ba'i",
    "T04D3925:92b-10": "dus dang lus la nad khams skyed pa'i dus su",
    "T04D3925:92b-11": "dmigs pa la 'bad rtsol mi bya ba dang /",
    "T04D3925:92b-12": "lus dang sems ngal zhing dub pa'i dus su skyo",
    "T04D3925:92b-13": "ba bsang zhing dmigs pa gsor ba ni man ngag",
    "T04D3925:92b-14": "las shes par bya ba dang /",
    "T04D3925:92b-15": "rtag tu spyod lam gyi rnal 'byor gyis lus mnyam par gzhag pa ste /",
    "T04D3925:92b-16": "de dag ni lus bsrung zhing gnod pa bsal ba'i yan lag rnam pa bdun no //",
    "T04D3925:92b-17": "de ltar gnas pas skyo zhing dge ba la g-yel ba dang ;",
    "T04D3925:92b-18": "bya ba dang byed pa'i rnam rtog byung na rang",
    "T04D3925:92b-19": "gis rang la lcag brdab cing gnyen po bskyed par",
    "T04D3925:92b-20": "bya'o // lus la gnod pa glo bur ba byung ba dang /",
    "T04D3925:92b-21": "shes pa'i bye brag mi 'dra ba byung na rang",
    "T04D3925:92b-22": "gi nyams dang man ngag gis bcos par bya zhing",
    "T04D3925:92b-23": "/ yang na mkhas pa gzhan la yang dri bar bya'o //",
    "T04D3925:92b-24": "rgyal po'i bka' dang rang la nus pa yod pa dang /",
    "T04D3925:92b-25": "gzhan gyi don mthong na phrin las rnam pa bzhi",
    "T04D3925:92b-26": "ni rdo rje gtsug tor gyi rgyud dang man ngag",
    "T04D3925:92b-27": "las shes par bya'o //",
    "T04D3925:92b-28": "nyon mongs pa mi 'dra ba dang /",
    "T04D3925:92b-29": "sems can gyi rnam par rtog pa mi 'dra ba",
    "T04D3925:92b-30": "rnams la gnyen po mi 'dra ba rnams ni mdo",
    "T04D3925:92b-31": "sde rgya bo che rnams las shes par bya ste",
    "T04D3925:92b-32": "/ de dag kha 'phangs pa'am kha skong gi yan lag rnam pa bzhi'o //",
    "T04D3925:92b-33": "ting nge 'dzin gyi tshogs kyi le'u slob dpon nag po zhabs kyis mdzad pa rdzogs so /",
    "T04D3925:92b-35": "// / rgya gar gyi mkhan po krishna pa de nyid dang /",
    "T04D3925:92b-36": "zhu chen gyi lo ts'a ba dge slong chos kyi"
}