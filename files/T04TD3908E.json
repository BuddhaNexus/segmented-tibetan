{
    "T04TD3908E:1b-0": "@1b # // rgya gar skad du /",
    "T04TD3908E:1b-1": "bh'a ba na kra ma /",
    "T04TD3908E:1b-2": "bod skad du /",
    "T04TD3908E:1b-3": "bsgom pa'i rim pa /",
    "T04TD3908E:1b-4": "'jam dpal gzhon nur gyur pa la phyag 'tshal lo //",
    "T04TD3908E:1b-5": "rab tu dga' ba dang /",
    "T04TD3908E:1b-6": "dri ma med pa [dd] dang ;",
    "T04TD3908E:1b-7": "'od byed pa dang /",
    "T04TD3908E:1b-8": "'od 'phro ba dang /",
    "T04TD3908E:1b-9": "sbyang dka' ba dang /",
    "T04TD3908E:1b-10": "mngon du gyur pa dang /",
    "T04TD3908E:1b-11": "ring du song ba dang /",
    "T04TD3908E:1b-12": "mi g-yo ba dang /",
    "T04TD3908E:1b-13": "legs pa'i blo gros dang /",
    "T04TD3908E:1b-14": "chos kyi sprin dang /",
    "T04TD3908E:1b-15": "sangs rgyas kyi sa zhes bya ba yin no //",
    "T04TD3908E:1b-16": "ji ltar so ga'i smig rgyu ni //",
    "T04TD3908E:1b-17": "g-yo la 'khrul pa'i shes pa yis //",
    "T04TD3908E:1b-18": "ri dags chu ru 'dzin pa gang //",
    "T04TD3908E:1b-19": "dngos de yod pa ma yin no //",
    "T04TD3908E:1b-20": "de bzhin rnam shes sa bon gang //",
    "T04TD3908E:1b-21": "g-yo ba mthong ba'i spyod yul la //",
    "T04TD3908E:1b-22": "rab rib mun pa gang yin pas //",
    "T04TD3908E:1b-23": "byis pa yi ni 'dzin pa 'byung //",
    "T04TD3908E:1b-24": "gtong dang btang dang de bzhin sbyin //",
    "T04TD3908E:1b-25": "spangs dang bden par lta ba rnams //",
    "T04TD3908E:1b-26": "'di dag rtog pa tsam nyid du ;",
    "T04TD3908E:1b-27": "/ shes pas rnal 'byor ba de grol //",
    "T04TD3908E:1b-28": "snying po med pa'i chos 'di ni //",
    "T04TD3908E:1b-29": "rtog pa las ni ma lus byung //",
    "T04TD3908E:1b-30": "gang rtog de yang stong pa nyid //",
    "T04TD3908E:1b-31": "de ltar stong nyid grol ba yin //",
    "T04TD3908E:2a-0": "ji ltar mtsho chen stongs pa @2a * //",
    "T04TD3908E:2a-1": "la ;",
    "T04TD3908E:2a-2": "/ rlabs ni 'byung ba yod ma yin //",
    "T04TD3908E:2a-3": "de bzhin sna tshogs rnam shes ni //",
    "T04TD3908E:2a-4": "dngos med pa la 'jug pa med //",
    "T04TD3908E:2a-5": "stong zhing dngos po ma grub pas //",
    "T04TD3908E:2a-6": "sgyu ma'i dngos po skye ba med //",
    "T04TD3908E:2a-7": "de bzhin yod pa ma yin te //",
    "T04TD3908E:2a-8": "dngos po rmi lam lta bu yin //",
    "T04TD3908E:2a-9": "rang gi ngo bo gcig mthong ba //",
    "T04TD3908E:2a-10": "'phags pa'i spyod yul mthong ba yin //",
    "T04TD3908E:2a-11": "gnyis kyi dngos po spong 'gyur te //",
    "T04TD3908E:2a-12": "'dzin pa med cing gzung ba med //",
    "T04TD3908E:2a-13": "bcings pa med cing 'ching ba med //",
    "T04TD3908E:2a-14": "sgyu ma smig rgyu 'dra ba ste //",
    "T04TD3908E:2a-15": "rmi lam brjod pa rab rib bzhin //",
    "T04TD3908E:2a-16": "gang tshe de nyid don mthong ba //",
    "T04TD3908E:2a-17": "de tshe rnal 'byor mnyam gzhag pas //",
    "T04TD3908E:2a-18": "mi rtog brjod pa yod ma yin //",
    "T04TD3908E:2a-19": "rang gi mthong ba the tshom med //",
    "T04TD3908E:2a-20": "nam mkha'i chos ni 'ba' zhig bzhin //",
    "T04TD3908E:2a-21": "gang la rnam rig cung zad med //",
    "T04TD3908E:2a-22": "de bzhin chos 'di rnam shes pa //",
    "T04TD3908E:2a-23": "cung zad shes pa yod ma yin //",
    "T04TD3908E:2a-24": "'byung ba dang ni gnas pa nyid //",
    "T04TD3908E:2a-25": "byis pa rmongs pa rnams la snang //",
    "T04TD3908E:2a-26": "shes rab rig pas lta ba la //",
    "T04TD3908E:2a-27": "skye ba dang ni gnas pa med //",
    "T04TD3908E:2a-28": "rtag tu mi rtog rigs pa yis //",
    "T04TD3908E:2a-29": "sems dang sems byung rnam spangs nas //",
    "T04TD3908E:2a-30": "bdag nyid lha ru shin tu gnas //",
    "T04TD3908E:2a-31": "sdig pa thams cad rnam par spangs //",
    "T04TD3908E:2b-0": "de ltar mkhyen pa rdzogs sangs @2b rgyas //",
    "T04TD3908E:2b-1": "'di dag sprul par thugs su chud //",
    "T04TD3908E:2b-2": "mngon shes stobs la dbang thob nas //",
    "T04TD3908E:2b-3": "des ni 'gro ba mnyam par mkhyen //",
    "T04TD3908E:2b-4": "dang po dbus dang mtha' las grol //",
    "T04TD3908E:2b-5": "dngos dang dngos med rnam par spangs //",
    "T04TD3908E:2b-6": "mnyam pa nyid kyi go 'phang brnyes //",
    "T04TD3908E:2b-7": "dngos po med las sna tshogs byung //",
    "T04TD3908E:2b-8": "sems kyi rkyen de dang 'brel bas //",
    "T04TD3908E:2b-9": "lus rnams 'jug par 'gyur ba yin //",
    "T04TD3908E:2b-10": "rkyen rnams las ni nges 'byung ba //",
    "T04TD3908E:2b-11": "bdag ni yod par mi smra'o //",
    "T04TD3908E:2b-12": "ji ltar ri mo'i mtho dman ni //",
    "T04TD3908E:2b-13": "snang yang yod pa ma yin no //",
    "T04TD3908E:2b-14": "de ltar dngos rnams ngo bo nyid //",
    "T04TD3908E:2b-15": "mthong ba yod pa ma yin no ;",
    "T04TD3908E:2b-16": "/ ji ltar dri za'i grong khyer dang //",
    "T04TD3908E:2b-17": "ri dags chu ru 'dzin pa bzhin //",
    "T04TD3908E:2b-18": "rtag tu snang zhing dmigs pa ni //",
    "T04TD3908E:2b-19": "shes rab kyis ni yod ma yin //",
    "T04TD3908E:2b-20": "byis pas bris dang 'bri ba yi //",
    "T04TD3908E:2b-21": "mngon shes la dbang de dag gi / sgyu ma lta bu'i ting 'dzin gyi //",
    "T04TD3908E:2b-22": "'bras bu'ang sgyu ma lta bu yin //",
    "T04TD3908E:2b-23": "smig rgyu sgyu ma'i stobs kyis ni //",
    "T04TD3908E:2b-24": "dngos med de nyid 'dzin pa na //",
    "T04TD3908E:2b-25": "sems byung sems dang bdag med pas //",
    "T04TD3908E:2b-26": "'di ltar byis pa rnams ni skrag / gang na cung zad skye med la //",
    "T04TD3908E:2b-27": "'gal ba'i rkyen ni yod ma yin //",
    "T04TD3908E:2b-28": "skye ba dang ni 'gag pa la //",
    "T04TD3908E:2b-29": "rkyen ni rtog pa gcig pu yin //",
    "T04TD3908E:2b-30": "rnam rig tsam du 'byung ba rnams //",
    "T04TD3908E:2b-31": "dngos po'i rang bzhin yod ma yin //",
    "T04TD3908E:2b-32": "rtog par 'gyur ba'i rtog ge pa //",
    "T04TD3908E:2b-33": "btags pa tsam du bsgom pa na //",
    "T04TD3908E:2b-34": "rang bzhin med cing rnam rig med //",
    "T04TD3908E:2b-35": "dngos po med cing kun gzhi med //",
    "T04TD3908E:2b-36": "'di dag byis pas rab tu btags //",
    "T04TD3908E:2b-37": "rtog ge ngan pas kun tu bskyed//",
    "T04TD3908E:2b-38": "'dir ni sems med gzugs yod min //",
    "T04TD3908E:2b-39": "'khrul pa'i sems las lhag par med //",
    "T04TD3908E:2b-40": "'byung ba kun la gnas nas ni //",
    "T04TD3908E:2b-41": "gang tshe sems ni rab 'jug pa //",
    "T04TD3908E:2b-42": "de tshe mi gnas rnal 'byor pas //",
    "T04TD3908E:2b-43": "'gro la rigs pas lta ba na //",
    "T04TD3908E:2b-44": "mtshan ma dngos po rnam rig dang //",
    "T04TD3908E:2b-45": "yid kyis g-yo ba yod ma yin //",
    "T04TD3908E:2b-46": "bdag med dbang po gang yin dang //",
    "T04TD3908E:2b-47": "rnam par rtog pas 'jig par byed //",
    "T04TD3908E:2b-48": "yul rnams rmi lam lta bur gnas //",
    "T04TD3908E:2b-49": "las dang 'bras bu bya ba nyid //",
    "T04TD3908E:2b-50": "thams cad du yang dmigs ma yin //",
    "T04TD3908E:2b-51": "bsam gtan rnams dang tshad med dang //",
    "T04TD3908E:3a-0": "gzugs med snyoms par 'jug pa @3a * //",
    "T04TD3908E:3a-1": "dang //",
    "T04TD3908E:3a-2": "'du shes 'gog pa ma lus pa //",
    "T04TD3908E:3a-3": "sems nyid tsam du gnas pa yin //",
    "T04TD3908E:3a-4": "rnam par rtog pa rnam rtog pa //",
    "T04TD3908E:3a-5": "rnam par rtog pas kun brtags pa //",
    "T04TD3908E:3a-6": "yang dag lta la stong pa nyid //",
    "T04TD3908E:3a-7": "'phags pas 'khrul pa ma gzigs shing //",
    "T04TD3908E:3a-8": "de nyid de las gzhan pa'ang min //",
    "T04TD3908E:3a-9": "sa rnams med cing bden pa med //",
    "T04TD3908E:3a-10": "zhing dang sprul sku yod ma yin //",
    "T04TD3908E:3a-11": "rang sangs rgyas dang sangs rgyas dang //",
    "T04TD3908E:3a-12": "nyan thos kyang ni brtags pa yin //",
    "T04TD3908E:3a-13": "gang zag rgyud dang phung po dang //",
    "T04TD3908E:3a-14": "rkyen rnams gnas pa ma yin no //",
    "T04TD3908E:3a-15": "gtso bo dbang phyug byed po rnams //",
    "T04TD3908E:3a-16": "sems tsam la ni rnam par brtags //",
    "T04TD3908E:3a-17": "chos kun ngo bo yod ma yin //",
    "T04TD3908E:3a-18": "kun nas nyon mongs med cing grol //",
    "T04TD3908E:3a-19": "ji ltar snang ba de ltar med //",
    "T04TD3908E:3a-20": "med pa ma yin yod pa min //",
    "T04TD3908E:3a-21": "skye ba med pa'i chos 'di ni //",
    "T04TD3908E:3a-22": "yod dang med pa ma yin no //",
    "T04TD3908E:3a-23": "dri za'i grong khyer rmi lam dang //",
    "T04TD3908E:3a-24": "sgyu ma sprul pa lta bur gnas //",
    "T04TD3908E:3a-25": "gang zhig sangs rgyas lta bar ni //",
    "T04TD3908E:3a-26": "rang bzhin gyis ni nus ma yin //",
    "T04TD3908E:3a-27": "de lta bas na thob pa med //",
    "T04TD3908E:3a-28": "rang bzhin med par blta bar bya //",
    "T04TD3908E:3a-29": "gang zhig rang bzhin rang bzhin med //",
    "T04TD3908E:3a-30": "de ni brtags pa'i mtshan nyid yin //",
    "T04TD3908E:3a-31": "tshig dang sems kyi spyod yul brdzun //",
    "T04TD3908E:3a-32": "brdzun pa'i shes pas rnam brtags pa'i //",
    "T04TD3908E:3a-33": "mtha' gnyis su ni sems ltung bas //",
    "T04TD3908E:3a-34": "de phyir mi rtog shes rab kyis //",
    "T04TD3908E:3a-35": "yod dang med pa'i mtha' gnyis po //",
    "T04TD3908E:3a-36": "gang zhig sems kyi spyod yul ba //",
    "T04TD3908E:3a-37": "spyod yul rnam par bsal nas ni //",
    "T04TD3908E:3a-38": "yang dag sems ni ldog par 'gyur //",
    "T04TD3908E:3a-39": "gzung dang 'dzin pa dngos med pas //",
    "T04TD3908E:3a-40": "'gag pa med pa ma yin no //",
    "T04TD3908E:3a-41": "ji ltar gnas pa'i dngos po ni //",
    "T04TD3908E:3a-42": "de ltar 'phags pa'i spyod yul yin //",
    "T04TD3908E:3a-43": "ji ltar byis la mi snang ba //",
    "T04TD3908E:3a-44": "de ltar mkhas la snang ba yin //",
    "T04TD3908E:3a-45": "ji ltar snang ba de ltar ni //",
    "T04TD3908E:3a-46": "sangs rgyas chos rnams mtshan nyid med //",
    "T04TD3908E:3a-47": "gang zhig ma skyas mi skye la //",
    "T04TD3908E:3a-48": "skyes pa yang ni ma yin no //",
    "T04TD3908E:3a-49": "rkyen gyis yod dang med pa yang //",
    "T04TD3908E:3a-50": "de rnams de ltar mi gnas so //",
    "T04TD3908E:3a-51": "theg chen zhes bya'i theg pa ni //",
    "T04TD3908E:3a-52": "sgra min yi ge ma yin te //",
    "T04TD3908E:3a-53": "bden pa med cing nges grol med //",
    "T04TD3908E:3a-54": "snang ba med pa'i spyod yul min //",
    "T04TD3908E:3b-0": "ma skyes pa yi stong @3b nyid gcig / gcig ni skyes pa stong pa ste //",
    "T04TD3908E:3b-1": "ma skyes pa yi stong nyid mchog / skyes pa'i stong pa 'jig pa yin //",
    "T04TD3908E:3b-2": "de bzhin nyid stong yang dag mtha' //",
    "T04TD3908E:3b-3": "mya ngan 'das dang chos kyi dbyings //",
    "T04TD3908E:3b-4": "lus sems dper ni sgyu ma nyid //",
    "T04TD3908E:3b-5": "sgyu ma'i grangs su bstan pa yin //",
    "T04TD3908E:3b-6": "gang gi cung zad skye med la //",
    "T04TD3908E:3b-7": "cung zad 'gag pa yod min la //",
    "T04TD3908E:3b-8": "de yi yod med mtshungs pas na //",
    "T04TD3908E:3b-9": "'gro ba rnams kyis dben par mthong //",
    "T04TD3908E:3b-10": "'di na dngos rnams mi dmigs pas //",
    "T04TD3908E:3b-11": "dngos med spangs pa'i rnal 'byor pa //",
    "T04TD3908E:3b-12": "dngos dang dngos med mnyam pa nyid //",
    "T04TD3908E:3b-13": "'bras bu 'phags pa'i spyod yul yin //",
    "T04TD3908E:3b-14": "gang gis bdag gi sems mthong na //",
    "T04TD3908E:3b-15": "phyi yi don ni yod ma yin //",
    "T04TD3908E:3b-16": "de ltar dngos la ma 'khrul na //",
    "T04TD3908E:3b-17": "de bzhin nyid kyang rjes su dmigs //",
    "T04TD3908E:3b-18": "gang tshe yid dang sems dang ni //",
    "T04TD3908E:3b-19": "rnam par shes pa'ang mi 'jug la //",
    "T04TD3908E:3b-20": "de tshe sems 'di'i 'bras bu ni //",
    "T04TD3908E:3b-21": "sangs rgyas kyi ni sa yang 'thob //",
    "T04TD3908E:3b-22": "rkyen gyi tshig dang phung po dang //",
    "T04TD3908E:3b-23": "rnam par rig pa gang zag sems //",
    "T04TD3908E:3b-24": "chos rnams 'di dag mtshan nyid ni //",
    "T04TD3908E:3b-25": "rmi lam skra shad lta bu yin //",
    "T04TD3908E:3b-26": "sna tshogs shes pas 'khor bar gnas //",
    "T04TD3908E:3b-27": "de las gnas pa 'byung ba yin //",
    "T04TD3908E:3b-28": "rtsig pa yod par ri mo bzhin //",
    "T04TD3908E:3b-29": "sna tshogs shes pas gnas pa yin //",
    "T04TD3908E:3b-30": "ji ltar dngos med med dngos med //",
    "T04TD3908E:3b-31": "nam mkha'i rang bzhin bzhin du brjod //",
    "T04TD3908E:3b-32": "de bzhin kun gzhi'i 'bras bu gang //",
    "T04TD3908E:3b-33": "dngos dang dngos med rnam spangs te //",
    "T04TD3908E:3b-34": "rgyud gsum rnam par bcad nas ni //",
    "T04TD3908E:3b-35": "sems kyi rgyun ni rnam par spangs //",
    "T04TD3908E:3b-36": "lus ni mtha' bzhi dag las grol //",
    "T04TD3908E:3b-37": "dngos po rtag tu sgyu ma bzhin //",
    "T04TD3908E:3b-38": "theg gcig la ni theg gsum du //",
    "T04TD3908E:3b-39": "'phags rnams gsung ba bdag cag ni //",
    "T04TD3908E:3b-40": "byis pa blo dman rnams la yin //",
    "T04TD3908E:3b-41": "'phags pa rnams la de nyid stong //",
    "T04TD3908E:3b-42": "rnam par rtog pa nyid 'phel ba'i //",
    "T04TD3908E:3b-43": "rkyen las skyes pa'i 'jig rten ni //",
    "T04TD3908E:3b-44": "sgyu ma la sogs rmi lam 'drar //",
    "T04TD3908E:3b-45": "gang gis rab mthong rnam par grol //",
    "T04TD3908E:3b-46": "sems kyi gnyis med dag pa yis //",
    "T04TD3908E:3b-47": "sems ni 'khrul par 'gyur ma yin //",
    "T04TD3908E:3b-48": "'khrul pa'i rang bzhin nyid stong bas //",
    "T04TD3908E:3b-49": "des na sems ni mthong ma yin //",
    "T04TD3908E:3b-50": "mtshan nyid mtshan gzhi ldan par ni //",
    "T04TD3908E:4a-0": "gang tshe @4a * //",
    "T04TD3908E:4a-1": "'dus byas mthong ba yin //",
    "T04TD3908E:4a-2": "gang gis 'khor ba rnam bsal nas //",
    "T04TD3908E:4a-3": "'gro ba rang gi sems su rtog / sems tsam la ni brten nas su //",
    "T04TD3908E:4a-4": "phyi rol don ni mi rtag go //",
    "T04TD3908E:4a-5": "de bzhin nyid dmigs gnas nas ni //",
    "T04TD3908E:4a-6": "sems tsam las ni 'da' bar bya //",
    "T04TD3908E:4a-7": "sems tsam las ni 'das nas su //",
    "T04TD3908E:4a-8": "snang ba med las 'da' bar bya //",
    "T04TD3908E:4a-9": "snang med gnas pa'i rnal 'byor pa //",
    "T04TD3908E:4a-10": "de yis theg pa chen po mthong //",
    "T04TD3908E:4a-11": "de ltar shes rab dag pa yis //",
    "T04TD3908E:4a-12": "rang gi ngo bo don dam 'di //",
    "T04TD3908E:4a-13": "shin tu yang ni grub pa na //",
    "T04TD3908E:4a-14": "brtag pa'i gzhan dngos 'byung ma yin //",
    "T04TD3908E:4a-15": "'phags pa klu sgrub kyi zhal snga nas mdzad pa'i bsgom pa'i rim pa rdzogs so /",
    "T04TD3908E:4a-17": "// / rgya gar gyi mkhan po pandi ta lo ta dang /",
    "T04TD3908E:4a-18": "dge slong sh'akya 'od kyis bsgyur //"
}