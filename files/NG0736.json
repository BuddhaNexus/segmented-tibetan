{
    "NG0736:1": "@#// rgya gar skad du /",
    "NG0736:2": "yak+sha rat+na sid+hi pha la sur+ya tsan+d+ra gu h+ya hr-i",
    "NG0736:3": "da ya na ma ma ha tan tra ra dza",
    "NG0736:4": "/ bod skad du /",
    "NG0736:5": "gnod sbyin rin po che bzang po'i dngos grub nyi",
    "NG0736:6": "zla gsang ba'i snying po rgyud ky-i rgyal po chen",
    "NG0736:7": "po / bcom ldan 'das dpal phyag na rdo rje la phyag 'tshal lo //",
    "NG0736:8": "'di skad bdag gis thos pa'i dus gcig na /",
    "NG0736:9": "bcom ldan 'das gsang ba'i bdag po dregs pa phyag na rdo rje chen po nyid /",
    "NG0736:10": "ri rgyal lhun po'i rtse mo gnod sbyin 'dus pa'i rdzong rtsub 'gyur gyi tshal chen po na //",
    "NG0736:11": "'khor 'jig rten dang 'jig rten las 'das pa'i tshogs",
    "NG0736:12": "bsam gyis mi khyab cing brjod kyis mi lang ba'i",
    "NG0736:13": "tshogs rnams thabs cig tu bzhugs pa ni 'di lta",
    "NG0736:14": "ste / rdo rje 'dus pa dang */",
    "NG0736:15": "rdo rje stobs chen dang */",
    "NG0736:16": "rdo rje phur bu dang */",
    "NG0736:17": "rdo rje be con dang */",
    "NG0736:18": "rdo rje gtum po dang */",
    "NG0736:19": "rdo rje khros pa dang */",
    "NG0736:20": "rdo rje 'bebs pa dang */",
    "NG0736:21": "rdo rje 'joms pa la sogs pa sangs rgyas dang */",
    "NG0736:22": "byang chub sems dpa'i tshogs du ma dang */",
    "NG0736:23": "gzhan yang dpal tshangs pa dang *//",
    "NG0736:24": "brgya byin dang */",
    "NG0736:25": "rgyal po chen po bzhi dang */",
    "NG0736:26": "phyogs skyong bcu la sogs te /",
    "NG0736:27": "lha dang */",
    "NG0736:28": "klu dang */",
    "NG0736:29": "lha ma yin dang */",
    "NG0736:30": "gnod sbyin gyi tshogs bsam gyis mi khyab cing brjod",
    "NG0736:31": "kyis mi lang ba rnams dang thabs cig tu bzhugs",
    "NG0736:32": "so // de'i tshe de'i dus na bcom ldan 'das",
    "NG0736:33": "dpal gsang ba'i bdag pos lo ka'i ma rungs pa",
    "NG0736:34": "thams cad 'dul ba'i phyir //",
    "NG0736:35": "bdud kyi @#//",
    "NG0736:36": "dpung thams cad rnam par 'jigs pa zhes bya ba'i ting nge 'dzin la snyoms par zhugs //",
    "NG0736:37": "zhabs stangs thabs su bgrad de spyan sdang mig tu gzigs nas rdo rje nam mkha' la gsor zhing */",
    "NG0736:38": "om na sha ya sarba dush+tan ta ka ha ma tsa b+ha smi ku ru hum hum phat /",
    "NG0736:39": "ces gsungs pa tsam gyis b+ha ga wan gsang ba'i",
    "NG0736:40": "bdag po'i thugs kha nas rdo rje rab tu 'bar",
    "NG0736:41": "ba mang po byung ste /",
    "NG0736:42": "lo ka'i ma rungs pa thams cad btul zhing tshar bcad nas slar 'dus te /",
    "NG0736:43": "gsang ba'i bdag po nyid kyi dbu'i gtsug tu nub par gyur to //",
    "NG0736:44": "yang de'i tshe de'i dus su lo ka'i lha dang */",
    "NG0736:45": "klu dang */",
    "NG0736:46": "gnod sbyin srin po'i tshogs thams cad kyis rang rtags srog gi snying po mdongs gsol du phul nas /",
    "NG0736:47": "byang chub mchog tu sems bskyed de sems can gyi",
    "NG0736:48": "'gro don bya bar khas blangs shing dam bcas so",
    "NG0736:49": "// yang de'i tshe gnod sbyin a pa ra tsit+ta",
    "NG0736:50": "zhes bya ba 'khor nor lha chen po brgyad dang",
    "NG0736:51": "bcas pa stan las langs te /",
    "NG0736:52": "bcom ldan 'das gsang ba'i bdag po'i spyan sngar thal mo sbyar nas 'di skad ces gsol to //",
    "NG0736:53": "kye b+ha ga wan gsang ba'i bdag po chen po /",
    "NG0736:54": "dpal srid pa gsum las rnam par rgyal ba bdag cag la bskyab tu gsol //",
    "NG0736:55": "bde bar gshegs pas bskyab tu gsol /",
    "NG0736:56": "zhes bzlas zhing 'dud pa'i tshul gyis spyan snga nas 'khod par gyur to //",
    "NG0736:57": "de nas de la b+ha ga wan gsang ba'i bdag pos bka' stsal pa /",
    "NG0736:58": "kye gnod sbyin nor lha'i tshogs thams cad shin tu",
    "NG0736:59": "legs par nyon cig / ma 'ongs pa'i dus lnga",
    "NG0736:60": "brgya pa'i tha ma la /",
    "NG0736:61": "sems can dbul zhing phongs pa dang */",
    "NG0736:62": "sdug cing phongs pa nyon mongs pa rnams kyi mgon",
    "NG0736:63": "skyabs gyis shig / de dag la bza' ba dang",
    "NG0736:64": "*/ bca' ba dang */",
    "NG0736:65": "btung ba la sogs pa longs spyod phun sum tshogs",
    "NG0736:66": "pa'i dngos grub byin cig / gal te khyed rnams",
    "NG0736:67": "kyis nga'i bka' dang dam tshig las 'gal ba byas",
    "NG0736:68": "na // snying khrag kha nas skyug cing mgo tshal",
    "NG0736:69": "pa brgyar 'gas te dmyal ba'i gnas su skye bar",
    "NG0736:70": "na // gyur ta re / zhes bka' stsal nas /",
    "NG0736:71": "spyi bor rdo rje bzhag nas dam phog go /",
    "NG0736:72": "gnod sbyin rin po che bzang po nyi zla gsang",
    "NG0736:73": "ba'i snying po'i rgyud las /",
    "NG0736:74": "gleng bzhi'i le'u ste dang po'o // // de nas",
    "NG0736:75": "yang de'i tshe gnod sbyin a pa ra tsit+ta 'khor",
    "NG0736:76": "nor lha chen po brgyad dang bcas pa /",
    "NG0736:77": "b+ha ga wan gsang ba'i bdag po'i zhabs la spyi bos phyag 'tshal te /",
    "NG0736:78": "thams cad kyis ne le'i rkyal pa rin po che",
    "NG0736:79": "sna bdun gyis bkang pa rig pa'i me tog phyag",
    "NG0736:80": "tu phul nas mgrin gcig tu 'di skad gsol to",
    "NG0736:81": "// kye ma gsang bdag rdo rje 'chang *//",
    "NG0736:82": "bdag cag rnams la dgongs su gsol //",
    "NG0736:83": "ji ltar dus gsum mgon po rnams //",
    "NG0736:84": "byang chub mchog tu sems bskyed nas //",
    "NG0736:85": "de bzhin bla med byang chub sems //",
    "NG0736:86": "mtha' yas sems can ma lus @#//",
    "NG0736:87": "rnams //",
    "NG0736:88": "dbul 'phongs sdug bsngal bsal ba dang *//",
    "NG0736:89": "phyi rabs rnal 'byor thams cad la //",
    "NG0736:90": "'byor pa'i longs spyod nor rdzas dang *//",
    "NG0736:91": "phun sum tshogs pa'i dngos grub bzhin //",
    "NG0736:92": "'khor dang rigs rgyud thams cad spel //",
    "NG0736:93": "rgyud 'di gang na bzhugs pa'i sar //",
    "NG0736:94": "bdag cag rnams kyis bsrung zhing bskyab //",
    "NG0736:95": "mdor na rgyud 'chang rnal 'byor de //",
    "NG0736:96": "gtsug gi nor bu rin chen ltar //",
    "NG0736:97": "bdag gis rtag tu spyo bor bkur //",
    "NG0736:98": "ci bsam lhun gyis grub par bgyi //",
    "NG0736:99": "de la brten nas sems can rnams //",
    "NG0736:100": "nyon mongs sdug bsngal zhi gyur cig / bsod nams 'gro ba'i don du bsngo //",
    "NG0736:101": "bla med go 'phang thob par shog / phyi rabs dbul 'phongs thams cad kyi //",
    "NG0736:102": "sdug bsngal zhi bar bya ba'i phyir //",
    "NG0736:103": "yid bzhin nor bu lta bu yi //",
    "NG0736:104": "gsang sngags 'di ni sus zlos pa //",
    "NG0736:105": "de yi mthun 'jug bsgrub pa'i phyir //",
    "NG0736:106": "nga nyi de yi phyi bzhin 'brang *//",
    "NG0736:107": "de phyir 'di la brtson par byos //",
    "NG0736:108": "zhes byang chub mchog tu sems bskyed nas mtha' yas",
    "NG0736:109": "sems can gyi 'gro don bya ba'i khas blangs shing",
    "NG0736:110": "dam bca' 'o // gnod sbyin rin po che bzang po nyi zla gsang ba snying po'i rgyud las /",
    "NG0736:111": "a pa ra tsit+tas byang chub mchog tu sems bskyed",
    "NG0736:112": "pa'i le'u ste gnyis pa'o // // de nas bcom",
    "NG0736:113": "ldan 'das gsang ba'i bdag pos //",
    "NG0736:114": "nor lha'i tshogs rnams la bka' stsal pa //",
    "NG0736:115": "lnga brgya dus kyi tha ma la //",
    "NG0736:116": "sems can nyon mongs bsod nams bri //",
    "NG0736:117": "nad dang sdug bsngal 'tshe ba mang *//",
    "NG0736:118": "de dus 'gro la phan bya'i phyir //",
    "NG0736:119": "dbul 'phongs 'gro rnams don phyir du //",
    "NG0736:120": "nga yis khyed la byin gyis brlab //",
    "NG0736:121": "srog gi snying po smra bar gyis //",
    "NG0736:122": "zhes gsungs pa dang *//",
    "NG0736:123": "gnod sbyin a pa ra tsit+ta 'khor nor lha chen",
    "NG0736:124": "po brgyad dang bcas pas rang rang gi snying po",
    "NG0736:125": "smras pa / om hrim dza a pa ra tsit+ta dza dza /",
    "NG0736:126": "om ma ni b+ha dra ya swa ha /",
    "NG0736:127": "om pu ra na b+ha dra ya swa ha /",
    "NG0736:128": "om d+ha na da ya swa ha /",
    "NG0736:129": "om bai shra ma na ye swa ha /",
    "NG0736:130": "om hi li mi li ni swa ha /",
    "NG0736:131": "om pi tsi kun+da li ni swa ha /",
    "NG0736:132": "om mu khe na d+ha ya swa ha /",
    "NG0736:133": "om tsa ren dra ya swa ha /",
    "NG0736:134": "zhes a pa ra tsit+ta dang */",
    "NG0736:135": "gangs pa bzang po dang */",
    "NG0736:136": "rnam thos kyi bu dang */",
    "NG0736:137": "nor sbyin dang */",
    "NG0736:138": "sngon po ki li mi li dang */",
    "NG0736:139": "dmar po pi tsi kun+da li dang */",
    "NG0736:140": "ser po mu khen d+ha dang */",
    "NG0736:141": "dkar po ba ran tra rnams thams cad kyis rang rang gi snying po smras nas /",
    "NG0736:142": "mgrin gcig tu 'di skad ces gsol to //",
    "NG0736:143": "kye ma gsang bdag rdo rje 'chang *//",
    "NG0736:144": "bdag cag rnams ni nor gyi lha //",
    "NG0736:145": "mtha' yas sems can ma lus pa'i //",
    "NG0736:146": "dbul 'phongs sdug bsngal zhi bya'i phyir //",
    "NG0736:147": "bka' bzhin rjes su bsgrub par bgyi //",
    "NG0736:148": "de la byin gyis brlab tu gsol //",
    "NG0736:149": "zhes smras nas rang rang gi stan la 'khod par gyur to //",
    "NG0736:150": "gnod sbyin rin po che bzang po nyi zla gsang ba snying pa'i rgyud las /",
    "NG0736:151": "srog gi snying po'i phul ba'i le'u ste gsum @#//",
    "NG0736:152": "pa'o //    // de nas yang gnod sbyin mo thams cad stan las langs te /",
    "NG0736:153": "mgrin gcig tu b+ha ga wan gsang ba'i bdag po la 'di skad ces gsol to //",
    "NG0736:154": "kye gsang ba'i bdag po chen po //",
    "NG0736:155": "bdag cag rnams kyis kyang dpal rdo rje 'chang khro",
    "NG0736:156": "bo'i rgyal po zlos pa rnams kyi bran mo dang",
    "NG0736:157": "bsnyen bkur ma bgyis pa'i phyir snying po 'di dag",
    "NG0736:158": "'bul gyi byin gyis brlab tu gsol /",
    "NG0736:159": "zhes gsol te rang rang gi snying po smras pa /",
    "NG0736:160": "om shwi ri yak+shi ni swa ha /",
    "NG0736:161": "om dad ta ye swa ha /",
    "NG0736:162": "om su b+ha dri swa ha /",
    "NG0736:163": "om gub ta sta ye swa ha /",
    "NG0736:164": "om ib bya ye swa ha /",
    "NG0736:165": "om swa ra sha t+ye swa ha /",
    "NG0736:166": "om ar+ya ye swa ha /",
    "NG0736:167": "om tsan+da ka s+t+ye swa ha /",
    "NG0736:168": "zhes rigs skyed ma dang */",
    "NG0736:169": "bzang mo dang */",
    "NG0736:170": "rab tu bzang mo dang *//",
    "NG0736:171": "sbas ma dang */",
    "NG0736:172": "rab tu sbas ma dang */",
    "NG0736:173": "lha mo dang */",
    "NG0736:174": "dbyang can ma dang */",
    "NG0736:175": "'phags ma dang */",
    "NG0736:176": "zla shel can no zhes rang rang gi snying po smras pa dang */",
    "NG0736:177": "bcom ldan 'das gsang ba'i bdag pos de dag la",
    "NG0736:178": "legs so zhes bya ba gnang ste legs so legs",
    "NG0736:179": "so // khyed rnams kyis ma 'ongs pa'i tshe ma 'ongs pa'i dus na /",
    "NG0736:180": "rnal 'byor sgrub pa po rnams kyi bsnyen bkur ma byas pa'i phyir /",
    "NG0736:181": "rang rang gi snying po smras pa ni shin tu rab tu legs so zhes gnang ba mdzad do //",
    "NG0736:182": "gnod sbyin rin po che bzang po nyi zla gsang ba'i snying po'i rgyud las /",
    "NG0736:183": "gnod sbyin mo rnams kyis srog gi snying po phul",
    "NG0736:184": "ba'i le'u ste bzhi pa'o // // de nas bcom",
    "NG0736:185": "ldan 'das gsang ba'i bdag po la /",
    "NG0736:186": "gnod sbyin mo rnams kyis 'di skad ces gsol to //",
    "NG0736:187": "kye bcom ldan 'das gsang ba'i bdag po chen po /",
    "NG0736:188": "bdag cag rnams phyi ma'i tshe phyi ma'i dus lnga tha ma la /",
    "NG0736:189": "sems can rnams kyi don dang */",
    "NG0736:190": "sgrub pa po la bsnyen bkur ma bgyis na /",
    "NG0736:191": "bdag cag rigs dang rgyud du bcas pa thams cad phung zhing brlag par gyur /",
    "NG0736:192": "dam pa'i chos spong bar gyur /",
    "NG0736:193": "de bzhin gshegs pa thams cad smad par gyur /",
    "NG0736:194": "bcom ldan 'das dpal gsang ba'i bdag po khro bo",
    "NG0736:195": "chen po'i rdo rjes spyi bo khos shig / lan",
    "NG0736:196": "brgya rnam par shig cig / shi nas myur ba",
    "NG0736:197": "nyid du sems can dmyal ba'i gnas su skye bar",
    "NG0736:198": "gyur cig / ces rang dam rang gis bcas shing",
    "NG0736:199": "khas blangs so // gnod sbyin rin po che bzang",
    "NG0736:200": "po nyi zla gsang ba'i snying po'i rgyud las gnod",
    "NG0736:201": "sbyin mo rnams rang dam rang gis bcas shing bro",
    "NG0736:202": "dor ba'i le'u ste lnga pa'o // // de nas",
    "NG0736:203": "yang de'i tshe 'dus pa'i 'khor rnams kyi nang nas",
    "NG0736:204": "rdo rje 'dus pa chen po stan las langs te",
    "NG0736:205": "khas blangs so // / gsang ba'i bdag po la 'di skad ces gsol to //",
    "NG0736:206": "kye bcom ldan 'das gsang ba'i bdag po chen po /",
    "NG0736:207": "gnod sbyin nor lha'i rgyal po a pa ra tsit+ta",
    "NG0736:208": "zhes bgyi ba de ltar mthu dang rdzu 'phrul che",
    "NG0736:209": "ba 'di rgyu ci las byung */",
    "NG0736:210": "rkyen ci las gyur //",
    "NG0736:211": "pha dang ma ni gang lags /",
    "NG0736:212": "rigs ni ci'i rigs / @#//",
    "NG0736:213": "rus ni ci'i rus /",
    "NG0736:214": "'di sgrub na tshul ci ltar sgrub /",
    "NG0736:215": "grub pa'i rtags dang phan yon ji ltar 'byung */",
    "NG0736:216": "bdag cag rnams la bstan du gsol //",
    "NG0736:217": "zhes gsol te rang gi stan la 'khod do //",
    "NG0736:218": "gnod sbyin rin po che bzang po nyi zla gsang ba'i snying po'i rgyud las /",
    "NG0736:219": "zhus pa'i le'u ste drug pa'o //     // de nas bcom ldan 'das gsang ba'i bdag pos /",
    "NG0736:220": "rdo rje 'dus pa'i 'khor rnams la bka' stsal pa /",
    "NG0736:221": "e ma ho /",
    "NG0736:222": "rdo rje 'dus pa nga la nyon //",
    "NG0736:223": "khyod kyis zhus pa shin tu legs //",
    "NG0736:224": "sems can rnams la phan pa'i phyir //",
    "NG0736:225": "khyod la nga yis bshad par bya //",
    "NG0736:226": "gnod sbyin rgyal po nor gyi lha /",
    "NG0736:227": "a pa ra zhes bya ba 'di //",
    "NG0736:228": "bskal pa bzang po 'das pa'i tshe //",
    "NG0736:229": "sangs rgyas rin chen snying po la //",
    "NG0736:230": "byang chub mchog tu sems bskyed nas //",
    "NG0736:231": "grangs med gsum du tshogs bsags pas //",
    "NG0736:232": "da lta mi zad nor gyi lha //",
    "NG0736:233": "mthu dang rdzu 'phrul bsam mi khyab //",
    "NG0736:234": "sna tshogs cir yang sku sprul cing *//",
    "NG0736:235": "sems can rnams kyi don la brtson //",
    "NG0736:236": "mi zad ne le'i rkyal pa nas //",
    "NG0736:237": "nor dang longs spyod sbyin pa 'gyed //",
    "NG0736:238": "de phyir mtshan yang sangs rgyas kyis //",
    "NG0736:239": "gzhan gyis mi thub ces byar btags //",
    "NG0736:240": "shes so //",
    "NG0736:241": "gnod sbyin rin po che bzang po nyi zla gsang ba snying po'i rgyud las /",
    "NG0736:242": "gnod sbyin nor lha ji ltar gyur pa'i rgyu mtshan",
    "NG0736:243": "bstan pa'i le'u ste bdun pa'o // // de nas",
    "NG0736:244": "gnod sbyin nor lta yi //",
    "NG0736:245": "cho 'brang nga yis bshad par bya //",
    "NG0736:246": "pha ni zhe sdang lha ma yin //",
    "NG0736:247": "dus ni sgra gcan 'dzin zhes bya //",
    "NG0736:248": "ma ni 'dod chags lha yi rigs //",
    "NG0736:249": "lha mo u ma de ba yin //",
    "NG0736:251": " rus ni nga rgyal 'byung po ste /",
    "NG0736:252": "rigs ni phrag dog gnod sbyin rigs //",
    "NG0736:253": "rdzu 'phrul gzi brjid phun sum tshogs //",
    "NG0736:254": "stobs chen nor lha mnga' thang sgyur //",
    "NG0736:255": "rgyal ba'i sras po phongs pa'i mgon //",
    "NG0736:256": "a pa ra zhes bya bar grags //",
    "NG0736:257": "shes gsungs so //",
    "NG0736:258": "gnod sbyin rin po che bzang po nyi zla gsang ba snying po'i rgyud las /",
    "NG0736:259": "pha dang */",
    "NG0736:260": "ma dang */",
    "NG0736:261": "rus dang */",
    "NG0736:262": "rigs bstan pa'i le'u ste brgyad pa'o //    // de nas gzhan yang bshad bya ba //",
    "NG0736:263": "nor bdag sgrub par 'dod pa yis //",
    "NG0736:264": "bsgrub tshul rnam pa bzhi ru nges //",
    "NG0736:265": "yang na bcu gcig tshul du sbyar //",
    "NG0736:266": "bsnyen dang bsgrub dang las sbyor ro //",
    "NG0736:267": "dang po dag la rnam pa gsum //",
    "NG0736:268": "mkhas pas shes na dngos grub nye //",
    "NG0736:269": "bar ma dag ni sgrub pa'i thabs //",
    "NG0736:270": "gnas dang dkyil 'khor dag byed dang *//",
    "NG0736:271": "bsgrub rdzas mchod rdzas rim par sbyar //",
    "NG0736:272": "mtshams dang bshags sbyang cho ga bya //",
    "NG0736:273": "bskyed dang spyan drang bstim pa dang *//",
    "NG0736:274": "mchod dang bstod pa'i rim pa bshad //",
    "NG0736:275": "bsgrub pa'i yan lag rdzogs pa na //",
    "NG0736:276": "gnod sbyin bran du 'khol bar 'gyur //",
    "NG0736:277": "zhes so //",
    "NG0736:278": "gnod sbyin rin po che bzang po nyi zla gsang ba snying po'i rgyud las /",
    "NG0736:279": "bsnyen pa bsgrub pa'i le'u ste dgu pa'o //    // de nas rnal 'byor @#//",
    "NG0736:280": "bsgrub pa pos //",
    "NG0736:281": "mi gtsang dam tshig bsrung bar bya //",
    "NG0736:282": "bsgrub pa chen po dus dag tu //",
    "NG0736:283": "rtsa sngags rnam pa gsum du dril //",
    "NG0736:284": "phyi nang mchod pa rgyas par dbul //",
    "NG0736:285": "rta gtor byin brlab khas kyang blang *//",
    "NG0736:286": "gsang mchod dud pa rgyun mi gcad //",
    "NG0736:287": "pad+ma phyag rgya bcas te bstan //",
    "NG0736:288": "mi yul mi 'khyis mi smra bar //",
    "NG0736:289": "rgyun chad med pa chu bo'i gzhung *//",
    "NG0736:290": "sgo gsum rtse gcig rnal 'byor pas //",
    "NG0736:291": "yi dam che ba'i nga rgyal bskyed //",
    "NG0736:292": "sgo dgu skye mched byin gyis brlabs //",
    "NG0736:293": "ting 'dzin rnam gsum rim pa ltar //",
    "NG0736:294": "dgu la dgu gsum nyi shu bdun //",
    "NG0736:295": "mkhas pas de nyid shes par bya //",
    "NG0736:296": "zhes so //",
    "NG0736:297": "gnod sbyin rin po che nyi zla gsang ba snying po'i rgyud las /",
    "NG0736:298": "bsgrub pa chen po man ngag bstan pa'i le'u ste bcu pa'o ///",
    "NG0736:299": "/ de nas grub rtags bstan par bya //",
    "NG0736:300": "spyir na nor lha'i grub rtags la //",
    "NG0736:301": "rnam pa gsum du shes par bya //",
    "NG0736:302": "rmi lam mthong snang tha ma yin //",
    "NG0736:303": "bsgrub rdzas mthong snang 'bring po yin //",
    "NG0736:304": "dam la byon na mchog yin no //",
    "NG0736:305": "spyir na rdzu 'phrul bsam mi khyab //",
    "NG0736:306": "mtshan ma cir yang ston pa yin //",
    "NG0736:307": "brjod par mi nus nor lha'i rtags //",
    "NG0736:308": "kho yi rtags la nges pa med //",
    "NG0736:309": "res 'ga' sprul pa sna tshogs 'gyed //",
    "NG0736:310": "res 'ga' mtshan ma cir yang ston //",
    "NG0736:311": "res 'ga' gzugs byad sna tshogs ston //",
    "NG0736:312": "re 'ga' sgra skad sna tshogs byin //",
    "NG0736:313": "res 'ga' khro tshig shes pa 'phyog / res 'ga' nyams 'jigs lus po 'dar //",
    "NG0736:314": "res 'gas skrag cing skyi yang g.ya' //",
    "NG0736:315": "kho yi rtags la nges pa med //",
    "NG0736:316": "byung ba'i dus su dngos grub blang *//",
    "NG0736:317": "zhes so //",
    "NG0736:318": "gnod sbyin rin po che bzang po nyi zla gsang ba snying po'i rgyud las /",
    "NG0736:319": "bsgrub rtags bstan pa'i le'u ste bcu gcig pa'o //    // de nas rnal 'byor sgrub pa pos //",
    "NG0736:320": "grub pa'i rtags mthong dngos grub blang *//",
    "NG0736:321": "dam la byon nas mtshan nyid brtags //",
    "NG0736:322": "dma' dbab rnol gyis gcod par bya //",
    "NG0736:323": "phyag rgyas bzung la zil gyis gnan //",
    "NG0736:324": "rdo rje rtse gcig phyag rgya bstan //",
    "NG0736:325": "sems bskyed dam bca' dran du gzhug / rin chen phyag rgyas gtor ma byin //",
    "NG0736:326": "pad+ma'i phyag rgyas dngos grub blang *//",
    "NG0736:327": "dam mdar chad bya thems bzung la //",
    "NG0736:328": "mna' bsgag gang 'dod las bcol zhes //",
    "NG0736:329": "dpa' bo nga yis bshad pa yin //",
    "NG0736:330": "zhes so //",
    "NG0736:331": "gnod sbyin rin po che nyi zla gsang ba'i snying po'i rgyud las //",
    "NG0736:332": "man ngag las kyi rim pa bstan pa'i le'u ste",
    "NG0736:333": "bcu gnyis pa'o // // de nas spogs pa'i man",
    "NG0736:334": "ngag bstan // gal te grub par ma gyur na //",
    "NG0736:335": "lan gsum bar du bskyar bar bya //",
    "NG0736:336": "dam tshig sngags bzlas bka' nan bya //",
    "NG0736:337": "dam bsgrag dam dpog dam tshig bskul //",
    "NG0736:338": "des kyang grub par ma gyur na //",
    "NG0736:339": "dam tshig chad pa gcad par bya //",
    "NG0736:340": "ma nyin gzir ba'i man ngag gis //",
    "NG0736:341": "ar la gtad cing shi sa bstan //",
    "NG0736:342": "longs spyod thob par the tshom med //",
    "NG0736:343": "ces @#//",
    "NG0736:344": "so //",
    "NG0736:345": "gnod sbyin rin po che bzang po nyi zla gsang ba snying po'i rgyud las /",
    "NG0736:346": "spogs pa'i le'u ste bcu gsum pa'o ///",
    "NG0736:347": "/ de nas yang dag bshad bya ba //",
    "NG0736:348": "dang po rnal 'byor snod ldan gyis //",
    "NG0736:349": "bsgrub par bya ba'i yan lag ni //",
    "NG0736:350": "'gro don rdzogs par 'dod pa la //",
    "NG0736:351": "gzhan don skyabs 'gro \\u0f84sems skyed gces //",
    "NG0736:352": "nor lha shin tu gdug rtsub che //",
    "NG0736:353": "yid bzhin nor bu'i man ngag gis //",
    "NG0736:354": "ye shes lha bsnyen shin tu gces //",
    "NG0736:355": "gnod sbyin gter bdag dregs pa che //",
    "NG0736:356": "lag na rdo rje'i man ngag gis //",
    "NG0736:357": "las ngag bsnyen pa shin tu gces //",
    "NG0736:358": "de nas bsgrub pa'i dus dag tu //",
    "NG0736:359": "rten dang bca' lugs shin tu gces //",
    "NG0736:360": "sku gzugs srog gi 'khor lo la //",
    "NG0736:361": "dbang bskur rab gnas shin tu gces //",
    "NG0736:362": "nor lha'i bsnyen bsgrub dus dag tu //",
    "NG0736:363": "mchod bstod 'phrin las shin tu gces //",
    "NG0736:364": "rtsa sngags srog snying sham bu la //",
    "NG0736:365": "dngos grub sham bu shin tu gces //",
    "NG0736:366": "bsgrub pa chen po'i dus dag tu //",
    "NG0736:367": "mi sems bskul ba shin tu gces //",
    "NG0736:368": "bsgrub rtags mtshan ma mthong ba'i tshe //",
    "NG0736:369": "dngos grub blang ba shin tu gces //",
    "NG0736:370": "bsnyen bsgrub las kha'i dus dag tu //",
    "NG0736:371": "dam tshig bsrung ba shin tu gces //",
    "NG0736:372": "gnod sbyin shin tu mi bsrun pas //",
    "NG0736:373": "bla srog gzung ba shin tu gces //",
    "NG0736:374": "las rnams 'gor zhing 'khu ldog che //",
    "NG0736:375": "dam tshig gzir sngags shin tu gces //",
    "NG0736:376": "gter bdag 'dod yon dag la dges //",
    "NG0736:377": "dus gtor mchod pa shin tu gces //",
    "NG0736:378": "zhes gsungs so //",
    "NG0736:379": "gnod sbyin rin po che nyi zla gsang ba snying po'i rgyud las /",
    "NG0736:380": "gces pa bsdus pa'i man ngag gi le'u ste bcu",
    "NG0736:381": "bzhi pa'o // // de nas bcom ldan 'das gsang",
    "NG0736:382": "ba'i bdag pos rgyud yongs su bzung ba 'di bka'",
    "NG0736:383": "stsal lo // e ma ngo mtshar rmad du byung *//",
    "NG0736:384": "rgyud kyi yon tan bsam mi khyab //",
    "NG0736:385": "nor lha'i nus pa brjod mi lang *//",
    "NG0736:386": "thams cad dbang du 'dus pa nas //",
    "NG0736:387": "dbang chen dbang phyug 'khor los sgyur //",
    "NG0736:388": "'di bsgrub yon tan bsam mi khyab //",
    "NG0736:389": "lha 'dre mi gsum dbang du 'dus //",
    "NG0736:390": "khams gsum 'khor ba'i 'jig rten na //",
    "NG0736:391": "dbang du mi 'du gang yang med //",
    "NG0736:392": "dper na nam la dbyar gyi dus //",
    "NG0736:393": "sha rus dag la sbrang 'du bzhin //",
    "NG0736:394": "mi nor thams cad dbang du 'du //",
    "NG0736:395": "sems can kun gyi yid kyang 'phrog / thams cad dga' zhing dang ba skye //",
    "NG0736:396": "kun gyi snying dang yid du 'ong *//",
    "NG0736:397": "bza' btung nor dang longs spyod rnams //",
    "NG0736:398": "rnal 'byor pa la thams cad 'du //",
    "NG0736:399": "bsod nams ri rgyal lhun po 'dra //",
    "NG0736:400": "tshe yang bskal pa bdun du thub //",
    "NG0736:401": "gzi brjid nyi ma'i 'od dang mnyam //",
    "NG0736:402": "lha mo klu mo gnod sbyin mo //",
    "NG0736:403": "mi la sogs pa'i bu mo rnams //",
    "NG0736:404": "bdag la shin tu chags par 'gyur //",
    "NG0736:405": "mkha' 'gro ma tshogs thams cad kyang *//",
    "NG0736:406": "bu gcig pa yi ma bzhin byams //",
    "NG0736:407": "lha klu gnod sbyin 'byung po yang *//",
    "NG0736:408": "gtsug gi @#//",
    "NG0736:409": "nor bu rin chen ltar //",
    "NG0736:410": "bdag la rtag tu spyi bos 'khur //",
    "NG0736:411": "bdud dang srin po la sogs pa'i //",
    "NG0736:412": "'jig rten dregs pa'i lha 'dre yang *//",
    "NG0736:413": "bran bzhin ci bcol las rnams byed //",
    "NG0736:414": "de phyir rtag tu brtson par bya //",
    "NG0736:415": "zhes gsungs so //",
    "NG0736:416": "gnod sbyin rin po che nyi zla gsang ba snying po'i rgyud las /",
    "NG0736:417": "rgyud kyi che ba'i phan yon bstan pa'i le'u ste",
    "NG0736:418": "bco lnga pa'o // // de nas bcom ldan 'das",
    "NG0736:419": "gsang ba'i bdag pos /",
    "NG0736:420": "rdo rje 'dus pa la sogs pa'i 'khor rnams la bka' stsal pa /",
    "NG0736:421": "e ma ho /",
    "NG0736:422": "nga yi rgyud kyi rgyal po 'di //",
    "NG0736:423": "u dum 'bar ba'i me tog ltar //",
    "NG0736:424": "'jig rten khams na shin tu dkon //",
    "NG0736:425": "snod dang ldan la bstan gyur na //",
    "NG0736:426": "'dzam gling nyi ma shar ba 'dra //",
    "NG0736:427": "snod med rnams la bstan byas na //",
    "NG0736:428": "gnod sbyin yak+sha'i tshogs rnams kyis //",
    "NG0736:429": "dus min par ni srog zad skem //",
    "NG0736:430": "de phyir gsang zhing spyad par bya //",
    "NG0736:431": "zhes bka' stsal to //",
    "NG0736:432": "gnod sbyin rin po che nyi zla gsang ba snying po'i rgyud las /",
    "NG0736:433": "rgyud bcas thabs bstan pa'i le'u ste bcu drug pa'o",
    "NG0736:434": "// // de nas rdo rje 'dus pa chen pos",
    "NG0736:435": "/ bcom ldan 'das gsang ba'i bdag po la 'di skad ces gsol to //",
    "NG0736:436": "kye bcom ldan 'das gsang ba'i bdag po chen po /",
    "NG0736:437": "rgyud 'di'i mtshan ni gang lags /",
    "NG0736:438": "'di bzung na ji ltar bzung bar bgyi /",
    "NG0736:439": "bdag cag rnams la bstan du gsol /",
    "NG0736:440": "zhes gsol ba dang */",
    "NG0736:441": "gsang ba'i bdag pos bka' stsal pa /",
    "NG0736:442": "rdo rje 'dus pa chen po rgyud 'di rjes su",
    "NG0736:443": "sgrub pa'i rnal 'byor pa rnams la sbyin pa'i gter",
    "NG0736:444": "chen 'byung ba'i phyir /",
    "NG0736:445": "gnod sbyin nor lha'i rgyud ces bya bar zung zhig / dgos 'dod thams cad 'byung ba'i phyir /",
    "NG0736:446": "dngos grub rin chen bzang po'i rgyud ces bya bar",
    "NG0736:447": "zung zhig / phongs pa rnams kyi mgon skyabs su",
    "NG0736:448": "gyur pa'i phyir / nyi zla gsang ba snying po'i",
    "NG0736:449": "rgyud ces bya bar yang zung zhig / ces bka'",
    "NG0736:450": "gyur pa'i phyir / stsal to // gnod sbyin rin",
    "NG0736:451": "po che bzang po nyi zla gsang ba snying po'i",
    "NG0736:452": "gyur pa'i phyir / stsal to // rgyud las /",
    "NG0736:453": "rgyud kyi mtshan bstan pa'i le'u ste bcu bdun pa'o",
    "NG0736:454": "// // de nas rdo rje 'dus pa chen po",
    "NG0736:455": "la sogs pa'i 'khor rnams yi rang nas 'di skad",
    "NG0736:456": "ces bcom ldan 'das gsang ba'i bdag po la bstod",
    "NG0736:457": "gyur pa'i phyir / stsal to // rgyud las / do // kye ma gsang bdag rdo rje 'chang *//",
    "NG0736:458": "dug gsum nad sel sman pa'i gtso //",
    "NG0736:459": "'chi bdag bdud 'joms lha yi lha //",
    "NG0736:460": "dgos 'dod skong ba'i rin po che //",
    "NG0736:461": "ma rig mun sel nyi zla'i zer //",
    "NG0736:462": "khams gsum 'khor ba'i gnyen gcig po //",
    "NG0736:463": "bcom ldan mthu stobs gsang ba'i bdag / rdo rje 'chang la phyag 'tshal 'dud //",
    "NG0736:464": "ces bstod do //",
    "NG0736:465": "gnod sbyin rin po che bzang po nyi zla gsang ba snying po'i rgyud las /",
    "NG0736:466": "'dus pa'i 'khor rnams rjes su yi rang ba'i le'u ste bco brgyad pa'o ///",
    "NG0736:467": "/ gnod sbyin rin po che bzang po nyi zla",
    "NG0736:468": "gsang ba snying po'i rgyud ces bya ba'i rgyud kyi",
    "NG0736:469": "rgyal po @#// rdzogs so ///",
    "NG0736:470": "/ rgya gar gyi mkhan po ba su d+ha ra mkhas pa nor 'dzin dang */",
    "NG0736:471": "bod kyi lo tsa ba snubs sangs rgyas rin po"
}