{
    "NG0113:0": "[(]16[)]@#// ye nas rol //",
    "NG0113:1": "thams cad ma lus rdzogs pa'i klong chen 'di //",
    "NG0113:2": "blta ba'i yul med bya bral mya ngan 'das //",
    "NG0113:3": "nam mkha' la ni sa chu me rlung rdzogs //",
    "NG0113:4": "ye shes snying po 'di la chos rnams ma lus rdzogs //",
    "NG0113:5": "sku dang ye shes yon tan shar ba rnams //",
    "NG0113:6": "nyid las byung ba'i gzugs brnyan yin pas de //",
    "NG0113:7": "blo la gang snang snying po'i gol sar gsungs //",
    "NG0113:8": "bla med mchog la rang rig de bzhin pa //",
    "NG0113:9": "mi bsam mi g.yengs mi dmigs de bzhin nyid //",
    "NG0113:10": "dam par mi gsung de bzhin de bzhin bzhag /",
    "NG0113:11": "brjod bsam rtog pa yin pas bsam mi bya //",
    "NG0113:12": "grub mtha' mi dpyod de bzhin de bzhin nyid //",
    "NG0113:13": "mtha' med yang dag mtha' ste mtha' las 'das //",
    "NG0113:14": "yul du mi blta de bzhin de bzhin gzhag /",
    "NG0113:15": "gzhag pa'i sems kyang mi gtang btang snyoms gzhag /",
    "NG0113:16": "phyag rgya stong gzhil bsgom pa gol ba yin //",
    "NG0113:17": "mi gnas gnas pa'i yul med phyag rgya'i mchog /",
    "NG0113:18": "yul med ji bzhin ngang la brtson par bzhag /",
    "NG0113:19": "blun pa'i tshul du ci yang bsam pa med //",
    "NG0113:20": "kun tu bzang po'i dkyil 'khor snying po nyid //",
    "NG0113:21": "thams cad ma lus sbyor ba'i thig le che //",
    "NG0113:22": "rgyal po'i tshul du che ba'i ngang la gnas //",
    "NG0113:23": "gzhan kyi 'khor ldan kun rdzob 'du 'bral med //",
    "NG0113:24": "rgya mtsho'i tshul du sdud 'byung gting dpag med //",
    "NG0113:25": "mya ngan 'das 'khor lhun rdzogs ngang gis 'byung *//",
    "NG0113:26": "dpe med dpag tu med de shin tu zab //",
    "NG0113:27": "rdo rje'i tshul du mi 'jig 'du 'bral med //",
    "NG0113:28": "ye shes dkyil 'khor kun dang de bzhin gnas //",
    "NG0113:29": "bskal pa'i me yi tshul du gcig tu gnas //",
    "NG0113:30": "snang srid ye rgyas btab nas gcig pur bzhugs //",
    "NG0113:31": "lhun rdzogs thabs mkhas 'khor ba'i lto ba can //",
    "NG0113:32": "khyung dang seng ge'i bu dang rgyal po'i bu //",
    "NG0113:33": "mngal nas gnyen po'i tshul du gzhan zil gnon //",
    "NG0113:34": "gnyen po ma bsgrubs ye nas gnyen po ltar //",
    "NG0113:35": "mi gnas gnas med dmigs pa med pa'i lam //",
    "NG0113:36": "rgyu 'bras mi 'byed mnyam pa'i snying po 'di //",
    "NG0113:37": "'khor ba mya ngan 'das pa'i gnyen po yin //",
    "NG0113:38": "gnyen po ma bsgrubs ye nas gnyen por gnas //",
    "NG0113:39": "'phur skyen bya ni sgong bcag mkha' la 'phyo //",
    "NG0113:40": "lung la mi ltos yi ges mtshon med pa'i //",
    "NG0113:41": "nye lam bde rdzogs bya bral lhun rdzogs ni //",
    "NG0113:42": "'jug sgo lam la mi ltos ye rgyas yin //",
    "NG0113:43": "khyung chen gshog rgyas mkha' la ma chags ltar //",
    "NG0113:44": "theg pa kun rgyal bla med yangs pa'i sa //",
    "NG0113:45": "ye gnas sa la mi chags bde la lhun gyis rdzogs //",
    "NG0113:46": "khyung phrug sgo nga'i nang nas lus rgyas ltar //",
    "NG0113:47": "skye med de bzhin nyid kyi rang bzhin 'di //",
    "NG0113:48": "de bzhin thig le'i klong nas de bzhin rgyas //",
    "NG0113:49": "bya byed med pa'i chos 'di mi mthong na //",
    "NG0113:50": "kun tu 'od sa bskal par mthong mi srid //",
    "NG0113:51": "byang chub kyi sems khyung chen gyi rgyud las /",
    "NG0113:52": "bsgom pa'i thabs de bzhin nyid dang mtshan nyid bstan pa'i le'u ste gsum pa'o //",
    "NG0113:53": "sems las ma gtogs pa'i chos gud na bstan du med pa'i le'u ste dang po'o //",
    "NG0113:55": "nas bcom ldan 'das dpal kun tu bzang po nyid kyis nyid la brjod pa //",
    "NG0113:56": "khyung chen nam mkhar mi gnas sa la mi gnas ltar //",
    "NG0113:57": "kun 'dus kun klong kun gyi yid bzhin nor //",
    "NG0113:58": "mi dmigs mi skye mi 'gag snang ba med //",
    "NG0113:59": "sangs rgyas 'tshol bar mi byed de bzhin nyid //",
    "NG0113:60": "thams cad lhun gyis grub pas bya byed bral //",
    "NG0113:61": "sa bcu mthar phyin pa nyid de 'dzin de rtogs pas //",
    "NG0113:62": "de la'ang mi gnas gnas pa'i gnas dang bral //",
    "NG0113:63": "lam med lam du 'dod pas 'gro sa 'khrul //",
    "NG0113:64": "'bras bu thob re 'jigs pas don mi mthong *//",
    "NG0113:65": "yang dag mtha' la bsnyeg pas lung dang bral //",
    "NG0113:66": "de bzhin dbyings su 'dod pas bde mi rnyed //",
    "NG0113:67": "'dod yon nyon mongs spangs pas byang mi chub /",
    "NG0113:68": "'khor ba rgyab phyogs mya ngan yong mi 'da' //",
    "NG0113:69": "sa dang pha rol phyin lam zad mtha' med //",
    "NG0113:70": "snang srid phyag rgyar bsgoms pas sangs mi rgya //",
    "NG0113:71": "byang chub sems lung yang dag dam pa'i lung *//",
    "NG0113:72": "lung gi rgyal pos gtan la ma phab na //",
    "NG0113:73": "tshig 'chal mu cor smra bas don mi rnyed //",
    "NG0113:74": "gang la'ang mi gnas mi gnas nyid kyang 'das //",
    "NG0113:75": "smig rgyu'i chu ru bsnyeg pas chu mi rnyed //",
    "NG0113:76": "bden pa gnyis 'dzin yi ges don mi rnyed //",
    "NG0113:77": "'phur rkyen bya'am rgyal pos phru gu ltar //",
    "NG0113:78": "gzhan gyis mi bsnyad ye nas de bzhin pas //",
    "NG0113:79": "tshad mas mi gzhig lung gi tshad ma yin //",
    "NG0113:80": "'khrul pa'i tshad gsum rtog pa'i tshig lam phab //",
    "NG0113:81": "byis pas bslus pa'i chos la de yod pas //",
    "NG0113:82": "bla med lam 'dir don 'di mi dgos tshad med lung *//",
    "NG0113:83": "shes rab chung bas 'di la dpog cing lam bgrod byed //",
    "NG0113:84": "'di 'dod pa la 'di mi gnas te rtog pa'i klung *//",
    "NG0113:85": "yang dag mi srid byang chub gting nas med //",
    "NG0113:86": "kun khyab ye sangs rgyas te sgo phug med //",
    "NG0113:87": "tshig gis phebs par mi 'gyur 'bras thob med //",
    "NG0113:88": "khyung chen lus rgyas 'dab gshog rdzogs pa de //",
    "NG0113:90": "rdo rje skye 'jig med par rtogs pa de kho na //",
    "NG0113:91": "'jug lta srung 'dzin phyin rdzogs sa rdzogs shing *//",
    "NG0113:92": "phyag rgya'i dkyil 'khor sku rnams rdzogs pa dang *//",
    "NG0113:54": "// de @#//",
    "NG0113:89": "gzhan nas ma btsal ye nas rdzogs pa ltar //",
    "NG0113:93": "rang bzhin nyid kyis ye nas rdzogs pa las //",
    "NG0113:94": "btsal nas bsdus te rdzogs pa ma yin pas //",
    "NG0113:95": "lhun rdzogs tha snyad med pa'i byang chub ste //",
    "NG0113:96": "gzugs sku ji ltar snang yang rang bzhin rdzogs //",
    "NG0113:97": "kun rdzob snying po 'di ni nor bu'i tshul //",
    "NG0113:98": "'di ma mthong ba rgya mtsho gang+ga yi //",
    "NG0113:99": "'gram na 'dug pa skom drir 'chi bzhin no //",
    "NG0113:100": "rnam par mi rtog ye shes snying po 'di //",
    "NG0113:101": "theg pa yongs kyi chos la ma sbas shing *//",
    "NG0113:102": "sangs rgyas gsung gi rgyud la sbas pa med //",
    "NG0113:103": "bgrod rtsol lam la sbyangs pas rnyed mi 'gyur //",
    "NG0113:104": "mi len mi spang byang chub spyod rnams la //",
    "NG0113:105": "rnam pa kun tu rang bzhin ji bzhin gnas //",
    "NG0113:106": "mi rtog ye shes dbyings las 'das pas na //",
    "NG0113:107": "kun mnyam dbyer med rang bzhin snying @#//",
    "NG0113:108": "po la //",
    "NG0113:109": "sku dang ye shes ting 'dzin brtag mi bya //",
    "NG0113:110": "dmigs pa'i gza' gtad zhi ba'i byang chub la //",
    "NG0113:111": "ye shes rol pas chos nyid bsgom mi bya //",
    "NG0113:112": "ting 'dzin ro la chags med thig ler dag /",
    "NG0113:113": "gar stabs rol mo sna tshogs bsgyur ba yang *//",
    "NG0113:114": "lus las ma gos gzhan gyi yid sdud ltar //",
    "NG0113:115": "thabs kyi rgyal po lung gi snying po 'di //",
    "NG0113:116": "ngo bo nyid las ma g.yos kun gyi 'bras //",
    "NG0113:117": "bsgrubs pas grub pa'i 'bras bu kun yid tshim //",
    "NG0113:118": "byang chub kyi sems khyung chen gyi rgyud las //",
    "NG0113:119": "ngo bo bstan pa dang */",
    "NG0113:120": "tshad mas gzhig tu mi rung ba bstan pa dang */",
    "NG0113:121": "lhun gyis rdzogs par bstan pa dang */",
    "NG0113:122": "rtag tu med par bstan pa dang */",
    "NG0113:123": "kun gyi 'bras bu bstan pa'i le'u ste bzhi pa'o //",
    "NG0113:125": "// de nas bcom ldan 'das dpal kun tu bzang pos /",
    "NG0113:126": "nyid dang dbyer med pa'i 'khor rmad du byung ba la nyid kyis brjod pa //",
    "NG0113:127": "sgrib pa snod dang chos spang las kyi sgrib phra rags //",
    "NG0113:128": "rten cing 'brel par 'byung bas 'di yi gting mi rnyed //",
    "NG0113:129": "mtshan nyid gsum ldan chos kyi tshogs kyang dag par 'gyur //",
    "NG0113:130": "bdag med rnam pa gnyis kyi tshig gnyis ye nas zhi //",
    "NG0113:131": "snying rje'i rgyun chad sems can ma mthong sems can med //",
    "NG0113:132": "thams cad mnyam pa nyid yin rdo rje sems dpa' nyid kyi sku //",
    "NG0113:133": "gnyis med de bzhin nyid du gcig pa'i chos nyid yin //",
    "NG0113:134": "rdos pa can gyi chos nyid gnyen pos bcos su med //",
    "NG0113:135": "ting 'dzin brtan pas gzung ba'i bsgom yul bral //",
    "NG0113:136": "shes rab gsum gyis spyad du 'di la ga la yod //",
    "NG0113:137": "thams cad mnyam pa'i dkyil 'khor kun gyi rang bzhin la //",
    "NG0113:138": "rang byung ye shes de la 'phyo ba yin pa ni //",
    "NG0113:139": "so so ma yin gcig gi ngang ste rgyu 'bras rnam par dag /",
    "NG0113:140": "thugs rje bzhin du byin gyis rlabs chen nyid gyur pas //",
    "NG0113:141": "thams cad byang chub chen po mchog tu ma gyur med //",
    "NG0113:142": "sdom rtsol 'dul dang dam tshig bsam yas pa //",
    "NG0113:143": "mi shes byis pas bslad pas 'khrul pa yin pa'i phyir //",
    "NG0113:144": "ci yang mi dgos bsrung ba mi dgos bsgom mi dgos //",
    "NG0113:145": "'di la spyod pa mi dgos 'di las gzhan mi dgos //",
    "NG0113:146": "stong nyid bdag med ye mkhyen rang rig thugs nyid de //",
    "NG0113:147": "thams cad nad gso mdzad pa sman pa'i rgyal po yin //",
    "NG0113:148": "mtho ris bgrod pa'i rgyud des byang chub lam mi rnyed //",
    "NG0113:149": "dug gsum dug lnga ye nas dag pa'i sman chen po //",
    "NG0113:150": "ji bzhin rang bzhin gnas pa'i sman chen ma byas na //",
    "NG0113:151": "'khrul rtog lam la gnas pa'i theg dman rnams //",
    "NG0113:152": "dug gsum dug lnga'i nad kyis 'tsho ba'i glags yongs med //",
    "NG0113:153": "ye nas sa rdzogs lam gyi 'gro sa gdod nas dag /",
    "NG0113:154": "gdod nas thob min thob par bya ba ci yang med //",
    "NG0113:155": "tshig gis mi phebs dbyibs dang kha dog dbang po'i spyod yul min //",
    "NG0113:156": "bstan cing brtag par dka' la brjod du rdul tsam med //",
    "NG0113:157": "mi dmigs mi gnas bsam pa kun @#//",
    "NG0113:158": "dang bral ba ni //",
    "NG0113:159": "'di las bstan pa'i lam med gcig dang du ma med //",
    "NG0113:160": "bdag dang gzhan du bral ba'i ston mkhan rin chen mdzod //",
    "NG0113:161": "gcig tu lhun gyis grub pa'i dbang phyug rdo rje nyid //",
    "NG0113:162": "dkyil 'khor kun gyi gtso bo bdag nyid 'di //",
    "NG0113:163": "rlabs chen khams gsum 'gul ba kun bsad kyang *//",
    "NG0113:164": "rang byung mkha' klong dag pa'i dbyings su rnam par dag /",
    "NG0113:165": "srog med srog bcad dbyings kyi nam mkhar gcig pas na //",
    "NG0113:166": "nam mkha'i dbyings la dbyings nyid rol pa mdzad //",
    "NG0113:167": "khams gsum kun bsad mi bskyod zhing du dag pa yi //",
    "NG0113:168": "srog dang sdig tu mthong ba'i chos lam gang spyod pa'i //",
    "NG0113:169": "chos lam de yi byang chub bskal pa'i mthar yang ni //",
    "NG0113:170": "rnyed par mi 'gyur bya rjes tshol ba 'dra ba yin //",
    "NG0113:171": "byang chub kyi sems khyung chen gyi rgyud las /",
    "NG0113:172": "ci'ang thob par byar med pa'i le'u ste lnga pa'o //",
    "NG0113:174": "// de nas bcom ldan 'das dpal rdo rje sems dpa'",
    "NG0113:175": "la sogs pas bcom ldan 'das dpal kun tu bzang",
    "NG0113:176": "po nyid la spyan gzigs te cang mi smra bar",
    "NG0113:177": "bzhugs pas / bcom ldan 'das dpal kun tu+u bzang po nyid kyi nyid la brjod pa //",
    "NG0113:178": "sku yi dkyil 'khor dkyil 'khor mchog tu 'gyur //",
    "NG0113:179": "de bzhin nyid du 'dus bsam ngo bo nyid //",
    "NG0113:180": "mchod bstod spyan drangs phyag rgya bzlas pa dang *//",
    "NG0113:181": "phyag rgya'i skur ni 'di la bsgom mi dgos //",
    "NG0113:182": "sgyu ma'i gzugs brnyan 'di las 'byung bas na //",
    "NG0113:183": "lo ma mi bsnyad shes pas 'bras thob min //",
    "NG0113:184": "sgyu 'dra'i phyag rgya lugs ma'i phyag rgya la //",
    "NG0113:185": "'bras bu rnam par grol pa'i lam mi gnas //",
    "NG0113:186": "de yis rnam grol dag pa'i lam chen rnyed 'gyur na //",
    "NG0113:187": "mthong thos la sogs phyag rgya'i ngo bor gnas //",
    "NG0113:188": "chags yod phyir na gnas pa yod ma yin //",
    "NG0113:189": "lhun grub sangs rgyas kun kyang rgyas btab pas //",
    "NG0113:190": "thams cad ma lus kun tu bzang po'i ngang *//",
    "NG0113:191": "ye shes snying po phyag rgya thams cad zung *//",
    "NG0113:192": "blang dor med pa'i skyes mchog bla med sa //",
    "NG0113:193": "'di 'dra'i don nyid byis pas mi shes phyir //",
    "NG0113:194": "ci yang mi dmigs gti mug ngang nyid 'di //",
    "NG0113:195": "'khrul pa'i chos lam dag pa yongs mi gnas //",
    "NG0113:196": "zangs la gser rtsis gser du 'gyur rung gis //",
    "NG0113:197": "zangs rtsi gser du bsgyur du yod ma yin //",
    "NG0113:198": "'di yi rtsi yis gzhan gyi 'bras rung gis //",
    "NG0113:199": "gzhan gyi don gyis 'di yi don mi rung *//",
    "NG0113:200": "'di ni gang dang bsgrun du yod pa ma yin pas //",
    "NG0113:201": "byang chub bde chen rgyal ba'i yum zhes bya //",
    "NG0113:202": "rin chen sgrom bu theb rgyas btab pa bzhin //",
    "NG0113:203": "rang bzhin gnas pas 'di ni bstan par dka' //",
    "NG0113:204": "srid gsum dbang bsgyur de bzhin nyid du gnas //",
    "NG0113:205": "'du mched lhag par gnas pa'i dbang yang rdzogs //",
    "NG0113:206": "dka' thub mi dgos snying po de ma thag pa nyid //",
    "NG0113:207": "sdug bsngal des ni bud+d+ha'i lam mi rnyed //",
    "NG0113:208": "sdom srung la sogs rtsa ba byang chub ring *//",
    "NG0113:209": "gang yang ma yin rang rig de @#//",
    "NG0113:210": "kho yin //",
    "NG0113:211": "dka' thub spyod pa yis ni don 'tshol ba *//",
    "NG0113:212": "glang po zhon nas glang rjes gcod dang 'dra'o //",
    "NG0113:213": "nang nas mi btsal nang gi rang bzhin nyid //",
    "NG0113:214": "phyi nas mi btsal phyi yi rang banyin nyid //",
    "NG0113:215": "gnyi gar mi gnas gnas med gnas la gnas //",
    "NG0113:216": "gnas mchog rgyal ba'i dkyil 'khor de nyid ni //",
    "NG0113:217": "byang chub snying po'i ngo bor thams cad gcig /",
    "NG0113:218": "gang du'ang ma song gar yang mi 'gro zhing *//",
    "NG0113:219": "yul na mi gnas phyogs na gnas min te //",
    "NG0113:220": "'di 'drar bstan du med pa'i rang rig de //",
    "NG0113:221": "byang chub snying po nyid na de bzhin nyid //",
    "NG0113:222": "gang du'ang ma song rang la rab tu gnas //",
    "NG0113:223": "bya bral nam mkha' ji bzhin lhun gnas pas //",
    "NG0113:224": "kha dog dbyibs kyis mtshon du ga la yod //",
    "NG0113:225": "yi ge rgyud med bsgom du med pa yin //",
    "NG0113:226": "byang chub kyi sems khyung chen gyi rgyud las /",
    "NG0113:227": "byang chub sems kyi btsal thabs kyi le'u ste drug pa'o //",
    "NG0113:229": "// de nas bcom ldan 'das dpal kun tu bzang pos nyid la nyid kyis brjod pa /",
    "NG0113:230": "bzhi bcu rtsa gnyis 'od 'bar dngos 'byung bas //",
    "NG0113:231": "thams cad kun g.yos stong gsum la sogs grags //",
    "NG0113:232": "'byung ba lnga sogs thams cad kun tu g.yos //",
    "NG0113:233": "gsum shar gsum gyis sna tshogs ma lus sdud //",
    "NG0113:234": "dkyil 'khor 'od 'bar gsum du bsam yas te //",
    "NG0113:235": "yi ge'i 'khor lo dkyil 'khor phyag rgyar bstan //",
    "NG0113:236": "sna tshogs 'dod yon mchog tu rmad grags pa //",
    "NG0113:237": "byed pa gtso bor dmigs pa de la 'dud //",
    "NG0113:238": "med la yod par brtags pa'i rtogs pa'i rgyun //",
    "NG0113:239": "bskal par byang chub thob dka' 'khrul pa'i lam //",
    "NG0113:240": "byis pa'i lam bzhin 'bras bur 'gyur bar dka' //",
    "NG0113:241": "mtshan ma'i yul la chags pas yang dag don //",
    "NG0113:242": "rnyed pa'i yul med chags phyir chags la gnas //",
    "NG0113:243": "snang med byang chub sems kyi thig le 'di //",
    "NG0113:244": "cis kyang bshig tu med pa rdo rje'i sku //",
    "NG0113:245": "'khor lo rab bskor thig le gcig tu bzlums //",
    "NG0113:246": "gang yang mi 'byed mnyam pa chen po'i ngang *//",
    "NG0113:247": "mnyam nyid snying po rtog pa las 'das pas //",
    "NG0113:248": "sku gsung thugs kyi snying po rtog mi byed //",
    "NG0113:249": "rang bzhin 'od gsal yi ge'i rnam par zhi //",
    "NG0113:250": "dbyings la dbyings kyi 'od ni rnam gsal bas //",
    "NG0113:251": "yi ge ming tshig 'das pa'i yi ge mchog /",
    "NG0113:252": "stong gsum rgya chad stong nyid rnam par dag /",
    "NG0113:253": "gang la'ang mi gnas sus kyang dngos grub nyid //",
    "NG0113:254": "gzhan nas thob med snying po de bzhin nyid //",
    "NG0113:255": "de lta de ltar gnas pa grol ba'i lam //",
    "NG0113:256": "ye sangs rgyas pas sangs rgyas bsgrub mi dgos //",
    "NG0113:257": "gdod nas byas zin rtsol ba'i las mi dgos //",
    "NG0113:258": "lhun rdzogs bde ba nyid la ye bzhugs pas //",
    "NG0113:259": "'bras bu'i sa thob mi ltos rang bzhin pa //",
    "NG0113:260": "mnyam nyid snying po ngang gi ji bzhin la //",
    "NG0113:261": "bskyed pa'i phyag rgya mi dgos bskyed mi dgos //",
    "NG0113:262": "mi gsung mnyam gzhag gsang sngags bzlas pa'i gsung *//",
    "NG0113:263": "ma chags @#//",
    "NG0113:264": "pa la shin tu chags pa dang *//",
    "NG0113:265": "chags pa nyid na de la chags med pa //",
    "NG0113:266": "de ni chags pa'i rgyal po chen po ste //",
    "NG0113:267": "shin tu chags pa chen po yin par grags //",
    "NG0113:268": "ci la'ang mi gnas bsam pa las 'das pa //",
    "NG0113:269": "ting 'dzin bde ba'i ro la chags pa med //",
    "NG0113:270": "gzhi rtsa med pa'i byang chub sems nyid 'di //",
    "NG0113:271": "chos rnams ma lus kun gyi rtsa ba yin //",
    "NG0113:272": "kha dog dbyibs med mtshan ma rigs rgyud med //",
    "NG0113:273": "yod med mtha' 'das dbu ma yod ma yin //",
    "NG0113:274": "pho mo ma yin ma ning nyid kyang min //",
    "NG0113:275": "gang yang ma yin gang gi mthar mi gnas //",
    "NG0113:276": "mthar yang mi gnas yang dag mtha' las 'das //",
    "NG0113:277": "khyung chen mkha' lding bya lam rjes med 'dra //",
    "NG0113:278": "khyung chen gshog rgyas mkha' la mi chags tshul //",
    "NG0113:279": "bsod nams rdzogs pa'i thig ler rgyu 'bras med //",
    "NG0113:280": "rang bzhin lhun gyis grub pa'i dkyil 'khor 'od gsal bas //",
    "NG0113:281": "rigs kyi phyag rgya gsal ba bsgom mi dgos //",
    "NG0113:282": "mchog gsum chos sku'i dkyil 'khor bdag yin pas //",
    "NG0113:283": "sangs rgyas sras tshogs bcas la phyag mi 'tshal //",
    "NG0113:284": "ye shes 'bar ba'i hom khung bdag gi khar //",
    "NG0113:285": "khams gsum srid gsum ma lus kun bsregs pas //",
    "NG0113:286": "phrin las rnam bzhi bsreg pa'i las mi dgos //",
    "NG0113:287": "skye med thig les 'khor ba kun bsad de //",
    "NG0113:288": "ye shes snying pos 'khor ba kun sbyangs nas //",
    "NG0113:289": "rgyu 'bras med pa'i ngang du ro gcig pas //",
    "NG0113:290": "gnyis med sbyor ba 'di la bya mi dgos //",
    "NG0113:291": "phyogs bcur rgya chad stong gsum ye nas med //",
    "NG0113:292": "srid gsum ma lus ye nas dag pa'i zhing *//",
    "NG0113:293": "ji bzhin btsan pa'i ye rgyas kun la btab //",
    "NG0113:294": "kun bzang brdal ba'i zhal bzang yangs pa yin //",
    "NG0113:295": "khams gsum snod bcud ma lus dus gcig gsol //",
    "NG0113:296": "'khor ba'i ming med dpe med chen pos bsgral //",
    "NG0113:297": "sangs rgyas sems can byang chub chen por 'khyil //",
    "NG0113:298": "thams cad kun bsgral grol ba'i lam gnas pas //",
    "NG0113:299": "gnas sbyang sbyor sgrol phrin las bya mi dgos //",
    "NG0113:300": "byang chub kyi sems khyung chen gyi rgyud las /",
    "NG0113:301": "ma ha yo ga'i rtsol bsgrub la tshi chad de bya mi dgos pa'i le'u ste bdun pa'o //",
    "NG0113:303": "// de nas bcom ldan 'das rdo rje sems dpas /",
    "NG0113:304": "bcom ldan 'das dpal kun tu bzang po la /",
    "NG0113:305": "e ma ho de bzhin gshegs pa'i gtso //",
    "NG0113:306": "the tshom thams cad gcod mdzad che ba'i mchog /",
    "NG0113:307": "chos kyi chos nyid de bzhin nyid //",
    "NG0113:308": "bcom ldan 'das kyis bshad du gsol //",
    "NG0113:309": "de nas bcom ldan 'das dpal kun tu bzang po",
    "NG0113:310": "nyid kyis nyid dang dbyer med pa'i dpa' bo rdo",
    "NG0113:311": "rje 'dzin pa la bka' stsal pa /",
    "NG0113:312": "gang yang shes par ma gyur cing *//",
    "NG0113:313": "ci'ang shes pa med pa ni //",
    "NG0113:314": "rnam pa'i de bzhin ma yin de ma yin //",
    "NG0113:315": "gzhan nas yod 'ong ma yin de bzhin nyid //",
    "NG0113:316": "ye shes mi gnas pa'ang de nyid yul yang med //",
    "NG0113:317": "rtag mtha' mi rtag mtha' @#//",
    "NG0113:318": "gnyis 'jig pa'i lam //",
    "NG0113:319": "mtha' med mtha' la dpyod pas dbus mi mthong *//",
    "NG0113:320": "bsam gtan bsam gtan gnyis la 'jug pa'ang *//",
    "NG0113:321": "'byung 'jug las sgo gzhan zad cig char 'jug /",
    "NG0113:322": "dbang po brtul po ma rabs rim gyis 'jug /",
    "NG0113:323": "dam pa cig char de bzhin nyid gnas pas //",
    "NG0113:324": "rim gyis gnas pa sgrib pa chen por gsungs //",
    "NG0113:325": "dug gi rigs shes pas ni dug mthong na //",
    "NG0113:326": "za bar mi byed de yis skrag par byed //",
    "NG0113:327": "khong du mi gtong lhan cig gnas mi byed //",
    "NG0113:328": "lta ngan la spyod zhib pa'i theg dman rtags //",
    "NG0113:329": "sa bcu pha rol phyin bcu'i lam spyod pa //",
    "NG0113:330": "rgyu 'bras lhun grub mnyam nyid mchog gi lam //",
    "NG0113:331": "ye grol mnyam gnas sgro skur zhi ba yi //",
    "NG0113:332": "ye nas byar med 'di yi don mthong na //",
    "NG0113:333": "'jug par mi nus 'di yis skrag 'gyur nas //",
    "NG0113:334": "chud par mi byed lhan cig 'grogs mi byed //",
    "NG0113:335": "'di la lta ba bzang ste ye khyab kun la gdal //",
    "NG0113:336": "spyod pa zab ste chus gdungs glang 'thung bzhin //",
    "NG0113:337": "ci la'ang mi spyod de bzhin bde bar gnas /",
    "NG0113:338": "phyi dang nang med ye shes yangs pa'i mkha' //",
    "NG0113:339": "dus gsum dus med gcig ste khyad par med //",
    "NG0113:340": "sngon med phyis med gdod nas dag pa yin //",
    "NG0113:341": "lta bas bltar med lta ba'i tshig las 'das //",
    "NG0113:342": "yid kyis 'jog med sgom pa chen po'i klong *//",
    "NG0113:343": "gdod nas dag pa'i bdud rtsi de ltar gnas //",
    "NG0113:344": "rnam rtog 'khor ba bcad pa de yi las //",
    "NG0113:345": "rgyu 'bras ro gcig mnyam gnas mchog tu gnas //",
    "NG0113:346": "gang na'ang mi gnas byang chub sems la gnas //",
    "NG0113:347": "rgyu dang rkyen las ma byung skye shi med //",
    "NG0113:348": "rang bzhin 'od gsal bdud rtsi chen po 'di //",
    "NG0113:349": "su yis rtogs pas dngos grub chen por gsungs //",
    "NG0113:350": "mchog gi dngos la mchog gyur gang gnas pa //",
    "NG0113:351": "rgyal mchog lhun gyis grub pa'i dngos grub pas //",
    "NG0113:352": "lha klu mthu chen rnams kyis 'phrog tu med //",
    "NG0113:353": "'jig rten 'das nas 'jig rten 'di nyid kyi //",
    "NG0113:354": "dgos pa thams cad 'di las 'byung bar 'gyur //",
    "NG0113:355": "'jig rten dngos grub la sogs ci ru rung *//",
    "NG0113:356": "dngos grub gzhan la bdud rtsi med par grags //",
    "NG0113:357": "ston pa thabs la mkhas pas bshad pas kyang *//",
    "NG0113:358": "dngos grub 'di ni ster bar ston mi dpyod //",
    "NG0113:359": "sangs rgyas nyid la'ang 'di ni mnga' ba med //",
    "NG0113:360": "de phyir sangs rgyas kyis kyang 'di ni ster mi spyod //",
    "NG0113:361": "bsam gtan brjod med mchog gi bdud rtsi 'di //",
    "NG0113:362": "phal gyis mi thob ris su chad med de //",
    "NG0113:363": "rnam pa can la shin tu gsang bar 'gyur //",
    "NG0113:364": "blta yang mi dgos lta ba mchog tu grags //",
    "NG0113:365": "ci spyod mi rtog skye ba 'di yi don //",
    "NG0113:366": "nyam nga skyon gyis mi sgrib 'di yi lam //",
    "NG0113:367": "gtsang sme'i blo rtog bor nas don la bsnyegs //",
    "NG0113:368": "ma sring kun sbyar mtshams med kun spyod cing *//",
    "NG0113:369": "cha shas phra ba'ang ma rig nyan thos ni //",
    "NG0113:370": "shin tu gsang ba 'di ni dam tshig mchog /",
    "NG0113:371": "chu srin rdzas 'dzin tshul du mi gtong @#//",
    "NG0113:372": "na //",
    "NG0113:373": "khyad par gyur pa'i bdud rtsi mchog nyid grub //",
    "NG0113:374": "byas zin bde ba lhun gyis grub pa yi //",
    "NG0113:375": "nye lam bde rdzogs lhun grub pa yis //",
    "NG0113:376": "blo 'chal 'di ltar don la mi spyod pa //",
    "NG0113:377": "mching bu byi dor byas kyang rin chen min //",
    "NG0113:378": "sol ba sgeg par byas kyang tsan+dan min //",
    "NG0113:379": "seng ge'i skad kyis gzhan zil gnon pa dang *//",
    "NG0113:380": "nam mkha'i khams nas thams cad 'byung ba bzhin //",
    "NG0113:381": "ma mnan ma byung ngang gis rang bzhin 'byung *//",
    "NG0113:382": "byang chub kyi sems khyung chen gyi rgyud las /",
    "NG0113:383": "theg pa chen po la 'jug pa'i thabs dang */",
    "NG0113:384": "zhugs pa la skyon med pa dang *//",
    "NG0113:385": "bdud rtsi bstan pa'i le'u ste brgyad pa'o //",
    "NG0113:387": "// de nas bcom ldan 'das dpal kun tu+u bzang po nyid kyis nyid la brjod pa /",
    "NG0113:388": "skye bo mos pa'i nyon mongs de nyid ni //",
    "NG0113:389": "sems kyi tshul khrims yin pa rang smra zhing *//",
    "NG0113:390": "chos rnams kun gyi de bzhin nyid kyang de nyid yin //",
    "NG0113:391": "gzhan na med de de nyid de lta'i ngang //",
    "NG0113:392": "sems can sangs rgyas gnyis kyi ngo bo nyid //",
    "NG0113:393": "gcig min tha dad min te brtag par dka' //",
    "NG0113:394": "nyon mongs lnga nyid byang chub chen po'i lam //",
    "NG0113:395": "gzhan gyis ma bslad de nyid de ltar yin //",
    "NG0113:396": "shes rab thabs med shes rab thabs bsam yas //",
    "NG0113:397": "ci'ang ma yin thams cad kun gyi sku //",
    "NG0113:398": "ngo mtshar rmad byung e ma ho khyad par can //",
    "NG0113:399": "nyid la nyid kyis yang dag don bshad pa //",
    "NG0113:400": "sems can don du ma gsungs sangs rgyas cir bstan to //",
    "NG0113:401": "e ma ho sangs rgyas dam pa nyid la rol pas kyang *//",
    "NG0113:402": "ngo mtshar rmad kyi chos 'di gtad mi bya //",
    "NG0113:403": "rtag pa chen po rtogs par rol pa che //",
    "NG0113:404": "'di la gnas pa'i skal ldan legs pa che //",
    "NG0113:405": "'di la spyod pa'i skal ldan spyod pa bzang *//",
    "NG0113:406": "'di la blta ba'i skal ldan blta ba bzang *//",
    "NG0113:407": "'di la gnas pa'i skal ldan 'dug sa bzang *//",
    "NG0113:408": "lam 'dir 'gro ba rnams kyis rnams rdzogs //",
    "NG0113:409": "pha rol phyin bcu sa rnams ye nas dag /",
    "NG0113:410": "'dug sar 'dug pas sangs rgyas sa la gnas //",
    "NG0113:411": "gar du'ang ma phyin de bzhin nyid kyi ngang *//",
    "NG0113:412": "nye lam 'di las bde ba'i nye ba med //",
    "NG0113:413": "gang yang ma bsgrubs 'bras bu'i ngo bo nyid //",
    "NG0113:414": "re mdzes ngo mtshar che ba'i gnas chen 'di //",
    "NG0113:415": "bdag nyid chen po skal ldan nyag gcig las //",
    "NG0113:416": "sus kyang 'di nyid rig par dka' ba'i phyir //",
    "NG0113:417": "nyid la nyid kyi bstan pa ngo mtshar che //",
    "NG0113:418": "rgyud kyi rgyal po chen po rgyas pa'i sgo //",
    "NG0113:419": "byang chub kyi sems khyung chen gyi rgyud las /",
    "NG0113:420": "chos nyid kyi don bstan par dka' ba dang */",
    "NG0113:421": "nyid la ngoms pa'i le'u ste dgu pa'o //",
    "NG0113:423": "// de nas bcom ldan 'das chen po rgyud kyi don bshad pas mnyes par gyur to //",
    "NG0113:424": "mnyes nas rgyud kyi bdag po la bstod pa /",
    "NG0113:425": "dpal gyi sku mnga' bcom ldan nyag gcig gtso //",
    "NG0113:426": "bzang po bla med chen po'i don mdzad pa //",
    "NG0113:427": "don chen khyad par 'phags pa rgyud kyi don //",
    "NG0113:428": "nyid kyis nyid @#//",
    "NG0113:429": "la bshad byas re mdzes mchog /",
    "NG0113:430": "yang dag nyid kyis yang dag nyid gsungs pa //",
    "NG0113:431": "yang dag nyid la snang ba'i mchog gi don //",
    "NG0113:432": "rgyal ba thub pa khyod la phyag kyang 'tshal //",
    "NG0113:433": "dpa' bo thar lam ston mdzad khyod nyid la //",
    "NG0113:434": "yang nas yang du 'dud cing phyag kyang 'tshal //",
    "NG0113:435": "e ma ho re mdzes ngo mtshar che ba'i don //",
    "NG0113:436": "sangs rgyas gsungs pa ma yin bdag med chos //",
    "NG0113:437": "rgyu 'bras gnyis zad rnam grol dag pa'i sku //",
    "NG0113:438": "zla rgyas sku 'dra'i sku la 'dud par bgyid //",
    "NG0113:439": "dam chos bdag med rnam par dag pa'i chos //",
    "NG0113:440": "dpal gyi thugs las gsung du rab tu bsgrags pa yi //",
    "NG0113:441": "dri med gsung mchog khyod la phyag kyang 'tshal //",
    "NG0113:442": "'di 'chang klog dang kha ton sems pa yi //",
    "NG0113:443": "rgyal sras 'khor bcas gang yang 'di 'dzin pa'i //",
    "NG0113:444": "skal ldan nyag gcig de la bzhin phyag 'tshal //",
    "NG0113:445": "de rjes blta zhing de bzhin gang 'chang ba'i //",
    "NG0113:446": "ma rabs tha mal pa la sangs rgyas su //",
    "NG0113:447": "blta zhing blta zhing de bzhin phyag kyang 'tshal //",
    "NG0113:448": "'di la gang mos kha dang khyi la sogs //",
    "NG0113:449": "de yang sangs rgyas nyid de kun las 'phags //",
    "NG0113:450": "'phags rgyal khyed rnams la ni de bzhin bzhin phyag 'tshal //",
    "NG0113:451": "mchog gsum mchog tu gyur pa'i rgyal po la //",
    "NG0113:452": "khyad par bstod pa re mdzes don dang ldan //",
    "NG0113:453": "de nas rgyud kyi bdag po la gtad pa //",
    "NG0113:454": "chos 'phags chos rgyal bla med snying po 'di //",
    "NG0113:455": "yongs la khyab pa'i khyad par mdzes pas na //",
    "NG0113:456": "thugs kyi gzer bskyed dam la rnams kyi don //",
    "NG0113:457": "yang dag bstan pa de la ye nas gnas //",
    "NG0113:458": "sangs rgyas sa la rtag par bzhugs pa yi //",
    "NG0113:459": "lhun grub mchog la 'di yis bzhag par byas //",
    "NG0113:460": "byang chub sems kyi ga bu klong chen du //",
    "NG0113:461": "sangs rgyas sems can ma lus bsrel te zhog /",
    "NG0113:462": "byang chub kyi sems khyung chen gyi rgyud las /",
    "NG0113:463": "bdag po la bstod pa dang */",
    "NG0113:464": "chos la bstod pa dang */",
    "NG0113:465": "de 'dzin pa la mchog gsum gyi tshul du bstod pa dang */",
    "NG0113:466": "rgyud gtad pa'i le'u ste bcu pa'o //",
    "NG0113:467": "rgyas pa chen po byang chub sems khyung chen gyi rgyud rdzogs so //"
}