{
    "T04TD3932E:123b-0": "@123b ting nge 'dzin gyi mi mthun pa'i phyogs rnam par gzhag pa bzhugs /",
    "T04TD3932E:123b-2": "# // ting nge 'dzin gyi mi mthun pa'i phyogs rnam par gzhag pa /",
    "T04TD3932E:123b-3": "sangs rgyas dang byang chub sems dpa' thams cad la phyag 'tshal lo //",
    "T04TD3932E:123b-4": "de nas bcom ldan 'das kyis tshangs pa chen po la bka' stsal pa /",
    "T04TD3932E:123b-5": "gnas pa dang spyad par mi bya ba'i chos rnam pa bcu yod de /",
    "T04TD3932E:123b-6": "gal te rnal 'byor can dag spyod pa ngan pa 'di las 'ga' tsam gyi rjes su zhugs na yang 'dod pa'i khams kyi dge ba'i rtsa ba tsam yang yongs su mi 'grub bo //",
    "T04TD3932E:123b-7": "ci ste sngar grub na yang de ma thag tu phyir stor cing nyams par gyur na dbugs dang gzugs med pa'i ting nge 'dzin dang /",
    "T04TD3932E:123b-8": "theg pa gsum dang /",
    "T04TD3932E:123b-9": "theg pa gcig gi bar du thob par 'gyur ba lta ci smos /",
    "T04TD3932E:123b-10": "bcu gang zhe na /",
    "T04TD3932E:123b-11": "'di lta ste /",
    "T04TD3932E:123b-12": "'jig rten kha cig ni ting nge 'dzin bsgom 'dod kyang 'tsho ba'i yo byad kyis brel bas 'tsho ba'i rkyen gyis nyon mongs pa dang /",
    "T04TD3932E:123b-13": "kha cig ni ting nge 'dzin bsgom 'dod kyang tshul khrims nyams shing kha na ma tho ba mang po byed pa dang /",
    "T04TD3932E:123b-14": "kha cig ni ting nge 'dzin bsgom 'dod kyang phyin ci log tu lta zhing 'jig rten gyi ltas bzang ngan la chags te lus dang sems ma dul ba dang /",
    "T04TD3932E:123b-15": "kha cig ni ting nge 'dzin bsgom 'dod kyang sems g-yo zhing rgod pas 'phags pa la mi gzhol te dbang po rgod pa dang /",
    "T04TD3932E:123b-16": "kha cig ni ting nge 'dzin bsgom 'dod kyang phra ma byed pa las dga' bas dbyen byed pa dang /",
    "T04TD3932E:123b-17": "kha cig ni ting nge 'dzin bsgom 'dod kyang ngag rtsub pos 'phags pa la smod cing dbang [?] za ba dang /",
    "T04TD3932E:124a-0": "kha cig ni ting nge @124a * //",
    "T04TD3932E:124a-1": "'dzin bsgom 'dod kyang tshig 'khyal pa dang brdzun du smra ba dang /",
    "T04TD3932E:124a-2": "kha cig ni ting nge 'dzin bsgom 'dod kyang 'dod chags dang phrag dog gis gzhan gyi khe dang bsti stang dang /",
    "T04TD3932E:124a-3": "rnyed pa la mi dga' ba dang /",
    "T04TD3932E:124a-4": "kha cig ni ting nge 'dzin bsgom 'dod kyang zhe sdang dang bcas pas sems can la gnod sems bskyed pa dang /",
    "T04TD3932E:124a-5": "kha cig ni ting nge 'dzin bsgom 'dod kyang log par lta ba dang bcas pas rgyu dang 'bras bu med par blta'o //",
    "T04TD3932E:124a-6": "tshangs pa chen po de ltar shes par bya ste /",
    "T04TD3932E:124a-7": "'di dag ni gnas pa dang spyad par mi bya ba'i chos rnam pa bcu zhes bya'o //",
    "T04TD3932E:124a-8": "gal te ting nge 'dzin bsgom pa dag spyod pa ngan pa 'di dag las 'ga' tsam gyi rjes su zhugs na 'dod pa'i khams kyi dge ba yang yongs su mi 'grub bo //",
    "T04TD3932E:124a-9": "ci ste sngar grub na yang de ma thag tu stor cing nyams par gyur na gzugs dang gzugs med pa'i ting nge 'dzin dang /",
    "T04TD3932E:124a-10": "theg pa gsum dang /",
    "T04TD3932E:124a-11": "theg pa gcig thob par 'gyur ba lta ci smos /",
    "T04TD3932E:124a-12": "tshangs pa chen po gzhan yang gnas pa dang /",
    "T04TD3932E:124a-13": "spyad par mi bya ba'i chos bcu yod de /",
    "T04TD3932E:124a-14": "ting nge 'dzin bsgom pa dag spyod pa ngan pa 'di dag las 'ga' zhig dang ldan na ting nge 'dzin yongs su mi grub po //",
    "T04TD3932E:124a-15": "ci ste sngar grub na yang de ma thag tu stor cing nyams par 'gyur ro //",
    "T04TD3932E:124a-16": "bcu gang zhe na /",
    "T04TD3932E:124a-17": "'di lta ste /",
    "T04TD3932E:124a-18": "las su bya ba'i dngos po la dga' zhing chags pa dang /",
    "T04TD3932E:124a-19": "bre mo'i gtam la dga' zhing chags pa dang /",
    "T04TD3932E:124a-20": "gnyid kyis log pa la dga' zhing chags pa dang /",
    "T04TD3932E:124a-21": "zang zing tshol ba la dga' zhing chags pa dang /",
    "T04TD3932E:124a-22": "gzugs bzang po la dga' zhing chags pa dang /",
    "T04TD3932E:124a-23": "sgra snyan pa la dga' zhing chags pa dang /",
    "T04TD3932E:124a-24": "dri zhim pa la dga' zhing chags pa dang /",
    "T04TD3932E:124a-25": "ro zhim pa la dga' zhing chags pa dang /",
    "T04TD3932E:124a-26": "reg bya 'jam po la dga' zhing chags pa dang /",
    "T04TD3932E:124a-27": "rtog pa dang dpyod pa la dga' zhing chags pa'o //",
    "T04TD3932E:124a-28": "tshangs pa chen po de ltar shes par bya ste /",
    "T04TD3932E:124a-29": "gnas pa dang dpyad par mi bya ba'i chos rnam pa bcu po de ting nge 'dzin bsgom pa dag spyod pa ngan pa 'di las 'ga' zhig dang ldan na yang ting nge 'dzin yongs su mi 'grub bo //",
    "T04TD3932E:124b-0": "ci ste sngar grub na yang de @124b ma thag tu stor cing nyams par 'gyur ro //",
    "T04TD3932E:124b-1": "gal te ting nge 'dzin de ma grub na dge ba'i tshogs ci bsags kyang bde ba'i don du mi 'gyur te /",
    "T04TD3932E:124b-2": "gang dag bdag gi longs spyod dang dad pas sbyin pas ba sgrub pa'i phyir sems dang sems las byung ba'i chos ngan pa skye bar 'gyur ro //",
    "T04TD3932E:124b-3": "de'i rkyen gyis rgyal po dang blon po chen po'i khrims dang yang 'gal bar byed de /",
    "T04TD3932E:124b-4": "kha cig la ni gshe zhing spyo ba yang byed de /",
    "T04TD3932E:124b-5": "kha cig la ni lcag gis gzhu ba dang /",
    "T04TD3932E:124b-6": "kha cig la ni lus kyi yan lag dang /",
    "T04TD3932E:124b-7": "nying lag gcod cing srog gcod par yang byed do //",
    "T04TD3932E:124b-8": "de'i rgyu de'i rkyen gyis nad drag pos 'de bas shing yun ring por sdug bsngal myong ba dang /",
    "T04TD3932E:124b-9": "tshe thung ba dang /",
    "T04TD3932E:124b-10": "'chi 'phos nas kyang ngan song gsum gang yang rung ba cig gi nang du skye ba nas /",
    "T04TD3932E:124b-11": "mtshams med pa'i sems can dmyal ba'i bar du ltung bar 'gyur te /",
    "T04TD3932E:124b-12": "aa tra ka dang /",
    "T04TD3932E:124b-13": "aa ra da ka dang /",
    "T04TD3932E:124b-14": "lha min la sogs pa dang 'dra bar bsam gtan las nyams nas /",
    "T04TD3932E:124b-15": "mtshams med pa'i sems can dmyal ba'i bar du ltung zhing rnam pa tshad med pa snyed kyi sdug bsngal chen po mi bzod pa kun myong bar 'gyur ro //",
    "T04TD3932E:124b-16": "de'i tshe bcom ldan 'das kyis tshe dang ldan pa cang shes koondi n+ya la 'di skad ces bka' stsal to //",
    "T04TD3932E:124b-17": "khyod pas mthar gnas shing ting nge 'dzin bsgom pa'i dge slong dag gnas khang mchog dag na gnas shing /",
    "T04TD3932E:124b-18": "mal cha mchog dang /",
    "T04TD3932E:124b-19": "kha zas mchog la spyod cing dge 'dun gyi las thams cad mi byed par gnang ngo //",
    "T04TD3932E:124b-20": "ci'i phyir zhe na /",
    "T04TD3932E:124b-21": "ting nge 'dzin bsgom pa dag gal te 'tsho ba'i yo byad kyis brel bar gyur na sems dang sems las byung ba'i chos ngan pa skye zhing ting nge 'dzin thams cad mi grub pa nas /",
    "T04TD3932E:124b-22": "mtshams med pa'i sems can dmyal ba'i par du ltung zhing mi zad pa'i sdug bsngal chen po rnam pa tshad med pa snyed myong bar 'gyur ro //",
    "T04TD3932E:124b-23": "ting nge 'dzin bsgom pa dag gal te 'tsho ba'i yo byad dang ldan na ting nge 'dzin ma grub pa yang grub pa dang /",
    "T04TD3932E:124b-24": "sngar grub pa dag kyang mi nyams so //",
    "T04TD3932E:124b-25": "de'i dbang gis mi dge ba'i chos thams cad mi skye ba nas gzhung de bzhin du rgyas par mi dge ba'i rtog pa dang dpyod pa'i bar du mi skye la /",
    "T04TD3932E:125a-0": "mtho ris kyi lhar @125a * //",
    "T04TD3932E:125a-1": "skyes nas mya ngan las 'das pa'i bar du thob par 'gyur ro //",
    "T04TD3932E:125a-2": "ting nge 'dzin bsgom pa dag gal te ting nge 'dzin ma grub na nam gyi stod dang /",
    "T04TD3932E:125a-3": "nam gyi smad la mi nyal bar bya ste brtson 'grus su bslab cing bsgom pa dang /",
    "T04TD3932E:125a-4": "'du 'dzi yongs su spangs te 'dod pa nyung zhing chog shes par bya ba na /",
    "T04TD3932E:125a-5": "ci la yang mi chags pa dang /",
    "T04TD3932E:125a-6": "'dod chags dang /",
    "T04TD3932E:125a-7": "zhe sdang dang /",
    "T04TD3932E:125a-8": "khong khro ba dang /",
    "T04TD3932E:125a-9": "'chab pa dang /",
    "T04TD3932E:125a-10": "'khrug pa dang /",
    "T04TD3932E:125a-11": "'tshe ba dang /",
    "T04TD3932E:125a-12": "nga rgyal dang /",
    "T04TD3932E:125a-13": "rgyags pa dang /",
    "T04TD3932E:125a-14": "phrag dog dang /",
    "T04TD3932E:125a-15": "'jungs pa dang /",
    "T04TD3932E:125a-16": "phra ma dang /",
    "T04TD3932E:125a-17": "ngag rtsub po dang /",
    "T04TD3932E:125a-18": "brdzun dang /",
    "T04TD3932E:125a-19": "'jig rten gyi rtsod pa dang /",
    "T04TD3932E:125a-20": "bag med pa thams cad yongs su spang ngo //",
    "T04TD3932E:125a-21": "gang de ltar nan tan byed pa de ni brgya byin dang /",
    "T04TD3932E:125a-22": "tshangs pa dang /",
    "T04TD3932E:125a-23": "'jig rten skyong ba bzhi dang /",
    "T04TD3932E:125a-24": "'khor los sgyur ba'i rgyal po la sogs pas bstod pa dang bsngags pa dang /",
    "T04TD3932E:125a-25": "phyag dang /",
    "T04TD3932E:125a-26": "bsti stang dang /",
    "T04TD3932E:125a-27": "rim gro dang /",
    "T04TD3932E:125a-28": "bsnyen bkur la sogs pa dang /",
    "T04TD3932E:125a-29": "sbyin pa bye ba khrag khrig brgya stong snyed kyang blang bar bya na /",
    "T04TD3932E:125a-30": "rgyal rigs dang /",
    "T04TD3932E:125a-31": "bram ze dang /",
    "T04TD3932E:125a-32": "rje rigs la sogs pa'i mchod pa len pa lta ci smos /",
    "T04TD3932E:125a-33": "ting nge 'dzin ma thob pa dag kyang de dag gis bstod pa dang /",
    "T04TD3932E:125a-34": "bsngags pa dang /",
    "T04TD3932E:125a-35": "phyag dang /",
    "T04TD3932E:125a-36": "bkur sti dang /",
    "T04TD3932E:125a-37": "rim gro dang /",
    "T04TD3932E:125a-38": "bsnyen bkur dang /",
    "T04TD3932E:125a-39": "sbyin pa dang /",
    "T04TD3932E:125a-40": "mchod pa bdag gi byed du dbang na ting nge 'dzin thob pa lta smos kyang ci dgos /",
    "T04TD3932E:125a-41": "de nas bcom ldan 'das kyis tshigs su bcad de bka' stsal pa /",
    "T04TD3932E:125a-42": "ting 'dzin bsgoms pas the tshom gcod 'gyur te //",
    "T04TD3932E:125a-43": "de ma gtogs pa gzhan gyis nus ma yin //",
    "T04TD3932E:125a-44": "de bas ting 'dzin bsgom pa mchog yin gyi //",
    "T04TD3932E:125a-45": "mkhas pa dag gis de la mchod par bya //",
    "T04TD3932E:125a-46": "shin tu rgyas pa chen po sa'i snying po 'khor lo bcu pa'i mdo las byung ba gnas pa dang spyad par mi bya ba ste /",
    "T04TD3932E:125a-47": "ting nge 'dzin gyi mi mthun pa'i phyogs rnam par gzhag pa rdzogs so /",
    "T04TD3932E:125a-49": "// / rgya'i mkhan po ha shang zab mo la sogs pa dang /",
    "T04TD3932E:125a-50": "zhu chen gyi lo ts'a ba bande rnam par mi rtog pas bsgyur cing zhus te gtan la phab pa /"
}