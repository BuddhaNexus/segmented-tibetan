{
    "T02D2834:178a-0": "@178a * // 'phags pa thugs rje chen po ye shes 'bebs pa la phyag 'tshal lo //",
    "T02D2834:178a-1": "ae ma'o /",
    "T02D2834:178a-2": "mgon po mi rtog bde chen ster mdzad sku //",
    "T02D2834:178a-3": "dus gsum rgyal ba'i rdo rje 'dzin bcas brgyud dang bltas //",
    "T02D2834:178a-4": "spyi bo nas brtsegs ye shes phreng ba dang //",
    "T02D2834:178a-5": "gzhu nyid pad zlas ye shes 'khor lo 'bar bar 'gyur //",
    "T02D2834:178a-6": "shin tu gus bcas gtong ba che //",
    "T02D2834:178a-7": "bzod ldan the tshom med rtog bral //",
    "T02D2834:178a-8": "g-yeng ba spangs shing dbang po dul //",
    "T02D2834:178a-9": "slob ma de ni rjes su bzung //",
    "T02D2834:178a-10": "sna tshogs padma ge sar ldan //",
    "T02D2834:178a-11": "ze'u 'bru rdo rje me phreng gis //",
    "T02D2834:178a-12": "legs spras byin gyis brlabs pa'i dbus //",
    "T02D2834:178a-13": "skal ldan bzhag la bgegs bskrad bya //",
    "T02D2834:178a-14": "aom a'a:bi gh'anta krita h'um phat /",
    "T02D2834:178a-15": "bdug pa mchog gis rab bdug cing //",
    "T02D2834:178a-16": "me tog dmar po gcal bkram la //",
    "T02D2834:178a-17": "mar me 'bar ba du ma yis //",
    "T02D2834:178a-18": "kun nas khor yug bskor bar bya //",
    "T02D2834:178b-0": "bdag @178b nyid lhag pa'i lha'i nga rgyal du byas la /",
    "T02D2834:178b-1": "rdo rje la ni yam rlung gi shugs can no //",
    "T02D2834:178b-2": "de ni rgyal ba rnams kyi rang bzhin no //",
    "T02D2834:178b-3": "gtsug tor du ham thig le'i snying po can no //",
    "T02D2834:178b-4": "de ni 'jig rten mgon po'i rang bzhin no //",
    "T02D2834:178b-5": "steng na 'dzag pas ni mi 'grib bo //",
    "T02D2834:178b-6": "smin mtshams nas gri 'phros pas ni slob ma la 'bab par 'gyur ro //",
    "T02D2834:178b-7": "slob ma'i 'og tu ni rlung gi dkyil 'khor ro //",
    "T02D2834:178b-8": "de ni sbyor ba 'og mas bskyod par byed do //",
    "T02D2834:178b-9": "sprul pa ni yang lha mo nyid do //",
    "T02D2834:178b-10": "de ni sbyor ba par mas sbyor bar byed do //",
    "T02D2834:178b-11": "snying gar ni yang bde gshegs snying po nyid do //",
    "T02D2834:178b-12": "de ni sbyor pa gong mas 'bebs par byed do //",
    "T02D2834:178b-13": "spyi bor ni yang mgon po'o//",
    "T02D2834:178b-14": "de ni sbyor pa thog mas 'bebs par byed do //",
    "T02D2834:178b-15": "ma phebs na spogs pa'i cho ga ni //",
    "T02D2834:178b-16": "rdo rje sna bug gi sbyor bas so //",
    "T02D2834:178b-17": "shin tu spogs pa ni rdo rje spyi gtsug gi sbyor bas so //",
    "T02D2834:178b-18": "babs par gyur na spu 'greng zhing //",
    "T02D2834:178b-19": "gdong bsgyur 'od gsal ba nyid dang //",
    "T02D2834:178b-20": "brjod par mi nus yang na gtso //",
    "T02D2834:178b-21": "mi rtog bde bas myos par 'gyur //"
}