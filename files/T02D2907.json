{
    "T02D2907:297b-0": "@297b # // rgya gar skad du /",
    "T02D2907:297b-1": "badzra bi d'a ra na mandal bi dhi n'a ma /",
    "T02D2907:297b-2": "bod skad du //",
    "T02D2907:297b-3": "rdo rje rnam par 'joms ma'i dkyil 'khor gyi cho ga zhes bya ba /",
    "T02D2907:297b-4": "bcom ldan 'das rdo rje rnam par 'joms pa la phyag 'tshal lo //",
    "T02D2907:297b-5": "rdo rje kun dge 'joms mdzad pa'i //",
    "T02D2907:297b-6": "dkyil 'khor cho ga bshad par bya //",
    "T02D2907:297b-7": "dang por bdag stan bde ba la 'dug ste /",
    "T02D2907:297b-8": "aom sho dan te sho dan ye sv'a h'a //",
    "T02D2907:297b-9": "zhes dbang po'i sgo dag pa'i khrus byas te /",
    "T02D2907:297b-10": "chos thams cad stong pa nid nang gi bdag nyid can gyi khrus byas la /",
    "T02D2907:297b-11": "bdag nyid skad cig mas ltar bskyed la /",
    "T02D2907:297b-12": "aom sumbha ni sumbha h'um /",
    "T02D2907:297b-13": "gri hna gri hna /",
    "T02D2907:297b-14": "gri hn'a pa ya gri h'um a'a na ya ho: bha ga b'an bidy'a r'a dz'a ya h'um phat /",
    "T02D2907:297b-15": "mi 'gro ba rnams la mtshon cha'i char dbab pa ste /",
    "T02D2907:297b-16": "aom tsakra /",
    "T02D2907:297b-17": "h'um bh'um t'am bh'um hr'i: bh'um /",
    "T02D2907:297b-18": "ha bh'um /",
    "T02D2907:297b-19": "de nas mtshon cha lnga'i gur dang sa gzhir gyur to //",
    "T02D2907:297b-20": "mtshams kyi khang ba'i nang du /",
    "T02D2907:297b-21": "tsakra ga tsa la manda la ma ye zhes /",
    "T02D2907:297b-22": "tshogs bsags pa rten gyi dkyil 'khor mdun du sbrul la /",
    "T02D2907:297b-23": "phyi dang nang gi mchod pas mchod //",
    "T02D2907:297b-24": "rdo rje me'i phyag rgyas mchod pa'i rdzas rnam bsregs la /",
    "T02D2907:297b-25": "badzra dhva ti dzva la ram h'um zhes pa'o //",
    "T02D2907:297b-26": "dam tshig phyag rgyas sprul te /",
    "T02D2907:297b-27": "badzra satva h'um //",
    "T02D2907:297b-28": "phra bar satk'a ra pra t'i tstsha h'um /",
    "T02D2907:297b-29": "dh'u pe h'um /",
    "T02D2907:297b-30": "pu shpe tra'm a'a lo ke hri': gandhe aa: nee bi dye h'um:/",
    "T02D2907:297b-31": "dbul ba las kyi phyag rgyas dbul /",
    "T02D2907:298a-0": "h'um yan lag brgyad @298a * //",
    "T02D2907:298a-1": "dang ldan pa yi //",
    "T02D2907:298a-2": "khrus kyi dam pa yon chab 'di //",
    "T02D2907:298a-3": "bcom ldan 'joms nyid la dbul //",
    "T02D2907:298a-4": "'gro ba'i don du bzhes su gsol //",
    "T02D2907:298a-5": "aom ga nas ma ye h'um /",
    "T02D2907:298a-6": "dag cing gtsang mar sbyar ba yi //",
    "T02D2907:298a-7": "lha rdzas dam pa'i khrus chab 'di //",
    "T02D2907:298a-8": "rnam 'joms 'khor dang bcas la 'bul//",
    "T02D2907:298a-9": "'gro ba'i don du bzhes su gsol //",
    "T02D2907:298a-10": "aom pra ba ra satk'a ra pra t'itstsha ho //",
    "T02D2907:298a-11": "h'um nags tshal bcud ni yi gar 'ong /",
    "T02D2907:298a-12": "dri mchog rgyas pa'i spos me 'di //",
    "T02D2907:298a-13": "bcom ldan rnam 'joms 'khor bcas la /",
    "T02D2907:298a-14": "dad pas dbul lo bzhes su gsol //",
    "T02D2907:298a-15": "aom na ma: badzra bi d'a rana dh'u pa p'u",
    "T02D2907:298a-16": "dza me gha sa mu dra spa ra na sa",
    "T02D2907:298a-17": "ma ye h'um // chu'am thang las skyes pa yi //",
    "T02D2907:298a-18": "kha dog dbyibs legs me tog 'di //",
    "T02D2907:298a-19": "bcom ldan rnam 'joms 'khor bcas la /",
    "T02D2907:298a-20": "dad pas dbul lo bzhes su gsol //",
    "T02D2907:298a-21": "aom na ma: badzra bi d'a ra na pushpa /",
    "T02D2907:298a-22": "gdon rnams 'joms shing bkra shis pa'i //",
    "T02D2907:298a-23": "dge zhing mun sel snang gsal 'di //",
    "T02D2907:298a-24": "bcom ldan rnam 'joms 'khor bcas la //",
    "T02D2907:298a-25": "dad pas dbul lo bzhes su gsol //",
    "T02D2907:298a-26": "a'a lo ke /",
    "T02D2907:298a-27": "'chal pa'i dri ma sel mdzad pa'i //",
    "T02D2907:298a-28": "yid bzhin bdud rtsi mtsho ltar bskyil //",
    "T02D2907:298a-29": "bcom ldan rnam 'joms 'khor bcas la /",
    "T02D2907:298a-30": "dad pas dbul lo bzhes su gsol //",
    "T02D2907:298a-31": "gandhe /",
    "T02D2907:298a-32": "dag cing gtsang mar sbyar ba yi//",
    "T02D2907:298a-33": "lha rdzas dam pa'i zhal zas 'di //",
    "T02D2907:298a-34": "bcom ldan ldan rnam 'joms 'khor bcas la //",
    "T02D2907:298a-35": "dad pas dbul lo bzhes su gsol //",
    "T02D2907:298a-36": "nee bi dye /",
    "T02D2907:298a-37": "de las gzhan yang mchod pa'i tshogs //",
    "T02D2907:298a-38": "rol mo sgra snyan yid 'ong ba /",
    "T02D2907:298a-39": "sems can sdug bsngal tshim mdzad pa'i //",
    "T02D2907:298a-40": "dus rnams kun du rgyas gyur cig / aom na",
    "T02D2907:298a-41": "ma: bi d'a ra na badzra ghande rani p'u dza",
    "T02D2907:298a-42": "me gha sa mu dra na sa ma ye h'um",
    "T02D2907:298a-43": "/ nang gi mchod pa 'bul ba yang /",
    "T02D2907:298a-44": "bdun ni rnam dag byang chub sems //",
    "T02D2907:298a-45": "bsod nams tshogs chen bsags par bya /",
    "T02D2907:298a-46": "sangs rgyas dang byang chub sems dpa' thams cad la /",
    "T02D2907:298a-47": "bdag nyid lus 'bul gyis /",
    "T02D2907:298a-48": "thugs rje chen po dang ldan pa'i mgon po khyed rnams kyis /",
    "T02D2907:298a-49": "bdag dus thams cad du bzhes su gsol lo //",
    "T02D2907:298a-50": "ji ltar dus gsum mgon po yi //",
    "T02D2907:298a-51": "dge ba'i rtsa ba ci bsags pa //",
    "T02D2907:298a-52": "thams cad ma lus bsdus nas ni //",
    "T02D2907:298a-53": "dge rtsa byang chub chen po bsdo //",
    "T02D2907:298a-54": "ji ltar dus gsum mgon po yi //",
    "T02D2907:298b-0": "byang chub tu ni nges @298b mdzad pa'i //",
    "T02D2907:298b-1": "byang chub sems ni bla med pa'i //",
    "T02D2907:298b-2": "dam pa bdag gis bskyed bar bgyi //",
    "T02D2907:298b-3": "dkon mchog bla ma dam pa'i chos //",
    "T02D2907:298b-4": "phyi nang gsang ba'i mchod pa dang //",
    "T02D2907:298b-5": "sems bskyed sdom pa lnga rnams ni //",
    "T02D2907:298b-6": "rigs lnga'i dam tshig sdom pa bzung //",
    "T02D2907:298b-7": "ma grol ba rnams grol bar bgyi //",
    "T02D2907:298b-8": "ma brgal ba ni bsgral bar bgyi //",
    "T02D2907:298b-9": "dbugs ma phyin pa dbugs phung ste /",
    "T02D2907:298b-10": "sems can mya ngan 'das la dgod //",
    "T02D2907:298b-11": "des ni bla na med pa sems kyi mchod pa'o //",
    "T02D2907:298b-12": "badzra aa nydza li sar sdom pa /",
    "T02D2907:298b-13": "badzra bandha trat ces sdig pa dral /",
    "T02D2907:298b-14": "badzra a'a be sha aa: aa: zhes ye shes dbab pa brtan pa badzra mushti bam zhes pa /",
    "T02D2907:298b-15": "sdig sgrib dral zhing ye shes dbab pa ni //",
    "T02D2907:298b-16": "ye shes kyi tshogs bsags pa ste /",
    "T02D2907:298b-17": "de kho na nyid kyi mchod pa'o //",
    "T02D2907:298b-18": "mchod pa lnga yis tshogs gnyis rdzogs //",
    "T02D2907:298b-19": "srung 'khor bsdus la nam mkhar gnas /",
    "T02D2907:298b-20": "sarba bidy'a badzra zhes brjod pas //",
    "T02D2907:298b-21": "rgyu dang mi rgyu thams cad kun //",
    "T02D2907:298b-22": "stong pa nyid du bsgom par bya /",
    "T02D2907:298b-23": "sems nyid aa yi rang bzhin las //",
    "T02D2907:298b-24": "skye ba'i cho 'phrul yam du shar /",
    "T02D2907:298b-25": "sngon po gzhu yi dbyibs lta bu //",
    "T02D2907:298b-26": "de steng bam las chu chen ni //",
    "T02D2907:298b-27": "zlum la dkar po bsil ba ste /",
    "T02D2907:298b-28": "sum las sa gzhi ri rab bskyed //",
    "T02D2907:298b-29": "bh'um las rin chen gzhal yas khang //",
    "T02D2907:298b-30": "gdan gsum ldan pa'i steng dag tu //",
    "T02D2907:298b-31": "aa ni h'um du gyur pa las //",
    "T02D2907:298b-32": "'od zer spro bsdus lan gnyis byas //",
    "T02D2907:298b-33": "rdo rje rtse lnga padma'i dbus //",
    "T02D2907:298b-34": "de las spros dang bsdus pa yis //",
    "T02D2907:298b-35": "spho ta badzra'i sngags brjod pas //",
    "T02D2907:298b-36": "rnam 'joms sku ni beed'urya //",
    "T02D2907:298b-37": "sngon po spug gi kha dog la //",
    "T02D2907:298b-38": "g-yas pa rgya gram 'dzin pa ste //",
    "T02D2907:298b-39": "g-yon na sdigs mdzub thugs kar bsgreng /",
    "T02D2907:298b-40": "khro las byang chub sems dpa'i rgyan //",
    "T02D2907:298b-41": "cha lugs brgyad dang ldan pa la //",
    "T02D2907:298b-42": "thugs las h'um bzhi phyogs bzhir chad //",
    "T02D2907:298b-43": "gri gug nyi zla'i rtsibs stengs su //",
    "T02D2907:298b-44": "'jigs pa'i khor bo chen po bzhi //",
    "T02D2907:298b-45": "ma nor rtsa ba'i sngags kyis bskyed //",
    "T02D2907:298b-46": "shar du rdo rje gtum po ni //",
    "T02D2907:298b-47": "smug nag rdo rje rtse lnga bsnams //",
    "T02D2907:298b-48": "lho ru rdo rje phur bu ni//",
    "T02D2907:298b-49": "ljang nag rdo rje phur pa bsnams //",
    "T02D2907:298b-50": "nub tu rdo rje be con ni //",
    "T02D2907:298b-51": "dmar nag phyag na be con bsnams//",
    "T02D2907:298b-52": "byang du rdo rje thob ni //",
    "T02D2907:298b-53": "ljang nag phyag na tho ba bsnams //",
    "T02D2907:298b-54": "g-yon pa kun ni sdigs mdzub ste //",
    "T02D2907:298b-55": "khro las byang chub sems dpa' brgyan //",
    "T02D2907:298b-56": "'khor lo'i gong ras bzhi la ni //",
    "T02D2907:299a-0": "phyag mtshan @299a * //",
    "T02D2907:299a-1": "rdo rje rin po che //",
    "T02D2907:299a-2": "padma sna tshogs rdo rje las /",
    "T02D2907:299a-3": "sphot badzra badzra s'a sye h'um zhes brjod bas /",
    "T02D2907:299a-4": "l'a sye dkar mo phyag na me long bsnams //",
    "T02D2907:299a-5": "badzra m'a le tr'am /",
    "T02D2907:299a-6": "m'a le sngon mo phyag na phreng ba bsnams //",
    "T02D2907:299a-7": "badzra g'i rti hr'i: g'i rti dmar mo phyag na pi wang bsnams //",
    "T02D2907:299a-8": "badzra nri tye aa:nri tye aa:ljang gu gar bsgyur thal sbyar spyi //",
    "T02D2907:299a-9": "phyi rim rgyas ba'i gru chad la //",
    "T02D2907:299a-10": "phyag rgya gser dngul zang lcags gzhong pa bzhi //",
    "T02D2907:299a-11": "mchod pa'i lha mo bzhi po bskyed //",
    "T02D2907:299a-12": "dh'a pe dkar mo spos gzhong ser mo bshams /",
    "T02D2907:299a-13": "badzra dh'u pa h'um /",
    "T02D2907:299a-14": "pushpe ser mo me tog gzhong pa bsnams //",
    "T02D2907:299a-15": "badzra pu shpe tr'am mar me dmar skya me gzhong dmar po bsnams //",
    "T02D2907:299a-16": "badzra a'a lo ke hr'i: dri chab ljang gu lcags kyi gzhong pa bsnams //",
    "T02D2907:299a-17": "badzra gandhe aa: khyams la phyogs skyong bcu po bskyed //",
    "T02D2907:299a-18": "rdo rje thab gru gsum dang //",
    "T02D2907:299a-19": "be con ral gri sbrul zhags dang //",
    "T02D2907:299a-20": "ba dan dbyug pa kha nv'am ga / shar du nyi zla nub tu bum pa las //",
    "T02D2907:299a-21": "sngags 'di brjod la sku ru gsal bar bskyed //",
    "T02D2907:299a-22": "aindra ye sva h'a /",
    "T02D2907:299a-23": "brgya byin dkar po phyag na rdo rje bsnams //",
    "T02D2907:299a-24": "aagne ye sv'a h'a /",
    "T02D2907:299a-25": "aa gne dmar ser phyag na me thab bsnams //",
    "T02D2907:299a-26": "y'a ma ye sv'a h'a /",
    "T02D2907:299a-27": "gshin rje nag po phyag na be con bsnams //",
    "T02D2907:299a-28": "nee r++ri tye sv'a h'a /",
    "T02D2907:299a-29": "bden bral dmar ser phyag na ral gri bsnams //",
    "T02D2907:299a-30": "pa ru naye sv'a h'a /",
    "T02D2907:299a-31": "chu lha dmar po phyag na sbrul zhags bsnams //",
    "T02D2907:299a-32": "b'a ya be sv'a h'a /",
    "T02D2907:299a-33": "rlung lha dmar ljang phag na ba dan bsnams //",
    "T02D2907:299a-34": "ku ba ra ya sv'a h'a //",
    "T02D2907:299a-35": "gnod sbyin ljang gu phyag na dbyug to thogs /",
    "T02D2907:299a-36": "ai shva na ye sv'a h'a /",
    "T02D2907:299a-37": "dbang ldan ljang skya phyag na kha tv'am ga //",
    "T02D2907:299a-38": "s'urya tsandra ye sv'a h'a //",
    "T02D2907:299a-39": "tshangs pa sngo skya phyag na nyi zla bsnams //",
    "T02D2907:299a-40": "pra ti bhya ye sv'a h'a /",
    "T02D2907:299a-41": "sa bdag mthing nag phyag na bum pa bsnams //",
    "T02D2907:299a-42": "dregs pa sems can kun gyi gdan la bzhugs //",
    "T02D2907:299a-43": "sgo bzhir phyag rgya lcags kyu dang //",
    "T02D2907:299a-44": "zhags pa lcags sgrog dril bu las //",
    "T02D2907:299a-45": "shar du yang ku sha dza:/",
    "T02D2907:299a-46": "rta gdong dkar mo phyag na lcags kyu bsnams //",
    "T02D2907:299a-47": "lhor b'a sha h'um las /",
    "T02D2907:299a-48": "phag gdong nag mo mche zhags thogs pa'o //",
    "T02D2907:299a-49": "nub sgor spo ta bam las //",
    "T02D2907:299a-50": "nyi zla dmar mo lcags sgrog bsnams par bsgom mo //",
    "T02D2907:299a-51": "byang sgor a'a be sha aa: las /",
    "T02D2907:299a-52": "thal byed ljang nag dril bu 'khrol bar bskyed do //",
    "T02D2907:299a-53": "yang na khyams su bkra shis kyi lha mo brgyad",
    "T02D2907:299b-0": "@299b phyag mtshan brgyad las sku mdog ser mo phyag",
    "T02D2907:299b-1": "na bkra shis kyi rdzas brgyad bsnams pa bskyed do",
    "T02D2907:299b-2": "// badzra sin dam /",
    "T02D2907:299b-3": "badzra tra ma ye //",
    "T02D2907:299b-4": "badzra dzi ba ya //",
    "T02D2907:299b-5": "badzra sha lo ye //",
    "T02D2907:299b-6": "badzra gu sha h'um /",
    "T02D2907:299b-7": "yaksha h'um /",
    "T02D2907:299b-8": "ba la h'um /",
    "T02D2907:299b-9": "da la h'um /",
    "T02D2907:299b-10": "zhes bskyed la /",
    "T02D2907:299b-11": "'od dkar gsum la /",
    "T02D2907:299b-12": "dang po rdo rje ra ba la phyogs skyong bskyed //",
    "T02D2907:299b-13": "padma la lha srin sde brgyad bskyed /",
    "T02D2907:299b-14": "me 'od la bgegs rigs stong phrag brgyad cu bskyed do //",
    "T02D2907:299b-15": "don gyi lha dgu //",
    "T02D2907:299b-16": "rtsa ba'i lha lnga /",
    "T02D2907:299b-17": "bskyed pa'i lha nyi shu rtsa lnga /",
    "T02D2907:299b-18": "mchod pa'i lha stong phrag brgyad cu rtsa lnga'o //",
    "T02D2907:299b-19": "rtsa ba'i sngags brjod la phyag rgya bstan //",
    "T02D2907:299b-20": "snying po ti lnga dbu stengs su //",
    "T02D2907:299b-21": "sangs rgyas lnga yis dbang bskur ba //",
    "T02D2907:299b-22": "ka ta badzra zhes brjod pas //",
    "T02D2907:299b-23": "spyi bor dbang bskur byin gyis brlabs //",
    "T02D2907:299b-24": "bskyed pa'i lha rnams ku la ni //",
    "T02D2907:299b-25": "rigs kyi bdag po re re bsgom //",
    "T02D2907:299b-26": "dbang bskur lha rnams tham cad la /",
    "T02D2907:299b-27": "ma ta badzra zhes brjod pa //",
    "T02D2907:299b-28": "lus la rdo rje gos gyon no //",
    "T02D2907:299b-29": "ma tha mi 'gyur ka nan btang//",
    "T02D2907:299b-30": "aa tha zhes ni bgegs kyang bskrad //",
    "T02D2907:299b-31": "su las rdo rje khang pa ni //",
    "T02D2907:299b-32": "rab tu brtan par 'gyur ba dang //",
    "T02D2907:299b-33": "gzhi yi rnam 'byor lus rnams ni //",
    "T02D2907:299b-34": "badzra bdun gyis byin gyis brlab //",
    "T02D2907:299b-35": "rang bzhin gnas nas bskul ba ni //",
    "T02D2907:299b-36": "ha ra ha ra badzra bi d'a ra /",
    "T02D2907:299b-37": "se gol drag tu brdabs pa yi //",
    "T02D2907:299b-38": "dza:yi sprul pas snyan gsan dbab //",
    "T02D2907:299b-39": "bra ha ra bra ha ra badzra pra bha nydza dza:h'um bam ho:/",
    "T02D2907:299b-40": "'od zer lnga yi mdun du byon //",
    "T02D2907:299b-41": "ma ti sthi ra badzra /",
    "T02D2907:299b-42": "de yis lha rnams cha gnyis dbye /",
    "T02D2907:299b-43": "su ti sthir badzra /",
    "T02D2907:299b-44": "gdan gcig mi gnyis tshul du gcod /",
    "T02D2907:299b-45": "pra ti sthi ra badzra /",
    "T02D2907:299b-46": "de rnams gnyis med 'dres par bstim //",
    "T02D2907:299b-47": "ma h'a badzra sku brtan /",
    "T02D2907:299b-48": "aa bra ti ha ta badzra gsung brtan //",
    "T02D2907:299b-49": "aa mo gha badzra thugs brtan //",
    "T02D2907:299b-50": "ae hye hi badzra dgyes pa bskyed /",
    "T02D2907:299b-51": "sh'i gh'am badzra dngos grub ma thob par du bzhugs //",
    "T02D2907:299b-52": "dam tshig lha dang ye shes lha //",
    "T02D2907:299b-53": "gnyis med bsgrubs la mchod pas mchod //",
    "T02D2907:299b-54": "bsgom zhing bzlas pas bsgrub par bya //",
    "T02D2907:299b-55": "sngags rings nye ba'i snying po gnyis //",
    "T02D2907:299b-56": "bsdus rgyas lha yi bsnyen pa bskyal //",
    "T02D2907:299b-57": "mtshan ma dus dang grangs la sogs //",
    "T02D2907:299b-58": "dam du bcas pa'i bsnyen pa ni //",
    "T02D2907:299b-59": "thun bzhi rim gyis nyin dang mtshan //",
    "T02D2907:299b-60": "bsnyen pa rdzogs pa'i cho ga bya /",
    "T02D2907:299b-61": "dkyil 'khor zhag gi cho ga la /",
    "T02D2907:299b-62": "sa dang sta gon rdul tshon rnams //",
    "T02D2907:299b-63": "mkhas pas rim par brtsam par bya //",
    "T02D2907:300a-0": "@300a * // dang pos yi cho ga ni //",
    "T02D2907:300a-1": "sa brtag bslang zhing sbyang ba dang //",
    "T02D2907:300a-2": "byin gyis brlab cing gzung ba lnga //",
    "T02D2907:300a-3": "sa brtag pa la bzhi ru grangs /",
    "T02D2907:300a-4": "rnam mkha'i phyos dang sa gzhi dang /",
    "T02D2907:300a-5": "bdag po yod med brtag pa bzhi //",
    "T02D2907:300a-6": "sa sbyangs pa la gnyis yin te /",
    "T02D2907:300a-7": "mngon pa mi la nyo bslang dang //",
    "T02D2907:300a-8": "mi mngon bgegs la bslang ba'o //",
    "T02D2907:300a-9": "bden pa bdar te chos bshad bslang ba dang /",
    "T02D2907:300a-10": "mchod cing gsol ba gdab ste bslang ba'o //",
    "T02D2907:300a-11": "skyob ba sangs rgyas bcom ldan 'das /",
    "T02D2907:300a-12": "spyod pa'i tshul dang khyad par gyi //",
    "T02D2907:300a-13": "sa dang pha rol phyin pa yi //",
    "T02D2907:300a-14": "lha mo khod ni dbang du gyur //",
    "T02D2907:300a-15": "ji ltar sh'akya seng ge yis //",
    "T02D2907:300a-16": "bdud sde dpung bcas bcom pa bzhin //",
    "T02D2907:300a-17": "de bzhin bdag gis bdud las ni //",
    "T02D2907:300a-18": "rgyal bar byas te dkyil 'khor bri //",
    "T02D2907:300a-19": "zhes rdo rje brdabs pas sa'i ser ka nas /",
    "T02D2907:300a-20": "sa'i lha mo byon te sa gnang ngo //",
    "T02D2907:300a-21": "sa'i lha mo dang sa bdag gnas kyi bdag po la mchod pa dang gtor mas mchod nas /",
    "T02D2907:300a-22": "h'um gang yang sa la gnas pa dang //",
    "T02D2907:300a-23": "sa la rgyu ba'i lha klu rnams /",
    "T02D2907:300a-24": "mchod dang gtor ma 'di long la //",
    "T02D2907:300a-25": "sems can kun la dge don du /",
    "T02D2907:300a-26": "byams pa'i sems kyis gnang bar mdzod //",
    "T02D2907:300a-27": "bra ti bya dh'u pam pu sham /",
    "T02D2907:300a-28": "a'a lo ke gandhe nee bi dye p'u dz ma",
    "T02D2907:300a-29": "gha sa mu dras par na sa ma ye h'um",
    "T02D2907:300a-30": "/ pra ti bya nam sarba ta th'a ga te",
    "T02D2907:300a-31": "bhyo bi shva mukhey bhya:sarba ta tkham aut kham ba",
    "T02D2907:300a-32": "lim ta kh'a hi //",
    "T02D2907:300a-33": "sa sbyang ba ni /",
    "T02D2907:300a-34": "las dang bya bas sbyang ba dang //",
    "T02D2907:300a-35": "sngags dang phyag rgyas sbyang ba'o //",
    "T02D2907:300a-36": "chos nyid stong pa'i sngags dang phyag rgyas stong bar sbyang ba'o //",
    "T02D2907:300a-37": "las dang bya bas brkos te ro lnga bsal //",
    "T02D2907:300a-38": "'thas shing tshad dang ldan par bya //",
    "T02D2907:300a-39": "tshangs thig zur thig pa bzhi gdab //",
    "T02D2907:300a-40": "cha chen bcu drug bgo byas la /",
    "T02D2907:300a-41": "lha snam min pa bzhi bzhir bgo //",
    "T02D2907:300a-42": "zlum skar rim pa brgyad du bskor //",
    "T02D2907:300a-43": "pho brang 'khor lo'i gong ras la //",
    "T02D2907:300a-44": "rim pa gnyis gnyis gzhi ru bskor //",
    "T02D2907:300a-45": "rdo rje padma me 'ong la //",
    "T02D2907:300a-46": "cha bran gnyis gnyis mnyam po ru //",
    "T02D2907:300a-47": "rim pa bzhin du bskor te gzhag / thing ka dkar po ser le brgan //",
    "T02D2907:300a-48": "ljang gu la sogs panytsa btang //",
    "T02D2907:300a-49": "yang na mthing ga dkar po dang //",
    "T02D2907:300a-50": "dmar po sku gsum tri r'ag //",
    "T02D2907:300a-51": "gong ras ljang gu gru chad ser //",
    "T02D2907:300a-52": "sgo dang lha snam phyogs tshon la //",
    "T02D2907:300a-53": "lnga rtse dmar po pha gu ser //",
    "T02D2907:300b-0": "dra ba dkar la @300b chun 'phyang lcags //",
    "T02D2907:300b-1": "dkyil 'khor steng du sku gzugs bzhag / sa des",
    "T02D2907:300b-2": "sangs rgyas byang chub sems dpa'i sku gzugs kyis gzung",
    "T02D2907:300b-3": "ba'o / bdud rtsi 'khyil ba'i bum pa gzhag pa ni //",
    "T02D2907:300b-4": "khro bo las thams cad pas sa gzung ba'o //",
    "T02D2907:300b-5": "gnyis pa sta gon gnas par bya //",
    "T02D2907:300b-6": "lha dang bum pa slob ma dang //",
    "T02D2907:300b-7": "sta gon dus kyi sbyin sreg go //",
    "T02D2907:300b-8": "dkyil 'khor lha yi gnas rnams su //",
    "T02D2907:300b-9": "tsandan gur gum dir yi thig le bya //",
    "T02D2907:300b-10": "rang rang sngags kyis skad cig bskyed //",
    "T02D2907:300b-11": "de las mchod dang gtor ma dang /",
    "T02D2907:300b-12": "gsang ba sder bzangs mchod pa dbul //",
    "T02D2907:300b-13": "mchod de gsol ba gdab pa ni /",
    "T02D2907:300b-14": "bcom ldan rdo rje rnam 'joms ni //",
    "T02D2907:300b-15": "rig pa'i rgyal po phyag 'tshal bstod //",
    "T02D2907:300b-16": "khyed rnams la yang mchod pa dang //",
    "T02D2907:300b-17": "sems can kun la brtse don du //",
    "T02D2907:300b-18": "sang ni dkyil 'khor bri bar 'tshal //",
    "T02D2907:300b-19": "yo byad ci 'byor pa yis ni //",
    "T02D2907:300b-20": "tshogs pa thams cad dkyil 'khor du //",
    "T02D2907:300b-21": "byin gyis brlab pa mdzad du gsol //",
    "T02D2907:300b-22": "zhes pa lan gsum du gsol ba gdab po //",
    "T02D2907:300b-23": "bum pa sta gon du gnas pa ni /",
    "T02D2907:300b-24": "bum pa'i rgyu bstan pa dang /",
    "T02D2907:300b-25": "bum pa'i bcud bstan pa dang /",
    "T02D2907:300b-26": "mgul chings bstan pa dang /",
    "T02D2907:300b-27": "kha rgyan bstan pa dang /",
    "T02D2907:300b-28": "bca' ba'i thabs bstan pa dang /",
    "T02D2907:300b-29": "bzlas pa'i grangs bstan pa dang /",
    "T02D2907:300b-30": "bum pa'i grangs bstan ba'o //",
    "T02D2907:300b-31": "bca' ba'i thabs dang /",
    "T02D2907:300b-32": "bum pa'i grangs ni bsdus pa drug ste /",
    "T02D2907:300b-33": "dbang bskur ba'i bum pa lnga /",
    "T02D2907:300b-34": "bud rtsi 'khyil ba'i bum pa dang drug go //",
    "T02D2907:300b-35": "rigs kyi mtshan ma ni gur gum gyis ti lnga bri //",
    "T02D2907:300b-36": "bdud rtsi 'khyil pa la h'um bri //",
    "T02D2907:300b-37": "kha dog mthing ser dmar ljang ngo //",
    "T02D2907:300b-38": "bdud rtsi spug gi kha dog can du bya'o //",
    "T02D2907:300b-39": "bam las bum pa gzhal yas khang //",
    "T02D2907:300b-40": "bam las bdud rtsi'i gzhal yas bskyed //",
    "T02D2907:300b-41": "rgya mtsho padma'i gang na stengs su //",
    "T02D2907:300b-42": "ti dang ya yig h'um las ni //",
    "T02D2907:300b-43": "lha bskyed spyan drangs mchod pa 'bul //",
    "T02D2907:300b-44": "nyi shu rtsa gcig bzlas pa ni //",
    "T02D2907:300b-45": "bum pa re la rdzogs par bya //",
    "T02D2907:300b-46": "yungs kar re la sngags re btab //",
    "T02D2907:300b-47": "des ni bum pa'i sta gon no //",
    "T02D2907:300b-48": "de nas slob ma lha par gnas pa ni //",
    "T02D2907:300b-49": "de la dang po khrus byas la gos gtsang ma gyon zhing /",
    "T02D2907:300b-50": "lag na me tog thogs la /",
    "T02D2907:300b-51": "slob dpon lha la phyag byas la 'di skad zhu'o //",
    "T02D2907:300b-52": "dga' chen khyod bdag ston pa pas //",
    "T02D2907:301a-0": "slob dpon khyod ni dgongs su @301a * //",
    "T02D2907:301a-1": "gsol //",
    "T02D2907:301a-2": "byang chub chen po'i tshul bstan pa //",
    "T02D2907:301a-3": "mgon po chen po bdag 'tshal lo //",
    "T02D2907:301a-4": "dam tshig de nyid stsal du gsol //",
    "T02D2907:301a-5": "sangs rgyas chos dang dge 'dun te //",
    "T02D2907:301a-6": "skyabs gsum dag ni bdag la stsol //",
    "T02D2907:301a-7": "thar pa chen po'i grong mchog tu //",
    "T02D2907:301a-8": "mgon po bdag ni 'jug par bgyi //",
    "T02D2907:301a-9": "de nas slob dpon gyis spro ba bskyed la /",
    "T02D2907:301a-10": "ho rtog pa rnams ni legs par bsdus nas su //",
    "T02D2907:301a-11": "shin tu bsam pa bzang dang ldan pas nyon /",
    "T02D2907:301a-12": "brjed ngas blo la rdo rje rnam 'joms pa'i //",
    "T02D2907:301a-13": "bde bar gshegs pa rnams kyis byin mi rlob //",
    "T02D2907:301a-14": "de nas slob mas sdig pa bshags pa /",
    "T02D2907:301a-15": "dbang med bdag gis mi dge bgyis pa dang //",
    "T02D2907:301a-16": "rjes su yi rang yang na bgyid stsal gang //",
    "T02D2907:301a-17": "de dag thams cad byang chub mchog chen gyi //",
    "T02D2907:301a-18": "spyan sngar sdig pa ma lus so sor bshags //",
    "T02D2907:301a-19": "zhes lan gsum du brjod do //",
    "T02D2907:301a-20": "bdag gis sems can don du ni //",
    "T02D2907:301a-21": "byang chub sems ni bskyed par bya /",
    "T02D2907:301a-22": "sdug bsngal gru las thar pa'i phyir //",
    "T02D2907:301a-23": "byang chub mchog tu sems bskyed do //",
    "T02D2907:301a-24": "slob ma'i snying gar rdo rje rgya gram bcug la /",
    "T02D2907:301a-25": "na ma: tsanda badzra kro dha k'i li k'i l'a ya /",
    "T02D2907:301a-26": "zhes brjod la slob ma rdo rje rnam par bskyed la //",
    "T02D2907:301a-27": "h'um hr'am hr'i: aa: zhes pas gnas bzhi byin gyis brlabs te /",
    "T02D2907:301a-28": "rdo rje bsdams pa'i phyag rgyas snying gar h'um las rdo rje /",
    "T02D2907:301a-29": "dpral bar tr'am las rin po che /",
    "T02D2907:301a-30": "mgrin par hr'i: las padma /",
    "T02D2907:301a-31": "spyi bor aa: las sna tshogs rdo rje bskyed do //",
    "T02D2907:301a-32": "de ltar gnas bzhir ye shes bzhi rtags dang ldan",
    "T02D2907:301a-33": "par byin gyis brlabs nas mchod pa dbul zhing snang",
    "T02D2907:301a-34": "bar byas te / bdug spos lag tu gtad /",
    "T02D2907:301a-35": "me tog lus la gtor //",
    "T02D2907:301a-36": "dri thugs kar byug / mar me snang par bstan //",
    "T02D2907:301a-37": "lha bshos zhal du bcug / sil snyan rna bar bsgrags /",
    "T02D2907:301a-38": "sngags dang phyag rgyas tshig rnams go bar brjod do //",
    "T02D2907:301a-39": "aa shvattha la sogs pa'i so shing sor bcu gnyis",
    "T02D2907:301a-40": "pa rtse mo me tog bcings ba de badzra h'a",
    "T02D2907:301a-41": "sa ha zhes sbyin par bya'o //",
    "T02D2907:301a-42": "ku sha sngon po badzra tri nytsa zhes gtdad la /",
    "T02D2907:301a-43": "la la sngas su gzhug la la stan du bting ba la nyol cig bsgo'o //",
    "T02D2907:301a-44": "di nas rdo rje rnam 'joms bzlas pa'i srung skud mgul du gdags so //",
    "T02D2907:301a-45": "gsol ba gdam par bya'o //",
    "T02D2907:301b-0": "nang par bzhin bzangs longs shig / dkyil 'khor @301b chen po mthong bar 'gyur ro zhes brjod do //",
    "T02D2907:301b-1": "lha gnas slob ma sta gon gyi cho ga'o //",
    "T02D2907:301b-2": "sta gon gyi dkyil 'khor de /",
    "T02D2907:301b-3": "badzra drishti mata ces nam mkha' la bteg la thig gdab par bya'o //",
    "T02D2907:301b-4": "gzhung dang mthun par bris nas ni //",
    "T02D2907:301b-5": "dkyil 'khor nam mkhar bslang bar bya ste //",
    "T02D2907:301b-6": "rdo rje rgya gram phyag rgyas /",
    "T02D2907:301b-7": "badzra pe ga kra ma h'u zhes gdeg par bya'o //",
    "T02D2907:301b-8": "phyag mtshan la sta gon gyi ye shes dbang ste /",
    "T02D2907:301b-9": "badzra tsanda aa /",
    "T02D2907:301b-10": "badzra hu lu aa /",
    "T02D2907:301b-11": "badzra tishtha aa /",
    "T02D2907:301b-12": "badzra bandha aa /",
    "T02D2907:301b-13": "badzra ha ni aa /",
    "T02D2907:301b-14": "badzra l'a sye aa /",
    "T02D2907:301b-15": "zhes sgo ba 'bebs pa'i bar du dbab par bya'o //",
    "T02D2907:301b-16": "dkyil 'khor byin dang ldan pa'i phyir /",
    "T02D2907:301b-17": "rdo rje gzungs kyis bsgrub par bya ste /",
    "T02D2907:301b-18": "bdag rdo rje rnam par 'joms par bsgoms la /",
    "T02D2907:301b-19": "gzungs tshar nyi shu rtsa gcig bton pas /",
    "T02D2907:301b-20": "kun kyang rdo rje'i gur dang sa gzhir gyur te /",
    "T02D2907:301b-21": "mtshams bcad cing bar chad med par bsgrub par bya'o //",
    "T02D2907:301b-22": "lhag chad kyi nyes pa kha bskang bar bya ba'i phyir /",
    "T02D2907:301b-23": "rdo rje shugs kyis bsgrub par bya ste /",
    "T02D2907:301b-24": "rdo rje sems dpa'i yi ge brgya pa bzlas shing /",
    "T02D2907:301b-25": "dril bu dkrol zhing lan bdun du dkyil 'khor la bskor ba bya'o //",
    "T02D2907:301b-26": "rdo rje shugs ni dkyil 'khor nam mkha' la bteg te bskor ba byas pas /",
    "T02D2907:301b-27": "cho ga lhag pa dang ma tshang ba'i nyes pa dang /",
    "T02D2907:301b-28": "ma 'byor ba'i cho ga nyams pa thams cad sor chud par 'gyur ro //",
    "T02D2907:301b-29": "rtsa ba'i sngags brjod pa thams cad gsung yin /",
    "T02D2907:301b-30": "lha thams cad kyi phyag mtshan gsal ba thugs /",
    "T02D2907:301b-31": "de las sku gsal ba dbyer med du gyur par bsgom mo //",
    "T02D2907:301b-32": "dkyil 'khor gyi gdan thog tu phyag mtshan phab pa de rnams la /",
    "T02D2907:301b-33": "nama:tsanda badzra kro h'a k'i li k'i l'a ya zhes brjod pa gsung /",
    "T02D2907:301b-34": "rdo rje rgya gram du gsal pa de thugs /",
    "T02D2907:301b-35": "de las 'od zer 'phro 'du byas te skur dkrongs",
    "T02D2907:301b-36": "tser song ba de gsum dbyer med pa de dag",
    "T02D2907:301b-37": "sku gsung tha mi dad par bsgrub pa'o //",
    "T02D2907:301b-38": "dkyil 'khor gyi lha ye shes lha'i bdag nyid can du bsgrub pa'i chos brgyad de /",
    "T02D2907:301b-39": "rdo rje slob dpon gyis se gol brngab cing /",
    "T02D2907:301b-40": "badzra sa ma ya dza: h'um bam ho: zhes rang bzhin gnas nas spyan drang ngo //",
    "T02D2907:301b-41": "badzra gandhe pra be sha phat /",
    "T02D2907:301b-42": "ces sgo dbye /",
    "T02D2907:301b-43": "badzra aam ku sha dza: phyi nas nang du spyan drang /",
    "T02D2907:302a-0": "badzra p'a sha ho: gdan @302a * //",
    "T02D2907:302a-1": "gcig la gzhug //",
    "T02D2907:302a-2": "badzra spho ta bam gnyis med pa stim /",
    "T02D2907:302a-3": "a'a be sha aa: zhes dgyes pa bskyed /",
    "T02D2907:302a-4": "badzra aa mri ta kunda li sarba bi gha n'am n'a sha ya h'um phat /",
    "T02D2907:302a-5": "badzra karmas ra ba bya /",
    "T02D2907:302a-6": "badzras sandhi bam gyis sgo bcad do //",
    "T02D2907:302a-7": "yi ge gnyis kyis lha thams cad la rdo rje ka nan gtang /",
    "T02D2907:302a-8": "phyag rgya bzhis rgyas gdab bar bya ste /",
    "T02D2907:302a-9": "dam tshig gi phyag rgya bcas te /",
    "T02D2907:302a-10": "aom badzra tsant dri shya dza: h'um bam ho: sa ma ya stvam /",
    "T02D2907:302a-11": "sa ma ya stvam /",
    "T02D2907:302a-12": "aa ham /",
    "T02D2907:302a-13": "aom bdzra tsanda badzra tsanda ti /",
    "T02D2907:302a-14": "rtsa ba'i lha'i snying po mthun te lnga'o //",
    "T02D2907:302a-15": "aom badzra l'a sye h'um /",
    "T02D2907:302a-16": "m'a le tr'am /",
    "T02D2907:302a-17": "g'i ti hr'i: nri tye aa: aom badzra dh'u pa h'um /",
    "T02D2907:302a-18": "aom badzra pushpe tr'am /",
    "T02D2907:302a-19": "a'a lo ke hr'i: gandhe aa: aom badzra siddham /",
    "T02D2907:302a-20": "aom badzra pra ma ye /",
    "T02D2907:302a-21": "aom badzra dzi ba ye /",
    "T02D2907:302a-22": "aom badzra sha lo ye /",
    "T02D2907:302a-23": "aom badzra gu sha h'um /",
    "T02D2907:302a-24": "aom badzra ya ksha h'um /",
    "T02D2907:302a-25": "aom badzra ba la h'um /",
    "T02D2907:302a-26": "bkra shis lha mo brgyad ni phyag thal mo gzings pa'o //",
    "T02D2907:302a-27": "aom badzra aam ku sha dza: aom badzra p'a sha h'um /",
    "T02D2907:302a-28": "aom badzra spo ta pam a'a badzra a'a pe sha aa: zhes dam tshig phyag rgya'o //",
    "T02D2907:302a-29": "chos kyi phyag rgya ni /",
    "T02D2907:302a-30": "lha thams cad kyi ljags la badzra dharma dzny'a na zhes bsgom mo //",
    "T02D2907:302a-31": "las kyi phyag rgya ni //",
    "T02D2907:302a-32": "rigs lnga la /",
    "T02D2907:302a-33": "g-yas gdengs shing /",
    "T02D2907:302a-34": "g-yon sdigs mdzub thugs ka ra bsgreng ba'o //",
    "T02D2907:302a-35": "rdo rje par 'joms pas //",
    "T02D2907:302a-36": "sems can thams cad bsrung ba'i las mdzad du gsol //",
    "T02D2907:302a-37": "rdo rje gtum pos zhi ba'i las mdzad du gsol //",
    "T02D2907:302a-38": "rdo rje phur bus rgyas pa'i las mdzad du gsol //",
    "T02D2907:302a-39": "rdo rje be con gyis dbang gi las mdzad du gsol //",
    "T02D2907:302a-40": "rdo rje tho bas sems can thams cad rengs pa'i las mdzad du gsol //",
    "T02D2907:302a-41": "gsang ba'i lha mo bzhis de bzhin gshegs pa thams cad mnyes pa'i las mdzad du gsol //",
    "T02D2907:302a-42": "mchod pa'i lha mo bzhis mchod pa'i las mdzad du gsol /",
    "T02D2907:302a-43": "bkra shis lha mo brgyad kyis sems can thams cad re ba bskang ba'i las mdzad du gsol //",
    "T02D2907:302a-44": "sgo ba bzhis de bzhin gshegs pa dgug gzhug gi las mdzad du gsol la /",
    "T02D2907:302a-45": "phyag rgya chen po rdo rje dril bu thogs la /",
    "T02D2907:302a-46": "las kyi phyag rgya bzhin bca' zhing /",
    "T02D2907:302a-47": "h'um mu dra ma h'a sa lha thams cad zhi ba'i las mdzad du gsol lo //",
    "T02D2907:302a-48": "kun gyi phrin las gcig yin pas //",
    "T02D2907:302a-49": "de nas re re ma bshad do //",
    "T02D2907:302b-0": "mchod pa rgyas par bar 'dir mchod @302b par bya'o //",
    "T02D2907:302b-1": "mchod yon sngon du 'gro ba'i mchod pa rnam pa lngas mchod //",
    "T02D2907:302b-2": "bcom ldan khro bo gos sngon can //",
    "T02D2907:302b-3": "yon tan thams cad 'dus pa'i sku //",
    "T02D2907:302b-4": "rdo rje gram las rnams rdzogs //",
    "T02D2907:302b-5": "rdo rje'i sku la phyag 'tshal bstod //",
    "T02D2907:302b-6": "bcom ldan rdo rje gtum po ni //",
    "T02D2907:302b-7": "mthing nag brjid pa'i cha lugs can //",
    "T02D2907:302b-8": "rdo rje rtse lnga sdigs mdzub 'gyed //",
    "T02D2907:302b-9": "rdo rje thugs la phyag 'tshal bstod //",
    "T02D2907:302b-10": "bcom ldan rdo rje phur bu ni //",
    "T02D2907:302b-11": "ser nag 'jigs pa'i cha lugs can //",
    "T02D2907:302b-12": "rdo rje phur bus las rnams mdzad //",
    "T02D2907:302b-13": "yon tan rdzogs la phyag 'tshal bstod //",
    "T02D2907:302b-14": "bcom ldan rdo rje be con ni //",
    "T02D2907:302b-15": "dmar nag 'jigs pa'i cha lugs can /",
    "T02D2907:302b-16": "be con 'bar bas gdug pa 'dul //",
    "T02D2907:302b-17": "dbang sdud sku la phyag 'tshal bstod //",
    "T02D2907:302b-18": "bcom ldan rdo rje tho ba ni //",
    "T02D2907:302b-19": "ljang nag 'jigs pa'i cha lugs can //",
    "T02D2907:302b-20": "thod sbrul dar gyi rgyan cha can //",
    "T02D2907:302b-21": "phrin las rdzogs la phyag 'tshal bstod //",
    "T02D2907:302b-22": "sge mo phreng ba gar dang dbyangs //",
    "T02D2907:302b-23": "mdzes pa'i me long phreng bas brgyan //",
    "T02D2907:302b-24": "snyan pa'i pi wang gar sgyur zhing //",
    "T02D2907:302b-25": "gsang ba'i lha mo bzhi la phyag 'tshal bstod //",
    "T02D2907:302b-26": "bdug pa me tog mar me dri //",
    "T02D2907:302b-27": "rin chen mdzes pa'i gzhong pa bsnams //",
    "T02D2907:302b-28": "shangs spyan thugs 'od mchod pa 'bul //",
    "T02D2907:302b-29": "mchod pa'i lha mo bzhi la phyag 'tshal bstod //",
    "T02D2907:302b-30": "bkra shis lha mo las kyi sku //",
    "T02D2907:302b-31": "btso ma gser mdog rgyas pa'i sku //",
    "T02D2907:302b-32": "phyag na bkra shis rdzas brgyad bsnams //",
    "T02D2907:302b-33": "re skong rnams la phyag 'tshal bstod //",
    "T02D2907:302b-34": "lcags kyu zhags pa lcags sgrog dril //",
    "T02D2907:302b-35": "dgug gzhug dgyes pa'i las mdzad ma //",
    "T02D2907:302b-36": "sgo ba rnams la phyag 'tshal bstod //",
    "T02D2907:302b-37": "tshangs pa brgya byin me yi lha //",
    "T02D2907:302b-38": "gshin rje srin po chu yi lha //",
    "T02D2907:302b-39": "rlung lha gnod sbyin bgegs kyi rgyal //",
    "T02D2907:302b-40": "sa bdag la sogs phyogs skyong bcu //",
    "T02D2907:302b-41": "lha klu gnod sbyin dri za dang //",
    "T02D2907:302b-42": "mkha'i lding 'dab bzangs lus srul po //",
    "T02D2907:302b-43": "mi'am ci dang lto 'phye che //",
    "T02D2907:302b-44": "sde brgyad tshogs la phyag 'tshal bstod //",
    "T02D2907:302b-45": "sa chu me rlung nam mkha' la //",
    "T02D2907:302b-46": "gnas pa'i bgegs rigs stong phrag chos //",
    "T02D2907:302b-47": "so sor rang gis 'khor 'dul zhing //",
    "T02D2907:302b-48": "sa gnas rnams la phyag 'tshal bstod //",
    "T02D2907:302b-49": "de nas bsgom zhing bzlas pas bsgrub par bya ste /",
    "T02D2907:302b-50": "lha rnams rang gi snying gar zla ba'i dkyil 'khor bsams la /",
    "T02D2907:303a-0": "rdo rje'i lte ba'i h'um la rang rang gi sngags @303a * //",
    "T02D2907:303a-1": "kyis bskor ba la bzlas pa byas pas /",
    "T02D2907:303a-2": "sngags kyis lha mo mchod pa dang /",
    "T02D2907:303a-3": "sgrib pa sbyang ba dang /",
    "T02D2907:303a-4": "bgegs thon pa dang /",
    "T02D2907:303a-5": "dngos grub bsdu ba'i las bzhi'i 'phro 'du bya'o //",
    "T02D2907:303a-6": "de nas thun mtshams su sder bzangs kyi mchod pa dbul te /",
    "T02D2907:303a-7": "tshe 'dzin zas kyi steng du ni //",
    "T02D2907:303a-8": "sbrang gi seng ge skyong bzhi gzhag //",
    "T02D2907:303a-9": "mar gyi tha ma zas kyi bcud //",
    "T02D2907:303a-10": "bu ram dpag bsam rdzing gi shing //",
    "T02D2907:303a-11": "lan tshva spod mchog gangs ri spungs //",
    "T02D2907:303a-12": "aom a'a: h'um /",
    "T02D2907:303a-13": "bcom ldan rdo rje rnam 'joms la //",
    "T02D2907:303a-14": "snying po lnga yi mchod pa 'bul //",
    "T02D2907:303a-15": "tshogs bsags byang chub lam sbyang phyir //",
    "T02D2907:303a-16": "thugs rjes dgongs nas bzhes su gsol //",
    "T02D2907:303a-17": "aom a'a: h'um pa na pem pe na ku ra ksha kh'a hi /",
    "T02D2907:303a-18": "zhes lan gsum par du btab par bya'o //",
    "T02D2907:303a-19": "bcom ldan rdo rje gtum po la //",
    "T02D2907:303a-20": "snying po lnga yi mchod pa 'bul //",
    "T02D2907:303a-21": "tshogs bsags byang chub lam sbyang phyir //",
    "T02D2907:303a-22": "thugs rjes dgongs nas bzhes su gsol //",
    "T02D2907:303a-23": "aom a'a: h'um pa na pem pen ku ra ksha kh'a hi /",
    "T02D2907:303a-24": "bcom ldan rdo rje thugs khyod la //",
    "T02D2907:303a-25": "snying po lnga yi mchod pa 'bul //",
    "T02D2907:303a-26": "tshogs bsags byang chub lam sbyang phyir //",
    "T02D2907:303a-27": "thugs rjes dgongs nas bzhes su gsol //",
    "T02D2907:303a-28": "aom a'a: h'um pa na pem pena ku raksha hi /",
    "T02D2907:303a-29": "bcom ldan rdo rje phur bu la /",
    "T02D2907:303a-30": "snying po lnga yi mchod pa 'bul //",
    "T02D2907:303a-31": "tshogs bsags byang chub lam sbyang phyir //",
    "T02D2907:303a-32": "thugs rjes dgongs nas bzhes su gsol //",
    "T02D2907:303a-33": "aom a'a: h'um pa na pem pen ku ra ksha kh'a hi /",
    "T02D2907:303a-34": "bcom ldan rdo rje be con la //",
    "T02D2907:303a-35": "snying po lnga yi mchod pa 'bul //",
    "T02D2907:303a-36": "tshogs bsags byang chub lam sbyang phyir //",
    "T02D2907:303a-37": "thugs rjes dgongs nas bzhes su gsol //",
    "T02D2907:303a-38": "aom a'a: h'um pa na pem pen ku ra ksha kh'a hi /",
    "T02D2907:303a-39": "bcom ldan rdo rje tho ba la //",
    "T02D2907:303a-40": "snying po lnga yi mchod pa 'bul //",
    "T02D2907:303a-41": "tshogs bsags byang chub lam sbyang phyir //",
    "T02D2907:303a-42": "thugs rjes dgongs nas bzhes su gsol //",
    "T02D2907:303a-43": "aom a'a: h'um pa na pem pen ku ra ksha kh'a hi /",
    "T02D2907:303a-44": "dkyil 'khor gong ras 'khor lo'i mtshams //",
    "T02D2907:303a-45": "gsang ba'i lha mo bzhi po la //",
    "T02D2907:303a-46": "snying po lnga yi mchod pa 'bul //",
    "T02D2907:303a-47": "tshogs bsags byang chub lam sbyang phyir //",
    "T02D2907:303a-48": "thugs rjes dgongs nas bzhes su gsol //",
    "T02D2907:303a-49": "aom a'a: h'um pa na pem pe na ku ra ksha kh'a hi /",
    "T02D2907:303a-50": "rgyas pa'i gru chad ser po la //",
    "T02D2907:303a-51": "las mdzad mchod pa'i lha mo bzhi //",
    "T02D2907:303b-0": "snying po lnga @303b yi mchod pa 'bul //",
    "T02D2907:303b-1": "tshogs bsags byang chub lam sbyang phyir //",
    "T02D2907:303b-2": "thugs rjes dgongs nas bzhes su gsol //",
    "T02D2907:303b-3": "aom a'a: h'um pa na pem pen ku ra ksha kh'a hi /",
    "T02D2907:303b-4": "'bar ba'i bar khyams phyogs mtshams brgyad //",
    "T02D2907:303b-5": "yid 'ong bkra shis lha mo brgyad //",
    "T02D2907:303b-6": "snying po lnga yi mchod pa 'bul //",
    "T02D2907:303b-7": "tshogs bsags byang chub lam sbyang phyir //",
    "T02D2907:303b-8": "thugs rjes dgongs nas bzhes su gsol //",
    "T02D2907:303b-9": "aom a'a: h'um pa na pem pen ku ra ksha kh'a hi /",
    "T02D2907:303b-10": "ye shes las kyi sgo bzhin sa //",
    "T02D2907:303b-11": "sgom dgug gzhug las mdzad cing //",
    "T02D2907:303b-12": "snying po lnga yi mchod pa 'bul //",
    "T02D2907:303b-13": "tshogs bsags byang chub lam sbyang phyir /",
    "T02D2907:303b-14": "thugs rjes dgongs nas bzhes su gsol //",
    "T02D2907:303b-15": "aom a'a: h'um pa na pem pen ku ra ksha kh'a hi /",
    "T02D2907:303b-16": "rdo rje padma me 'od las //",
    "T02D2907:303b-17": "phyogs skyong sde brgyad 'byung po'i tshogs //",
    "T02D2907:303b-18": "snying po lnga yi mchod pa 'bul //",
    "T02D2907:303b-19": "tshogs bsags byang chub lam sbyang phyir //",
    "T02D2907:303b-20": "thugs rjes dgongs nas bzhes su gsol //",
    "T02D2907:303b-21": "aom gyis nyes pa'i skyon rnams dag / a'a: yis bdud rtsi chen por gyur //",
    "T02D2907:303b-22": "h'um gis spros te mchod pa 'bul //",
    "T02D2907:303b-23": "pa na pem pen na ku ra ksha kh'a hi /",
    "T02D2907:303b-24": "phud tsho bcu'i mchod pa 'bul lo //",
    "T02D2907:303b-25": "de nas nang du 'jig rten las 'das pa rnams la zhi ba'i sbyin sreg gis mchod //",
    "T02D2907:303b-26": "de nas sgo'i phyi rol 'od kor la /",
    "T02D2907:303b-27": "'jig rten pa rnams gtor ma cha gsum gyis mchod /",
    "T02D2907:303b-28": "dkyil 'khor bris pa'i rjes la dkyil 'khor bslang zhing ye shes phab la /",
    "T02D2907:303b-29": "bum pa rnams dgram ste /",
    "T02D2907:303b-30": "rigs kyi bum pa lnga phyogs bzhi dbus dang ldar dgod /",
    "T02D2907:303b-31": "bdud rtsi 'khyil pa'i bum pa 'jug pa sgo'i g-yon logs su dgon /",
    "T02D2907:303b-32": "de rnams lhar bskyed la mchod pa rnam pa lngas mchod //",
    "T02D2907:303b-33": "bsgom zhing bzlas pa'i skabs su //",
    "T02D2907:303b-34": "bum pa re la snying po brgya rtsa brgyad sngags kyis bskyal lo //",
    "T02D2907:303b-35": "dang po dkyil 'khor bslang zhing ye shes dbab pa'i bsgrub pa byas la /",
    "T02D2907:303b-36": "bum pa dgram pa sngon du 'gro ba mchod pa rnam pa lngas mchod /",
    "T02D2907:303b-37": "dkyil 'khor de byin dang ldan par bya ba'i phyir /",
    "T02D2907:303b-38": "rdo rje gzungs kyi sgrub pa byas la /",
    "T02D2907:303b-39": "lhag chad kyi nyes pa bskang ba rdo rje shugs kyi bsgrub pa bya /",
    "T02D2907:303b-40": "sku gsungs thugs tha mi dad pa'i bsgrub pa bya /",
    "T02D2907:304a-0": "dkyil 'khor gyi lha ye shes kyi lha'i @304a * //",
    "T02D2907:304a-1": "bdag nyid bsgrubs la /",
    "T02D2907:304a-2": "phyag rgya bzhis rgyas btab ste /",
    "T02D2907:304a-3": "mchod pa rgyas pas mchod /",
    "T02D2907:304a-4": "rtsa ba'i lha bsgom zhing sgrub pa byas te /",
    "T02D2907:304a-5": "sder bzangs tshogs kyi mchod pa 'bul //",
    "T02D2907:304a-6": "nang du 'jig rten las 'das pa la sbyin sreg gis mchod //",
    "T02D2907:304a-7": "phyi rol du 'jig rten pa la gtor ma cha",
    "T02D2907:304a-8": "gsum gyis mchod la de ltar mchod cing bsgrub pa'i",
    "T02D2907:304a-9": "chos bcu gcig la gnas nas dbang bskur bar bya",
    "T02D2907:304a-10": "ste / de yang dang po la slob ma lhag gnas kyi dus kyi /",
    "T02D2907:304a-11": "dbang bskur ba smin pa'i chos bcu po bya /",
    "T02D2907:304a-12": "slob ma dang po lus khrus byas la slob dpon la gsol pa gdab //",
    "T02D2907:304a-13": "de nas slob dpon gyis spro ba bskyed /",
    "T02D2907:304a-14": "slob mas rang gi sdig pa bshags nas sems bskyed //",
    "T02D2907:304a-15": "sems kyi 'bras bu lhar bskyed /",
    "T02D2907:304a-16": "lha'i gnas gzhi byin gyis brlab slon ma'i lus lha'i dkyil 'khor du byin gyis brlabs la /",
    "T02D2907:304a-17": "slob dpon gyis de la mchod pa 'bul //",
    "T02D2907:304a-18": "lha gang la dbang thob pa'i dkyil 'khor du spyan bkab la so shing bskyur //",
    "T02D2907:304a-19": "dbang la bar chad bskyab phyir srung skud gdags so //",
    "T02D2907:304a-20": "h'um srung skud sngags kyi byin rlabs kyis //",
    "T02D2907:304a-21": "lha yi mgul du dbang bskur bas //",
    "T02D2907:304a-22": "cis kyang mi tshugs mi shigs pa'i //",
    "T02D2907:304a-23": "rod rje'i dbang mchog thob par shog //",
    "T02D2907:304a-24": "aom badzra raksha raksha bsrung du gsol lo //",
    "T02D2907:304a-25": "bar chad cis kyang mi tshugs pa'i rdo rje'i go cha gyon par bsam mo //",
    "T02D2907:304a-26": "de nas slon dpon ma dkyil 'khor du bcug la dbang bskur bar bya'o //",
    "T02D2907:304a-27": "dang po bum pa thogs te 'di skad du //",
    "T02D2907:304a-28": "bum pa dag byed chos nyid spros bral sku //",
    "T02D2907:304a-29": "kun gzhi nyon mongs gnas gyur lus dag ste //",
    "T02D2907:304a-30": "me long lta bu'i ye shes mthar rtogs nas //",
    "T02D2907:304a-31": "rdo rje rnam 'joms sku ru sangs rgyas shog //",
    "T02D2907:304a-32": "nam: tsanda badzra aa bhi shi nytsa h'u /",
    "T02D2907:304a-33": "aom h'um h'um h'um: aa: lan lnga brjod pa gong mas 'gre /",
    "T02D2907:304a-34": "bum pa chu yi dbang bskur bas //",
    "T02D2907:304a-35": "lus kyi sgrib pa dag pa ste //",
    "T02D2907:304a-36": "me long lta bu'i don mchog ni //",
    "T02D2907:304a-37": "snang la rang bzhin med pa'i don rtogs par gyur cig //",
    "T02D2907:304a-38": "de nas dbu rgyan thogs la 'di skad do //",
    "T02D2907:304a-39": "dbu rgyan rigs lnga ye shes lnga yi sku //",
    "T02D2907:304a-40": "nyon mongs lnga yi gnas ni dag 'gyur te //",
    "T02D2907:304a-41": "lus kyi sgrib pa dag ste mnyam nyid rtogs //",
    "T02D2907:304b-0": "rin chen 'byung ldan sku ru @304b sangs rgyas shog //",
    "T02D2907:304b-1": "rdo rje dbyings kyi dbang mo'i phyag rgya bcas te /",
    "T02D2907:304b-2": "aom badzra dhva tv'i shva ri ni h'um /",
    "T02D2907:304b-3": "badzra ni aa bhi shi nytsa m'am /",
    "T02D2907:304b-4": "badzra badzri ni h'um /",
    "T02D2907:304b-5": "ratna badzri ni h'um /",
    "T02D2907:304b-6": "dharma badzri ni h'um /",
    "T02D2907:304b-7": "aom karma badzra ni h'um aa bhi shi nytsa m'am /",
    "T02D2907:304b-8": "rigs kyi bu khyod la dbu rgyan gyi dbang bskur bas /",
    "T02D2907:304b-9": "nyon mongs pa can gyi yid gnas gyur pas mnyam pa nyid kyi ye shes rtogs te /",
    "T02D2907:304b-10": "rin chen 'byung ldan skur sangs rgyas par gyur cig //",
    "T02D2907:304b-11": "de nas rdo rje thogs la 'di skad do /",
    "T02D2907:304b-12": "h'um sangs rgyas rnams kyi rdo rje'i dbang //",
    "T02D2907:304b-13": "de ring khyod la bskur bar bya //",
    "T02D2907:304b-14": "sangs rgyas kun du rab grub phyir //",
    "T02D2907:304b-15": "rdo rje 'di ni khyod kyis long //",
    "T02D2907:304b-16": "aom badzra aa dhi pa ti aa bhi shi nytsa badzra sa ma ya stvam /",
    "T02D2907:304b-17": "rigs kyi bu la rdo rje'i dbang bskur bas //",
    "T02D2907:304b-18": "yid kyi rnam par shes pa gnas gyur cing //",
    "T02D2907:304b-19": "so sor rtog pa'i ye shes thob gyur cig //",
    "T02D2907:304b-20": "de nas ming gi dbang bskur te /",
    "T02D2907:304b-21": "kye rdo rje kun du bzang po zhes ming btags pas /",
    "T02D2907:304b-22": "rnam rtog sgo lnga'i dri ma gnas gyur pas /",
    "T02D2907:304b-23": "bya ba grub pa'i ye shes der rtogs nas //",
    "T02D2907:304b-24": "ye shes rang gnas kyi dbang thob par gyur cig //",
    "T02D2907:304b-25": "aom badzra sa tva stvam aa bhi shi nytsa badzra n'a ma aa bhi she ka ta /",
    "T02D2907:304b-26": "rdo rje ming gi dbang thob pa kho nar gyur cig //",
    "T02D2907:304b-27": "de nas rdo rje dril bu gnyis ka thogs la /",
    "T02D2907:304b-28": "rdo rje brtul zhugs kyi dbang bskur ba /",
    "T02D2907:304b-29": "'di ni sangs rgyas thams kyi //",
    "T02D2907:304b-30": "phyag na rdo rje'i lag na 'dug //",
    "T02D2907:304b-31": "khyod kyis kyang ni rtag tu bcang //",
    "T02D2907:304b-32": "phyag na rdo rje'i brtul zhugs brtan //",
    "T02D2907:304b-33": "aom sarba ta th'a ga ta si ddhi badzras sa",
    "T02D2907:304b-34": "ma ya ti shtha ae sha stvam dha ra y'a",
    "T02D2907:304b-35": "mi badzras tva hi hi h'um /",
    "T02D2907:304b-36": "rigs kyi bu khyod la rod rje brtul zhugs kyi dbang bskar bas /",
    "T02D2907:304b-37": "khyad par byang chub sems dang ldan te /",
    "T02D2907:304b-38": "gti mug gnas gyur te /",
    "T02D2907:304b-39": "chos kyi dbyings kyi ye shes rtogs pa kho nar gyur cig //",
    "T02D2907:304b-40": "de las slob ma la bkra shis gsol lo //",
    "T02D2907:304b-41": "dkyil 'khor zhal bsum mo //",
    "T02D2907:304b-42": "skar ma rab rib mar me dang //",
    "T02D2907:304b-43": "sgyu ma zil pa chu bur dang //",
    "T02D2907:304b-44": "rmi lam glog dang sprin lta bu //",
    "T02D2907:304b-45": "'dus byas chos kyang de dang 'dra //",
    "T02D2907:304b-46": "mandra mu dra /",
    "T02D2907:304b-47": "sa ma ya tra ta ces /",
    "T02D2907:304b-48": "dbus nas nub tu kha bltas te zhal bsum mo //",
    "T02D2907:304b-49": "rim par brtsams pas bdag nyid dga' //",
    "T02D2907:304b-50": "shes par byas pas sum la sgron //",
    "T02D2907:304b-51": "dga' sgron dkyil 'khor cho ga 'di //",
    "T02D2907:305a-0": "bdag gis @305a * //",
    "T02D2907:305a-1": "brtsams par mi rigs kyang //",
    "T02D2907:305a-2": "bdag pas dman la phan phyir brtsams //",
    "T02D2907:305a-3": "'di yis bsod nams gong thob pa //",
    "T02D2907:305a-4": "rnam 'joms sku yi zhal mthong shog //",
    "T02D2907:305a-5": "dkyil 'khor gyi cho ga dga' ba'i sgron ma zhes",
    "T02D2907:305a-6": "bya ba zhes bya ba rgya gar gyi slob dpon",
    "T02D2907:305a-7": "chen po rdo rje go chas mdzad pa rdzogs so"
}