{
    "T06D4078:131b-0": "@131b # // rgya gar skad du /",
    "T06D4078:131b-1": "pradzny'a p'a ra mi ta bh'a ba na au pa de sha / bod skad du /",
    "T06D4078:131b-2": "shes rab kyi pha rol tu phyin pa bsgom pa'i",
    "T06D4078:131b-3": "man ngag / shes rab kyi pha rol tu phyin",
    "T06D4078:131b-4": "pa la phyag 'tshal lo //",
    "T06D4078:131b-5": "shes rab kyi pha rol tu phyin pa bsgom pa'i man ngag bri bar bya ste /",
    "T06D4078:131b-6": "rnal 'byor dang sgom pa ni ming gi rnam grangs dag go //",
    "T06D4078:131b-7": "zhi gnas dang /",
    "T06D4078:131b-8": "lhag mthong dang /",
    "T06D4078:131b-9": "zhi gnas dang lhag mthong zung du 'brel pa ste /",
    "T06D4078:131b-10": "thun mong gi rnal 'byor gyi rab tu dbye ba'o //",
    "T06D4078:131b-11": "'di ni shes rab kyi pha rol tu phyin pa",
    "T06D4078:131b-12": "bsgom par 'dod pas rnal 'byor gyis bzhi bshad par",
    "T06D4078:131b-13": "bya ste / dngos po'i mtha' la dmigs pa dang /",
    "T06D4078:131b-14": "sems tsam nyid du dmigs pa dang /",
    "T06D4078:131b-15": "de bzhin nyid la dmigs pa dang /",
    "T06D4078:131b-16": "dmigs pa med pa'o //",
    "T06D4078:131b-17": "de la dang po re zhig brjod par bya ste /",
    "T06D4078:131b-18": "'dir thos pa dang bsam pa phun sum tshogs pa'i",
    "T06D4078:131b-19": "byang chub sems dpa' gcig pu dben par 'dug ste",
    "T06D4078:131b-20": "/ skyil mo krung du bcas shing lus drang por byas nas /",
    "T06D4078:131b-21": "ha cang zhum par yang ma yin /",
    "T06D4078:131b-22": "ha cang rgod pa yang ma yin par dran pa dang shes bzhin dang ldan pas /",
    "T06D4078:131b-23": "rang bzhin gyis g-yeng ba mig dang /",
    "T06D4078:131b-24": "rna ba dang /",
    "T06D4078:131b-25": "sna dang /",
    "T06D4078:131b-26": "lce dang /",
    "T06D4078:131b-27": "lus kyi rnam par shes pa yongs su spangs nas mnyam par gzhag ste /",
    "T06D4078:131b-28": "yongs su gsal zhing dran pa'i 'du shes kyis sna tshogs yid la bya'o //",
    "T06D4078:131b-29": "'di lta ste /",
    "T06D4078:132a-0": "gzugs 'di @132a */",
    "T06D4078:132a-1": "ni sngon po dang /",
    "T06D4078:132a-2": "ser po la sogs pa'o //",
    "T06D4078:132a-3": "sgra 'di ni snyan pa dang /",
    "T06D4078:132a-4": "mi snyan pa la sogs pa'o //",
    "T06D4078:132a-5": "dri 'di ni zhim pa dang mi zhim pa la sogs pa'o //",
    "T06D4078:132a-6": "ro 'di ni mngar ba dang skyur ba la sogs pa'o //",
    "T06D4078:132a-7": "reg bya 'di ni grang ba dang dro ba la sogs pa'o //",
    "T06D4078:132a-8": "chos 'di ni bde ba dang /",
    "T06D4078:132a-9": "sdug bsngal ba dang /",
    "T06D4078:132a-10": "'dod chags dang /",
    "T06D4078:132a-11": "zhe sdang dang /",
    "T06D4078:132a-12": "nam mkha' dang /",
    "T06D4078:132a-13": "mya ngan las 'das pa la sogs pa'o //",
    "T06D4078:132a-14": "drug po 'di dag ni yul gyi khams gzung ba nyid kyis so sor snang ba'o //",
    "T06D4078:132a-15": "nang gi gsal ba'i ngo bo rnam par shes pa'i khams drug po 'di lta ste /",
    "T06D4078:132a-16": "mig gi rnam par shes pa dang /",
    "T06D4078:132a-17": "rna ba'i rnam par shes pa dang /",
    "T06D4078:132a-18": "sna'i rnam par shes pa dang /",
    "T06D4078:132a-19": "lce'i rnam par shes pa dang /",
    "T06D4078:132a-20": "lus kyi rnam par shes pa dang /",
    "T06D4078:132a-21": "yid kyi rnam par shes pa'o //",
    "T06D4078:132a-22": "khams drug po 'di dag gi rten du gyur pa dbang po drug gi khams te /",
    "T06D4078:132a-23": "de yang gzugs dang ba'i bdag nyid lnga dang /",
    "T06D4078:132a-24": "gcig ni gzugs med pa'o //",
    "T06D4078:132a-25": "'di lta ste /",
    "T06D4078:132a-26": "mig 'bras kyi nang gi mig gi dbang po ni zar ma'i me tog kha bye ba lta bu'o //",
    "T06D4078:132a-27": "rna ba'i rtsa bar rna ba'i dbang po ni gro ga'i mdud pa gcus te bcad pa lta bu'o //",
    "T06D4078:132a-28": "sna'i rtsa bar sna'i dbang po ni mo khabs gshibs pa lta bu'o /",
    "T06D4078:132a-29": "lce'i 'dab ma la lce'i dbang po skra'i rtse mo tsam dor nas zla ba phyed pa lta bu'o //",
    "T06D4078:132a-30": "lus thams cad la lus kyi dbang po ni lus bzhin no //",
    "T06D4078:132a-31": "yid ni mtshungs pa de ma thag pa'i 'das pa'i yid bzhin no //",
    "T06D4078:132a-32": "bdag bzhin du sems can thams cad kyang yul dang /",
    "T06D4078:132a-33": "dbang po dang rnam par shes pa drug gis gzung ba'i khams bcva brgyad can no //",
    "T06D4078:132a-34": "phyogs bcu'i 'jig rten gyi khams thams cad du gtogs pa sna tshogs yid la bya ba nas /",
    "T06D4078:132a-35": "de nyid sna tshogs so sor snang ba'i sems la",
    "T06D4078:132a-36": "dmigs te yid kyis brjod pa yang spangs te zhi",
    "T06D4078:132a-37": "gnas la goms par bya'o //",
    "T06D4078:132a-38": "ji srid du lus dang sems shin tu sbyangs pa thob pa ni zhi gnas grub pa'o //",
    "T06D4078:132a-39": "de nas zhi gnas grub pa la brten nas sna",
    "T06D4078:132a-40": "tshogs kyi gzugs brnyan 'di dag tsam ni chos thams",
    "T06D4078:132a-41": "cad do // 'di lta ste /",
    "T06D4078:132a-42": "ji srid gzugs kyi khams nas yid kyi khams kyi bar la mang du rnam par dbye bar bya /",
    "T06D4078:132a-43": "yongs su rnam par brtag par bya /",
    "T06D4078:132a-44": "yongs su dpyod pa'i yid kyis lhag mthong rdzogs par bya'o //",
    "T06D4078:132b-0": "de'i rjes la de dag nyid rnam @132b par rtog pa'i gzugs brnyan dang /",
    "T06D4078:132b-1": "de la dmigs pa de nyid kyi sems gnyi ga",
    "T06D4078:132b-2": "mnyam par bar chad med par yid la byed pa'i",
    "T06D4078:132b-3": "rgyun zhi gnas dang lhag mthong de dag nyid zung",
    "T06D4078:132b-4": "du 'brel par 'jug pa'i lam mo //",
    "T06D4078:132b-5": "shes rab kyi pha rol tu phyin pa'i man ngag",
    "T06D4078:132b-6": "dngos po ji srid pa la dmigs pa dang po'i",
    "T06D4078:132b-7": "rnal 'byor gyi sa'o /",
    "T06D4078:132b-10": "// / de nas gnyis pa la sna tshogs su snang ba",
    "T06D4078:132b-11": "de nyid la sems bskyed de 'di ltar brtag par",
    "T06D4078:132b-12": "bya'o // ming tsam ste /",
    "T06D4078:132b-13": "gzugs ming tsam nas yid kyi bar du'o //",
    "T06D4078:132b-14": "de bzhin du chos thams cad ming tsam mo //",
    "T06D4078:132b-15": "ming nyid ni don ma yin te /",
    "T06D4078:132b-16": "shin tu tha dad pa'i phyir ro //",
    "T06D4078:132b-17": "don mngon par mi shes par yang ming tsam snang ba dang /",
    "T06D4078:132b-18": "ming mngon par mi shes par yang don snang bas so //",
    "T06D4078:132b-19": "de'i phyir ming ji lta ba bzhin don med de /",
    "T06D4078:132b-20": "gzugs ni ming tsam ste don med pa'o //",
    "T06D4078:132b-21": "de bzhin du ji srid chos thams cad ming tsam mo //",
    "T06D4078:132b-22": "yang gang zhig 'jig rten dag gi gzugs rtog pa'i",
    "T06D4078:132b-23": "'di lta bur chos thams cad kyang tha snyad kyi",
    "T06D4078:132b-24": "phyir glo bur du ming du btags pa'o //",
    "T06D4078:132b-25": "de nas gzugs med pa nas ji srid chos thams cad do //",
    "T06D4078:132b-26": "'di dag ni sems tsam kho na ste /",
    "T06D4078:132b-27": "don brdzun pa yin yang don du snang ba ni",
    "T06D4078:132b-28": "don du mngon par zhen pa'i bag chags las skye",
    "T06D4078:132b-29": "ba yin te / rgyan po la goms pa'i rgyan po la sogs pa'i rmi lam bzhin no //",
    "T06D4078:132b-30": "de la 'di dag ni glo bur du ming du btags pa tsam ste ;",
    "T06D4078:132b-31": "yang sems las phyi rol du gyur pa'i sems kyi",
    "T06D4078:132b-32": "gzung ba'i don ci yang cung zad kyang yod pa",
    "T06D4078:132b-33": "ma yin no // de nas gzung ba dang 'dzin",
    "T06D4078:132b-34": "pa stong pa nyid brjod pa med pa 'di dag",
    "T06D4078:132b-35": "sems tsam nyid du sna tshogs nges par byas nas",
    "T06D4078:132b-36": "ma yin no // / yid kyis brjod pa thams cad yongs su spangs te /",
    "T06D4078:132b-37": "chos thams cad sems tsam nyid yin pa de nyid la sems nye bar bcings te /",
    "T06D4078:132b-38": "g-yo ba med par byas nas bsdus te zhi gnas bskyed par bya ste /",
    "T06D4078:132b-39": "ji srid lus dang sems shin tu sbyangs pa thob pa'i bar du'o //",
    "T06D4078:132b-40": "shin tu sbyangs pa thob pa la brten nas ting",
    "T06D4078:132b-41": "nge 'dzin gyi spyod yul de nyid so sor sna",
    "T06D4078:132b-42": "tshogs yang dang yang du rnam par dpyad par bya",
    "T06D4078:132b-43": "ste / khams bcva brgyad po 'di dag thams cad sna tshogs rang bzhin med pa sems tsam ste /",
    "T06D4078:132b-44": "gzung ba dang 'dzin pa med pa'o //",
    "T06D4078:132b-45": "de bzhin du 'di yang dang yang rnam par 'byed pa dang /",
    "T06D4078:132b-46": "rab tu rnam par 'byed pa dang /",
    "T06D4078:132b-47": "yongs su rnam par rtog pa dang /",
    "T06D4078:132b-48": "yongs su dpyod par byed pa na /",
    "T06D4078:133a-0": "gang gi tshe lus dang @133a * //",
    "T06D4078:133a-1": "sems shin tu sbyangs pa de'i tshe lhag mthong ngo //",
    "T06D4078:133a-2": "de'i rjes la rnam par rtog pa med pa de nyid kyi gzugs brnyan dang /",
    "T06D4078:133a-3": "de la dmigs pa de'i sems gnyi ga mnyam pa",
    "T06D4078:133a-4": "bar chad med par yid la byed pa'i rgyun zhi",
    "T06D4078:133a-5": "gnas dang lhag mthong de dag nyid zung du 'brel",
    "T06D4078:133a-6": "par 'jug pa'i lam mo //",
    "T06D4078:133a-7": "shes rab kyi pha rol tu phyin pa'i man ngag ji lta ba la dmigs pa gnyis pa'i sa'o /",
    "T06D4078:133a-9": "// / de nas gsum pa la de bzhin du sna",
    "T06D4078:133a-10": "tshogs so sor snang ba la sems bskyed cing 'di",
    "T06D4078:133a-11": "ltar nye bar brtag par bya ste /",
    "T06D4078:133a-12": "khams bcva brgyad po 'di dag thams cad sna tshogs",
    "T06D4078:133a-13": "rang bzhin med la sems tsam gzung ba dang 'dzin",
    "T06D4078:133a-14": "pas stong pa'o // yang gang zhig ming so sor snang ba gzugs zhes bya ba dang /",
    "T06D4078:133a-15": "sgra zhes bya ba dang /",
    "T06D4078:133a-16": "dri zhes bya ba nas ji srid chos thams cad ces bya ba'o //",
    "T06D4078:133a-17": "gang yang don so sor snang ba 'di lta ste",
    "T06D4078:133a-18": "phung po dang khams dang skye mched du so sor",
    "T06D4078:133a-19": "snang ba nas / ji srid chos thams cad du",
    "T06D4078:133a-20": "so sor snang ba 'di thams cad ni chos kyi",
    "T06D4078:133a-21": "snang ba nas / mtshan ma ste / chos kyi gzugs brnyan nyid yin pa'i phyir ro //",
    "T06D4078:133a-22": "'di thams cad ni 'khrul pa'i rgyu mtshan spros pa'i mtshan ma phyin ci log gi rgyu mtshan te /",
    "T06D4078:133a-23": "'khrul pa'i dmigs pa nyid yin pa'i phyir ro //",
    "T06D4078:133a-24": "der snang ba la sogs pa'i blo yang dag pa",
    "T06D4078:133a-25": "ma yin pa'i rnam pa des bslad pas snang ba",
    "T06D4078:133a-26": "de la dmigs pas kun tu snang ba nyid ces",
    "T06D4078:133a-27": "bya ba de 'khrul pa la dmigs pa yin par",
    "T06D4078:133a-28": "brjod do // de'i phyir 'di dag ji srid snang ba de srid 'khrul pa ste /",
    "T06D4078:133a-29": "yang dag pa ma yin pa'i don mthong bas don dam pa mi mthong ba yin no //",
    "T06D4078:133a-30": "de nas chos 'di dag thams cad kyi don dam",
    "T06D4078:133a-31": "pa mthong bar 'dod pas de bzhin du zhi gnas",
    "T06D4078:133a-32": "la brten nas 'khrul pa'i rgyu mtshan thams cad mngon",
    "T06D4078:133a-33": "sum du snang ba yid la mi byed pas yongs",
    "T06D4078:133a-34": "su spang bar bya'o //",
    "T06D4078:133a-35": "'di lta ste /",
    "T06D4078:133a-36": "gang zhig gcig pu dben par 'dug nas bsam gtan la gnas te /",
    "T06D4078:133a-37": "gzugs kyi 'du shes thams cad las 'das shing /",
    "T06D4078:133a-38": "'di ltar thams cad nam mkha'o zhes 'du shes la",
    "T06D4078:133a-39": "gnas nas nam mkha' mtha' yas la snyoms par zhugs",
    "T06D4078:133b-0": "pa bzhin du byang chub sems dpas khams bcva @133b",
    "T06D4078:133b-1": "brgyad pa sna tshogs so sor snang ba 'di sems",
    "T06D4078:133b-2": "tsam du byed de /",
    "T06D4078:133b-3": "yid kyis brjod pa thams cad yongs su spangs nas",
    "T06D4078:133b-4": "'khrul pa dang rtog pa'i rgyu mtshan thams cad spangs",
    "T06D4078:133b-5": "shing gzung ba'i mtshan ma thams cad nub nas zhi",
    "T06D4078:133b-6": "gnas la brtson par bya'o //",
    "T06D4078:133b-7": "ji srid lus dang sems shin tu sbyangs pa'i bar du'o //",
    "T06D4078:133b-8": "de nas zhi gnas de nyid la gnas nas ting",
    "T06D4078:133b-9": "nge 'dzin gyi spyod yul de nyid chos thams cad",
    "T06D4078:133b-10": "stong pa nyid du rab tu rnam par 'byed do",
    "T06D4078:133b-11": "// chos 'di dag thams cad ldan pa dang /",
    "T06D4078:133b-12": "bral ba dang /",
    "T06D4078:133b-13": "gzugs can dang /",
    "T06D4078:133b-14": "bstan du med pa dang /",
    "T06D4078:133b-15": "thogs pa med pa dang /",
    "T06D4078:133b-16": "mtshan nyid gcig pa ste /",
    "T06D4078:133b-17": "'di ltar mtshan nyid med pa'o //",
    "T06D4078:133b-18": "de ltar rab tu rnam par 'byed /",
    "T06D4078:133b-19": "yongs su rnam par rtog par byed /",
    "T06D4078:133b-20": "yongs su dpyod par byed pa na /",
    "T06D4078:133b-21": "gang gi tshe sems dang lus shin tu sbyangs pa",
    "T06D4078:133b-22": "de'i tshe lhag mthong nges par grub pa yin no",
    "T06D4078:133b-23": "// de'i rjes la ting nge 'dzin gyi spyod yul",
    "T06D4078:133b-24": "rnam par mi rtog pa de nyid chos thams cad",
    "T06D4078:133b-25": "stong pa nyid kyi gzugs brnyan dang /",
    "T06D4078:133b-26": "de la dmigs pa'i sems de nyid bar med cing",
    "T06D4078:133b-27": "bar chad med par yid la byed pa'i rgyun zhi",
    "T06D4078:133b-28": "gnas dang lhag mthong de dag nyid zung du 'brel",
    "T06D4078:133b-29": "bar 'jug pa'i lam ste /",
    "T06D4078:133b-30": "'di ni rnal 'byor gsum pa'i sa'o //",
    "T06D4078:133b-31": "gang gi tshe 'di dag nyid yongs su grub pa",
    "T06D4078:133b-32": "na mnyam par gzhag pa snga ma bsgom pa'i stobs",
    "T06D4078:133b-33": "kyis 'jug pa lhun gyis grub pa 'du byed pa",
    "T06D4078:133b-34": "med par chos thams cad rang gi mtshan nyid kyis",
    "T06D4078:133b-35": "stong pa nyid kyis mngon sum du nyams su myong",
    "T06D4078:133b-36": "ba mngon du byed pa /",
    "T06D4078:133b-37": "rnam par mi rtog pa'i ye shes gnyis su med pa /",
    "T06D4078:133b-38": "'khrul pa med pa /",
    "T06D4078:133b-39": "chos dang chos nyid kyi mtshan ma shin tu nub pa /",
    "T06D4078:133b-40": "snang ba med pa /",
    "T06D4078:133b-41": "dmigs pa med pa /",
    "T06D4078:133b-42": "rnam par mi rtog pa'i zhi gnas dang lhag mthong",
    "T06D4078:133b-43": "gi bdag nyid can mchog tu gsal bar spyod pa",
    "T06D4078:133b-44": "'jig rten las 'das pa zag pa med pa yang",
    "T06D4078:133b-45": "dag pa'i ye shes mngon du 'gyur te /",
    "T06D4078:133b-46": "de ni rnal 'byor bzhi pa'i sa'o //",
    "T06D4078:133b-47": "shes rab kyi pha rol tu phyin pa bsgom pa'i",
    "T06D4078:133b-48": "man ngag slob dpon chen po ratna aa ka ra",
    "T06D4078:133b-49": "sh'an tis mdzad pa rdzogs so /",
    "T06D4078:133b-51": "// / rgya gar gyi mkhan po chen po dpal rab 'byor zhi ba dang /",
    "T06D4078:133b-52": "zhu chen gyi lo ts'a ba dge slong ting nge"
}