{
    "T06D4085:223b-0": "@223b # // rgya gar skad du /",
    "T06D4085:223b-1": "ma dhya ma aa lam k'a ra au pa de sha /",
    "T06D4085:223b-2": "bod skad du /",
    "T06D4085:223b-3": "dbu ma rgyan gyi man ngag / rje btsun ma sgrol ma la phyag 'tshal lo //",
    "T06D4085:223b-4": "sku gnyis kyi ni gnas khyab pa'i //",
    "T06D4085:223b-5": "gang zhig nyi zla gza' skar bzhin //",
    "T06D4085:223b-6": "bde ba chen po nyid kyi sku //",
    "T06D4085:223b-7": "rtag par rdo rje 'chang la 'dud //",
    "T06D4085:223b-8": "byams pa thogs med kyis gsungs shing //",
    "T06D4085:223b-9": "klu sgrub kyis kyang bzhed pa yi //",
    "T06D4085:223b-10": "tshad ma lung dang ldan pa yis //",
    "T06D4085:223b-11": "bden pa gnyis 'dir bshad par bya //",
    "T06D4085:223b-12": "de la bden pa gnyis ni don dam pa dang kun rdzob bo //",
    "T06D4085:223b-13": "don dam pa yang rnam pa gsum ste //",
    "T06D4085:223b-14": "don dam pa ni de bzhin nyid do //",
    "T06D4085:223b-15": "sgrub pa don dam pa ni yang dag pa'i ye shes so //",
    "T06D4085:223b-16": "thob par bya ba'i don dam pa ni mya ngan las 'das pa'o //",
    "T06D4085:223b-17": "ji skad du /",
    "T06D4085:223b-18": "don dang thob dang sgrub pa dang //",
    "T06D4085:223b-19": "don dam rnam pa gsum du 'dod //",
    "T06D4085:223b-20": "ces bshad pa lta bu'o //",
    "T06D4085:223b-21": "kun rdzob kyang rnam pa gsum ste /",
    "T06D4085:223b-22": "brtags pa'i kun rdzob ni chos thams cad kun brtags pa'i rang bzhin no //",
    "T06D4085:223b-23": "shes pa'i kun rdzob ni log pa'i shes pa thams cad do //",
    "T06D4085:223b-24": "brjod pa'i kun rdzob ni sgra dang rtog pas don dam pa ston par byed pa'o //",
    "T06D4085:223b-25": "ji skad du /",
    "T06D4085:223b-26": "brtags pa dang ni shes pa dang //",
    "T06D4085:223b-27": "de bzhin brjod pa rgya che yin //",
    "T06D4085:223b-28": "zhes bshad pa lta bu'o //",
    "T06D4085:223b-29": "brjod pa'i kun rdzob ni rnam par rtog pa ma",
    "T06D4085:223b-30": "yin zhing rnam par mi rtog pa yang ma yin",
    "T06D4085:223b-31": "no // ci'i phyir rnam par rtog pa ma yin zhe na //",
    "T06D4085:223b-32": "rnam par mi rtog pa bskyed pa dang rjes su mthun pa nyid kyi phyir ro //",
    "T06D4085:223b-33": "ci'i phyir rnam par mi rtog pa ma yin zhe na /",
    "T06D4085:223b-34": "yang dag pa'i don la rnam par rtog pa'i phyir ro //",
    "T06D4085:224a-0": "rnam par mi rtog pa nyid las @224a * //",
    "T06D4085:224a-1": "kyang rnam par mi rtog pa skye ba ma yin te /",
    "T06D4085:224a-2": "byis pa rnams la de med pa'i phyir ro //",
    "T06D4085:224a-3": "tha mal pa'i rnam par rtog pa las skye ba yang ma yin te /",
    "T06D4085:224a-4": "de ni 'di'i mi mthun pa'i phyogs nyid yin pa'i phyir ro //",
    "T06D4085:224a-5": "'on kyang mi rtog pa nyid mi skye ba ma yin te /",
    "T06D4085:224a-6": "mnyam par 'jog pa'i yid kyis so sor rtog pa rnams de bsgom pa'i rjes su 'gro bas /",
    "T06D4085:224a-7": "'bad rtsol med par chos kyi dbyings spros pa med pa la sems mnyam par gzhag par 'gyur ro //",
    "T06D4085:224a-8": "spros pa med pa de la rnam par mi rtog pa'i ye shes zhes bya'o //",
    "T06D4085:224a-9": "de skad du yang /",
    "T06D4085:224a-10": "rnam par mi rtog pa'i gzungs las /",
    "T06D4085:224a-11": "de yang dag par spyor bas rjes su 'gro'o //",
    "T06D4085:224a-12": "bsgom pas rjes su 'gro'o //",
    "T06D4085:224a-13": "mang du byas pas rjes su 'gro'o //",
    "T06D4085:224a-14": "yang dag par yid la byed pas rjes su 'gro'o zhes gsungs pa dang /",
    "T06D4085:224a-15": "gzhan dag las kyang /",
    "T06D4085:224a-16": "bsam pa'i rang bzhin can nyid kyi shes rab goms par byas nas /",
    "T06D4085:224a-17": "don dam pa'i ye shes 'khrul pas dben pa dri",
    "T06D4085:224a-18": "ma med pa 'jig pa med pa mngon sum du",
    "T06D4085:224a-19": "byed par 'gyur ro //",
    "T06D4085:224a-20": "de bas na yang dag pa la so sor rtog",
    "T06D4085:224a-21": "pa nyid rnam par mi rtog pa'i byang chub rtog",
    "T06D4085:224a-22": "par 'dod pa rnams kyis bsten cing bsgom par bya'o",
    "T06D4085:224a-23": "zhes bya ba ni grub pa'i mtha' yin no //",
    "T06D4085:224a-24": "yang don dam pa'i bden pa gang zhe na /",
    "T06D4085:224a-25": "'phags pa rnams kyi yul du gyur pa'i phyir ro //",
    "T06D4085:224a-26": "kun rdzob kyi bden pa gang zhe na /",
    "T06D4085:224a-27": "byis pa rnams kyi yul du gyur pa'i phyir ro //",
    "T06D4085:224a-28": "ye shes dam pa'i yul yin pa'i phyir dang /",
    "T06D4085:224a-29": "ye shes dam pa'i 'bras bu yin pa'i phyir dang /",
    "T06D4085:224a-30": "don dam par yod pa'i phyir dang /",
    "T06D4085:224a-31": "don dam gsum po go rims bzhin du gzhag go //",
    "T06D4085:224a-32": "kun brtags dang /",
    "T06D4085:224a-33": "gzhan dbang dang /",
    "T06D4085:224a-34": "yongs su grub pa ste /",
    "T06D4085:224a-35": "kun rdzob rnam pa gsum gyi mtshan nyid go rims bzhin no //",
    "T06D4085:224a-36": "de bas na de nyid la rang bzhin gsum gyi dbu ma yin te de yang /",
    "T06D4085:224a-37": "gnyis kyi bdag nyid thams cad med //",
    "T06D4085:224a-38": "gnyis su 'khrul pa'i bdag nyid yod //",
    "T06D4085:224a-39": "de ni stong pa'i bdag nyid de //",
    "T06D4085:224a-40": "dbu ma'i lam du de bzhed do //",
    "T06D4085:224a-41": "de skad kyang /",
    "T06D4085:224a-42": "kun brtags dang ni gzhan dbang dang //",
    "T06D4085:224a-43": "yongs su grub pa 'di rnams ni //",
    "T06D4085:224b-0": "brtags dang rgyu las @224b skye ba dang //",
    "T06D4085:224b-1": "mi 'gyur phyir na go rims bzhin //",
    "T06D4085:224b-2": "zhes gsungs pa'i phyir ro //",
    "T06D4085:224b-3": "de rnams kyi mtshan nyid kyang 'dir mdor bsdus nas brjod par bya ste /",
    "T06D4085:224b-4": "'di gnyis kyi mtshan nyid ji lta ba bzhin du",
    "T06D4085:224b-5": "med pa'i phyir kun brtags pa'i ngo bo nyid do",
    "T06D4085:224b-6": "// de yang gzung ba dang 'dzin pa gnyis so //",
    "T06D4085:224b-7": "gnyis med kyang bag chags kyi dbang gis gnyis su snang bar skye ba'o //",
    "T06D4085:224b-8": "de ni rgyu rkyen la rag las pa'i phyir gzhan gyi dbang gi ngo bo nyid do //",
    "T06D4085:224b-9": "yang na gzhan zhes bya ba ni rnam pa la bya la //",
    "T06D4085:224b-10": "yang dag pa'i ye shes ni tshu rol te /",
    "T06D4085:224b-11": "gzhan gyi dbang ma yin no //",
    "T06D4085:224b-12": "gzhan gyi dbang de yang rnam pa gsum ste /",
    "T06D4085:224b-13": "kun gzhi rnam par shes pa dang /",
    "T06D4085:224b-14": "nyon mongs pa can gyi yid dang /",
    "T06D4085:224b-15": "'jug pa'i rnam par shes pa'o //",
    "T06D4085:224b-16": "kun nas nyon mongs pa'i chos thams cad kyi sa",
    "T06D4085:224b-17": "bon gyi rten du gyur pas kun gzhi yin la",
    "T06D4085:224b-18": "rang gi ngo bo la nye bar dmigs pas rnam",
    "T06D4085:224b-19": "par shes pa'o // nyon mongs pa bzhi dang rtag",
    "T06D4085:224b-20": "tu mtshungs par ldan pas nyon mongs pa can yin",
    "T06D4085:224b-21": "par shes pa'o // la / bdag go zhes rtag",
    "T06D4085:224b-22": "tu rlom sems pa'i bdag nyid yin pas yid do",
    "T06D4085:224b-23": "par shes pa'o // la / // yul so so",
    "T06D4085:224b-24": "la yang dang yang du 'byung bas 'jug pa yin",
    "T06D4085:224b-25": "par shes pa'o // la / // la / yul la nye bar dmigs pas rnam par shes pa'o //",
    "T06D4085:224b-26": "gzhan dbang de kun brtags pa des dus thams cad du stong pa nyid dang /",
    "T06D4085:224b-27": "dben pa nyid dang /",
    "T06D4085:224b-28": "bral ba nyid du gyur pa de ni yongs su grub pa'i ngo bo nyid do //",
    "T06D4085:224b-29": "shes pa gang nam yang gnyis kyis mi stong pa de ni cung zad tsam yang med de //",
    "T06D4085:224b-30": "stong pa de yang nam yang 'gyur ba med par",
    "T06D4085:224b-31": "thams cad nas thams cad du nam mkha' lta bur",
    "T06D4085:224b-32": "ro gcig pa nyid de /",
    "T06D4085:224b-33": "de bas yongs su grub pa'i mtshan nyid du brjod do //",
    "T06D4085:224b-34": "'phags pa byams pas kyang /",
    "T06D4085:224b-35": "gnyis dngos med pa'i dngos med pa //",
    "T06D4085:224b-36": "dngos po stong pa'i mtshan nyid do //",
    "T06D4085:224b-37": "zhes gsungs so //",
    "T06D4085:224b-38": "'o na gnyis kyi stong pa thog ma med pa",
    "T06D4085:224b-39": "yin pas de'i tshe na thog ma nyid nas byang",
    "T06D4085:224b-40": "chub par 'gyur ro zhe na /",
    "T06D4085:225a-0": "mi 'gyur te nyams su myong ba @225a * //",
    "T06D4085:225a-1": "yong du zin kyang nges pa med pa'i phyir ro //",
    "T06D4085:225a-2": "de bas na gzhan dbang la de yongs su grub",
    "T06D4085:225a-3": "pa'i rang bzhin du nges nas byang chub par 'gyur",
    "T06D4085:225a-4": "ro // kun brtags pa'i rang bzhin du nges na 'khor bar 'gyur ro //",
    "T06D4085:225a-5": "yongs su grub pa'i ngo bo gang yin pa de",
    "T06D4085:225a-6": "ni gzhan dbang gi stong pa nyid kyi ngo bo",
    "T06D4085:225a-7": "yin no // gang gis stong na gnyis kyis so //",
    "T06D4085:225a-8": "stong pa nyid phyir dngos po min //",
    "T06D4085:225a-9": "de dngos yin phyir dngos med min //",
    "T06D4085:225a-10": "lus dngos yin phyir gzhan ma yin /",
    "T06D4085:225a-11": "mtshan nyid kyis ni gzhan min min //",
    "T06D4085:225a-12": "zhes gsungs so //",
    "T06D4085:225a-13": "gal te de dag gzhan ma yin na 'du byed",
    "T06D4085:225a-14": "rnams mthong ba na stong pa nyid kyang nges par",
    "T06D4085:225a-15": "'gyur la / de ltar na thams cad kyang bden pa mthong ba la sogs par 'gyur ro //",
    "T06D4085:225a-16": "gzhan yang 'du byed rnams kun nas nyon mongs pa",
    "T06D4085:225a-17": "bzhin du stong pa yang kun nas nyon mongs par",
    "T06D4085:225a-18": "'gyur la / stong pa rtag pa bzhin du kun nas nyon mongs pa yang rtag par 'gyur ba'am /",
    "T06D4085:225a-19": "stong pa bems po bzhin du 'du byed rnams kyang bems por 'gyur bas /",
    "T06D4085:225a-20": "de'i phyir de ni de rnams las tha mi dad pa ma yin no //",
    "T06D4085:225a-21": "tha dad pa yang ma yin te bden pa mthong",
    "T06D4085:225a-22": "ba rnams kyis kyang 'du byed rnams kyi mtshan ma",
    "T06D4085:225a-23": "zil gyis non par mi 'gyur la /",
    "T06D4085:225a-24": "gzhan yang stong pa de mi myong bar 'gyur ro //",
    "T06D4085:225a-25": "kun nas nyon mongs pa dang rnam par byang ba'i",
    "T06D4085:225a-26": "mtshan nyid dag kyang gcig pa dang tha dad par",
    "T06D4085:225a-27": "'gyur ro // de bas na 'di ni de dag las tha dad pa ma yin no //",
    "T06D4085:225a-28": "de skad kyang /",
    "T06D4085:225a-29": "dngos po ma yin dngos med min //",
    "T06D4085:225a-30": "tha dad gcig gi mtshan nyid min //",
    "T06D4085:225a-31": "zhes gsungs so //",
    "T06D4085:225a-32": "yang de'i ming gi rnam grangs ni //",
    "T06D4085:225a-33": "de bzhin nyid dang yang dag mtha' //",
    "T06D4085:225a-34": "mtshan ma med dang don dam dang //",
    "T06D4085:225a-35": "chos kyi dbyings dang chos nyid do //",
    "T06D4085:225a-36": "zhes gsungs so //",
    "T06D4085:225a-37": "de rnams kyi rnam grangs kyi don ni /",
    "T06D4085:225a-38": "'gyur ba med pas na de bzhin nyid do //",
    "T06D4085:225a-39": "de kho na nyid kyi mtha' yin pas na yang dag pa'i mtha'o //",
    "T06D4085:225a-40": "'di la dngos po'i mtshan ma med pas na mtshan ma med pa'o //",
    "T06D4085:225b-0": "'jig rten las 'das pa'i ye shes dam @225b pa",
    "T06D4085:225b-1": "yin la don ni de'i yul yin te nges na",
    "T06D4085:225b-2": "don dam pa'o // 'phags pa'i chos rnams kyi rgyu yin pas chos kyi dbyings so //",
    "T06D4085:225b-3": "thams cad kyi rang bzhin yin pas chos nyid do //",
    "T06D4085:225b-4": "yang de sngon gyi gnas skabs su ni kun nas nyon mongs par 'gyur zhing /",
    "T06D4085:225b-5": "de'i bdag nyid ma yin pa'i glo bur gyi dri ma can yang yin no //",
    "T06D4085:225b-6": "phyis de spangs pas rnam par dag par 'gyur zhing dri ma med pa yin te de yang /",
    "T06D4085:225b-7": "de ni dri bcas dri ma med //",
    "T06D4085:225b-8": "kun nas nyon mongs rnam par dag //",
    "T06D4085:225b-9": "chu khams gser dang nam mkha' bzhin //",
    "T06D4085:225b-10": "dag pa bzhin du dag par 'dod //",
    "T06D4085:225b-11": "gal te nyon mongs de ma gyur //",
    "T06D4085:225b-12": "lus can thams cad grol bar 'gyur //",
    "T06D4085:225b-13": "gal te rnam dag med ma gyur //",
    "T06D4085:225b-14": "'bad pa 'bras bu med par 'gyur //",
    "T06D4085:225b-15": "nyon mongs ma yin mi mongs min //",
    "T06D4085:225b-16": "de ni dag dang ma dag min //",
    "T06D4085:225b-17": "sems kyi rang bzhin 'od gsal ba //",
    "T06D4085:225b-18": "nyon mongs dang ni glo bur phyir //",
    "T06D4085:225b-19": "zhes rgya cher gsungs pa'o //",
    "T06D4085:225b-20": "de ltar na de rnams la kun brtags pa'i gzugs dang /",
    "T06D4085:225b-21": "rnam par brtags pa'i gzugs dang /",
    "T06D4085:225b-22": "chos nyid kyi gzugs dang /",
    "T06D4085:225b-23": "yang btags par yod pa dang rdzas su yod pa dang /",
    "T06D4085:225b-24": "don dam par yod pa dang zhes kyang gsungs so//",
    "T06D4085:225b-25": "de lta bas na rang bzhin gsum dang ldan pa",
    "T06D4085:225b-26": "de ni dbu ma'i lam yin no zhes gsungs pa",
    "T06D4085:225b-27": "ni / kun brtags pa'i rang bzhin gyis ni yod pa ma yin zhing /",
    "T06D4085:225b-28": "gzhan gyi dbang dang yongs su grub pa'i rang bzhin gyis ni med pa ma yin te /",
    "T06D4085:225b-29": "de bas na mtha' gnyis dang bral ba'o //",
    "T06D4085:225b-30": "de yang /",
    "T06D4085:225b-31": "yang dag ma yin kun rtog yod //",
    "T06D4085:225b-32": "de la gnyis po yod ma yin //",
    "T06D4085:225b-33": "stong pa nyid ni de la yod //",
    "T06D4085:225b-34": "de la yang ni de yod do //",
    "T06D4085:225b-35": "stong pa ma yin mi stong min //",
    "T06D4085:225b-36": "de lta bas na thams cad bshad //",
    "T06D4085:225b-37": "yod pas med pas yod pas na //",
    "T06D4085:225b-38": "de ni dbu ma'i lam yin no //",
    "T06D4085:225b-39": "zhes gsungs so //",
    "T06D4085:225b-40": "sngon po la sogs pa'i rnam par rtog pa'i lus ni yod pa'o //",
    "T06D4085:225b-41": "sngon po la sogs pa'i mtshan nyid ni med pa ste /",
    "T06D4085:225b-42": "ji skad du 'chad par 'gyur ba'i gnod pa yod pa'i phyir ro //",
    "T06D4085:225b-43": "de bas na sngon po la sogs pa'i bag chags kyis bslad pa'i dbang gis 'khrul pa'o //",
    "T06D4085:226a-0": "de @226a * //",
    "T06D4085:226a-1": "ltar gyur bas de myong ba yang 'khrul pa dang gzhan myong ba lta bur myong ba'o //",
    "T06D4085:226a-2": "yang rig pa gsal ba'i ngo bo la gnod par byed pa ni med de /",
    "T06D4085:226a-3": "de las lhag pa'i tshad ma gzhan med pa'i phyir ro //",
    "T06D4085:226a-4": "de ni rang rig pa'i mngon sum yin pa dang /",
    "T06D4085:226a-5": "yang dag tu myong ba'o //",
    "T06D4085:226a-6": "de bas na 'di ni tshad mas grub pa ste /",
    "T06D4085:226a-7": "tshad ma ni tshad ma brgyas kyang mi gnod de /",
    "T06D4085:226a-8": "tshad ma ma yin pa pha rol gyi 'dod pa tsam gyis smos kyang ci dgos /",
    "T06D4085:226a-9": "de ltar na tshad ma gnyis kyis sgrub pa dang sun 'byin pa yin no //",
    "T06D4085:226a-10": "gnyis ltar snang ba'i phyir gnyis kyi mtshan ma zhes kyang bya ste /",
    "T06D4085:226a-11": "de 'jig rten las 'das pa'i ye shes la 'gag par 'gyur ba dang /",
    "T06D4085:226a-12": "de ni ma 'khrul pa dang yang dag pa'i ye",
    "T06D4085:226a-13": "shes yin pas phyin ci ma log par yongs su",
    "T06D4085:226a-14": "grub pa'o // de'i de bzhin nyid ni mi 'gyur ba yongs su grub pa'i ngo bo nyid do //",
    "T06D4085:226a-15": "klu sgrub kyi zhal nas kyang //",
    "T06D4085:226a-16": "dngos rnams skye ba yod min zhing //",
    "T06D4085:226a-17": "'gag pa'ang gang na yod min pa //",
    "T06D4085:226a-18": "shes pa 'di nyid kho na ni //",
    "T06D4085:226a-19": "skye zhing 'gag par 'gyur ba yin //",
    "T06D4085:226a-20": "'byung ba che la sogs bshad pa //",
    "T06D4085:226a-21": "rnam par shes su yang dag 'du //",
    "T06D4085:226a-22": "ye shes la ni de bral na //",
    "T06D4085:226a-23": "log par rnam brtags cis ma yin //",
    "T06D4085:226a-24": "zhes bya ba 'dis thams cad gsungs pa yin no //",
    "T06D4085:226a-25": "de lta bas na rnal 'byor spyod pa pa dang /",
    "T06D4085:226a-26": "dbu ma grub pa'i mtha' mtshungs pa yin no //",
    "T06D4085:226a-27": "de lta bas na don 'di ni shin tu bzlog par dka' ba nyid yin no //",
    "T06D4085:226a-28": "phyin ci ma log pa'i yongs su grub pa de yang 'jig rten las 'das pa'i ye shes te /",
    "T06D4085:226a-29": "de yang snang ba med pa'i sa dang /",
    "T06D4085:226a-30": "lhag pa'i bsam pa rnam par dag pa'i sa dang /",
    "T06D4085:226a-31": "khyad par gyis dang /",
    "T06D4085:226a-32": "rdo rje lta bu'i ting nge 'dzin gyi dus der /",
    "T06D4085:226a-33": "chos thams cad nam mkha'i dkyil dang mtshungs par mthong ngo //",
    "T06D4085:226a-34": "'jig rten las 'das pa'i ye shes pas ni /",
    "T06D4085:226a-35": "chos thams cad skyu ma'i dpe brgyad dang 'dra bar mthong ngo zhes gsungs so //",
    "T06D4085:226a-36": "de la dag pa 'jig rten pa'i ye shes zhes bya ste /",
    "T06D4085:226a-37": "ye shes des de kho na nyid yongs su gcod pa nyid kyis dag pa yin la /",
    "T06D4085:226b-0": "'khrul ba nyid kyis 'jig @226b rten pa yin no //",
    "T06D4085:226b-1": "de bzhin du sangs rgyas kyi sa la dgos pa'i",
    "T06D4085:226b-2": "dbang gis rdzogs pa'i byang chub cung zad 'khrul pa",
    "T06D4085:226b-3": "yin te / dag pa 'jig rten pa'i bdag nyid yin pa'i phyir ro //",
    "T06D4085:226b-4": "sa de rnams su shes pa rnams gnas gyur cing mi 'dra bar smin pa'o //",
    "T06D4085:226b-5": "de ltar shes pa ni gnyis te /",
    "T06D4085:226b-6": "'jig rten pa'i shes pa dang /",
    "T06D4085:226b-7": "'jig rten las 'das pa'i shes pa'o //",
    "T06D4085:226b-8": "'jig rten pa'i shes pa yang /",
    "T06D4085:226b-9": "ma dag pa 'jig rten pa'i shes pa dang /",
    "T06D4085:226b-10": "dag pa 'jig rten pa'i shes pa'o //",
    "T06D4085:226b-11": "lugs 'di ni rnam pa med pa yin te de yang /",
    "T06D4085:226b-12": "'jig rten pa yi ye shes la //",
    "T06D4085:226b-13": "rnam pa dag ni nub gyur nas //",
    "T06D4085:226b-14": "de nyid gnyis med spros pa med //",
    "T06D4085:226b-15": "khyab bdag snang ba med pa skye //",
    "T06D4085:226b-16": "'jig rten shes pa rnam bcas kyang /",
    "T06D4085:226b-17": "rnam pa dag ni brdzun pa dang //",
    "T06D4085:226b-18": "bden min rnam par gcod pas na //",
    "T06D4085:226b-19": "de ni rnam pa med par brjod //",
    "T06D4085:226b-20": "gzhan dag sangs rgyas pa rnams 'di skad du smra ste /",
    "T06D4085:226b-21": "gang zhig rnam pa med pa'i shes pas sngon po",
    "T06D4085:226b-22": "la sogs pa'i don rig par 'dod pa ni bye",
    "T06D4085:226b-23": "brag tu smra ba'o //",
    "T06D4085:226b-24": "gang zhig don gyis phan btags pa'i gzugs brnyan gyi",
    "T06D4085:226b-25": "rnam pa nyams su myong ba don rig par 'dod",
    "T06D4085:226b-26": "pa nyid ni mdo sde pa'o //",
    "T06D4085:226b-27": "gzhan dbu ma ltar snang ba'i phyogs gsum dang /",
    "T06D4085:226b-28": "rnal 'byor spyod pa'i phyogs bzhi /",
    "T06D4085:226b-29": "tshad ma dang lung dang bstan bcos la mkhas pa rnams kyis sun dbyung bar bya ste /",
    "T06D4085:226b-30": "de la sngon po la sogs pa 'di dag ji ltar rnam par shes pa yin zhe na /",
    "T06D4085:226b-31": "bcom ldan 'das kyis kyang /",
    "T06D4085:226b-32": "ji ltar byis pas rnam brtags pa'i //",
    "T06D4085:226b-33": "phyi rol don ni yod ma yin //",
    "T06D4085:226b-34": "bag chags kyis ni dkrugs pa'i sems //",
    "T06D4085:226b-35": "don dang snang bar gyur pa yin //",
    "T06D4085:226b-36": "zhes gsungs so //",
    "T06D4085:226b-37": "'o na 'di la rigs pa ci yod ce na /",
    "T06D4085:226b-38": "gang yang rmi lam gyi shes pa nyid don de",
    "T06D4085:226b-39": "dang der snang yang sad pa nyid na ma yin",
    "T06D4085:226b-40": "pa bzhin no // dpe tsam gyis don grub pa med do zhe na /",
    "T06D4085:226b-41": "'di la brjod par bya ste /",
    "T06D4085:226b-42": "chos rnams rang nyid gsal bzhin par bdag nyid kyis",
    "T06D4085:226b-43": "gsal ba'i ngo bo nyams su myong bas grub pa",
    "T06D4085:226b-44": "yin la / gsal ba de yang rab tu snang ba dang /",
    "T06D4085:227a-0": "@227a * // so sor snang ba dang /",
    "T06D4085:227a-1": "gsal bzhin pa zhes bya'o //",
    "T06D4085:227a-2": "de yang bems po ma yin te /",
    "T06D4085:227a-3": "lkog tu gyur pa ma yin zhing shin tu yongs su gsal ba'i rang bzhin no //",
    "T06D4085:227a-4": "de grub pa ma yin na ni gang yang snang",
    "T06D4085:227a-5": "bar mi 'gyur bas thams cad ma grub par thal",
    "T06D4085:227a-6": "bar 'gyur ro // grub na ni de nyid shes",
    "T06D4085:227a-7": "pa yin pas chos thams cad rnam par shes pa'i",
    "T06D4085:227a-8": "rang bzhin du grub par 'gyur ro //",
    "T06D4085:227a-9": "'dir tshigs su bcad pa ni /",
    "T06D4085:227a-10": "gsal ba min pa gsal mi 'gyur //",
    "T06D4085:227a-11": "gzhan gyis kyang ni gsal mi nus //",
    "T06D4085:227a-12": "sngon po la sogs gsal ba ste /",
    "T06D4085:227a-13": "de phyir gnyis med shes pa yin //",
    "T06D4085:227a-14": "mdo sde pa ltar na yang //",
    "T06D4085:227a-15": "shes pa des 'brel pa gang gis don de myong bar 'gyur //",
    "T06D4085:227a-16": "de las byung ba'i 'brel bas so zhen /",
    "T06D4085:227a-17": "mig kyang mig gi rnam par shes pas myong bar 'gyur ro //",
    "T06D4085:227a-18": "yang rmi lam de med kyang der snad ba 'byung ba'i phyir ro //",
    "T06D4085:227a-19": "'on te 'dra ba'i dbang gis so zhe na //",
    "T06D4085:227a-20": "de yang kun gyis mtshungs na ni /",
    "T06D4085:227a-21": "shes pa yang bems po nyid du 'gyur ro //",
    "T06D4085:227a-22": "'ga' zhig gis mtshungs na ni kun gyis thams cad rig par 'gyur ro //",
    "T06D4085:227a-23": "gzhan yang snam bu dang re lde la sogs par snang ba 'di dag gcig gam du ma zhig /",
    "T06D4085:227a-24": "gal te gcig na thog ma dang tha ma dang",
    "T06D4085:227a-25": "dbus kyi cha tha dad par snang bar mi 'gyur",
    "T06D4085:227a-26": "te / tha dad pa dang tha dad pa ma yin pa 'gal ba'i phyir ro //",
    "T06D4085:227a-27": "ci ste de ltar na cha shas rnams kyang so",
    "T06D4085:227a-28": "sor gcig tu mi rung bas cha shas med pa'i",
    "T06D4085:227a-29": "rdul phra rab 'ba' zhig gnas 'grangs na ma yin",
    "T06D4085:227a-30": "te / rtag tu stug por snang ba'i phyir dang /",
    "T06D4085:227a-31": "rdul phra rab gcig tu mthong ba med pa'i phyir ro //",
    "T06D4085:227a-32": "rdul phra rab mang pos sbyar bas yin no zer na /",
    "T06D4085:227a-33": "de yang gal te cha shas kyis sbyor na ni",
    "T06D4085:227a-34": "cha shas med pa'i rdul phra rab tu mi 'gyur",
    "T06D4085:227a-35": "la cha shas med pas sbyor na ni rdul phra",
    "T06D4085:227a-36": "mo rnams gcig la gcig zhugs pas ri la sogs",
    "T06D4085:227a-37": "pa yang rdul phra rab kyi tshad tsam du thal",
    "T06D4085:227a-38": "bar 'gyur ro // de bas na snam bu la",
    "T06D4085:227a-39": "sogs pa 'di dag gcig dang du ma dang bral",
    "T06D4085:227a-40": "bar 'gyur ro // ba'i phyir ro // de yang /",
    "T06D4085:227a-41": "drug gis cig car sbyar ba na //",
    "T06D4085:227a-42": "phra rab rdul cha drug tu 'gyur //",
    "T06D4085:227a-43": "drug po dag ni go gcig na //",
    "T06D4085:227a-44": "gong du rdul phran tsam du 'gyur //",
    "T06D4085:227a-45": "zhes gsungs so //",
    "T06D4085:227b-0": "ji ltar sngon @227b po la sogs pa phyi rol",
    "T06D4085:227b-1": "gyi las thal bar 'gyur ba'i skyon brjod pa 'di",
    "T06D4085:227b-2": "dag ni / rnam par shes pa'i bdag nyid kyi sngon po la sogs pa la yang mtshungs te /",
    "T06D4085:227b-3": "thal bar 'gyur ba la bye brag med pa'i phyir ro //",
    "T06D4085:227b-4": "don dang rnam par shes pa'i bye brag tsam gyis ni cir yang mi 'gyur ro //",
    "T06D4085:227b-5": "ci ste don gyi rdul phra rab ni phyogs drug nas ni bskor ba yin la /",
    "T06D4085:227b-6": "rnam par shes pa'i rdul phra mo ni phyogs bzhi pa'o zhe na /",
    "T06D4085:227b-7": "cha shas dang bcas pa mtshungs pa'i phyir des kyang cir yang mi 'gyur te /",
    "T06D4085:227b-8": "gcig dang du ma las ma gtogs pa'i dngos po",
    "T06D4085:227b-9": "phung po gsum pa gzhan dag kyang med pas sngon",
    "T06D4085:227b-10": "po la sogs pa dag ni phyi rol gyi dngos",
    "T06D4085:227b-11": "po dang nang gi dngos por ma grub pas brdzun",
    "T06D4085:227b-12": "pa nyid do // 'di yang gsal ba tsam gyi",
    "T06D4085:227b-13": "bdag nyid yin yang bag chags kyis dkrugs pa'i dbang",
    "T06D4085:227b-14": "gis med du zin kyang /",
    "T06D4085:227b-15": "gang zhig gi bdag nyid du gsal ba ste /",
    "T06D4085:227b-16": "bdag nyid de dag ni go rims bzhin du gzhan gyis ma bzhag pa dang /",
    "T06D4085:227b-17": "bzhag pas yang dag pa dang /",
    "T06D4085:227b-18": "yang dag pa ma yin pa yin gyi /",
    "T06D4085:227b-19": "gsal ba ni gzhan gyis gzhag pa ma yin pa'i phyir /",
    "T06D4085:227b-20": "brdzun par mi rung ngo //",
    "T06D4085:227b-21": "de'i 'jog par byed pa ni med de /",
    "T06D4085:227b-22": "khyad par med pa'i phyir dang /",
    "T06D4085:227b-23": "thug pa med par thal bar 'gyur ba'i phyir ro //",
    "T06D4085:227b-24": "de bas na gsal ba 'di ni rang gi bdag",
    "T06D4085:227b-25": "nyid la ma 'khrul ba'i phyir mngon sum gyi tshad",
    "T06D4085:227b-26": "ma yin no // gzhan pa ni nam mkha' la skra'i tshogs snang ba bzhin 'khrul pa yin no //",
    "T06D4085:227b-27": "'di ltar sngon po la sogs pa gsal ba gcig gi bdag nyid yin no zer na /",
    "T06D4085:227b-28": "sngon po dang ser po la sogs pa mtshan nyid",
    "T06D4085:227b-29": "phan tshun spangs te snang bas gcig ma yin la",
    "T06D4085:227b-30": "/ de'i bdag nyid kyis gsal ba gcig dang 'gal ba'i phyir du ma nyid kyang ma yin no //",
    "T06D4085:227b-31": "ci ste sngon po la sogs pa 'di ni ji",
    "T06D4085:227b-32": "ltar nyams su myong ba de ltar gcig yin te",
    "T06D4085:227b-33": "/ lhan cig nyams su myong ba'i phyir ro zhe na /",
    "T06D4085:227b-34": "ma yin te tha dad pa nyid tha dad pa ma yin no zhes smras par 'gyur ro //",
    "T06D4085:227b-35": "ci ste de'i bdag nyid yin pa'i phyir //",
    "T06D4085:227b-36": "de dang 'dra bar gsal ba yang tha dad do zhe na /",
    "T06D4085:227b-37": "de dag bdag nyid so sor myong ba'i phyir /",
    "T06D4085:227b-38": "lhan cig tu myong ba med pas gcig gi thams cad myong ba med par thal bar 'gyur ro //",
    "T06D4085:227b-39": "de bas na sngon po la sogs pas ni gcig",
    "T06D4085:227b-40": "dang du ma yin pas na nam mkha'i sgra'i tshogs",
    "T06D4085:228a-0": "bzhin no // don de yang @228a * //",
    "T06D4085:228a-1": "ji ltar me long la ni gzugs //",
    "T06D4085:228a-2": "gcig dang gzhan pa rnam spangs pa //",
    "T06D4085:228a-3": "snang yang de ni yod ma yin //",
    "T06D4085:228a-4": "de bzhin dngos rnams ngo bo nyid //",
    "T06D4085:228a-5": "ces gsungs so //",
    "T06D4085:228a-6": "rnam par spangs pa zhes bya ba ni gcig dang du ma gnyi ga'i ngo bor med pa'o //",
    "T06D4085:228a-7": "'di ltar sngon po la sogs pa gsal ba las tha dad dam /",
    "T06D4085:228a-8": "'on te tha dad pa ma yin pa zhig yin /",
    "T06D4085:228a-9": "ci ste tha dad pa yin na ni de mi snang bar 'gyur ro //",
    "T06D4085:228a-10": "gal te tha dad pa ma yin na ni de",
    "T06D4085:228a-11": "rnams gsal ba'i bdag nyid yin pas gcig tu 'gyur",
    "T06D4085:228a-12": "ba'am / de yang de rnams dang tha mi dad",
    "T06D4085:228a-13": "pas du ma gcig tu mi btub pa yang sngar",
    "T06D4085:228a-14": "ba'am / bshad zin to // ji ltar me long",
    "T06D4085:228a-15": "gzugs zhes bya ba la sogs pa ni phyogs 'dir",
    "T06D4085:228a-16": "ni gcig dang gzhan pa zhes bya ba ni tha",
    "T06D4085:228a-17": "ba'am / bshad zin to // dad pa dang / tha dad pa ma yin pa'o //",
    "T06D4085:228a-18": "rnal 'byor spyod pa pa dang /",
    "T06D4085:228a-19": "dbu ma pa shes pa rnam pa dang bcas par smra ba kha cig na re /",
    "T06D4085:228a-20": "sngon po gsal ba dag brdzun pa dang brdzun pa",
    "T06D4085:228a-21": "ma yin par 'gyur na chos 'gal ba nyid kyis",
    "T06D4085:228a-22": "na de'i bdag nyid du 'thad par mi 'gyur la",
    "T06D4085:228a-23": "/ de'i bdag nyid ma yin na /",
    "T06D4085:228a-24": "sngon po la sogs pa gsal bar mi 'gyur na /",
    "T06D4085:228a-25": "sngon po la sogs pa ni gsal ba yin no zhe na /",
    "T06D4085:228a-26": "sgro ma btags pa'am dngos por 'gyur ba'i gsal ba las gzhan ma yin pa'i phyir /",
    "T06D4085:228a-27": "sngon po la sogs pa ni sgro ma btags pa'am /",
    "T06D4085:228a-28": "dngos por 'gyur ba yin no zer te /",
    "T06D4085:228a-29": "de dag gi ltar na gsal ba thams cad phyin",
    "T06D4085:228a-30": "ci ma log pa'i rang gi ngo bo myong ba'i",
    "T06D4085:228a-31": "phyir 'khrul pa gtan med par 'gyur ro //",
    "T06D4085:228a-32": "des na sems can thams cad gtan du grol zhing",
    "T06D4085:228a-33": "yang dag par rdzogs pa'i sangs rgyas nyid du 'gyur",
    "T06D4085:228a-34": "ro // ji ste blo'i rnam pa ni sngon po",
    "T06D4085:228a-35": "la sogs pa'i rang gi mtshan nyid la mi rigs",
    "T06D4085:228a-36": "pas brdzun pa ma yin la /",
    "T06D4085:228a-37": "phyi rol gyi sngon po la sogs pa ni brdzun pa yin te /",
    "T06D4085:228a-38": "rang gi snang ba don ma yin pa la don",
    "T06D4085:228a-39": "du mngon par zhen pas gzhag pa'i phyir ro zhe",
    "T06D4085:228a-40": "na / 'o na ni rang gi snang ba la",
    "T06D4085:228a-41": "mngon par zhen pa yin pas de rnam pa thams",
    "T06D4085:228a-42": "cad du shes pa nyid du zhen par 'gyur gyi",
    "T06D4085:228a-43": "don du ni ma yin te don ma yin pa'i",
    "T06D4085:228a-44": "na / phyir ro // de nyid kyi phyir 'khrul pa yin no zhe na /",
    "T06D4085:228a-45": "'khrul pa de nyid dpyad par bya ste /",
    "T06D4085:228a-46": "ci ste don la zhe na ni de'i don rnam",
    "T06D4085:228a-47": "pa thams cad du yod par 'gyur bas don med",
    "T06D4085:228a-48": "bzhin du zhen par mi 'gyur ro //",
    "T06D4085:228b-0": "de bas na don la yang @228b zhen pa ma yin la /",
    "T06D4085:228b-1": "shes pa yang ma yin no //",
    "T06D4085:228b-2": "de bas na blo'i bslad pa ji ltar grags pa",
    "T06D4085:228b-3": "bzhin du rnam par gzhag pa yin gyi yang dag",
    "T06D4085:228b-4": "pa ji lta ba bzhin du ni ma yin no",
    "T06D4085:228b-5": "// gang yang gsal ba las tha mi dad pa'i",
    "T06D4085:228b-6": "phyir rnam pa brdzun pa yang dngos por 'gyur ro",
    "T06D4085:228b-7": "zhes pa'i gtan tshigs 'di gal te dngos po'i ring",
    "T06D4085:228b-8": "bzhin du tha mi dad do zhe na gtan tshigs",
    "T06D4085:228b-9": "ma grub par 'gyur ro //",
    "T06D4085:228b-10": "'on te tha mi dad pa tsam gtan tshigs yin na ni ma nges par 'gyur te /",
    "T06D4085:228b-11": "gzung ba dang 'dzin pa nyid la sogs pa la de med par gtan tshigs yod pas so //",
    "T06D4085:228b-12": "rnal 'byor spyod pa pa dang /",
    "T06D4085:228b-13": "dbu ma pa rnam pa med par smra ba rnams",
    "T06D4085:228b-14": "rnam par rtog pa'i lus rdzas su med par smra",
    "T06D4085:228b-15": "ste / de dag gi ltar na yang mngon sum",
    "T06D4085:228b-16": "gyi tshad ma ni skad cig ma dang po'i rtog",
    "T06D4085:228b-17": "pa dang bral ba yin la /",
    "T06D4085:228b-18": "rjes su dpag pa ni med pa'i phyir rnam pa",
    "T06D4085:228b-19": "'di ni thams cad du dgag par nus pa ma",
    "T06D4085:228b-20": "yin no // gang yang dbu ma pa kha cig",
    "T06D4085:228b-21": "na re 'jig rten las grags pa ni kun rdzob",
    "T06D4085:228b-22": "yin no // yin te / phyi rol gyi don yang 'jig rten la grags pa yin pas /",
    "T06D4085:228b-23": "sems dang sems las byung ba bzhin du de yang kun rdzob tu yod pa yin no //",
    "T06D4085:228b-24": "sems dang sems las byung ba ni 'khrul pa yin te /",
    "T06D4085:228b-25": "rang gi rig pa 'gal ba'i phyir ral gri'i sos rang mi gcod pa bzhin no //",
    "T06D4085:228b-26": "gzhan rig pa yang bslad pa tsam du 'u bu cag gnyi ga 'dod do //",
    "T06D4085:228b-27": "de bas na 'khrul pa zad pas don dam pa rtogs pa'i phyir ro //",
    "T06D4085:228b-28": "sangs rgyas pa rnams ni sems dang sems las byung ba zad pa nyid do //",
    "T06D4085:228b-29": "gang gi tshe de rnams kyi skye ba de'i tshe",
    "T06D4085:228b-30": "chos thams cad skye ba med pa'i don dam par",
    "T06D4085:228b-31": "rjes su byed pa thob pas myong bar gzhag go",
    "T06D4085:228b-32": "// mi gnas pa'i mya ngan las 'das pa ni",
    "T06D4085:228b-33": "sems can sna tshogs pa'i don bya ba'i phyir gzugs",
    "T06D4085:228b-34": "byin gyis brlabs te gzhag nas /",
    "T06D4085:228b-35": "yang dag pa'i byang chub mngon du byed do zer",
    "T06D4085:228b-36": "ba dag ni smad pa las kyang smad par 'gyur",
    "T06D4085:228b-37": "ba yin te / gang gi phyir 'di ltar sems",
    "T06D4085:228b-38": "dang sems las byung ba 'di dag med pa'i phyir",
    "T06D4085:228b-39": "rtog pa nyid kyang med na /",
    "T06D4085:228b-40": "don dam par yang dag par rdzogs pa'i byang chub lta ga la yod /",
    "T06D4085:228b-41": "ci ste yang 'di ni rtogs pa kho na yin no zhe na /",
    "T06D4085:228b-42": "de nyid sems yin pas sems dang sems las byung ba med pa ma yin no //",
    "T06D4085:229a-0": "gzhan yang don dam pa de bzhin du gyur pa myong na ni 'khrul bar @229a * //",
    "T06D4085:229a-1": "'gyur la /",
    "T06D4085:229a-2": "tha mi dad na ni rang rig par 'gyur ro //",
    "T06D4085:229a-3": "gzhan yang sems dang sems las byung ba 'khrul pa yin na de'i tshe /",
    "T06D4085:229a-4": "de rnams kyi gnyen po gang yin /",
    "T06D4085:229a-5": "'khrul pa de nyid rags pa'i cig shos ni mi mthun pa'i phyogs yin la /",
    "T06D4085:229a-6": "phra ba ni gnyen po yin no zhe na /",
    "T06D4085:229a-7": "de ltar na ni shes pa tha ma la ni",
    "T06D4085:229a-8": "gnyen po med pas sems dang sems las byung ba",
    "T06D4085:229a-9": "zad par mi 'gyur ro //",
    "T06D4085:229a-10": "de bas na 'di ltar rnam par rig pa tsam",
    "T06D4085:229a-11": "gyi gnyug ma rang gi ngo bo myong ba ni",
    "T06D4085:229a-12": "mngon sum gyi tshad ma yin te ma 'khrul pa'i",
    "T06D4085:229a-13": "phyir ro // sgro btags pa rang gi ngo bo myong bas na 'khrul pa yang yin no//",
    "T06D4085:229a-14": "de bas na 'khrul pa'i mtshan ma de thams cad rim gyis dor te /",
    "T06D4085:229a-15": "nam mkha' gcig tu dri ma med cing mtha' med",
    "T06D4085:229a-16": "pa lta bur chos thams cad kyis gsal ba'i lus",
    "T06D4085:229a-17": "gnyis kyis stong pa myong ba gang yin pa de",
    "T06D4085:229a-18": "nyid don dam pa yang dag par rtogs pa yin",
    "T06D4085:229a-19": "gyi / sems las byung ba 'gags pa ni rig pa ma yin no //",
    "T06D4085:229a-20": "yang zag pa dang bcas pa ni chos thams cad",
    "T06D4085:229a-21": "kyi sa bon ma zad pa de nyid du ni",
    "T06D4085:229a-22": "kun gzhi zhes brjod do //",
    "T06D4085:229a-23": "de yang dgra bcom pa gsum la ldog par 'gyur //",
    "T06D4085:229a-24": "ldog pa ji lta bu zhe na gnas gyur pa",
    "T06D4085:229a-25": "ste de yang gang zag pa med pa'i dbyings dang",
    "T06D4085:229a-26": "/ rnam par grol ba'i sku ste shel dag pa lta bu'o //",
    "T06D4085:229a-27": "chos kyi sku ni de dag las khyad par 'phags",
    "T06D4085:229a-28": "pa ste sangs rgyas kyi chos thams cad kyi rten",
    "T06D4085:229a-29": "byed pas so // 'di lta ste nyi ma dang",
    "T06D4085:229a-30": "zla ba dang me shel dang chu shel ni dag",
    "T06D4085:229a-31": "pa tsam du khyad par med mod kyi /",
    "T06D4085:229a-32": "'od zer gyis khyad ches 'phags pa yin no //",
    "T06D4085:229a-33": "ci ste sangs rgyas dang byang chub sems dpa' rnams",
    "T06D4085:229a-34": "kyi 'jig rten las 'das pa'i ye shes la chos",
    "T06D4085:229a-35": "thams cad ji ltar zhe na /",
    "T06D4085:229a-36": "nam mkha' dri ma med pa 'ba' zhig mtha' med",
    "T06D4085:229a-37": "pa dang 'dra bar de bzhin nyid ro gcig tu",
    "T06D4085:229a-38": "snang ngo // ci'i phyir zhen mtshan ma de rnams nub pa'i phyir ro //",
    "T06D4085:229a-39": "'jig rten las 'das pa'i ye shes rnam pa gcig",
    "T06D4085:229a-40": "tu snang bas 'khrul pa nyid kyi yang dag pa'i",
    "T06D4085:229a-41": "ye shes ma yin par 'gyur ro zhe na /",
    "T06D4085:229a-42": "de'i phyir 'di dag thams cad brdzun pa nyid yin",
    "T06D4085:229a-43": "te yang dag pa ma yin pa'i kun du rtog",
    "T06D4085:229a-44": "pas mid dang mtshan mar btags par zad do //",
    "T06D4085:229a-45": "de'i phyir sems dang sems las byung ba 'gags pa",
    "T06D4085:229b-0": "ni yang dag pa'i byang chub tu mi rigs @229b",
    "T06D4085:229b-1": "pa yin no // gzhan yang dbu ma pa chos",
    "T06D4085:229b-2": "thams cad sgyu ma lta bu nyid dbu ma'i lam",
    "T06D4085:229b-3": "yin no zhes zer te /",
    "T06D4085:229b-4": "'di ltar gal te 'di dag tshad mas med par",
    "T06D4085:229b-5": "grub na de'i phyir 'gas kyang yod pa bsgrub par",
    "T06D4085:229b-6": "mi nus so // tshad ma ma yin pa la snang ba tsam gyis lta smos kyang ci dgos /",
    "T06D4085:229b-7": "thams cad med pa nyid yin na ci zhig nye bar blangs nas ci zhig gdags /",
    "T06D4085:229b-8": "yang thams cad yod pa yang ma yin med pa",
    "T06D4085:229b-9": "yang ma yin pa dbu ma'i lam yin no zhes",
    "T06D4085:229b-10": "smra na / de yang mi rigs te yod pa",
    "T06D4085:229b-11": "dang med pa phan tshun gzhan sel ba'i mtshan nyid",
    "T06D4085:229b-12": "yin pa'i phyir gcig bkag pa nyid kyis gnyis pa'i",
    "T06D4085:229b-13": "mtshan nyid yin pa'i phyir /",
    "T06D4085:229b-14": "gnyi ga dgag par mi rigs pa yin no //",
    "T06D4085:229b-15": "yang thams cad brdzun pa'i tshul gyis shes pa thams",
    "T06D4085:229b-16": "cad kyang brdzun pas mngon sum cung zad kyang ma",
    "T06D4085:229b-17": "grub pa'o // de'i phyir tshul gsum nges pa med",
    "T06D4085:229b-18": "pas gtan tshigs thams cad kyang gtan tshigs ltar snang",
    "T06D4085:229b-19": "grub pa'o // bar 'gyur ro // gzhan yang rang",
    "T06D4085:229b-20": "dang gzhan la dgag pa dang sgrub pa thams cad",
    "T06D4085:229b-21": "grub pa'o // bar 'gyur ro // ma grub ste",
    "T06D4085:229b-22": "/ de dag thams cad ni tshad ma la rag",
    "T06D4085:229b-23": "lus pa'i phyir dang /",
    "T06D4085:229b-24": "tshad ma yang khas mi len pa'i phyir ro //",
    "T06D4085:229b-25": "tshig tsam gyis 'gog na ni khyod nyid ba lang",
    "T06D4085:229b-26": "rnams las mu stegs rgyang pan gyi lta ba can",
    "T06D4085:229b-27": "no zhes gzhan gyis smras pa na mi dang dbu",
    "T06D4085:229b-28": "ma bkag par 'gyur ro //",
    "T06D4085:229b-29": "chos thams cad ngo bo nyid med pa la sogs",
    "T06D4085:229b-30": "par gsungs pa'i dgongs pa yang mdo sde dgongs 'grel",
    "T06D4085:229b-31": "du gsungs pas nges te /",
    "T06D4085:229b-32": "de nyid byams pa dang thogs mad dang klu sgrub kyis kyang ngo //",
    "T06D4085:229b-33": "tshad mar khas len na ni rang bzhin gsum gyi",
    "T06D4085:229b-34": "tshul du grub pas thams cad brdzun du smra ba",
    "T06D4085:229b-35": "thong shig / gal te bdag cag ni tshad ma mi 'dod pa'i phyir ro zhe na /",
    "T06D4085:229b-36": "tshad ma med pa'i phyir rtsod par smra ba ni bzhad gad pa nyid yin no //",
    "T06D4085:229b-37": "'di ngag bdag cag ni yang dag pa ma yin",
    "T06D4085:229b-38": "pa'i kun du rtog pa yod pas de nye bar",
    "T06D4085:229b-39": "blangs te phung po la sogs par 'dogs so //",
    "T06D4085:229b-40": "dgag pa dang sgrub pa thams cad kyang tshad mas byed pa'i phyir ro //",
    "T06D4085:229b-41": "de yang gang zhig rten cing 'brel bar 'byung //",
    "T06D4085:229b-42": "de ni stong pa nyid du bshad //",
    "T06D4085:229b-43": "de ni rgyur byas btags pa ste /",
    "T06D4085:229b-44": "de ni dbu ma'i lam yin no //",
    "T06D4085:229b-45": "zhes gsungs so //",
    "T06D4085:229b-46": "yang sngon po la sogs pa de bsal ba'i rang bzhin yang gnod pa yod pa'i phyir brdzun pa'o //",
    "T06D4085:229b-47": "yang bsal ba de rig pa'i 'khrul ba dang bral",
    "T06D4085:229b-48": "ba nyid du mngon sum yin pa'i phyir dngos po",
    "T06D4085:229b-49": "nyid du grub pa yin no //",
    "T06D4085:230a-0": "gsal ba ni gsal ba sbyin pa nyid kyis gnyug @230a * //",
    "T06D4085:230a-1": "ma'i rang bzhin te /",
    "T06D4085:230a-2": "gang gis myong ba 'di 'khrul bar 'jog pa'i bslad pas bzhag pa med pa'i phyir ro //",
    "T06D4085:230a-3": "rgyun gyis gzhan du gyur bas ni bdag med pa'i",
    "T06D4085:230a-4": "phyir 'dod pa ste de'i cha dang bcas pas ni",
    "T06D4085:230a-5": "rtag pa'i dngos po khegs mod kyi chos gang mi",
    "T06D4085:230a-6": "rtag pa'i mtshan nyid can rgyun mi 'chad par gnas",
    "T06D4085:230a-7": "pa ni dgag par mi nus te tshad mas grub",
    "T06D4085:230a-8": "pa'i phyir ro // g-yo can blun po chos gang",
    "T06D4085:230a-9": "dang gang spyi la khyab pa dang ma khyab pa'i",
    "T06D4085:230a-10": "bye brag ba lang rdzas kyang mthong ba la'ang bsnyon",
    "T06D4085:230a-11": "cing kho nyid 'jug ldog gi khyad par mi 'dor",
    "T06D4085:230a-12": "ba sgyu thabs la spyod pa dag me lce las",
    "T06D4085:230a-13": "mun pa skye bar 'gyur ro zhes zer ba ni",
    "T06D4085:230a-14": "rlung nad can la chang sman yin par smras pas",
    "T06D4085:230a-15": "mkhris nang can la yang chang sman du sems pa",
    "T06D4085:230a-16": "dang mtshungs te ci de lta na de nyid kyang",
    "T06D4085:230a-17": "thal bar 'gyur ba yin pas rang skye 'gog byed",
    "T06D4085:230a-18": "du 'gyur te rang skye 'gog pa de yang de",
    "T06D4085:230a-19": "ste thal 'gyur yin no //",
    "T06D4085:230a-20": "khyab pa ma grub ce na ni mtshungs pas slan",
    "T06D4085:230a-21": "chad de'i rigs can la btsan thabs su bsnyon pa",
    "T06D4085:230a-22": "mthong la rang sma 'bebs de skad kyang ma zer",
    "T06D4085:230a-23": "cig / yang sngon po la sogs pa ni tshul gzhan yin pa'i phyir //",
    "T06D4085:230a-24": "bslad pas byas par yang 'gyur la /",
    "T06D4085:230a-25": "de ltar gyur pas de'i myong ba yang 'khrul bar 'gyur ro //",
    "T06D4085:230a-26": "de bas na sngon po la sogs pa la ni",
    "T06D4085:230a-27": "gnod pa 'jug pa'i skabs yod kyi gsal ba la",
    "T06D4085:230a-28": "ni ma yin no //",
    "T06D4085:230a-29": "chos chen po me long lta bu'i theg pa chen po'i mdo las kyang /",
    "T06D4085:230a-30": "yang dag pa ma yin pa'i lta ba nyi shu rtsa brgyad kyang snang ste /",
    "T06D4085:230a-31": "'di ltar med pa'i mtshan ma'i lta ba dang /",
    "T06D4085:230a-32": "brtags pa la skur ba 'debs pa'i lta ba dang /",
    "T06D4085:230a-33": "kun tu rtog pa la skur ba 'debs pa'i lta ba dang /",
    "T06D4085:230a-34": "de kho na nyid la skur ba 'debs pa'i lta ba dang /",
    "T06D4085:230a-35": "yongs su 'dzin pa'i lta ba dang /",
    "T06D4085:230a-36": "yongs su bsgyur ba'i lta ba dang /",
    "T06D4085:230a-37": "kha na ma tho ba med pa'i lta ba dang /",
    "T06D4085:230a-38": "nges par 'byung ba'i lta ba dang /",
    "T06D4085:230a-39": "brnyas pa'i lta ba dang /",
    "T06D4085:230a-40": "rab tu khro ba'i lta ba dang /",
    "T06D4085:230a-41": "phyin ci log gi lta ba dang /",
    "T06D4085:230a-42": "bskyed pa'i lta ba dang /",
    "T06D4085:230a-43": "khas mi len pa'i lta ba dang /",
    "T06D4085:230a-44": "ngan g-yo'i lta ba dang /",
    "T06D4085:230a-45": "bkur sti byed pa'i lta ba dang /",
    "T06D4085:230a-46": "rmongs pa bstan pa'i lta ba dang /",
    "T06D4085:230a-47": "rtsa ba'i lta ba dang /",
    "T06D4085:230a-48": "lta ba med pa'i lta ba dang /",
    "T06D4085:230a-49": "rab tu sbyor ba 'gegs pa'i lta ba dang /",
    "T06D4085:230a-50": "nges par 'byung ba med pa'i lta ba dang /",
    "T06D4085:230a-51": "sgrib pa sogs pa'i lta ba dang /",
    "T06D4085:230a-52": "bsod nams ma yin pa skyed pa'i lta ba dang /",
    "T06D4085:230a-53": "'bras bu med pa'i lta ba dang /",
    "T06D4085:230b-0": "nges par 'dzin pa'i @230b lta ba dang /",
    "T06D4085:230b-1": "mi bden pa'i lta ba dang /",
    "T06D4085:230b-2": "mi smra ba'i lta ba dang /",
    "T06D4085:230b-3": "lta ba chen po dang /",
    "T06D4085:230b-4": "mngon pa'i nga rgyal can gyi lta ba'o zhes rgya cher gsungs so //",
    "T06D4085:230b-5": "de dag bsnyen gnas yang dag la so sor rtog",
    "T06D4085:230b-6": "pa nyid rnam par mi rtog pa'i byang chub rtogs",
    "T06D4085:230b-7": "par 'dod pa rnams kyis bstan cing bsgom par bya'o",
    "T06D4085:230b-8": "// bsgom pa 'di'i rab tu sbyor ba ni gnyis te /",
    "T06D4085:230b-9": "gus par sbyor ba dang /",
    "T06D4085:230b-10": "rgyun du sbyor ba'o //",
    "T06D4085:230b-11": "de yang zhi gnas dang lhag mthong zung du 'brel bar 'jug pa ni bsgom pa'o //",
    "T06D4085:230b-12": "de la ji snyed yod pa dang /",
    "T06D4085:230b-13": "ji lta ba bzhin du gyur pa la rnam par",
    "T06D4085:230b-14": "mi rtog pa'i gzugs brnyan du gyur pa ni zhi",
    "T06D4085:230b-15": "gnas kyi dmigs pa'o //",
    "T06D4085:230b-16": "de la rtog pa dang bcas pa'i gzugs brnyan du gyur pa ni lhag mthong gi dmigs pa'o //",
    "T06D4085:230b-17": "bar ma chad par gnyi ga yang nyams su myong",
    "T06D4085:230b-18": "ba de'i tshe zhi gnas dang lhag mthong zung du",
    "T06D4085:230b-19": "'brel ba'i lam zhes bya'o //",
    "T06D4085:230b-20": "de ni rnal 'byor gyi thun mong gi dbye ba'o //",
    "T06D4085:230b-21": "rnal 'byor gyi khyad par gyi sa bzhi ni /",
    "T06D4085:230b-22": "dngos po'i mtha' gnyis yod pa la dmigs pa dang /",
    "T06D4085:230b-23": "sems tsam la dmigs pa dang /",
    "T06D4085:230b-24": "de bzhin nyid la dmigs pa dang /",
    "T06D4085:230b-25": "dmigs pa med pa'o //",
    "T06D4085:230b-26": "de yang ji snyed yod pa la dmigs pa ni rnal 'byor gyis dang po'o //",
    "T06D4085:230b-27": "ji lta bar gyur pa'i sems tsam la dmigs par gyur pa ni rnal 'byor gyis gnyis pa'o //",
    "T06D4085:230b-28": "ji lta ba bzhin du gyur pa'i chos thams cad",
    "T06D4085:230b-29": "kyi de bzhin nyid la dmigs pa ni rnal 'byor",
    "T06D4085:230b-30": "gyi sa gsum pa'o //",
    "T06D4085:230b-31": "theg pa chen po mthong ba ste /",
    "T06D4085:230b-32": "snang ba med pa ni rnal 'byor gyi sa bzhi pa'o //",
    "T06D4085:230b-33": "de ltar yang lang kar gshegs pa las //",
    "T06D4085:230b-34": "sems tsam la ni brten nas su //",
    "T06D4085:230b-35": "phyi rol don la brtag mi bya //",
    "T06D4085:230b-36": "de bzhin nyid du dmigs nas ni //",
    "T06D4085:230b-37": "sems tsam las kyang 'da' bar bya //",
    "T06D4085:230b-38": "sems tsam las kyang 'das nas kyang //",
    "T06D4085:230b-39": "snang ba med la 'da' bar bya //",
    "T06D4085:230b-40": "snang med gnas pa'i rnal 'byor pa //",
    "T06D4085:230b-41": "de yis theg pa chen po mthong //",
    "T06D4085:230b-42": "zhes gsungs pa yin no //",
    "T06D4085:230b-43": "tshad ma'i tshul la yang dag brten pa dang /",
    "T06D4085:231a-0": "sangs rgyas theg pa'i rim @231a * //",
    "T06D4085:231a-1": "par phye ba dag / mkhas pa dga' ba bskyed par bya ba'i phyir //",
    "T06D4085:231a-2": "rin chen 'byung gnas zhi bas sbyar ba yin //",
    "T06D4085:231a-3": "'di la dge ba ci yod kun //",
    "T06D4085:231a-4": "sems can kun la bsngo bar bya'o /",
    "T06D4085:231a-6": "// / dbu ma rgyan gyi man ngag //",
    "T06D4085:231a-7": "slob dpon rin chen 'byung gnas zhi ba zhes bya",
    "T06D4085:231a-8": "ba dus de'i tshe pandi ta rnams la mchog tu",
    "T06D4085:231a-9": "gyur par kun gyis bsngags shing 'gran zla med pa",
    "T06D4085:231a-10": "/ ye shes kyi mkha' 'gro mas aoo dyan du spyan drangs te /",
    "T06D4085:231a-11": "rtogs pa brjod pa'i grub pa brnyes pa bzhi bcu'i",
    "T06D4085:231a-12": "nang nas kyang mdo sde dang rgyud sde la 'grel",
    "T06D4085:231a-13": "ba mdzad pa'i mchog tu grags pa /",
    "T06D4085:231a-14": "dus mtshungs pa'i sgo srung chen po bzhi las kyang gtso bor gyur pa /",
    "T06D4085:231a-15": "'phags pa thogs med dang klu sgrub snying po'i thugs",
    "T06D4085:231a-16": "kyi dgongs pa ma nor par rtogs shing bstan pa'i",
    "T06D4085:231a-17": "gsal byed mchog tu gyur pa'i phyir dang /",
    "T06D4085:231a-18": "btsun pa zla grags la sogs pa klu sgrub kyi",
    "T06D4085:231a-19": "dgongs pa las 'chal bar gyur na rang slad kyis",
    "T06D4085:231a-20": "tshe smad la med par smra ba dor nas rgyud",
    "T06D4085:231a-21": "zab mo'i 'grel pa byed par 'gyur la /",
    "T06D4085:231a-22": "'on kyang des log par bris pa de'i rjes su",
    "T06D4085:231a-23": "'jug cing g-yo sgyus spyod pa yang 'ga' 'byung bar",
    "T06D4085:231a-24": "mdo sde dad pa cher 'byung dang /",
    "T06D4085:231a-25": "dgongs pa nges par 'grel pa sogs par bcom ldan 'das nyid kyis gsungs nas /",
    "T06D4085:231a-26": "yang de dang de dag gis ni nga'i dgongs pa ma rtogs pa'o zhes kyang gsungs nas /",
    "T06D4085:231a-27": "slad kyi de dag nor bar shes te slad kyis",
    "T06D4085:231a-28": "dgongs pa ma nor bar 'chad par yang 'byung la",
    "T06D4085:231a-29": "/ dang po nas ngas bshad pa'i rjes su 'jug",
    "T06D4085:231a-30": "pa ni mang du 'byung ngo zhes lung bstan pa'i",
    "T06D4085:231a-31": "nad nas khyad par du slob dpon 'di ni 'jam",
    "T06D4085:231a-32": "dpal rtsa ba'i rgyud las /",
    "T06D4085:231a-33": "rin chen 'byung zhes bya ming gang //",
    "T06D4085:231a-34": "ston pa'i bstan pa gsal byed 'byung //",
    "T06D4085:231a-35": "zhes kyang lung bstan pa des mdzad pa'o //",
    "T06D4085:231a-36": "rdzogs so /",
    "T06D4085:231a-38": "// / rgya gar gyi mkhan po sh'an ti bha dra dang /",
    "T06D4085:231a-39": "lo ts'a ba dge slong sh'akya 'od kyis bsgyur ba /",
    "T06D4085:231a-40": "g-yo sgyus spyod pa tshar gcod bsnyon 'debs gnad la 'bebs /",
    "T06D4085:231a-41": "rtog ge'i srog shing kun mkhyen ye shes rgyal mtshan can //",
    "T06D4085:231a-42": "theg chen rnam rig dbu ma'i rgyan gyi man ngag bcas //",
    "T06D4085:231a-43": "legs mdzad gang de zla grags 'joms pa'i rtog ge yin //"
}