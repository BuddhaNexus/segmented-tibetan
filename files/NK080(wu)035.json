{
    "NK080(wu)035:1": "// s+th+aa n+aa ga mo ba de sha bi n+da s+tha",
    "NK080(wu)035:2": "na bi d+hi ka rma m+aa l+yam n+aa ma bi",
    "NK080(wu)035:3": "ha ra ti sma ////",
    "NK080(wu)035:4": "gnas lung gi man ngag bsdus pa gnas chog las 'phreng zhes bya ba bzhugs so //",
    "NK080(wu)035:5": "rgya gar skad du /",
    "NK080(wu)035:6": "b+h+r+aum a nu pany+tsa ya ga th+aa /",
    "NK080(wu)035:7": "bod skad du /",
    "NK080(wu)035:8": "gnas kyi man ngag bsdus nas tshigs su bcad pa //",
    "NK080(wu)035:9": "ston pa kun tu bzang po dang //",
    "NK080(wu)035:10": "rdo rje sems dpa' la phyag 'tshal nas //",
    "NK080(wu)035:11": "gnas kyi man ngag lung tshig bsdu //",
    "NK080(wu)035:12": "dang po brtag pa snod kyi lung snang brtag pa",
    "NK080(wu)035:13": "dang slob dpon brtag /gzhung mthun gnas ni btsal bar",
    "NK080(wu)035:14": "bya // snying po yin na mi dgos te //",
    "NK080(wu)035:15": "gsar pa sa yi tshog bya //",
    "NK080(wu)035:16": "gnyis pa sa chog bya ba'i lung //",
    "NK080(wu)035:17": "sa brtag pa dang bslang ba dang //",
    "NK080(wu)035:18": "sbyang dang gzung dang bsrung ba dang //",
    "NK080(wu)035:19": "byin gyis brlabs dang drug gis so //",
    "NK080(wu)035:20": "sa glud gtor ma sna tshogs dang //",
    "NK080(wu)035:21": "mchod pa lnga dang gser skyes bshams //",
    "NK080(wu)035:22": "sngags kyis lhar bskyed byin rlabs bya //",
    "NK080(wu)035:23": "rtsa ba'i dkyil 'khor bskyed pa dang //",
    "NK080(wu)035:24": "dbang bskur byin gyis brlab par bya //",
    "NK080(wu)035:25": "sngags dang phyag rgya ting 'dzin gyis //",
    "NK080(wu)035:26": "snyan gsan spyan drangs bstim pa dang //",
    "NK080(wu)035:27": "kun tu bzang po'i mchod pa dang //",
    "NK080(wu)035:28": "ar+g+ha la sogs sna lngas mchod //",
    "NK080(wu)035:29": "de nas phyogs bcu dus bzhis bstod //",
    "NK080(wu)035:30": "lam las sa yi lha mo bskyed //",
    "NK080(wu)035:31": "ser mo me tog zur phud can //",
    "NK080(wu)035:32": "g.yas na rin chen bum pa bsnams //",
    "NK080(wu)035:33": "g.yon pa mchod sbyin phyag rgya can //",
    "NK080(wu)035:34": "rin chen sna tshogs brgyan pa'o //",
    "NK080(wu)035:35": "rnam snang mdzad kyi dbu la brgyan //",
    "NK080(wu)035:36": "k+aa ya w+aa ka tsir byin gyis brlab //",
    "NK080(wu)035:37": "ye shes lha mo spyan yangs bstim //",
    "NK080(wu)035:38": "mchod cing bstod la mkhyen par gsol //",
    "NK080(wu)035:39": "sa bdag kun la barngana pa sbyin //",
    "NK080(wu)035:40": "bden bdar stangs stabs rdo rje'i 'gros //",
    "NK080(wu)035:41": "sa bdag bskrad la sa gzhi brlab //",
    "NK080(wu)035:42": "rin chen lnga yi ngo bor brlab //",
    "NK080(wu)035:43": "gsum pa dkyil 'khor rtsig pa'i lung //",
    "NK080(wu)035:44": "de nas stegs bu brtsig byas la //",
    "NK080(wu)035:45": "sa gnyen snum nag srog chags bral //",
    "NK080(wu)035:46": "sku lhun sbyar la 'dom gang brtsig /spos dang dam rdzas chag chag gdab //",
    "NK080(wu)035:47": "mthas shing ngo la snyams par bya //",
    "NK080(wu)035:48": "bzhi pa gdab pa thig gi lung //",
    "NK080(wu)035:49": "de nas thig gi las bya ste //",
    "NK080(wu)035:50": "ma nor drang po'i lam 'jug phyir //",
    "NK080(wu)035:51": "kha dog lnga yi ras bal la //",
    "NK080(wu)035:52": "slob dpon rig mas bkal bar bya //",
    "NK080(wu)035:53": "dog pa lnga dang gsum byas la //",
    "NK080(wu)035:54": "rin chen la sogs snod nang du //",
    "NK080(wu)035:55": "mthing dbus gzhan rnams rim bzhin dgram //",
    "NK080(wu)035:56": "many+dzi'i steng du bzhags par bya //",
    "NK080(wu)035:57": "de yi mthun du bzed zhal bsham //",
    "NK080(wu)035:58": "mchod pa rnam lnga mdzes par dgram //",
    "NK080(wu)035:59": "de dag byin gyis brlab pa mthun //",
    "NK080(wu)035:60": "de nas thig skud byin gyis rlobs //",
    "NK080(wu)035:61": "ram yam kham gi dngos po sbyangs //",
    "NK080(wu)035:62": "thig skud lnga stengs gdan lnga bsam //",
    "NK080(wu)035:63": "de steng 'bru lnga dgod par bya //",
    "NK080(wu)035:64": "sngags dang phyag rgya ting 'dzin gyis //",
    "NK080(wu)035:65": "snyan gsan mkha' la spyan yangs bstim //",
    "NK080(wu)035:66": "yab yum sbyor ba'i chu rgyun gyis //",
    "NK080(wu)035:67": "'bru lnga thim nas 'od du zhu //",
    "NK080(wu)035:68": "shu nya ta yi sngags brjod do //",
    "NK080(wu)035:69": "ye shes lnga yi ngo bor gyur //",
    "NK080(wu)035:70": "de 'gre yongs su rdzogs par gsal //",
    "NK080(wu)035:71": "dog pa lnga ni bsgrib pa las //",
    "NK080(wu)035:72": "rnam lnga'i mchod pa dbul bar bya //",
    "NK080(wu)035:73": "bskul tshig thugs dam byin rlabs bskul //",
    "NK080(wu)035:74": "de nas bden bdar bar chad bskrad //",
    "NK080(wu)035:75": "de nas gnam thig gdab bya ste //",
    "NK080(wu)035:76": "slob dpon shar lho slob ma nus //",
    "NK080(wu)035:77": "mkha' la thig ni gdab par bya //",
    "NK080(wu)035:78": "de ru mi bskyod rig 'dzin bzhugs //",
    "NK080(wu)035:79": "gzugs brnyan dkyil 'khor byin gyis brlab //",
    "NK080(wu)035:80": "de nas sa thig byin gyis brlabs //",
    "NK080(wu)035:81": "gsum bsgril sku gsum ngo bo las //",
    "NK080(wu)035:82": "tshangs thig dang po nas rim bzhin //",
    "NK080(wu)035:83": "ma nor tshul du gdab par bya //",
    "NK080(wu)035:84": "de nas 'gying phur btsugs la bskor //",
    "NK080(wu)035:85": "sa spyod legs par bskor bar bya //",
    "NK080(wu)035:86": "'gying phur spag la spyan nor btsal //",
    "NK080(wu)035:87": "gzhal yas khang dang lha yi sngags //",
    "NK080(wu)035:88": "bzlas shing yungs dkar btsal bar bya //",
    "NK080(wu)035:89": "lnga pa dkyil 'khor bri ba'i lung //",
    "NK080(wu)035:90": "de nas tshon gyi las bya ste //",
    "NK080(wu)035:91": "de yang sbyor ba gsum ldan pas //",
    "NK080(wu)035:92": "rab ni rin chen sna lnga la //",
    "NK080(wu)035:93": "'bring ni tshon rtsi rnam pa lnga //",
    "NK080(wu)035:94": "tha ma 'bru lnga'i sa tshon no //",
    "NK080(wu)035:95": "de nas tshon rnams byin rlabs te //",
    "NK080(wu)035:96": "snod lngar tshon lnga rim bzhin dkram //",
    "NK080(wu)035:97": "yig 'bru bri ba gzhung dang sbyar //",
    "NK080(wu)035:98": "ram yam kham gyis spyangs pa las //",
    "NK080(wu)035:99": "nyi dal lnga steng h'u zung re //",
    "NK080(wu)035:100": "h'u gi 'phro 'dus thun tshan lnga //",
    "NK080(wu)035:101": "phyag mtshan 'phro 'dus yab yum bcu //",
    "NK080(wu)035:102": "de la byin rlabs dbang bskur bas //",
    "NK080(wu)035:103": "byang chub sems kyi 'od zer gyis //",
    "NK080(wu)035:104": "dus gsum bder gshegs thams cad kyi //",
    "NK080(wu)035:105": "byin rlabs ye shes ngo bor bsdus //",
    "NK080(wu)035:106": "rigs lnga la thim 'od du zhu //",
    "NK080(wu)035:107": "tshon rnams ye shes ngo bo gyur //",
    "NK080(wu)035:108": "de nas dkyil 'khor bri bar bya //",
    "NK080(wu)035:109": "dbus kyi ling rtse mthing ka la //",
    "NK080(wu)035:110": "gru gsum rtse mo lhor bstan bri //",
    "NK080(wu)035:111": "h'u gnyis bar du n+ri ljang dgod //",
    "NK080(wu)035:112": "phyogs bzhi dag gi ling tse ni //",
    "NK080(wu)035:113": "dkar ser dmar ljang rim pas btang //",
    "NK080(wu)035:114": "de steng yig 'bru zung re dgod //",
    "NK080(wu)035:115": "gdung bzhi ser la rdo rje dkar //",
    "NK080(wu)035:116": "mtshams bzhir mdzes sam gang rung btang //",
    "NK080(wu)035:117": "de la rin chen 'bar ba dgod //",
    "NK080(wu)035:118": "mu khyud mthing gar btang ba la //",
    "NK080(wu)035:119": "rdo rje'i yang na thod pa btang //",
    "NK080(wu)035:120": "'khor lo rtsibs brgyad ser po la //",
    "NK080(wu)035:121": "h'u brgyad g.yas la ha brgyad g.yon //",
    "NK080(wu)035:122": "rtsibs mchan rgyan ni dmar ser btang //",
    "NK080(wu)035:123": "mu khyud mthing ka rdo rje dkar //",
    "NK080(wu)035:124": "gru chad ljang gu glo 'bur dang //",
    "NK080(wu)035:125": "de la he brgyad dgod par bya //",
    "NK080(wu)035:126": "dur khrod 'khyam ni ser po la //",
    "NK080(wu)035:127": "sgo bzhi rigs dang bstun pa la //",
    "NK080(wu)035:128": "sgo bzhi dang la phata bzhi dgod //",
    "NK080(wu)035:129": "dbang phyug khyams ni ser po la //",
    "NK080(wu)035:130": "sgo bzhi rigs kyi mdog dang bstun //",
    "NK080(wu)035:131": "de steng b+h+yo ni nyi shu brgyad //",
    "NK080(wu)035:132": "rtsig pa ye shes rim pa bzhi //",
    "NK080(wu)035:133": "'dod yon pha gu d+r+wa bas brgyan //",
    "NK080(wu)035:134": "tshul bzhin rim pas btang bar bya //",
    "NK080(wu)035:135": "de yi phyi rim lcags ri la //",
    "NK080(wu)035:136": "dur khrod me ri sna tshogs btang //",
    "NK080(wu)035:137": "rta babs gur gnyis la sogs pa //",
    "NK080(wu)035:138": "yangs dog sbyar la rdzogs par bri //",
    "NK080(wu)035:139": "de nas shog gu yug gcig la //",
    "NK080(wu)035:140": "zhi ba'i dpe chung bris byas te //",
    "NK080(wu)035:141": "dbus su tshe 'das rdo rje'i ming //",
    "NK080(wu)035:142": "tha gnyis bar du dgod par bya //",
    "NK080(wu)035:143": "ma nor tshul bzhin yi ge dgod //",
    "NK080(wu)035:144": "drug pa bsags pa rdzas kyi lung //",
    "NK080(wu)035:145": "dkar dmar mthing gi lding dar gyis //",
    "NK080(wu)035:146": "dpe chung zhal khebs me long dang //",
    "NK080(wu)035:147": "mda' gzhu cod pan dbu rgyan 'phreng //",
    "NK080(wu)035:148": "bum pa snying po rdzas rnams dang //",
    "NK080(wu)035:149": "kha rgyan mgul chings gzungs thag dang //",
    "NK080(wu)035:150": "'phan phran gdugs dang mtshan byang dang //",
    "NK080(wu)035:151": "'dab brgyad gdan dang dri ma dang //",
    "NK080(wu)035:152": "tsit+ta la sogs rdzas rnams dang //",
    "NK080(wu)035:153": "snyug ma gtsang ma 'tshogs par bshams //",
    "NK080(wu)035:154": "gnyer ni 'di yis bzung ba ste //",
    "NK080(wu)035:155": "dkyil 'khor brgyad pa tshul bzhin bzhag /rten ni gzugs brnyan dkyil 'khor la //",
    "NK080(wu)035:156": "dgos ched log par yang dag bsgyur //",
    "NK080(wu)035:157": "rnam shes tshogs brgyad theg pa brgyad //",
    "NK080(wu)035:158": "bde gshegs theg pa la bzla phyir //",
    "NK080(wu)035:159": "srid pa'i 'khor lo rgyun bcad nas //",
    "NK080(wu)035:160": "yang dag 'khor lo bskor bar bya //",
    "NK080(wu)035:161": "de phyir rtags su gsungs pa yin //",
    "NK080(wu)035:162": "bskor bas dkyil 'khor dang po'o //",
    "NK080(wu)035:163": "bdun pa bsham sa mchod pa'i lung //",
    "NK080(wu)035:164": "gnyis pa thugs rje sbyin dkyil 'khor //",
    "NK080(wu)035:165": "man+dala gru bzhi rgyas pa la //",
    "NK080(wu)035:166": "spos dang dri chen chag chag gdab //",
    "NK080(wu)035:167": "de nas cha gsum rnam lnga bsham //",
    "NK080(wu)035:168": "phyi nang gnyis kyis khrus byas nas //",
    "NK080(wu)035:169": "nub kyi phyogs su kha bltas te //",
    "NK080(wu)035:170": "nyin gyi tha mar bzhag pa ni //",
    "NK080(wu)035:171": "rta mgrin dbang gis dus tshod do //",
    "NK080(wu)035:172": "lha bskyed bsnyed pa rdzogs pa dang //",
    "NK080(wu)035:173": "go bgo ba dang lus srung bya //",
    "NK080(wu)035:174": "bden dang sprul pa phyag bya yis //",
    "NK080(wu)035:175": "gsum mam lnga la sogs pa bya //",
    "NK080(wu)035:176": "ting nges tshe 'das bkug byas la //",
    "NK080(wu)035:177": "rten dang dri ma la bstim bya //",
    "NK080(wu)035:178": "bum chus ngan pa'i dri ma bkru //",
    "NK080(wu)035:179": "bshags pa dag pa gtso bor bya //",
    "NK080(wu)035:180": "de nas bzed zhal mchod pa bya //",
    "NK080(wu)035:181": "dang pos chos skyong mchod pa dang //",
    "NK080(wu)035:182": "gnyis pas 'gro drug sbyin pa bkyed //",
    "NK080(wu)035:183": "tha mas tshe 'das lan chags gzhal //",
    "NK080(wu)035:184": "gtang rag mchod pa yan chad du //",
    "NK080(wu)035:185": "gzhung bzhin rdzogs par byas pa dang //",
    "NK080(wu)035:186": "sgrib pa bag chags skye gnas dag /gnas ni bag chags sdig sbyong gnas //",
    "NK080(wu)035:187": "mi dang lha yi go 'phang thob //",
    "NK080(wu)035:188": "gnyer ni 'di yis bzung ba ste //",
    "NK080(wu)035:189": "phyogs skyong man chag btang bar bya //",
    "NK080(wu)035:190": "rten ni mchod pa'i gtor ma'o //",
    "NK080(wu)035:191": "skor tshoms cha gsum dbu zhabs so //",
    "NK080(wu)035:192": "brgyad pa dgram pa rgyan gyi lung //",
    "NK080(wu)035:193": "khro rgyal mtshams kyi dkyil 'khor ni //",
    "NK080(wu)035:194": "dpe chung mchod rdzas rim bzhin 'khor //",
    "NK080(wu)035:195": "bsrung ba'i 'khor bcas mtshams bcad bskrad //",
    "NK080(wu)035:196": "mdzes pa'i rgyan rnams dgram par bya //",
    "NK080(wu)035:197": "dgu pa mdzes pa bum pa'i lung //",
    "NK080(wu)035:198": "gsang ba byang sems bum pa la //",
    "NK080(wu)035:199": "ngo bo nges tshig mtshan nyid dang //",
    "NK080(wu)035:200": "bsham dang byin gyis brlab pa'o //",
    "NK080(wu)035:201": "de la bum pa'i ngo bo ni //",
    "NK080(wu)035:202": "rin chen las byas lto ba che //",
    "NK080(wu)035:203": "mgrin pa ring la nag nog med //",
    "NK080(wu)035:204": "zhabs brtan mchu 'phyang mdzes pa la //",
    "NK080(wu)035:205": "tshad ldan gas chags med pa'o //",
    "NK080(wu)035:206": "bum pa'i nges tshig gang zhe na //",
    "NK080(wu)035:207": "phyi ltar pha rol phyin pa'i dbyings //",
    "NK080(wu)035:208": "nad ltar kun tu bzang mo'i mkha' //phyi nang gsang",
    "NK080(wu)035:209": "ba gsum ldan mchog /mtshan nyid ri rgyal lhun po",
    "NK080(wu)035:210": "'dra // de la bum pa'i bsham lugs ni //",
    "NK080(wu)035:211": "rin chen mdzes pa'i bum pa de //",
    "NK080(wu)035:212": "yi ge h'u las byung bsams la //",
    "NK080(wu)035:213": "rdor rgyud dkar po'i brdar chu byug /ldum bu mchog gi kha la dag ba //",
    "NK080(wu)035:214": "mgul la dar ram ras mdzes dkri //",
    "NK080(wu)035:215": "steng nas gdugs mdzes dkar pos bslubs //",
    "NK080(wu)035:216": "chu gtsang dri zhim 'o mar bcas //",
    "NK080(wu)035:217": "'bras dang mon sran 'bras dag dang //",
    "NK080(wu)035:218": "gro dang til dang 'bru sna lnga //",
    "NK080(wu)035:219": "tsan+dana rnam gnyis gu gul dang //",
    "NK080(wu)035:220": "pra ku lan ka dang lnga sogs //",
    "NK080(wu)035:221": "spos mchog yid 'ong de dag dang //",
    "NK080(wu)035:222": "mu tig bye ru sa le sbram //",
    "NK080(wu)035:223": "dung la sogs pa rin chen lnga //",
    "NK080(wu)035:224": "ka ra bu ram sbrang rtsi mar //",
    "NK080(wu)035:225": "lan tsha la sogs snying po lnga //",
    "NK080(wu)035:226": "shel dang a pa ra tsi ta //",
    "NK080(wu)035:227": "dan don sa la ha sa dang //",
    "NK080(wu)035:228": "sman rnams gces pa la bya ste //",
    "NK080(wu)035:229": "lnga po de dag shes par bya //",
    "NK080(wu)035:230": "gzungs thag snal ma dgu bdun bsgril //",
    "NK080(wu)035:231": "me rtog rgyus pa'i rtse mo ru //",
    "NK080(wu)035:232": "rdo rje btags la bum stong bzhag /de ni bum pa'i bshams lugs yin //",
    "NK080(wu)035:233": "de nas bum pa byin rlabs ni //",
    "NK080(wu)035:234": "dri ma 'dzin pa'i yon bdag gis //",
    "NK080(wu)035:235": "phyag tsham bum pa byin rlabs zhu //",
    "NK080(wu)035:236": "slob dpon ting 'dzin lhar gsal bas //",
    "NK080(wu)035:237": "bden bdar bum pa'i bar chad bsal //",
    "NK080(wu)035:238": "spos dang gu gul dud pas bdug /ram yam kham gis mtshan ma sbyangs //",
    "NK080(wu)035:239": "de nas zhi ba'i gzhal yas bskyed //",
    "NK080(wu)035:240": "lha rnams rdzogs pa'i sngags brjod cing //",
    "NK080(wu)035:241": "yungs dkar stsal la rdzogs tshul lo //",
    "NK080(wu)035:242": "ru lu'i sngags kyis bdud rtsi blugs //",
    "NK080(wu)035:243": "sman lnga spos lnga bdud rtsi lnga //",
    "NK080(wu)035:244": "'bru lnga snying po lnga rnams la //",
    "NK080(wu)035:245": "rig lnga'i sngags kyis rim bzhin blugs //",
    "NK080(wu)035:246": "sems dpe'i sngags kyis mgul chings bcing //",
    "NK080(wu)035:247": "kun bzang yab yum 'o ma chu //",
    "NK080(wu)035:248": "sgo ba yab yum kha rgyan gzug /thub drug sngags kyis gzungs thag gdags //",
    "NK080(wu)035:249": "de nas dbang bskur byin rlabs bya //",
    "NK080(wu)035:250": "sngags dang phyag rgya ting 'dzin gyis //",
    "NK080(wu)035:251": "snyan gsan spyan yangs bstim zhing brtan //",
    "NK080(wu)035:252": "kun tu bzang po'i mchod pa dang //",
    "NK080(wu)035:253": "rnam lnga'i mchod pas mchod byas te //",
    "NK080(wu)035:254": "dril bsil phyogs bcu dus bzhis bstod //",
    "NK080(wu)035:255": "rol mos bum pa'i sna drangs la //",
    "NK080(wu)035:256": "bskor ba byas te dbus su bzhugs //",
    "NK080(wu)035:257": "bcu pa dgug zhug dri ma'i lung //",
    "NK080(wu)035:258": "de nas tshe 'das shes pa dgug /e ram drag po'i dkyil 'khor bskyed //",
    "NK080(wu)035:259": "ba hu bi tas khros pa bskul //",
    "NK080(wu)035:260": "bden pa bdar la phrul pa spro //",
    "NK080(wu)035:261": "nyungs dkar gtor la thal mo brdab //",
    "NK080(wu)035:262": "drag po'i las kyi dgug pa'i phyir //",
    "NK080(wu)035:263": "khro bdag phyag rgyar bsgoms nas ni //",
    "NK080(wu)035:264": "lcags kyu'i phyag rgyas bcas nas kyang //",
    "NK080(wu)035:265": "rigs drug snying po ni yam dzahs //",
    "NK080(wu)035:266": "tshe 'das dngos su khug bsams la //",
    "NK080(wu)035:267": "dri ma mtshan byang gnyis med bstim //",
    "NK080(wu)035:268": "de yang mgyogs pa'i pho nya bkye //",
    "NK080(wu)035:269": "khams gsum dral bshags kun bcom nas //",
    "NK080(wu)035:270": "me lha lta bu'i shes pa yis //",
    "NK080(wu)035:271": "smin dang bris pa'i gnas nang du //",
    "NK080(wu)035:272": "tshe 'das ji bzhin sprul pas bkug /yang nas yang du gsal ba dang //",
    "NK080(wu)035:273": "phyag rgya bzhi yis bkug cing bsdom //",
    "NK080(wu)035:274": "lan gsum lnga 'am bdun du bya //",
    "NK080(wu)035:275": "gzugs la dbab cing dam du bcing //",
    "NK080(wu)035:276": "brda sgo sgrib bral las la 'jug /sems kyi las sgrib sbyangs pa las //",
    "NK080(wu)035:277": "sngon du bsre bsnan ma thog la //",
    "NK080(wu)035:278": "yi dam dbog ste slob dpon gyis //",
    "NK080(wu)035:279": "rgyu yi lung la lha bkod la //",
    "NK080(wu)035:280": "ye nas gter dad ldan pa la //",
    "NK080(wu)035:281": "sngags dang phyag rgya ting 'dzin gyis //",
    "NK080(wu)035:282": "ye shes dkyil 'khor spyan drangs bstim //",
    "NK080(wu)035:283": "rig pa'i me tog dor du bzhug /de nas kho la lha ngo bstan //",
    "NK080(wu)035:284": "rdo rje gsang ba'i mtshan yang gdags //",
    "NK080(wu)035:285": "brda' yi phyag rgya sgrib tshul bya //",
    "NK080(wu)035:286": "shar lho nub byang mtshams sbyor te //",
    "NK080(wu)035:287": "dz+ny+aa na tsakra man+dala //",
    "NK080(wu)035:288": "pra we sha phata sgo phye ste /",
    "NK080(wu)035:289": "kho yis lha zhal mthong bar bsam //",
    "NK080(wu)035:290": "de nas phyag 'tshal gsol ba gdab //",
    "NK080(wu)035:291": "de nas lags pa g.yas dang g.yon //",
    "NK080(wu)035:292": "sur+ya tsan+t+rasa nyi zla'i dal //",
    "NK080(wu)035:293": "ser mo rnams la bsam par bya //",
    "NK080(wu)035:294": "g.yas na yab kyi 'bru lnga la //",
    "NK080(wu)035:295": "g.yon na yum gyi 'bru lnga'o //",
    "NK080(wu)035:296": "su ra to yis mnyes par sbyar //",
    "NK080(wu)035:297": "a dza li yis cung zad bsnol //",
    "NK080(wu)035:298": "sa ma ya s+t+wam snyams par zhugs //",
    "NK080(wu)035:299": "rigs lnga sbyor ba'i 'od zer las //",
    "NK080(wu)035:300": "bden pa dar zhing sgrib rnams dral //",
    "NK080(wu)035:301": "badz+ra b+ha n+d+ha phra tha yis //",
    "NK080(wu)035:302": "bag chags na bun rlung byung bzhin //",
    "NK080(wu)035:303": "dengs te sangs par gyur pa las //",
    "NK080(wu)035:304": "shes pa n+ri ljang 'od du zhu //",
    "NK080(wu)035:305": "de las 'phro 'dus 'od du gyur //",
    "NK080(wu)035:306": "badz+ra sa t+was rdo rje sems //",
    "NK080(wu)035:307": "dkar po rdo rje dril bu 'dzin //",
    "NK080(wu)035:308": "las kyi rdo rje 'dzin par bskyed //",
    "NK080(wu)035:309": "de la go bgo lus bsrung bya //",
    "NK080(wu)035:310": "bcu gcig sdig sgrib sbyangs ba'i lung //",
    "NK080(wu)035:311": "sdig sgrib tshogs rnams dag par bya //",
    "NK080(wu)035:312": "de nas brjod med bshags pa bya //",
    "NK080(wu)035:313": "'gro don mthar dbyung sems bskyed phyir //",
    "NK080(wu)035:314": "dam bca' rnal 'byor dbang phyug go /de nas byin dbab mchod pa brlabs //",
    "NK080(wu)035:315": "gnyer ni 'di yis bzung ba te //",
    "NK080(wu)035:316": "khro bo mang po bkram nas ni //",
    "NK080(wu)035:317": "bgegs rnams ma lus brlag cing byed //",
    "NK080(wu)035:318": "rten ni phur pa cod pan bcu //",
    "NK080(wu)035:319": "sgrib pa las dang nyon mongs dag /khro rgyal mtshams kyi skor tshoms so //",
    "NK080(wu)035:320": "bcu gnyis pa ni bsnyen pa'i lung //",
    "NK080(wu)035:321": "rdo rje dbyings kyi dkyil 'khor ni //",
    "NK080(wu)035:322": "dang po zhi ba gzhung bsrang ste //",
    "NK080(wu)035:323": "byang chub mchog du sems bskyed nas //",
    "NK080(wu)035:324": "me tog dor zhing dkyil 'khor bsdu //",
    "NK080(wu)035:325": "rnam pa brgyad kyis las gzhung bsrang //",
    "NK080(wu)035:326": "sems bskyed pa dang phyag 'tshal dang //",
    "NK080(wu)035:327": "dam bca' smon mchod dngos grub dang //",
    "NK080(wu)035:328": "smon lam kha bskang rdzas bsdu ba //",
    "NK080(wu)035:329": "gnas skabs bsgyur ba shes par bya //",
    "NK080(wu)035:330": "thugs rje chen pos sbyang ba ni //",
    "NK080(wu)035:331": "dzapa kyi dgongs pa bya ba yang /",
    "NK080(wu)035:332": "dzaba khang dpe chung rten la dbye //",
    "NK080(wu)035:333": "'phro 'du bzlas brjod ting 'dzin gyis //",
    "NK080(wu)035:334": "ting 'dzin dkyil 'khor thugs ka nas //",
    "NK080(wu)035:335": "kha dog lha dang 'dra ba la //",
    "NK080(wu)035:336": "sngags kyi 'od zer sgra ldan 'phros //",
    "NK080(wu)035:337": "ye shes lha yi thugs kar thim //",
    "NK080(wu)035:338": "mchod mnyes sgra yis thugs dam bskang //",
    "NK080(wu)035:339": "tshe 'das sgrib sbyang gsol ba bskul //",
    "NK080(wu)035:340": "'od zer sgrar bcas kho la thim //",
    "NK080(wu)035:341": "nam mkha' rnam shes sgrib rtog sbyangs //",
    "NK080(wu)035:342": "stong nyid ye shes nyid du gsal //",
    "NK080(wu)035:343": "rang bzhin lha yi sbyor ba yi //",
    "NK080(wu)035:344": "byang chub sems kyi chu rgyun ni //",
    "NK080(wu)035:345": "bum pa'i lha la thim pa las //",
    "NK080(wu)035:346": "bum pa dbang gi chu ru bskyil //",
    "NK080(wu)035:347": "thun gsum yan chad de ltar bya //",
    "NK080(wu)035:348": "ye nas mnyam nyid gegs rnams bshags //",
    "NK080(wu)035:349": "me tog dor zhing gsol ba gdab //",
    "NK080(wu)035:350": "dzaba rkang bsdu ba skabs dang sbyar //",
    "NK080(wu)035:351": "tha ma spor ba'i rten du bzhag /bcu gsum khro bo sgrub pa'i lung //",
    "NK080(wu)035:352": "de nas khro bo gzhung bsrangs te //",
    "NK080(wu)035:353": "phyag dang dam bca' smon lam sogs //",
    "NK080(wu)035:354": "zhi ba'i dus bzhin khro la sbyar //",
    "NK080(wu)035:355": "smon lam gzhug la smon thung bskang //",
    "NK080(wu)035:356": "bzlas brjod dzaba bsnyen bya ba yang //",
    "NK080(wu)035:357": "gzugs brnyan dal la dzas khang dbye //",
    "NK080(wu)035:358": "dzas bskul bar de gsol ba gdab //",
    "NK080(wu)035:359": "rdzas kyi 'phro 'du ting 'dzin gyis //",
    "NK080(wu)035:360": "ting 'dzin rang bzhin dkyil 'khor dang //",
    "NK080(wu)035:361": "tshe 'das sum rur 'phro 'du bya //",
    "NK080(wu)035:362": "ru lu kha dog dmar smug dag /ting 'dzin dkyil 'khor thugs ka nas //",
    "NK080(wu)035:363": "rang rig lha yi thugs kar thim //",
    "NK080(wu)035:364": "thugs dam bskul mchod gsol ba gdab //",
    "NK080(wu)035:365": "ye shes lha yi thugs ka nas //",
    "NK080(wu)035:366": "'od zer sgra ru bcas pa 'phros //",
    "NK080(wu)035:367": "rtog sgrib sbyangs te lha ru gsal //",
    "NK080(wu)035:368": "ye shes lha yi sbyor ba las //",
    "NK080(wu)035:369": "byang sems bum pa'i lha la thim //",
    "NK080(wu)035:370": "bum pa dbang gi chu ru bskyil //",
    "NK080(wu)035:371": "khrag 'thung rigs lnga'i dzas zin nas //",
    "NK080(wu)035:372": "de nas khro mo brgyan bskyed de //",
    "NK080(wu)035:373": "ko ri la sogs yab yum brdeb //",
    "NK080(wu)035:374": "h'u ka ra ni thabs kyis 'phen //",
    "NK080(wu)035:375": "ka ma las ni shes rab sdud //",
    "NK080(wu)035:376": "yab yum rnam gnyis thim pa'o //",
    "NK080(wu)035:377": "de ltar rdzas dgongs rdzogs pa dang //",
    "NK080(wu)035:378": "de nas gtum chen dag gis bstod //",
    "NK080(wu)035:379": "dzas rkang bsdu'am mi bsdu na //",
    "NK080(wu)035:380": "gnas skabs sbyor ba brten du bzhag /tshogs kyi mchod pa gzhung bzhin dbul //",
    "NK080(wu)035:381": "lhag ma'i dus su phrin las bcol //",
    "NK080(wu)035:382": "'pho dang gtan 'dzin rnam gnyis las //",
    "NK080(wu)035:383": "'dis ni gtan 'pho'i las rnams byed //",
    "NK080(wu)035:384": "gnyer ni 'di yis bzung ba ste //",
    "NK080(wu)035:385": "ma nor lta ni bsnyen bya ste //",
    "NK080(wu)035:386": "cha med sangs rgyas kun la zhu //",
    "NK080(wu)035:387": "rten ni dpe chung zhi ba dang //",
    "NK080(wu)035:388": "gzugs brnyan khro bo nyid la zhu //",
    "NK080(wu)035:389": "rtog pa nyon mongs sgrib pa dag /de yis bskyed",
    "NK080(wu)035:390": "pa'i sgrib pa dag /gnas ni rtogs 'joms zhi khro'i",
    "NK080(wu)035:391": "gnas // tshoms ni zhi khro'i dbu zhabs so //",
    "NK080(wu)035:392": "bcu bzhi rgyu drug sgrol ba'i lung //",
    "NK080(wu)035:393": "sgrol ba gnas kyi dkyil 'khor ni //",
    "NK080(wu)035:394": "ging gi rgyu drangs 'phrin yang gdags //",
    "NK080(wu)035:395": "rdo rje slob dpon bdag nyid kyi //",
    "NK080(wu)035:396": "gnang ba byin la bar chod bskrad //",
    "NK080(wu)035:397": "rang bzhin lha yi mtshams kyang bcad //",
    "NK080(wu)035:398": "de nas sgrol ging dbang yang bskur //",
    "NK080(wu)035:399": "lha phyag thal mo sbyar byas la //",
    "NK080(wu)035:400": "mos pa slob dpon spyan sngar 'dug /rgyu nyid he ru gsal ba las //",
    "NK080(wu)035:401": "cho ga gsum las sku ru bskyed //",
    "NK080(wu)035:402": "g.yas pa rgyud drug sgrol ba'i gri /g.yon pa thugs rje'i lcags kyu'o //",
    "NK080(wu)035:403": "rdo rje mi 'khrugs dbang yang bskur //",
    "NK080(wu)035:404": "sku gsung thugs kyi dbang yang dgod //",
    "NK080(wu)035:405": "ye shes khro bo spyan drangs bstim //",
    "NK080(wu)035:406": "sgrol ba'i gri gcig bdud rtsis byug /zla dal steng du mum ser dgod //",
    "NK080(wu)035:407": "'phros 'dus 'od du zhu ba las //",
    "NK080(wu)035:408": "tig na zhes pa ral grir gyur //",
    "NK080(wu)035:409": "thog med 'jam dpal rnon por gyur //",
    "NK080(wu)035:410": "khams gsum sgrol bar dbang bskur la //",
    "NK080(wu)035:411": "bden pa brjod la sbyin par bya //",
    "NK080(wu)035:412": "ging gis gar thabs bcas la blang //",
    "NK080(wu)035:413": "rjes su gnang ba bka' drin che //",
    "NK080(wu)035:414": "de nas rten spo shes pa dgug /brda' sgo phyag 'tshal gsol ba gdab //",
    "NK080(wu)035:415": "sgrib pa bral ba dang po bzhin /",
    "NK080(wu)035:416": "dngos su sgrol ba ma yin na //",
    "NK080(wu)035:417": "dang po dri ma tshar gcig la //",
    "NK080(wu)035:418": "de nas lug la tshar gcig bya //",
    "NK080(wu)035:419": "skabs ni gnyis su shes par bya //",
    "NK080(wu)035:420": "lug gi ske ru mtshan byang dang //",
    "NK080(wu)035:421": "tsit+ta btags la bkug bstim bya //",
    "NK080(wu)035:422": "thig le kun gzhi 'od la thim //",
    "NK080(wu)035:423": "de nas 'gro drug gnas sbyang la //",
    "NK080(wu)035:424": "las kyi sgrib pa rgyun yang bcad //",
    "NK080(wu)035:425": "smon lam bden pa sbyor byas la //",
    "NK080(wu)035:426": "lug gi spyi bor yungs dkar blug /byang chub snying po yin par bsgral //",
    "NK080(wu)035:427": "stong gsum yongs sgrol ting 'dzin gyis //",
    "NK080(wu)035:428": "bsgral ba dngos la gzhug par bya //",
    "NK080(wu)035:429": "rang bzhin bsgral dang ting 'dzin bsgral //",
    "NK080(wu)035:430": "chos nyid bsgral dang bdag nyid bsgral //",
    "NK080(wu)035:431": "phung po mchod bya bsgral dang lnga //",
    "NK080(wu)035:432": "'di ni bsgral ba'i lung zhes grags //",
    "NK080(wu)035:433": "de phyir i ti bsham zhes bya //",
    "NK080(wu)035:434": "dang po rang bzhin bsgral ba ni //",
    "NK080(wu)035:435": "lta ba rtog pas yul rnams mthong //",
    "NK080(wu)035:436": "ye nas rang grol bsgral ba'o //",
    "NK080(wu)035:437": "phung po khams dang skye mched kun //",
    "NK080(wu)035:438": "lha yi dkyil 'khor ye sangs rgyas //",
    "NK080(wu)035:439": "ye nas sangs rgyas chos kyi dbyings //",
    "NK080(wu)035:440": "dmigs te stobs kyi gdengs can gyis //",
    "NK080(wu)035:441": "bltas pas yon tan sgyu mar snang //",
    "NK080(wu)035:442": "rang bzhin bsgral ces de la bya //",
    "NK080(wu)035:443": "ting nge 'dzin gyis bsgral ba ni //",
    "NK080(wu)035:444": "'byung ba'i sgo gag skye rgyun bcad //",
    "NK080(wu)035:445": "dpal chen he rus 'byung dgag phyir //",
    "NK080(wu)035:446": "khams gsum khrag tu dmigs nas ni //",
    "NK080(wu)035:447": "'bar ba chen po'i zhal du rngub //",
    "NK080(wu)035:448": "'khor ba chos nyid thim pa'o //",
    "NK080(wu)035:449": "de la skye ba'i rgyun bcad pa //",
    "NK080(wu)035:450": "'jug pa de yi gnas lnga ru //",
    "NK080(wu)035:451": "rgyu drug sa bon bkod nas kyang //",
    "NK080(wu)035:452": "'bru lnga dag gis gnas par bya //",
    "NK080(wu)035:453": "'jug pa de yi spyi bo ru //",
    "NK080(wu)035:454": "sa yi yongs su grub pa yi //",
    "NK080(wu)035:455": "pad+ma kha bzhi'i lte ba la //",
    "NK080(wu)035:456": "lha dang mi yi sa bon dgod //",
    "NK080(wu)035:457": "'jug 'dul rim par byas nas ni //",
    "NK080(wu)035:458": "tha ma ram yam kham bsregs nas //",
    "NK080(wu)035:459": "stong pa nyid du gyur pa ni //",
    "NK080(wu)035:460": "sems kyi bag chags sbyangs pa yin //",
    "NK080(wu)035:461": "chos nyid bsgral ces de la bya //",
    "NK080(wu)035:462": "bco lnga bdag nyid chen bsgral lung //",
    "NK080(wu)035:463": "bdag nyid chen pos bsgral ba'i phyir //",
    "NK080(wu)035:464": "lug gi kha ru bdud rtsi blug /ye shes lnga dang ldan par bsam //",
    "NK080(wu)035:465": "gru gsum rtse mo lhor bstan bri //",
    "NK080(wu)035:466": "drag po'i dkyil 'khor gsal btab la //",
    "NK080(wu)035:467": "sa man dza yi phyag rgya yis //",
    "NK080(wu)035:468": "dus gsum bde gshegs spyan drangs la //",
    "NK080(wu)035:469": "sgrol ba'i dpang du bzhugs par bsam //",
    "NK080(wu)035:470": "de nas lcags kyu'i phyag rgya bca' //dpa' bo 'bru lnga'i 'od zer gyis //",
    "NK080(wu)035:471": "'gro ba rigs drug sa bon bsreg /h'u las rdo rje sems par bskyed //",
    "NK080(wu)035:472": "dkar po dbu rgyan bcas pa'o //",
    "NK080(wu)035:473": "de ni kri ya rdo rje 'dzin //",
    "NK080(wu)035:474": "kri ya'i theg pa mthar phyin nas //",
    "NK080(wu)035:475": "rdo rje 'dzin pa'i sa non pa'o //",
    "NK080(wu)035:476": "yo ga rims kyis bgrod pa'i phyir //",
    "NK080(wu)035:477": "lta ba dman pa'i sgrib pa dag /med pa cha 'dzin spang ba'i phyir //",
    "NK080(wu)035:478": "sdug po bkod pa'i sa la bsgral //",
    "NK080(wu)035:479": "rgyu yi sems dpar gnas bstod phyir //",
    "NK080(wu)035:480": "pad+ma can gyi sa la bsgral //",
    "NK080(wu)035:481": "rgyu yi rdo rje sems dpa' de //",
    "NK080(wu)035:482": "ye shes lnga yi ngo bor gsal //",
    "NK080(wu)035:483": "nyon mongs pa yi ming yang med //",
    "NK080(wu)035:484": "nyes pa'i skyon gyis ma gos pas //",
    "NK080(wu)035:485": "dper na pad+ma 'dam skyes 'dra //",
    "NK080(wu)035:486": "ma h+aa yo ga'i sgrib pa dag /sa bcu mthar phyin gnas shes bya //",
    "NK080(wu)035:487": "bcu drug pa ni mda' gzhu'i lung //",
    "NK080(wu)035:488": "a nu yo gar gzhug pa'i phyir //",
    "NK080(wu)035:489": "thabs dang shes rab mda' gzhu yi //",
    "NK080(wu)035:490": "mda' ni thabs kyi rang bzhin la //",
    "NK080(wu)035:491": "gzhu ni shes rab rang bzhin no //",
    "NK080(wu)035:492": "pha rol phyin bcu shes rab rdzogs //",
    "NK080(wu)035:493": "gzhu la rin chen 'bar ba bri //",
    "NK080(wu)035:494": "mda' gzhu'i bar du gnas pa ni //",
    "NK080(wu)035:495": "gzhu mo de mi gnas gsum du //",
    "NK080(wu)035:496": "gdan gsum steng du h'u gsum bskyed //",
    "NK080(wu)035:497": "'phro 'dus 'od du zhu ba las //",
    "NK080(wu)035:498": "shes rab yum gyi rang bzhin bskyed //",
    "NK080(wu)035:499": "mda' la gdan dang yig 'bru bskyed //",
    "NK080(wu)035:500": "'phros 'dus 'od du zhu ba las //",
    "NK080(wu)035:501": "sa nu dkar po 'khor lo 'dzin //",
    "NK080(wu)035:502": "rak+sha dmar po pad+ma 'dzin //",
    "NK080(wu)035:503": "gu h+ya mthing ga rdo rje 'dzin //",
    "NK080(wu)035:504": "sum rgyud kyi ni he ru ka /thabs dang shes rab gnyis med pas //",
    "NK080(wu)035:505": "byang chub sems kyi zer du 'phror //",
    "NK080(wu)035:506": "las kyi khro bo yab yum gyis //",
    "NK080(wu)035:507": "mkha' gsang bar du sku bskyed pa //",
    "NK080(wu)035:508": "sngon po zhal gsum phyag drug ste //",
    "NK080(wu)035:509": "'bras bu'i rdo rje 'dzin zhes bya //",
    "NK080(wu)035:510": "lhag ma mchod sbyin bsgral ba ni //",
    "NK080(wu)035:511": "bag chags lhag ma lta ba ste //",
    "NK080(wu)035:512": "sangs rgyas bzhi bcu rtsa gnyis kyis //",
    "NK080(wu)035:513": "sbyor ba dgongs pa mthar phyin pa'o //",
    "NK080(wu)035:514": "thams cad brdal khyab chen po yin //",
    "NK080(wu)035:515": "rang gis sems nyid rang bzhin te //",
    "NK080(wu)035:516": "rang bzhin chen po zhes su brjod //",
    "NK080(wu)035:517": "bcu bdun gzhan don dbang bskur lung //",
    "NK080(wu)035:518": "bdag don grub nas gzhan don du //",
    "NK080(wu)035:519": "dbang rnams thob thang bzhin du bskur //",
    "NK080(wu)035:520": "de la bum pa'i dbang lnga ni //",
    "NK080(wu)035:521": "de yang rgyud chen sgyu 'phrul las //",
    "NK080(wu)035:522": "phreng ba dang ni glegs bam dang //",
    "NK080(wu)035:523": "'khor lo rdo rje dril bu dang //",
    "NK080(wu)035:524": "nus pa brtan po thob bya'i phyir //",
    "NK080(wu)035:525": "man ngag ldan pas sbyin par bya //",
    "NK080(wu)035:526": "dbu rgyan cod pan phreng ba dang //",
    "NK080(wu)035:527": "rgyal mtshan go cha phyag rgya dang //",
    "NK080(wu)035:528": "gdugs dang bum pa bza' btung dang //",
    "NK080(wu)035:529": "phan pa'i dbang bcu yin par bshad //",
    "NK080(wu)035:530": "phyi nang gsang ba man ngag blta //",
    "NK080(wu)035:531": "bro gar phyag rgya'i 'du 'phro bya //",
    "NK080(wu)035:532": "longs spyod sna tshogs rgyas btab pas //",
    "NK080(wu)035:533": "gzhan yang brjod de gnas su gshegs //",
    "NK080(wu)035:534": "smon lam rdzogs pa chen por gdab //",
    "NK080(wu)035:535": "las mjug bsdu zhing bkra shis gsol //",
    "NK080(wu)035:536": "yid ches pa yi rgya yin no //",
    "NK080(wu)035:537": "dur khrod bde bas de skad gsungs //",
    "NK080(wu)035:538": "slob dpon pad+ma 'byung gnas kyis //",
    "NK080(wu)035:539": "rgyud kyi rtsa ba rab bsdus pa'i //"
}