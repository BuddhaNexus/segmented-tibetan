{
    "T16TD4411E:347a-0": "@347a # // rgya gar skad du //",
    "T16TD4411E:347a-1": "mangga la g'a th'a /",
    "T16TD4411E:347a-2": "bod skad du /",
    "T16TD4411E:347a-3": "bkra shis kyi tshigs su bcad pa /",
    "T16TD4411E:347b-0": "dkon @347b mchog gsum la phyag 'tshal lo //",
    "T16TD4411E:347b-1": "rmi ngan 'jigs dang sdig pa thams cad 'jig byed pa //",
    "T16TD4411E:347b-2": "tshe dang 'byor dang stobs dang bde ba rnam 'phel byed //",
    "T16TD4411E:347b-3": "khyed kyi bkra shes thams cad sgrub par byed 'di dag / rab tu brjod kyis de phyir mi rnams bsgrims te nyon //",
    "T16TD4411E:347b-4": "sangs rgyas padma rgyas pa'i 'dab 'dra'i spyan mnga' ba //",
    "T16TD4411E:347b-5": "gser gyi mdog can 'gro ba'i rtsa lag gcig pu dang //",
    "T16TD4411E:347b-6": "chos dang dge 'dun lha dang lha min gyis bstod pa //",
    "T16TD4411E:347b-7": "bkra shis rnam par 'phel phyir rtag tu dran par byed //",
    "T16TD4411E:347b-8": "bdud stobs rab tu 'joms pa'i bkra shis gang yin pa //",
    "T16TD4411E:347b-9": "rnam snang mdzad dang thams cad skyob dang rnam par gzigs //",
    "T16TD4411E:347b-10": "kun du mchod sbyin rgyas par 'gyur ba gzi brjid mchog / bkra shis rnam par spel phyir rtag tu dran par byed //",
    "T16TD4411E:347b-11": "padma'i spyan dang sh'akya thub pa thub chen dang //",
    "T16TD4411E:347b-12": "ye shes dbang phyug spyan legs pa dang zla zhal dang //",
    "T16TD4411E:347b-13": "'brug gi sgra dang rnga sgra lta bur dbyangs snyan pa //",
    "T16TD4411E:347b-14": "bkra shis rnam par spel phyir rtag tu dran par byed //",
    "T16TD4411E:347b-15": "'od zer rgyal mtshan dang ni gser thub 'od srungs dang //",
    "T16TD4411E:347b-16": "mar me mdzad pa shin tu brjid par gshegs pa dang /",
    "T16TD4411E:347b-17": "'dren pa gtsug tor can dang 'od tog dpag med 'od //",
    "T16TD4411E:347b-18": "bkra shis rnam par spel phyir rtag tu dran par byed //",
    "T16TD4411E:347b-19": "padma mdzes dang ye shes stobs dang zla 'od dang //",
    "T16TD4411E:347b-20": "nyi ma'i zhal dang dgra las rgyal dang rgyal bltams dang //",
    "T16TD4411E:347b-21": "yon tan 'byung gnas dpal gyi gzi brjid 'jig rten gtso //",
    "T16TD4411E:347b-22": "bkra shis rnam par spel phyir rtag tu dran par byed //",
    "T16TD4411E:347b-23": "mi 'khrugs pa ni rdo rje'i gdan la bzhugs pa dang //",
    "T16TD4411E:347b-24": "'dren pa mchog sbyin rin chen tog tu bcas pa dang //",
    "T16TD4411E:347b-25": "rnam par spel dang lag na rin chen rgyal mtshan mchog / bkra shis rnam par spel phyir rtag tu dran par byed /",
    "T16TD4411E:347b-26": "'jig rten dbang phyug rtag tu rgal dbang gtsug tor can //",
    "T16TD4411E:347b-27": "ston zla dri med lta bur zhal ras mdzes pa dang /",
    "T16TD4411E:347b-28": "nam mkha'i snying po dang ni sa yi snying po dag /",
    "T16TD4411E:347b-29": "bkra shis rnam par spel phyir rtag tu dran par byed //",
    "T16TD4411E:347b-30": "'jam dpal gtsug phud shin tu mdzes pas rab brgyan cing //",
    "T16TD4411E:347b-31": "gzhon nu'i gzugs ni gser mdog 'od dang ldan pa dang //",
    "T16TD4411E:347b-32": "rtag tu rgyal bar dka' ba lag na rdo rje dpal //",
    "T16TD4411E:347b-33": "bkra shis rnam par spel phyir rtag tu dran par byed //",
    "T16TD4411E:348a-0": "byams pa @348a * //",
    "T16TD4411E:348a-1": "shin tu rmad du byung ba'i gzugs mnga' ba //",
    "T16TD4411E:348a-2": "lcang lo'i 'khril mnga' mchod rten gtsug tor gnas pa dang //",
    "T16TD4411E:348a-3": "kun du bzang dang nor bzang dang ni sgra gcan 'dzin //",
    "T16TD4411E:348a-4": "bkra shis rnam par spel phyir rtag tu dran par byed //",
    "T16TD4411E:348a-5": "skul byed ma dang sgrol ma khro gnyer 'gro phan dang //",
    "T16TD4411E:348a-6": "de bzhin shes rab la sogs pha rol phyin drug dang //",
    "T16TD4411E:348a-7": "rma bya dang ni 'phags ma gzhan gyis mi thub bcas //",
    "T16TD4411E:348a-8": "bkra shis rnam par spel phyir rtag tu dran par byed //",
    "T16TD4411E:348a-9": "gtsug tor las byung gsang sngags rjes 'dzin bcas pa dang //",
    "T16TD4411E:348a-10": "phyir ldog ma dang bsil ba'i tshal na rgyal las 'khrungs //",
    "T16TD4411E:348a-11": "lha mo ri khrod lo ma can dang bcas pa rnams //",
    "T16TD4411E:348a-12": "bkra shis rnam par spel phyir rtag tu dran par byed //",
    "T16TD4411E:348a-13": "don yod grub dang stong chen rab tu 'joms pa dang //",
    "T16TD4411E:348a-14": "grong khyer b'a r'a na s'i zhes byar grags pa dang //",
    "T16TD4411E:348a-15": "bad sa'i snying po gcig dang ku sha'i gyad ldan pa //",
    "T16TD4411E:348a-16": "bkra shes rnam par spel phyir rtag tu dran par byed //",
    "T16TD4411E:348a-17": "rdo rje lcags kyi dang ni gtsug 'phyang 'od po che //",
    "T16TD4411E:348a-18": "de bzhin bgegs 'joms 'phags pa bdud rtsi thab sbyor dang //",
    "T16TD4411E:348a-19": "zla 'od de yang gzhon nu'i gzugs dang ldan pa ni //",
    "T16TD4411E:348a-20": "bkra shis rnam par spel phyir rag tu dran par byed //",
    "T16TD4411E:348a-21": "gshin rje gshed po 'jigs kun rab tu 'joms mdzad dang //",
    "T16TD4411E:348a-22": "padma mthar byed gnod mdzes de bzhin 'khor lo can //",
    "T16TD4411E:348a-23": "gzhan gyis mi thub dbyug sngon bsnams par mdzad pa dag / bkra shis rnam par spel phyir rtag tu dran par byed //",
    "T16TD4411E:348a-24": "'phags pa mi g-yo bgegs rigs rab tu 'joms pa dang //",
    "T16TD4411E:348a-25": "phun sum tshogs byed rmugs 'dzin autpal mdog can dang //",
    "T16TD4411E:348a-26": "glang chen ko rlon stag lpags dag gis brgyan gyur pa //",
    "T16TD4411E:348a-27": "bkra shis rnam par spel phyir rtag tu dran par byed //",
    "T16TD4411E:348a-28": "'phags pa sh'a ri'i bu dang mood gal 'od srungs dang //",
    "T16TD4411E:348a-29": "nor bu 'dzin dang ma 'gags nye ba 'khor dang bcas //",
    "T16TD4411E:348a-30": "rab 'byor dang ni lus 'phags ri bo kun dga' bo //",
    "T16TD4411E:348a-31": "bkra shis rnam par spel phyir rtag tu dran par byed //",
    "T16TD4411E:348a-32": "stobs chen bgegs kyi rigs ni rab tu 'joms pa dang //",
    "T16TD4411E:348a-33": "'od zer ldan dang cha byad rab tu mdzes pa dang //",
    "T16TD4411E:348a-34": "dug sel sbrul gdug rgyags pa rab tu 'jigs byed pa //",
    "T16TD4411E:348a-35": "bkra shis rnam par spel phyir rtag tu dran par byed //",
    "T16TD4411E:348a-36": "'phrog ma rna cha rnam pa sna tshogs g-yo 'gul ba //",
    "T16TD4411E:348b-0": "@348b bu pho lnga brgya dag gis brgyan par gyur pa dang //",
    "T16TD4411E:348b-1": "gnod sbyin bdag po lngas rtsen dang ni padma'i mig / bkra shis rnam par spel phyir rtag tu dran par byed //",
    "T16TD4411E:348b-2": "ha la ha la sems can kun la phan mdzad dang /",
    "T16TD4411E:348b-3": "rin chen sgron mar grags dang nor gyi rgyun mchog dang //",
    "T16TD4411E:348b-4": "gnod sbyin bdag po rnam thos sras po dpal thob pa //",
    "T16TD4411E:348b-5": "bkra shis rnam par spel phyir rtag tu dran par byed //",
    "T16TD4411E:348b-6": "thams cad sgrol ba sbyin phod dam pa gzi chen dang //",
    "T16TD4411E:348b-7": "byams pa'i stobs ni gtong ba'i stobs chen ldan pa dang /",
    "T16TD4411E:348b-8": "sprin gyi mdog dang ldan pa'i bu ni gang yin pa //",
    "T16TD4411E:348b-9": "bkra shis rnam par spel phyir rtag tu dran par byed ;",
    "T16TD4411E:348b-10": "/ rab tu dga' ba la sogs sa bcu de dag dang //",
    "T16TD4411E:348b-11": "dpa' bas byin pa de dang gtsug na nor bu dang //",
    "T16TD4411E:348b-12": "rgyal po dam pa zas gtsang dang ni ka pi ni //",
    "T16TD4411E:348b-13": "bkra shis rnam par spel phyir rtag tu dran par byed //",
    "T16TD4411E:348b-14": "lumbi'i tshal na bung ba mang po 'phur lding dang //",
    "T16TD4411E:348b-15": "me tog 'bras bu rnam pa sna tshogs rnams kyis brgyan //",
    "T16TD4411E:348b-16": "rma bya dang ni khu byug pho mo sgra 'byin pa //",
    "T16TD4411E:348b-17": "bkra shis rnam par spel phyir rtag tu dran par byed //",
    "T16TD4411E:348b-18": "btsun mo sgyu 'phrul dang ni de bzhin goo ta mi //",
    "T16TD4411E:348b-19": "sh'akya'i bu mo rdzu 'phrul chen mo grags 'dzin dang //",
    "T16TD4411E:348b-20": "nee ranydza na bsod nams ldan pa'i 'bab chur bcas //",
    "T16TD4411E:348b-21": "bkra shis rnam par spel phyir rtag tu dran par byed //",
    "T16TD4411E:348b-22": "'jig rten dbang phyug padma bung ba khyus lding dang //",
    "T16TD4411E:348b-23": "'jam dpal autpal sngon po yid du 'ong ba dang //",
    "T16TD4411E:348b-24": "mgon po byams pa yi ni klu shing me tog rnams //",
    "T16TD4411E:348b-25": "bkra shis rnam par spel phyir rtag tu dran par byed //",
    "T16TD4411E:348b-26": "rnam snang mdzad pa zla 'od lta bu'i 'khor lo dang //",
    "T16TD4411E:348b-27": "dpal thob rin chen nor bu 'od dang ldan pa dang //",
    "T16TD4411E:348b-28": "mgon po 'od dpag med pa'i padma dam pa mchog / bkra shis rnam par spel phyir rtag tu dran par byed //",
    "T16TD4411E:348b-29": "don yod grub pas legs bsnams ral gri mchog dang ni /",
    "T16TD4411E:348b-30": "mi bskyod rdo rje nyid dang gzhan yang ni //",
    "T16TD4411E:348b-31": "skyob pa thams cad kyi ni phyag mtshan ma lus pa //",
    "T16TD4411E:348b-32": "bkra shis rnam par spel phyir rtag tu dran par byed //",
    "T16TD4411E:348b-33": "yid bzhin nor bu 'dod 'jo'i ba dang bcas pa dang //",
    "T16TD4411E:348b-34": "dpag bsam gyi ni shing dang bum pa bzang po dang //",
    "T16TD4411E:348b-35": "rgyal ba kun gyis nges par bsten pa'i byang chub shing //",
    "T16TD4411E:348b-36": "bkra shis rnam par spel phyir rtag tu dran par byed //",
    "T16TD4411E:349a-0": "lam 'jug @349a * //",
    "T16TD4411E:349a-1": "dus dang nor dang 'bru rnams sdud pa dang //",
    "T16TD4411E:349a-2": "nang par dus sam yang na zhi ba'i las tshe'am //",
    "T16TD4411E:349a-3": "dga' ston kun na 'dug dang dgos pa sgrub pa na //",
    "T16TD4411E:349a-4": "ming mtshan 'di dag mi yis rab tu bsgrims te gdon //",
    "T16TD4411E:349a-5": "rgyal ba dag dang rgyal ba'i sras kyi mtshan ni ma lus pa //",
    "T16TD4411E:349a-6": "lha la gus bzhin nyin gcig bzhin du nang bar sus brjod pa //",
    "T16TD4411E:349a-7": "de dag sems can dmyal ba'i dogs dang bral zhing bde ba dang //",
    "T16TD4411E:349a-8": "dpal dang ldan zhing nad kun 'joms la nor dang ldan par 'gyur //",
    "T16TD4411E:349a-9": "bkra shis kyi tshigs su bcad pa slob dpon 'phags pa klu sgrub kyis mdzad pa rdzogs so /",
    "T16TD4411E:349a-11": "// / rgya gar gyi mkhan po dzi na mi tra dang /",
    "T16TD4411E:349a-12": "zhu chen gyi lo ts'a ba bande ye shes sdes bsgyur cing zhus te gtan la phab pa'o /"
}