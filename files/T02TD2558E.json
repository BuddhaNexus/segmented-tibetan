{
    "T02TD2558E:22b-0": "@22b * // 'phags pa 'jam dpal la phyag 'tshal lo /",
    "T02TD2558E:22b-1": "'khor ba las yid byung ba ni de bzhin du nang bcud kyi sems can dang /",
    "T02TD2558E:22b-2": "bdag gi gzugs kyi phung po yang spyi bo nas rkang pa'i mthil yan chad du brtags pas mi gtsang ba'i ngo bo yin te /",
    "T02TD2558E:22b-3": "chu ser dang /",
    "T02TD2558E:22b-4": "bad kan dang /",
    "T02TD2558E:22b-5": "klad pa dang /",
    "T02TD2558E:22b-6": "bshad gci dang /",
    "T02TD2558E:22b-7": "rnag khrag dang /",
    "T02TD2558E:22b-8": "snabs lud dang /",
    "T02TD2558E:22b-9": "keng rus la sogs pas yongs su gang ba /",
    "T02TD2558E:22b-10": "de yang 'gyur ba'i chos can /",
    "T02TD2558E:22b-11": "de yang yid brtan du mi rung pa /",
    "T02TD2558E:22b-12": "sdug bsngal ba /",
    "T02TD2558E:22b-13": "mi rtag pa bdag med pa /",
    "T02TD2558E:22b-14": "stong pa'o //",
    "T02TD2558E:22b-15": "de lta bur shes par byas nas gzung 'dzin gnyis las log ste /",
    "T02TD2558E:22b-16": "sems kyi mtshan nyid kyang gzugs med pa /",
    "T02TD2558E:22b-17": "kha dog med pa ngo bo med pa /",
    "T02TD2558E:22b-18": "rnam pa med pa bltar med pa /",
    "T02TD2558E:23a-0": "gzung du med pa rtog pa @23a * //",
    "T02TD2558E:23a-1": "med pa /",
    "T02TD2558E:23a-2": "spros pa med pa /",
    "T02TD2558E:23a-3": "kun nas nyon mongs pa med pa /",
    "T02TD2558E:23a-4": "rang rig pa rang gsal ba tsam du yang grub pa yin te /",
    "T02TD2558E:23a-5": "de ltar na 'khor ba na 'dod pa'i yon tan lnga la chags pa ni slu pa'i chos can yin no //",
    "T02TD2558E:23a-6": "'khor ba las yid byung ba 'di yang rang bzo ma yin te /",
    "T02TD2558E:23a-7": "lus me lus te lus kyi mchog /",
    "T02TD2558E:23a-8": "lus kyi mtha' ni rtogs pa po //",
    "T02TD2558E:23a-9": "zhes pa dang /",
    "T02TD2558E:23a-10": "'khor ba'i pha rol mthar son pa //",
    "T02TD2558E:23a-11": "bya ba byas pa skam sar gnas //",
    "T02TD2558E:23a-12": "zhes pa'i bka' rgyud la brten nas byas so //",
    "T02TD2558E:23a-13": "mtshan yang dag par brjod pa'i mi rtag pa 'khor ba las yid byung ba /",
    "T02TD2558E:23a-14": "slob dpon 'jam dpal bshes gnyen gyis mdzad pa rdzogs so//"
}