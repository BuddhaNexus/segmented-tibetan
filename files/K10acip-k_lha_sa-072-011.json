{
    "K10acip-k_lha_sa-072-011:241a-0": "@241a rgya gar skad du /",
    "K10acip-k_lha_sa-072-011:241a-1": "da sha sam dznya de sha s'u tra /",
    "K10acip-k_lha_sa-072-011:241a-2": "bod skad du /",
    "K10acip-k_lha_sa-072-011:241a-3": "'du shes bcu bstan pa'i mdo /",
    "K10acip-k_lha_sa-072-011:241a-4": "dkon mchog gsum la phyag 'tshal lo //",
    "K10acip-k_lha_sa-072-011:241a-5": "'di skad bdag gis thos pa'i dus gcig na /",
    "K10acip-k_lha_sa-072-011:241a-6": "bcom ldan 'das ku sha'i grong khyer gyad kyi nye 'khor shing sla la zung gi tshal na bzhugs te /",
    "K10acip-k_lha_sa-072-011:241a-7": "yongs su mya ngan las 'da' bar dgongs pa'i dus kyi tshe /",
    "K10acip-k_lha_sa-072-011:241a-8": "bcom ldan 'das kyis 'khor bzhi po rnams la bka' stsal pa /",
    "K10acip-k_lha_sa-072-011:241a-9": "dge slong dag 'chi ka'i dus kyi tshe 'du shes bcu mngon du bsgom par bya'o //",
    "K10acip-k_lha_sa-072-011:241a-10": "bcu gang zhe na /",
    "K10acip-k_lha_sa-072-011:241a-11": "tshe 'di'i spyod yul la ma chags pa'i 'du shes dang /",
    "K10acip-k_lha_sa-072-011:241a-12": "sems can thams cad la snying rje dang /",
    "K10acip-k_lha_sa-072-011:241a-13": "byams pa'i 'du shes dang /",
    "K10acip-k_lha_sa-072-011:241a-14": "'khon du 'dzin pa thams cad yongs su 'dor zhing spong ba'i 'du shes dang /",
    "K10acip-k_lha_sa-072-011:241a-15": "tshul khrims 'chal cing nyams pa thams cad bshags shing /",
    "K10acip-k_lha_sa-072-011:241a-16": "tshul khrims thams cad yang dag par blang ba'i 'du shes dang /",
    "K10acip-k_lha_sa-072-011:241a-17": "bdag dang /",
    "K10acip-k_lha_sa-072-011:241b-0": "gzhan gyis nyes pa chen po byas pa @241b dag la yang ba'i 'du shes dang /",
    "K10acip-k_lha_sa-072-011:241b-1": "bdag dang gzhan gyis dge ba'i rtsa ba chung du byas pa dag la 'bras bu dang /",
    "K10acip-k_lha_sa-072-011:241b-2": "phan yon che ba'i 'du shes dang /",
    "K10acip-k_lha_sa-072-011:241b-3": "'jig rten pha rol tu phyin pa dag la mi skrag cing 'jigs pa med pa'i 'du shes dang /",
    "K10acip-k_lha_sa-072-011:241b-4": "'du byed thams cad la mi rtag pa'i 'du shes dang /",
    "K10acip-k_lha_sa-072-011:241b-5": "chos thams cad la bdag med pa'i 'du shes dang /",
    "K10acip-k_lha_sa-072-011:241b-6": "mya ngan las 'das pa ni bde ba dang /",
    "K10acip-k_lha_sa-072-011:241b-7": "zhi ba'o snyam du 'du shes pa mngon par bsgrub par bya'o //",
    "K10acip-k_lha_sa-072-011:241b-8": "bcom ldan 'das kyis de skad ces bka' stsal pa dang /",
    "K10acip-k_lha_sa-072-011:241b-9": "dge slong dag yi rangs te /",
    "K10acip-k_lha_sa-072-011:241b-10": "bcom ldan 'das kyis gsungs pa la mngon par bstod do //",
    "K10acip-k_lha_sa-072-011:241b-11": "'du shes bcu bstan pa'i mdo rdzogs so //"
}