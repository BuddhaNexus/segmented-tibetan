{
    "T16D4361:228b-0": "@228b ` // sangs rgyas gtso bo'i rgya cher 'grel pa bzhugs /",
    "T16D4361:228b-2": "# // sangs rgyas gtso la phyag 'tshal lo //",
    "T16D4361:228b-3": "skyob pa'i chos la phyag 'tshal lo //",
    "T16D4361:228b-4": "dge 'dun che la phyag 'tshal lo //",
    "T16D4361:228b-5": "gsum la rtag tu phyag 'tshal lo //",
    "T16D4361:228b-6": "sangs rgyas la don rnam pa lngas bstan te /",
    "T16D4361:228b-7": "de yang gang zhe na /",
    "T16D4361:228b-8": "rgyu phun sum tshogs pa dang /",
    "T16D4361:228b-9": "'bras bu phun sum tshogs pa dang /",
    "T16D4361:228b-10": "rang bzhin phun sum tshogs pa dang /",
    "T16D4361:228b-11": "bdag gi don phun sum tshogs pa dang /",
    "T16D4361:228b-12": "gzhan gyi don phun sum tshogs pa ste /",
    "T16D4361:228b-13": "de ltar don rnam pa lngas bstan to //",
    "T16D4361:228b-14": "de la tshogs chen gnyis rdzogs zhes 'byung bas rgyu phun sum tshogs pa bstan te /",
    "T16D4361:228b-15": "tshogs chen gnyis rdzogs ni bsod nams dang ye shes kyi tshogs gnyis yin te /",
    "T16D4361:228b-16": "de yang gang zhe na /",
    "T16D4361:228b-17": "pha rol tu phyin pa drug tshogs gnyis su 'dus te /",
    "T16D4361:228b-18": "de la sbyin pa'i pha rol tu phyin pa dang /",
    "T16D4361:228b-19": "tshul khrims kyi pha rol tu phyin pa dang /",
    "T16D4361:228b-20": "bzod pa'i pha rol tu phyin pa dang /",
    "T16D4361:228b-21": "bsam gtan gyi pha rol tu phyin pa'i nang nas /",
    "T16D4361:228b-22": "byams pa'i ting nge 'dzin la sogs pa tshad med pa bzhi dang /",
    "T16D4361:228b-23": "lha'i ting nge 'dzin la sogs pa mtshan ma'i ting nge 'dzin thams cad dang /",
    "T16D4361:228b-24": "brtson 'grus kyi cha gcig ni bsod nams kyi tshogs su bsdu /",
    "T16D4361:228b-25": "bsam gtan gyi nang nas rnam par thar pa'i sgo gsum la sogs te /",
    "T16D4361:228b-26": "de bzhin nyid kyi ting nge 'dzin dang /",
    "T16D4361:228b-27": "shes rab kyi pha rol tu phyin pa dang /",
    "T16D4361:228b-28": "brtson 'grus kyi cha gcig ni ye shes kyi tshogs su bsdu ste /",
    "T16D4361:228b-29": "de ltar na tshogs chen po gnyis rdzogs pas ni rgyu phun sum tshogs pa'o //",
    "T16D4361:228b-30": "mkhyen bzhi sku gsum grub ces pas ni /",
    "T16D4361:228b-31": "'bras bu phun sum tshogs pa bstan te /",
    "T16D4361:228b-32": "mkhyen bzhi ni ye shes bzhi la bya ste gang zhe na /",
    "T16D4361:228b-33": "me long lta bu'i ye shes dang /",
    "T16D4361:228b-34": "mnyam pa nyid kyi ye shes dang /",
    "T16D4361:228b-35": "so sor rtog pa'i ye shes dang /",
    "T16D4361:228b-36": "bya ba grub pa'i ye shes dang bzhi'o //",
    "T16D4361:228b-37": "de yang dngos gang zhe na /",
    "T16D4361:228b-38": "so so'i skye bo'i gnas skabs na rnam par shes pa'i tshogs brgyad gnas gyur na /",
    "T16D4361:228b-39": "ye shes bzhir 'gyur te /",
    "T16D4361:228b-40": "de la kun gzhi rnam par shes pa gnas gyur na /",
    "T16D4361:228b-41": "me long lta bu'i ye shes su 'gyur ro //",
    "T16D4361:228b-42": "nyon mongs pa can gyi yid gnas gyur na /",
    "T16D4361:228b-43": "mnyam pa nyid kyi ye shes su 'gyur ro //",
    "T16D4361:229a-0": "so so'i skye bo'i gnas skabs na yid kyi rnam par shes pa @229a * //",
    "T16D4361:229a-1": "gnas gyur na /",
    "T16D4361:229a-2": "so sor rtog pa'i ye shes su 'gyur ro //",
    "T16D4361:229a-3": "sgo lnga'i rnam par shes pa gnas gyur pa ni /",
    "T16D4361:229a-4": "bya ba grub pa'i ye shes su 'gyur ro //",
    "T16D4361:229a-5": "de ltar na ye shes bzhi ni de dag go //",
    "T16D4361:229a-6": "sku gsum ni chos kyi sku dang /",
    "T16D4361:229a-7": "longs spyod rdzogs pa'i sku dang /",
    "T16D4361:229a-8": "sprul pa'i sku dang gsum mo //",
    "T16D4361:229a-9": "de rnams kyang gang zhe na /",
    "T16D4361:229a-10": "ye shes bzhi dang sku gsum dang sbyar na /",
    "T16D4361:229a-11": "me long lta bu'i ye shes ni chos kyi sku dang sbyar te /",
    "T16D4361:229a-12": "mnyam pa nyid kyi ye shes dang /",
    "T16D4361:229a-13": "so sor rtog pa'i ye shes gnyis longs spyod rdzogs pa'i sku dang sbyar ro //",
    "T16D4361:229a-14": "bya ba grub pa'i ye shes dang /",
    "T16D4361:229a-15": "sprul pa'i skur sbyar ro //",
    "T16D4361:229a-16": "de ltar sku gsum dang ye shes bzhi po 'di",
    "T16D4361:229a-17": "dag ni rgyu tshogs gnyis rdzogs pa'i 'bras bu yin",
    "T16D4361:229a-18": "pa'i phyir ro // 'bras bu phun sum tshogs pa zhes bya'o //",
    "T16D4361:229a-19": "rnam rtog mi mnga' ci yang sa ler mkhyen //",
    "T16D4361:229a-20": "zhes 'byung ba ni /",
    "T16D4361:229a-21": "rang bzhin phun sum tshogs pa bstan te /",
    "T16D4361:229a-22": "de la sangs rgyas bcom ldan 'das thams cad kyi",
    "T16D4361:229a-23": "rang bzhin ni rnam par rtog pa ni rdul tsam",
    "T16D4361:229a-24": "yang mi mnga' la /",
    "T16D4361:229a-25": "kun nas nyon mongs pa dang /",
    "T16D4361:229a-26": "rnam par byang ba dang /",
    "T16D4361:229a-27": "'dus byas dang /",
    "T16D4361:229a-28": "'dus ma byas dang /",
    "T16D4361:229a-29": "phyi snod kyi 'jig rten dang /",
    "T16D4361:229a-30": "nang bcud kyi 'jig rten la sogs pa phyogs bcu'i 'jig rten gyi khams thams cad na /",
    "T16D4361:229a-31": "chos ji snyed yod pa de dag thams cad ji",
    "T16D4361:229a-32": "lta ba bzhin ma nor bar skyu ru ra phyag",
    "T16D4361:229a-33": "mthil du gzhag pa bzhin du sa ler mkhyen pa'i",
    "T16D4361:229a-34": "phyir / rnam rtog mi mnga' ci yang sa ler mkhyen //",
    "T16D4361:229a-35": "zhes bya ste /",
    "T16D4361:229a-36": "de lta bu'i sangs rgyas thams cad kyi rang bzhin yin no //",
    "T16D4361:229a-37": "chos sku mkha' 'dra gzugs sku mdzes skur ldan //",
    "T16D4361:229a-38": "zhes 'byung bas na /",
    "T16D4361:229a-39": "bdag cag gi don phun sum tshogs pa ston te /",
    "T16D4361:229a-40": "de la sangs rgyas kyi chos kyi sku ni gzugs can ma yin pa /",
    "T16D4361:229a-41": "rnam par rtog pa thams cad dang bral ba /",
    "T16D4361:229a-42": "spros pa thams cad las 'das pa yang dag pa ji lta bur yang dmigs su med pa ste /",
    "T16D4361:229a-43": "dper na nam mkha' ji lta bur yang dmigs su med pa dang 'dra ba'i phyir /",
    "T16D4361:229a-44": "chos sku mkha' 'dra zhes bya'o //",
    "T16D4361:229a-45": "gzugs sku ni gdul bya so so kun gyi rnam",
    "T16D4361:229a-46": "par rig pa ji ltar mos shing dad pa bzhin",
    "T16D4361:229b-0": "du mdzes par snang @229b ba'i phyir /",
    "T16D4361:229b-1": "gzugs sku mdzes skur ldan zhes bya ste /",
    "T16D4361:229b-2": "de yang bcom ldan 'das rnam par snang mdzad mngon",
    "T16D4361:229b-3": "par rdzogs par byang chub pa chen po 'og min",
    "T16D4361:229b-4": "gyi gnas na / byang chub sems dpa' sa chen po la bzhugs pa rnams kyi dkyil 'khor na /",
    "T16D4361:229b-5": "mtshan bzang po sum cu rtsa gnyis dang ;",
    "T16D4361:229b-6": "/ dpe byad bzang po brgyad cus brgyan zhing /",
    "T16D4361:229b-7": "chos la longs spyod par mdzad pa dang /",
    "T16D4361:229b-8": "bcom ldan 'das sh'akya thub pa la byang chub sems",
    "T16D4361:229b-9": "dpa' mos pas spyod pa'i sa la gnas pa rnams",
    "T16D4361:229b-10": "dang / 'phags pa nyan thos la sogs pa'i 'khor",
    "T16D4361:229b-11": "gyi dkyil 'khor na mtshan bzang po sum cu rtsa",
    "T16D4361:229b-12": "dang / gnyis dang / dpe byad bzang po brgyad cus brgyan te /",
    "T16D4361:229b-13": "rab tu byung ba'i tshul du bzhugs pa dang /",
    "T16D4361:229b-14": "gzhan yang 'gro ba'i ris lnga so so'i lus dang",
    "T16D4361:229b-15": "mthun par mdzes par sku sna tshogs su ston pa'i",
    "T16D4361:229b-16": "phyir / gzugs sku mdzes skur ldan zhes bya ste /",
    "T16D4361:229b-17": "de dag ni bdag gi don phun sum tshogs pa'o //",
    "T16D4361:229b-18": "sangs rgyas dpag bsam 'dra la phyag 'tshal lo //",
    "T16D4361:229b-19": "zhes bya ba 'byung bas ni gzhan gyi don phun sum tshogs pa bstan te /",
    "T16D4361:229b-20": "de la sangs rgyas bcom ldan 'das ni bsam gyi shing ngam /",
    "T16D4361:229b-21": "yid bzhin gyi nur bu rin po che dang 'dra ste /",
    "T16D4361:229b-22": "dper na dpag bsam gyi shing dang yid bzhin gyi",
    "T16D4361:229b-23": "nor bu rin po che ni rtog pa rdul tsam",
    "T16D4361:229b-24": "yang med na yang skal ba can gang zhig gis",
    "T16D4361:229b-25": "rnyed dam yod na /",
    "T16D4361:229b-26": "long bas gzugs mthong /",
    "T16D4361:229b-27": "'on pas sgra thos /",
    "T16D4361:229b-28": "smyon pas dran pa rnyed pa la sogs pa yon",
    "T16D4361:229b-29": "tan gzhan yang grang ba'i dus na dro zhing 'jam",
    "T16D4361:229b-30": "pa dang / tsha zhing gdung ba'i dus na bsel",
    "T16D4361:229b-31": "ba la sogs pa ji ltar 'dod cing smon pa'i",
    "T16D4361:229b-32": "don thams cad yid bzhin du byed pa dang /",
    "T16D4361:229b-33": "grub par nges pa dang 'dra bar sku gsum rnam",
    "T16D4361:229b-34": "pa sna tshogs kyis sems can thams cad kyi don",
    "T16D4361:229b-35": "yid bzhin du grub par mdzad pas /",
    "T16D4361:229b-36": "sangs rgyas dpag bsam 'dra zhes bya ste /",
    "T16D4361:229b-37": "de ltar sangs rgyas dkon mchog la don lngas bstan to //",
    "T16D4361:229b-38": "chos dkon mchog la don bzhis bstan te /",
    "T16D4361:229b-39": "de yang gang zhe na /",
    "T16D4361:229b-40": "rgyu phun sum tshogs pa dang /",
    "T16D4361:229b-41": "'bras bu phun sum tshogs pa dang /",
    "T16D4361:229b-42": "rang bzhin phun sum tshogs pa dang /",
    "T16D4361:230a-0": "gzhan gyi don @230a * //",
    "T16D4361:230a-1": "phun sum tshogs pa ste /",
    "T16D4361:230a-2": "chos dbyings rgyu mthun zhes 'byung bas na /",
    "T16D4361:230a-3": "rgyu phun sum tshogs pa bstan te /",
    "T16D4361:230a-4": "de la dbyings zhes bya ba ni /",
    "T16D4361:230a-5": "rgya gar gyi sgra las drangs na dh'a tu zhes 'byung /",
    "T16D4361:230a-6": "dh'a tu bod skad du bzlog na dbyings zhes 'byung ste /",
    "T16D4361:230a-7": "dbyings kyi don ni rgyu'i don te /",
    "T16D4361:230a-8": "dbyings kyi rgyu'i don de yang gang zhe na /",
    "T16D4361:230a-9": "chos thams cad kyi chos nyid stong pa bdag med pa la bya ste /",
    "T16D4361:230a-10": "chos nyid stong pa de ji ltar rgyu yin zhe na /",
    "T16D4361:230a-11": "chos kyi dbyings stong pa bdag med pa de la dmigs pas /",
    "T16D4361:230a-12": "de rtogs pa las gsung rab yan lag bcu gnyis la sogs pa bshad pa'i chos dang /",
    "T16D4361:230a-13": "byang chub kyi phyogs kyi chos sum cu rtsa bdun la sogs pa lam gyi chos dang /",
    "T16D4361:230a-14": "stobs dang /",
    "T16D4361:230a-15": "mi 'jigs pa la sogs pa'i 'bras bu'i chos dang /",
    "T16D4361:230a-16": "mdor na yon tan gyi phyogs mtha' dag 'byung ba'i",
    "T16D4361:230a-17": "gzhir gyur ba'i phyir chos la dbyings sam rgyu zhes",
    "T16D4361:230a-18": "bya'o // gsung rab bcu gnyis zhes 'byung bas /",
    "T16D4361:230a-19": "'bras bu phun sum tshogs pa ston to //",
    "T16D4361:230a-20": "mdo'i sde la sogs pa gsung rab bcu gnyis ni",
    "T16D4361:230a-21": "chos kyi dbyings te rtogs pa'i rgyu mthun pa'i 'bras",
    "T16D4361:230a-22": "bu yin pa'i phyir /",
    "T16D4361:230a-23": "'bras bu phun sum tshogs pa bstan to //",
    "T16D4361:230a-24": "chos nyid skye 'gag med cing spros las dben //",
    "T16D4361:230a-25": "zhes pa ni /",
    "T16D4361:230a-26": "rang bzhin phun sum tshogs pa bstan te /",
    "T16D4361:230a-27": "chos thams cad kyi chos nyid ni gzod ma nas ma byung ma skyes pa /",
    "T16D4361:230a-28": "spros pa thams cad dang bral ba yin la /",
    "T16D4361:230a-29": "de ltar yang dag par ma skyes na /",
    "T16D4361:230a-30": "'gag kyang mi srid de /",
    "T16D4361:230a-31": "skye 'gag gyi rtag chad yod med la sogs pa'i",
    "T16D4361:230a-32": "spros pa'i mtha' thams cad las dben pa'i rang bzhin",
    "T16D4361:230a-33": "yin pas / chos nyid skye 'gag med cing spros las dben //",
    "T16D4361:230a-34": "zhes bya bas bstan to //",
    "T16D4361:230a-35": "de la dmigs te yon tan kun grub pa //",
    "T16D4361:230a-36": "legs rgyu dam pa'i chos la phyag 'tshal lo //",
    "T16D4361:230a-37": "zhes 'byung bas /",
    "T16D4361:230a-38": "gzhan gyi don phun sum tshogs pa bstan te /",
    "T16D4361:230a-39": "chos kyi dbyings spros pa med par bstan pa dang /",
    "T16D4361:230a-40": "de rtogs pa las 'byung ba gsung rab yan lag",
    "T16D4361:230a-41": "bcu gnyis po de la dmigs shing goms par byas",
    "T16D4361:230a-42": "na / 'jig rten dang 'jig rten las 'das pa'i",
    "T16D4361:230a-43": "yon tan gyi tshogs thams cad lhun gyis grub pa'i",
    "T16D4361:230b-0": "na / @230b phyir / de la dmigs nas yon tan kun grub pa yin la /",
    "T16D4361:230b-1": "de ltar yon tan grub pa'i gzhi 'am dmigs par",
    "T16D4361:230b-2": "gyur pa de nyid legs pa thams cad 'thob pa'i",
    "T16D4361:230b-3": "rgyu yin pas / de legs pa thams cad kyi",
    "T16D4361:230b-4": "rgyu gyur ba'i chos la phyag 'tshal lo zhes bstan",
    "T16D4361:230b-5": "rgyu yin pas / te / de ltar chos dkon mchog la don bzhis bstan to //",
    "T16D4361:230b-6": "dge 'dun dkon mchog la don lngas bstan to //",
    "T16D4361:230b-7": "de yang gang zhe na /",
    "T16D4361:230b-8": "rgyu phun sum tshogs pa dang /",
    "T16D4361:230b-9": "'bras bu phun sum tshogs pa dang /",
    "T16D4361:230b-10": "gzhan gyi don phun sum tshogs pa dang /",
    "T16D4361:230b-11": "bdag gi don phun sum tshos pa dang /",
    "T16D4361:230b-12": "rang bzhin phun sum tshogs pa dang /",
    "T16D4361:230b-13": "de ltar rnam pa lngas bstan te /",
    "T16D4361:230b-14": "de la /",
    "T16D4361:230b-15": "nyon mongs sgrib dang shes bya'i sgrib pa dag / gnyen pos rim par zhes 'byung bas /",
    "T16D4361:230b-16": "rgyu phun sum tshogs pa bstan te /",
    "T16D4361:230b-17": "sgrib pa mtha' dag mdor bsdu na /",
    "T16D4361:230b-18": "nyon mongs pa'i sgrib pa dang /",
    "T16D4361:230b-19": "shes bya'i sgrib pa gnyis su 'dus so //",
    "T16D4361:230b-20": "de la nyon mongs pa'i sgrib pa ni 'dod chags dang /",
    "T16D4361:230b-21": "zhe sdang dang /",
    "T16D4361:230b-22": "gti mug la sogs pa nyon mongs pa drug dang /",
    "T16D4361:230b-23": "nye ba'i nyon mongs pa nyi shu la bya /",
    "T16D4361:230b-24": "shes bya'i sgrib pa ni nyon mongs pa can ma yin pa ste /",
    "T16D4361:230b-25": "dngos su gzung ba dang 'dzin pa la mngon par zhen pa dang /",
    "T16D4361:230b-26": "rig pa'i gnas lnga la sogs pa mi shes pa la bya /",
    "T16D4361:230b-27": "de'i gnyen po ni 'phags pa'i lam yan lag brgyad",
    "T16D4361:230b-28": "pa la sogs pa byang chub kyi phyogs kyi chos",
    "T16D4361:230b-29": "sum cu rtsa bdun dang /",
    "T16D4361:230b-30": "rnam par mi rtog pa'i ting nge 'dzin dang /",
    "T16D4361:230b-31": "theg pa chen po thun mong ma yin pa'i dbu ma'i lam dang /",
    "T16D4361:230b-32": "rig pa'i gnas lnga la sogs pa lam la sogs pa la mkhas pa la bya /",
    "T16D4361:230b-33": "rim par bsal te sar bzhugs pa //",
    "T16D4361:230b-34": "zhes 'byung bas ni 'bras bu phun sum tshogs pa bstan te /",
    "T16D4361:230b-35": "gnyen po gong du smos pa des mi mthun pa'i phyogs nyon mongs pa dang /",
    "T16D4361:230b-36": "shes bya'i sgrub pa mthong ba dang bsgom pas spang bar bya ba'i rim gyis spangs pa'i 'bras bu /",
    "T16D4361:230b-37": "sa la bzhugs pa ni byang chub sems dpa'i sa dang po rab tu dga' ba dang /",
    "T16D4361:230b-38": "sa gnyis pa dri ma med pa dang /",
    "T16D4361:230b-39": "sa gsum pa 'od byed pa dang /",
    "T16D4361:230b-40": "sa bzhi pa 'od 'phro ba dang /",
    "T16D4361:230b-41": "sa lnga ba shin tu sbyang dka' ba dang /",
    "T16D4361:230b-42": "sa drug pa mngon du gyur pa dang /",
    "T16D4361:231a-0": "sa bdun pa @231a * //",
    "T16D4361:231a-1": "ring du song ba dang /",
    "T16D4361:231a-2": "sa brgyad pa mi g-yo ba dang /",
    "T16D4361:231a-3": "sa dgu pa legs pa'i blo gros dang /",
    "T16D4361:231a-4": "sa bcu pa chos kyi sprin te /",
    "T16D4361:231a-5": "byang chub sems dpa'i sa bcu dang /",
    "T16D4361:231a-6": "'phags pa'i nyan thos dang /",
    "T16D4361:231a-7": "rang rgyal ba'i dge 'dun skyes bu chen po zung",
    "T16D4361:231a-8": "bzhi gang zag ya brgyad sa bdun gyis bsdus te",
    "T16D4361:231a-9": "/ dkar po rnam par mthong ba'i sa dang /",
    "T16D4361:231a-10": "rigs kyi sa dang /",
    "T16D4361:231a-11": "brgyad pa'i sa dang /",
    "T16D4361:231a-12": "mthong ba'i sa dang /",
    "T16D4361:231a-13": "bsrabs pa'i sa dang /",
    "T16D4361:231a-14": "'dod chags dang bral ba'i sa dang /",
    "T16D4361:231a-15": "byas pa rtogs pa can gyi sa ste /",
    "T16D4361:231a-16": "de ltar na byang chub sems dpa'i sa bcu dang /",
    "T16D4361:231a-17": "nyan thos dang rang sangs rgyas kyi sa bdun dang /",
    "T16D4361:231a-18": "spangs pa phun sum tshogs pa dang /",
    "T16D4361:231a-19": "ye shes phun sum tshogs pa la rim bzhin du",
    "T16D4361:231a-20": "bzhugs pa ni 'bras bu phun sum tshogs pa yin",
    "T16D4361:231a-21": "no // sems can don mdzad ces 'byung bas ni gzhan gyi don phun sum tshogs pa bstan te /",
    "T16D4361:231a-22": "'phags pa'i dge 'dun sa la rim bzhin du bzhugs pa'i phrin las ni /",
    "T16D4361:231a-23": "sku gsung thugs kyi sgo nas thabs rnam pa sna",
    "T16D4361:231a-24": "tshogs kyis sems can gyi don kho na mdzad de",
    "T16D4361:231a-25": "/ 'di ni gzhan gyi don phun sum tshogs pa yin no //",
    "T16D4361:231a-26": "sangs rgyas zhing sbyong ba zhes 'byung bas ni /",
    "T16D4361:231a-27": "bdag gi don phun sum tshogs pa bstan te /",
    "T16D4361:231a-28": "'di ltar sangs rgyas kyi zhing rnam pa gnyis te /",
    "T16D4361:231a-29": "phyi snod kyi 'jig rten dang /",
    "T16D4361:231a-30": "nang bcud kyi 'jig rten dang gnyis so //",
    "T16D4361:231a-31": "de dag sbyong ba ni phyi snod kyi 'jig rten ngam grol dang /",
    "T16D4361:231a-32": "sdong dum dang /",
    "T16D4361:231a-33": "tsha sgo can la sogs te /",
    "T16D4361:231a-34": "ma dag pa rnams la gser la sogs pa rin po che sna tshogs dang /",
    "T16D4361:231a-35": "bde ba can dang /",
    "T16D4361:231a-36": "padma can la sogs pa yon tan sna tshogs dang",
    "T16D4361:231a-37": "ldan par 'gyur bar bsgrub pa ni phyi snod kyi",
    "T16D4361:231a-38": "'jig rten sangs rgyas kyi zhing sbyong ba yin no",
    "T16D4361:231a-39": "// nang bcud kyi 'jig rten 'gro ba rigs lngas",
    "T16D4361:231a-40": "bsdus pa sems can sdug bsngal ba rnams bde ba",
    "T16D4361:231a-41": "la dgod pa dang /",
    "T16D4361:231a-42": "mi dge ba bcu la gnas pa rnams dge ba bcu la dgod pa dang /",
    "T16D4361:231a-43": "rnam par g-yeng ba rnams ni bsam gtan dang snyoms par 'jug pa la dgod pa dang /",
    "T16D4361:231a-44": "'khor ba pa rnams 'phags pa'i lam dang /",
    "T16D4361:231a-45": "byang chub gsum gyi 'bras bu la dgod par byed pa dang /",
    "T16D4361:231b-0": "rang sems rgyud @231b sbyong ba ste ci'i phyir sangs rgyas kyi zhing sbyong ba zhes bya zhe na /",
    "T16D4361:231b-1": "de rang dang gzhan gyi rgyud sbyang ba las /",
    "T16D4361:231b-2": "sangs rgyas su 'grub pa'am skye ba'i phyir /",
    "T16D4361:231b-3": "sangs rgyas kyi zhing zhes bya ste /",
    "T16D4361:231b-4": "dper na zhing las nas skye ba bzhin no //",
    "T16D4361:231b-5": "skabs 'dir gtsor yang rang gi sems sbyang ba la bya /",
    "T16D4361:231b-6": "rang gi sems sbyang ba yang gzhan gyi don byas pas 'grub po //",
    "T16D4361:231b-7": "'phags pa'i dge 'dun che zhes bya bas ni /",
    "T16D4361:231b-8": "rang bzhin phun sum tshogs pa bstan te /",
    "T16D4361:231b-9": "'di ltar 'phags pa'i dge 'dun thams cad kyi rang bzhin na /",
    "T16D4361:231b-10": "rgyu las dang nyan mongs pa dang /",
    "T16D4361:231b-11": "'bras bu sdug bsngal gsum dang brgyad la sogs te /",
    "T16D4361:231b-12": "'khor ba'i nyes pa'i skyon thams cad las 'phags pa yin la /",
    "T16D4361:231b-13": "'phags pa de lta bu mang po 'dus pa la dge 'dun zhes bya /",
    "T16D4361:231b-14": "che zhes 'byung ba yang gnyis te /",
    "T16D4361:231b-15": "de yang gang zhe na /",
    "T16D4361:231b-16": "mthu che ba dang grangs mang bas che ba'o //",
    "T16D4361:231b-17": "de la mthu che ba ni nyon mongs pa'i sgrib",
    "T16D4361:231b-18": "pa dang shes bya'i sgrib pa la sogs pa'i dgra",
    "T16D4361:231b-19": "thams cad choms pa dang /",
    "T16D4361:231b-20": "lha'i bu'i bdud la sogs pa bdud bzhi'i tshogs thams cad kyis mi tshugs shing /",
    "T16D4361:231b-21": "'phags par mdzad pas na mthu che ba yin no //",
    "T16D4361:231b-22": "stong nyis brgya la sogs pa mang du bzhugs pas grangs kyis che ba yin no //",
    "T16D4361:231b-23": "de lta bu ni dge 'dun gyi rang bzhin te /",
    "T16D4361:231b-24": "de ltar dge 'dun dkon mchog la don lngas bstan to //",
    "T16D4361:231b-25": "de ltar dkon mchog gsum gyi mtshan nyid dang /",
    "T16D4361:231b-26": "yon tan la dmigs te /",
    "T16D4361:231b-27": "sems dang ba dang mos pa chen pos phyag byas na /",
    "T16D4361:231b-28": "sgrib pa gnyis byang nas /",
    "T16D4361:231b-29": "'bras bu rnam pa gsum 'thob po //",
    "T16D4361:231b-30": "sangs rgyas gtso'i t'i ka rgya cher 'grel pa bod",
    "T16D4361:231b-31": "kyi lo ts'a ba zhang ye shes sdes mdzad pa"
}