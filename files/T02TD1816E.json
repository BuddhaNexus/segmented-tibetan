{
    "T02TD1816E:209a-0": "@209a # // rgya gar skad du /",
    "T02TD1816E:209a-1": "aa mri ta kunda li s'a dha na /",
    "T02TD1816E:209a-2": "bod skad du /",
    "T02TD1816E:209a-3": "bdud rtsi 'khyil pa'i sgrub thabs /",
    "T02TD1816E:209a-4": "bgegs kyi dgra la phyag 'tshal lo //",
    "T02TD1816E:209a-5": "bdud rtsi 'khyil pa'i rnal 'byor dang bzlas pas bar du gcod pa'i bgegs zhi bar 'dod pa des /",
    "T02TD1816E:209a-6": "dang po snying rje chen po bsgom par bya'o //",
    "T02TD1816E:209a-7": "de nas brtan pa dang g-yo ba thams cad stong ba nyid du bsgom par bya'o //",
    "T02TD1816E:209a-8": "de nas rang gi sems nyid nyi ma'i dkyil 'khor bsgom par bya'o //",
    "T02TD1816E:209a-9": "de'i steng du yi ge h'um sngon po bsgom par bya'o //",
    "T02TD1816E:209a-10": "de las khro bo'i rdo rje h'um gis mtshan pa bsgom par bya'o //",
    "T02TD1816E:209a-11": "de las 'od zer 'phros te gdug pa thams cad zhi ba'i phrin las mdzad nas slar de nyid du bsdu'o //",
    "T02TD1816E:209a-12": "de nas de rnams gyur pa las //",
    "T02TD1816E:209a-13": "bgegs kyi dgra ni sngags pas bsgom //",
    "T02TD1816E:209a-14": "autpala sngon po'i 'dab ltar sngo //",
    "T02TD1816E:209a-15": "zhal gsum pa la phyag drug pa //",
    "T02TD1816E:209a-16": "zhal ni sngo dang dkar dang dmar //",
    "T02TD1816E:209a-17": "zhal gdangs pa ni rnam par 'gyur //",
    "T02TD1816E:209a-18": "gsus khyim che zhing spyan gsum pa //",
    "T02TD1816E:209a-19": "'bar ba'i 'od kyis rnam par brgyan //",
    "T02TD1816E:209a-20": "sna tshogs rdo rje 'khor lo dang //",
    "T02TD1816E:209a-21": "gtun shing rnams ni g-yas pa na //",
    "T02TD1816E:209a-22": "sdigs mdzub zhags par bcas pa dang //",
    "T02TD1816E:209a-23": "dril bu dgra sta g-yon na bsnams //",
    "T02TD1816E:209a-24": "g-yon brkyang pa yi gnas pa yis //",
    "T02TD1816E:209a-25": "padma nyi ma la gnas pa'o //",
    "T02TD1816E:209a-26": "de nas snying gar aa las padma 'dab ma brgyad pa bsgom par bya /",
    "T02TD1816E:209a-27": "de'i steng du h'um las nyi ma'i dkyil 'khor bsgom par bya'o //",
    "T02TD1816E:209b-0": "de'i steng du h'um las rang dang 'dra ba'i ye shes sems dpa' cha @209b lnga la bsgom par bya'o //",
    "T02TD1816E:209b-1": "de'i steng du nyi ma'i dkyil 'khor gyi steng du ting nge 'dzin sems dpa' yi ge h'um bsgom par bya'o //",
    "T02TD1816E:209b-2": "de las 'od zer 'phros te rang bzhin gyi gnas nas khro bo'i rgyal po spyan drangs la mchod pa dang bstod pa bya'o //",
    "T02TD1816E:209b-3": "spyan bgrang mche gtsigs smin ma bsdus //",
    "T02TD1816E:209b-4": "thugs ni mi rtog pa la bzhugs //",
    "T02TD1816E:209b-5": "mgur gyi phyogs ni h'um sgras 'gengs //",
    "T02TD1816E:209b-6": "khro rgyal bdud rtsi 'khyil la bstod //",
    "T02TD1816E:209b-7": "ces bya ba'o //",
    "T02TD1816E:209b-8": "de la dza: h'um bam ho: bzhis //",
    "T02TD1816E:209b-9": "dgug pa dang ni gzhug pa dang /",
    "T02TD1816E:209b-10": "bcing pa dang ni mnyes par bya //",
    "T02TD1816E:209b-11": "de nas gnas gsum du yi ge gsum gyis byin gyis brlab par bya'o//",
    "T02TD1816E:209b-12": "de nas rags pa dang phra ba'i rnal 'byor bsgom par bya'o //",
    "T02TD1816E:209b-13": "de la dang po yi ge nyi shu drug pa'i sngags kyis bsrung bar bya'o //",
    "T02TD1816E:209b-14": "de'i sngags ni /",
    "T02TD1816E:209b-15": "aom hu lu hu lu /",
    "T02TD1816E:209b-16": "tishtha tishtha /",
    "T02TD1816E:209b-17": "bha ndha bha ndha /",
    "T02TD1816E:209b-18": "ha na ha na /",
    "T02TD1816E:209b-19": "da ha da ha /",
    "T02TD1816E:209b-20": "aa mri te h'um phat /",
    "T02TD1816E:209b-21": "'byung bo che ge mo m'a ra ya /",
    "T02TD1816E:209b-22": "de'i 'khor lo ni gro ga la sogs pa la sna tshogs rdo rje lte bar rgya cher bri bar bya'o //",
    "T02TD1816E:209b-23": "'khor lo'i dbus su yi ge ham bri bar bya'o //",
    "T02TD1816E:209b-24": "da'i nang du bsrung bar bya ba'i yi ge bri bar bya'o //",
    "T02TD1816E:209b-25": "de nas 'khor lo'i rtsibs dang po la aom /",
    "T02TD1816E:209b-26": "gnyis pa la hu lu hu lu /",
    "T02TD1816E:209b-27": "gsum pa la tishtha tishtha /",
    "T02TD1816E:209b-28": "bzhi pa la bhandha bhandha /",
    "T02TD1816E:209b-29": "lnga pa la tan tan /",
    "T02TD1816E:209b-30": "drug pa la da ha da ha /",
    "T02TD1816E:209b-31": "bdun pa la aa mri ta /",
    "T02TD1816E:209b-32": "rtsibs brgyad pa la h'um phat ces bya ba rnams bri bar bya'o //",
    "T02TD1816E:209b-33": "'di ni sngags kyi yi ge dgod pa'o //",
    "T02TD1816E:209b-34": "de nas rang gi mdun du za ma tog la sogs pa legs par bzhag la mchod pa bya'o //",
    "T02TD1816E:209b-35": "de nas snga ma bzhin du rang nyid lta'i sku bskyed de /",
    "T02TD1816E:209b-36": "sngags snga ma nyid 'bum phrag gcig bzlas par bya'o //",
    "T02TD1816E:209b-37": "de nas 'khor lo de nyid lus la btags na /",
    "T02TD1816E:209b-38": "lus ngag yid gsum gyi phyi dang nang gi 'tshe ba thams cad las bsrung bar 'gyur ro //",
    "T02TD1816E:209b-39": "de ltar bdag nyi da sngon du srung ba byas la de nas gnod par bya ba'i 'byung po bskrad par bya'o //",
    "T02TD1816E:209b-40": "de'i sngags ni 'di yin no //",
    "T02TD1816E:209b-41": "na ma: aa manta k'a ya b'a ka tsitta badzra n'am /",
    "T02TD1816E:209b-42": "aom aa mri ta kunda li /",
    "T02TD1816E:209b-43": "kha kha kh'a hi kh'a hi /",
    "T02TD1816E:209b-44": "tishtha tishtha /",
    "T02TD1816E:209b-45": "bandha bandha /",
    "T02TD1816E:209b-46": "ha na ha na /",
    "T02TD1816E:209b-47": "da ha da ha /",
    "T02TD1816E:209b-48": "gardza gardza /",
    "T02TD1816E:209b-49": "bi spho ta ya bi spho ta ya /",
    "T02TD1816E:209b-50": "sarba bi ghn'am /",
    "T02TD1816E:209b-51": "bi na ya kam /",
    "T02TD1816E:209b-52": "ma h'a badzra kro dha /",
    "T02TD1816E:209b-53": "ma h'a dom shtro dka ta bhee ra ba ya /",
    "T02TD1816E:209b-54": "aa si mu sa la ba ra shu p'a sha ha sta ya /",
    "T02TD1816E:209b-55": "ma h'a ga na ba ti dzr'i bi t'a nanta /",
    "T02TD1816E:210a-0": "k'a ra ya h'um phat sv'a h'a'i sngon du 'gro bas bdag la gnod par byed pa'i 'byung po @210a * //",
    "T02TD1816E:210a-1": "che ge mo autstsha ta ya zhes bzlas shing nyungs kar gyi rgyal po yi ge h'um du bsams te de las byung ba'i phur bu stod bdud rtsi 'khyil pa'i dbyi bas can lte ba man chad phur bu rtse gcig par bsams la brdeg par bya'o //",
    "T02TD1816E:210a-2": "bsnyen pa'i dus su 'bum phrag gsum bzlas par bya'o //",
    "T02TD1816E:210a-3": "bskrad pa'i lam gyi dus su ske tshe dang /",
    "T02TD1816E:210a-4": "lan tshva dang /",
    "T02TD1816E:210a-5": "dug dang /",
    "T02TD1816E:210a-6": "da du ra'i khu ba dang /",
    "T02TD1816E:210a-7": "mdzub mo'i khrag rnams bsres te dur khrod kyi ras la rlung gi dkyil 'khor zla gam ngos la rdo rjes mtshan pa bris la /",
    "T02TD1816E:210a-8": "de'i dbus su sngags 'byung po'i ming dang spel ba bris nas rnam par shes pa dgug pa sngon du 'gro bas mnan la snga ma bzhin du bzlas nas dur khrod du sbas na nges par 'chi bar 'gyur ro //",
    "T02TD1816E:210a-9": "de ltar bskrad kyang mi 'gro na de la mngon spyod bya'o //",
    "T02TD1816E:210a-10": "de la dang por bsnyen pa'i dus su sngags 'bum du bzlas par bya'o //",
    "T02TD1816E:210a-11": "na ma: sa manta k'a ya b'a ka tsitta badzr'a n'am /",
    "T02TD1816E:210a-12": "aom hu lu hu lu /",
    "T02TD1816E:210a-13": "tishtha tishtha /",
    "T02TD1816E:210a-14": "bhandha bhandha /",
    "T02TD1816E:210a-15": "ha na ha na /",
    "T02TD1816E:210a-16": "da ha da ha /",
    "T02TD1816E:210a-17": "gardza gardza /",
    "T02TD1816E:210a-18": "bi spho ta ya bi spho ta ya /",
    "T02TD1816E:210a-19": "sarba bi ghn'am /",
    "T02TD1816E:210a-20": "bi na ya kan /",
    "T02TD1816E:210a-21": "ma h'a ga na ba ti d'i bi ta aanta k'a ra ya h'um phat /",
    "T02TD1816E:210a-22": "bdag la gnod par byed pa'i 'byung po che ge mo m'a ra ya h'um phat /",
    "T02TD1816E:210a-23": "ces pa bzlas so //",
    "T02TD1816E:210a-24": "de nas las sbyor gyi dus su ro bsregs thal ba yungs kar dang bsres pa las 'byung po'i gzugs byas la /",
    "T02TD1816E:210a-25": "rnam par shes pa nang du bcug la /",
    "T02TD1816E:210a-26": "khro bo'i sngags stong rtsa brgyad bzlas na 'ching bar 'gyur ro //",
    "T02TD1816E:210a-27": "gzugs brnyan la rnam par shes pa dgug pa'i man ngag ni /",
    "T02TD1816E:210a-28": "'byung po'i rnam par shes pa'i snying ga na nyi ma'i dkyil 'khor gyi steng na /",
    "T02TD1816E:210a-29": "yi ge h'um gi gzugs gnas pa la lte bar rlung gi dkyil 'khor gyis bteg par bsam mo //",
    "T02TD1816E:210a-30": "de rang gi ting nge 'dzin sems dpa' las 'od spros te /",
    "T02TD1816E:210a-31": "gzugs brnyan gyi snying gar zhugs par bsam mo //",
    "T02TD1816E:210a-32": "de ltar gnod byed 'byung po la //",
    "T02TD1816E:210a-33": "bdag nyid srung bar byas nas ni //",
    "T02TD1816E:210a-34": "bskrad dang mngon spyod las bya ba //",
    "T02TD1816E:210a-35": "'dus pa'i rgyud kyi man ngag ni //",
    "T02TD1816E:210a-36": "slob dpon klu sgrub las rnyed pa //",
    "T02TD1816E:210a-37": "zla ba grags pa zhes byas bshad //",
    "T02TD1816E:210a-38": "bdud rtsi 'khyil pa'i rnal 'byor dang ba gegs bsal ba'i cho ga rdzogs so /",
    "T02TD1816E:210a-40": "// / slob dpon shradd'a ka ra wa rma dang /",
    "T02TD1816E:210a-41": "lo ts'a ba rin chen bzang pos bsgyur ba'o//"
}