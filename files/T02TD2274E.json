{
    "T02TD2274E:124a-0": "@124a # // rgya gar skad du //",
    "T02TD2274E:124a-1": "dva da sha au pa de sha g'a th'a /",
    "T02TD2274E:124a-2": "bod skad du /",
    "T02TD2274E:124a-3": "man ngag gi tshigs su bcad pa bcu gnyis pa /",
    "T02TD2274E:124a-4": "dpal rdo rje sems dpa' la phyag 'tshal lo //",
    "T02TD2274E:124b-0": "byang chub sems ni @124b zhi ba ste //",
    "T02TD2274E:124b-1": "de la gnas pa gang yin pa //",
    "T02TD2274E:124b-2": "nam mkha' bzhin du zhi bar 'gyur //",
    "T02TD2274E:124b-3": "lus ngag yid las byung ba yi //",
    "T02TD2274E:124b-4": "de la cung zad 'gyur ba med //",
    "T02TD2274E:124b-5": "yang dag ye shes las 'das pa //",
    "T02TD2274E:124b-6": "rnam par mi rtog zhi bar 'gyur //",
    "T02TD2274E:124b-7": "rtog pa zhi ba sangs rgyas nyid //",
    "T02TD2274E:124b-8": "de nyid rnam pa mkhyen nyid do //",
    "T02TD2274E:124b-9": "dngos po dngos po mthong nas ni //",
    "T02TD2274E:124b-10": "de ltar rnam rtog gang byung ba //",
    "T02TD2274E:124b-11": "de ni rtog med ye shes yin //",
    "T02TD2274E:124b-12": "'gro ba tha dad 'dzin phyir ro //",
    "T02TD2274E:124b-13": "dngos po kun gyi rang bzhin no //",
    "T02TD2274E:124b-14": "thams cad du ni so sor gnas //",
    "T02TD2274E:124b-15": "de dgal ni khyad par du //",
    "T02TD2274E:124b-16": "nga rgyal med cing rmongs pa med //",
    "T02TD2274E:124b-17": "de phyogs phyogs gcig dngos po la //",
    "T02TD2274E:124b-18": "bdag tu 'dzin pa ji ltar yin //",
    "T02TD2274E:124b-19": "dud 'gro la sogs rang bzhin no //",
    "T02TD2274E:124b-20": "phyogs gcig tsam las gang byung ba //",
    "T02TD2274E:124b-21": "de yi ngo bor bshad par bya //",
    "T02TD2274E:124b-22": "yang dag sems kyis gzung bar byos //",
    "T02TD2274E:124b-23": "stag ni phug na gnas pa dang //",
    "T02TD2274E:124b-24": "sbal pa stong pa chen po dang //",
    "T02TD2274E:124b-25": "byi la ba spu ldang ba dang //",
    "T02TD2274E:124b-26": "ba lang la sogs lus po sprug / sbrul la bza' ba med pa dang //",
    "T02TD2274E:124b-27": "bya rnams mkha' la 'gro ba dang //",
    "T02TD2274E:124b-28": "srin bu me khyer 'od 'phro dang //",
    "T02TD2274E:124b-29": "rnga mos sbrul rnams 'gugs pa dang //",
    "T02TD2274E:124b-30": "rma bya skom las rgyal ba dang //",
    "T02TD2274E:124b-31": "bung bas dug rnams zos pa dang //",
    "T02TD2274E:124b-32": "chu byas dbang po bsdams ba dang //",
    "T02TD2274E:124b-33": "seng ge 'jigs pa med pa dang //",
    "T02TD2274E:124b-34": "'ug pas mtshan mo mthong ba dang //",
    "T02TD2274E:124b-35": "bya rgod rin chen rtogs pa dang //",
    "T02TD2274E:124b-36": "sbrul gyi dug ni byed pa dang //",
    "T02TD2274E:124b-37": "rma byas dug rnams za ba dang ;",
    "T02TD2274E:124b-38": "/ dur pas ma 'ongs shes pa dang //",
    "T02TD2274E:124b-39": "ni tsho tshig la mkhas pa dang //",
    "T02TD2274E:124b-40": "sbrang bus rjes rnams sdud pa dang //",
    "T02TD2274E:124b-41": "dud 'gro la sogs rang rig 'gro //",
    "T02TD2274E:124b-42": "ngang pas chu dang 'o ma 'byed //",
    "T02TD2274E:124b-43": "bung ba'i skad ni shin du snyan //",
    "T02TD2274E:124b-44": "chu skyar mchil mas sems can 'dzin //",
    "T02TD2274E:124b-45": "sbrul gyi mig gis thos pa dang //",
    "T02TD2274E:124b-46": "ri dgas las ni gla rtsi 'byung //",
    "T02TD2274E:124b-47": "gu na sa ni mig gis snom //",
    "T02TD2274E:124b-48": "chu yi nang na gnas pa'i nya //",
    "T02TD2274E:124b-49": "srog dang rtsol bas 'gog par byed //",
    "T02TD2274E:124b-50": "tshul ngan bzlas pa bram ze yis //",
    "T02TD2274E:124b-51": "ye shes mchog tu thal bar 'gyur //",
    "T02TD2274E:125a-0": "stag la sogs pa'i @125a * //",
    "T02TD2274E:125a-1": "srog chags kun //",
    "T02TD2274E:125a-2": "snga ma'i bag chags las byung ba'i //",
    "T02TD2274E:125a-3": "rang bzhin yon tan 'byung bar 'gyur //",
    "T02TD2274E:125a-4": "de dag 'jig rten ye shes can //",
    "T02TD2274E:125a-5": "dka' thub ma yin grol ba min //",
    "T02TD2274E:125a-6": "snga ma'i bag chags las byung ba'i //",
    "T02TD2274E:125a-7": "de dag so sor gnas pa yin //",
    "T02TD2274E:125a-8": "de tsam ye shes yin na ni //",
    "T02TD2274E:125a-9": "dud 'gro rnams kyang grol bar 'gyur //",
    "T02TD2274E:125a-10": "de ltar shes te zhen spangs nas //",
    "T02TD2274E:125a-11": "yang dag ye shes spyad par bya //",
    "T02TD2274E:125a-12": "gang gis byang chub dam pa dag / dngos grub dam pa 'byung bar 'gyur //",
    "T02TD2274E:125a-13": "man ngag gi tshigs su bcad pa bcu gnyis pa bram ze chen pos ra ha'i zhal nas gsungs pa rdzogs so//"
}