{
    "T02D2227:92a-0": "@92a # // rgya gar skad du //",
    "T02D2227:92a-1": "sthi ti sa mutstsh'a ya /",
    "T02D2227:92a-2": "bod skad du /",
    "T02D2227:92a-3": "gnas pa bsdus ba /",
    "T02D2227:92a-4": "bcom ldan 'das dpal 'jam pa'i rdo rje la phyag 'tshal lo //",
    "T02D2227:92a-5": "rdo rje bye drag smra rnam rig / dbu ma'i rim bzhin gsal ba yi //",
    "T02D2227:92a-6": "chos dang gang zag bdag med la //",
    "T02D2227:92a-7": "btung de de nyid bshad par bya //",
    "T02D2227:92a-8": "kha cig gang zag ces bya smra //",
    "T02D2227:92a-9": "rtag min mi rtag ma yin zer //",
    "T02D2227:92a-10": "nam mkha' dang ni 'gogs pa gnyis //",
    "T02D2227:92a-11": "'dus ma byas gsum rtag pa yin //",
    "T02D2227:92a-12": "'dus byas thams cad mi rtag ste //",
    "T02D2227:92a-13": "'gro ba phung po lnga bdag nyid //",
    "T02D2227:92b-0": "srid pa sdug bsngal @92b bden pa ste //",
    "T02D2227:92b-1": "de ni 'bras bu shes par bya //",
    "T02D2227:92b-2": "rgyu ni kun 'byung bden pa ste //",
    "T02D2227:92b-3": "las dang nyon mongs bdag nyid do //",
    "T02D2227:92b-4": "bden pa de gnyis zag bcas te //",
    "T02D2227:92b-5": "phyi ma gnyis ni zag pa med //",
    "T02D2227:92b-6": "las dang nyon mongs yongs zad nas //",
    "T02D2227:92b-7": "shin tu 'ang 'gogs par gyur pa na //",
    "T02D2227:92b-8": "dam pa'i rnam thar mngon sum don //",
    "T02D2227:92b-9": "zhi ba sdug bsngal zad ba yin //",
    "T02D2227:92b-10": "'phags lam yan lag brgyad de ni //",
    "T02D2227:92b-11": "goms pas nges par 'byin pa'i mchog / yang dag bstan pa la sogs zhes //",
    "T02D2227:92b-12": "yan lag brgyad lam thub pas gsungs //",
    "T02D2227:92b-13": "de nyid nyan thos mya ngan 'das //",
    "T02D2227:92b-14": "rang sangs rgyas kyi bsgom pa yang //",
    "T02D2227:92b-15": "lung bstan pa la mi ltos par //",
    "T02D2227:92b-16": "rang gi sngon gyi smon lam gyis //",
    "T02D2227:92b-17": "don mngon byas nas mya ngan 'das //",
    "T02D2227:92b-18": "lhag mar bcas pa'i lus kyis su //",
    "T02D2227:92b-19": "bdag nyid chen po de kun nas //",
    "T02D2227:92b-20": "bdag dang gzhan don nus pa nyid //",
    "T02D2227:92b-21": "rang gi 'dod pa bsten nas su //",
    "T02D2227:92b-22": "mar me ltar yongs mya ngan 'das //",
    "T02D2227:92b-23": "'di ni 'bring po'i sangs rgyas te //",
    "T02D2227:92b-24": "bye brag smra ba'i gnas pa'o //",
    "T02D2227:92b-25": "phung po khams dang skye mched rnams //",
    "T02D2227:92b-26": "'dus byas thams cad skad cig ma //",
    "T02D2227:92b-27": "de dag bdag med pa ru ni //",
    "T02D2227:92b-28": "yang dag shes pa'i yul du byas ;",
    "T02D2227:92b-29": "/ dam pa'i shes pa gnyis kyis tshul //",
    "T02D2227:92b-30": "mngon sum dang ni rjes dpag ste //",
    "T02D2227:92b-31": "yul gyi rang gi mtshan nyid la //",
    "T02D2227:92b-32": "mngon sum lkog tu gyur pa'o //",
    "T02D2227:92b-33": "yul dang dus ni nyi tshe ba //",
    "T02D2227:92b-34": "phra rab rdul dang skad cig mas //",
    "T02D2227:92b-35": "don gyi bya ba nus pa'i phyir //",
    "T02D2227:92b-36": "de nyid don dam dngos po yin //",
    "T02D2227:92b-37": "nam mkha' la sogs lta zhog gi //",
    "T02D2227:92b-38": "bya ba'i don kun 'dod pa yis //",
    "T02D2227:92b-39": "tshad ma'i yul du byas nas su //",
    "T02D2227:92b-40": "de nyid 'dir ni yongs su brtag /'di ltar bum pa la sogs gzugs //",
    "T02D2227:92b-41": "rtag tu don gyi bya byed pa //",
    "T02D2227:92b-42": "so so'i skad cig de nyid la //",
    "T02D2227:92b-43": "rang gi dngos po nyid byed pa'o //",
    "T02D2227:92b-44": "bya ba'i don gcig byas nas ni //",
    "T02D2227:92b-45": "de nyid byed pa ma yin la //",
    "T02D2227:92b-46": "byed ba byed par mi sbyor te //",
    "T02D2227:92b-47": "byas na de nyid gzhan du 'gyur //",
    "T02D2227:92b-48": "snga ma'i rang bzhin rnam kun du //",
    "T02D2227:92b-49": "skad cig gzhan gyi rjes mi 'jug / skad cig ma yi rgyun 'dra bas //",
    "T02D2227:93a-0": "mngon @93a * //",
    "T02D2227:93a-1": "shes la sogs so sor gnas //",
    "T02D2227:93a-2": "da ltar mngon sum gyur pa'i don //",
    "T02D2227:93a-3": "yongs su gcod pa de bzhin yang //",
    "T02D2227:93a-4": "de ni rnam par gcod pa ste //",
    "T02D2227:93a-5": "mngon sum las byung bsgom pa yin //",
    "T02D2227:93a-6": "snang ba rnam par nyams nas ni //",
    "T02D2227:93a-7": "rgyud gzhan dgod pa ma yin te //",
    "T02D2227:93a-8": "bskyed pa gzhan ni 'jigs pas ni //",
    "T02D2227:93a-9": "rang rig rgyu yis nyams par 'gyur //",
    "T02D2227:93a-10": "phra rab rdul ni 'dus pa las //",
    "T02D2227:93a-11": "rags pa'i gzugs su mthong ba yi //",
    "T02D2227:93a-12": "lus la shing dang sa la sogs //",
    "T02D2227:93a-13": "rags pa cung zad gcig pa min //",
    "T02D2227:93a-14": "ji ltar de bzhin bde dang sdug / bum pa la sogs so sor ro //",
    "T02D2227:93a-15": "gcig la bskyod dang dmar bas su //",
    "T02D2227:93a-16": "kun bskyod pa dang dmar por 'gyur //",
    "T02D2227:93a-17": "gcig la g-yo bar gyur pa yis //",
    "T02D2227:93a-18": "lus kun khyab 'gyur de bzhin no //",
    "T02D2227:93a-19": "'on kyang cha shas bskyod sogs pas //",
    "T02D2227:93a-20": "yan lag can la min zhe na //",
    "T02D2227:93a-21": "yan lag can nyid mi bskyod na //",
    "T02D2227:93a-22": "ji ltar yul gzhan thob par 'gyur //",
    "T02D2227:93a-23": "rdul phran 'dus pas phyi rol gyi //",
    "T02D2227:93a-24": "snang ba skad cig gang yin pa //",
    "T02D2227:93a-25": "shes pa rang gi rnam pa ni //",
    "T02D2227:93a-26": "skyes pas yul nyid thob par 'gyur //",
    "T02D2227:93a-27": "de nyid tsam gyi spyod yul gyis //",
    "T02D2227:93a-28": "thams cad mkhyen pa thob min te //",
    "T02D2227:93a-29": "tshogs pa gcig la rag las pas //",
    "T02D2227:93a-30": "rgyu ni dbang po dang mnyam 'gyur //",
    "T02D2227:93a-31": "phyed dang ma phyed rnam brtags pas //",
    "T02D2227:93a-32": "shes pa'i bye brag skyes don med //",
    "T02D2227:93a-33": "bems po bems min rnam brtags pas //",
    "T02D2227:93a-34": "kun nas skye ba yod ma yin //",
    "T02D2227:93a-35": "'phags pa'i bden pa bzhi po yang //",
    "T02D2227:93a-36": "'di la blo dang ldan pas bsgom //",
    "T02D2227:93a-37": "yang dag rdzogs pa'i byang chub sems //",
    "T02D2227:93a-38": "tshogs ma rdzogs na yod ma yin //",
    "T02D2227:93a-39": "mngon du byed pa mi bya ste //",
    "T02D2227:93a-40": "byas na theg pa dman par gyur //",
    "T02D2227:93a-41": "zab mo'i rim la goms pa yis //",
    "T02D2227:93a-42": "byang chub rtsa ba snying rje yin //",
    "T02D2227:93a-43": "snying rje rtsa ba rab sbyor bas ;",
    "T02D2227:93a-44": "/ bye brag smra ba'ang de bzhin te //",
    "T02D2227:93a-45": "theg chen rim pas goms pa yis //",
    "T02D2227:93a-46": "rdzogs pa'i byang chub cis mi 'gyur //",
    "T02D2227:93a-47": "gzhan du mdo sde pas rtogs pa'i //",
    "T02D2227:93a-48": "blo de ji ltar theg chen yin //",
    "T02D2227:93a-49": "gang phyir dbu ma dang bral bas //",
    "T02D2227:93a-50": "de la'ang sangs rgyas yod ma yin //",
    "T02D2227:93b-0": "@93b gnas pa tsam gyi bye brag gis //",
    "T02D2227:93b-1": "theg pa nges pa med pa'i phyir //",
    "T02D2227:93b-2": "shes rab 'ba' zhig dgra bcom dang //",
    "T02D2227:93b-3": "dbu ma pas kyang mthong ba'o //",
    "T02D2227:93b-4": "theg chen snying rje sbyor ba las //",
    "T02D2227:93b-5": "sbyin sogs lam ni lhag par 'gyur //",
    "T02D2227:93b-6": "sdug bsngal la sogs bden pa rnams //",
    "T02D2227:93b-7": "gnas pa'i dbye ba gzhan du 'gyur //",
    "T02D2227:93b-8": "gal te chung ngu 'bring sogs pa'i //",
    "T02D2227:93b-9": "dbye ba phye ste rab brtags nas //",
    "T02D2227:93b-10": "de ni so so rnam pa dgu //",
    "T02D2227:93b-11": "de ni theg pa gnas par phye //",
    "T02D2227:93b-12": "mdo sde pa yi gnas pa bsdus //",
    "T02D2227:93b-13": "rdul phran cha shas med pa'i phyir //",
    "T02D2227:93b-14": "phan tshun yang dag sbyor ba med ;",
    "T02D2227:93b-15": "/ thams cad 'bral med bdag nyid pas //",
    "T02D2227:93b-16": "rags pa cung zad tsam yang med //",
    "T02D2227:93b-17": "dbang po las 'das rang rgyud pas //",
    "T02D2227:93b-18": "'dus pa yang ni de bzhin no //",
    "T02D2227:93b-19": "gal te rags pa'i chos kyi don //",
    "T02D2227:93b-20": "shes pa ji ltar dngos med 'gyur //",
    "T02D2227:93b-21": "phye dang ma phye rab brtags pas//",
    "T02D2227:93b-22": "don gyi chos de med pa ste //",
    "T02D2227:93b-23": "phra mo'i dbye bas bye ba ni //",
    "T02D2227:93b-24": "rdzas de ji ltar rags pa yin //",
    "T02D2227:93b-25": "dngos dang dngos med 'gal bas na //",
    "T02D2227:93b-26": "phye dang ma phye gcig pa med //",
    "T02D2227:93b-27": "'gul dang mi 'gul sogs skyon pas //",
    "T02D2227:93b-28": "gcig la 'ang cha shas yod ma yin //",
    "T02D2227:93b-29": "phyogs dang snam sogs bye brag gis //",
    "T02D2227:93b-30": "sgrub pa'i don la nges pa med //",
    "T02D2227:93b-31": "gang phyir 'di don dngos med de //",
    "T02D2227:93b-32": "rmi lam gzugs brnyan la sogs bzhin //",
    "T02D2227:93b-33": "sngon po la sogs don med phyir //",
    "T02D2227:93b-34": "rnam par shes pa 'thad ma yin //",
    "T02D2227:93b-35": "sna tshogs rnam par snang bas na //",
    "T02D2227:93b-36": "ji srid sngo sogs gcig pa min ;",
    "T02D2227:93b-37": "/ phan tshun 'thad pa ma yin pas //",
    "T02D2227:93b-38": "rnam shes sna tshogs ma yin no //",
    "T02D2227:93b-39": "bag chags stobs kyis gzung ba dang //",
    "T02D2227:93b-40": "'dzin pa lta bur phye ba'i phyir //",
    "T02D2227:93b-41": "snang ba'i bye brag sngon po sogs //",
    "T02D2227:93b-42": "bden min 'khrul bas rnam pa med //",
    "T02D2227:93b-43": "'gro ba rnam rig tsam du ni //",
    "T02D2227:93b-44": "de bzhin bcom ldan 'das kyis gsungs //",
    "T02D2227:93b-45": "de ltar bus pas rnam brtags pa'i //",
    "T02D2227:93b-46": "phyi rol don ni yod ma yin //",
    "T02D2227:93b-47": "bag chags kyis ni dkrugs pa'i sems //",
    "T02D2227:93b-48": "don du rab tu snang bar 'jug / rnam pa med par mos pa yis //",
    "T02D2227:94a-0": "gsum po dmigs pa med pa @94a * //",
    "T02D2227:94a-1": "ste ;",
    "T02D2227:94a-2": "/ sbyin dang tshul khrims bzod brtson 'grus //",
    "T02D2227:94a-3": "so sor 'khor gsum rtse gcig bya //",
    "T02D2227:94a-4": "thos dang bsams pa las byung dang //",
    "T02D2227:94a-5": "bsgoms pa las skyes shes rab ni //",
    "T02D2227:94a-6": "bsam gtan las skyes rnal 'byor gyis //",
    "T02D2227:94a-7": "zhi gnas dang ni lhag mthong ngo ;",
    "T02D2227:94a-8": "/ bcom ldan 'das kyis de gsungs pa //",
    "T02D2227:94a-9": "sems tsam la ni brten nas su //",
    "T02D2227:94a-10": "pha rol don du mi brtag go //",
    "T02D2227:94a-11": "de bzhin nyid la gnas bcas nas //",
    "T02D2227:94a-12": "sems can las kyang 'brang bar bya //",
    "T02D2227:94a-13": "sems tsam nyid la 'das nas su //",
    "T02D2227:94a-14": "snang ba med las 'da' bar bya//",
    "T02D2227:94a-15": "snang med gnas pa'i rnal 'byor ba //",
    "T02D2227:94a-16": "des ni theg pa chen po mthong //",
    "T02D2227:94a-17": "'jug ba lhun gyis grub cing zhi //",
    "T02D2227:94a-18": "smon lam rnam par dag nas ni //",
    "T02D2227:94a-19": "ye shes dam pa bdag med pa //",
    "T02D2227:94a-20": "snang ba med pa mthong ba yin //",
    "T02D2227:94a-21": "zhes gsungs so //",
    "T02D2227:94a-22": "sna tshogs gsal ba de nyid kun du brtags pa sdug bsngal te //",
    "T02D2227:94a-23": "kun 'byung gi ni bag chags gzhan gyi dbang gis rang bzhin no //",
    "T02D2227:94a-24": "sbyin ba la sogs lam nyid yongs su rdzogs pa 'gog pa ste //",
    "T02D2227:94a-25": "rdzogs par yongs su grub pa rnam med rnam par rig pa tsam //",
    "T02D2227:94a-26": "rnal 'byor spyod pa'i lam rnam pa med pa'i gnas pa bsdus pa'o /",
    "T02D2227:94a-28": "// / gang gang cung zad snang ba ni //",
    "T02D2227:94a-29": "de de sems la shin tu gsal //",
    "T02D2227:94a-30": "ji ltar de bzhin rmi lam sems //",
    "T02D2227:94a-31": "gzugs la sogs pa so sor snang //",
    "T02D2227:94a-32": "ji ltar so sor snang ba'i sems /",
    "T02D2227:94a-33": "bag chags la ni rnam gnas pa //",
    "T02D2227:94a-34": "ci ste don med rnam shes ni //",
    "T02D2227:94a-35": "ji ltar gzhan las shes par 'gyur //",
    "T02D2227:94a-36": "don gyi snang ba'i phyi rol na //",
    "T02D2227:94a-37": "bse ru lta bur thub pas gsungs //",
    "T02D2227:94a-38": "gzung dang 'dzin pa stong par ni //",
    "T02D2227:94a-39": "snang med pa dag 'dod pa yin //",
    "T02D2227:94a-40": "rnam shes so sor snang bas na //",
    "T02D2227:94a-41": "sngon po la sogs don med de //",
    "T02D2227:94a-42": "de phyir kun gyis rnam pa bsgom //",
    "T02D2227:94a-43": "mi rtog snying rje chen po yin //",
    "T02D2227:94a-44": "kun 'byung bag chags bstan pa ni //",
    "T02D2227:94a-45": "sbyin pa la sogs bag chags spang //",
    "T02D2227:94a-46": "sdug bsngal thams cad 'gog pa yang //",
    "T02D2227:94a-47": "sna tshogs gnyis su med pas mthong //",
    "T02D2227:94a-48": "rnam pa kun gyi mchog ldan pa'i //",
    "T02D2227:94b-0": "@94b gzung dang 'dzin pa stong pa nyid //",
    "T02D2227:94b-1": "gsal bar byed pa'i chos sku las //",
    "T02D2227:94b-2": "longs spyod rdzogs dang sbrul pa 'phro //",
    "T02D2227:94b-3": "gzung ba la sogs med pa'i dngos //",
    "T02D2227:94b-4": "snang ba'i bag chags yod ma yin //",
    "T02D2227:94b-5": "de bzhin gnyis ka yod ma yin //",
    "T02D2227:94b-6": "gzugs las gzhan du mi rtog go //",
    "T02D2227:94b-7": "mtha' bzhi las ni rnam grol ba'i //",
    "T02D2227:94b-8": "dngos po 'di ni med pa min //",
    "T02D2227:94b-9": "rnam par mi rtog rang bzhin yang //",
    "T02D2227:94b-10": "ye shes rang rig nyams myong yin //",
    "T02D2227:94b-11": "rnal 'byor spyod pa'i las rnam pa dang bcas pa'i gnas pa bsdus pa'o /",
    "T02D2227:94b-13": "// / mu stegs sangs rgyas par ma btus//",
    "T02D2227:94b-14": "gsum ni med par mi 'dod pas //",
    "T02D2227:94b-15": "legs shing mdzes pa dam pa'i chos //",
    "T02D2227:94b-16": "med par gnas pa'i sdig pa yin //",
    "T02D2227:94b-17": "dbu ma chen po'i rang bzhin nyid //",
    "T02D2227:94b-18": "gnas pa thams cad rnam spangs pa //",
    "T02D2227:94b-19": "btud de gnas pa zad byed nyid //",
    "T02D2227:94b-20": "lung dang rigs pas bshad par bya ;",
    "T02D2227:94b-21": "/ khams rnams nyid las grub pa gang //",
    "T02D2227:94b-22": "rkyen las skyes pa skad cig ma //",
    "T02D2227:94b-23": "gcig dang du ma dang bral bas //",
    "T02D2227:94b-24": "de nyid dngos po med pa yin //",
    "T02D2227:94b-25": "de yang lus la rkang lag dang //",
    "T02D2227:94b-26": "mgo dang rgyab sogs phye ba las //",
    "T02D2227:94b-27": "lag pa la sogs gcig kyang med //",
    "T02D2227:94b-28": "so sor phye bas byung ba yin //",
    "T02D2227:94b-29": "ji srid de yi cha phye ste //",
    "T02D2227:94b-30": "rdul phran rnam par dpyad pa ni //",
    "T02D2227:94b-31": "lus po nyid ni bshad pa las //",
    "T02D2227:94b-32": "rten dang brten pa la sogs shes //",
    "T02D2227:94b-33": "gcig gi dngos po bgag pas na //",
    "T02D2227:94b-34": "du ma'ang yod pa ma yin no //",
    "T02D2227:94b-35": "rmi lam dang ni mnyam gnas par //",
    "T02D2227:94b-36": "sngon du bkag pa nyid kyis min //",
    "T02D2227:94b-37": "shes pa'i rang bzhin med pa'i phyir //",
    "T02D2227:94b-38": "rig pa nyid dang 'gal ba min //",
    "T02D2227:94b-39": "gang phyir spyi yi gtan tshigs kyis //",
    "T02D2227:94b-40": "brjod pa dam pa'i tshul yin no //",
    "T02D2227:94b-41": "kun rdzob don byed nus pa yi //",
    "T02D2227:94b-42": "sna tshogs 'di ni rnag bzhin med //",
    "T02D2227:94b-43": "de ni shes dang shes bya nyid //",
    "T02D2227:94b-44": "kho bos ci zhig yongs su brtag / gzugs sogs so sor snang ba ni //",
    "T02D2227:94b-45": "de nyid rnam par shes pa la //",
    "T02D2227:94b-46": "de ltar sgrub thabs lta bu ste //",
    "T02D2227:94b-47": "blo ldan rigs pas mi 'grub med //",
    "T02D2227:94b-48": "kun rdzob tu ni skye ba dang /",
    "T02D2227:94b-49": "de ni skye ba med pa'i don //",
    "T02D2227:95a-0": "de phyir skye ba med pa'i @95a * //",
    "T02D2227:95a-1": "sems ;",
    "T02D2227:95a-2": "/ rang bzhin med pa'i phyir bzhin no //",
    "T02D2227:95a-3": "skye ba grub pas yod pa yin //",
    "T02D2227:95a-4": "yod pa yin pas med pa'ang med //",
    "T02D2227:95a-5": "rgyu yi dngos po med pas na //",
    "T02D2227:95a-6": "rang bzhin gzhan las skye ba min //",
    "T02D2227:95a-7": "ji ltar gzugs brnyan 'byung ba ltar //",
    "T02D2227:95a-8": "bden min brdzun pa ma yin gzugs //",
    "T02D2227:95a-9": "de nyid chos rnams thams cad de //",
    "T02D2227:95a-10": "rang bzhin rig pa rnams kyi lugs //",
    "T02D2227:95a-11": "'dus pa mkhar dang gos la sogs //",
    "T02D2227:95a-12": "brtsams pa kun rdzob dngos po ste //",
    "T02D2227:95a-13": "'di ni rang bzhin ma skyes pas //",
    "T02D2227:95a-14": "'dus pa nyid kyang de bzhin no //",
    "T02D2227:95a-15": "de phyir bcom ldan 'das nyid kyis //",
    "T02D2227:95a-16": "'gro ba 'di dag ming tsam gsungs //",
    "T02D2227:95a-17": "gzhan gyis smras pa 'di dag kun //",
    "T02D2227:95a-18": "bdag gis legs par brjod pa yin //",
    "T02D2227:95a-19": "phyogs ni snga mar brjod pa dag /'di ni blo gros rnam par gal //",
    "T02D2227:95a-20": "de yi blo gros bsal nas su //",
    "T02D2227:95a-21": "rang gi phyogs ni bdag gis bshad //",
    "T02D2227:95a-22": "ji ltar me long la gzugs brnyan //",
    "T02D2227:95a-23": "gcig dang gzhan nyid spangs pa ltar //",
    "T02D2227:95a-24": "snang las gzhan na yod min te //",
    "T02D2227:95a-25": "de ltar dngos po'i rang bzhin no //",
    "T02D2227:95a-26": "'jig rten sgyu ma rmi lam bzhin //",
    "T02D2227:95a-27": "rgyu dang rgyan ni rnam par spangs //",
    "T02D2227:95a-28": "rtag tu rgyun med par snang pas ;",
    "T02D2227:95a-29": "/ rnam par rtog pa mi 'jug go //",
    "T02D2227:95a-30": "gang la dngos po yod min pas //",
    "T02D2227:95a-31": "sems tsam du ni rtogs par bya //",
    "T02D2227:95a-32": "ji ltar dngos po med pa'i sems //",
    "T02D2227:95a-33": "sems tsam du ni rigs pa min //",
    "T02D2227:95a-34": "gzung dang 'dzin pa'i bye brag gis //",
    "T02D2227:95a-35": "gal te sems ni 'jug pa na //",
    "T02D2227:95a-36": "'jig rten pa yi sems 'di dag / sems tsam du ni mi rigs so //",
    "T02D2227:95a-37": "lus dang longs spyod dbang po ni //",
    "T02D2227:95a-38": "gal te rmi lam ltar skyes na //",
    "T02D2227:95a-39": "sems ni gnyis su 'gyur ba ste //",
    "T02D2227:95a-40": "sems kyi mtshan nyid gnyis min no //",
    "T02D2227:95a-41": "gang phyir ji ltar ral gri'i so //",
    "T02D2227:95a-42": "ji ltar rang gi mdzub rtse yis//",
    "T02D2227:95a-43": "mi chod pa dang mi reg pa //",
    "T02D2227:95a-44": "de bzhin sems nyid rang snang ba'o //",
    "T02D2227:95a-45": "gzugs brnyan bzhin du snang ba'i sems //",
    "T02D2227:95a-46": "sngon du goms par gyur pa'i blos //",
    "T02D2227:95a-47": "ji ltar 'byung ba rnam par mthong //",
    "T02D2227:95a-48": "don gyi rnam pa don yod min //",
    "T02D2227:95a-49": "gang zag rgyu dang phung po dang //",
    "T02D2227:95b-0": "de @95b bzhin rkyen dang rdul phran dang //",
    "T02D2227:95b-1": "gtso bo dbang phyug byed pa po //",
    "T02D2227:95b-2": "sems tsam po la rnam par brtags //",
    "T02D2227:95b-3": "phyi rol don mthong log pa ste //",
    "T02D2227:95b-4": "don gzhan med pa'i sems nyid do //",
    "T02D2227:95b-5": "rigs pas yid la brtags nas ni //",
    "T02D2227:95b-6": "gzung dang 'dzin pa 'gog pa'o //",
    "T02D2227:95b-7": "blo yis rnam par gzhig na ni //",
    "T02D2227:95b-8": "rang bzhin nges par gzung du med //",
    "T02D2227:95b-9": "de ni brjod du med pa'i phyir //",
    "T02D2227:95b-10": "dngos po med par bstan pa yin //",
    "T02D2227:95b-11": "yid la blo yis rnam brtags na //",
    "T02D2227:95b-12": "gzhan dbang med cing kun brtags med na //",
    "T02D2227:95b-13": "yongs su grub pa'i dngos med na //",
    "T02D2227:95b-14": "ji ltar blo yis rnams par dpyad //",
    "T02D2227:95b-15": "rang bzhin med cing rig byed med //",
    "T02D2227:95b-16": "dngos med gzhi yang yod ma yin //",
    "T02D2227:95b-17": "nus pa ro dang mtshungs pa'i phyir //",
    "T02D2227:95b-18": "rtog ge ngan pas 'di dag brtags //",
    "T02D2227:95b-19": "dngos po mtshan ma rnam rig go //",
    "T02D2227:95b-20": "yid log g-yo ba gang yin las //",
    "T02D2227:95b-21": "nga yi lus rnams 'das nas su //",
    "T02D2227:95b-22": "rnam par mi rtog pa yis spyod //",
    "T02D2227:95b-23": "de bzhin nyid dang stong nyid mtha' //",
    "T02D2227:95b-24": "mya ngan 'das dang chos kyi dbyings //",
    "T02D2227:95b-25": "skye ba med pa'i chos rnams ni //",
    "T02D2227:95b-26": "dam pa'i don gyi rang bzhin no //",
    "T02D2227:95b-27": "phyi rol dngos dang dngos med de //",
    "T02D2227:95b-28": "sems kyis yongs su gzung ba med //",
    "T02D2227:95b-29": "lta ba thams cad spangs pa gang //",
    "T02D2227:95b-30": "skye ba med pa'i mtshan nyid do //",
    "T02D2227:95b-31": "gang phyir tshogs pa'i rkyen yod na //",
    "T02D2227:95b-32": "'jug pa dang ni ldog par 'gyur //",
    "T02D2227:95b-33": "tshogs pa so sor gyur na ni //",
    "T02D2227:95b-34": "skye ba med cing 'gag pa med //",
    "T02D2227:95b-35": "yod med dngos po skye ba med //",
    "T02D2227:95b-36": "sems ni yod min med pa min //",
    "T02D2227:95b-37": "gang phyir las gzhan 'dus pa las //",
    "T02D2227:95b-38": "'jug pa dang ni ldog pa min //",
    "T02D2227:95b-39": "gang tshe 'jig rten 'di dag kun //",
    "T02D2227:95b-40": "'dus pa nyid ni mthong ba ste //",
    "T02D2227:95b-41": "tshogs pa tsam po 'di nyid ni //",
    "T02D2227:95b-42": "de tshe sems la mnyam par gnas //",
    "T02D2227:95b-43": "gang la cung zad skye med pas //",
    "T02D2227:95b-44": "dgag pa cung zad yod ma yin //",
    "T02D2227:95b-45": "de ni yod dang med min te //",
    "T02D2227:95b-46": "'gro 'di brjod du med par blta'o //",
    "T02D2227:95b-47": "zung du 'jug pa yongs shes na //",
    "T02D2227:95b-48": "byang chub sems dpa' snying rje che //",
    "T02D2227:95b-49": "mkhas pas kun rdzob de nyid kyang //",
    "T02D2227:96a-0": "mi spang par ni spyad @96a * //",
    "T02D2227:96a-1": "par bya ;",
    "T02D2227:96a-2": "/ gang phyir kun rdzob log na ni //",
    "T02D2227:96a-3": "de phyir de nyid ci yang med //",
    "T02D2227:96a-4": "kun rdzob nyid kyis skye ba gang //",
    "T02D2227:96a-5": "de nyid skye ba med pa'i don //",
    "T02D2227:96a-6": "'di ni zung 'jug mtshan nyid de //",
    "T02D2227:96a-7": "rkyen las skyes pa'i mtshan nyid do //",
    "T02D2227:96a-8": "de bzhin nyid dang chos kyi dbyings //",
    "T02D2227:96a-9": "shes rab pha rol phyin pa'i mchog / yang dag mtha' dang skye ba med //",
    "T02D2227:96a-10": "mi dmigs pa dang mya ngan 'das //",
    "T02D2227:96a-11": "stong nyid mtshan ma med pa dang //",
    "T02D2227:96a-12": "smon pa med dang 'dus ma byas //",
    "T02D2227:96a-13": "rmi lam sgyu ma la sogs dpe //",
    "T02D2227:96a-14": "de nyid rgyal ba rnams kyis bsgrubs //",
    "T02D2227:96a-15": "theg chen 'di ni mchog yin te //",
    "T02D2227:96a-16": "nges don mdo sder bsdus pa yi //",
    "T02D2227:96a-17": "mdo sde lta zhing nyan pa la //",
    "T02D2227:96a-18": "'di ltar 'bad pas bsam par bya //",
    "T02D2227:96a-19": "snying rje sems can la bskyed de //",
    "T02D2227:96a-20": "byang chub sems ni brtson byas nas //",
    "T02D2227:96a-21": "byang chub sdom gnas brtson chen pos //",
    "T02D2227:96a-22": "rang bzhin med pa bsgom par bya//",
    "T02D2227:96a-23": "'phags pa'i lam brgyad la gnas te //",
    "T02D2227:96a-24": "sbyin dang tshul khrims sogs la 'bad //",
    "T02D2227:96a-25": "mkhas rnams gang phyir bden gnyis gnyis med 'dis //",
    "T02D2227:96a-26": "ji ltar de nyid don de chad pa lta bur ni //",
    "T02D2227:96a-27": "mngon sum grub pa skye dang 'gag pa'i snod yin te //",
    "T02D2227:96a-28": "gal te don skyes rnam par nyams pa'i skyon yin no //",
    "T02D2227:96a-29": "gang phyir ji ltar me long nang du gzugs brnyan mthong //",
    "T02D2227:96a-30": "rigs pas brtags pa'i stobs kyis de med de mthong med //",
    "T02D2227:96a-31": "phyi yi don med 'di yang med de rnam par sna tshogs sems //",
    "T02D2227:96a-32": "'on kyang rten 'brel dag la rigs pas 'gal ba med //",
    "T02D2227:96a-33": "'di ni dbu ma'i gnas su bsdus pa'o //",
    "T02D2227:96a-34": "de ltar mtha' bzhi rnam spangs pa //",
    "T02D2227:96a-35": "brtags te brtan par byas nas su //",
    "T02D2227:96a-36": "skye ba med cing gnas pa med //",
    "T02D2227:96a-37": "'gag pa med cing mtshan nyid med //",
    "T02D2227:96a-38": "rang rig rkyen las skyes pa ste //",
    "T02D2227:96a-39": "de nyid pha rol phyin pa'i tshul //",
    "T02D2227:96a-40": "phyag rgya bzhi yi rang bzhin lung //",
    "T02D2227:96a-41": "sngags kyi tshul la bsten nas su //",
    "T02D2227:96a-42": "bla ma'i khyad par myong pa yin //",
    "T02D2227:96a-43": "ma brtags par yang som nyi med //",
    "T02D2227:96a-44": "stong pa nyid ni rang rig ste //",
    "T02D2227:96a-45": "thabs dang shes rab bde chen po //",
    "T02D2227:96a-46": "'bras gnas bzhin du rtsod pa med //",
    "T02D2227:96b-0": "byang chub sems @96b ni rnam par bsgom //",
    "T02D2227:96b-1": "de skad du yang /",
    "T02D2227:96b-2": "gsang sngags tshul de shes pa yis //",
    "T02D2227:96b-3": "sngags kyi lugs kyi khyad par gsungs //",
    "T02D2227:96b-4": "don gcig na yang ma rmongs dang //",
    "T02D2227:96b-5": "thabs mang dka' ba med pa dang //",
    "T02D2227:96b-6": "dbang po rnon po'i dbang byas nas //",
    "T02D2227:96b-7": "sngags kyi bstan bcos khyad par 'phags //",
    "T02D2227:96b-8": "gang phyir stong pa rig pa nyid //",
    "T02D2227:96b-9": "ye shes rang bzhin skad cig ma //",
    "T02D2227:96b-10": "gang phyir rdo rje sems dpar nges //",
    "T02D2227:96b-11": "phung po de bzhin gshegs par rtogs //",
    "T02D2227:96b-12": "rigs pa'i stobs kyis gzhag pa gang //",
    "T02D2227:96b-13": "ma brtags pa ru sbyor ba don //",
    "T02D2227:96b-14": "ci ste yongs su brtag bral ba //",
    "T02D2227:96b-15": "sngags kyis tshul dang bral na ni //",
    "T02D2227:96b-16": "rnam pa kun du dpe med na //",
    "T02D2227:96b-17": "zag pa med pa'i bde ba che //",
    "T02D2227:96b-18": "lha yi nga rgyal blta byas pa //",
    "T02D2227:96b-19": "ji ltar stong nyid nyams su myong //",
    "T02D2227:96b-20": "las kyi phyag rgya legs grub nas //",
    "T02D2227:96b-21": "chos kyi phyag rgya rab phye bas //",
    "T02D2227:96b-22": "phan tshun re ba med na ni //",
    "T02D2227:96b-23": "dam tshig 'bras bu ji ltar yin //",
    "T02D2227:96b-24": "thabs ni mang po rnams kyis su //",
    "T02D2227:96b-25": "nyams su myong ba'i khyad par dang //",
    "T02D2227:96b-26": "las dang chos dang phyag rgya che //",
    "T02D2227:96b-27": "dbye ba gzhan du ji ltar yin //",
    "T02D2227:96b-28": "shin tu dbang po rnon po yis //",
    "T02D2227:96b-29": "stong nyid nyams su myong ba yang //",
    "T02D2227:96b-30": "bde chen mngon par byang chub la //",
    "T02D2227:96b-31": "'dod pa kun la longs spyod pas //",
    "T02D2227:96b-32": "der ni shin tu bde ba nyid //",
    "T02D2227:96b-33": "de ltar thabs kyi dngos po yis //",
    "T02D2227:96b-34": "dang po'i dus la goms pa las //",
    "T02D2227:96b-35": "gzhan du ji ltar dka' ba min //",
    "T02D2227:96b-36": "pha rol phyin pa kun bdag nyid //",
    "T02D2227:96b-37": "bsgom pa'i stobs ni rdzogs pa na ;",
    "T02D2227:96b-38": "/ rdzogs pa'i byang chub grub pa la //",
    "T02D2227:96b-39": "dbang po rnon pos cis mi 'grub //",
    "T02D2227:96b-40": "lhan cig skyes dga' rtogs pa'o //",
    "T02D2227:96b-41": "ae bam las ni phyag byas nas //",
    "T02D2227:96b-42": "phyag rgya'i rang bzhin mdor bsdus pa //",
    "T02D2227:96b-43": "sngags kyi theg pa bshad par bya //",
    "T02D2227:96b-44": "shes rab sprul pa'i gzugs can ma ;",
    "T02D2227:96b-45": "/ las kyi phyag rgya bdag med nyid //",
    "T02D2227:96b-46": "lus dang ngag dang sems kyi las //",
    "T02D2227:96b-47": "ye shes gtso bo'i rang bzhin no //",
    "T02D2227:96b-48": "gang phyir de las shes pa gang //",
    "T02D2227:96b-49": "dga' ba la sogs rim skyes pa //",
    "T02D2227:96b-50": "dbus su rnam par shes pa ste //",
    "T02D2227:96b-51": "de ni shes rab ye shes brjod //",
    "T02D2227:97a-0": "rnam @97a * //",
    "T02D2227:97a-1": "bcas dang ni rnam pa med //",
    "T02D2227:97a-2": "de bzhin dbu ma'i rtog pa'o //",
    "T02D2227:97a-3": "ji ltar mos pa'i ye shes ni //",
    "T02D2227:97a-4": "man ngag gis ni thob par 'gyur //",
    "T02D2227:97a-5": "gsum pa'i lhan cig skyes par rtogs //",
    "T02D2227:97a-6": "btsan thabs dbang gis bzhi pa ste //",
    "T02D2227:97a-7": "rlung gi bkod pas sna rtsel //",
    "T02D2227:97a-8": "mi 'gyur ba yi sbyor ba yin //",
    "T02D2227:97a-9": "ji lta ji ltar bed ye shes //",
    "T02D2227:97a-10": "thabs kyis rab tu bsgrub pa yin //",
    "T02D2227:97a-11": "de lta de ltar rtogs pa ste //",
    "T02D2227:97a-12": "rtog pa lhan cig skyes pa mchog //",
    "T02D2227:97a-13": "gang phyir 'bras bu 'dra ba'i dbang //",
    "T02D2227:97a-14": "btsan thabs lhan cig skyes par 'dod //",
    "T02D2227:97a-15": "yun ring dus su 'bral med gnas ;",
    "T02D2227:97a-16": "/ ma bcos pa yi tshogs yin no //",
    "T02D2227:97a-17": "de gsungs pa /",
    "T02D2227:97a-18": "dga' ba khu ba 'bab pa ste //",
    "T02D2227:97a-19": "gtsug tor smin phrag padma'i tshal //",
    "T02D2227:97a-20": "mgrin pa snying gar mchog dga' ste //",
    "T02D2227:97a-21": "de nas dga' ba bral bar 'gyur //",
    "T02D2227:97a-22": "sna tshogs rol mos lte ba nas //",
    "T02D2227:97a-23": "ji srid gsang ba'i padmar son //",
    "T02D2227:97a-24": "de srid gsang ba'i nor bu nas //",
    "T02D2227:97a-25": "ma 'phros bar du lhan cig skyes //",
    "T02D2227:97a-26": "mi gnas pa yi mya ngan 'das //",
    "T02D2227:97a-27": "'dod chags chen po'i khyab bdag gtso //",
    "T02D2227:97a-28": "ma 'phros bde ba chags bral te //",
    "T02D2227:97a-29": "'di ni mya ngan 'das par gnas //",
    "T02D2227:97a-30": "chags bral las ni sdig pa med //",
    "T02D2227:97a-31": "bde ba mchog las bsod nams med //",
    "T02D2227:97a-32": "de phyir mi 'gyur bde ba'i sems //",
    "T02D2227:97a-33": "rtag tu der gnas mos par bya //",
    "T02D2227:97a-34": "'pho ba las ni chags bral 'byung //",
    "T02D2227:97a-35": "chags bral las ni sdug bsngal 'byung //",
    "T02D2227:97a-36": "sdug bsngal bas ni khams zad de //",
    "T02D2227:97a-37": "khams zad pas ni 'chi bar 'gyur //",
    "T02D2227:97a-38": "shi nas de dag bzhin du 'ang 'byung //",
    "T02D2227:97a-39": "srid par 'ching zhing skye ba ste //",
    "T02D2227:97a-40": "de phyir 'bad pas thams cad kyis //",
    "T02D2227:97a-41": "chags pa dor ba rnam par spangs //",
    "T02D2227:97a-42": "chags bral 'dod ldan ma yin te //",
    "T02D2227:97a-43": "'dod pa'i sbyor thabs 'di 'dod na //",
    "T02D2227:97a-44": "nga yis bstan pa rgyun du yang //",
    "T02D2227:97a-45": "ci ste rnal 'byor sdug bsngal bskyed //",
    "T02D2227:97a-46": "bde ba mi 'gyur rang bzhin gyis //",
    "T02D2227:97a-47": "mi 'gyur mchog ni bsgrub par bya //",
    "T02D2227:97a-48": "rten ni shor bar gyur pa yis //",
    "T02D2227:97a-49": "rten pa chags dang bral pa yin //",
    "T02D2227:97a-50": "spyi bor rgyas pa'i thig le ni //",
    "T02D2227:97b-0": "shes rab chags las zhu bar @97b 'gyur ;",
    "T02D2227:97b-1": "/ gang par gnas pa'i go 'phang ni //",
    "T02D2227:97b-2": "bcings pa dam pa'i don yin no //",
    "T02D2227:97b-3": "ji ltar zla ba 'char ba'i rim //",
    "T02D2227:97b-4": "'phel ba'i dus kyis rdzogs par 'gyur //",
    "T02D2227:97b-5": "de bzhin sems bskyed rim pa ni //",
    "T02D2227:97b-6": "'phel ba'i dus kyis rdzogs pa yin //",
    "T02D2227:97b-7": "de ni gtsug nas byung nas su //",
    "T02D2227:97b-8": "rdo rje nor bu gang bar 'gyur //",
    "T02D2227:97b-9": "de ni chags dang bral na nyams //",
    "T02D2227:97b-10": "rdo rje rtse mor rab rgyas 'gyur //",
    "T02D2227:97b-11": "bde chen rang bzhin 'di nyid ni //",
    "T02D2227:97b-12": "rdzogs pa'i sgra yis bstan pa yin //",
    "T02D2227:97b-13": "rdzogs pa mi bskyod gyur pa yin //",
    "T02D2227:97b-14": "skad cig gcig mngon rdzogs byang chub //",
    "T02D2227:97b-15": "ji ltar chu yi chu sna tshogs //",
    "T02D2227:97b-16": "rgya mtsho chen por ro mnyam 'gyur //",
    "T02D2227:97b-17": "de bzhin dngos po sna tshogs kyang //",
    "T02D2227:97b-18": "mi 'gyur ba der nyams par 'gyur //",
    "T02D2227:97b-19": "ji ltar khams rnams 'dus pa nyid //",
    "T02D2227:97b-20": "gang zhig dngul chus phug pa ltar //",
    "T02D2227:97b-21": "dngos po sna tshogs 'di dag kyang //",
    "T02D2227:97b-22": "mi 'gyur mchog gis za ba yin //",
    "T02D2227:97b-23": "mi 'gyur mchog gi bdag nyid kyis //",
    "T02D2227:97b-24": "rnam pa kun gyi rang bzhin 'dzin //",
    "T02D2227:97b-25": "stong pa las skyes dngos po rgyu //",
    "T02D2227:97b-26": "mi 'gyur las skyes bde 'bras bu //",
    "T02D2227:97b-27": "rgyu la 'bras bu bde rgyas btab //",
    "T02D2227:97b-28": "'bras bu la yang rgyus btab //",
    "T02D2227:97b-29": "stong nyid dngos po 'dzin pa'i rgyu //",
    "T02D2227:97b-30": "mi 'gyur snying rje 'dzin pas 'bras //",
    "T02D2227:97b-31": "byang chub sems de ma 'phos na //",
    "T02D2227:97b-32": "stong nyid snying rje dbyer med pa //",
    "T02D2227:97b-33": "ngo bo nyid kyis ma skyes pas //",
    "T02D2227:97b-34": "'byung ba zad par mi 'gyur te //",
    "T02D2227:97b-35": "sna tshogs 'di ni rang bzhin med ;",
    "T02D2227:97b-36": "/ dngos dang dngos med mtshan nyid gcig / yul dang dbang po'i sgo yis su //",
    "T02D2227:97b-37": "sems ni rdzogs pa'i rang bzhin te //",
    "T02D2227:97b-38": "gzhan du sprul gyis zos pa yi //",
    "T02D2227:97b-39": "sdug bsngal tshor ba rig pa min //",
    "T02D2227:97b-40": "ji ltar lcags kyi phyogs gcig na //",
    "T02D2227:97b-41": "gang phyir gser 'gyur rtsi gnas pa ;",
    "T02D2227:97b-42": "/'bar ba'i me yis bsregs na ni //",
    "T02D2227:97b-43": "thams cad gser du 'gyur ba yin //",
    "T02D2227:97b-44": "de bzhin sems kyi phyogs gcig tu 'ang //",
    "T02D2227:97b-45": "mi 'gyur ba de la legs gnas pa //",
    "T02D2227:97b-46": "'dod pa'i me yis rab bsregs nas //",
    "T02D2227:97b-47": "thams cad bde bar gyur pa yin //",
    "T02D2227:98a-0": "ji ltar lcags ni gser @98a * //",
    "T02D2227:98a-1": "gyur na //",
    "T02D2227:98a-2": "nam yang nag por 'gyur ba min //",
    "T02D2227:98a-3": "de bzhin sems nyid rtogs pa yang //",
    "T02D2227:98a-4": "rnam yang bag chags 'gyur ba min //",
    "T02D2227:98a-5": "gang phyir me yis sbyangs ba'i gser //",
    "T02D2227:98a-6": "lcags su gyur pa ma yin no //",
    "T02D2227:98a-7": "de bzhin phyir zhing phyir zhing sems //",
    "T02D2227:98a-8": "'dod chags me yis dri ma med //",
    "T02D2227:98a-9": "'dir mang smra ba ci zhig dgos //",
    "T02D2227:98a-10": "'jig rten kun rdzob bden pa la //",
    "T02D2227:98a-11": "lcags ni 'gyur bar byed pa yi //",
    "T02D2227:98a-12": "rtsi yi rang bzhin bsam mi khyab //",
    "T02D2227:98a-13": "don dam par ni rab brtags na //",
    "T02D2227:98a-14": "glo bur dri mas gos pa yi //",
    "T02D2227:98a-15": "sems nyid rtogs par gyur pa na //",
    "T02D2227:98a-16": "ye shes rang bzhin smos ci dgos //",
    "T02D2227:98a-17": "ji ltar rtsi yis bsgyur ba'i lcags //",
    "T02D2227:98a-18": "lcags kyi rjes su 'gro ba min //",
    "T02D2227:98a-19": "de bzhin bde bas bsgyur ba'i sems //",
    "T02D2227:98a-20": "sdug bsngal nyid du 'gyur ba min //",
    "T02D2227:98a-21": "zhes so //",
    "T02D2227:98a-22": "yang gsungs pa //",
    "T02D2227:98a-23": "rdo rje dbyings phyug ma yi rtsa //",
    "T02D2227:98a-24": "bha ga'i dbus na rnam par gnas //",
    "T02D2227:98a-25": "'bad pas nye bar thob nas su //",
    "T02D2227:98a-26": "bla ma'i bka' la goms pa yis //",
    "T02D2227:98a-27": "mdzub mo cung zad bskyod pa yis //",
    "T02D2227:98a-28": "phyi nang lce dang rdo rje yis //",
    "T02D2227:98a-29": "rtsa de rgyas par gyur pa las //",
    "T02D2227:98a-30": "mchog tu bde ba rab tu 'bab //",
    "T02D2227:98a-31": "pha rol phyin bcu rdzogs pa ste //",
    "T02D2227:98a-32": "stobs dang dbang po rnams dang ldan //",
    "T02D2227:98a-33": "sa bcu las ni 'das nas su //",
    "T02D2227:98a-34": "de las rtags su gyur pa med //",
    "T02D2227:98a-35": "ces so //",
    "T02D2227:98a-36": "yang gsungs pa /",
    "T02D2227:98a-37": "gang tshe ye shes mthong ba ni //",
    "T02D2227:98a-38": "rnal 'byor pa ni bde bar gnas //",
    "T02D2227:98a-39": "'gyur med thun nas zhag gcig gam //",
    "T02D2227:98a-40": "zla phyed zla ba lo gcig gam //",
    "T02D2227:98a-41": "bskal pa'am bskal pa stong du 'am //",
    "T02D2227:98a-42": "ye shes mngon par sbyor pas gnas //",
    "T02D2227:98a-43": "yang gsungs pa //",
    "T02D2227:98a-44": "ji srid rnal 'byor byang chub sems //",
    "T02D2227:98a-45": "gtong par byed pa ma yin pas //",
    "T02D2227:98a-46": "de srid rgyun mi 'chad pa 'thob //",
    "T02D2227:98a-47": "dga' ba las skyes bde ba yi //",
    "T02D2227:98a-48": "byang chub sems de lhung gyur na //",
    "T02D2227:98a-49": "dngos grub kun gyi gter yin pas //",
    "T02D2227:98a-50": "rnam shes phung po brgyal 'gyur nas //",
    "T02D2227:98a-51": "dngos grub ma smad ga la yod //",
    "T02D2227:98a-52": "ces gsungs so //",
    "T02D2227:98a-53": "las dang dam tshig phyag rgya yi //",
    "T02D2227:98a-54": "dus su lhan cig skyes pa rtogs //",
    "T02D2227:98a-55": "chos kyi phyag rgya phyag rgya che //",
    "T02D2227:98b-0": "gnyis ni lhan cig skyes pa @98b mchog / byang sems bral na bde ba yin //",
    "T02D2227:98b-1": "brgya lam na yang mi 'thob po //",
    "T02D2227:98b-2": "bde chen nyid ni ma gtogs pa //",
    "T02D2227:98b-3": "nam yang gsang sngags theg pa med //",
    "T02D2227:98b-4": "shes rab ye shes thob pas na //",
    "T02D2227:98b-5": "las kyi phyag rgya lhan cig skyes //",
    "T02D2227:98b-6": "tha ma 'bring sogs dbye ba yis //",
    "T02D2227:98b-7": "de nyid rang bzhin dkyil 'khor bsgom //",
    "T02D2227:98b-8": "las kyi phyag rgya snyoms 'jug pas //",
    "T02D2227:98b-9": "dam tshig dkyil 'khor bsgom par bya //",
    "T02D2227:98b-10": "tha mas bskyed pa bsgom pa ste //",
    "T02D2227:98b-11": "las kyi yan lag dang bral 'bring //",
    "T02D2227:98b-12": "rab kyis kyang ni bsam bya ba //",
    "T02D2227:98b-13": "myur du rdzogs pa'i dkyil 'khor ro //",
    "T02D2227:98b-14": "chos kyi phyag rgya bsgom pa ni //",
    "T02D2227:98b-15": "tha mas rtsa dang yi ge rim //",
    "T02D2227:98b-16": "gtum mo'i bye brag 'bring gis so //",
    "T02D2227:98b-17": "mi shigs pa ni rab kyis te //",
    "T02D2227:98b-18": "thig le phra sogs rnal 'byor pas //",
    "T02D2227:98b-19": "bsdus pa rig par 'dod pa yin //",
    "T02D2227:98b-20": "rab kyi tha mas bsgom bya na //",
    "T02D2227:98b-21": "khams gsum po ni gzhal yas khang ;",
    "T02D2227:98b-22": "/ sems can rnams ni dkyil 'khor ba //",
    "T02D2227:98b-23": "rnal 'byor pa ni dkyil 'khor bdag / de bshad pa //",
    "T02D2227:98b-24": "'di ni gnas gsum ma yin gzhal yas khang pa yin //",
    "T02D2227:98b-25": "srog chags ma yin 'di ni rgyal ba yin //",
    "T02D2227:98b-26": "'khor lo'i bdag po nga yin dbang po ma yin te //",
    "T02D2227:98b-27": "sa la sogs pa 'ang ma yin gzugs la sogs pa 'ang min //",
    "T02D2227:98b-28": "chos nyid bdag nyid de nyid des na dkyil 'khor pa yang yin //",
    "T02D2227:98b-29": "sna tshogs dkyil 'khor 'khor lor shes na ci ste 'khrul par byed //",
    "T02D2227:98b-30": "ces bstan to //",
    "T02D2227:98b-31": "khams bzhi dang ni phung po dag / lha mo ye shes he ru kas ;",
    "T02D2227:98b-32": "/'khor lo rgyas btab de bzhin nyid //",
    "T02D2227:98b-33": "rab kyi 'bring po'i bsgom bya ba //",
    "T02D2227:98b-34": "sna tshogs pa bdag med de bzhin nyid //",
    "T02D2227:98b-35": "thabs dang shes rab stobs kyis su //",
    "T02D2227:98b-36": "zung 'jug lhun gyis grub pa ste //",
    "T02D2227:98b-37": "dkyil 'khor snying po bsdus pa nyid //",
    "T02D2227:98b-38": "sems ni rtog med sbyor bas kyang ;",
    "T02D2227:98b-39": "/ sems de nyid ni brtag mi bya //",
    "T02D2227:98b-40": "kun nas thams cad mchog yin te //",
    "T02D2227:98b-41": "rnam med dbang po'i yul las 'das //",
    "T02D2227:98b-42": "dngos dang dngos med rang bzhin nyid //",
    "T02D2227:98b-43": "dngos dang dngos med rnam par spangs //",
    "T02D2227:98b-44": "mtha' bzhi las ni rnam grol zhing //",
    "T02D2227:99a-0": "mtha' bzhi dag ni mnyam par @99a * //",
    "T02D2227:99a-1": "brten ;",
    "T02D2227:99a-2": "/ sna tshogs sgro btags gnas pa med //",
    "T02D2227:99a-3": "chags med bde ba chen po nyid //",
    "T02D2227:99a-4": "'bras bu de nyid mi mthun phyogs //",
    "T02D2227:99a-5": "brtags pa de nyid ma brtags pa'o //",
    "T02D2227:99a-6": "de rkyen thob pas skye ba ste //",
    "T02D2227:99a-7": "skye ba med pa'i rang bzhin te //",
    "T02D2227:99a-8": "bems po med de rang rig pas //",
    "T02D2227:99a-9": "mi shes pa dang ma mthong ba //",
    "T02D2227:99a-10": "brtags pas nam mkha' dngos med de //",
    "T02D2227:99a-11": "de ni mi 'gyur brtan pa'o //",
    "T02D2227:99a-12": "chad pa min pas dngos med min //",
    "T02D2227:99a-13": "skye ba med pas rang bzhin nyid //",
    "T02D2227:99a-14": "kun rdzob las skyes dngos po ste //",
    "T02D2227:99a-15": "chos rnams thams cad lhan cig skyes //",
    "T02D2227:99a-16": "gnyug ma'i dga' ba'i rang bzhin nyid //",
    "T02D2227:99a-17": "bdag byin brlabs pas rang byung ste /",
    "T02D2227:99a-18": "mi nyams pas na mi shigs pa'o //",
    "T02D2227:99a-19": "chos kyi phyag rgya phyag rgya che //",
    "T02D2227:99a-20": "gnyis med mos pas ldan pa'o //",
    "T02D2227:99a-21": "dbang po mchog gi rnal 'byor pa //",
    "T02D2227:99a-22": "rab kyi yang ni rab yin no //",
    "T02D2227:99a-23": "rgyu dang 'bras bu dbyer med pas //",
    "T02D2227:99a-24": "sgom pa'i rig pa bdag la med //",
    "T02D2227:99a-25": "ji ltar bskyed pas nyams myong pas //",
    "T02D2227:99a-26": "dran dang dran pa nyams pa nyid //",
    "T02D2227:99a-27": "ma skyes pa yi ro tshor bas //",
    "T02D2227:99a-28": "de bzhin bsgom pa'ang rtogs pa'o //",
    "T02D2227:99a-29": "gang phyir shes rab bsgom pa yis //",
    "T02D2227:99a-30": "stong nyid so sor rtogs pa yin //",
    "T02D2227:99a-31": "dpal ldan dgyes rdor sogs rgyud du //",
    "T02D2227:99a-32": "bcom ldan 'das kyis gsal bar gsungs //",
    "T02D2227:99a-33": "chos rnams thams cad yongs shes na //",
    "T02D2227:99a-34": "bsgom pa nyid ni bsgom pa min //",
    "T02D2227:99a-35": "gang phyir bdag byin brlab rim des //",
    "T02D2227:99a-36": "zung 'jug rim pa 'ang de bzhin no ;",
    "T02D2227:99a-37": "/ bde chen mngon par rdzogs byang chub //",
    "T02D2227:99a-38": "de bzhin phyag rgya chen po mchog / chos kyi de nyid rig pa yis //",
    "T02D2227:99a-39": "ngal bar gyur pa ma yin te //",
    "T02D2227:99a-40": "chos kyi de nyid la bzhugs phyir //",
    "T02D2227:99a-41": "de yis 'byed par rab tu bstan //",
    "T02D2227:99a-42": "bla ma dam pa'i man ngag gis //",
    "T02D2227:99a-43": "gsal bar gyur gyi gzhan du min //",
    "T02D2227:99a-44": "'di la gzhan gyis bstan pa yis //",
    "T02D2227:99a-45": "don rtogs pa ni ma yin no //",
    "T02D2227:99a-46": "chos 'byung las skyes ye shes ni //",
    "T02D2227:99a-47": "ji bzhin 'di la rtogs par gsungs //",
    "T02D2227:99a-48": "rang gi mos pas tshig gi don //",
    "T02D2227:99a-49": "gzung ba dngos ma yin no //",
    "T02D2227:99b-0": "de bzhin bzhi po thams @99b cad kyang //",
    "T02D2227:99b-1": "'di la sogs pa gsungs pa ni //",
    "T02D2227:99b-2": "ji ltar de bzhin sku bzhi pa'o //",
    "T02D2227:99b-3": "bla ma dam pa'i thabs kyis gsal //",
    "T02D2227:99b-4": "stong nyid bde ba dngos po ste //",
    "T02D2227:99b-5": "bde ba bde ba chen por 'dod //",
    "T02D2227:99b-6": "bde ba ro mnyam bde ba nyid //",
    "T02D2227:99b-7": "lhan cig skyes pa chos kyi sku //",
    "T02D2227:99b-8": "de nyid bde ba'i don byed pas //",
    "T02D2227:99b-9": "longs spyod rdzogs dang sprul pa yang //",
    "T02D2227:99b-10": "rnam pa lnga yi ro de nyid //",
    "T02D2227:99b-11": "thams cad gnyug mar bye brag med //",
    "T02D2227:99b-12": "ces pa dang /",
    "T02D2227:99b-13": "sangs rgyas sku lnga'i bdag nyid can //",
    "T02D2227:99b-14": "zhes pa la sogs gsungs pa yang //",
    "T02D2227:99b-15": "sku lnga thob par gyur pa ni //",
    "T02D2227:99b-16": "de nyid ro gcig pa yi tshul //",
    "T02D2227:99b-17": "sku bzhi ru ni rnam phye ba //",
    "T02D2227:99b-18": "dbyer med pas na rnam lnga ba'o //",
    "T02D2227:99b-19": "de nyid tsam du gcig pa 'di //",
    "T02D2227:99b-20": "sku yang de ltar 'dod pa yin //",
    "T02D2227:99b-21": "ji ltar 'di ni bdag gi blos //",
    "T02D2227:99b-22": "so sor rig pa mnyam par 'jug / dam chos yul la shes rab kyis //",
    "T02D2227:99b-23": "ji ltar blo gros kyis thob ltar //",
    "T02D2227:99b-24": "'di ni cung zad brjod pa las //",
    "T02D2227:99b-25": "ji ltar 'byung ba'i don rtogs pa //",
    "T02D2227:99b-26": "'gro rnams de yi snod du shog / gnas pa bsdu pa rdzogs so /",
    "T02D2227:99b-28": "// / slob dpon chen po dpal lhan cig skyes pa'i",
    "T02D2227:99b-29": "rdo rjes mdzad pa bla ma dha ri shr'i dzny'a",
    "T02D2227:99b-30": "na'i zhal snga nas dang /",
    "T02D2227:99b-31": "bod kyi lo ts'a ba rma ban chos 'bar gyis bsgyur ba'o //",
    "T02D2227:99b-32": "phyis par ston gyis zhus nas bla ma rgya gar ba dang /"
}