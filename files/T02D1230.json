{
    "T02D1230:41a-0": "@41a # // rgya gar skad du /",
    "T02D1230:41a-1": "yo ga yo g'i ni n'am a'a sa dar na aa lo pe de sha n'a ma /",
    "T02D1230:41a-2": "bod skad du /",
    "T02D1230:41a-3": "rnal 'byor pha dang rnal 'byor ma rnams la thun",
    "T02D1230:41a-4": "mong ma yin pa'i don la gdams pa zhes bya",
    "T02D1230:41a-5": "ba dpal he ru ka la phyag 'tshal lo //",
    "T02D1230:41b-0": "dur khrod ha ha @41b sgrogs pa zhes bya ba ru /",
    "T02D1230:41b-1": "rgyal po sa munydza ya zhes bya bas yon bdag byas te /",
    "T02D1230:41b-2": "slob dpon dombi he ru ka la sogs pa rnal",
    "T02D1230:41b-3": "'byor pa'i tshogs dpag tu med pa 'dus te tshogs",
    "T02D1230:41b-4": "kyi 'khor lo bskor ba las /",
    "T02D1230:41b-5": "bram ze mu ba kha da zhes pas slob dpon",
    "T02D1230:41b-6": "la ma zhus par stan las langs nas phyir song",
    "T02D1230:41b-7": "ba las / rnal 'byor pa rnams kyis bag dang",
    "T02D1230:41b-8": "mi ldan par rtogs nas phyir dbyung ba'i las byas",
    "T02D1230:41b-9": "te chogs khang du ma btsud do //",
    "T02D1230:41b-10": "de nas slob dpon dombi he ru kas rnal 'byor pa rnams la gdams pa /",
    "T02D1230:41b-11": "kye theg pa chen po thun mong ma yin pa'i",
    "T02D1230:41b-12": "lam 'di la zhugs nas dam tshig dang brtul zhugs",
    "T02D1230:41b-13": "dang 'gal bar mi bya ste /",
    "T02D1230:41b-14": "de skad du yang rnal 'byor ma kun du spyod pa'i rgyud las /",
    "T02D1230:41b-15": "dbang thob nas ni dam tshig nyams mi bya //",
    "T02D1230:41b-16": "tshogs kyi 'khor lo mthun byas gnas su bskor //",
    "T02D1230:41b-17": "bya ba thams cad he ru ka yi bdag / tshul ma yin pa byed pa tshar gcod do //",
    "T02D1230:41b-18": "zhes 'byung bas so //",
    "T02D1230:41b-19": "ae ma'o rnal 'byor pa rnams kyis rtsod pa'i dus",
    "T02D1230:41b-20": "su gyur na yang tshe gcig gi phyag rgya chen",
    "T02D1230:41b-21": "po'i dngos grub thob par byed pa'i thabs mchog tu",
    "T02D1230:41b-22": "gyur pa tshogs kyi 'khor lo 'di dag la longs",
    "T02D1230:41b-23": "spyod du yod pa 'di ni thun mong ma yin",
    "T02D1230:41b-24": "pa'i bsod nams kyi mthu las grub pas na //",
    "T02D1230:41b-25": "kye rdo rje 'dzin pa rnams dga' bar byos shig",
    "T02D1230:41b-26": "/'khor lo dam pa 'di dag kyang phal pa'i gnas",
    "T02D1230:41b-27": "dag tu bskor bar mi bya ste tshong 'dus spang",
    "T02D1230:41b-28": "bar bya'o // g-yeng ba'i grong dang /",
    "T02D1230:41b-29": "bram ze'i khyim dang rgyal po'i pho brang dang /",
    "T02D1230:41b-30": "rje rigs kyi khyim dang ;",
    "T02D1230:41b-31": "dge 'dun gyi kun dga' ra ba dang /",
    "T02D1230:41b-32": "kla klo bag med ba dag spang bar bya'o //",
    "T02D1230:41b-33": "mu stegs kyi grong dang 'brog dgon pa dang /",
    "T02D1230:41b-34": "gcan gzan gdug pa can rgyu ba'i gnas dag kyang spang bar bya'o //",
    "T02D1230:41b-35": "mkha' 'gro ma rgyu ba'i gnas dang /",
    "T02D1230:41b-36": "grong zad pa'i mtha' dang /",
    "T02D1230:41b-37": "dgon pa dang /",
    "T02D1230:41b-38": "lha khang dang /",
    "T02D1230:41b-39": "dur khrod dang /",
    "T02D1230:41b-40": "phug stong dang /",
    "T02D1230:41b-41": "shing drung dang /",
    "T02D1230:41b-42": "nags tshal gyi mthongs dag tu tshogs kyi khang pa rim pa gsum dang ldan pa brtsigs te /",
    "T02D1230:41b-43": "tshogs kyi 'khor lo 'am /",
    "T02D1230:41b-44": "dpa' bo'i ston mo bya'o //",
    "T02D1230:41b-45": "de dag brda dang mi ldan pa dag 'du bar mi bya'o //",
    "T02D1230:42a-0": "slob @42a * //",
    "T02D1230:42a-1": "dpon gyis ma bsgo bar brda mi bya'o //",
    "T02D1230:42a-2": "gsol ba ma btab par sgo mi dbye'o //",
    "T02D1230:42a-3": "bsang gtor ma byas par nang du mi 'gro'o //",
    "T02D1230:42a-4": "mchod yon ma grangs par gtam mi bya'o //",
    "T02D1230:42a-5": "slob dpon la me tog pa ma phul bar thang la 'dug par mi bya'o //",
    "T02D1230:42a-6": "las kyi sems dpa' dang sems mas ma bsgos par gral du 'dug par mi bya'o //",
    "T02D1230:42a-7": "gsol ba ma btab par ting nge 'dzin la mnyam par gzhag par mi bya'o //",
    "T02D1230:42a-8": "thig le ma bkod par rnal 'byor pa la mchod par mi bya'o //",
    "T02D1230:42a-9": "bdud rtsis ma bran par kha zas byin gyis brlab par mi bya'o //",
    "T02D1230:42a-10": "'jigs pa dang dogs pa ngo tsha ba med par longs spyad par bya'o //",
    "T02D1230:42a-11": "zas la zhen par mi bya'o //",
    "T02D1230:42a-12": "rnal 'byor pho mo la chags par mi bya'o //",
    "T02D1230:42a-13": "gcer bu pa'i cha byad kyis gnas par mi bya'o //",
    "T02D1230:42a-14": "dur khrod kyi rgyan byin gyis ma brlabs par bgo bar mi bya'o //",
    "T02D1230:42a-15": "rtog pa dang 'dzem pas zos na dmyal ba chu bur can du skye'o //",
    "T02D1230:42a-16": "des dge slong la sogs pa rtog pa dang ldan pas kyang 'dir rtog par mi bya'o //",
    "T02D1230:42a-17": "skyil krung gis gnas par bya'o //",
    "T02D1230:42a-18": "rgan po'i rim pa bzhin du gral la 'dug par bya'o //",
    "T02D1230:42a-19": "slob dpon gyis snyoms par ma zhugs par snyoms par 'jug par mi bya'o //",
    "T02D1230:42a-20": "zas la lag pa gnyis kyis drang zhing gnyis kyis blang bar bya'o //",
    "T02D1230:42a-21": "slob dpon la ma zhus par glu dang gar dang bag yangs pa'i spyod pa mi bya'o //",
    "T02D1230:42a-22": "shing la sogs pa 'og gzhi med pa'i phyogs su zas gzhag par mi bya'o //",
    "T02D1230:42a-23": "khyim pa la sogs pa'i blo chung ba rnams kyang",
    "T02D1230:42a-24": "ma gus pa dang skur pa 'debs par mi bya'o",
    "T02D1230:42a-25": "// btab na mnar med pa'i sems can dmyal bar skye'o zhes rgyud las gsungs so //",
    "T02D1230:42a-26": "ae ma'o rnal 'byor pa rnams pha rol gyi skyon",
    "T02D1230:42a-27": "rtog par ma byed cig / mtshang 'bru ba dang",
    "T02D1230:42a-28": "/ rtsod pa dang /",
    "T02D1230:42a-29": "nga rgyal dus thams cad du spang bar bya'o //",
    "T02D1230:42a-30": "bla ma la ma zhus par bya ba la ma",
    "T02D1230:42a-31": "'jug cig / rnal 'byor pa rnams kyi spyod pa'i",
    "T02D1230:42a-32": "brtul zhugs la ma skrag cig / gal te skrag",
    "T02D1230:42a-33": "na rdo rje dmyal bar skye bar 'gyur ro //",
    "T02D1230:42a-34": "dpa' bo dang mi ldan pa'i dpa' mo dang /",
    "T02D1230:42b-0": "dpa' mo @42b dang mi ldan pa'i dpa' bo dag gis tshogs kyi 'khor lo bskor bar mi bya'o //",
    "T02D1230:42b-1": "dkyil 'khor dang mi ldan par dpa' bo'i ston mo dag kyang mi bya'o //",
    "T02D1230:42b-2": "kye ma rnal 'byor rnams zas la brkam pa dang /",
    "T02D1230:42b-3": "chags pa dang /",
    "T02D1230:42b-4": "lus kyi ched dang stobs kyi phyir mi bza' snye /",
    "T02D1230:42b-5": "gal te zos na yi dags rgyu bcings su skye bar 'gyur ro //",
    "T02D1230:42b-6": "kye ma rnal 'byor pa rnams 'dod chags dang /",
    "T02D1230:42b-7": "zhe sdang dang /",
    "T02D1230:42b-8": "gti mug dang /",
    "T02D1230:42b-9": "nga rgyal dang /",
    "T02D1230:42b-10": "phra dog gis gnas par ma byed cig / sgyu ma mkhan gyi gtam dang /",
    "T02D1230:42b-11": "rol mo mkhan dang /",
    "T02D1230:42b-12": "rgyal po'i gtam dang dmag dang /",
    "T02D1230:42b-13": "tshong dang /",
    "T02D1230:42b-14": "sman dang /",
    "T02D1230:42b-15": "bzo dang /",
    "T02D1230:42b-16": "don med pa'i bstan bcos dang /",
    "T02D1230:42b-17": "nyan thos kyi bslab par bya ba dang /",
    "T02D1230:42b-18": "rigs ngan dang /",
    "T02D1230:42b-19": "smad 'tshong ma la sogs pa'i gtam smra bar ma",
    "T02D1230:42b-20": "byed cig / rkang pa brkyang ba la sogs pa'i",
    "T02D1230:42b-21": "'dug stangs kyis lus ma bsdams par 'dug par mi",
    "T02D1230:42b-22": "bya'o // lar lus ngag yid gsum ma bsdams par gnas par mi bya'o //",
    "T02D1230:42b-23": "las dang po pa la rtog pa dang mi ldan",
    "T02D1230:42b-24": "pa dag gis kyang spyod pa dam pa dag gis",
    "T02D1230:42b-25": "nye sar zhog cig / spyod pa gang la yang",
    "T02D1230:42b-26": "mi dad par ma byed cig / zas mang du",
    "T02D1230:42b-27": "bza' bar bya'o // zas la dpya bar mi bya'o //",
    "T02D1230:42b-28": "zas mnye bar mi bya'o //",
    "T02D1230:42b-29": "skom ci rnyed pa btung bar bya'o //",
    "T02D1230:42b-30": "bla mas bka' stsal pa dag ni thams cad bya'o //",
    "T02D1230:42b-31": "zas kyis lus ma 'byongs pa'i phyir 'byung bar mi bya'o //",
    "T02D1230:42b-32": "gtor ma ma btang ba'i phyir 'byung bar mi bya'o //",
    "T02D1230:42b-33": "ma zhus pa dang /",
    "T02D1230:42b-34": "bsngo ba ma byas pa dang /",
    "T02D1230:42b-35": "smon lam ma btab par nyal bar mi bya'o //",
    "T02D1230:42b-36": "kye ma rnal 'byor pa rnams don chen po dang",
    "T02D1230:42b-37": "ldan par go bar gyis shig / dga' ba dang",
    "T02D1230:42b-38": "/ spro ba dang /",
    "T02D1230:42b-39": "sems gzengs mtho bar gyis shig / tshul 'di dag",
    "T02D1230:42b-40": "gzhan du smra bar ma byed cig / gal te",
    "T02D1230:42b-41": "smras na mkha' 'gro ma rnams kyis mgo 'gas par",
    "T02D1230:42b-42": "byed cing / dngos grub kyang 'jig par byed do //",
    "T02D1230:42b-43": "de bas na 'di dag las ma nyams par bya'o zhes gdams ngag gsungs pa'o //",
    "T02D1230:42b-44": "slob dpon dombi he ru kas thun mong ma yin pa'i don gyi gdams ngag brjod pa rdzogs so /"
}