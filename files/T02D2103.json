{
    "T02D2103:133b-0": "@133b # // / rgya gar skad du /",
    "T02D2103:133b-1": "ti la ka siddhi /",
    "T02D2103:133b-2": "bod skad du /",
    "T02D2103:133b-3": "thig le grub pa /",
    "T02D2103:133b-4": "'phags pa 'jam dpal ye shes sems dpa' chen po la phyag 'tshal lo //",
    "T02D2103:133b-5": "gang blo dri ma'i rgyun 'dzag gab //",
    "T02D2103:133b-6": "nges par byed pa'i thig le rim //",
    "T02D2103:133b-7": "gang gis gang la de bstan na //",
    "T02D2103:133b-8": "bde ba chen po'i rgyun 'dzag 'gyur //",
    "T02D2103:133b-9": "mchog bzang bla ma'i zhabs pad la //",
    "T02D2103:133b-10": "dkon mchog gsum dang mtshungs btud de //",
    "T02D2103:133b-11": "ye shes rdo rje 'chang bla ma //",
    "T02D2103:133b-12": "gsang ba'i thigs pa bshad par bya //",
    "T02D2103:133b-13": "bdag nyid lha'i rnal 'byor gyis //",
    "T02D2103:133b-14": "sa bon cho 'phrul kun bsdus te //",
    "T02D2103:133b-15": "de nyid la ni dmigs pa yis //",
    "T02D2103:133b-16": "yi ge dran pa rdzogs par 'gyur //",
    "T02D2103:133b-17": "skad cig la ni rnam grangs brgyad //",
    "T02D2103:133b-18": "go rims bzlas pa bstan pa dang //",
    "T02D2103:133b-19": "thig le chen por yang bsdus te //",
    "T02D2103:133b-20": "reg bya'i dran pa rdzogs par 'gyur //",
    "T02D2103:133b-21": "de nyid bcu drug gyur pa gang //",
    "T02D2103:133b-22": "yi ge'i phreng bas bgrang byas te //",
    "T02D2103:133b-23": "'pho dang 'jug pa'i rnal 'byor gyis //",
    "T02D2103:133b-24": "rlung gi dran pa rdzogs par 'gyur //",
    "T02D2103:133b-25": "rnam shes ye shes mthong ba gang //",
    "T02D2103:133b-26": "yul min shes pa'i mtshan nyid las //",
    "T02D2103:133b-27": "'gro dang 'ong ba mi dmigs pa //",
    "T02D2103:133b-28": "thig le dran pa rdzogs par 'gyur //",
    "T02D2103:133b-29": "steng dang 'og la dmigs pa'i yid //",
    "T02D2103:133b-30": "thig le stong pa yi ge brgya //",
    "T02D2103:133b-31": "yid gnas ldang 'jug med pa dang //",
    "T02D2103:133b-32": "stong pa chen po yi ge lnga //",
    "T02D2103:133b-33": "'og gi gnas la dmigs nas kyang ;",
    "T02D2103:133b-34": "/ thig le chen po yi ge med //",
    "T02D2103:133b-35": "phyed cha lhag pa zla ba'i gnas //",
    "T02D2103:133b-36": "gsang sngags chen po rigs gsum pa //",
    "T02D2103:133b-37": "'byung dang 'jug dang dran par bzlas //",
    "T02D2103:133b-38": "gsang sngags las byung yi ge med //",
    "T02D2103:133b-39": "gnas med gnas la gnas pa gang //",
    "T02D2103:133b-40": "sangs rgyas kun gyis rtogs bya ba //",
    "T02D2103:134a-0": "sangs rgyas @134a * //",
    "T02D2103:134a-1": "byang chub bla na med //",
    "T02D2103:134a-2": "sbyor ba rdzogs dang sbyor ba gcig pa dang //",
    "T02D2103:134a-3": "dran pas gnas dang longs spyod chen po dang //",
    "T02D2103:134a-4": "bsam mi khyab dang lnga yis thig le grub //",
    "T02D2103:134a-5": "dam pa'i zhal gyi tshig gis 'ching ba grol //",
    "T02D2103:134a-6": "ri khrod mgon po las rnyed pa'i //",
    "T02D2103:134a-7": "man ngag gzhung gi dbu ma l'a //",
    "T02D2103:134a-8": "nang gi nang la 'jug pa'i rim //",
    "T02D2103:134a-9": "kun kyang bde gshegs gnas thob shog / thig le",
    "T02D2103:134a-10": "grub pa rgya gar gyi mkhan po dpal ldan gnyis",
    "T02D2103:134a-11": "su med pa'i rdo rjes mdzad pa rdzogs so /"
}