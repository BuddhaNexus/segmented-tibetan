{
    "T02D2169:313b-0": "@313b # // rgya gar skad du /",
    "T02D2169:313b-1": "ma h'a yaksha se n'a pa ti n'i l'am ba ra dha ra badzra p'a ni s'a dha nam /",
    "T02D2169:313b-2": "bod skad du /",
    "T02D2169:313b-3": "gnod sbyin gyi sde dpon chen po lag na rdo rje gos sngon po can gyi sgrub thabs /",
    "T02D2169:313b-4": "bcom ldan 'das mthu stobs kyi bdag po dpal phyag na rdo rje la phyag 'tshal lo //",
    "T02D2169:313b-5": "nyon mongs gdung ba sel mdzad pa'i //",
    "T02D2169:313b-6": "zla ba lta bu'i mthu mnga' ba'i //",
    "T02D2169:313b-7": "thams cad sel zhing snang bar byed //",
    "T02D2169:313b-8": "mthu stobs can la phyag 'tshal lo //",
    "T02D2169:313b-9": "las mtha'i rtsod pa'i dus su ni //",
    "T02D2169:313b-10": "las ngan rtsod pa zhes byed pa //",
    "T02D2169:313b-11": "nyi ma lta bu'i 'od zer ni //",
    "T02D2169:313b-12": "bdag gis phan phyir bshad par bya //",
    "T02D2169:313b-13": "las kyi dbang gis mi mthun pa'i //",
    "T02D2169:313b-14": "nad la sogs pa sna tshogs 'byung //",
    "T02D2169:314a-0": "de nyid 'joms byed mthu yi mchog / gsang sngags 'khor lo @314a * //",
    "T02D2169:314a-1": "bshad par bya //",
    "T02D2169:314a-2": "dang por snod rnams bstan pa'i phyir //",
    "T02D2169:314a-3": "slob dpon sgrub po gnyis su dbye //",
    "T02D2169:314a-4": "shes rab snying rje ldan pa dang //",
    "T02D2169:314a-5": "dam tshig sngom pa gnas pa dang //",
    "T02D2169:314a-6": "snod rnams dbye ba'i rim shes dang //",
    "T02D2169:314a-7": "'gro don phan sems brtson pa dang //",
    "T02D2169:314a-8": "dbang rnams rdzogs shing man ngag thob //",
    "T02D2169:314a-9": "rgyud don gzhan rnams shes pa dang //",
    "T02D2169:314a-10": "pha rol phyin pa'i don la mkhas //",
    "T02D2169:314a-11": "bden pa rnam gnyis gtan la 'bebs //",
    "T02D2169:314a-12": "nyon mongs chung zhing sems rnams thul //",
    "T02D2169:314a-13": "lus ngag yid gsum spyod lam mkhas //",
    "T02D2169:314a-14": "dus dang gnas skabs dbye ba shes //",
    "T02D2169:314a-15": "bya dang mi bya'i rim pa dang //",
    "T02D2169:314a-16": "gnang dang dgag pa'i rim brtson rnams //",
    "T02D2169:314a-17": "shes pa de ni slob dpon nyid //",
    "T02D2169:314a-18": "dang ldan bla ma la ni gus //",
    "T02D2169:314a-19": "g-yo sgyu med pa'i bsam pa yis //",
    "T02D2169:314a-20": "rdzas dang lus srog 'bul byed dang //",
    "T02D2169:314a-21": "yang nas yang du gsol 'debs pa //",
    "T02D2169:314a-22": "spyod lam la sogs mdzes pa yis ;",
    "T02D2169:314a-23": "/ dus rim du ni 'khor byed pa //",
    "T02D2169:314a-24": "mandal me tog bcas pa yin //",
    "T02D2169:314a-25": "gus pas zhabs la phyag byed pa //",
    "T02D2169:314a-26": "slob mar zhugs kyi shes par bya //",
    "T02D2169:314a-27": "phyag rgya mchog ni don du gnyer //",
    "T02D2169:314a-28": "mi rnams kun gyis dben pa yi //",
    "T02D2169:314a-29": "yid du 'ong ba'i gnas dag tu //",
    "T02D2169:314a-30": "yo byad rdzas rnams 'tshogs pa yis //",
    "T02D2169:314a-31": "dag ba la sogs sngon 'gro bas //",
    "T02D2169:314a-32": "yid gnyis med pa'i brtson 'grus ldan //",
    "T02D2169:314a-33": "gus pas man ngag bdud rtsi 'di //",
    "T02D2169:314a-34": "glegs bam la ni brten pa brtsams //",
    "T02D2169:314a-35": "nges pa'i man ngag bdud rtsi 'di //",
    "T02D2169:314a-36": "rna brgyud 'ongs te thugs la gnas //",
    "T02D2169:314a-37": "zhal gyi sgo ru bton nas kyang ;",
    "T02D2169:314a-38": "/ de bzhin sgrub pos blang bar bya //",
    "T02D2169:314a-39": "thabs kyi sbyor ba mkhas pa yis //",
    "T02D2169:314a-40": "dang po dus su rdzogs pa dang //",
    "T02D2169:314a-41": "rim bzhin lnga yi bar du blang //",
    "T02D2169:314a-42": "de ltar blangs pa'i don shes na //",
    "T02D2169:314a-43": "gang 'dod pa yi don rnams 'grub //",
    "T02D2169:314a-44": "rgyud sogs gzhan nas 'byung ba yi //",
    "T02D2169:314a-45": "de lta bu yi don shes pas //",
    "T02D2169:314a-46": "sgrub po zhes ni btags pa yin //",
    "T02D2169:314a-47": "sgrub pa po ni de dag kyang //",
    "T02D2169:314a-48": "shes rab snying rje che brtson ni //",
    "T02D2169:314a-49": "dang po bla ma bsten gyur nas //",
    "T02D2169:314a-50": "de nas rang nyid 'jug par 'gyur //",
    "T02D2169:314a-51": "yang na de tsam mi ldan yang //",
    "T02D2169:314a-52": "yul dang dus kyis bskal gyur na //",
    "T02D2169:314b-0": "cha rkyen rdzogs par tshang @314b dgos pas //",
    "T02D2169:314b-1": "bla ma la ni gus pa yis //",
    "T02D2169:314b-2": "skyob byed mthu rnams mi 'dra bas //",
    "T02D2169:314b-3": "bsam gyis mi khyab mthu ldan pa //",
    "T02D2169:314b-4": "nges par shin tu rdzogs par bya //",
    "T02D2169:314b-5": "de rnams dgos pa'i bstan pa ni //",
    "T02D2169:314b-6": "dper na dpa' bo g-yul du zhugs na //",
    "T02D2169:314b-7": "go rnams rdzogs par ma gyur pas //",
    "T02D2169:314b-8": "mtshon gyis phog ste slar log ltar //",
    "T02D2169:314b-9": "de bzhin bsgrub pa'i cha rkyen yang //",
    "T02D2169:314b-10": "ma tshang slar la ldog nyan yod //",
    "T02D2169:314b-11": "yang na mthu rnams bsam mi khyab //",
    "T02D2169:314b-12": "sman gyi mthu rnams ji bzhin te //",
    "T02D2169:314b-13": "gang la gang 'phrod las dang rkyen //",
    "T02D2169:314b-14": "mkhas pa yis ni shes par bya //",
    "T02D2169:314b-15": "de yi don rnams shes bya ba //",
    "T02D2169:314b-16": "bde gshegs sras po mkhas pas su //",
    "T02D2169:314b-17": "rgyud du bya ba brgyad ces bya //",
    "T02D2169:314b-18": "dngos grub rnam gnyis thob byed pa'i //",
    "T02D2169:314b-19": "bskyed rdzogs shes pa'i gtso bo yis //",
    "T02D2169:314b-20": "de yi yan lag 'khor bshad pa //",
    "T02D2169:314b-21": "tshogs 'khor sbyin sreg gtor chen po //",
    "T02D2169:314b-22": "'khrul 'khor las rnams phran tshogs sogs ;",
    "T02D2169:314b-23": "/ de rnams las rnams thams cad rdzogs //",
    "T02D2169:314b-24": "dam tshig nyams pa cher byung na //",
    "T02D2169:314b-25": "gzugs brnyan dkyil 'khor bzhengs gsol phyir //",
    "T02D2169:314b-26": "dkyil 'khor cho ga shes par bya //",
    "T02D2169:314b-27": "de ma nus pa'i rnal 'byor pas //",
    "T02D2169:314b-28": "mandal me tog bcas pa la //",
    "T02D2169:314b-29": "brten nas sdig bshags cho ga bya'o ;",
    "T02D2169:314b-30": "/ dam tshig nyams pa chen po dang //",
    "T02D2169:314b-31": "dang po dbang yang thob pa'i phyir //",
    "T02D2169:314b-32": "dbang mchog cho ga shes par bya //",
    "T02D2169:314b-33": "bar chod myur du byung ba na //",
    "T02D2169:314b-34": "stang stabs bgegs bskrad shes par bya //",
    "T02D2169:314b-35": "rnal 'byor 'chi ba'i rtags byung na //",
    "T02D2169:314b-36": "'chi bslu'i cho ga shes par bya //",
    "T02D2169:314b-37": "yid ches brod pa bskyed pa'i phyir //",
    "T02D2169:314b-38": "mkha' 'gro'i lung bstan shes par bya //",
    "T02D2169:314b-39": "de kun rtsa ba'i dam tshig yin //",
    "T02D2169:314b-40": "bzlas brjod byas pas don rnams 'grub //",
    "T02D2169:314b-41": "bdud rtsi la sogs rdzas rnams ni //",
    "T02D2169:314b-42": "sgrub thabs sbyor thabs mkhas pas su //",
    "T02D2169:314b-43": "lus sogs las su rung bar bya //",
    "T02D2169:314b-44": "de ltar cha rkyen tshang ba yis ;",
    "T02D2169:314b-45": "/ phyag rgya'i mchog ni don du gnyer //",
    "T02D2169:314b-46": "dngos grub phran tshogs zhar las 'byung //",
    "T02D2169:314b-47": "de ltar gdeng ldan rnal 'byor gyis //",
    "T02D2169:314b-48": "yid du 'ong ba'i gnas dag tu //",
    "T02D2169:314b-49": "tshes grangs bzang po shis pa la //",
    "T02D2169:314b-50": "chos skyong srung ma la sogs la //",
    "T02D2169:314b-51": "bsgo zhing bgegs rnams zhi bar byed //",
    "T02D2169:315a-0": "yi dam lha @315a * //",
    "T02D2169:315a-1": "dang slob dpon dang //",
    "T02D2169:315a-2": "mkha' 'gro rnams kyi spyan snga ru //",
    "T02D2169:315a-3": "dam bca' byas te bsgrub par bya'o //",
    "T02D2169:315a-4": "yi ge brgya sogs cho ga yis //",
    "T02D2169:315a-5": "nyes pa kun ni sbyangs nas kyang //",
    "T02D2169:315a-6": "sa gzhi legs pa'i gnas dag tu //",
    "T02D2169:315a-7": "mandal me tog legs par bkram //",
    "T02D2169:315a-8": "phyi nang mchod pa'i rdzas rnams kun //",
    "T02D2169:315a-9": "bsags te ma lus rgyan rnams gram //",
    "T02D2169:315a-10": "rang nyid lhag pa'i lhar gyur pa'i //",
    "T02D2169:315a-11": "bde bar gshegs pa'i glegs bam de //",
    "T02D2169:315a-12": "rin chen na bza' mdzes byas la //",
    "T02D2169:315a-13": "ston pa mya ngan 'das 'og tu //",
    "T02D2169:315a-14": "gsung gi rtags su gzhag par bya //",
    "T02D2169:315a-15": "'bur ram lugs sam ris su bris //",
    "T02D2169:315a-16": "shin tu mdzes pa'i sku mchog de //",
    "T02D2169:315a-17": "sku yi rtags su gzhag par bya //",
    "T02D2169:315a-18": "rdo rje dril sogs phyag mtshan rnam //",
    "T02D2169:315a-19": "lugs dang mthun pa'i mdzes pa de //",
    "T02D2169:315a-20": "thugs kyi rtags su gzhag par bya //",
    "T02D2169:315a-21": "de dag kun la don dam du //",
    "T02D2169:315a-22": "rab tu gnas pa med mod kyang //",
    "T02D2169:315a-23": "yang dag kun rdzob nyid du ni //",
    "T02D2169:315a-24": "rgyal ba lhums zhugs ji gzhin no //",
    "T02D2169:315a-25": "de ltar byin rlabs mthu chen pa //",
    "T02D2169:315a-26": "ci byas thams cad rdzogs chen 'gyur //",
    "T02D2169:315a-27": "de bas brtson 'grus bskyed de bya //",
    "T02D2169:315a-28": "gal te rnal 'byor dbul gyur na //",
    "T02D2169:315a-29": "thams cad mos pa'i spyod yul na //",
    "T02D2169:315a-30": "dbul bar ma gyur ser sna yis //",
    "T02D2169:315a-31": "sogs par de ni mi byed par //",
    "T02D2169:315a-32": "chos dang mi mthuj spyod pa yin //",
    "T02D2169:315a-33": "de bas gus pas brtson 'grus bya //",
    "T02D2169:315a-34": "rnal 'byor dbang phyug rnam kyis ni //",
    "T02D2169:315a-35": "bskyed dang rdzogs la brten bya ste /",
    "T02D2169:315a-36": "dang po bskyed pa'i tshul nam ni //",
    "T02D2169:315a-37": "skad cig sprul dang cho ga lnga //",
    "T02D2169:315a-38": "gsum gyi tshul du bstan pa dang //",
    "T02D2169:315a-39": "gnyis las 'byung byed tshul dang ni //",
    "T02D2169:315a-40": "gcing la 'jug pa'i tshul gyis su //",
    "T02D2169:315a-41": "cho ga'i rim pa shes par bya //",
    "T02D2169:315a-42": "rdzogs pa'i gnyis su bstan pa la //",
    "T02D2169:315a-43": "thabs kyi tshul gyis 'jug pa dang //",
    "T02D2169:315a-44": "shes rab tshul gyis 'jug pa po //",
    "T02D2169:315a-45": "thabs kyis 'jug pa'i tshul rnams ni //",
    "T02D2169:315a-46": "brgyad dkyil dgu yi bdag po la //",
    "T02D2169:315a-47": "man ngag stobs kyis 'jug pa dang //",
    "T02D2169:315a-48": "bcu drug bzhi yi bdag dkyil la //",
    "T02D2169:315a-49": "sbyor ba'i thabs kyis 'jug pa dang //",
    "T02D2169:315a-50": "de dang de las khyad par 'phags //",
    "T02D2169:315a-51": "shin tu bskor ba'i gnas dag tu //",
    "T02D2169:315a-52": "rim pa bzhin du 'jug pa dang //",
    "T02D2169:315a-53": "dang po 'byung byed gnas dag tu //",
    "T02D2169:315a-54": "tha ma cig shos 'byung ba la //",
    "T02D2169:315b-0": "@315b mgal me'i 'khor lo bskor ba yis //",
    "T02D2169:315b-1": "rim sogs man ngag shes par bya //",
    "T02D2169:315b-2": "shin tu 'jam pa'i stan nag la //",
    "T02D2169:315b-3": "rnal 'byor ci bder gnas nas ni //",
    "T02D2169:315b-4": "snying gar zla ba'i dkyil 'khor la //",
    "T02D2169:315b-5": "sa bon spros pas lha rnam gsal //",
    "T02D2169:315b-6": "bla ma mi bskyod gzugs 'dzin pa //",
    "T02D2169:315b-7": "mkha' 'gro'i tshogs kyis bskor ba la //",
    "T02D2169:315b-8": "dang po lus ngag gus pa yis //",
    "T02D2169:315b-9": "phyag 'tshal zhabs la reg par bya //",
    "T02D2169:315b-10": "phyi mchod nang mchod gsang mchod rnams //",
    "T02D2169:315b-11": "rim pas phul nas sdig pa bshags //",
    "T02D2169:315b-12": "sgyu ma'i mtshan nyid shes par bya //",
    "T02D2169:315b-13": "sangs rgyas la sogs bde ba la //",
    "T02D2169:315b-14": "dga' ba bskyed de rjes yi rang ;",
    "T02D2169:315b-15": "/ chos kyi 'khor lo bskor bar bskul //",
    "T02D2169:315b-16": "'gro ba'i don du gsol ba gdab //",
    "T02D2169:315b-17": "dkyil 'khor lha la skyabs su mchi //",
    "T02D2169:315b-18": "lus kyang gus par dbul bar bya //",
    "T02D2169:315b-19": "sems bskyed lam la gnas par bya //",
    "T02D2169:315b-20": "phyag rgya mchog tu gzung bar bya //",
    "T02D2169:315b-21": "slar yang sngom pa brtan par gzung //",
    "T02D2169:315b-22": "tshad med bzhi yang bsgom par bya //",
    "T02D2169:315b-23": "dag par byed pa'i sngags brjod pas //",
    "T02D2169:315b-24": "mtha' dag stong pa nyid du bsgom //",
    "T02D2169:315b-25": "yod pa ma yin med pa min //",
    "T02D2169:315b-26": "snang ba ma yin 'gag med min //",
    "T02D2169:315b-27": "skye ba ma yin 'gag pa min //",
    "T02D2169:315b-28": "de la sogs pa'i tshig rnams kyis //",
    "T02D2169:315b-29": "mtshon te stong nyid gtan la dbab //",
    "T02D2169:315b-30": "stong nyid dngos po'i gnas tshul ni //",
    "T02D2169:315b-31": "gang du 'ang bsam du med mod kyang //",
    "T02D2169:315b-32": "ma rtogs log rtogs the tshom can //",
    "T02D2169:315b-33": "de rnams bsal ba'i don ched du //",
    "T02D2169:315b-34": "skye med 'gag med la sogs brjod //",
    "T02D2169:315b-35": "de las stong pa'i ngang las ni //",
    "T02D2169:315b-36": "'byung ba'i dkyil 'khor rim brtsegs 'phros ;",
    "T02D2169:315b-37": "/ de steng sum las byung ba las //",
    "T02D2169:315b-38": "ri rab chen po bskyed par bya //",
    "T02D2169:315b-39": "de steng h'um las rdo rje ni //",
    "T02D2169:315b-40": "rgya gram ljang gu'i dkyil du ni //",
    "T02D2169:315b-41": "sa bon 'od zer las 'phros pas //",
    "T02D2169:315b-42": "gser gyi 'khor lo rtsibs bcu bskyed //",
    "T02D2169:315b-43": "skad cig rdzus skyes tshul du ni //",
    "T02D2169:315b-44": "dbus kyi / gtso bos khro bcu bskyed ;",
    "T02D2169:315b-45": "/ h'um bzhi gsang sngags brjod pa yis //",
    "T02D2169:315b-46": "bka' bsgo bas ni spru pa 'phros //",
    "T02D2169:315b-47": "gdug pa can ni ma lus bkug / rdo rje phur ba'i sngags brjod pas //",
    "T02D2169:315b-48": "shin tu k'hros pas sprul nas ni //",
    "T02D2169:315b-49": "brdeg pa'i sngags kyis btab nas ni //",
    "T02D2169:315b-50": "brdung ba'i sngags kyis brdung bar bya'o//",
    "T02D2169:316a-0": "@316a * // me dpung tshogs kyis thal bar bsreg / nam mkha'i mthas klas tshun chad du //",
    "T02D2169:316a-1": "khro bo rnams kyi nang logs su //",
    "T02D2169:316a-2": "rdo rje gur dang ra ba gtams //",
    "T02D2169:316a-3": "rdo rje gur gyi nang logs su //",
    "T02D2169:316a-4": "gzhal yas khang ni mdzes par bskyed //",
    "T02D2169:316a-5": "de steng padma 'dab brgyad gdan //",
    "T02D2169:316a-6": "lte bar nyi zla'i gdan ni brtsegs //",
    "T02D2169:316a-7": "gdan dang rgyan rnams kun ni rdzogs //",
    "T02D2169:316a-8": "mngon par byang chub cho ga yis //",
    "T02D2169:316a-9": "gtso bo'i sku ni bskyed par bya //",
    "T02D2169:316a-10": "dang po stong dang zla ba la //",
    "T02D2169:316a-11": "yig 'bru la sogs cho ga rdzogs //",
    "T02D2169:316a-12": "rdo rje la ni byin rlabs bsdu //",
    "T02D2169:316a-13": "sngags brjod bas ni sku bskyed do //",
    "T02D2169:316a-14": "gtso bo sku mdog mthing nag ni //",
    "T02D2169:316a-15": "zhal gcig pa la phyag gnyis pa //",
    "T02D2169:316a-16": "mche ba gtsigs pa 'dod dgur bsgyur //",
    "T02D2169:316a-17": "sku la sbrul gyi rgyan gyis brgyan //",
    "T02D2169:316a-18": "g-yon brkyang g-yas bskum 'byung po 'dul //",
    "T02D2169:316a-19": "phyag g-yas rdo rje khro bo bsdams //",
    "T02D2169:316a-20": "g-yon nas mkha' lding rgyal po spro //",
    "T02D2169:316a-21": "gtso bo de ltar bskyed nas ni ;",
    "T02D2169:316a-22": "/ shar gyi padma'i 'dab ma la //",
    "T02D2169:316a-23": "rnam rgyal sku mdog dmar po ste //",
    "T02D2169:316a-24": "phyag g-yas dang po rdo rje 'dzin //",
    "T02D2169:316a-25": "g-yon pas dgra sta 'dzin pa ste //",
    "T02D2169:316a-26": "bar ma phyag gnyis gung mo dang //",
    "T02D2169:316a-27": "mthe bong ngos mdung gzhan rnams brkyang //",
    "T02D2169:316a-28": "de nyid snying gar bzung nas ni //",
    "T02D2169:316a-29": "de 'og zhags pa ral gri bsnams //",
    "T02D2169:316a-30": "lho yi padmar mgon po ni //",
    "T02D2169:316a-31": "sku mdog nag po zhal gcig pa //",
    "T02D2169:316a-32": "phyag kyang de bzhin gnyis pa ste //",
    "T02D2169:316a-33": "g-yas g-yon tsandan bing chen bsnams //",
    "T02D2169:316a-34": "nub kyi padmar lus ngan po //",
    "T02D2169:316a-35": "sku mdog ljang gu zhal gcig pa //",
    "T02D2169:316a-36": "phyag gnyis mchod rten ne'u le bsnams //",
    "T02D2169:316a-37": "byang gi padmar bdud rtsi 'khyil //",
    "T02D2169:316a-38": "sku mdog sngon po zhal gcig pa //",
    "T02D2169:316a-39": "phyag gnyis brang bsnol sdigs mdzub 'phyar //",
    "T02D2169:316a-40": "shar lho'i 'dab mar gnod sbyin bskyed //",
    "T02D2169:316a-41": "sku mdog dmar nag zhal gcig pa //",
    "T02D2169:316a-42": "phyag gnyis gri gug cang te'u bsnams //",
    "T02D2169:316a-43": "lho nub 'dab mar ro langs ma //",
    "T02D2169:316a-44": "sku mdog sngo skya zhal gcig pa //",
    "T02D2169:316a-45": "phyag na rdo rje lcags sgrog bzung //",
    "T02D2169:316a-46": "gung mo srin lag la sogs rnams //",
    "T02D2169:316a-47": "dam por bkug nas yongs su bsngams //",
    "T02D2169:316a-48": "mtheb mdzub bzhi rnams rab brkyang nas //",
    "T02D2169:316a-49": "spyi bor nges par bsnol ba rnams //",
    "T02D2169:316a-50": "nub byang rdo rje mkha' 'gro ma //",
    "T02D2169:316a-51": "sku mdog dmar skya zhal gcig pa//",
    "T02D2169:316b-0": "@316b phyag gnyis sbyi bor sbyar nas su //",
    "T02D2169:316b-1": "me lce phreng ba yongs su 'dzin //",
    "T02D2169:316b-2": "byang shar mtshams kyi 'dab ma la //",
    "T02D2169:316b-3": "'jigs byed kha dog sngo nag ma //",
    "T02D2169:316b-4": "zhal gsum phyag drug zhabs gnyis pa //",
    "T02D2169:316b-5": "g-yas kyi dang pos glang po bsnams //",
    "T02D2169:316b-6": "g-yon gyis glang chen pags pa bsnams //",
    "T02D2169:316b-7": "de 'og dgra sta rdo rje bsnams //",
    "T02D2169:316b-8": "tha ma mi mgo lcags kyu bsnams //",
    "T02D2169:316b-9": "gru chad bzhi la lha mo bzhi //",
    "T02D2169:316b-10": "'od skyed ma ni sku mdog dkar //",
    "T02D2169:316b-11": "zhal gcig phyag gnyis rdo rje bsnams //",
    "T02D2169:316b-12": "yid 'phrog ma ni sku mdog ser //",
    "T02D2169:316b-13": "zhal gcig phyag gnyis spos phor bsnams //",
    "T02D2169:316b-14": "kun bzang ma sku mdog dmar mo //",
    "T02D2169:316b-15": "zhal gcig phyag gnyis ro mchog bsnams //",
    "T02D2169:316b-16": "glu sgra can sku mdog sngon po //",
    "T02D2169:316b-17": "zhal gcig phyag gnyis sgra snyan gar //",
    "T02D2169:316b-18": "shar sgro khro mo srog gcod ma //",
    "T02D2169:316b-19": "zhal gcig phyag gnyis sku mdog mthing //",
    "T02D2169:316b-20": "phyag gnyis thod ba zhags pa bsnams //",
    "T02D2169:316b-21": "lho sgor dbugs rdub sku mdog ser//",
    "T02D2169:316b-22": "zhal gcig phyag gnyis hom gzar zhags //",
    "T02D2169:316b-23": "nub sgor khrag 'thung sku mdog dmar //",
    "T02D2169:316b-24": "zhal gcig phyag gnyis gri gug zhags //",
    "T02D2169:316b-25": "byang sgor sha za sku mdog sngo //",
    "T02D2169:316b-26": "zhal gcig phyag gnyis rnon po zhags //",
    "T02D2169:316b-27": "de rnams bskyed pa'i tshul rnams kyang //",
    "T02D2169:316b-28": "rnal 'byor spros dga'i sems byang phyir //",
    "T02D2169:316b-29": "sa bon dag las 'od 'phros pas //",
    "T02D2169:316b-30": "so so'i thugs kyi mtshan ma'i rtags //",
    "T02D2169:316b-31": "dang po gsungs te gsum pa dgu //",
    "T02D2169:316b-32": "las kyi 'khor lo myur brtson pa /",
    "T02D2169:316b-33": "bskyed pa'am skad cig glog 'gyu'i tshul //",
    "T02D2169:316b-34": "cung zhig gsal bar bltas nas ni //",
    "T02D2169:316b-35": "sngags kyi cho ga shes pas su //",
    "T02D2169:316b-36": "ye shes dkyil 'khor bcas pa rnams //",
    "T02D2169:316b-37": "sri zhu gus pa'i tshul gyis su //",
    "T02D2169:316b-38": "ye shes dkyil 'khor spyan drangs nas //",
    "T02D2169:316b-39": "mdun gyi mkha' la bzhugs su gsol //",
    "T02D2169:316b-40": "mchod yon la sogs dbul bar bya //",
    "T02D2169:316b-41": "gnod sbyin drag po'i sngags kyis ni //",
    "T02D2169:316b-42": "bgegs rnams ma lus bzlog par bya ;",
    "T02D2169:316b-43": "/ rnam par rtog pa spang ba dang //",
    "T02D2169:316b-44": "lus ngag nus pa mthu bskyed phyir //",
    "T02D2169:316b-45": "lha rnams so sor bstim par bya //",
    "T02D2169:316b-46": "yi ge rnam pa gsum dag ni //",
    "T02D2169:316b-47": "dag byed sku gsung cho gar ldan //",
    "T02D2169:316b-48": "dang por gsol 'debs cho ga yis //",
    "T02D2169:316b-49": "mchog rnams kun du bskul bas su //",
    "T02D2169:317a-0": "bde @317a * //",
    "T02D2169:317a-1": "gshegs thams cad mnyes nas kyang //",
    "T02D2169:317a-2": "lha mo glu len gar byed mas //",
    "T02D2169:317a-3": "bdud rtsi'i bum pa thogs nas kyang //",
    "T02D2169:317a-4": "rim bzhin dbang ni bskur bar byas //",
    "T02D2169:317a-5": "so so'i rigs kyi lha 'dzin 'gyur //",
    "T02D2169:317a-6": "mchog rnams kun du bskul bas su //",
    "T02D2169:317a-7": "bde gshegs thams cad mnyes nas kyang //",
    "T02D2169:317a-8": "slob dpon mi bskyod yab yum la //",
    "T02D2169:317a-9": "gnyis dang gsum gyi man ngag blang //",
    "T02D2169:317a-10": "de nas lha la mchod ba dbul //",
    "T02D2169:317a-11": "phyi mchod nang mchod gsang ba'i mchod //",
    "T02D2169:317a-12": "mchod pa tshul bzhin dbul bar bya //",
    "T02D2169:317a-13": "phyi ni ji bzhin gzhan dang mthun //",
    "T02D2169:317a-14": "nang gi lha yi bde bskyed pa ;",
    "T02D2169:317a-15": "/ cig shos lnga ru byas pa yin //",
    "T02D2169:317a-16": "rtag pa ldan pa de dag ni //",
    "T02D2169:317a-17": "gtso bo lnga yang byas pa yin //",
    "T02D2169:317a-18": "thabs dang shes rab ldan pa yis //",
    "T02D2169:317a-19": "gnyis pa la sogs sbyar ba dang //",
    "T02D2169:317a-20": "des ni dang po'i don kyang bya //",
    "T02D2169:317a-21": "rigs dang rtags ni ldan gyur pa'i //",
    "T02D2169:317a-22": "de nyid snying po de las byung //",
    "T02D2169:317a-23": "de dang dur khrod byung ba yin //",
    "T02D2169:317a-24": "snang ba med pa mchog yin no //",
    "T02D2169:317a-25": "lnga dang bcu ru sbyar ba yi //",
    "T02D2169:317a-26": "yid du 'ong ba dpag med mchog / de ni nang gi don bstan to //",
    "T02D2169:317a-27": "gu hya don ni bstan bya ba //",
    "T02D2169:317a-28": "grol dang phyag rgya gnyis su bstan //",
    "T02D2169:317a-29": "grol gyis yid kyi gzugs sprul to //",
    "T02D2169:317a-30": "phyag rgya rtags ldan dngos su 'dug / mi ldan byin gyis brlab par bya //",
    "T02D2169:317a-31": "de rnams cho ga'i yan lag ni //",
    "T02D2169:317a-32": "rten dang brten pa'i tshul nyid kyis //",
    "T02D2169:317a-33": "dang por byin gyis brlab par bya'o //",
    "T02D2169:317a-34": "rten ni aa sa su byin gyis brlab //",
    "T02D2169:317a-35": "brten pa h'um gyis byin gyis brlab //",
    "T02D2169:317a-36": "rten dang brten pa'i gtso bo dang //",
    "T02D2169:317a-37": "yan lag rnams la lha rnams kyis ;",
    "T02D2169:317a-38": "/ byin gyis brlab pa bstim par bya //",
    "T02D2169:317a-39": "dharma ae yi nang shes du //",
    "T02D2169:317a-40": "gsum rtsam yi dkyil 'khor bsam //",
    "T02D2169:317a-41": "rin chen pho brang nang shed du //",
    "T02D2169:317a-42": "rtag pa nyid kyang bsam par bya //",
    "T02D2169:317a-43": "g-yas dag g-yon gyi thabs shes rab //",
    "T02D2169:317a-44": "lnga lnga yis ni gnas su bstan //",
    "T02D2169:317a-45": "bskyed cing dgyed par byed pa nyid //",
    "T02D2169:317a-46": "de yi grogs 'gyur gnyis dang bzhi //",
    "T02D2169:317a-47": "'byed par byed dang skrod par byed //",
    "T02D2169:317a-48": "spro bar byed dang sdud par byed //",
    "T02D2169:317a-49": "de nyid spro bar byed pa yi //",
    "T02D2169:317a-50": "bde dang shin tu bde ba ni //",
    "T02D2169:317a-51": "khyad par mchog tu gyur pa ni //",
    "T02D2169:317a-52": "gsang don mchog tu spro ba'o //",
    "T02D2169:317a-53": "gnyis med spro ba'i 'od zer sogs //",
    "T02D2169:317b-0": "@317b de sogs cho ga rgyas par bya'o //",
    "T02D2169:317b-1": "rdo rje dril bu ldan pa yis //",
    "T02D2169:317b-2": "rdo rje glu dang ldan pas bstod //",
    "T02D2169:317b-3": "h'um gsang ba'i dkyil 'khor pho brang mchog / sku",
    "T02D2169:317b-4": "gsung thugs kyi dkyil 'khor mchog / mthun pa'i don",
    "T02D2169:317b-5": "rnams ston mdzad pa //",
    "T02D2169:317b-6": "rdo rje 'khor bcas phyag 'tshal bstod //",
    "T02D2169:317b-7": "rdo rje mi 'gyur 'jigs byed pa ;",
    "T02D2169:317b-8": "/ khams gsum rgyal bar byed pa'i mchog / dpal",
    "T02D2169:317b-9": "ldan nag po yon tan mchog / gsung gi sgra",
    "T02D2169:317b-10": "sgrogs rgyal po mchog / phrin las rang bzhin bdud",
    "T02D2169:317b-11": "rtsi 'khyil // 'byung bo 'jigs byed gnod sbyin mchog / dgra la rngams pa'i za byed ma //",
    "T02D2169:317b-12": "rdo rje nam mkhar 'gro ba'i mchog /'jigs par byed pa'i sku 'chang ma //",
    "T02D2169:317b-13": "'od kyis gsal byed mdzes pa'i mchog / yid du 'ong ba'i yon tan ma //",
    "T02D2169:317b-14": "lta spyod bzang bar byed pa'i mchog //",
    "T02D2169:317b-15": "sgra dang gar gyis mnyes mdzad ma //",
    "T02D2169:317b-16": "rnam par rtog pa gcod pa'i mchog /'byung po zhal du rdub byed ma //",
    "T02D2169:317b-17": "chags pa'i mdog can khrag 'thung ma ;",
    "T02D2169:317b-18": "/ sa bdag dang ni dri za'i mchog / lha yi 'khor lo tshogs rnams la //",
    "T02D2169:317b-19": "bstod cing gus pas phyag kyang 'tshal //",
    "T02D2169:317b-20": "drag po 'jigs ba'i dkyil 'khor la //",
    "T02D2169:317b-21": "bstod cing gus pas phyag 'tshal lo //",
    "T02D2169:317b-22": "bstod cing mchod pa'i man ngag ni //",
    "T02D2169:317b-23": "nyid kyi thugs kyi dkyil 'khor las //",
    "T02D2169:317b-24": "sprul nas nyid la mchod par bya //",
    "T02D2169:317b-25": "'khor lo gzhan rnams kyang ni mchod //",
    "T02D2169:317b-26": "bskyed pa'i rim pa bsgom pa ni //",
    "T02D2169:317b-27": "dang po gtso bo bstan byas la //",
    "T02D2169:317b-28": "de nas 'khor lo rim gyis bstan //",
    "T02D2169:317b-29": "gtso bo rim gyis bstan pa dang //",
    "T02D2169:317b-30": "'khor lo rim gyis bstan pa dang //",
    "T02D2169:317b-31": "rdzogs par lta ba gnyis su bya //",
    "T02D2169:317b-32": "dang por dbyug tshod phyed tsam la //",
    "T02D2169:317b-33": "de 'og dbyug tshod gcig tsam la //",
    "T02D2169:317b-34": "de 'og 'pho ba gcig tu bya //",
    "T02D2169:317b-35": "thun tshod rnams kyang rim gyis so //",
    "T02D2169:317b-36": "de ltar brtan par gyur nas ni //",
    "T02D2169:317b-37": "che bar 'dod na che bar ro //",
    "T02D2169:317b-38": "chung bar 'dod na chung ba nyid //",
    "T02D2169:317b-39": "mang por spros nas nyung bar bsdu //",
    "T02D2169:317b-40": "nyung bar sdud nas mang por spro //",
    "T02D2169:317b-41": "kha dog ji ltar 'dod pa bzhin ;",
    "T02D2169:317b-42": "/ ldang ba yang zhing gzi brjid ldan //",
    "T02D2169:317b-43": "yun ring btang yang mi 'chor la //",
    "T02D2169:317b-44": "rlang yang ji ltar 'dod par thub //",
    "T02D2169:317b-45": "bdud rtsi zas kyis 'tsho bar byed //",
    "T02D2169:317b-46": "des su bskyed pa mthar phyin te //",
    "T02D2169:317b-47": "bskyed pa mthar phyin dus su mi //",
    "T02D2169:317b-48": "mkha' 'gro ma yi mdzad spyod ston //",
    "T02D2169:318a-0": "mdzad spyod bstan pa'i @318a * //",
    "T02D2169:318a-1": "dus dag tu //",
    "T02D2169:318a-2": "mdzad spyod bstan pa'i las rnams bstan //",
    "T02D2169:318a-3": "de dus gsal zhing gsal gyur nas //",
    "T02D2169:318a-4": "yang nas yang du brtag par bya'o //",
    "T02D2169:318a-5": "man ngag zab mo don ston pa //",
    "T02D2169:318a-6": "gus pas gsol ba gdab par bya //",
    "T02D2169:318a-7": "de ru bzlog pa'i don ston yang //",
    "T02D2169:318a-8": "mi 'jigs the tshom med pas su //",
    "T02D2169:318a-9": "man ngag bdud rtsi blang bar bya'o //",
    "T02D2169:318a-10": "gal te bskyed pas skyo gyur na //",
    "T02D2169:318a-11": "bsgom pa ma nus las gzhan phyir //",
    "T02D2169:318a-12": "bzlas brjod man ngag rgyas pa rnams //",
    "T02D2169:318a-13": "gzhan du bstan pa mang mod kyang //",
    "T02D2169:318a-14": "bzlas brjod mang ngag bdud rtsi 'di //",
    "T02D2169:318a-15": "rin chen lta bu'i gang zag la //",
    "T02D2169:318a-16": "rna ba brgyud de 'ong ba 'di //",
    "T02D2169:318a-17": "bstan par bya yis gus par nyon //",
    "T02D2169:318a-18": "snying ga'i 'khor lo'i man ngag la //",
    "T02D2169:318a-19": "sems dpa' gsum gyi man ngag rdzogs //",
    "T02D2169:318a-20": "'od zer dkar po 'ja' tshon tshul //",
    "T02D2169:318a-21": "yi ge 'phro ba'i man ngag dgod //",
    "T02D2169:318a-22": "'khor zhing spros pas gyen du sbros ;",
    "T02D2169:318a-23": "/ lce yid rdo rje rtse mo las //",
    "T02D2169:318a-24": "lha yi zhal du spro bar bya //",
    "T02D2169:318a-25": "mchod de gnas ni gang 'dod nas //",
    "T02D2169:318a-26": "slar la 'khod pas sgrib pa sbyang //",
    "T02D2169:318a-27": "sgra cher ma yin sgra chung min //",
    "T02D2169:318a-28": "yan lag ma nyams bzlas brjod bya //",
    "T02D2169:318a-29": "de ni phyi yi tshul du bstan //",
    "T02D2169:318a-30": "nang gi bzlas brjod bstan pa ni //",
    "T02D2169:318a-31": "aa wa dh'u t'i'i nang shed nas //",
    "T02D2169:318a-32": "kha dog lnga ldan rlung byung ste //",
    "T02D2169:318a-33": "de nyid rta yi tshul du bstan //",
    "T02D2169:318a-34": "phyir 'byung rta la aom ni zhon //",
    "T02D2169:318a-35": "nang du zhon pa h'um yin no //",
    "T02D2169:318a-36": "gnas par byed pa a'a:nyid yin //",
    "T02D2169:318a-37": "de ltar spro zhing bsdu pa la //",
    "T02D2169:318a-38": "dang por bcu la bstan par bya //",
    "T02D2169:318a-39": "de nas nyi shu la bstan no //",
    "T02D2169:318a-40": "de ltar gyur ba'i rim pa'i mthar //",
    "T02D2169:318a-41": "nang gi rim gyis bsdu bar bya'o //",
    "T02D2169:318a-42": "snying ga'i thig le'i gnas dag la //",
    "T02D2169:318a-43": "'dzin par nus so mchog yin no //",
    "T02D2169:318a-44": "de nyid gtan la dbab na ni //",
    "T02D2169:318a-45": "nyi khri chig stong drug brgya ni //",
    "T02D2169:318a-46": "nyin mtshan gcig la rgyu ba yin //",
    "T02D2169:318a-47": "de yang gnas kyi sde tshan bsdu ba ni //",
    "T02D2169:318a-48": "dang bor bcu drug gnyis par ni //",
    "T02D2169:318a-49": "sum cu ru ni shes par bya //",
    "T02D2169:318a-50": "bcu drug bcu gnyis brgyad du bsdu //",
    "T02D2169:318a-51": "bzhi dang gnyis su bsdu ba'o //",
    "T02D2169:318a-52": "phyi phyung sgo yis 'byed tshul ni //",
    "T02D2169:318a-53": "g-yas dang g-yon dang gnyis ka yang //",
    "T02D2169:318a-54": "shin tu phra ba'i tshul du byed //",
    "T02D2169:318a-55": "me dang rlung dang sa dang ni //",
    "T02D2169:318b-0": "chu yi @318b rang bzhin dmar dang sngo //",
    "T02D2169:318b-1": "ser dang dkar ba nyid du 'dod //",
    "T02D2169:318b-2": "padma las dang rin chen dang //",
    "T02D2169:318b-3": "rdo rje thabs dang shes rab ni //",
    "T02D2169:318b-4": "de yi nus pa de ltar snang //",
    "T02D2169:318b-5": "dang po 'byung byed gnas dang ni //",
    "T02D2169:318b-6": "longs spyod chos dang sprul ba dang //",
    "T02D2169:318b-7": "rdo rje 'dzin pa nyid du 'dod //",
    "T02D2169:318b-8": "de yang bsdu na gnyis su snang//",
    "T02D2169:318b-9": "gso bar byed pa srog 'dzin yin //",
    "T02D2169:318b-10": "phyi dang nang gis zhes kyang bya //",
    "T02D2169:318b-11": "'chi byed cha rnams ma nyams par //",
    "T02D2169:318b-12": "rnam pa gnyis su bstan pa yin //",
    "T02D2169:318b-13": "de ltar spyod pa la sogs rnams //",
    "T02D2169:318b-14": "dngos po'i gnas lugs yin pas na //",
    "T02D2169:318b-15": "sngon du 'gro ba shin tu gces //",
    "T02D2169:318b-16": "bzlas pa'i don la mi 'jug gi //",
    "T02D2169:318b-17": "yang na sngon du song ba yis //",
    "T02D2169:318b-18": "rdzogs pa'i don la 'jug par bya //",
    "T02D2169:318b-19": "dngos po'i gnas lugs bstan pa ni //",
    "T02D2169:318b-20": "rtsa dang rlung dang byang chub sems //",
    "T02D2169:318b-21": "de yi spros bas ma bstan yang //",
    "T02D2169:318b-22": "bsdus pa'i don ni gsung du 'dus //",
    "T02D2169:318b-23": "thugs kyi 'khor lo gnas dag tu //",
    "T02D2169:318b-24": "rtsa yi 'dab ma brgyad yin te ;",
    "T02D2169:318b-25": "/ de yi dbus su dh'u t'i gnas //",
    "T02D2169:318b-26": "de yi dkyil na 'od kyi ni //",
    "T02D2169:318b-27": "kha dog lnga ldan dkyil shes nas //",
    "T02D2169:318b-28": "thig le'i rang bzhin byang chub sems //",
    "T02D2169:318b-29": "bzhugs pa de la phyag 'tshal lo //",
    "T02D2169:318b-30": "de nyid la ni mu stegs kyis //",
    "T02D2169:318b-31": "log pa rtogs pas bdud du 'gyur //",
    "T02D2169:318b-32": "rnal 'byor dbang phyug mchog gis ni ;",
    "T02D2169:318b-33": "/ de nyid nges par rtogs pas su //",
    "T02D2169:318b-34": "dngos grub rnam nyid de las 'byung //",
    "T02D2169:318b-35": "de bas rnal 'byor nan tan gyis //",
    "T02D2169:318b-36": "bla ma mnyes par byas nas kyang //",
    "T02D2169:318b-37": "bla ma'i zhal gyi sgo nas ni //",
    "T02D2169:318b-38": "de nyid man ngag shes par bya //",
    "T02D2169:318b-39": "kha dog lnga ldan de nyid la //",
    "T02D2169:318b-40": "dang po brtan par bltas nas ni //",
    "T02D2169:318b-41": "de nas rtags rnams byung ba dang //",
    "T02D2169:318b-42": "thig le nyid la brtan par bya //",
    "T02D2169:318b-43": "de la brtan nas spro ba dang //",
    "T02D2169:318b-44": "bsdu ba'i sbyor ba shes par bya //",
    "T02D2169:318b-45": "de nyid brtan par gyur ba na //",
    "T02D2169:318b-46": "bde dang shin tu bde ba dang //",
    "T02D2169:318b-47": "bde ba chen po thob par 'gyur //",
    "T02D2169:318b-48": "de 'og nam mkha'i dkyil 'khor la //",
    "T02D2169:318b-49": "zhag bdun par du gnas pa 'byung ;",
    "T02D2169:318b-50": "/ bdud rtsi 'dom gang lus khyab pas //",
    "T02D2169:318b-51": "bdud rtsi zas kyis gso bar byed //",
    "T02D2169:318b-52": "de 'og sgyu ma lta bu yis //",
    "T02D2169:318b-53": "dpe brgyad dag la bltas pas su //",
    "T02D2169:318b-54": "de nyid nges par thugs su chud //",
    "T02D2169:318b-55": "de 'og stong ba'i man ngag la //",
    "T02D2169:318b-56": "man ngag stobs kyis zhugs pas su //",
    "T02D2169:319a-0": "de nyid kho na ra @319a * //",
    "T02D2169:319a-1": "nges par mthong //",
    "T02D2169:319a-2": "de nas 'gro ba gzhan don la //",
    "T02D2169:319a-3": "mos pa ma yin dngos su ni //",
    "T02D2169:319a-4": "'jug pa'i stobs dang ldan par gyur //",
    "T02D2169:319a-5": "nyin mtshan phrugs re dag la yang //",
    "T02D2169:319a-6": "bde gshegs mang pos dkyil 'khor ston //",
    "T02D2169:319a-7": "de yi man ngag don rnams ni //",
    "T02D2169:319a-8": "ma lus shes par 'gyur ba yin ;",
    "T02D2169:319a-9": "/ de ltar gzhan don mthar phyin pas //",
    "T02D2169:319a-10": "rang don lhun grub phyag rgya'i mchog / skad cig gcig la shes par bya //",
    "T02D2169:319a-11": "phyag rgya dang ni phyag rgya'i mchog / khyad par phyag rgya mchog rnams ni //",
    "T02D2169:319a-12": "rim pa bzhin du 'grub pa ste //",
    "T02D2169:319a-13": "sras po'i tshul ni rdzogs nas kyang //",
    "T02D2169:319a-14": "yab kyi don ni rdzogs pa yin //",
    "T02D2169:319a-15": "de ltar rdzogs pa'i man ngag ni //",
    "T02D2169:319a-16": "rnal 'byor grol lam pa la bstan //",
    "T02D2169:319a-17": "phyag rgya'i lam la 'jug tshul ni //",
    "T02D2169:319a-18": "rtags dang ldan pa'i phyag rgya ma /",
    "T02D2169:319a-19": "rtags dang ldan par btsal bar bya //",
    "T02D2169:319a-20": "de la brten nas ye shes ni //",
    "T02D2169:319a-21": "skye ba thabs kyi man ngag kyang //",
    "T02D2169:319a-22": "dang por byin rlabs la sogs bya //",
    "T02D2169:319a-23": "de nas man ngag thun tshod dang //",
    "T02D2169:319a-24": "gzung ba'i thabs ni shes par bya //",
    "T02D2169:319a-25": "de la brten par gyur nas ni //",
    "T02D2169:319a-26": "dngos grub kyang ni thob par 'gyur //",
    "T02D2169:319a-27": "de la mngon par zhen chags na //",
    "T02D2169:319a-28": "mchog ni 'byung bar mi 'gyur ro //",
    "T02D2169:319a-29": "de yi zhen pa bzlog pa'i phyir //",
    "T02D2169:319a-30": "nang gi phyag rgya nyid la bslab //",
    "T02D2169:319a-31": "de la brtan par gyur nas ni //",
    "T02D2169:319a-32": "de yi zhen pa bzlog pa'i phyir //",
    "T02D2169:319a-33": "gsang ba'i phyag rgya gtum mo'i mchog / de nyid la ni bslab pa'i phyir //",
    "T02D2169:319a-34": "'khor lo la sogs rdzogs byas la //",
    "T02D2169:319a-35": "dang po 'byed 'dzums 'byor ba yis //",
    "T02D2169:319a-36": "thabs kyi rim pa bslab par bya //",
    "T02D2169:319a-37": "dmar po chen po spros shes la //",
    "T02D2169:319a-38": "rtags rnams rim pa lnga po 'byung //",
    "T02D2169:319a-39": "de 'og spro bsdu'i sbyor ba yis //",
    "T02D2169:319a-40": "dgug dang mnan pa'i rim pa yang //",
    "T02D2169:319a-41": "dang po bslabs nas 'di la bstan //",
    "T02D2169:319a-42": "de la ldog par ma gyur na //",
    "T02D2169:319a-43": "'di ru bzlog pa'i man ngag bstan //",
    "T02D2169:319a-44": "de 'og lhan cig skyes ma yi //",
    "T02D2169:319a-45": "man ngag stobs la zhugs pa yis //",
    "T02D2169:319a-46": "nam mkha'i bdud rtsi 'khor lo ni //",
    "T02D2169:319a-47": "rim pa bzhin du 'byung bar 'gyur //",
    "T02D2169:319a-48": "de nas rten med rnal 'byor ma //",
    "T02D2169:319a-49": "de nyid la ni 'jug par bya //",
    "T02D2169:319a-50": "yod dang med pa'i mtha' sogs kyi //",
    "T02D2169:319b-0": "rtog pa thams cad 'jig pa'i mchog / kun du bzang po'i don rtogs @319b 'gyur ;",
    "T02D2169:319b-1": "/ de ltar rtog pa'i man ngag ni //",
    "T02D2169:319b-2": "shes rab snying rje ldan pa dang //",
    "T02D2169:319b-3": "bla ma la gus brtson 'grus ldan //",
    "T02D2169:319b-4": "g-yo sgyu med pa'i bsam pa yis //",
    "T02D2169:319b-5": "yid du 'ong ba'i rdzas kyi mchog /'brul bar byed pa bstan par bya //",
    "T02D2169:319b-6": "'di ni rin chen gang zag yin //",
    "T02D2169:319b-7": "dang po man ngag thob bya'i phyir ;",
    "T02D2169:319b-8": "/ g-yo sgyu'i bsam pa ldan pas su //",
    "T02D2169:319b-9": "shin tu gus pas tshul du byed //",
    "T02D2169:319b-10": "man ngag thob par gyur nas ni //",
    "T02D2169:319b-11": "bla ma la ni rgyab kyis phyogs //",
    "T02D2169:319b-12": "dmyal ba yi ni rgyu sogs pa //",
    "T02D2169:319b-13": "de ni rgyun du spong ba yin //",
    "T02D2169:319b-14": "rdzogs pa'i rim pa bstan nas ni //",
    "T02D2169:319b-15": "skabs 'dir srung ba'i 'khor lo ni ;",
    "T02D2169:319b-16": "/ srung ba'i 'khor lor bstan pa yin //",
    "T02D2169:319b-17": "dur khrod kyi ni ras dag la //",
    "T02D2169:319b-18": "'khor lo'i rim pa brtsam pa yin //",
    "T02D2169:319b-19": "de med gyur na gro ga'am //",
    "T02D2169:319b-20": "shing shun dag las bya ba yin //",
    "T02D2169:319b-21": "'khor lo rtsibs brgyad bris nas ni //",
    "T02D2169:319b-22": "dbus su snying po'i don bstan la //",
    "T02D2169:319b-23": "phyogs su bzhi po don ni bstan //",
    "T02D2169:319b-24": "mtshams ni 'grub par byed pa yin //",
    "T02D2169:319b-25": "'khor lo rtsibs kyi mtshams su ni //",
    "T02D2169:319b-26": "gang yin pa yi ming rnams ni //",
    "T02D2169:319b-27": "phyi rol du mu khyud bzang po la //",
    "T02D2169:319b-28": "thabs dang shes rab yi ge dgod //",
    "T02D2169:319b-29": "de ltar 'khor lo brtsams nas ni //",
    "T02D2169:319b-30": "mandal mchod pa la sogs bshams //",
    "T02D2169:319b-31": "bdag nyid rnal 'byor rdzogs byas la //",
    "T02D2169:319b-32": "de yang lha yis 'khor lo bskyed //",
    "T02D2169:319b-33": "ye shes lha la mchod byas la //",
    "T02D2169:319b-34": "gsol ba btab ste gnyis bsre //",
    "T02D2169:319b-35": "de nas bsrung ba'i sngags bzlas bya //",
    "T02D2169:319b-36": "so so'i rtsa ba'i sngags 'di la //",
    "T02D2169:319b-37": "bar du ming rnams bcug nas ni //",
    "T02D2169:319b-38": "de nas bsrung ba'i sngags gdags bya //",
    "T02D2169:319b-39": "sngags rnams kyang ni bstan bya ste //",
    "T02D2169:319b-40": "aom na mo n'i l'am ba ra dha ra badzra",
    "T02D2169:319b-41": "p'a ni ma h'a yaksha se n'a pa ta ye",
    "T02D2169:319b-42": "h'um h'um phat / aom tree lo kya bi dza ya h'um phat /",
    "T02D2169:319b-43": "aom ma h'a k'a la ro sha na h'um phat /",
    "T02D2169:319b-44": "aom bee shra ba na ye h'um phat /",
    "T02D2169:319b-45": "aom aa mri ta kunda li ha na ha na h'um phat /",
    "T02D2169:319b-46": "aom badzra yaksha h'um phat /",
    "T02D2169:319b-47": "aom badzra bee ta li h'um phat /",
    "T02D2169:319b-48": "aom badzra d'a k'i ya h'um phat /",
    "T02D2169:319b-49": "aom badzra bhee ra ya h'um phat /",
    "T02D2169:319b-50": "aom bi dang ta ya h'um phat /",
    "T02D2169:319b-51": "aom ma mo ha ra ya h'um phat /",
    "T02D2169:319b-52": "aom sa manta bha dri ya h'um phat /",
    "T02D2169:319b-53": "aom shapta g'i ti ya h'um phat /",
    "T02D2169:319b-54": "aom pra ti sa ta mi ya h'um phat /",
    "T02D2169:319b-55": "aom sho sa ga pa ye h'um phat /",
    "T02D2169:320a-0": "aom rag ta pri ta @320a * //",
    "T02D2169:320a-1": "ya h'um phat /",
    "T02D2169:320a-2": "aom ma sa bhakshi ni h'um phat /",
    "T02D2169:320a-3": "aom n'i l'am bar dha ra badzra p'a ni h'um phat /",
    "T02D2169:320a-4": "ces pa ni drag po'i sngags bsdus pa'o //",
    "T02D2169:320a-5": "sv'a h'a zhes pa ni zhi ba'i 'o //",
    "T02D2169:320a-6": "aom zhes pa ni rgyas pa'i 'o //",
    "T02D2169:320a-7": "ho zhes pa ni dbang gi'o //",
    "T02D2169:320a-8": "raksha raksha zhes pa ni bsrung ba'i 'o //",
    "T02D2169:320a-9": "bsrung ba'i sngags ni 'di dag la //",
    "T02D2169:320a-10": "bar du ming ni gzhug par bya //",
    "T02D2169:320a-11": "srung ba'i 'khor lo de dag kyang //",
    "T02D2169:320a-12": "bzhi tshan bzhi yis bsrung ba dang //",
    "T02D2169:320a-13": "gtso bo nyid dang bcas te bsrung //",
    "T02D2169:320a-14": "yang na sde tshen so sor bsrung //",
    "T02D2169:320a-15": "gtso bo gcig pus bsrung ba yin //",
    "T02D2169:320a-16": "yang na so sor re res kyang //",
    "T02D2169:320a-17": "bsrung ba'i cho ga shes par bya //",
    "T02D2169:320a-18": "thams cad kun gyis bsrung ba yi //",
    "T02D2169:320a-19": "'khor lo bcas ba'i thabs bstan pa //",
    "T02D2169:320a-20": "dang po 'khor lo brgyad pa la //",
    "T02D2169:320a-21": "rim pa gnyis pa bcu gnyis dang //",
    "T02D2169:320a-22": "de 'og rim pa bcu drug pa'o //",
    "T02D2169:320a-23": "mtha' ma mu khyud gnyis dang ldan //",
    "T02D2169:320a-24": "dang po gtso bo'i rim pas dgod //",
    "T02D2169:320a-25": "de 'og sde tshan gnyis pa dgod //",
    "T02D2169:320a-26": "tha ma sde tshan gnyis su bstan //",
    "T02D2169:320a-27": "mu khyud zlum po gnyis la ni //",
    "T02D2169:320a-28": "shes rab thabs kyi yi ge 'god //",
    "T02D2169:320a-29": "'khor lo rim pa mi 'dra'i gzhung //",
    "T02D2169:320a-30": "rnam pa gsum du shes par bya //",
    "T02D2169:320a-31": "zhi bar bya dang dbang du bsdu //",
    "T02D2169:320a-32": "rgyas dang drag sogs gzhan dag kyang //",
    "T02D2169:320a-33": "man ngag gis ni sbyor zhes bya'o //",
    "T02D2169:320a-34": "las bzhi yi ni 'khor lo la //",
    "T02D2169:320a-35": "bzlas pa khri tsho gcig gis 'grub //",
    "T02D2169:320a-36": "de yang bsnyen pa rdzogs pa yis //",
    "T02D2169:320a-37": "bsrung ba la sogs gzhan dag la //",
    "T02D2169:320a-38": "de ltar bzlas nas mchog tu bstan //",
    "T02D2169:320a-39": "nyi shu rtsa gcig tsam bzlas kyang //",
    "T02D2169:320a-40": "sngags kyi nus pa mthu rnams kyis //",
    "T02D2169:320a-41": "bsrung dang bskyab pa 'grub par gsungs //",
    "T02D2169:320a-42": "lha yi 'khor lo 'di nyid la //",
    "T02D2169:320a-43": "brten na cho ga gzhan dag ni //",
    "T02D2169:320a-44": "thams cad kun la 'grub par gsungs //",
    "T02D2169:320a-45": "de ltar 'khor lo'i man ngag sogs //",
    "T02D2169:320a-46": "gab pa'i don dang sbas pa'i don //",
    "T02D2169:320a-47": "dgongs pa'i don dang dgra bzlog don //",
    "T02D2169:320a-48": "rnam brgyud 'ongs pa la brten nas //",
    "T02D2169:320a-49": "man ngag can gyis shes par bya'o //",
    "T02D2169:320a-50": "rnal 'byor bsdus pa'i don ched du //",
    "T02D2169:320a-51": "rang gi lhag pa'i lhar gyur ram //",
    "T02D2169:320a-52": "las rnams gzhan la 'jug 'dod pas //",
    "T02D2169:320a-53": "bcu bdun lha yi dkyil 'khor las //",
    "T02D2169:320a-54": "bcu gsum dag tu bsdu ba dang //",
    "T02D2169:320a-55": "de la dgu ru bsdu ba dang //",
    "T02D2169:320b-0": "lnga ru yang ni @320b bsdu bar bya //",
    "T02D2169:320b-1": "gnyis su bsdu ba bcu drug tshogs //",
    "T02D2169:320b-2": "yang na rgyan cig rnal 'byor gyis //",
    "T02D2169:320b-3": "bcu bdun du yang shes par bya //",
    "T02D2169:320b-4": "de ltar bsten pa sngon song bas //",
    "T02D2169:320b-5": "phan gdags pa dang tshar bcad pa'o //",
    "T02D2169:320b-6": "las dang sgrub pa thams cad la //",
    "T02D2169:320b-7": "nges par 'jug par shes par bya'o //",
    "T02D2169:320b-8": "sbyor ba'i che rkyen gzhan dag kyang //",
    "T02D2169:320b-9": "dus skabs sbyar te shes par bya //",
    "T02D2169:320b-10": "de ltar the tshom med gyur na //",
    "T02D2169:320b-11": "mkha' 'gro ma yi rtags ston pas //",
    "T02D2169:320b-12": "de la sogs pa'i las rnams ni //",
    "T02D2169:320b-13": "bsgrims te shes par ma byas na //",
    "T02D2169:320b-14": "rnal 'byor pa ni brlag par 'gyur //",
    "T02D2169:320b-15": "de bas mkhas pas nan tan du//",
    "T02D2169:320b-16": "sngags kyi lta ba spyod pa ni //",
    "T02D2169:320b-17": "bla ma mkhas la mnyan par gyis //",
    "T02D2169:320b-18": "mi mkhas tshul 'chos g-yon can gyis //",
    "T02D2169:320b-19": "gnyi ga brlag ste dmyal bar lhung //",
    "T02D2169:320b-20": "mkhas pa rna brgyud thos pa ni //",
    "T02D2169:320b-21": "'di dang pha rol gnyis su yang //",
    "T02D2169:320b-22": "bdag dang gzhan ni gnyig yang //",
    "T02D2169:320b-23": "'bras bu bzang bo nges par 'byin ;",
    "T02D2169:320b-24": "/ de bas bla ma mkhas pa ni //",
    "T02D2169:320b-25": "dang po nyid du btsal bar bya //",
    "T02D2169:320b-26": "man ngag can ni rnyed nas kyang //",
    "T02D2169:320b-27": "tshul 'chos g-yon can phyir 'breng na //",
    "T02D2169:320b-28": "ngal ba don med 'bras bu med //",
    "T02D2169:320b-29": "las ngan dus kyi tha ma la //",
    "T02D2169:320b-30": "gang zag 'dod pa'i dbang gis ni //",
    "T02D2169:320b-31": "lta spyod sna tshogs ston pa 'byung ;",
    "T02D2169:320b-32": "/ gsang sngags dngos grub ma thob par //",
    "T02D2169:320b-33": "sgra dang mtshan ma la brten nas //",
    "T02D2169:320b-34": "nga rgyal 'dod pa'i dbang gyur nas //",
    "T02D2169:320b-35": "gsang sngags 'khor lo rtsom pa 'byung //",
    "T02D2169:320b-36": "de nas yang dag don mi rnyed //",
    "T02D2169:320b-37": "la la mu stegs dag dang bsre //",
    "T02D2169:320b-38": "des ni dmyal ba'i gnas su khrid //",
    "T02D2169:320b-39": "gsang sngags 'khor lo 'di dag la //",
    "T02D2169:320b-40": "de lta'i spyod pa ma byung yang //",
    "T02D2169:320b-41": "mthu rnams je chung rje chung 'byung //",
    "T02D2169:320b-42": "nad dang mu ge la sogs pa //",
    "T02D2169:320b-43": "sna tshogs dag ni 'byung bar 'gyur //",
    "T02D2169:320b-44": "las ngan dus kyi tha ma la //",
    "T02D2169:320b-45": "slob dpon sku la bod ba dang //",
    "T02D2169:320b-46": "bstan pa 'jig sogs 'byung 'gyur bas ;",
    "T02D2169:320b-47": "/ de la bzod pa mi bsgom ste //",
    "T02D2169:320b-48": "gsang sngags 'khrul 'khor bskor bar bya //",
    "T02D2169:320b-49": "de las gzhan du byas gyur na //",
    "T02D2169:320b-50": "dam tshig nyams te dmyal bar 'gro //",
    "T02D2169:320b-51": "dpal ldan rdo rje rje mthu stobs can //",
    "T02D2169:320b-52": "dus gsum bde gshegs thams cad kyis //",
    "T02D2169:321a-0": "rig sngags gsang @321a * //",
    "T02D2169:321a-1": "sngags bdag po ru //",
    "T02D2169:321a-2": "dbang bskur mnga' gsol mdzad nas ni //",
    "T02D2169:321a-3": "gsang sngags 'khor lo mtha' dag ni //",
    "T02D2169:321a-4": "khyod kyis bsdus la khyod kyis bskor //",
    "T02D2169:321a-5": "bde gshegs rnams kyi bka' yang bsgo //",
    "T02D2169:321a-6": "'khor lo rgyas par bskor nas kyang //",
    "T02D2169:321a-7": "de 'og rang gi 'khor lo ni ;",
    "T02D2169:321a-8": "/ rtsod pa rgyas pa'i dus dag tu //",
    "T02D2169:321a-9": "bskor na las rnams 'grub pa dang //",
    "T02D2169:321a-10": "de las gus pa mang 'gyur pas //",
    "T02D2169:321a-11": "de yi dus su bstan par bya //",
    "T02D2169:321a-12": "rgyal ba nyid kyis de skad gsung //",
    "T02D2169:321a-13": "de bzhin bdag ni rjes mthun pas //",
    "T02D2169:321a-14": "'di la mos pa'i rnal 'byor ni //",
    "T02D2169:321a-15": "phyogs rnams kun gyis gsol gdab dang //",
    "T02D2169:321a-16": "bdag rang bsod nams bsags pa'i phyir //",
    "T02D2169:321a-17": "'di bstan pa yi sems pa skyes //",
    "T02D2169:321a-18": "brtson 'grus dag pa'i sgo nas ni //",
    "T02D2169:321a-19": "lha rnams sgrub cing gsol gdab pas //",
    "T02D2169:321a-20": "gsang sngags don dang mthun pa yis //",
    "T02D2169:321a-21": "sems pa skye ba de nyid srung //",
    "T02D2169:321a-22": "dper na nyi ma'i 'od zer ni //",
    "T02D2169:321a-23": "bye ba brgya phrag mang po las //",
    "T02D2169:321a-24": "gzi brjid khang pa'i nang du shar //",
    "T02D2169:321a-25": "de bzhin 'od zer phra mo gcig / bdag blo yi ni mun par snang //",
    "T02D2169:321a-26": "snang ba de yang bdag gis ni //",
    "T02D2169:321a-27": "gzhan rnams kun la bstan par bya //",
    "T02D2169:321a-28": "man ngag 'di bkod cho ga yis //",
    "T02D2169:321a-29": "bdag dang sems can thams cad kun //",
    "T02D2169:321a-30": "bsod nams 'di la brten nas ni //"
}