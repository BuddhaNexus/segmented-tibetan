{
    "T02D2131:177b-0": "@177b * // rgya gar skad du /",
    "T02D2131:177b-1": "shr'i kharsa p'a ni ma tri s'a dha n'i /",
    "T02D2131:177b-2": "bod skad du /",
    "T02D2131:177b-3": "dpal kharsa p'a ni yab yum gyi sgrub thabs /",
    "T02D2131:177b-4": "'phags pa spyan ras gzigs la phyag 'tshal lo //",
    "T02D2131:177b-5": "gang zhig spyan ras gzigs dbang yum //",
    "T02D2131:177b-6": "thugs rje'i dbyangs las sku bzhengs pa //",
    "T02D2131:177b-7": "ye shes lha mo dmar mo sgeg /",
    "T02D2131:178a-0": "dpal @178a * //",
    "T02D2131:178a-1": "mo nyid la phyag 'tshal lo //",
    "T02D2131:178a-2": "dal sgrub po dam tshig can //",
    "T02D2131:178a-3": "gsang sngags rgyal mo la mos pas //",
    "T02D2131:178a-4": "dur khrod dmar ba'i dbus su ni //",
    "T02D2131:178a-5": "cho ga rnam gsum bsgom par bya //",
    "T02D2131:178a-6": "re zhig skyabs su 'gro ba dang //",
    "T02D2131:178a-7": "sems bskyed khyad par can bskyed nas /",
    "T02D2131:178a-8": "dam tshig rnam lnga'i mchod pa dang ldan pas //",
    "T02D2131:178a-9": "me tog dmar po'i mandal bshams te /",
    "T02D2131:178a-10": "bsam gtan bskyod pa'i phyag rgya bcas la /",
    "T02D2131:178a-11": "thog mar sngags 'di bzlas par bya'o //",
    "T02D2131:178a-12": "aom a'a bighn'a na ta kri ta h'um phat /",
    "T02D2131:178a-13": "'bum phrag gsum gyis bgegs bskrad par 'gyur ro //",
    "T02D2131:178a-14": "de na bdag med chen mo yi //",
    "T02D2131:178a-15": "ngang las skyes gyur lha mo'am //",
    "T02D2131:178a-16": "yang na lte dbus sprul pa'i nang //",
    "T02D2131:178a-17": "chos 'byung padma mi ro la'o //",
    "T02D2131:178a-18": "bam las mngon gyur dmar mo dpa' //",
    "T02D2131:178a-19": "bcu drug na tshod shin tu sgeg / cung zad khro ba'i zhal bzhad dam //",
    "T02D2131:178a-20": "gri gug thod 'dzin kha tv'am bsnams //",
    "T02D2131:178a-21": "mgo bo'i phreng ba'i do shal brgyan //",
    "T02D2131:178a-22": "g-yon bskum g-yas brkyang dbang phyug dang //",
    "T02D2131:178a-23": "au ma'i nu ma mnyam brdzis mdzad //",
    "T02D2131:178a-24": "shin tu 'od gsal 'jigs pa yi //",
    "T02D2131:178a-25": "mi rus rdo rje'i phreng bas spras //",
    "T02D2131:178a-26": "dril bu g-yer ka'i sgra sgrogs la'o //",
    "T02D2131:178a-27": "skra grol gcer bu bde ba'i nyams //",
    "T02D2131:178a-28": "rdor phreng rdo rje zur phud ldan //",
    "T02D2131:178a-29": "g-yung drung 'khyil pas smin mtshams brgyan //",
    "T02D2131:178a-30": "sngags gsum gyis bkang bha ga'o //",
    "T02D2131:178a-31": "de snying padmo dmar dbus su //",
    "T02D2131:178a-32": "ye shes rdo rje phyag rgyas 'dzin //",
    "T02D2131:178a-33": "bam zhes bya ba rnam shes khyim //",
    "T02D2131:178a-34": "rnam rtog bsdus dang mi rtog grol //",
    "T02D2131:178a-35": "go rims ji bzhin ji gnas dang //",
    "T02D2131:178a-36": "lhag mthong rnal 'byor bsgom par bya //",
    "T02D2131:178a-37": "de tshe dmigs pa rang dga' dang ;",
    "T02D2131:178a-38": "/'ching bzhi bas bde chen rnyed //",
    "T02D2131:178a-39": "'od zer bzhu ba'i sbyor ba yis //",
    "T02D2131:178a-40": "snang ba thim dang sems can thim //",
    "T02D2131:178a-41": "lus thim srog thim nam mkha' yi //",
    "T02D2131:178a-42": "rnal 'byor nyi zla zung du 'jug / dpal 'phags pa spyan ras gzigs kyi sgrub thabs /",
    "T02D2131:178a-43": "rnal 'byor gyi dbang phyug chen po shr'i mi tra'i gdams pa rdzogs so /"
}