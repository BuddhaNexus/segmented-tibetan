{
    "T02D1990:186a-0": "@186a # // rgya gar skad du /",
    "T02D1990:186a-1": "shr'i badzra b'a r'a h'i s'a dha nam /",
    "T02D1990:186a-2": "bod skad du /",
    "T02D1990:186a-3": "dpal rdo rje phag mo'i sgrub thabs /",
    "T02D1990:186a-4": "dpal gshin rje gshed dmar po la phyag 'tshal lo //",
    "T02D1990:186a-5": "gang zhig sgrub pa pos gdug pa can rnams sangs rgyas kyi bstan pa la gzhug pa'i phyir /",
    "T02D1990:186a-6": "skal ba dang ldan pa'i sgrub pa pos dben pa'i gnas su song ste /",
    "T02D1990:186a-7": "stan bde ba la 'dug nas /",
    "T02D1990:186a-8": "mchod pa dang gtor ma sngon du song bas /",
    "T02D1990:186a-9": "rdo rje phag mo bsgom par bya'o //",
    "T02D1990:186a-10": "zhal gcig phyag gnyis ma sku mdog dmar mo /",
    "T02D1990:186a-11": "phyag g-yon thod pa khrag gis gang ba thugs kar 'dzin pa /",
    "T02D1990:186a-12": "de'i steng du g-yas gri gug 'jog pa /",
    "T02D1990:186a-13": "padma dang zla ba'i steng du g-yon brkyang bas bzhugs pa /",
    "T02D1990:186a-14": "g-yas bskum pas de'i byin pa'i steng du reg pa'i brkyang bskum gyis bzhugs pa /",
    "T02D1990:186a-15": "spyan gsum pa /",
    "T02D1990:186a-16": "dbu skra grol ba cung zad khro ba'i rnam pa can /",
    "T02D1990:186a-17": "rus pa'i rgyan gyis brgyan pa /",
    "T02D1990:186a-18": "gar gyi ro dang ldan pa bsgom mo //",
    "T02D1990:186a-19": "de'i snying ga'i chu skyes las zla ba'i steng du hr'i: dmar po blta'o //",
    "T02D1990:186a-20": "chu skyes 'dab ma brgyad pa kha phye ba la /",
    "T02D1990:186a-21": "a'a li bcu drug 'dab ma re re la gnyis gnyis mdun nas brtsams te /",
    "T02D1990:186a-22": "g-yas skor du mgo gyen du bstan pa mdog dmar po bsams la /",
    "T02D1990:186a-23": "ji srid mi skyo'i bar du bsgom par bya'o //",
    "T02D1990:186a-24": "de nas sngags bzlas par bya ste /",
    "T02D1990:186a-25": "aom aa a'a ;",
    "T02D1990:186a-26": "ai a'i ;",
    "T02D1990:186a-27": "au a'u ;",
    "T02D1990:186a-28": "ri r'i ;",
    "T02D1990:186a-29": "li l'i ;",
    "T02D1990:186a-30": "ae aee ;",
    "T02D1990:186a-31": "ao aoo ;",
    "T02D1990:186a-32": "aam aa: hr'i: sv'a h'a /",
    "T02D1990:186a-33": "zhes 'bum phrag nyi shu rtsa gcig pa'i sems kyis bzlas so //",
    "T02D1990:186a-34": "de'i man ngag ni /",
    "T02D1990:186a-35": "rang gi snying ga'i h'um hr'i: las 'od zer 'phros",
    "T02D1990:186a-36": "te song bas bsgrub bya'i snying la phog / bdag",
    "T02D1990:186a-37": "la ma dad pa'i dri ma phyir bsal te /",
    "T02D1990:186a-38": "gus pa'i sems gsal bar skyes par bsam /",
    "T02D1990:186b-0": "de nas bsgrub bya de'i snying @186b gar sngags kyi dbyangs kyi yi ge bsams la /",
    "T02D1990:186b-1": "bdag gi snying gnas sna bug g-yas nas hr'i: thon te /",
    "T02D1990:186b-2": "sna bug g-yon nas zhugs te /",
    "T02D1990:186b-3": "snying ga'i dbyangs yig dang rang gi snying ga'i yig",
    "T02D1990:186b-4": "'bru la bsil la bde ba bsam kho'i snying ga'i",
    "T02D1990:186b-5": "yig 'bru rnams dang /",
    "T02D1990:186b-6": "ming yig dang po skom dungs dungs par bsam mo //",
    "T02D1990:186b-7": "hr'i: la thim pas skom pa'i gdung bsel ba dang /",
    "T02D1990:186b-8": "bde ba skyes pa de gzhibs nas /",
    "T02D1990:186b-9": "yang snying gar bsdus pa la 'og gi tshigs bcad kyi don dran par bya'o //",
    "T02D1990:186b-10": "de ltar zhag bdun gyi mthar mtshan thog thag bya'o //",
    "T02D1990:186b-11": "des 'grub par 'gyur ro //",
    "T02D1990:186b-12": "yang rang kha nub tu bstan pa'i mdun du me long la dris byugs te /",
    "T02D1990:186b-13": "sindhu ra bkram la /",
    "T02D1990:186b-14": "de la padma 'dab ma bzhi pa lte ba dang bcas pa bris te /",
    "T02D1990:186b-15": "lte bar hr'i: shar dang lho dang nub dang byang",
    "T02D1990:186b-16": "du yam ram bam lam rim pa bzhin bkod pa",
    "T02D1990:186b-17": "dang / ji ltar 'byor pa'i mchod pa dang /",
    "T02D1990:186b-18": "nam mkha' la yi ge lnga bris pa lta bu ste /",
    "T02D1990:186b-19": "nag po dang dmar po dang /",
    "T02D1990:186b-20": "dkar po dang /",
    "T02D1990:186b-21": "ser po'i rnam par bsams la /",
    "T02D1990:186b-22": "me long gi yi ge rnams la bstim /",
    "T02D1990:186b-23": "yi ge'i rnam pa can gyi mkha' 'gro ma rnam pa lnga la sngags de nyid brjod cing /",
    "T02D1990:186b-24": "me tog dmar po dang /",
    "T02D1990:186b-25": "chang gi mchod pa bya'o //",
    "T02D1990:186b-26": "de nas phreng ba dmar po bzung ste /",
    "T02D1990:186b-27": "yam ram bam lam hr'i: zhes bzlas so ;",
    "T02D1990:186b-28": "/ lte ba'i yi ge las 'od kyi phreng ba spros te /",
    "T02D1990:186b-29": "mdun gyi sngags la thim pa la sogs pa spro ba dang bsdu ba'i rnam pa bya'o //",
    "T02D1990:186b-30": "de ltar sa ya phrag gnyis bzlas so //",
    "T02D1990:186b-31": "de nas nya'i nub mo mtshan thog thag bya'o //",
    "T02D1990:186b-32": "de ni bsnyen pa bya ba'o //",
    "T02D1990:186b-33": "de nas rang byung gi me tog sindhu ra dang bcas pa'i mandala sngar bzhin bkram ste /",
    "T02D1990:186b-34": "shar la sogs pa'i yig 'bru yam la sogs pa bkod la /",
    "T02D1990:186b-35": "snga ma ltar yi ge la bstim /",
    "T02D1990:186b-36": "mchod pa rgya chen po bya zhing /",
    "T02D1990:186b-37": "sngags bzlas pas /",
    "T02D1990:186b-38": "chu skyes kyi hr'i: las 'od 'phros te bsgrub bya mdun du bkug ste /",
    "T02D1990:186b-39": "'gyel ba dang /",
    "T02D1990:186b-40": "yang hr'i:'i 'od zer dmar po'i snying gar thim pas /",
    "T02D1990:186b-41": "dmar khrig ste khengs nas myos te /",
    "T02D1990:186b-42": "bdag la chags pas brgyal bar bsams la /",
    "T02D1990:186b-43": "hr'i: la thim pa dang /",
    "T02D1990:186b-44": "yi ge sngags rnams rnam par yangs //",
    "T02D1990:186b-45": "sgra dang thig le sems kyang med //",
    "T02D1990:186b-46": "'di ni bde ba chen po'i mchog / bdag dang gzhan du yod ma yin //",
    "T02D1990:187a-0": "zhes @187a * //",
    "T02D1990:187a-1": "brjod do //",
    "T02D1990:187a-2": "de ltar zhag bdun gyis 'grub par 'gyur ro //",
    "T02D1990:187a-3": "rdo rje phag mo'i sgrub thabs grub thob kyi 'khor",
    "T02D1990:187a-4": "los sgyur ba'i slob dpon dpal 'dzin gyis mdzad pa",
    "T02D1990:187a-5": "rdzogs so / //",
    "T02D1990:187a-6": "/ rgya gar gyi pandi ta chen po rgyal ba'i sras bi bh'u ti tsandra'i zhal snga nas /",
    "T02D1990:187a-7": "dpal chos kyi dbyings kyi gtsug lag khang rang byung",
    "T02D1990:187a-8": "du mdzad pa las glo bo lo ts'a ba dge"
}