{
    "T02D2889:240a-0": "@240a # // rgya gar skad du /",
    "T02D2889:240a-1": "shr'i badzra p'a ni sto tra /",
    "T02D2889:240a-2": "bod skad du /",
    "T02D2889:240a-3": "dpal phyag na rdo rje la bstod pa /",
    "T02D2889:240a-4": "dpal phyag na rdo rje la phyag 'tshal lo //",
    "T02D2889:240a-5": "h'um bskal pa me ltar 'bar ba'i klong dkyil nas //",
    "T02D2889:240a-6": "bzhengs shig bzhengs shig chos kyi dbyings nas bzhengs //",
    "T02D2889:240a-7": "chos sku nam mkha' lta bu'i dang nyid las //",
    "T02D2889:240a-8": "gzugs sku 'ja' tshon lta bu'i skur snang ba //",
    "T02D2889:240a-9": "bcom ldan rdo rje gum po khros pa'i sku //",
    "T02D2889:240a-10": "zhal gcig phyag gnyis sku mdog mthing nag la //",
    "T02D2889:240a-11": "g-yas pa rdo rje rtse lnga bsnun pa'i tshul //",
    "T02D2889:240a-12": "g-yon pa sdigs mdzub 'chad ba thugs kar 'dzin //",
    "T02D2889:240a-13": "dbu skra dmar ser gyen brdzes cod pan can //",
    "T02D2889:240a-14": "dbang bskur sangs rgyas mi bskyod pa yis mdzes //",
    "T02D2889:240a-15": "smin bsdus smin ma glog stong 'od du 'phro //",
    "T02D2889:240a-16": "spyan gsum 'bar ba khro bo'i lta bas mdzes //",
    "T02D2889:240a-17": "mche ba gtsigs shing dbugs rgyu me ltar 'bar //",
    "T02D2889:240a-18": "aa la la yi gad rgyangs chen po sgrogs //",
    "T02D2889:240a-19": "ha ha'i gang mos stong gsum brgyal bar byed //",
    "T02D2889:240a-20": "h'um gi nga ro 'brug stong lding ba'i sgra //",
    "T02D2889:240a-21": "phat kyis thog 'bebs rdo rje ser chen 'bebs //",
    "T02D2889:240a-22": "gshin rje'i gzugs can rgyan dang cha lugs ldan //",
    "T02D2889:240a-23": "sku stod seng ge'i pags pas rnam par brgyan //",
    "T02D2889:240a-24": "na bza' chos gos sngon po 'chang ba bsnams //",
    "T02D2889:240a-25": "stag gi smad g-yogs pa ti khra bos brgyan //",
    "T02D2889:240a-26": "rin chen 'bar ba'i sprul gyis dbu brgyan cing //",
    "T02D2889:240a-27": "dga' bo nye dga'i snyan chas rab tu mdzes //",
    "T02D2889:240a-28": "gdug pa 'bar ba zas su gsol bar mdzad //",
    "T02D2889:240a-29": "klu nag se ral kha ru brgyan pa ste //",
    "T02D2889:240a-30": "'dab bzang dkar pos ska rags rnam par bcings //",
    "T02D2889:240b-0": "nor rgyas bus ni phyag @240b dang zhabs brgyan te //",
    "T02D2889:240b-1": "nyi zla'i steng na khro rgyal gar byed dgyes //",
    "T02D2889:240b-2": "sna tshogs padma'i gdan la rnam par bzhugs //",
    "T02D2889:240b-3": "rdo rje'i rigs mchog bcom ldan gtum po ste //",
    "T02D2889:240b-4": "sangs rgyas 'dus pa'i sku la phyag 'tshal bstod //",
    "T02D2889:240b-5": "h'um bskal pa'i me 'bar klong na bzhugs pa ni //",
    "T02D2889:240b-6": "nyon mongs 'khor ba rtsad nas gcod pa'i rtags //",
    "T02D2889:240b-7": "zhal gcig phyag gnyis sku mdog mthing nag ni //",
    "T02D2889:240b-8": "thabs dang shes rab zung du 'brel pa'i rtags //",
    "T02D2889:240b-9": "rdo rje rtse lnga g-yas na bsnams pa ni //",
    "T02D2889:240b-10": "ye shes lnga ldan dug lnga 'joms pa'i rtags //",
    "T02D2889:240b-11": "g-yon pas sdigs mdzub thugs kar 'chang ba ni //",
    "T02D2889:240b-12": "chos kyi dbyings las 'gyur ba med pa'i rtags //",
    "T02D2889:240b-13": "dbu skra dmar ser gyen du brdzes pa ni //",
    "T02D2889:240b-14": "khams gsum 'khor ba'i sems can 'dren pa'i rtags //",
    "T02D2889:240b-15": "sangs rgyas mi bskyod pa yis brgyan pa ni //",
    "T02D2889:240b-16": "de bzhin gshegs pa'i rigs la dgongs pa'i rtags //",
    "T02D2889:240b-17": "smin bsdus smin ma glog stong 'phro ba ni //",
    "T02D2889:240b-18": "thugs rje'i thabs kyis gdug pa 'dul ba'i rtags //",
    "T02D2889:240b-19": "mche gtsigs dbugs rgya me ltar 'bar ba ni //",
    "T02D2889:240b-20": "thabs kyi spyod pas nyon mongs sreg pa'i rtags //",
    "T02D2889:240b-21": "spyan gsum dmar ba khro bos blta ba ni //",
    "T02D2889:240b-22": "sku gsung thugs kyi don dang ldan pa'i rtags //",
    "T02D2889:240b-23": "aa la la yi gad rgyangs sgrogs pa ni //",
    "T02D2889:240b-24": "'jig rten gsum na 'gran zla med pa'i rtags //",
    "T02D2889:240b-25": "ha ha'i gang rgyangs stong gsum brgyal ba ni //",
    "T02D2889:240b-26": "thabs mkhas thugs rjes gdug pa 'dul ba'i rtags //",
    "T02D2889:240b-27": "h'um gi nga ro 'brug stong ldir ba ni //",
    "T02D2889:240b-28": "khro bo'i rigs rnams dbang du sdud pa'i rtags //",
    "T02D2889:240b-29": "phat kyis rdo rje'i thog ser 'bebs pa ni //",
    "T02D2889:240b-30": "ma mo mkha' 'gro dbang du sdud pa'i rtags //",
    "T02D2889:240b-31": "gshin rje'i gzugs can rgyan dang cha lugs ni //",
    "T02D2889:240b-32": "sku che yan lag rags te che ba'i rtags //",
    "T02D2889:240b-33": "sku stod seng ge'i pags pas brgyan pa ni //",
    "T02D2889:240b-34": "chos nyid don ldan spros dang bral ba'i rtags //",
    "T02D2889:240b-35": "na bza' chos gos sngon po 'chang ba ni //",
    "T02D2889:240b-36": "tshul khrims don ldan dri ma med pa'i rtags //",
    "T02D2889:240b-37": "stag sham ba ti khra bos brgyan pa ni //",
    "T02D2889:240b-38": "zhe sdang 'dul mdzad sgrub mchog skyod pa'i rtags //",
    "T02D2889:240b-39": "rin chen 'bar ba'i sprul gyis dbu brgyan pa //",
    "T02D2889:240b-40": "'dod dgu bsam pa re ba skong ba'i rtags //",
    "T02D2889:240b-41": "dga' bo nye dga'i snyan chas brgyan pa ni //",
    "T02D2889:241a-0": "bram ze'i klu rnams dbang du sdud pa'i @241a * //",
    "T02D2889:241a-1": "rtags //",
    "T02D2889:241a-2": "gdug pa 'bar ba zas su gsol ba ni //",
    "T02D2889:241a-3": "gdol pa'i rigs rnams dbang du sdud pa'i rtags //",
    "T02D2889:241a-4": "klu nag se ral kha ru brgyan pa ni //",
    "T02D2889:241a-5": "dmangs rigs klu rnams dbang du sdud pa'i rtags //",
    "T02D2889:241a-6": "'dab bzad dkar po ska rags bcings pa ni //",
    "T02D2889:241a-7": "rgyal rigs klu rnams dbang du sdud pa'i rtags //",
    "T02D2889:241a-8": "nor rgyas bu yis phyag zhabs brgyan pa ni //",
    "T02D2889:241a-9": "rje rigs klu rnams dbang du sdud pa'i rtags //",
    "T02D2889:241a-10": "nyi zla'i steng na gar byed dgyes pa ni //",
    "T02D2889:241a-11": "thabs dang shes rab zung du 'brel pa'i rtags //",
    "T02D2889:241a-12": "sna tshogs padma'i gdan la bzhugs pa ni //",
    "T02D2889:241a-13": "nyon mongs 'khor ba'i skyon gyis ma gos rtags //",
    "T02D2889:241a-14": "rdo rje'i rigs mchog bcom ldan gtum po ni //",
    "T02D2889:241a-15": "thabs kyi spyod pas 'gro don byed pa'i rtags //",
    "T02D2889:241a-16": "sangs rgyas thams cad 'dus pa'i sku bstan pa //",
    "T02D2889:241a-17": "sangs rgyas kun gyi phrin las mdzad pa'i rtags //",
    "T02D2889:241a-18": "sku yi yan lag rags te dpa' dpa' 'dra //",
    "T02D2889:241a-19": "rgyan dang cha lugs ldan te sgeg sgeg 'dra //",
    "T02D2889:241a-20": "zhe sdang 'joms mdzad stag gi sham thabs can //",
    "T02D2889:241a-21": "gdug pa 'dul mdzad sprul gyi chun pos brgyan //",
    "T02D2889:241a-22": "nyon mongs 'joms mdzad me dpung klong na bzhugs //",
    "T02D2889:241a-23": "sangs rgyas kun gyi bdag nyid rdo rje 'chang //",
    "T02D2889:241a-24": "bcom ldan gtum po'i sku la phyag 'tshal bstod //",
    "T02D2889:241a-25": "dpal phyag na rdo rje la don rtags kyi sgo",
    "T02D2889:241a-26": "nas bstod pa slob dpon d'i pam ka ra shr'i",
    "T02D2889:241a-27": "dzny'a nas mdzad pa rdzogs so /",
    "T02D2889:241a-29": "// / pandi ta de nyid dang /"
}