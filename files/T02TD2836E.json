{
    "T02TD2836E:179a-0": "@179a * // dpal 'jig rten dbang phyug 'khor los sgyur ba la phyag 'tshal lo //",
    "T02TD2836E:179a-1": "gang zhig dpal ldan bdud bzhi'i dgra bcom byang chub mchog dbang nyid brnyes nas //",
    "T02TD2836E:179a-2": "thugs rjes mi bsnyel lus can gzhan yang zhi ba bla med lam bzang du //",
    "T02TD2836E:179a-3": "smin mdzad dbang stsol las gsum bdag po spyan ras gzigs dbang la btud de //",
    "T02TD2836E:179a-4": "skal ldan ting 'dzin ye shes sems spyod rnam dag dbang bskur cho ga bshad //",
    "T02TD2836E:179a-5": "yid 'ong gnas su bde ba yi //",
    "T02TD2836E:179a-6": "rkyen sogs dam tshig kun ldan pas //",
    "T02TD2836E:179a-7": "snying rje chen po mdun gzhag la //",
    "T02TD2836E:179a-8": "gus pas sngon du gsol gdab po //",
    "T02TD2836E:179a-9": "'dom gang srid 'phags nam mkhar ni //",
    "T02TD2836E:179a-10": "thub pa chen po 'khor los sgyur //",
    "T02TD2836E:179a-11": "bde chen yum dang lhan cig skyes //",
    "T02TD2836E:179a-12": "dpag med sras bcas bsgom par bya //",
    "T02TD2836E:179a-13": "sna tshogs dngos kun mchod pa'i sprin //",
    "T02TD2836E:179a-14": "kun du bzang spyod ji bzhin du //",
    "T02TD2836E:179a-15": "mchod byas sdig pa bsal nas su //",
    "T02TD2836E:179a-16": "rnam dag dbang bskur de rjes nod //",
    "T02TD2836E:179a-17": "lha dang bdag lus gnas gsum du //",
    "T02TD2836E:179a-18": "rdo rje 'bru gsum mngon bsams la //",
    "T02TD2836E:179a-19": "dang dang thugs rje dam tshig gis //",
    "T02TD2836E:179a-20": "kha dog rim gsum 'od zer dbyung //",
    "T02TD2836E:179a-21": "sku mchog snying po aom las 'od zer dkar po dang //",
    "T02TD2836E:179a-22": "gsung rgyun dri med a'a: las de bzhin dmar po'i 'od //",
    "T02TD2836E:179a-23": "rnam dag thugs bdag h'um las rnam 'phros rab sngo zer //",
    "T02TD2836E:179a-24": "bdag lus ngag yid gnas gsum la reg dri gsum sel //",
    "T02TD2836E:179a-25": "de rjes bdud rtsi dkar dmar sngo //",
    "T02TD2836E:179b-0": "@179b dag byed rnam gsum man ngag bzhin //",
    "T02TD2836E:179b-1": "de 'og ye shes rnam gsum gzhug / mthar ni gnyis med bzhi pa'o //",
    "T02TD2836E:179b-2": "thig le gsum rgyun sbyor ba ni //",
    "T02TD2836E:179b-3": "de rjes blo gros chen pos bsgom //",
    "T02TD2836E:179b-4": "dbang bskur nas ni gshegs su gsol //",
    "T02TD2836E:179b-5": "ting nge 'dzin gyi dbang bskur rdzogs so//"
}