{
    "T02D2497:260a-0": "@260a # // rgya gar skad du /",
    "T02D2497:260a-1": "tstsha tr'a di pra tishth'a dz'irnno dh'a ra bi dhi: bod skad du /",
    "T02D2497:260a-2": "gdugs la sogs pa rab tu gnas pa dang rnying pa 'byin pa'i cho ga /",
    "T02D2497:260a-3": "dpal rdo rje sems dpa' la phyag 'tshal lo //",
    "T02D2497:260a-4": "de nas gser las grub pa la sogs pa'i gdugs",
    "T02D2497:260a-5": "aa yig las skyes pa'i yu ba aa ba dh'u",
    "T02D2497:260a-6": "t'i'i rang bzhin can /",
    "T02D2497:260a-7": "ham yig las skyes pa rtsa sum cu rtsa gnyis",
    "T02D2497:260a-8": "kyis nges par bcings pa'i rtsibs sum cu rtsa gnyis",
    "T02D2497:260a-9": "pa / sangs rgyas kyi ye shes bdud rtsi'i rang bzhin gyi chos kyi dbyings mtshon par byed cing /",
    "T02D2497:260a-10": "nyon mongs pa'i tsha gdung thams cad 'phrog par byed pa'i dam tshig sems dpa' rnam par bsams nas /",
    "T02D2497:260a-11": "de dang mtshungs pa'i ye shes sems dpa' rang gi",
    "T02D2497:260a-12": "snying ga'i sa bon gyi 'od zer gyis bkug ste",
    "T02D2497:260a-13": "der gzhug par bya zhing bum pa'i chus dbang bskur",
    "T02D2497:260a-14": "te yang dag par mchod nas /",
    "T02D2497:260a-15": "aom na ma:sarba buddha bo dhi satv'a n'am a'a:tstsha tr'a ba li sv'a h'a /",
    "T02D2497:260a-16": "'dis lan brgya rtsa brgyad bsngags par bya ste gdugs rab tu gnas pa'o //",
    "T02D2497:260a-17": "de bzhin du aom yig las skyes pa ches bzang",
    "T02D2497:260a-18": "po'i gser gyis spras pa'i yu ba can bkra shis",
    "T02D2497:260a-19": "pa'i rang bzhin ston ka'i zla ba'i 'od ltar dkar",
    "T02D2497:260a-20": "ba'i rnga yab rnam par bsams nas /",
    "T02D2497:260a-21": "de dang mtshungs pa'i ye shes sems dpa' rang gi",
    "T02D2497:260a-22": "snying ga'i sa bon gyi 'od zer gyis bkug ste",
    "T02D2497:260a-23": "dam tshig sems dpa' la gzhug par bya zhing /",
    "T02D2497:260a-24": "bum pa'i chus dbang bskur te mchod pa byas nas /",
    "T02D2497:260a-25": "aom tsu ru ts'a ma ri sv'a h'a /",
    "T02D2497:260a-26": "zhes pa'i sngags kyis lan brgya rtsa brgyad du lhag",
    "T02D2497:260a-27": "par gnas par bya ste rnga yab rab tu gnas",
    "T02D2497:260a-28": "pa'o // de bzhin du sim yig las skyes pa'i seng ge dang /",
    "T02D2497:260b-0": "aa yig @260b las skyes pa'i gzhan gyis mi thub pa dang /",
    "T02D2497:260b-1": "kam yig las skyes pa'i rin po che'i bum pa dang /",
    "T02D2497:260b-2": "ma yig las skyes pa'i nya dang rma bya dang ri dags dang chu srin la sogs pa dang /",
    "T02D2497:260b-3": "gam yig las skyes pa'i mkha' lding dang /",
    "T02D2497:260b-4": "pam yig las skyes pa'i padma dang /",
    "T02D2497:260b-5": "aa yig las skyes pa'i me long dang /",
    "T02D2497:260b-6": "aam yig las skyes pa'i sna tshogs rdo rje dang /",
    "T02D2497:260b-7": "khyu mchog dang /",
    "T02D2497:260b-8": "h'um yig las skyes pa'i rdo rje dang /",
    "T02D2497:260b-9": "tram yig las skyes pa'i rin po che dang /",
    "T02D2497:260b-10": "ham yig las skyes pa'i dang pa la sogs pas",
    "T02D2497:260b-11": "mtshan par gyur pa'i dam tshig sems dpa' rnam par",
    "T02D2497:260b-12": "bsams nas de dang mtshungs pa'i ye shes sems dpa'",
    "T02D2497:260b-13": "rang gi snying ga'i sa bon gyi 'od zer gyis",
    "T02D2497:260b-14": "bkug ste dam tshig sems dpa' la gzhug par bya",
    "T02D2497:260b-15": "zhing / bum pa'i chus dbang bskur te yang dag par mchod nas /",
    "T02D2497:260b-16": "aom a'a:badzra dh'a dza ba ti dza yotta ri sv'a h'a /",
    "T02D2497:260b-17": "zhes pa 'dis lan brgya rtsa brgyad du lhag par",
    "T02D2497:260b-18": "gnas par bya ste rgyal mtshan rab tu gnas pa'o",
    "T02D2497:260b-19": "// de bzhin du pam yig las skyes pa 'od",
    "T02D2497:260b-20": "gsal zhing rab tu gdung ba skyed par byed pa'i",
    "T02D2497:260b-21": "dam tshig sems dpa'i gzugs rnam par bsams nas /",
    "T02D2497:260b-22": "de dang mtshungs pa'i ye shes sems dpa' rang gi",
    "T02D2497:260b-23": "snying ga'i sa bon gyi 'od zer gyis bkug ste",
    "T02D2497:260b-24": "dam tshig sems dpa' la gzhug par bya zhing /",
    "T02D2497:260b-25": "bum pa'i chus dbang bskur te yang dag par mchod nas /",
    "T02D2497:260b-26": "aom a'a:badzra ke tu badzra pa t'a ke dhi tishtha pam sv'a h'a /",
    "T02D2497:260b-27": "zhes pa 'di lan brgya rtsa brgyad du bzlas par bya ste ba dan rab tu gnas pa'o //",
    "T02D2497:260b-28": "de nas dkyil 'khor pa'i lha dang gnas kyi bdag",
    "T02D2497:260b-29": "po dang 'jig rten skyong ba dang sa'i bdag po",
    "T02D2497:260b-30": "dang glags lta ba'i skye bo dang bzo bo dang",
    "T02D2497:260b-31": "slob dpon dang chos smra ba la sogs pa rnams",
    "T02D2497:260b-32": "la bdag nyid ji lta ba bzhin mchod pa byas",
    "T02D2497:260b-33": "nas sngar bshad pa'i cho gas gtor ma chen po",
    "T02D2497:260b-34": "sbyin par bya'o // grong dang grong khyer dang gtsug",
    "T02D2497:260b-35": "lag khang la sogs pa gang du mchod rten dang",
    "T02D2497:260b-36": "sbyin par bya'o // / sku gzugs dang /",
    "T02D2497:260b-37": "rgyal mtshan la sogs pa rnying pa dang gas pa",
    "T02D2497:260b-38": "dang tshig pa dang zhig pa la sogs par lha",
    "T02D2497:261a-0": "rnams gnas bar gyur na gnas der sems @261a *",
    "T02D2497:261a-1": "// can rnams la nor nyams pa dang 'thab rtsod",
    "T02D2497:261a-2": "dang mu ge dang skye bo rnams zad par 'gyur",
    "T02D2497:261a-3": "ba la sogs pa'i skyon rnams 'byung bas rnying pa",
    "T02D2497:261a-4": "'byin pa'i cho ga bya'o //",
    "T02D2497:261a-5": "de la slob dpon ting nge 'dzin gsum gyi rnal",
    "T02D2497:261a-6": "'byor dang ldan pa sa chu dang me tog dang",
    "T02D2497:261a-7": "bdug pa dang mar me dang zhal zas la sogs",
    "T02D2497:261a-8": "pas yang dag par mchod de /",
    "T02D2497:261a-9": "'dis gsol ba gdab par bya'o //",
    "T02D2497:261a-10": "bcom ldan che ge rdo rje mchog / rig sngags rgyal po khyod phyag 'tshal //",
    "T02D2497:261a-11": "sems can rnams la phan phyir dang //",
    "T02D2497:261a-12": "khyed rnams la yang mchod pa'i phyir //",
    "T02D2497:261a-13": "mgon po rnying pa 'byin pa yi //",
    "T02D2497:261a-14": "cho ga bzang po bya par 'dod //",
    "T02D2497:261a-15": "ye shes bdud rtsi'i rang bzhin gyi //",
    "T02D2497:261a-16": "bum pa 'dir ni gzhug par gsol //",
    "T02D2497:261a-17": "zhes so //",
    "T02D2497:261a-18": "de nas yud tsam de la nges par brtags te",
    "T02D2497:261a-19": "de'i thugs kar de'i sa bon bltas te lag pa",
    "T02D2497:261a-20": "g-yon pas bgrang phreng bzung nas /",
    "T02D2497:261a-21": "de la bcings pa'i srad bu lnga dang rdo rje dang bcas pa lag pa g-yas pas bzung ste /",
    "T02D2497:261a-22": "rang rang gi sngags lan brgya rtsa brgyad du yongs",
    "T02D2497:261a-23": "su bzla zhing ho: yig gnyis dang spel ba'i sa",
    "T02D2497:261a-24": "bon rnam par gzhug par bya'o //",
    "T02D2497:261a-25": "de nas sngar bshad pa'i cho gas sbyin sreg byas",
    "T02D2497:261a-26": "nas thag pa rnams kyis bcings te khyu mchog gi",
    "T02D2497:261a-27": "'khrul 'khor la sogs pa rnams kyis bskyod par bya'o",
    "T02D2497:261a-28": "// de nas bum pa de sa phyogs dben par",
    "T02D2497:261a-29": "bzhag ste me tog la sogs pa rnams kyis yang",
    "T02D2497:261a-30": "dag par mchod par bya'o //",
    "T02D2497:261a-31": "mchod rten la sogs pa rdo'i rang bzhin gang yin pa dang /",
    "T02D2497:261a-32": "grub pa dang zhig pa de ni chu mang po yod pa'i chu klung du gzhug par bya'o //",
    "T02D2497:261a-33": "sa'i rang bzhin gyi mchod rten la sogs pa gang",
    "T02D2497:261a-34": "dang gang 'du bya bar mi bzod par rnams ni",
    "T02D2497:261a-35": "de nyid du gzhug par bya'o //",
    "T02D2497:261a-36": "gang dang gang shing las byas pa'i rnying pa dang",
    "T02D2497:261a-37": "zhig pa de dang de ni mar gyis bsgos te",
    "T02D2497:261a-38": "ras kyis dkris nas sbyin sreg gi mes bsreg par",
    "T02D2497:261a-39": "bya'o // gang zhig zangs la sogs pa las byas",
    "T02D2497:261a-40": "pa de ni bzhu nas sngar gyi tshad las mi",
    "T02D2497:261a-41": "bya'o // dman par bya'o // mchod rten la sogs",
    "T02D2497:261a-42": "pa de dag grub nas mchod yon la sogs pa'i",
    "T02D2497:261a-43": "mchod pa sngon du 'gro bas sngar bum par bzhag",
    "T02D2497:261a-44": "pa'i ye shes kyi bdud rtsi'i rang bzhin gyi ye",
    "T02D2497:261b-0": "@261b shes sems dpa' phyung nas mchod rten la sogs",
    "T02D2497:261b-1": "pa'i dam tshig sems dpa' la gzhug par bya zhing",
    "T02D2497:261b-2": "de la bum pa'i chus dbang bskur ro //",
    "T02D2497:261b-3": "de nas rang rang gi sngags kyis lan brgya rtsa brgyad du byin gyis brlabs te /",
    "T02D2497:261b-4": "sngar bshad pa'i rim pas me'i mchod pa dang rab tu gnas pa yang bya'o //",
    "T02D2497:261b-5": "rnying pa 'byin pa'i cho ga'o //",
    "T02D2497:261b-6": "gdugs la sogs pa rab tu gnas pa dang rnying",
    "T02D2497:261b-7": "pa 'byin pa'i cho ga 'di'i rgya dpe gnyal gyi",
    "T02D2497:261b-8": "phyogs nas rnyed do //",
    "T02D2497:261b-9": "bstan pa rin po che la phul du byung ba'i",
    "T02D2497:261b-10": "gces spras su mdzad pa mtshungs med chos kyi rje",
    "T02D2497:261b-11": "rin po che zhva dmar cod pan 'dzin pa bzhi",
    "T02D2497:261b-12": "pa'i zhal snga nas bsgyur cig ces bka' stsal pa",
    "T02D2497:261b-13": "bzhin zha lu lo ts'a ba dge slong chos skyong"
}