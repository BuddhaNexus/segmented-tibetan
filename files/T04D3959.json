{
    "T04D3959:308a-0": "@308a * // rgya gar skad du /",
    "T04D3959:308a-1": "karma bi bham ga n'a ma /",
    "T04D3959:308a-2": "bod skad du /",
    "T04D3959:308a-3": "las rnam par 'byed pa zhes bya ba /",
    "T04D3959:308a-4": "dkon mchog gsum la phyag 'tshal lo //",
    "T04D3959:308a-5": "ding sang dus kyi skye bo 'di dag gis //",
    "T04D3959:308a-6": "mtho ris bde ba dag kyang thob dka' na //",
    "T04D3959:308a-7": "mya ngan 'das la re ba yod min pas //",
    "T04D3959:308a-8": "bdag nyid kho na dran phyir bri bar bya //",
    "T04D3959:308a-9": "yod med rtag chad dang bral ba //",
    "T04D3959:308a-10": "bde ba'i longs spyod phun sum tshogs //",
    "T04D3959:308a-11": "'gro rnams yongs su smin mdzad pa //",
    "T04D3959:308a-12": "dam pa'i skyes mchog de la 'dud //",
    "T04D3959:308a-13": "bcom ldan 'das gang 'jig rten dang 'jig rten las",
    "T04D3959:308a-14": "'das pa'i chen po las kyang phul du byung zhing",
    "T04D3959:308a-15": "khyad par du 'phags pa de la phyag 'tshal nas",
    "T04D3959:308a-16": "/ ji ltar bya zhe na /",
    "T04D3959:308a-17": "las dge ba dang mi dge ba rnam par dbye bar bya ste /",
    "T04D3959:308a-18": "mngon par mtho ba mtho ris lha dang mi //",
    "T04D3959:308a-19": "thob par byed pa sdom pa'i tshul khrims yin //",
    "T04D3959:308a-20": "de nyams gyur pas ngan song 'gro ba ni //",
    "T04D3959:308a-21": "dmyal ba yi dags byol song 'di dag go //",
    "T04D3959:308a-22": "lha dang mi'i gtam rgyas pa 'di ni 'jig rten gzhag pa dang /",
    "T04D3959:308a-23": "'jig rten gdags pa dang /",
    "T04D3959:308a-24": "bye brag tu bshad pa chen po'i nang nas che",
    "T04D3959:308a-25": "long du btus pa mdzod kyi gnas gsum pa la",
    "T04D3959:308a-26": "sogs par blta bar bya'o //",
    "T04D3959:308a-27": "'di ltar tsha ba'i sems can dmyal ba ni 'dzam",
    "T04D3959:308a-28": "bu'i gling 'di'i 'og na dpag tshad khri phrag gnyis",
    "T04D3959:308a-29": "na sems can dmyal ba chen po gnas so //",
    "T04D3959:308a-30": "gzhan bdun ni de'i steng na rim pa bzhin du gnas so //",
    "T04D3959:308a-31": "de dag gi tshe'i tshad kyi rim pa ni mi rnams kyi lo'i rim pa rnams la /",
    "T04D3959:308a-32": "'dod pa'i khams kyi lha rnams dang /",
    "T04D3959:308a-33": "yang sos la sogs pa dmyal ba rnams kyi nyin",
    "T04D3959:308a-34": "zhag dang zla ba dang lo'i rim pa rnams bsgres",
    "T04D3959:308a-35": "nas shes par bya ste /",
    "T04D3959:308a-36": "'di ltar mi rnams kyi tshe lo lnga bcu la",
    "T04D3959:308a-37": "sogs pa las bsgyur nas shes par bya'o zhes bshad",
    "T04D3959:308a-38": "pas so // grang ba'i sems can dmyal ba yang",
    "T04D3959:308a-39": "ni ti se'i 'og na snga ma de dag gi",
    "T04D3959:308a-40": "thad ka na gnas pa ste /",
    "T04D3959:308a-41": "de dag gi tshe'i tshad kyang yul dbus kyi bres",
    "T04D3959:308a-42": "bcal ba'i til khal brgyad cus byur bur bkang ba'i",
    "T04D3959:308a-43": "nang nas / skyes bu zhig gis lo brgya brgya",
    "T04D3959:308a-44": "na til re re phyung bas zad par gyur pa",
    "T04D3959:308a-45": "na sems can dmyal ba chu bur can gyi tshe",
    "T04D3959:308a-46": "zad pa yin te /",
    "T04D3959:308a-47": "'og ma rnams kyi tshe ni nyi shur bsgyur ro //",
    "T04D3959:308b-0": "'di dag gi don yang cung zad tsam zhig mdo las bshad pa @308b bri bar bya'o //",
    "T04D3959:308b-1": "de ltar de dag dmyal ba ni //",
    "T04D3959:308b-2": "bcu drug ces bya rgal bar dka' //",
    "T04D3959:308b-3": "drag po'i las kyis kun du gang //",
    "T04D3959:308b-4": "re re la yang lhag bcu drug / rtsig pa bzhi dang ngos bzhi ste //",
    "T04D3959:308b-5": "rnam phye ris su chad pa yin //",
    "T04D3959:308b-6": "lcags kyi ra bas kun nas bskor //",
    "T04D3959:308b-7": "lcags dag gis ni gang ba yin ;",
    "T04D3959:308b-8": "/ dpag tshad brgya phrag du mar ni //",
    "T04D3959:308b-9": "me lce dag gis khyab par gnas //",
    "T04D3959:308b-10": "zhes bcom ldan 'das kyis gsungs so //",
    "T04D3959:308b-11": "mdzod las kyang /",
    "T04D3959:308b-12": "de dag gi ni ngos bzhin //",
    "T04D3959:308b-13": "me mar mur dang ro myags dang //",
    "T04D3959:308b-14": "spu gri lam sogs chu bo yin //",
    "T04D3959:308b-15": "zhes bshad do //",
    "T04D3959:308b-16": "sngon gyi mkhas pa chen po kha cig na re",
    "T04D3959:308b-17": "tsha ba la sogs pa bdun po de dag ni",
    "T04D3959:308b-18": "mnar med pa'i sems can dmyal ba'i g-yas ngos dang",
    "T04D3959:308b-19": "g-yon ngos na gnas so zhes zer ro //",
    "T04D3959:308b-20": "nyi tshe ba dang nye 'khor ba'i sems can dmyal",
    "T04D3959:308b-21": "ba dag la ni gnas kyi nges pa med de",
    "T04D3959:308b-22": "/ chu bo dang ri dang mya ngam la sogs pa'i thang dang steng na gnas so //",
    "T04D3959:308b-23": "gtam rgyas par ni dran pa nye bar gzhag pa dang /",
    "T04D3959:308b-24": "'jig rten gzhag pa dang /",
    "T04D3959:308b-25": "'jig rten gdags pa la sogs par blta'o //",
    "T04D3959:308b-26": "yi dags kyi rtsa ba'i gnas ni rgyal po'i khab",
    "T04D3959:308b-27": "kyi grong khyer chen po'i 'og dpag tshad lnga brgya",
    "T04D3959:308b-28": "na yod de / de na yi dags kyi rgyal po gshin rje gnas so //",
    "T04D3959:308b-29": "gzhan ni de las 'phros pa yin no //",
    "T04D3959:308b-30": "gtam rgyas par ni yi dags kyi rtogs pa brjod par blta bar bya'o //",
    "T04D3959:308b-31": "byol song gi rtsa ba'i gnas ni rgya mtsho chen po yin no //",
    "T04D3959:308b-32": "thang dang /",
    "T04D3959:308b-33": "chu dang /",
    "T04D3959:308b-34": "ri dang /",
    "T04D3959:308b-35": "dur khrod la sogs pa na ni de las 'phros pa yin te /",
    "T04D3959:308b-36": "rgyas par ni de dang de dag tu blta bar bya'o //",
    "T04D3959:308b-37": "gnas gsum po na bde ba med //",
    "T04D3959:308b-38": "sdug bsngal rgyu dang bcas pa'i gtam //",
    "T04D3959:308b-39": "mdo dang bstan bcos dag na gsal //",
    "T04D3959:308b-40": "blo dang ldan pas blta bar gyis //",
    "T04D3959:308b-41": "dmyal ba dang /",
    "T04D3959:308b-42": "yi dags dang /",
    "T04D3959:308b-43": "byol song gi sdug bsngal rgyu dang bcas pa mdo dang bstan bcos dag na gsal lo //",
    "T04D3959:308b-44": "mi'i sdug bsngal brgya rtsa bcu dag ni 'phags pa",
    "T04D3959:308b-45": "thogs med kyis mdzad pa'i yo ga ts'aryar blta bar",
    "T04D3959:308b-46": "bya'o // lha dag la ni sdug bsngal gzhan ni",
    "T04D3959:308b-47": "med kyi 'on kyang 'chi ltas lnga dang nye ba'i",
    "T04D3959:308b-48": "'chi ltas lnga 'byung ste /",
    "T04D3959:308b-49": "'di ltar gos dri ma 'chags pa dang /",
    "T04D3959:308b-50": "me tog gi phreng ba rnyings pa dang /",
    "T04D3959:309a-0": "mtshan khung @309a * //",
    "T04D3959:309a-1": "nas rdul 'byung ba dang /",
    "T04D3959:309a-2": "lus la dri ma 'byung ba dang rang gi stan la mi dga' bar 'gyur ro //",
    "T04D3959:309a-3": "nye ba'i ltas lnga ni gos dang rgyan dag las yid du mi 'ong ba'i sgra 'byung ba dang /",
    "T04D3959:309a-4": "lus kyi 'od chung bar 'gyur ba dang /",
    "T04D3959:309a-5": "khrus byas pa'i chu'i thigs pa lus la 'chags par 'gyur ba dang /",
    "T04D3959:309a-6": "g-yo ba'i bdag nyid can yang blo yul gcig la 'chags par 'gyur ba dang /",
    "T04D3959:309a-7": "mig 'byed pa dang 'dzums pa srid par 'gyur ba dag ste /",
    "T04D3959:309a-8": "nye ba lnga ni ma nges pa'o //",
    "T04D3959:309a-9": "sdug bsngal de dag ci las byung zhe na /",
    "T04D3959:309a-10": "las ni lci dang yang ba dag / yul dang bsam pa'i dbye ba yis ;",
    "T04D3959:309a-11": "/ nyan thos theg pa chen po'i lugs //",
    "T04D3959:309a-12": "rnam pa gnyis su shes par bya //",
    "T04D3959:309a-13": "lci ba ni gnyis te /",
    "T04D3959:309a-14": "yul gyis lci ba dang /",
    "T04D3959:309a-15": "bsam pas lci ba'o //",
    "T04D3959:309a-16": "yang ba yang de dang 'dra'o //",
    "T04D3959:309a-17": "de yang nyan thos dang theg pa chen po'i lugs",
    "T04D3959:309a-18": "kyis lci ba dang yang ba so sor tha dad",
    "T04D3959:309a-19": "par shes par bya'o //",
    "T04D3959:309a-20": "de la nyan thos kyi yul gyis lci ba ni",
    "T04D3959:309a-21": "'di ltar mtshams med pa lnga las pha bsad pa",
    "T04D3959:309a-22": "ma gtogs pa bzhi'o //",
    "T04D3959:309a-23": "de las kyang dge 'dun gyi 'khor lo'i dbyen lci ba'o //",
    "T04D3959:309a-24": "gzhan yang byams pa'i ting nge 'dzin la snyoms par zhugs pa dang /",
    "T04D3959:309a-25": "rdo rje lta bu'i ting nge 'dzin dang /",
    "T04D3959:309a-26": "srid pa'i rtse mo'i ting nge 'dzin las langs pa'i rnal 'byor pa dang /",
    "T04D3959:309a-27": "mkhan po dang /",
    "T04D3959:309a-28": "slob dpon dang /",
    "T04D3959:309a-29": "dge slong dang /",
    "T04D3959:309a-30": "dge slong ma dang /",
    "T04D3959:309a-31": "pha dang ma dang /",
    "T04D3959:309a-32": "srid pa tha ma'i byang chub sems dpa' dang /",
    "T04D3959:309a-33": "nad pa dang /",
    "T04D3959:309a-34": "chos smra ba dang /",
    "T04D3959:309a-35": "nges pa'i sa la gnas pa'i byang chub sems dpa' dang /",
    "T04D3959:309a-36": "rgyun du zhugs pa dang /",
    "T04D3959:309a-37": "lan cig phyir 'ong ba dang /",
    "T04D3959:309a-38": "phyir mi 'ong ba dang /",
    "T04D3959:309a-39": "dgra bcom pa dag gsod pa dang /",
    "T04D3959:309a-40": "de dag la rdeg pa dang /",
    "T04D3959:309a-41": "lcags sgrog la sogs pas sdom pa dang /",
    "T04D3959:309a-42": "de dag gi yo byad rku ba dang /",
    "T04D3959:309a-43": "mchod rten gyi dang /",
    "T04D3959:309a-44": "dge 'dun gyi dang /",
    "T04D3959:309a-45": "chos kyi dang /",
    "T04D3959:309a-46": "sangs rgyas kyi yo byad rku ba dang /",
    "T04D3959:309a-47": "gang zag snga ma de dag dang /",
    "T04D3959:309a-48": "dkon mchog gsum la brdzun smra ba dang /",
    "T04D3959:309a-49": "tshig rtsub po dang /",
    "T04D3959:309a-50": "de dag phan tshun 'byed pa dang /",
    "T04D3959:309a-51": "tshigs su bcad pa ma yin pa smra ba ni yul gyis lci ba'o //",
    "T04D3959:309a-52": "bsam pas lci pa ni log par lta ba chen",
    "T04D3959:309a-53": "po skyes pa dang yid kyis nyes pa chen po'o",
    "T04D3959:309a-54": "// yul gyis yang ba ni byol song dang /",
    "T04D3959:309b-0": "dur @309b khrod kyi sha za gsod pa la sogs pa'o //",
    "T04D3959:309b-1": "bsam pas yang ba ni de las gzhan pa rnams so //",
    "T04D3959:309b-2": "de la theg pa chen po'i yul gyis lci ba ni 'di ltar bla ma rnams dang /",
    "T04D3959:309b-3": "sems dang po bskyed pa la sogs pa'i byang chub sems dpa' dang /",
    "T04D3959:309b-4": "pha dang ma dang de kho na nyid kyi rnal 'byor pa dang /",
    "T04D3959:309b-5": "rang gi lha dang /",
    "T04D3959:309b-6": "dkon mchog gsum la sogs pa la snga ma'i tshul rnams bzhin du byed pa'o //",
    "T04D3959:309b-7": "don 'di nyid la dgongs nas /",
    "T04D3959:309b-8": "bcom ldan 'das kyis rdo rje gtsug tor zhes bya",
    "T04D3959:309b-9": "ba rnal 'byor chen po'i rgyud las 'di skad du",
    "T04D3959:309b-10": "// gsang ba pa'i bdag po nyes par spyod pa de dag ni lci bar gyur pa dang /",
    "T04D3959:309b-11": "tha mal par gyur pa'o //",
    "T04D3959:309b-12": "de la pha mar gyur pa la sogs pa gsod pa dang /",
    "T04D3959:309b-13": "rdeg pa ni lus kyi nyes par spyod pa lci ba'o //",
    "T04D3959:309b-14": "srog gcod pa la sogs pa gzhan gsum ni lus kyi nyes par spyod pa tha mal pa'o //",
    "T04D3959:309b-15": "dam pa'i chos spong ba dang /",
    "T04D3959:309b-16": "lha rnams la tshig rtsub do smra ba dang ;",
    "T04D3959:309b-17": "pha ma dang /",
    "T04D3959:309b-18": "bla mar gyur pa la sogs pa la tshig ngan",
    "T04D3959:309b-19": "pa smra ba ni dag gi nyes par spyod pa",
    "T04D3959:309b-20": "lci ba'o // skyes bu 'ga' zhig dad pas dge",
    "T04D3959:309b-21": "ba nyams su len cing rtsom pa'i gtam gyi skabs",
    "T04D3959:309b-22": "su 'jig rten pha rol med do zhes bya ba'i",
    "T04D3959:309b-23": "tshig 'jig rten las 'das pa'i brdzun du smra ba",
    "T04D3959:309b-24": "ni ngag gi nyes par spyod pa lci ba'o //",
    "T04D3959:309b-25": "dge ba'i bar chad byed pa'i tshig 'khyal pa smra ba dang /",
    "T04D3959:309b-26": "lkog 'phyas byed pa dang /",
    "T04D3959:309b-27": "mi dge ba'i las kyi gtam rnams ni ngag gi nyes par spyod pa tha mal pa'o //",
    "T04D3959:309b-28": "yid kyi nyes par spyod pa ni gsum ste /",
    "T04D3959:309b-29": "de nyid las sems kyi nyes pa dang /",
    "T04D3959:309b-30": "sems las byung ba'i nyes pa dang /",
    "T04D3959:309b-31": "ma rig pa'i nyes pa'o //",
    "T04D3959:309b-32": "de dag kyang dge ba bcu'i las kyi lam de",
    "T04D3959:309b-33": "nyid la ma chags pa nyid ni sems kyi nyes",
    "T04D3959:309b-34": "par spyod pa'o // dregs pa dang /",
    "T04D3959:309b-35": "nga rgyal dang /",
    "T04D3959:309b-36": "khro ba dang /",
    "T04D3959:309b-37": "sems can rnam par 'jig pa dang /",
    "T04D3959:309b-38": "'dod chags kyi sems kyis gzhan gyi bud med la chags pa dang /",
    "T04D3959:309b-39": "gzhan gyi srog 'phrog pa dang /",
    "T04D3959:309b-40": "bla mar gyur pa la sems gya gyu zhing rab",
    "T04D3959:309b-41": "tu sdang ba ni sems las byung ba'i nyes pa'o",
    "T04D3959:309b-42": "// dge ba bcu'i las kyi lam rnams dang /",
    "T04D3959:309b-43": "pha rol tu phyin pa drug 'dor zhing brjed ngas pa dang /",
    "T04D3959:309b-44": "som nyir gyur pa dang /",
    "T04D3959:310a-0": "yid @310a * //",
    "T04D3959:310a-1": "shin tu rmongs par gyur pa ni ma rig pa'i nyes pa spyod pa'o zhes gsungs so //",
    "T04D3959:310a-2": "de la bsam pas lci ba ni /",
    "T04D3959:310a-3": "theg pa chen po pa sems snying rje'i dbang du gyur pa /",
    "T04D3959:310a-4": "sems can thams cad mi gtong bar rjes su 'dzin pas lci ba ni /",
    "T04D3959:310a-5": "'di ltar zhe sdang kho na yin te /",
    "T04D3959:310a-6": "slob dpon zhi ba lha'i zhal nas /",
    "T04D3959:310a-7": "bskal pa stong du bsags pa yi //",
    "T04D3959:310a-8": "sbyin dang bde gshegs mchod la sogs //",
    "T04D3959:310a-9": "legs spyad gang yin de kun yang //",
    "T04D3959:310a-10": "khong khro gcig gis 'joms par byed //",
    "T04D3959:310a-11": "ces gsungs so //",
    "T04D3959:310a-12": "'di kho na nyid lci ba yin pa'i khungs mang du yod mod kyi re zhig gzhag go ;",
    "T04D3959:310a-13": "; yang ba'i las kyang tshul 'di las shes par bya'o //",
    "T04D3959:310a-14": "theg pa gnyis po 'di dag tu //",
    "T04D3959:310a-15": "lci dang yang ba'i las rnams bshad //",
    "T04D3959:310a-16": "'dod chags zhe sdang gti mug gis //",
    "T04D3959:310a-17": "rnam pa gsum du 'gyur ba'o //",
    "T04D3959:310a-18": "de la srog gcod pa 'dod chags las skyes pa",
    "T04D3959:310a-19": "ni 'di ltar lus kyi yan lag gi phyir ram",
    "T04D3959:310a-20": "/ nor gyi phyir ram /",
    "T04D3959:310a-21": "rtsed mo'i phyir ram /",
    "T04D3959:310a-22": "bdag dang mdza' bo yongs su bskyab pa'i phyir srog gcod pa'o //",
    "T04D3959:310a-23": "zhe sdang las byung ba ni rtsod pa dang khon gyis byas pa'o //",
    "T04D3959:310a-24": "gti mug ma len pa'i tshe dang gsod pa dang /",
    "T04D3959:310a-25": "dang /",
    "T04D3959:310a-26": "rgyal po'i chos 'don pa tshad mar byas nas chos kyi blos gsod pa dang /",
    "T04D3959:310a-27": "mi mi bgrungs pa dag la chad pas bcad na",
    "T04D3959:310a-28": "rgyal po'i bsod nams kyi snod du 'ong zhes zer",
    "T04D3959:310a-29": "nas gsod pa lta bu dang /",
    "T04D3959:310a-30": "sen dha pa dag 'di skad du /",
    "T04D3959:310a-31": "pha dang ma rgas sam nad tshabs po ches thebs na gsad do //",
    "T04D3959:310a-32": "sbrul dang sdig pa dang sbrang bu tre ma bu",
    "T04D3959:310a-33": "ka la sogs pa ni rnams la gnod pa byed",
    "T04D3959:310a-34": "pas gsad do // ri dags dang /",
    "T04D3959:310a-35": "phyugs dang /",
    "T04D3959:310a-36": "bya dang /",
    "T04D3959:310a-37": "ma he la sogs pa ni longs spyod pa'i phyir gsad do zhes zer ba lta bu'o //",
    "T04D3959:310a-38": "ma byin par len pa chags pa las byung ba ni /",
    "T04D3959:310a-39": "gang zhig gang don du gnyer ba des 'phrog pa'am /",
    "T04D3959:310a-40": "gzhan gyi rnyed pa'am /",
    "T04D3959:310a-41": "bkur sti'am /",
    "T04D3959:310a-42": "grags pa'i phyir ram /",
    "T04D3959:310a-43": "bdag dang mdza' bo yongs su bskyab pa'i phyir 'phrog pa'o //",
    "T04D3959:310a-44": "zhe sdang las skyes pa ni sngar bzhin no //",
    "T04D3959:310a-45": "gti mug las byung ba ni rgyal po'i chos 'don",
    "T04D3959:310a-46": "pa tshad mar byas nas mi bgrungs pa dag chad",
    "T04D3959:310a-47": "pas bcad nas 'phrog pa lta bu dang /",
    "T04D3959:310b-0": "bram @310b ze dag na re 'di thams cad tshangs",
    "T04D3959:310b-1": "pas bram ze rnams la byin pa yin pa las",
    "T04D3959:310b-2": "/ de ltar bram ze rnams nyams pas rigs gzhan spyod du zad mod /",
    "T04D3959:310b-3": "de bas bram ze 'phrog pa na /",
    "T04D3959:310b-4": "rku ba ma yin gyi bram ze bdag nyid kyi",
    "T04D3959:310b-5": "len par byed par zad pas bdag nyid kyi za",
    "T04D3959:310b-6": "ba dang / bdag nyid 'thungs pa dang /",
    "T04D3959:310b-7": "bdag nyid kyi gyon pa dang /",
    "T04D3959:310b-8": "bdag nyid kyi sbyin pa yin no zhes zer ba lta bu'o //",
    "T04D3959:310b-9": "de la 'dod pas log par g-yem pa 'dod chags",
    "T04D3959:310b-10": "las byung ba ni gzhan gyi chung ma la chags",
    "T04D3959:310b-11": "pa'am / rnyed pa'am /",
    "T04D3959:310b-12": "bkur sti'i phyir ram /",
    "T04D3959:310b-13": "bdag gam mdza' bo yongs su bskyab pa'i phyir mi tshangs par spyod pa'o //",
    "T04D3959:310b-14": "zhe sdang las byung ba ni snga ma bzhin no //",
    "T04D3959:310b-15": "gti mug las byung ba ni par sig pa dag",
    "T04D3959:310b-16": "na re ma la sogs pa la nyal ba dang",
    "T04D3959:310b-17": "/ ba lang phreng gi mchod sbyin la cho ga can gyi chu 'thung ngo //",
    "T04D3959:310b-18": "rtsva gcod do //",
    "T04D3959:310b-19": "ma'i gan du nyal po la 'gro ba'o //",
    "T04D3959:310b-20": "sring mo'i gan du dang /",
    "T04D3959:310b-21": "rus gcig pa'i gan du 'gro bar bya'o zhes bya ba dang /",
    "T04D3959:310b-22": "ba lang la sogs pa la yang spyad par bya'o zhes zer ba lta bu'o //",
    "T04D3959:310b-23": "de lta bas na 'di lta bu byung ba na ni /",
    "T04D3959:310b-24": "rgyal po bzhad gad lta bu byed pa dang //",
    "T04D3959:310b-25": "bag ma len pa'i tshe dang gsod pa dang //",
    "T04D3959:310b-26": "nor kun 'phrog tshe brdzun smras gnod med de //",
    "T04D3959:310b-27": "brdzun lnga ltung bar byed pa min zhes bshad //",
    "T04D3959:310b-28": "ces zer ba dang /",
    "T04D3959:310b-29": "gang yang log par lta ba'i brdzun du smra ba'o //",
    "T04D3959:310b-30": "mi dge ba lhag ma dag kyang snga ma bzhin no //",
    "T04D3959:310b-31": "yid kyi gsum ni 'dod chags la sogs pa gsum gyi mjug tu skyes pa'o //",
    "T04D3959:310b-32": "srog gcod pa ni bsams bzhin du //",
    "T04D3959:310b-33": "ma nor bar ni gzhan bsad na'o //",
    "T04D3959:310b-34": "ma byin len pa gzhan gyi nor //",
    "T04D3959:310b-35": "mthu dang 'jab bus bdag gir byed //",
    "T04D3959:310b-36": "log g-yem bgrod min pa la 'gro //",
    "T04D3959:310b-37": "'du shes gzhan bsgyur brdzun tshig don //",
    "T04D3959:310b-38": "nyon mongs sems kyis pha rol 'byed //",
    "T04D3959:310b-39": "tshig rtsub po ni mi snyan pa'o //",
    "T04D3959:310b-40": "ngag 'khyal klu dang zlos gar dang /",
    "T04D3959:310b-41": "bstan bcos ngan dang 'du 'dzi'i gtam //",
    "T04D3959:310b-42": "brnab sems gzhan gyi nor la chags /",
    "T04D3959:310b-43": "gnod sems sems can la sdang ba'o //",
    "T04D3959:310b-44": "rgyu 'bras med zer lo lta'o //",
    "T04D3959:310b-45": "de ltar theg pa chen po'i 'di ltar yin te /",
    "T04D3959:311a-0": "de yang rnam par snang mdzad mngon par byang chu @311a * //",
    "T04D3959:311a-1": "pa'i rgyud las bcom ldan 'das kyis bka' stsal pa /",
    "T04D3959:311a-2": "byang chub sems dpa' ched du bsams nas srog gcod pa las slar ldog par bya'o //",
    "T04D3959:311a-3": "dbyung ba spang zhing khon du 'dzin pa yang spang bar bya'o //",
    "T04D3959:311a-4": "des bdag nyid la ji lta ba de bzhin du gzhan gyi srog kyang yongs su bsrung bar bya'o //",
    "T04D3959:311a-5": "ma byin par len pa las slar ldog par bya ste /",
    "T04D3959:311a-6": "des gzhan gyis yongs su bzung ba'i longs spyod la chags pa bskyed par yang mi bya na /",
    "T04D3959:311a-7": "gzhan gyis yongs su bzung ba'i longs spyod la ma byin par len pa lta ci smos /",
    "T04D3959:311a-8": "'dod pas log par g-yem pa las ldog par bya ste ;",
    "T04D3959:311a-9": "des gzhan gyis yongs su bzung ba'i chung ma dang /",
    "T04D3959:311a-10": "rigs dang /",
    "T04D3959:311a-11": "mtshan ma dang /",
    "T04D3959:311a-12": "chos kyis bsrungs pa rnams la chags pa bskyed par yang mi bya na /",
    "T04D3959:311a-13": "yan lag ma yin par spyod pa dang /",
    "T04D3959:311a-14": "dbang po gnyis sprod pa lta ci smos /",
    "T04D3959:311a-15": "brdzun du smra ba las ldog par bya ste /",
    "T04D3959:311a-16": "des ched du bsams nas gang gis sangs rgyas kyi",
    "T04D3959:311a-17": "byang chub slu bar 'gyur ba'i brdzun gyi tshig srog",
    "T04D3959:311a-18": "gi phyir yang smra bar mi bya'o //",
    "T04D3959:311a-19": "tshig rtsub po las ldog par bya ste des sems can rnams la mnyen pa dang /",
    "T04D3959:311a-20": "'jam pa dang /",
    "T04D3959:311a-21": "yid la 'bab pa de lta bu'i tshig smra bar bya'o //",
    "T04D3959:311a-22": "de ci'i phyir zhe na /",
    "T04D3959:311a-23": "gsang pa'i bdag po byang chub sems dpa' sems can",
    "T04D3959:311a-24": "thams cad kyi don bya ba'i thog mar 'gro ba",
    "T04D3959:311a-25": "ni tshig snyan pa yin pa'i phyir ro //",
    "T04D3959:311a-26": "phra ma las ldog par bya ste /",
    "T04D3959:311a-27": "de ci nas kyang dbyen du mi 'gyur ba'i tshig de dang /",
    "T04D3959:311a-28": "gnod par mi 'gyur ba'i tshig de ltar bsgrub par",
    "T04D3959:311a-29": "bya'i byang chub sems dpa' rnams ni sems can dbye",
    "T04D3959:311a-30": "ba la zhugs pa ma yin no //",
    "T04D3959:311a-31": "tshig 'khyal pa las ldog par bya ste /",
    "T04D3959:311a-32": "des yul dang dus dang don dang ldan pa'i rjes",
    "T04D3959:311a-33": "su 'jug pas sems can thams cad la yid du",
    "T04D3959:311a-34": "'ong ba dang ran par spyod pa'i tshig smra bar",
    "T04D3959:311a-35": "bya'o // de ci'i phyir zhe na /",
    "T04D3959:311a-36": "byang chub sems dpa' ni tshig bzang po dang ldan pa'i phyir ro //",
    "T04D3959:311a-37": "brnab sems las ldog par bya ste /",
    "T04D3959:311a-38": "des gzhan gyi longs spyod dang gzhan gyi nor la chags pa'i sems kyang bskyed par mi bya'o //",
    "T04D3959:311a-39": "de ci'i phyir zhe na /",
    "T04D3959:311a-40": "byang chub sems dpa' ni sems ma chags pa yin no //",
    "T04D3959:311a-41": "gal te byang chub sems dpa' bdag sems chags na",
    "T04D3959:311b-0": "thams cad mkhyen pa nyid kyi sgo'i phyogs @311b gcig",
    "T04D3959:311b-1": "las nyams par 'gyur ro //",
    "T04D3959:311b-2": "gsang ba pa'i bdag po byang chub sems dpa'i rab",
    "T04D3959:311b-3": "tu dga' ba bskyed pa des 'di ltar bsam par",
    "T04D3959:311b-4": "bya ste / gang dag gis bya dgos pa de",
    "T04D3959:311b-5": "dang des rang 'byor par gyur pa de legs so",
    "T04D3959:311b-6": "snyom nas sems can de dag gi longs spyod de",
    "T04D3959:311b-7": "dag chud mi za ba la yang dang yang du",
    "T04D3959:311b-8": "dga' ba bskyed par bya'o //",
    "T04D3959:311b-9": "gsang ba'i bdag po gzhan yang gnod sems las ldog par bya ste /",
    "T04D3959:311b-10": "des thams cad du bzod pa dang ldan pa dang /",
    "T04D3959:311b-11": "byams pa dang /",
    "T04D3959:311b-12": "khong khro ba med cing sems snyoms par bya'o //",
    "T04D3959:311b-13": "des mdza' bo la ji lta ba bzhin du dgra la yang de bzhin du bya'o //",
    "T04D3959:311b-14": "de ci'i phyir zhe na /",
    "T04D3959:311b-15": "byang chub sems dpa' ni yid kyi gnas ngan len",
    "T04D3959:311b-16": "dang ldan pa ma yin gyi byang chub sems dpa'",
    "T04D3959:311b-17": "ni rang bzhin gyis bsam pa yongs su dag pa",
    "T04D3959:311b-18": "yin no // gsang ba'i bdag po de lta bas",
    "T04D3959:311b-19": "na byang chub sems dpa' gnod sems dang bral bar",
    "T04D3959:311b-20": "yin no // bya'o // gsang ba'i bdag po gzhan",
    "T04D3959:311b-21": "yang byang chub sems dpa' log par lta ba las",
    "T04D3959:311b-22": "ldog par bya ste /",
    "T04D3959:311b-23": "des yang dag pa'i lta ba dang /",
    "T04D3959:311b-24": "'jig rten pha rol la 'jigs par lta ba dang /",
    "T04D3959:311b-25": "g-yo med pa dang /",
    "T04D3959:311b-26": "gya gyu med pa dang /",
    "T04D3959:311b-27": "drang ba dang /",
    "T04D3959:311b-28": "sangs rgyas dang chos dang dge 'dun dag la bsam pa des par bya'o //",
    "T04D3959:311b-29": "de ci'i phyir zhe na /",
    "T04D3959:311b-30": "gsang ba'i bdag po log par lta ba ni byang",
    "T04D3959:311b-31": "chub sems dpa'i kha na ma tho ba chen po",
    "T04D3959:311b-32": "ste / dge ba'i rtsa ba thams cad gcod par 'gyur ro //",
    "T04D3959:311b-33": "'di ni mi dge ba'i rtsa ba thams cad kyi phyi mo'o //",
    "T04D3959:311b-34": "gsang ba'i bdag po de lta bas na tha na",
    "T04D3959:311b-35": "bzhad gad tsam du yang log par lta ba skyed",
    "T04D3959:311b-36": "par mi byed pa'o zhes gsungs so //",
    "T04D3959:311b-37": "yul dang bsam pa nyon mongs dang //",
    "T04D3959:311b-38": "dus dang grangs dang yan lag sogs //",
    "T04D3959:311b-39": "chung dang 'bring dang chen po ste //",
    "T04D3959:311b-40": "rnam pa gsum du shes par bya //",
    "T04D3959:311b-41": "las kyi lam bcu po de dag kyang yul la",
    "T04D3959:311b-42": "sogs pa de dag gi dbang gis chung ngu dang",
    "T04D3959:311b-43": "'bring po dang chen por 'gyur ro //",
    "T04D3959:311b-44": "de la yul gyis 'gyur ba ni sngar ji skad brjod pa'i tshul de las shes par bya'o //",
    "T04D3959:311b-45": "de la bsam pas gsum du 'gyur ba ni //",
    "T04D3959:311b-46": "mi shes pas byas pa ni chung ngu'o //",
    "T04D3959:311b-47": "bag med pas byas pa ni 'bring po'o //",
    "T04D3959:311b-48": "ma gus pas byas pa ni chen po'o //",
    "T04D3959:311b-49": "de la nyon mongs pas gsum du 'gyur ba ni",
    "T04D3959:311b-50": "'dod chags la sogs pa'i nyon mongs pa chung du",
    "T04D3959:311b-51": "dang 'bring dang chen pos srog gcod pa la sogs",
    "T04D3959:312a-0": "pa'i las kyang de bzhin @312a * //",
    "T04D3959:312a-1": "du byed pa'o //",
    "T04D3959:312a-2": "de la dus kyis 'gyur ba ni sbyor ba dang /",
    "T04D3959:312a-3": "dngos gzhi dang /",
    "T04D3959:312a-4": "mjug rnams las gcig dang ldan pa ni chung ba'o //",
    "T04D3959:312a-5": "gnyis dang ldan pa ni 'bring po'o //",
    "T04D3959:312a-6": "de dag gsum ga rdzogs pa ni chen po'o //",
    "T04D3959:312a-7": "de la las kyi lam bcu po de dag grangs",
    "T04D3959:312a-8": "kyis 'gyur ba ni lan gcig byas pa 'di chung",
    "T04D3959:312a-9": "ba'o ; / lan gnyis byas pa ni 'bring po'o //",
    "T04D3959:312a-10": "lan gsum phan chad byas pa ni chen po'o //",
    "T04D3959:312a-11": "de la yan lag gi 'gyur ba ni srog gcod",
    "T04D3959:312a-12": "pa la sogs pa de dag gi yan lag phal",
    "T04D3959:312a-13": "cher ma tshang ba ni chung ba'o //",
    "T04D3959:312a-14": "phal cher tshang ba ni 'bring po'o //",
    "T04D3959:312a-15": "thams cad rdzogs shing tshang ba ni chen po'o //",
    "T04D3959:312a-16": "sogs zhes bya ba ni srog gcod pa la sogs",
    "T04D3959:312a-17": "pa de dag las gang yang rung ba lan cig",
    "T04D3959:312a-18": "byas pa tsam ni chung ba'o //",
    "T04D3959:312a-19": "de la 'gyod pa med pa ni 'bring po'o //",
    "T04D3959:312a-20": "de la gnyen po bsten pa ni chen po'o //",
    "T04D3959:312a-21": "bsdam par bya ba ni chung ngu'o //",
    "T04D3959:312a-22": "bshags par bya ba ni 'bring po'o //",
    "T04D3959:312a-23": "pham pa ni chen po'o //",
    "T04D3959:312a-24": "rtsed mo dang gzhan gyi g-yam la rgyugs kyis byas pa ni chung ngu'o //",
    "T04D3959:312a-25": "rang nyid la nyon mongs pa dang nyes pa med",
    "T04D3959:312a-26": "kyang dpya zhing gzhan gyi sdig pa byed pa'i rkyen",
    "T04D3959:312a-27": "byed pa ni 'bring po'o //",
    "T04D3959:312a-28": "rang nyid la nyes pa yod cing gzhan gyis spyad pa ni chen po'o //",
    "T04D3959:312a-29": "gzhan yang sdig pa'i grogs po dang mi dge ba'i",
    "T04D3959:312a-30": "bshes gnyen gyi dbang gis rang dbang med par byas",
    "T04D3959:312a-31": "pa ni chung ngu'o //",
    "T04D3959:312a-32": "grags pa snyan pa'i phyir byas pa ni 'bring po'o //",
    "T04D3959:312a-33": "rnam par smin pa la mi 'jigs pa ni chen po'o //",
    "T04D3959:312a-34": "gzhan yang las kyi lam bcu po 'di dag gi",
    "T04D3959:312a-35": "don rgyas pa ni 'phags pa dran pa nye bar",
    "T04D3959:312a-36": "gzhag pa la sogs pa'i mdo sde dang /",
    "T04D3959:312a-37": "slob dpon bram ze chos ldan rab 'byor dbyangs kyis mdzad pa dang /",
    "T04D3959:312a-38": "'phags thogs med kyis mdzad pa'i rnam par gtan la",
    "T04D3959:312a-39": "dbab pa bsdu ba la sogs pa'i yo ga ts'a",
    "T04D3959:312a-40": "rya'i sa chen por blta'o //",
    "T04D3959:312a-41": "gzhan yang /",
    "T04D3959:312a-42": "bsams bzhin pa dang rdzogs pa dang //",
    "T04D3959:312a-43": "mi 'gyod gnyen po med pa dang //",
    "T04D3959:312a-44": "'khor dang rnam par smin pa las //",
    "T04D3959:312a-45": "bsags pa'i las zhes bya ba yin //",
    "T04D3959:312a-46": "yang 'khor pa'i las ni lci gang dang //",
    "T04D3959:312a-47": "nye ba gang dang goms pa gang //",
    "T04D3959:312a-48": "sngon byas de dag gang yin las //",
    "T04D3959:312a-49": "snga ma snga ma rnam smin 'gyur //",
    "T04D3959:312a-50": "yang /",
    "T04D3959:312a-51": "shin tu yid la gcags pa dang //",
    "T04D3959:312a-52": "las de gsar du byas pa dang //",
    "T04D3959:312a-53": "yang dang yang du byas pas goms //",
    "T04D3959:312a-54": "de las gang rung sngar myong 'gyur //",
    "T04D3959:312b-0": "mthong ba'i chos las @312b myong 'gyur dang //",
    "T04D3959:312b-1": "skyes nas myong bar 'gyur ba dang //",
    "T04D3959:312b-2": "lan grangs gzhan du myong 'gyur dang //",
    "T04D3959:312b-3": "myong par 'gyur bar ma nges pa'o //",
    "T04D3959:312b-4": "las ni dkar dang gnag pa dang //",
    "T04D3959:312b-5": "'dres ma'i las dang rnam pa gsum //",
    "T04D3959:312b-6": "mdo dang bstan bcos dag na gsal //",
    "T04D3959:312b-7": "de bas na /",
    "T04D3959:312b-8": "las rnams bskal pa brgyar yang ni //",
    "T04D3959:312b-9": "chud mi za ba des bsags nas ;",
    "T04D3959:312b-10": "/ smin nas lus can rnams la ni //",
    "T04D3959:312b-11": "'bras bu nyid du ston par byed //",
    "T04D3959:312b-12": "ces bya ste de lta bu la yang nges par yid ches par bya'o //",
    "T04D3959:312b-13": "'gro ba rgyud lnga'i sems can thams cad dag /'dzam gling 'dir skyes dge ba bcu spyad de //",
    "T04D3959:312b-14": "mthar gyis bla ma bzang po bsten byas nas //",
    "T04D3959:312b-15": "zag pa med pa'i tshul khrims thob gyur cig //",
    "T04D3959:312b-16": "las rnam par 'byed pa zhes bya ba /",
    "T04D3959:312b-17": "slob dpon mkhas pa chen po dpal mar me mdzad ye shes kyis mdzad pa rdzogs so /",
    "T04D3959:312b-19": "// / rgya gar gyi mkhan po de nyid dang /"
}