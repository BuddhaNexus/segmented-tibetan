{
    "T02D2271:115b-0": "@115b # // rgya gar skad du /",
    "T02D2271:115b-1": "tsitta ko sha aa badzra g'i ti /",
    "T02D2271:115b-2": "bod skad du /",
    "T02D2271:115b-3": "thugs kyi mdzod skye med rdo rje'i glu /",
    "T02D2271:115b-4": "'jam dpal gzhon nur gyur ba la phyag 'tshal lo //",
    "T02D2271:115b-5": "skye bo lhan cig skyes pa'i ye shes ni //",
    "T02D2271:115b-6": "rang gi nyams su myong ba de kho na //",
    "T02D2271:115b-7": "rig dang ma rig rang rig gsal ba de kho na //",
    "T02D2271:115b-8": "mar me mun gsal rang gi rang gsal rang la sad //",
    "T02D2271:115b-9": "'dam gyi padma 'dam la ma zhen kha dog legs //",
    "T02D2271:115b-10": "gzung 'dzin dri ma ma spangs snying po gsal //",
    "T02D2271:115b-11": "nags khrod gnas pa'i ri dags gcig pur rgyu //",
    "T02D2271:115b-12": "rgyu la ma zhen 'bras bu de kho na //",
    "T02D2271:115b-13": "snang dang mi snang yul med zhen med gsal //",
    "T02D2271:115b-14": "dngos stong ma dran dran med brjed ba med //",
    "T02D2271:115b-15": "lhan cig skyes pa rnam gsum nyams su bde //",
    "T02D2271:115b-16": "zhen pa med phyir rtog ge'i yul las 'das //",
    "T02D2271:115b-17": "sna tshogs dran phyir rjes su 'brang ba med //",
    "T02D2271:115b-18": "gsal dang mi mnyam ye shes snying po nyid //",
    "T02D2271:116a-0": "mun sel nyi ma sgron me'i kha dog @116a * //",
    "T02D2271:116a-1": "ltar //",
    "T02D2271:116a-2": "rang rig rang la 'bar na 'dzin rtog zad //",
    "T02D2271:116a-3": "sgrib pa zad phyir dran med yengs pa med //",
    "T02D2271:116a-4": "gnyis dang yod med tha snyad ma skyed cig / phyag rgya chen po bsam med blo las 'das //",
    "T02D2271:116a-5": "rang rig rdo rje 'dzin pa rnal 'byor pa //",
    "T02D2271:116a-6": "'da' dka' lhan cig skyes pa'i mar me ni //",
    "T02D2271:116a-7": "thabs dang shes rab zung du 'jug pa'i don //",
    "T02D2271:116a-8": "skye med stong pa 'od gsal ris dang bral //",
    "T02D2271:116a-9": "khyad par can gyi ye shes kho na nyid //",
    "T02D2271:116a-10": "gnyis la mi ltos bde ba rgyun mi 'chad //",
    "T02D2271:116a-11": "rang 'byung rtog med bag chags rtsad nas gcod //",
    "T02D2271:116a-12": "sems can sangs rgyas khyad par bsam yas kyang //",
    "T02D2271:116a-13": "spyod lam dag na rgyun gyi rnal 'byor che //",
    "T02D2271:116a-14": "dran pa'i rang bzhin bsam gyis mi khyab kyang //",
    "T02D2271:116a-15": "gdod nas dag pas dran med dbyings la thim //",
    "T02D2271:116a-16": "rang don skye med gnyis bral rtogs pa'i don //",
    "T02D2271:116a-17": "'bras bu dag pas blo 'das yul med bral ;",
    "T02D2271:116a-18": "/ rtogs pa'i thabs rgyun rang bzhin kun la khyab //",
    "T02D2271:116a-19": "thabs kyi 'gro don snying rje bsam yas kyang //",
    "T02D2271:116a-20": "ye shes rang bzhin skye 'gag med par rtogs //",
    "T02D2271:116a-21": "thabs kyi bde ba skyes kyang de med ma zin 'ching //",
    "T02D2271:116a-22": "grol ba'i ye shes rang la lhan cig 'byung //",
    "T02D2271:116a-23": "bsgom bya sgom byed dmigs pa'i blo las 'das //",
    "T02D2271:116a-24": "sangs rgyas sems can bsam gyis mi khyab pa //",
    "T02D2271:116a-25": "skye med rtogs pa'i yul na blor mi snang //",
    "T02D2271:116a-26": "de nyid sad pas bde ba stong pas mtshon //",
    "T02D2271:116a-27": "bsgom bya'i ngo bo snang ba'i rkyen las byung //",
    "T02D2271:116a-28": "mi rtog rtogs pas kun rdzob tha snyad 'grub //",
    "T02D2271:116a-29": "gnyis su med pa'i snang ba rkyen med la //",
    "T02D2271:116a-30": "rang bzhin dag pa skye ba'i rnam 'phrul shar //",
    "T02D2271:116a-31": "bral dang ma bral mi rtog blo las 'das //",
    "T02D2271:116a-32": "gnyis med rtogs byar skye med yul du 'gyur //",
    "T02D2271:116a-33": "stong par smra bas de nyid rtogs mi 'gyur //",
    "T02D2271:116a-34": "blo las 'das pas mno bsam yul ma yin//",
    "T02D2271:116a-35": "mtha' gsum rtag 'dod dag gis rnyed par dga' //",
    "T02D2271:116a-36": "dga' bzhi dag la dmigs kyang de nyid dka' //",
    "T02D2271:116a-37": "tshogs drug rang chas ye shes mchog ldan pas //",
    "T02D2271:116a-38": "gnyis med bcud kyi snang ba rang la 'chad //",
    "T02D2271:116a-39": "kye ho phyag rgya chen po rtogs bral kun gyi gzhi //",
    "T02D2271:116b-0": "dngos grub 'byung @116b bas ngo mtshar rmad du che //",
    "T02D2271:116b-1": "gnyis med bag chags sad nas rang rig bral //",
    "T02D2271:116b-2": "gzung 'dzin bral ba'i phyag rgya chen po ni //",
    "T02D2271:116b-3": "mtshan nyid bstan pas nyan thos la sogs skrag / rtse gcig bltas na yon tan mthar thug ldan //",
    "T02D2271:116b-4": "rtse gcig byas kyang cung zad bsgom du med//",
    "T02D2271:116b-5": "rnam rtog rang 'bar dran med gsos su zhi //",
    "T02D2271:116b-6": "dran med snang med me long gzugs brnyan 'dra //",
    "T02D2271:116b-7": "tha snyad bral bas skye med blo 'das lam //",
    "T02D2271:116b-8": "mtshan ma'i dran pa dri med bag chags bstan //",
    "T02D2271:116b-9": "thog mtha' bral zhing snga phyi'i dus mi dmigs //",
    "T02D2271:116b-10": "kye ho de phyir dngos med ye shes rtogs pa'i lam //",
    "T02D2271:116b-11": "ji ltar bag chags bral ba'i tshul zhe na //",
    "T02D2271:116b-12": "gnyis su ma gzung gdod mtha' bral bas zhi //",
    "T02D2271:116b-13": "bag chags bral bas phyogs med rgyu ba stong //",
    "T02D2271:116b-14": "zung du 'jug pa sangs rgyas ngo bo nyid //",
    "T02D2271:116b-15": "shes rab rnam gsum yul dang thabs su gsungs //",
    "T02D2271:116b-16": "dpe dang bral bas mtshon ba'i yul las 'das //",
    "T02D2271:116b-17": "skye ba 'di la dam pa'i snying po min //",
    "T02D2271:116b-18": "thabs kyi sbyor bas tshogs drug rang sar zhi //",
    "T02D2271:116b-19": "phung po lnga sogs yon tan dag pa'i zhing //",
    "T02D2271:116b-20": "kun mkhyen gnyis med snang yul zhen dang bral //",
    "T02D2271:116b-21": "don dam smra med kun rdzob rtog ge tsam//",
    "T02D2271:116b-22": "mya ngan 'das lam 'khor ba'i snang ba nyid //",
    "T02D2271:116b-23": "bla ma dam pa'i dgongs pa thug phrad du //",
    "T02D2271:116b-24": "rnyed nas 'khor ba'i lam las grol bar 'gyur //",
    "T02D2271:116b-25": "rnal 'byor dgongs pa'i nyams rnyed rdzogs sangs rgyas //",
    "T02D2271:116b-26": "ma nor lam du lhan cig kho na yin //",
    "T02D2271:116b-27": "kye ho gnyis med don du gsang sngags brda yis bkrol //",
    "T02D2271:116b-28": "yon tan mi zad rgya mtsho nor bu mtshungs //",
    "T02D2271:116b-29": "thabs mchog zin na bcu bzhi'i sa la gnas //",
    "T02D2271:116b-30": "gang du gnas kyang ye shes rang las rnyed //",
    "T02D2271:116b-31": "gter rnyed bdag gzhan gnyis ka'i don la rmongs //",
    "T02D2271:116b-32": "snying gi ga'u padma'i me tog dkyil //",
    "T02D2271:116b-33": "thabs dang ldan pa sbyor ba de nas 'gyed //",
    "T02D2271:116b-34": "'khor lo'i phyogs kyi rtsa gnas gang du yang //",
    "T02D2271:116b-35": "'dod dang bral bas chags med nam mkha' la //",
    "T02D2271:116b-36": "gyen thur 'dren dang 'khor lo bskor ba yang //",
    "T02D2271:116b-37": "thabs kyi 'dren tshul don gyi gting mi rnyed //",
    "T02D2271:117a-0": "gzung dang 'phang dang sbyar @117a * //",
    "T02D2271:117a-1": "dang spar ba yang //",
    "T02D2271:117a-2": "blun po dbugs mi bde dang khyad med mtshungs //",
    "T02D2271:117a-3": "rtogs par 'dod pas de nyid rtag tu blta //",
    "T02D2271:117a-4": "gus dang bas bla ma dkon mchog brten //",
    "T02D2271:117a-5": "gsang ba'i yon tan bla ma mchog las 'byung //",
    "T02D2271:117a-6": "don ldan mtshan nyid nyon mongs g-yul las rgyal //",
    "T02D2271:117a-7": "gsang ba'i don nyid don dang rab ldan pa'i //",
    "T02D2271:117a-8": "bla ma slob dpon lung dang rab ldan nas //",
    "T02D2271:117a-9": "mi gnyis sgo nas 'gro ba grol 'gyur shog /",
    "T02D2271:117a-10": "thugs kyi mdzod skye med rdo rje'i glu snying po"
}