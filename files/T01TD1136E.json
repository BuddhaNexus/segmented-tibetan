{
    "T01TD1136E:83a-0": "@83a # // rgya gar skad du /",
    "T01TD1136E:83a-1": "ban da na sto tra n'a ma /",
    "T01TD1136E:83a-2": "bod skad du /",
    "T01TD1136E:83a-3": "phyag 'tshal ba'i bstod pa zhes bya ba //",
    "T01TD1136E:83a-4": "de bzhin gshegs pa thams cad la phyag 'tshal lo//",
    "T01TD1136E:83a-5": "gnod byed 'dod chags zhe sdang dang //",
    "T01TD1136E:83a-6": "srid 'khor rmongs chen dra ba spangs //",
    "T01TD1136E:83a-7": "mchog sbyin mdzad pa rgyal ba mchog / mchog byung sangs rgyas bdag phyag 'tshal //",
    "T01TD1136E:83a-8": "yang dag thugs chud rdzogs sangs rgyas //",
    "T01TD1136E:83a-9": "lha dang lha min mchod byas pa //",
    "T01TD1136E:83a-10": "'jig rten gsum gyi bla ma la //",
    "T01TD1136E:83b-0": "mi @83b pham mnyam pa med gyur cing //",
    "T01TD1136E:83b-1": "bdud stobs pham mdzad bdag phyag 'tshal //",
    "T01TD1136E:83b-2": "sh'akya'i rgyal po'i sras su 'khrungs //",
    "T01TD1136E:83b-3": "gdud ni nyi ma'i rigs su grags //",
    "T01TD1136E:83b-4": "dpa' bo rmad byung sangs rgyas ni //",
    "T01TD1136E:83b-5": "yon tan tshogs ni bsdus pa la //",
    "T01TD1136E:83b-6": "lha mi rlung lhas mchod phyag 'tshal //",
    "T01TD1136E:83b-7": "gser gyi ri bo'i rtse 'dra'i sku //",
    "T01TD1136E:83b-8": "pad+ma'i 'dab ma'i spyan mnga' ba //",
    "T01TD1136E:83b-9": "gser gyi mdog dang ldan gyur cing //",
    "T01TD1136E:83b-10": "sum cu rtsa gnyis mtshan dang ldan //",
    "T01TD1136E:83b-11": "shis ldan mtshan bzang phyag 'tshal lo //",
    "T01TD1136E:83b-12": "me dang glog dang me stag dang //",
    "T01TD1136E:83b-13": "nyi zer stong ldan dkyil 'khor can //",
    "T01TD1136E:83b-14": "gang gis stobs ni brgyan gyur pa //",
    "T01TD1136E:83b-15": "mnyam med stobs ldan phyag 'tshal lo //",
    "T01TD1136E:83b-16": "dpal ldan mchog ni 'bar ba yi //",
    "T01TD1136E:83b-17": "bsod dang dul bar yang dag ldan //",
    "T01TD1136E:83b-18": "thub pa'i dbang po mchog gyur ba //",
    "T01TD1136E:83b-19": "yang dag byang chub brnyes pa la //",
    "T01TD1136E:83b-20": "ches dregs phyag byas phyag 'tshal lo //",
    "T01TD1136E:83b-21": "gang zhig sems can phan mdzad cing //",
    "T01TD1136E:83b-22": "bde ba'i don phyir snying rjes 'jug / yang dag don la zhugs gyur pas //",
    "T01TD1136E:83b-23": "mya ngan 'das grong gshegs phyag 'tshal //",
    "T01TD1136E:83b-24": "'dis ni lto 'phye mi 'am ci //",
    "T01TD1136E:83b-25": "lha dang lha min phyag byas pa //",
    "T01TD1136E:83b-26": "bdag gis rgyal ba bstod pa las //",
    "T01TD1136E:83b-27": "bsod nams bdag gis gang bsags pa //",
    "T01TD1136E:83b-28": "des ni sems can thams cad kyang //",
    "T01TD1136E:83b-29": "byang chub khong du chud par shog / phyag 'tshal ba'i bstod pa slob dpon 'phags pa klu sgrub kyis mdzad pa rdzogs so//"
}