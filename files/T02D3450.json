{
    "T02D3450:107a-0": "@107a # // rgya gar skad du /",
    "T02D3450:107a-1": "mug te ke na aa ra pa tsa na s'a dha nam /",
    "T02D3450:107a-2": "bod skad du /",
    "T02D3450:107a-3": "tshig lhug pa'i aa ra pa tsa na'i sgrub thabs /",
    "T02D3450:107a-4": "'phags pa 'jam dpal la phyag 'tshal lo //",
    "T02D3450:107a-5": "dang po re zhig sngags pas yid dang mthun pa'i",
    "T02D3450:107a-6": "phyogs 'ga' zhig tu stan bde ba la nye bar",
    "T02D3450:107a-7": "'dug ste / rang gi snying gar yi ge dang",
    "T02D3450:107a-8": "po las byung ba'i zla ba la lnga pa'i bzhi",
    "T02D3450:107a-9": "pa'i sa bon la a'a yig dang mthar thig le",
    "T02D3450:107a-10": "gnyis dang ldan pa rnam par bsgoms la /",
    "T02D3450:107a-11": "de nas de'i 'od zer gyi tshogs kyis snying la",
    "T02D3450:107a-12": "gnas pa'i nyon mongs pa'i mun pa bsal nas byams",
    "T02D3450:107a-13": "pa dang / snying rje dang /",
    "T02D3450:107a-14": "dga' ba dang /",
    "T02D3450:107a-15": "btang snyoms zhes pa tshad med pa'i gnas bzhi bsgom par bya'o //",
    "T02D3450:107a-16": "'chad par 'gyur ba'i rim pas byams pa gang zhe na /",
    "T02D3450:107a-17": "sems can thams cad la bu gcig pa ltar rab tu dga' ba'o //",
    "T02D3450:107a-18": "snying rje gang zhe na /",
    "T02D3450:107a-19": "sdug bsngal gsum gyis gdungs pa'i sems can rnams 'khor ba'i rgya mtsho las gdon par 'dod pa'o //",
    "T02D3450:107a-20": "dga' ba gang zhe na /",
    "T02D3450:107a-21": "dge ba'i rtsa ba bskyed pas gzhan gyi dbang phyug",
    "T02D3450:107a-22": "la sogs pa rnams la longs spyod pa la sems",
    "T02D3450:107a-23": "dga' ba'o // btang snyoms gang zhe na /",
    "T02D3450:107a-24": "rnam pa thams cad du khong khro ba dang /",
    "T02D3450:107b-0": "rjes su chags pa dang @107b bral zhing gzhan la",
    "T02D3450:107b-1": "phan pa'i chos nyid rang gi ngang gis 'bab cing",
    "T02D3450:107b-2": "rab tu 'jug pa'o zhes pa'i tshad med pa'i gnas",
    "T02D3450:107b-3": "bzhi bsgoms nas / de'i rjes su rang gi snying",
    "T02D3450:107b-4": "ga'i sa bon nyid las byung ba'i 'od zer gyis",
    "T02D3450:107b-5": "nam mkha'i phyogs mtha' dag khyab pa'i bla ma dang",
    "T02D3450:107b-6": "sangs rgyas dang byang chub sems dpa' rnams spro ba",
    "T02D3450:107b-7": "dang bsdu bas gzhan 'gro ba rnams kyi don gyi",
    "T02D3450:107b-8": "bya ba gcig tu byed par bltas las /",
    "T02D3450:107b-9": "rang gi snying ga'i sa bon gyi 'od zer gyis",
    "T02D3450:107b-10": "de bzhin du lha'i dri bzangs dang me tog la",
    "T02D3450:107b-11": "sogs pa khyad par 'phags pa byung ste /",
    "T02D3450:107b-12": "mandal sngon du 'gro bas thal mo sbyar te /",
    "T02D3450:107b-13": "bla ma dang sangs rgyas dang byang chub sems dpa'",
    "T02D3450:107b-14": "rnams kyi zhabs kyi chu skyes la spyi bos btud",
    "T02D3450:107b-15": "cing gus pas phyag 'tshal nas /",
    "T02D3450:107b-16": "'od zer de nyid las byung ba'i me tog dang /",
    "T02D3450:107b-17": "bdug pa dang /",
    "T02D3450:107b-18": "mar me dang /",
    "T02D3450:107b-19": "phye ma dang /",
    "T02D3450:107b-20": "dri dang /",
    "T02D3450:107b-21": "na bza' dang /",
    "T02D3450:107b-22": "rgyal mtshan dang /",
    "T02D3450:107b-23": "dril bu dang /",
    "T02D3450:107b-24": "ba dan la sogs pa rnams kyis de rnams la",
    "T02D3450:107b-25": "phyi dang nang gi mchod pa rnams kyis mchod pa",
    "T02D3450:107b-26": "ni mchod pa'o // de nas sdig pa bshags pa la sogs pa bya'o //",
    "T02D3450:107b-27": "'dod chags zhe sdang gti mug las gyur pa'i //",
    "T02D3450:107b-28": "lus dang ngag dang gzhan yang yid kyis kyang //",
    "T02D3450:107b-29": "sdig pa bgyis dang de bzhin bgyid stsal rnams //",
    "T02D3450:107b-30": "thams cad rgyal ba rnams kyi mdun du bshags //",
    "T02D3450:107b-31": "zhes pa ni sdig pa bshags pa'o//",
    "T02D3450:107b-32": "gang yang de bzhin gshegs kun bsod nams dang //",
    "T02D3450:107b-33": "gzhan yang rdzogs pa'i byang chub lam bsten dang //",
    "T02D3450:107b-34": "rang sangs rgyas dang bla ma mchog rnams kyi //",
    "T02D3450:107b-35": "dge ba kun la bdag ni rjes yi rang //",
    "T02D3450:107b-36": "zhes pa ni bsod nams la rjes su yi rang ba'o //",
    "T02D3450:107b-37": "dus gsum kun du gshegs pa'i sangs rgyas dang //",
    "T02D3450:107b-38": "nam mkha'i phyogs khyab brtse ldan yon tan tshogs //",
    "T02D3450:107b-39": "skyon spangs 'phags pa'i tshogs dang dam pa'i chos //",
    "T02D3450:107b-40": "gus pas bdag ni skyabs su nye bar mchi //",
    "T02D3450:107b-41": "zhes pa ni gsum la skyabs su 'gro ba'o //",
    "T02D3450:107b-42": "yongs su dag pa rgyal ba'i lam bsten pa //",
    "T02D3450:107b-43": "tshangs dbang drag po sogs pas rnyed dka' ba ;",
    "T02D3450:107b-44": "/ gang 'dir bsod nams tshogs ni nyer bsags pa //",
    "T02D3450:107b-45": "byang chub sems 'di rab tu bskyed par bgyi //",
    "T02D3450:107b-46": "zhes pa ni rgyal ba'i lam la bsten pa dang /",
    "T02D3450:107b-47": "byang chub tu sems bskyed pa'i tshig go //",
    "T02D3450:107b-48": "de bzhin du bla na med pa'i mchod pa rnam pa bdun gyis mchod nas /",
    "T02D3450:108a-0": "de'i rjes su bla ma'i gsung @108a * //",
    "T02D3450:108a-1": "gis phyi dang nang du bcas pa thams cad stong",
    "T02D3450:108a-2": "pa nyid du bsgoms nas yang brtan par bya ba'i",
    "T02D3450:108a-3": "phyir / aom sva bh'a ba shuddha:sarba dharm'a:svabh'a ba shuddho&amp; ham /",
    "T02D3450:108a-4": "zhes pa'i tshigs su bcad pa brjod par bya'o //",
    "T02D3450:108a-5": "de'i rjes su rang gi sems kyi snang ba tsam",
    "T02D3450:108a-6": "dang sa shing thogs pa med pa'i gzugs dbyangs yig",
    "T02D3450:108a-7": "dang po las byung ba'i zla ba'i dkyil 'khor gyi",
    "T02D3450:108a-8": "rnam par bsams la /",
    "T02D3450:108a-9": "de'i steng du sngon du gsungs pa'i sa bon /",
    "T02D3450:108a-10": "de nas zla ba dang sa bon yongs su gyur pa las ral gri 'od 'phro ba'i gzugs so //",
    "T02D3450:108a-11": "de nas tshangs pa'i dbus su ri bong 'dzin pa'i steng du sngon du gsungs pa'i sa bon dang /",
    "T02D3450:108a-12": "ral gri yongs su gyur pa las 'jam dpal dbyangs",
    "T02D3450:108a-13": "ston ka'i zla ba dang mtshungs pa'i 'od phyogs bcu'i",
    "T02D3450:108a-14": "'jig rten gsal bar byed pa'i 'od kyi tshogs 'chang",
    "T02D3450:108a-15": "ba / phyag gnyis pa gzhon nu'i rnam pa can /",
    "T02D3450:108a-16": "phyag g-yas pa na mi shes pa ma lus pa",
    "T02D3450:108a-17": "gcig tu gcod par byed pa'i ral gri bsnams pa",
    "T02D3450:108a-18": "/ g-yon na thabs su gyur pa ma lus pa'i bstan bcos kyi po ti phyag na bsnams pa /",
    "T02D3450:108a-19": "rgyan thams cad kyis brgyan pa /",
    "T02D3450:108a-20": "na bza' dmar po mnabs pa /",
    "T02D3450:108a-21": "bsam gtan la rtse gcig tu gnas pa /",
    "T02D3450:108a-22": "padma rab tu rgyas pa'i zhal mnga' ba /",
    "T02D3450:108a-23": "padma'i spyan mnga' ba /",
    "T02D3450:108a-24": "skyes bu chen po'i mtshan gyis spras pa /",
    "T02D3450:108a-25": "aindra n'i la'i nor bu lta bu'i dbu skra'i tshogs zur phud lnga dang ldan pa /",
    "T02D3450:108a-26": "chu skyes dkar po 'dab ma brgyad pa dang zla",
    "T02D3450:108a-27": "ba la rdo rje skyil krung gis nye bar bzhugs",
    "T02D3450:108a-28": "pa / de bzhin gshegs pa thams cad kyi ye",
    "T02D3450:108a-29": "shes kyi ngo bo nyid 'jam dpal gyi skur bdag",
    "T02D3450:108a-30": "pa / nyid bsgoms la / de ltar rnal 'byor",
    "T02D3450:108a-31": "pa dam tshig sems dpa'i nga rgyal dang ldan pas",
    "T02D3450:108a-32": "rang gi snying gar aa yig las skyes pa'i 'khor",
    "T02D3450:108a-33": "lo rtsibs brgyad pa /",
    "T02D3450:108a-34": "'od zer gyi tshogs 'phro bas mi shes pa ma",
    "T02D3450:108a-35": "lus pa 'joms par byed pa myur du g-yas su",
    "T02D3450:108a-36": "'khor bar byed pa'i rim pa bltas la /",
    "T02D3450:108a-37": "de'i steng du bar snang la dbyangs yig dang po las zla ba'i dkyil 'khor /",
    "T02D3450:108a-38": "de'i steng du yi ge lnga rim pa ji lta",
    "T02D3450:108a-39": "ba bzhin du mar me 'bar ba'i rnam pa lta",
    "T02D3450:108a-40": "bus 'od zer dang bcas pas mi shes pa mtha'",
    "T02D3450:108a-41": "dag gcod par byed pa bla ma'i man ngag gis",
    "T02D3450:108a-42": "bsgom par bya'o // lha'i rnam pa rdzogs pa las",
    "T02D3450:108a-43": "sngags pas le lo med par spro ba la sogs",
    "T02D3450:108a-44": "pa byas nas bzlas pa bya'o //",
    "T02D3450:108a-45": "yang na snying ga'i zla ba'i dbus su aa yig",
    "T02D3450:108b-0": "dkar po'i rnam pa @108b rdzogs pa las aa ra",
    "T02D3450:108b-1": "pa tsa na zhes pa dkar po rgyan thams cad",
    "T02D3450:108b-2": "kyis brgyan pa / dga' ba'i bsam gtan la rtse gcig tu gnas pa /",
    "T02D3450:108b-3": "rdo rje skyil mo krung gis nye bar bzhugs pa /",
    "T02D3450:108b-4": "phyag g-yas pa dang g-yon pa dag gis ral gri dang po ti bsnams pa /",
    "T02D3450:108b-5": "aindra n'i la lta bu'i ral pa'i lcang lo lnga dang ldan pa /",
    "T02D3450:108b-6": "'od 'phro ba'i zla ba'i zhal zla blta bus smra ba'i mchog go //",
    "T02D3450:108b-7": "zla ba la rang gi sa bon dang bcas pa snying gar bsgoms la /",
    "T02D3450:108b-8": "de'i mdun du ra yig dkar po las byung ba'i",
    "T02D3450:108b-9": "dra ba can gyi 'od rang gi sa bon gnas",
    "T02D3450:108b-10": "par blta'o // de'i rjes su rgyab tu pa yig",
    "T02D3450:108b-11": "dkar po las byung ba'i zla 'od rang gi snying",
    "T02D3450:108b-12": "ga'i zla ba la sa bon dang ldan par blta'o",
    "T02D3450:108b-13": "par blta'o // // de nas g-yas su tsa yig",
    "T02D3450:108b-14": "dkar po las byung ba'i skra can ma dkar mo",
    "T02D3450:108b-15": "rgyan thams cad kyis brgyan pa /",
    "T02D3450:108b-16": "nu ma rgyas pa rang gi snying ga'i sa bon dang ldan pa bsgom par bya'o //",
    "T02D3450:108b-17": "de nas g-yon du na yig dkar po las byung",
    "T02D3450:108b-18": "ba'i nye ba'i skra can ma rang gi snying ga'i",
    "T02D3450:108b-19": "zla ba las sa bon dang ldan par bsgom par",
    "T02D3450:108b-20": "bya'o // thams cad aa ra pa tsa na dang 'dra bar rnam par bsam par bya'o //",
    "T02D3450:108b-21": "lha'i tshogs 'di rnams snying ga'i sa bon gyi 'od",
    "T02D3450:108b-22": "zer las spro ba dang bsdu bas 'gro ba rnams",
    "T02D3450:108b-23": "kyi mi shes pa'i tshogs gcod cing chos kyi bdud",
    "T02D3450:108b-24": "rtsi dang / bstan bcos mtha' dag dang /",
    "T02D3450:108b-25": "bzo'i tshogs rnams kyis sems can thams cad yang dang yang du yang dag par tshim par mdzad pa /",
    "T02D3450:108b-26": "dri ma med cing thogs pa med pa'i rang bzhin du bdag nyid bsgom par bya'o //",
    "T02D3450:108b-27": "bla ma'i man ngag gis ting nge 'dzin dang sngags bzlas par bya ste /",
    "T02D3450:108b-28": "aom yig dang por byas la sa bon gyi yi",
    "T02D3450:108b-29": "ge lnga po dbus su byas nas dam tshig sems",
    "T02D3450:108b-30": "dpa'i sa bon gyi mthar sngags so //",
    "T02D3450:108b-31": "gang gi tshe ldang bar 'dod pa de'i tshe rang",
    "T02D3450:108b-32": "gi sngags bla ma'i man ngag gis bzlas par bya'o",
    "T02D3450:108b-33": "// de'i rjes su yi ge brgya pa'i tshigs su bcad pa brjod par bya'o //",
    "T02D3450:108b-34": "aom badzra sa tva sa ma ya /",
    "T02D3450:108b-35": "ma nu p'a la ya /",
    "T02D3450:108b-36": "badzra satva tve no pa /",
    "T02D3450:108b-37": "tishtha dri dho me bha ba /",
    "T02D3450:108b-38": "su to shyo me bha ba /",
    "T02D3450:108b-39": "su po shyo me bha ba /",
    "T02D3450:108b-40": "aa nu rakto me bha ba /",
    "T02D3450:108b-41": "sarba siddhi mme pra yatstsha /",
    "T02D3450:108b-42": "sarba karmma su tsa me /",
    "T02D3450:108b-43": "tsittam shre ya:ku ru h'um /",
    "T02D3450:108b-44": "ha ha ha ha ho:/",
    "T02D3450:108b-45": "bha ga b'a na sarba ta th'a ga ta /",
    "T02D3450:108b-46": "badzra m'a me munytsa badzr'i bha ba ma h'a sa",
    "T02D3450:108b-47": "ma ya sa tva a'a:zhes pa'i yi ge brgya pa",
    "T02D3450:108b-48": "bklags nas spro ba dang bsdu ba la sogs pa",
    "T02D3450:109a-0": "byas nas / dam tshig @109a * //",
    "T02D3450:109a-1": "sems dpa'i nga rgyal gyis ci bder gnas par bya'o //",
    "T02D3450:109a-2": "ting nge 'dzin dang ldan pa'i rnal 'byor pas yang",
    "T02D3450:109a-3": "dag pa'i ye shes kyi rgya mtsho'i pha rol du",
    "T02D3450:109a-4": "phyin par gyur nas dus ring por mi thogs par",
    "T02D3450:109a-5": "bla na med pa'i byang chub thob par 'gyur ro",
    "T02D3450:109a-6": "zhes so // tshig lhug gsal po 'di yis ni //",
    "T02D3450:109a-7": "dkar po'i sgrub thabs yang dag bris //",
    "T02D3450:109a-8": "padma'i 'byung gnas bsod nams gang //"
}