{
    "T02D2278:128a-0": "@128a # // slob dpon klu sgrub snying po'i zhal snga nas //",
    "T02D2278:128a-1": "re ba'i dpe ni ser skya 'dra //",
    "T02D2278:128a-2": "dog pa rgyal bu gzhon nu ste //",
    "T02D2278:128a-3": "gzhan du 'dzin pa smig rgyu chu //",
    "T02D2278:128a-4": "bdag 'dzin phung byed nyi zer gzugs//",
    "T02D2278:128a-5": "snang ba gnyis ldan ne tso'i bya //",
    "T02D2278:128a-6": "dor ba thur ma 'khrul pa'i gzugs //",
    "T02D2278:128a-7": "lta bas nga rgyal chos kyi wa //",
    "T02D2278:128a-8": "sgom la der 'dzin aa nu lta //",
    "T02D2278:128a-9": "spyod pas nga rgyal 'dzin na pa //",
    "T02D2278:128a-10": "dka' bas rlom sems bzang skyong bu //",
    "T02D2278:128a-11": "dbang gi bu grol 'dod kos la //",
    "T02D2278:128b-0": "@128b rtogs pas chog zer dpal gyi bu //",
    "T02D2278:128b-1": "bla ma bla bral bla med gang+g'a mo //",
    "T02D2278:128b-2": "bka' la skur 'debs krishna pa //",
    "T02D2278:128b-3": "bde bas grub 'dod thangs bzangs glu //",
    "T02D2278:128b-4": "stong pas de bzhin gdol pa dza //",
    "T02D2278:128b-5": "de rnams bral ba'i shes pa ni //",
    "T02D2278:128b-6": "nor bu rin chen thob pa 'dra //",
    "T02D2278:128b-7": "sngon yul w'a r'a na s'ir khyim bdag pra mo ha dang //",
    "T02D2278:128b-8": "ser skya mo gru spyan mo gnyis //",
    "T02D2278:128b-9": "chu bo nee ranydza na'i 'gram ne'u sing pos ngad can du dus byas pa las /",
    "T02D2278:128b-10": "mos nyin mtshan lnga zhig tu bsdad kyang 'ongs par ma gyur to //",
    "T02D2278:128b-11": "de nas yi mug ste ma'i drung du phyin pa dang /",
    "T02D2278:128b-12": "mas smras pa /",
    "T02D2278:128b-13": "kye bu mo mdangs rab tu zhum par gyur pa ci'i phyir zhes pa dang /",
    "T02D2278:128b-14": "bu mos smras pa /",
    "T02D2278:128b-15": "kye mtshan mo gnyis dang gnyis gsum bar //",
    "T02D2278:128b-16": "khyim bdag gzhon nu la bsdad pas //",
    "T02D2278:128b-17": "yid gdungs pas ni yi chad gyur //",
    "T02D2278:128b-18": "zas dang bral ba lto ba ltogs //",
    "T02D2278:128b-19": "zhes zer ba la /",
    "T02D2278:128b-20": "mas 'bras chan pa na li gang byin pas //",
    "T02D2278:128b-21": "myur du zos pas glo ba'i sul du song nas mgo 'khrugs so //",
    "T02D2278:128b-22": "de nas sman pa bshes gnyen chen po la bltas pa dang //",
    "T02D2278:128b-23": "'di dag ni tshul ji lta bu yin zhes pa dang /",
    "T02D2278:128b-24": "gong gi tshul bshad do ;",
    "T02D2278:128b-25": "; sman pas smras pa /",
    "T02D2278:128b-26": "gang gis gang la re ba ni //",
    "T02D2278:128b-27": "zhi bar mi 'gyur bder mi 'gyur //",
    "T02D2278:128b-28": "sdug bsngal sna tshogs 'phel ba ste //",
    "T02D2278:128b-29": "re ba med pas bde ba'i mchog /'di dag ni re bas phung bar 'gyur ba bstan pa ste /",
    "T02D2278:128b-30": "re ba med par bya ba'i man ngag ste dang po'o /",
    "T02D2278:128b-32": "// / sngon gyi dus na rgyal bu mgron bzangs zhes bya ba zhig la /",
    "T02D2278:128b-33": "yab thu bo'i stobs kyi rgyal rigs spyi bo nas dbang bskur te /",
    "T02D2278:128b-34": "kye rgyal bu sgo srung la nan tan gyis shig",
    "T02D2278:128b-35": "khri gzhan la ma shor bar bya ba la brtson",
    "T02D2278:128b-36": "par gyis shig ces smras nas tshe'i dus byas par",
    "T02D2278:128b-37": "gyur to // de nas chos sbyin byed pa'i dus",
    "T02D2278:128b-38": "su bram ze mdun na 'gro rgyal po'i pho brang",
    "T02D2278:128b-39": "du byung ba la khri phrogs kyis dogs te langs",
    "T02D2278:128b-40": "nas sgor bya ba la phyin pa dang /",
    "T02D2278:128b-41": "nu bo 'gro bas rten pas khri phrogs so //",
    "T02D2278:128b-42": "de nas ser skya mas /",
    "T02D2278:129a-0": "@129a * // khyod 'o na 'bad par 'gyur ba ci'i phyir zhes pa dang /",
    "T02D2278:129a-1": "rgyal po nas babs kyis smras pa /",
    "T02D2278:129a-2": "bdag la yab kyis gdams pa bzhin //",
    "T02D2278:129a-3": "khri stan shor gyis dogs pa na //",
    "T02D2278:129a-4": "sgo yi bya ba la phyin pas //",
    "T02D2278:129a-5": "nu bos bdag gis bde ba phrogs //",
    "T02D2278:129a-6": "zhes pa dang bram zes smras pa /",
    "T02D2278:129a-7": "dogs pa dang bcas sems kyis bde mi rnyed //",
    "T02D2278:129a-8": "nyam nga dang bcas rtag tu bde mi 'gyur //",
    "T02D2278:129a-9": "gang la dogs yod de 'jig yod pa'i phyir //",
    "T02D2278:129a-10": "mkhas pa rnams kyis dogs pa spang bar bya //",
    "T02D2278:129a-11": "dog pa dang bral bar bya ba'i man ngag ste gnyis pa'o /",
    "T02D2278:129a-13": "// / sngon ri bya rkang la /",
    "T02D2278:129a-14": "dge slong sog ma med kyis phyin pa dang /",
    "T02D2278:129a-15": "rab tu skom gyis gdungs par gyur pa la /",
    "T02D2278:129a-16": "smig rgyu zhig chu ru 'khrul te /",
    "T02D2278:129a-17": "'thung du phyin pa dang /",
    "T02D2278:129a-18": "rab tu ngal bar gyur nas sngo'i ldum bu za zhing 'dug pa la /",
    "T02D2278:129a-19": "drang srong rkang mig gis smras pa /",
    "T02D2278:129a-20": "bgrod dka' 'khor ba'i thang chen la //",
    "T02D2278:129a-21": "gzhan du btsal 'dod mi dag ni //",
    "T02D2278:129a-22": "nyon mongs tho bas gdungs 'gyur te //",
    "T02D2278:129a-23": "skom pa smig rgyu'i chu 'tshol 'dra //",
    "T02D2278:129a-24": "zhes so //",
    "T02D2278:129a-25": "de dag ni bsgom bya spang par bya ba'i man ngag ste gsum pa'o /",
    "T02D2278:129a-27": "// / sngon rgyal po brla skyes la /",
    "T02D2278:129a-28": "btsun mo lnga brgya la bu stong yod de /",
    "T02D2278:129a-29": "sras nam ga ru drang srong dpal dga' mo bslangs te //",
    "T02D2278:129a-30": "de gcig bu med pas rab tu gces par byas //",
    "T02D2278:129a-31": "rgyal bu yang bdag la ni gces pa med de /",
    "T02D2278:129a-32": "bdag la ni sdug bsngal zug rngu cung zad tsam yang byung bar phangs pas /",
    "T02D2278:129a-33": "bdag tsho'i dus byas na 'khor thams cad phung bar 'gyur ro snyam sems so //",
    "T02D2278:129a-34": "de nas nang par zhig khrus byas te /",
    "T02D2278:129a-35": "khang bzangs kyi rtse mor kha shar phyogs su bltas te /",
    "T02D2278:129a-36": "nyi zer la mig cung zad btsums nas bsdad pa dang /",
    "T02D2278:129a-37": "nyi zer gyi gya gyu la dur khrod byung bar mthong nas /",
    "T02D2278:129a-38": "bdag la dri mas gos par 'gyur snyam nas bros pa dang /",
    "T02D2278:129a-39": "khang bzangs kyi rtse mo nas ltung ste /",
    "T02D2278:129a-40": "tshe'i dus byas so //",
    "T02D2278:129b-0": "de nas dge bsnyen blo gros bzang pos smras @129b pa ;",
    "T02D2278:129b-1": "bdag tu 'dzin pa ches pas sdug bsngal 'byung ba ste //",
    "T02D2278:129b-2": "bdag bde 'dod pas gzhan gyis gnod pa byung //",
    "T02D2278:129b-3": "bdag tu 'dzin pa yongs su ngor byas nas //",
    "T02D2278:129b-4": "sems can kun kyang sman pa bzhin du bya //",
    "T02D2278:129b-5": "bdag tu 'dzin pa dang bral bar bya ba'i man ngag ste bzhi ba'o /",
    "T02D2278:129b-7": "// / sngon dze ta'i tshal du rgyal bu don thams cad grub pa dang /",
    "T02D2278:129b-8": "bdud nag po lha sbyin gnyis bya ne tso'i lus gcig las /",
    "T02D2278:129b-9": "mgo bo gnyis su gyes pa cig tu skyes par gyur to //",
    "T02D2278:129b-10": "de nas lha sbyin mgo bo gnyid log pa'i dus su /",
    "T02D2278:129b-11": "don grub kyis shing gi rtsa ba srog pa dang /",
    "T02D2278:129b-12": "sman yang smra dang /",
    "T02D2278:129b-13": "dug ha la gnyis rnyed pa la /",
    "T02D2278:129b-14": "bcud ni mnyam por phan ro ni bdag rang myang ngo //",
    "T02D2278:129b-15": "zhes nas sman zos pa dang /",
    "T02D2278:129b-16": "bdud lha sbyin sman gyi sgregs pa byung ngo //",
    "T02D2278:129b-17": "de nas rab tu khros pas lha sbyin gyis dug zos pas gnyis ka phung bar gyur to //",
    "T02D2278:129b-18": "de nas lha'i dbang po brgya byin gyis smras pa /",
    "T02D2278:129b-19": "de nyid mthong ba'i mkhas pa yis //",
    "T02D2278:129b-20": "sman lha'i bsod nams mi bslang zhing //",
    "T02D2278:129b-21": "dug lta mi mthun dor mi bya //",
    "T02D2278:129b-22": "blang dang dor bas phung bar 'gyur //",
    "T02D2278:129b-23": "blang dor dang bral bar bya ba'i man ngag ste lnga pa'o /",
    "T02D2278:129b-25": "// / sngon grong khyer ser skyar bram ze nyi ma sbyin zhes bya ba la /",
    "T02D2278:129b-26": "rims nad sel bar nus pa'i /",
    "T02D2278:129b-27": "nor bu chen po mu sa ra gal ba zhes bya ba yod de /",
    "T02D2278:129b-28": "khyim bdag de la khyim thab gnyis yod pa las /",
    "T02D2278:129b-29": "gnyis ka la bu med par gyur nas /",
    "T02D2278:129b-30": "grong khyer bde ba can du khyim bdag mo sa manta zhes bya ba dang /",
    "T02D2278:129b-31": "'dod pa'i dus btab nas phyin pa dang /",
    "T02D2278:129b-32": "sngar gyi khyim bdag mo gnyis phyi bzhin du byung bar gyur to //",
    "T02D2278:129b-33": "de nas shing sdong po rul pa cig gi khong du gab bo //",
    "T02D2278:129b-34": "de nas khyim thab gnyis phyir log pa dang /",
    "T02D2278:129b-35": "khyim thab mos manta dang sprad nas nyal po byas pa dang /",
    "T02D2278:129b-36": "khyim bdag gi mgo'i cod pan la gser gyi thur ma gnyis gyen du 'greng ba la /",
    "T02D2278:129b-37": "mig yor gyi mi gnyis su 'khrul te bram ze la smras pa /",
    "T02D2278:130a-0": "kye bzhin bzangs 'o skol ni mi gnyis @130a * //",
    "T02D2278:130a-1": "kyis nye ba nyid du non nas gda'o zhes pa dang /",
    "T02D2278:130a-2": "bram ze la smras pa /",
    "T02D2278:130a-3": "de ni nga'i khyim bdag mo gnyis lags te /",
    "T02D2278:130a-4": "'o skol gyi spyod lam rgyal po la smras na /",
    "T02D2278:130a-5": "nges par chad pa gcod par gyur pas sa phyogs gzhan zhig tu bros la gshegs so zhes na //",
    "T02D2278:130a-6": "na dpe'i tshal du phyin pa dang //",
    "T02D2278:130a-7": "thur ma yin par ngo shes te sa manta rab tu 'khrul pa la 'gyod pas smras pa dang //",
    "T02D2278:130a-8": "khyim bdag mo sa mantas glu blangs pa /",
    "T02D2278:130a-9": "'o skol mi yis skrag nas bros pa dang //",
    "T02D2278:130a-10": "'khor ba dor bar 'dod na sgrub pa 'dis //",
    "T02D2278:130a-11": "dang po gzhi stong pa nyid nas sdug bsngal byung ste /",
    "T02D2278:130a-12": "gnyis med la gnyis su brtags pas gdungs par 'gyur //",
    "T02D2278:130a-13": "blang dor dang bral bar bya ba'i man ngag ste drug pa'o /",
    "T02D2278:130a-15": "// / sngon mi yul ma ga dha na tshos ma",
    "T02D2278:130a-16": "ko'u ri ma zhes bya ba grong khyer gyi mtha'i",
    "T02D2278:130a-17": "sbyil po cig na /",
    "T02D2278:130a-18": "dur smrig gi tshos blugs pa'i bur snod cig gi nang du kha shing los bcad de /",
    "T02D2278:130a-19": "mo rang gi me tog thur phyin pa dang /",
    "T02D2278:130a-20": "dur khrod kyi wa cig gis tshos kyi steng du phyin pas sdib [?] ste /",
    "T02D2278:130a-21": "lus tshos kyi mdog gis spangs so //",
    "T02D2278:130a-22": "dur khrod du phyin pa dang /",
    "T02D2278:130a-23": "sbyang ki dang phrad nas /",
    "T02D2278:130a-24": "kye che zhe mchog tu gyur pa khyed su yin zhes pa la /",
    "T02D2278:130a-25": "mo na re bdag ni lha'i ri dags sha ra na zhes bya ba yin te /",
    "T02D2278:130a-26": "lus dri dang mdog tu ldan pa'o //",
    "T02D2278:130a-27": "de nas dom dang stag dang spre'u dang /",
    "T02D2278:130a-28": "seng ge rnams la sbyang kis ched du brjod pas kun kyang 'khor gyur to //",
    "T02D2278:130a-29": "de nas zla ba rgyas pa nya'i dus su ma'i drung du phyin te /",
    "T02D2278:130a-30": "nga ni mchog go //",
    "T02D2278:130a-31": "bla na med pa'o //",
    "T02D2278:130a-32": "phul lo //",
    "T02D2278:130a-33": "ri dags kyi rje mor gyur pa'o //",
    "T02D2278:130a-34": "zhes pa las /",
    "T02D2278:130a-35": "mas smras pa /",
    "T02D2278:130a-36": "kye bu mo //",
    "T02D2278:130a-37": "tshad ma'i chu las khrus byas nas //",
    "T02D2278:130a-38": "dman pa'i sa la gnas na bde ;",
    "T02D2278:130a-39": "/ rgyud ngan lpags pas nga rgyal ba //",
    "T02D2278:130a-40": "yun du 'grogs na phung bar nges //",
    "T02D2278:130a-41": "zhes brjod pa la /",
    "T02D2278:130a-42": "gas pa'i nga rgyal gtong du ma btub pa'o //",
    "T02D2278:130a-43": "de nas log ste gcan gzan gyi tshogs su phyin pa dang /",
    "T02D2278:130a-44": "rang gis skad btang bas war gyur cing /",
    "T02D2278:130b-0": "seng ge'i skad @130b btang bas brgyal lo //",
    "T02D2278:130b-1": "de nas ri dags gcan gzan thams cad kyi spu",
    "T02D2278:130b-2": "tshom pa re btogs te rtug pa dang bsres so",
    "T02D2278:130b-3": "// de nas lha'i bu rnams kyis tshigs su bcad de smras pa /",
    "T02D2278:130b-4": "sems kyis stobs kyis mi 'gro zhing //",
    "T02D2278:130b-5": "pags pas nga rgyal 'gro byed pa ;",
    "T02D2278:130b-6": "/ rgyun du bde bar ma gyur te //",
    "T02D2278:130b-7": "spu dang bral bas wa nyid phung //",
    "T02D2278:130b-8": "bde bas 'bras bu bsgrubs pa la //",
    "T02D2278:130b-9": "zhe 'dod med pas mi 'gro zhing //",
    "T02D2278:130b-10": "grub mtha' nga rgyal 'gro byed pa //",
    "T02D2278:130b-11": "wa bzhin thal bar brlag par 'gyur //",
    "T02D2278:130b-12": "rang gi lta ba nga rgyal ba dang bral bar bya ba ste bdun pa'o /",
    "T02D2278:130b-14": "// / sngon ko sa la'i yul du /",
    "T02D2278:130b-15": "dge slong ya shu ha zhes bya ba cig gis /",
    "T02D2278:130b-16": "tshogs drug 'gegs pa'i bsam gtan byas pa las rlung",
    "T02D2278:130b-17": "'byung 'jug 'pho ba dang bral bas lo lnga brgya",
    "T02D2278:130b-18": "rnyed thub po // de nas 'khor los sgyur ba'i rgyal po dga' sbyangs mdangs kyis smras pa /",
    "T02D2278:130b-19": "dge slong khyod kyis sems la ltos //",
    "T02D2278:130b-20": "shes rab pha rol phyin drug ma //",
    "T02D2278:130b-21": "tsam du mi gnas 'di sgoms la //",
    "T02D2278:130b-22": "'gog pa'i snyoms par 'jug pa thong //",
    "T02D2278:130b-23": "zhes pa la don la slar skur ba btab nas sngar gyi 'du shes med pa la zhen pas /",
    "T02D2278:130b-24": "lha tshe ring por skyes so //",
    "T02D2278:130b-25": "de nas mtha' 'khob rgyal por skyes so //",
    "T02D2278:130b-26": "de nas yang skye ba dran pas bstan pa la skur pa btab nas /",
    "T02D2278:130b-27": "sngar gyi 'du shes med pa la zhen pas /",
    "T02D2278:130b-28": "lha tshe ring por skyes so //",
    "T02D2278:130b-29": "de nas yang skye ba dran pas bstan pa la skur pa btab pa dang /",
    "T02D2278:130b-30": "dngos su sas thongs [*thong?] phye nas /",
    "T02D2278:130b-31": "mnar med pa'i dmyal bar song /",
    "T02D2278:130b-32": "de dag ni sgom pa dmigs pa dang bral bar bya ba ste brgyad pa'o /",
    "T02D2278:130b-34": "// / sngon bram ze 'dzin na pa zhes bya ba bsil khang na nyal ba'i rmi lam na /",
    "T02D2278:130b-35": "rigs kyi bu gtsang ma'i spyod pa long cig las byang chub mchog tu bskyed nas /",
    "T02D2278:130b-36": "shes rab dang bral ba'i pha rol tu phyin pa lnga ni mchog ma yin no //",
    "T02D2278:130b-37": "pha rol tu phyin pa'i ming tsam yang mi thob po //",
    "T02D2278:130b-38": "de ci'i phyir zhe na /",
    "T02D2278:130b-39": "chos thams cad ni brjod du med pa'i phyir ro /",
    "T02D2278:131a-0": "@131a * // zhes brjod kyang mngon pa'i zhen pa dang ma bral lo //",
    "T02D2278:131a-1": "de bdud dga' rab dbang phyug gis byin gyis brlabs nas /",
    "T02D2278:131a-2": "srid pa'i rtse mo'i bde ba thob ste /",
    "T02D2278:131a-3": "slar ngan song du lhung ngo //",
    "T02D2278:131a-4": "spyod pa'i zhen pa dang bral bar bya ba ste dgu pa'o//",
    "T02D2278:131a-5": "sngon rgyal po bzang skyong bya ba'i bu mos /",
    "T02D2278:131a-6": "dge slong ma skye dgu'i bdag mo zhes bya ba la /",
    "T02D2278:131a-7": "lus ngag yid gsum longs spyod kyi sgo nas /",
    "T02D2278:131a-8": "lo drug tu bsnyen bkur byas so //",
    "T02D2278:131a-9": "tshogs kyi lam rtags bcu gsum dang ldan pa'i spyod pa bcu phrag gnyis su byas so //",
    "T02D2278:131a-10": "dus ji snyed du thos pa yang de snyad du sbyangs pa las /",
    "T02D2278:131a-11": "dge slong ma dpal mo zhes bya bas smras pa /",
    "T02D2278:131a-12": "kye bdag gis 'khor ba thams cad kyi snying po /",
    "T02D2278:131a-13": "mya ngan las 'das pa'i de kho na nyid khyod la sbyin gyi /",
    "T02D2278:131a-14": "khyod 'khor ba'i dogs pa las yongs su grol bar 'gyur ro zhes pa dang /",
    "T02D2278:131a-15": "bu mos smras pa /",
    "T02D2278:131a-16": "kye dge slong ma snga ma'i dga' ba de rnams kyi 'bras bu mchog go //",
    "T02D2278:131a-17": "de las mchog tu gyur pa'i 'bras bu ni mi 'byung ba'i phyir /",
    "T02D2278:131a-18": "kho mo mi 'dod do zhes pa dang /",
    "T02D2278:131a-19": "dpal mos smras pa /",
    "T02D2278:131a-20": "chos kyi gsung nyid mi shes par //",
    "T02D2278:131a-21": "'bras bu 'dod pa'i dka' thub dag / rgyal po dag gi pho nya bzhin //",
    "T02D2278:131a-22": "dka' bas mang yang don chung 'gyur //",
    "T02D2278:131a-23": "dka' bas mang po byas pas chog par 'dzin par bya ba ste bcu pa'o /",
    "T02D2278:131a-25": "// / dpal mchog dang po'i rgyud las /",
    "T02D2278:131a-26": "dpal mchog dang po dbang las 'byung //",
    "T02D2278:131a-27": "lus ngag yid kyi tha ba dag / dbang gis rab tu smin byas na //",
    "T02D2278:131a-28": "dpal mchog dang po thob par 'gyur //",
    "T02D2278:131a-29": "zhes bya ba la rgyal po ko sa las mthong nas /",
    "T02D2278:131a-30": "rgyal po aindra bh'u ti la /",
    "T02D2278:131a-31": "dbang ldan bcu bdun du byas so //",
    "T02D2278:131a-32": "de nas rgyal po aindra bh'u ti /",
    "T02D2278:131a-33": "kye rgyal po dam pa ni sa bon lta bu'o //",
    "T02D2278:131a-34": "rgyun du goms pa ni chu lud kyis myu gu skyed pa lta bu'o //",
    "T02D2278:131a-35": "spyod pa ni lo tog 'os su rung bar byed pa lta bu'o //",
    "T02D2278:131a-36": "des na rgyal po chen po sgom pa goms par bya ba rigs so zhes brjod kyang /",
    "T02D2278:131b-0": "@131b sngar gyi lung gis nges par kha lo sgyur du ma btub po //",
    "T02D2278:131b-1": "der mkha' 'gro mas tshigs su bcad pa smras pa /",
    "T02D2278:131b-2": "dbang gis ye shes mtshon byas shing //",
    "T02D2278:131b-3": "'os su rung bar byar 'dod kyang //",
    "T02D2278:131b-4": "goms bral chu shing 'bras bu ltar //",
    "T02D2278:131b-5": "lan cig skyed na zad 'gyur nyid ;",
    "T02D2278:131b-6": "/ zhes pa'i phyir na goms par bya'o //",
    "T02D2278:131b-7": "dbang kho nas chog par 'dzin pa dang bral bar bya ba ste bcu gcig pa'o /",
    "T02D2278:131b-9": "// / dpal dom bi he ru ka'i slob ma shr'i sing nga zhes bya ba zhig gis /",
    "T02D2278:131b-10": "mkha' 'gro ma dang /",
    "T02D2278:131b-11": "rnal 'byor pa pho mo tshogs kyi 'khor lo tshogs pa'i dus su smras pa /",
    "T02D2278:131b-12": "chos rnams stong par rtogs pa yis //",
    "T02D2278:131b-13": "de yi mtha' la sgom du med //",
    "T02D2278:131b-14": "gal te sgom na dman 'gyur te //",
    "T02D2278:131b-15": "dper na rgyal po rgyal por ni //",
    "T02D2278:131b-16": "slar yang 'dod pa med pa bzhin //",
    "T02D2278:131b-17": "buddha thams cad stong pa nyid du gcig bar rtogs nas sgom mi dgos /",
    "T02D2278:131b-18": "sgom sogs sbyin sreg thal ba 'dra //",
    "T02D2278:131b-19": "zhes pa /",
    "T02D2278:131b-20": "rdo rje mkha' 'gro ma thams cad kyis /",
    "T02D2278:131b-21": "kye buddha'i gsang ba yongs su 'phrogs par byed pa'i",
    "T02D2278:131b-22": "log sred can khyod nyon cig tshes gcig gi zla",
    "T02D2278:131b-23": "ba mthong bas / nya gang ba yin nam byis pa btsas thog nas stobs rdzogs pa nyid dam /",
    "T02D2278:131b-24": "sa bon btab pa nyid nas 'bras bu phun sum tshogs pa nyid dam /",
    "T02D2278:131b-25": "rgya mtsho nang gi nor bu mthong bas lag tu yod pa nyid dam /",
    "T02D2278:131b-26": "sems bskyed pa tsam gyis sems can gyi don nus pa nyid dam /",
    "T02D2278:131b-27": "zas mthong ba tsam gyis bkres pa sos pa nyid dam /",
    "T02D2278:131b-28": "ma rig pa'i phyir /",
    "T02D2278:131b-29": "rtogs pa'i gtso bo la gags goms pa'i 'khor gyis mnyes par bya na /",
    "T02D2278:131b-30": "zung du 'jug pa'i ye shes thob par 'gyur ba'o //",
    "T02D2278:131b-31": "rtogs pas chog par 'dzin pa ni srun pa'o //",
    "T02D2278:131b-32": "phyi rol pa'o//",
    "T02D2278:131b-33": "bdud kyis mngon sum du byin gyis brlabs pa'o //",
    "T02D2278:131b-34": "rang nyid phung bar byas pa'o //",
    "T02D2278:131b-35": "zhes nas bsad de mkha' 'gro ma'i longs spyod du byas so //",
    "T02D2278:131b-36": "rtogs pas chog par 'dzin pa dang bral bar bya ba ste bcu gnyis pa'o /",
    "T02D2278:132a-0": "// / rgyal po dharma p'a la'i @132a * //",
    "T02D2278:132a-1": "bu mo gang+g'a mo zhes bya ba zhig gis /",
    "T02D2278:132a-2": "de bzhin gshegs pa'i mdo rgyud thams cad bltas pa las /",
    "T02D2278:132a-3": "rtogs pa ji lta ba skyes te bsgoms so //",
    "T02D2278:132a-4": "de nas byang chub chen po la srin pos mchod pa'i nub mo /",
    "T02D2278:132a-5": "rnal 'byor pa thams cad tshogs kyi 'khor lo byed pa'i sar gang+g'as phyin pa dang /",
    "T02D2278:132a-6": "rnal 'byor pa thams cad mkha' 'gro mas byin gyis brlabs nas /",
    "T02D2278:132a-7": "lus 'degs so //",
    "T02D2278:132a-8": "ngag gis spro ba byas so //",
    "T02D2278:132a-9": "yid kyis kun du zhe sdang bar byas so //",
    "T02D2278:132a-10": "de nas gang+g'a mo'i sngar gyi rtogs pa med par gyur nas /",
    "T02D2278:132a-11": "rnal 'byor pa rnams la smras pa /",
    "T02D2278:132a-12": "kye bdag gis 'os su ma rung ba ci byas pa /",
    "T02D2278:132a-13": "khyed kyis bshad du gsol zhes pa dang /",
    "T02D2278:132a-14": "rnal 'byor pa rnams kyis gsung mgrin gcig tu smras pa /",
    "T02D2278:132a-15": "bla ma las ni dngos grub rnyed //",
    "T02D2278:132a-16": "rig ma las ni bde ba 'byung //",
    "T02D2278:132a-17": "bla ma bral ba'i dngos grub ni //",
    "T02D2278:132a-18": "khri phrag 'bad kyang thob mi 'gyur //",
    "T02D2278:132a-19": "gzhan gyis dngos grub 'byung byed pa //",
    "T02D2278:132a-20": "dug dang bcas pa'i zas bzhin no //",
    "T02D2278:132a-21": "mkha' 'gro kun gyis 'tshe ba dang //",
    "T02D2278:132a-22": "bar chad sna tshogs 'byung bar 'gyur //",
    "T02D2278:132a-23": "zhes bya bas dad par byas so //",
    "T02D2278:132a-24": "bla ma la ma ltos pa spang bar bya ba ste bcu gsum pa'o /",
    "T02D2278:132a-26": "// / karna'i rgyal po'i bu krishna zhes bya bas /",
    "T02D2278:132a-27": "dbu ma mchog tu byas te /",
    "T02D2278:132a-28": "bka' dang bstan bcos thams cad la skur pa btab pa dang /",
    "T02D2278:132a-29": "byang phyogs kyi gnod byin gyis bzung nas /",
    "T02D2278:132a-30": "smyo bar gyur te /",
    "T02D2278:132a-31": "de nas yab rgyal pos sngags mkhan rnams la zhu ba byas te /",
    "T02D2278:132a-32": "bgegs bskrad pa'i sbyor ba byas pa dang /",
    "T02D2278:132a-33": "dpal na ro pa'i zhal nas /",
    "T02D2278:132a-34": "sangs rgyas dgongs pa dpag bsam shing lta bu'i gsung dag la ;",
    "T02D2278:132a-35": "; sems can blo'i theg pa sna tshogs byas ;",
    "T02D2278:132a-36": "/ phyogs med phyogs su 'dzin pa'i bdud chen gyis //",
    "T02D2278:132a-37": "'di dang ma 'ongs gnyis kar bslu bar 'gyur //",
    "T02D2278:132a-38": "'gro ba'i blo la thams cad bden pa nyid //",
    "T02D2278:132a-39": "don dam yul du gang yang yod ma yin //",
    "T02D2278:132b-0": "de nyid @132b rnal 'byor sems su dbyer mi phyed //",
    "T02D2278:132b-1": "bka' la skur pa 'debs pa dmyal ba'i gnas su 'gro //",
    "T02D2278:132b-2": "de'i phyir bka' mtha' dag la skur pa mi bya ba ste bcu bzhi pa'o /",
    "T02D2278:132b-4": "// / rgyal po thang bzangs glu zhes bya ba zhig / dpal kamba la la dbang blang ste /",
    "T02D2278:132b-5": "a'un+yan gyi dur khrod na /",
    "T02D2278:132b-6": "bde ba bsgom zhing 'dug pa las /",
    "T02D2278:132b-7": "dur khrod kyi yi dags thams cad kyis /",
    "T02D2278:132b-8": "bar du gcod cing sems rab tu g-yengs so //",
    "T02D2278:132b-9": "de rnal 'byor ma legs smin ka ra la zhus pa dang /",
    "T02D2278:132b-10": "das smras pa /",
    "T02D2278:132b-11": "las kyi phyag rgya bde ba'i gru //",
    "T02D2278:132b-12": "stong pa'i skam sa rnyed nas ci byar yod //",
    "T02D2278:132b-13": "bcos ma'i bde la bcos ma'i yid zhen na //",
    "T02D2278:132b-14": "'khor ba'i mtsho chen rgal bar nus ma yin //",
    "T02D2278:132b-15": "zhes pa /",
    "T02D2278:132b-16": "lha lcam la rnal 'byor pa thams cad kyis ched du brjod pa byas so //",
    "T02D2278:132b-17": "bde ba la zhen pa spang bar bya ba ste bco lnga ba'o /",
    "T02D2278:132b-19": "// / gdol pa dza zhes bya ba zhig gis /",
    "T02D2278:132b-20": "slob dpon chen po ku ku ri pa la brten te /",
    "T02D2278:132b-21": "don dam sems la dmigs pa'o //",
    "T02D2278:132b-22": "rdzogs pa'i rim pa phyogs gcig pa bsgoms pa las /",
    "T02D2278:132b-23": "chos thams cad brten med du zhen par 'gyur ro //",
    "T02D2278:132b-24": "de nas yul dz'a lan dha rar /",
    "T02D2278:132b-25": "rims nad kyis mi phal cher tshe'i dus byas so //",
    "T02D2278:132b-26": "lo tog thams cad ser bas bcom mo //",
    "T02D2278:132b-27": "lo lngar char ma bab nas /",
    "T02D2278:132b-28": "bram ze gsang tshig mkhan la dris pa dang /",
    "T02D2278:132b-29": "sa phyogs 'di ni mi nang pa sangs rgyas pa gnas nas /",
    "T02D2278:132b-30": "phyi rol gyi grub mtha' gsang par smra ba la phyogs te gnas pas /",
    "T02D2278:132b-31": "bkra mi shis pa sna tshogs byung ste /",
    "T02D2278:132b-32": "'jig rten 'di la gzhan phung zhing //",
    "T02D2278:132b-33": "ma 'ongs pa la rang phung bar byed do zhes pa dang /",
    "T02D2278:132b-34": "dpal ku ku ri pas thos te ;",
    "T02D2278:132b-35": "gdol ba dza'i drung du byon nas smras pa /",
    "T02D2278:132b-36": "dang po dngos po'i chos rnams ni //",
    "T02D2278:132b-37": "stong pa nyid kyis bzlog par bya //",
    "T02D2278:132b-38": "stong pa nyid la zhen ches nas //",
    "T02D2278:132b-39": "dngos 'dzin pas kyang phung bar gyur //",
    "T02D2278:132b-40": "dug sbrul shi na dar ya kan //",
    "T02D2278:133a-0": "dug la sngags btab sman @133a * //",
    "T02D2278:133a-1": "gyi mchog / gang la rgyas btab bde 'gyur phyir //",
    "T02D2278:133a-2": "zhes pa mthong la gnyis med sgoms //",
    "T02D2278:133a-3": "zhes nas dbang gsum pa mdzad do //",
    "T02D2278:133a-4": "de ltar slob dpon klu sgrub kyis 'das pa'i dpe bcu brjod pas /",
    "T02D2278:133a-5": "mdo rgyud dang mthun pa'i phyir ;",
    "T02D2278:133a-6": "sangs rgyas sangs rgyas su rig par bya'o //",
    "T02D2278:133a-7": "ma 'ongs pa'i dpe drug brjod pas grub pa thob pa dang mthun pa'i phyir /",
    "T02D2278:133a-8": "thams cad mkhyen par rig par bya'o //",
    "T02D2278:133a-9": "rkyen bcu drug dang bral ba'i shes pa ni /",
    "T02D2278:133a-10": "sangs rgyas kyi dgongs pa yin pa'i phyir nor bu rin po che dang 'dra'o //",
    "T02D2278:133a-11": "slob dpon klu sgrub snying po'i zhal snga nas gsungs",
    "T02D2278:133a-12": "pa'i tshigs su bcad pa phyed dang lnga zhes bya",
    "T02D2278:133a-13": "ba rdzogs so / //",
    "T02D2278:133a-14": "/ dpal gyi ri la mnga' bdag chen pos /",
    "T02D2278:133a-15": "rje btsun ri khrod kyis gnang ba'o //",
    "T02D2278:133a-16": "des rje btsun ka ro pa la brgyud do //"
}