{
    "T02D1877:81a-0": "@81a # // rgya gar skad du //",
    "T02D1877:81a-1": "ratna ma ti n'a ma s'a dha nam //",
    "T02D1877:81a-2": "bod skad du /",
    "T02D1877:81a-3": "mi shigs pa'i rin po che zhes bya ba'i sgrub thabs /",
    "T02D1877:81a-4": "thams cad mkhyen pa la phyag 'tshal lo //",
    "T02D1877:81a-5": "gang zhig dri med gzi brjid ldan //",
    "T02D1877:81a-6": "spros pa'i rnam pa kun bral te //",
    "T02D1877:81a-7": "mtha' yas rigs kyi sprul 'phro ba //",
    "T02D1877:81a-8": "'jam dbyangs de btud bla ma la'ang //",
    "T02D1877:81a-9": "blo gros gzhan yang dad pa yis //",
    "T02D1877:81a-10": "'dus ba'i don gyis de bzhin nyid //",
    "T02D1877:81a-11": "rang gzhan dran par byed pa'i don //",
    "T02D1877:81a-12": "mi shigs rin chen bshad par bya //",
    "T02D1877:81a-13": "de la yang dag pa'i man ngag dang bral ba",
    "T02D1877:81a-14": "rnams ni chos kyi phung po brgyad khri bzhi stong",
    "T02D1877:81a-15": "ston cing shes kyang /",
    "T02D1877:81a-16": "bskal ba bye ba khrag khrig gi bar du bsgrubs",
    "T02D1877:81a-17": "kyang bla na med pa'i sangs rgyas rdo rje 'dzin",
    "T02D1877:81a-18": "pa'i go 'phong thob bar mi nus so //",
    "T02D1877:81a-19": "de'i phyir bdag gis kyang bdag cag gi bla ma",
    "T02D1877:81a-20": "chen po sangs rgyas ye shes kyi zhal snga nas",
    "T02D1877:81a-21": "kyi rim pa nas 'ongs pa'i rlung gi de nyid",
    "T02D1877:81a-22": "kyi sgo nas mi shigs pa'i rin po che sgrub",
    "T02D1877:81a-23": "pa'i thabs cung zad ston pas skyes bu chen po",
    "T02D1877:81a-24": "rnams kyis 'bad de gzung bar bya'o //",
    "T02D1877:81a-25": "de la dngos po thams cad kyi mtha'i de bzhin",
    "T02D1877:81a-26": "nyid ni zab mo dang gsal ba gnyis su med",
    "T02D1877:81a-27": "pa'i de bzhin nyid de //",
    "T02D1877:81a-28": "de yang chos kyi dbyings spros pa'i mtha' thams cad",
    "T02D1877:81a-29": "dang bral ba nam mkha'i dkyil ltar rnam par dag",
    "T02D1877:81a-30": "pa'i ngo bo // de lta bu'i rnam par dag",
    "T02D1877:81a-31": "pa'i ngo bo la thog ma med pa'i dus nas",
    "T02D1877:81a-32": "sems can rnams kyis phyin ci log tu brtags bas",
    "T02D1877:81a-33": "rlung gi khams bsgrubs te //",
    "T02D1877:81a-34": "de las me //",
    "T02D1877:81a-35": "de las chu /",
    "T02D1877:81a-36": "de las sa'i khams bsgrubs pas phung go dang skye",
    "T02D1877:81a-37": "mched dang khams su snang zhing 'khor ba'i chos kyis",
    "T02D1877:81a-38": "rnam par snang ngo //",
    "T02D1877:81a-39": "de ltar snang ba'i dus nyid na yang rnam par",
    "T02D1877:81b-0": "dag pa'i don la ni g-yo ba rdul tsam @81b",
    "T02D1877:81b-1": "yang med do // de lta bu'i don de sems",
    "T02D1877:81b-2": "can thams cad la kun rdzob kyi rnam pa'i gzugs",
    "T02D1877:81b-3": "kyi gnas su rnam par gnas kyang bla ma'i zhal",
    "T02D1877:81b-4": "las bstan pa med par rtogs par mi 'gyur ro",
    "T02D1877:81b-5": "yang med do // // de bas na lhan cig",
    "T02D1877:81b-6": "byed pa'i slob dpon gyi byin gyis brlabs pas rlung",
    "T02D1877:81b-7": "gi sgo nas spros pa dang bral ba'i ngo bo",
    "T02D1877:81b-8": "gnas dang ngal so ba'i de kho na nyid bla",
    "T02D1877:81b-9": "ma'i zhal las rtogs par 'gyur ro //",
    "T02D1877:81b-10": "rtogs pa de bsgoms pas phyin ci log tu snang",
    "T02D1877:81b-11": "ba'i phung po la sogs pa rim gyis log pas",
    "T02D1877:81b-12": "yang dag pa'i phung po la sogs pa zab pa",
    "T02D1877:81b-13": "dang gsal ba dbyer med pa'i ngo bo 'thob pa'i",
    "T02D1877:81b-14": "rtags nas rnams rnyed par 'gyur ro //",
    "T02D1877:81b-15": "de rnyed pas bsgom pa la sogs pa dang bcas",
    "T02D1877:81b-16": "bsam gnas pa'i mya ngan las 'das pa thob par",
    "T02D1877:81b-17": "'gyur te // de bas na ji skad bshad pa'i bya bas de rtogs par bya ste /",
    "T02D1877:81b-18": "de phyin chad dgon pa'am gang yang rung ba'i gnas su rnam par gnas nas ;",
    "T02D1877:81b-19": "sngon du bya bar 'os pa thams cad tshogs par byas te /",
    "T02D1877:81b-20": "thabs 'dir ni rim pa gnyis pa'i don bsgom par bya'o //",
    "T02D1877:81b-21": "de yang dang po sems can thams cad la mi btang ba'i snying rje chen po'i sems bskyed de /",
    "T02D1877:81b-22": "de nas rang gi thugs ka nas ye shes sems",
    "T02D1877:81b-23": "dpa'i sa bon de bzhin gshegs pa thams cad kyi",
    "T02D1877:81b-24": "ye shes rim pa dang po rnams la yi ge'i",
    "T02D1877:81b-25": "gzugs su snang ba gzhom du med pa de las",
    "T02D1877:81b-26": "/ yi ge kha dog lnga'i 'od zer steng gi sgo'i g-yas nas byung ste /",
    "T02D1877:81b-27": "de'i rtse las dkyil 'khor dang ldan pa'i de bzhin",
    "T02D1877:81b-28": "gshegs pa spros pas phyogs bcu'i sems can thams cad",
    "T02D1877:81b-29": "kyi kun du rtog pa rlung gi bzhon pa dang",
    "T02D1877:81b-30": "ldan pa rnams / de rnams bla ma lta bur",
    "T02D1877:81b-31": "gyur pa la thim pas rnam par dag par byas",
    "T02D1877:81b-32": "ldan pa rnams / te // de nyid slar bsdus",
    "T02D1877:81b-33": "te ye shes kyi ngo bor gyur te g-yon nas",
    "T02D1877:81b-34": "ldan pa rnams / te // zhugs te / mtshan",
    "T02D1877:81b-35": "ma'i dbus kyi bum pa'i sa bon la thim pas",
    "T02D1877:81b-36": "ldan pa rnams / te // zhugs te / //",
    "T02D1877:81b-37": "de sangs rgyas thams cad kyi yon tan bskyed pa'i",
    "T02D1877:81b-38": "rin po che dngos po thams cad la khyab pa'i",
    "T02D1877:81b-39": "rang bzhin mi shigs pa'i thig lo 'od zer lnga",
    "T02D1877:81b-40": "dang ldan pa tsa na ka'i 'bru tshad tsam du",
    "T02D1877:81b-41": "gyur bar bsam mo //",
    "T02D1877:81b-42": "de'i 'od zer gyis gnas dang ye shes sems dpa' la sogs pa gsal bar byas nas /",
    "T02D1877:82a-0": "bdag @82a * //",
    "T02D1877:82a-1": "gi mthe bo'i rtsa ba dang /",
    "T02D1877:82a-2": "rje ngar dang /",
    "T02D1877:82a-3": "brla gnyis dang /",
    "T02D1877:82a-4": "gsang ba'i gnas dang /",
    "T02D1877:82a-5": "lte ba dang /",
    "T02D1877:82a-6": "gsum pa dang /",
    "T02D1877:82a-7": "nu ma gnyis dang /",
    "T02D1877:82a-8": "lag rtse dang /",
    "T02D1877:82a-9": "mgrin pa dang /",
    "T02D1877:82a-10": "mchu dang /",
    "T02D1877:82a-11": "'gram pa dang /",
    "T02D1877:82a-12": "mig gnyis dang /",
    "T02D1877:82a-13": "rna ba'i rtsa dang /",
    "T02D1877:82a-14": "spyi bo dang /",
    "T02D1877:82a-15": "lus kun gyi nang gsal bar byas te /",
    "T02D1877:82a-16": "de dag na gnas pa'i byang chub kyi sems sgra",
    "T02D1877:82a-17": "yig bcu drug gi gzugs su snang ba bkug ste",
    "T02D1877:82a-18": "/ thig ler zhugs par bsam mo //",
    "T02D1877:82a-19": "de bsams pa tsam gyis de'i nang du lha bcu",
    "T02D1877:82a-20": "dgu rten dang brten can lhag par mos pas bsgoms",
    "T02D1877:82a-21": "te / de'i dbus kyi gtso po'i thugs kar gong ma ltar ye shes kyi thig le bsgoms nas /",
    "T02D1877:82a-22": "de'i 'od kyi rim pas rten gyi thig le'i bar gsal bar bya'o //",
    "T02D1877:82a-23": "de nas gnas bcu drug nas 'od zer gzhag pa phyung ste /",
    "T02D1877:82a-24": "des dkyil 'khor gyi 'khor lo la sogs pa gsal bar byas nas /",
    "T02D1877:82a-25": "phyogs bcu'i 'jig rten gyi khams na bzhugs pa'i de",
    "T02D1877:82a-26": "bzhin gshegs pa thams cad kyi zhal du zhugs nas",
    "T02D1877:82a-27": "mi shigs pa'i thig ler song nas ye shes kyi",
    "T02D1877:82a-28": "bdud rtsi blangs te /",
    "T02D1877:82a-29": "rdo rje'i lan nas byung ste /",
    "T02D1877:82a-30": "'o ma'i rgyun ltar 'du zhing thabs dang shes rab kyi dbyibs /",
    "T02D1877:82a-31": "sna bug g-yas g-yon du zhugs te ye shes kyi thig le la thim pas /",
    "T02D1877:82a-32": "de 'dzag pa'i ngang tshul dang ldan pa de la sems bzung ste /",
    "T02D1877:82a-33": "yang gong gi rim pas spro ba dang /",
    "T02D1877:82a-34": "bsdu ba dang gzung ba byas pas rtags rnams gdon mi zha bar rnyed par 'gyur ro //",
    "T02D1877:82a-35": "de rnyed pas sangs rgyas rdo rje mchog 'dzin pa dang 'dra bar 'gyur ro //",
    "T02D1877:82a-36": "mi shigs pa'i thig le bsgom pa'i cho ga'o //",
    "T02D1877:82a-37": "gal te des rtags rnyed par ma gyur na de'i",
    "T02D1877:82a-38": "tshe mi shig sa pa'i thig le de nyid rim",
    "T02D1877:82a-39": "pa 'dis bsgom par bya'o //",
    "T02D1877:82a-40": "de yang dang por rang gi ye shes sems dpa'i",
    "T02D1877:82a-41": "sa bon gyi 'od zer gyi lcags kyus dkyil 'khor",
    "T02D1877:82a-42": "'khor lo dang ldan pa'i de bzhin gshegs pa rnams",
    "T02D1877:82a-43": "bsdus te / rang gi snying gar btsud pas thams",
    "T02D1877:82a-44": "cad zhu ste 'dzag pa'i ngang tshul dang ldan pas",
    "T02D1877:82a-45": "yang rdul dang mun pa dang snying stobs kyi tshul",
    "T02D1877:82a-46": "du snying ga'i padma la phabs nas /",
    "T02D1877:82a-47": "rang gi rdo rje'i bum pa'i dkyil du gnas pa",
    "T02D1877:82a-48": "las de 'byung ba lnga dang ye shes lnga'i ngo",
    "T02D1877:82b-0": "bo'i @82b rang gi mtshan ma phra mo 'od zer",
    "T02D1877:82b-1": "lnga dang ldan par bsams nas /",
    "T02D1877:82b-2": "de'i bum pa la lhag par mos pas /",
    "T02D1877:82b-3": "rten dang brten can gyi 'khor lo thig le dang bcas pa bsgom par bya'o //",
    "T02D1877:82b-4": "gal te de ra sems bying bar song bas skyo",
    "T02D1877:82b-5": "bar gyur na nang gi gsang ba'i rdo rje las",
    "T02D1877:82b-6": "phyung ste / lha mo'i padma'i ge sar la gzhan nas bsgom par bya'o //",
    "T02D1877:82b-7": "de'i thig las gong gi rim pa ltar 'od zer sna lnga pa //",
    "T02D1877:82b-8": "steng gi sgo nas byung ba dang slar bdud rtsi bkug nas slar 'jug pa'i rim pa byed pa'o //",
    "T02D1877:82b-9": "de dbugs dgag stong gi yan lag go //",
    "T02D1877:82b-10": "de nas de lta bu'i gsang ba'i thig le la",
    "T02D1877:82b-11": "gong gi rim pa ltar sems dal bu'i bzung bas",
    "T02D1877:82b-12": "dngos po med pa'i gnas su 'gyur ro //",
    "T02D1877:82b-13": "de yang bzung ba yang dang yang du goms pa'i",
    "T02D1877:82b-14": "stobs kyis phyin ci log gis rnam par log pas",
    "T02D1877:82b-15": "smig rgyu lte bu byung ba ni rtags dang po'o",
    "T02D1877:82b-16": "// chu rnam par log pas du ba lta bu byung ba ni rtags gnyis pa'o //",
    "T02D1877:82b-17": "me rnam par 'gyur bas srin bu med khyer lta bu byung ba ni rtags gsum pa'o //",
    "T02D1877:82b-18": "rlung rnam par log pas mar me ltar 'bar ba ni rtags bzhi ba'o //",
    "T02D1877:82b-19": "rnam par shes pa log pas zab mo dang gsal",
    "T02D1877:82b-20": "ba gnyis su med pa'i nam mkha' ltar gsal ba",
    "T02D1877:82b-21": "ni rtags lnga ba'o //",
    "T02D1877:82b-22": "gzung ba'i yan lag go ;",
    "T02D1877:82b-23": "/ de ltar mtshan ma lnga thob nas de kun khyab par bya ba'i phyir /",
    "T02D1877:82b-24": "rdo rje'i lam nas nam mkha'i khams su ji skad gsungs pa'i chogs spro bar bya'o //",
    "T02D1877:82b-25": "spro bde las sngon du mthong ba'i don rjes su dran par bskyed de /",
    "T02D1877:82b-26": "de yang sangs rgyas rjes su dran pa dang /",
    "T02D1877:82b-27": "chos rjes su dran pa dang /",
    "T02D1877:82b-28": "rdo rjes su dran pa dang /",
    "T02D1877:82b-29": "rigs rjes su dran pa dang /",
    "T02D1877:82b-30": "khro bo rjes su dran pa dang /",
    "T02D1877:82b-31": "lha rjes su dran pa ni /",
    "T02D1877:82b-32": "dkyil 'khor gyi 'khor lo re re'i dbang du byas pa yin no //",
    "T02D1877:82b-33": "gcig pa la yang rtogs par bya'o //",
    "T02D1877:82b-34": "lha rjes su dran pa kun la yang rtogs par bya'o //",
    "T02D1877:82b-35": "de yang rjes su dran pa lnga ni /",
    "T02D1877:82b-36": "sku la sogs pa'i dkyil 'khor gyi 'khor lo sngon",
    "T02D1877:82b-37": "du bstan pa de spro ba dang bsdu bas gsal",
    "T02D1877:82b-38": "bar bya'o // dam tshig rjes su dran pa ni de dang spro ba las sngags brjod pa dang /",
    "T02D1877:82b-39": "cho ga dang po'i don rjes su dran pa'o //",
    "T02D1877:83a-0": "dkyil 'khor rjes su dran pa ni cho ga gnyis pa la sogs pa'i dkyil @83a * //",
    "T02D1877:83a-1": "'khor de dang de spro ba las dran pa'o //",
    "T02D1877:83a-2": "sku dang gsung dang thugs rjes su dran pa dang sems can rjes su dran pa ni /",
    "T02D1877:83a-3": "sku dang gsung dang thugs rdo rje bsgom pa rnam par smon pa ste /",
    "T02D1877:83a-4": "spros pa las rjes su dran pa'o //",
    "T02D1877:83a-5": "sngags thams cad kyis byi gzugs rjes su dran pa",
    "T02D1877:83a-6": "ni rdo rje sems dpa' dang rang gi lha'i gzugs",
    "T02D1877:83a-7": "longs spyod bzhis brgyan pa spros pa las rjes su",
    "T02D1877:83a-8": "dran pa'o // dam tshig rjes su dran pa ni",
    "T02D1877:83a-9": "bdud rtsis byin gyis brlab pa la sogs pa las",
    "T02D1877:83a-10": "rjes su dran pa'o //",
    "T02D1877:83a-11": "shes rab kyi pha rol tu phyin pa dang /",
    "T02D1877:83a-12": "skyes pa rjes su dran pa ni /",
    "T02D1877:83a-13": "spros pa de dag kyang ci yang med ces bya ba dang /",
    "T02D1877:83a-14": "de gnyis su med pa'i ngo bo yin pas rjes su dran pa'o //",
    "T02D1877:83a-15": "zhe sdang gi rigs la sogs pa'i mchod pa rjes su dran pa ni /",
    "T02D1877:83a-16": "rang gi rigs kyi bu mo 'bring gi yan lag bzhis dag pa ni /",
    "T02D1877:83a-17": "rjes su chags pas mnyes par byas pa'i don rjes su dran pa'o //",
    "T02D1877:83a-18": "gang dag gzung ba las blo nyams pa'i blo gros",
    "T02D1877:83a-19": "dman pa rnams kyis bcu drug po 'di bya'o zhes",
    "T02D1877:83a-20": "gzhan dag 'chad do //",
    "T02D1877:83a-21": "rjes su dran pa bcu drug po 'di phra mo'i",
    "T02D1877:83a-22": "rnal 'byor pas gzhan dang gzhan du spros pa las",
    "T02D1877:83a-23": "grub par shes par bya'o //",
    "T02D1877:83a-24": "de bzhin bsdu ba yang shes par bya'o //",
    "T02D1877:83a-25": "rjes su dran pa'i yan lag go //",
    "T02D1877:83a-26": "gsang ba'i thig le bsgom pa'i chog ga'o //",
    "T02D1877:83a-27": "de ltar des rtags rnyed par gyur nas rim pa 'dis sbrul ba'i thig le spro bsdu bya'o //",
    "T02D1877:83a-28": "de yang spyi bo'i gnas su rlung gi dkyil 'khor",
    "T02D1877:83a-29": "dud ka la aom dkar po 'ong ba'i rang bzhin",
    "T02D1877:83a-30": "bsam mo // mgrin pa'i gnas su chu'i dkyil 'khor",
    "T02D1877:83a-31": "dkar po la a'a:dmar po gnas pa'i rang bzhin bsam",
    "T02D1877:83a-32": "bsam mo // mo // thugs kyi gnas su me'i",
    "T02D1877:83a-33": "dkyil 'khor dmar po la h'um nag po 'gro ba'i",
    "T02D1877:83a-34": "rang bzhin bsam mo //",
    "T02D1877:83a-35": "nu ma'i bar du dbang chen gyi dkyil 'khor la",
    "T02D1877:83a-36": "rang gi lha'i sa bon 'byung ba dang 'jug ba",
    "T02D1877:83a-37": "dang / gnas pa las grol ba'i ngo bo'o ;",
    "T02D1877:83a-38": "/ de nyid las g-yas nas 'byung ba'i rlung gi dkyil 'khor dud ka las /",
    "T02D1877:83a-39": "h'um gi rang bzhin 'gro ba snang srid kyi chos",
    "T02D1877:83a-40": "kun khyab cing dag par byas nas bdud rtsi'i rang",
    "T02D1877:83a-41": "bzhin aom gyi ngo bo 'os bas nang gi chos",
    "T02D1877:83a-42": "kun dag par byas nas zhugs te /",
    "T02D1877:83b-0": "a'a:'i ngo bos cung zad gnas par byas @83b te ;",
    "T02D1877:83b-1": "de la rang gi lha'i de nyid dal bu dal bus dngos po med pa'i gnas su 'gyur ro //",
    "T02D1877:83b-2": "de bzhin du g-yon pa nas byung ba'i chu'i dkyil 'khor dkar po las /",
    "T02D1877:83b-3": "h'um gi rang bzhin spro ba dang /",
    "T02D1877:83b-4": "aom gyi rang bzhin bsdu ba dang /",
    "T02D1877:83b-5": "a'a:'i rang bzhin gnas pa la rang gi de bzhin bzung ba gong ma bzhin no //",
    "T02D1877:83b-6": "de ltar gnyi ga las drag tu 'byung ba me'i dkyil 'khor dmar po las /",
    "T02D1877:83b-7": "h'um gi ngo bo spro ba dang /",
    "T02D1877:83b-8": "aom gyi ngo bo bsdu ba dang /",
    "T02D1877:83b-9": "a'a:a'i ngo bo gnas pa las rang gi ngo bo de nyid bzung ba gong ma bzhin no //",
    "T02D1877:83b-10": "de bzhin du gnyig las dal bus 'byung ba'i dbang chen gyi dkyil 'khor ser bo las //",
    "T02D1877:83b-11": "h'um gi ngo bo spro zhing //",
    "T02D1877:83b-12": "aom gyi ngo bo bsdu zhing /",
    "T02D1877:83b-13": "a'a:a'i ngo bo gnas pa las 'byung ba dang /",
    "T02D1877:83b-14": "'jug pa dang /",
    "T02D1877:83b-15": "gnas pa las grol ba'i ye shes rnyed par byed par som nyi mi bya'o //",
    "T02D1877:83b-16": "de ltar phyag rgya bzhi'i dbye bas re re la",
    "T02D1877:83b-17": "nyis brgya nyi shu rtsa ldar rnam par zlo ste",
    "T02D1877:83b-18": "/ de 'pho ba re re la dgu brgyar rnam",
    "T02D1877:83b-19": "par bsgreng pa'i nyi shu rtsa bzhis khri khrag gnyis",
    "T02D1877:83b-20": "/ dang / stong phrag gcig dang drug brgyar dbang",
    "T02D1877:83b-21": "phyug chen po'i rnal 'byor bas nyin mtshan du bzlas",
    "T02D1877:83b-22": "/ dang / pa byed do // bzlas pa des chos thams cad sgyu ma'am /",
    "T02D1877:83b-23": "smig rgyu dang /",
    "T02D1877:83b-24": "brag ca dang /",
    "T02D1877:83b-25": "mgal me'i 'khor lo dang ;",
    "T02D1877:83b-26": "dri za'i grong khyer dang /",
    "T02D1877:83b-27": "sprul pa dang /",
    "T02D1877:83b-28": "mig 'phrul dang /",
    "T02D1877:83b-29": "gzugs brnyan dang /",
    "T02D1877:83b-30": "chu zla la sogs pa'i sku'i ngo bor thams cad rtogs shing shes nas rnam par gnas te /",
    "T02D1877:83b-31": "des bcu'i dbang phyug rnams dang skal ba ltag par mnyam ste /",
    "T02D1877:83b-32": "rnal 'byor rnams kyis don de la rab tu 'bad de nan tan bya'o //",
    "T02D1877:83b-33": "de lta bu'i rang bzhin gyis bzlas pa la sems",
    "T02D1877:83b-34": "can thams cad thog ma med pa'i dus nas bzlas",
    "T02D1877:83b-35": "pa byed kyang gang bla ma'i man ngag med par",
    "T02D1877:83b-36": "yang dag par mi shes so //",
    "T02D1877:83b-37": "de bas nas bla ma yang dag par mnyes par byas te /",
    "T02D1877:83b-38": "dga' bral gyi ngo bo rtogs par byas nas /",
    "T02D1877:83b-39": "gong gi rim pas bsgoms na ji skad du gsungs pa'i yon tan du 'gyur ro //",
    "T02D1877:83b-40": "de bas na de yongs su shes pas rnal 'byor",
    "T02D1877:83b-41": "ba'i bar chad kyi ngag gi bzlas pa rnams yongs",
    "T02D1877:83b-42": "su spang bar bya'o //",
    "T02D1877:83b-43": "'on kyang de la gnas pa ni gal te cung zad kyang yod pa ma yin no //",
    "T02D1877:84a-0": "de mi shigs pas 'di'i don rdo rje 'chad @84a * //",
    "T02D1877:84a-1": "chen po'i bo ngo gang gis ji ltar bzlas te /",
    "T02D1877:84a-2": "glang po rnyed na glang po'i rjes tshol ba lta bu'o //",
    "T02D1877:84a-3": "de bas na rdo rje 'chang gi bzlas pa 'di",
    "T02D1877:84a-4": "la rnal 'byor bas 'bad par byas pas de bzhin",
    "T02D1877:84a-5": "gshegs pa thams cad kyi byin gyis brlab pa'i gnyid",
    "T02D1877:84a-6": "cung zad 'ong bas bzhi bar 'gyur ba'i rtags lan",
    "T02D1877:84a-7": "grangs mang du rnyed par 'gyur ro //",
    "T02D1877:84a-8": "de skad du le'u bco lnga pa las /",
    "T02D1877:84a-9": "bsam gtan bzlas la 'bad pa yis //",
    "T02D1877:84a-10": "sgrub pa pos ni rtag tu mthong //",
    "T02D1877:84a-11": "zhes so //",
    "T02D1877:84a-12": "de mthong bas ji skad gsungs pa'i cho ga la gnas pas /",
    "T02D1877:84a-13": "rnam pa thams cad mkhyen pa'i byang chub tshe 'di nyid la skad cig gis thob nas /",
    "T02D1877:84a-14": "ro myang ba'i mtshan nyid brgyad dang ldan par srid",
    "T02D1877:84a-15": "pa ji srid kyi bar du bzhugs par mdzad do",
    "T02D1877:84a-16": "// sbrul ba'i thig le slob pa'i chog ga'o //",
    "T02D1877:84a-17": "de bas na gzhung 'di las rim pa gnyis ston te /",
    "T02D1877:84a-18": "bskyed pa'i rim pa dang /",
    "T02D1877:84a-19": "rdzogs pa'i rim pa'o //",
    "T02D1877:84a-20": "bskyed pa'i rim pa de la gnyis te ;",
    "T02D1877:84a-21": "bskyed pa'i rim pa dang /",
    "T02D1877:84a-22": "rdzogs pa'i rim pa'o //",
    "T02D1877:84a-23": "rdzogs pa'i rim pa la yang de bzhin te /",
    "T02D1877:84a-24": "bskyed pa'i rim pa ni thig le gsum pa'i cho ga'o //",
    "T02D1877:84a-25": "rdzogs pa'i rim pa ni des mtshon pa'i ji bzhin pa'i don to //",
    "T02D1877:84a-26": "rim pa gnyis kyi bye brag gis lha'i sku yang rnam pa gnyis te /",
    "T02D1877:84a-27": "sngags kyi sku dang ye shes kyi sku'o //",
    "T02D1877:84a-28": "ye shes kyi sku la yang rnam pa gnyis te /",
    "T02D1877:84a-29": "ye shes cung zad dag pa'i sku dang /",
    "T02D1877:84a-30": "shin tu rnam par dag pa'i sku'o //",
    "T02D1877:84a-31": "shin tu rnam par dag pa'i sku mtshan nyid kyi tshul du gnas pas mi slu ba'i sku dang /",
    "T02D1877:84a-32": "ji bzhin pa'i 'bras bu'i sku'o //",
    "T02D1877:84a-33": "de yang sbyor ba bdun te /",
    "T02D1877:84a-34": "dpe med bde rdzogs kyi sku dang /",
    "T02D1877:84a-35": "gnyis su med pa dang /",
    "T02D1877:84a-36": "bde ba chen po dang /",
    "T02D1877:84a-37": "rang bzhin med pa dang /",
    "T02D1877:84a-38": "thugs rje rgyas pa dang /",
    "T02D1877:84a-39": "bar chad med pa dang /",
    "T02D1877:84a-40": "'gog pa med pa'i sbyor ba ste /",
    "T02D1877:84a-41": "bla ma mnyes par bya ba las yang dag par shes par bya'o //",
    "T02D1877:84a-42": "nyag gcig rtogs pa'i spyod yul mchog //",
    "T02D1877:84a-43": "ji bzhin ba yi de kho na //",
    "T02D1877:84a-44": "bdag 'dra blun bos mi dpogs pas //",
    "T02D1877:84a-45": "gzhag par bya bar 'os pa yin //",
    "T02D1877:84a-46": "'on kyang yang dag lam stor la //",
    "T02D1877:84a-47": "phan snyam nas ni dad tsam gyis //",
    "T02D1877:84a-48": "cung zhad tsam du bsdus pa la //",
    "T02D1877:84a-49": "dpa' bo mkhas pas bzod par mdzod //",
    "T02D1877:84a-50": "'gro ba thams cad dngos po yis //",
    "T02D1877:84b-0": "@84b gnyis med de nyid rab rtogs nas //",
    "T02D1877:84b-1": "'bras bu rdo rje 'chang bar shog / mi shigs pa'i rin po che zhes bya ba'i sgrub thabs /",
    "T02D1877:84b-2": "slob dpon chen po bi ta p'a das mdzad pa rdzogs so /",
    "T02D1877:84b-4": "// / rgya gar gyi mkhan po ka ma la gu hya dang /",
    "T02D1877:84b-5": "bod kyi lo ts'a ba chen po mnga' bdag lha"
}