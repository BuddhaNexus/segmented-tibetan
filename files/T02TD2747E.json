{
    "T02TD2747E:130a-0": "@130a * // jo bo thugs rje chen po yi ge drug pa la phyag 'tshal lo //",
    "T02TD2747E:130a-2": "bde chen shes rab snying rje mchog / ces 'byung ba'i sgrub thabs bshad par bya'o //",
    "T02TD2747E:130a-3": "bde chen stong pa nyid bdag lha //",
    "T02TD2747E:130a-4": "mgon po nyid dang shes rab mchog / brtse chen rang bzhin nor bu dang //",
    "T02TD2747E:130a-5": "padmo 'dzin la phyag 'tshal bshad //",
    "T02TD2747E:130a-6": "rnal 'byor rgyal po shes rab thabs //",
    "T02TD2747E:130a-7": "rigs 'dzin dkyil 'khor bla na med //",
    "T02TD2747E:130a-8": "dpal ldan pha rol phyin drug dngos //",
    "T02TD2747E:130a-9": "cho ga'i dam pa 'di gsungs so //",
    "T02TD2747E:130a-10": "aom ma ni padme h'um //",
    "T02TD2747E:130a-11": "gsang sngags rgyal po yi ge drug / lugs 'byung ba dang lugs bzlog las //",
    "T02TD2747E:130a-12": "rgyud drug 'gog dang lam drug sbyong //",
    "T02TD2747E:130a-13": "'bras bu drug la rab sbyor nyid //",
    "T02TD2747E:130a-14": "de bzhin rgyud drug bskyed pa dang /",
    "T02TD2747E:130a-15": "lam drug la ni sbyor ba dang //",
    "T02TD2747E:130a-16": "'bras bu drug ni mngon du bya //",
    "T02TD2747E:130a-17": "gzi brjid drug pa zhes bshad do //",
    "T02TD2747E:130a-18": "aom a'a: hr'i:h'um phat /",
    "T02TD2747E:130a-19": "rang bzhin gnyis med stong pa nyid //",
    "T02TD2747E:130a-20": "chos rnams kun gyi mtshan nyid de //",
    "T02TD2747E:130a-21": "'gag pa med dang gsal med dang //",
    "T02TD2747E:130a-22": "ma bsgribs 'gro 'ong med mtshan nyid //",
    "T02TD2747E:130a-23": "aom a'a:hr'i:ma ni h'um /",
    "T02TD2747E:130a-24": "shes rab chen po dri ma med //",
    "T02TD2747E:130a-25": "rnam par shes kun mtshan nyid de //",
    "T02TD2747E:130a-26": "ma skyes mi gnas 'gag pa med //",
    "T02TD2747E:130a-27": "gdod nas rnam grol mngon sum pa //",
    "T02TD2747E:130a-28": "aom a'a:padme h'um /",
    "T02TD2747E:130a-29": "snying rje chen po lhun gyis grub //",
    "T02TD2747E:130a-30": "dmigs pa kun gyi mtshan nyid de //",
    "T02TD2747E:130a-31": "mi phyed mi 'gyur 'bral ba med //",
    "T02TD2747E:130a-32": "skyo med re ba rnam spangs pa'o //",
    "T02TD2747E:130a-33": "chos kun mtshan med mkha' 'dra'i rnal 'byor dag pa la //",
    "T02TD2747E:130b-0": "thugs rje'i spyan @130b bskyod padmo zla dbus gzhon nu'i sku //",
    "T02TD2747E:130b-1": "zhal gcig phyag bzhi ji bzhin phyag rgyas mtshan pa dang /",
    "T02TD2747E:130b-2": "de bzhin g-yas g-yon nor bu padmo 'dzin pa'o //",
    "T02TD2747E:130b-3": "dam tshig rdo rje lha gsum la //",
    "T02TD2747E:130b-4": "ye shes mkha' spyod gsum bcug la //",
    "T02TD2747E:130b-5": "thun mong thun mong ma yin pa'i //",
    "T02TD2747E:130b-6": "rnal 'byor rim pas bzlas par bya //",
    "T02TD2747E:130b-7": "lha yi rim pas sngags rim bzhin //",
    "T02TD2747E:130b-8": "rnam gsum rdzogs pa'i rim pa yang //",
    "T02TD2747E:130b-9": "mkhas pas 'bad de bsgom par bya //",
    "T02TD2747E:130b-10": "dpal 'jig rten mgon po yi ge drug pa'i sgrub thabs rdzogs so//"
}