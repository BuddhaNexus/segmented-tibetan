{
    "T02D3546:182b-0": "@182b # // rgya gar skad du /",
    "T02D3546:182b-1": "shukl'a pradzny'a p'a ra mi t'a s'a dha nam /",
    "T02D3546:182b-2": "bod skad du /",
    "T02D3546:182b-3": "shes rab kyi pha rol tu phyin ma dkar mo'i sgrub thabs /",
    "T02D3546:182b-4": "'phags ma shes rab kyi pha rol tu phyin ma la phyag 'chal lo //",
    "T02D3546:182b-5": "shes rab pha rol phyin ma yi //",
    "T02D3546:182b-6": "lha mo sgrol ma'i gzi brjid can //",
    "T02D3546:182b-7": "zla ba gang zhig shar ba yis //",
    "T02D3546:182b-8": "rgol ba'i zhal pad gnyid log go //",
    "T02D3546:182b-9": "brtse ba dang ldan pa'i rnal 'byor pas stan bde",
    "T02D3546:182b-10": "ba la 'dug nas rang gi snying gar pam yig",
    "T02D3546:182b-11": "dkar po yongs su gyur pa las padma /",
    "T02D3546:182b-12": "de la yang aam las byung ba'i zla ba'i dkyil 'khor de la aom dkar po'o //",
    "T02D3546:182b-13": "de las byung ba'i 'od zer gyis nam mkha' la bla ma dang /",
    "T02D3546:182b-14": "shes rab kyi pha rol tu phyin ma dang /",
    "T02D3546:182b-15": "sangs rgyas dang byang chub sems dpa' rnams bltas nas /",
    "T02D3546:182b-16": "sa bon de las gyur pa'i mchod pa'i nyer spyod rnams kyis mchod pas mchod nas /",
    "T02D3546:182b-17": "de bzhin du phyag 'tshal ba ngang /",
    "T02D3546:182b-18": "gsum la skyabs su 'gro ba dang /",
    "T02D3546:182b-19": "sdig pa bshags pa dang mi byed pa'i sdom pa dang /",
    "T02D3546:182b-20": "bsod nams la rdzas su yi rang ba dang /",
    "T02D3546:182b-21": "bdag nyid dbul ba dang /",
    "T02D3546:182b-22": "bsod nams yongs su bsngo ba dang /",
    "T02D3546:182b-23": "byang chub tu sems bskyed pa dang /",
    "T02D3546:182b-24": "rgyal ba'i lam la bten [*brten?] pa dang /",
    "T02D3546:182b-25": "gzhan la bde ba phun sum tshogs par 'dod pa'i byams pa dang /",
    "T02D3546:182b-26": "gzhan sdug bsngal dang bral bar 'dod pa'i snying rje'i bdag nyid dang /",
    "T02D3546:182b-27": "sems can rnams la dga' ba'i rnam pa sbyin par 'dod pa dang /",
    "T02D3546:182b-28": "bshes dang bran mo dang dgra rnams la mthun pa dang /",
    "T02D3546:182b-29": "khro ba rnam par spang zhing mtshungs par byed pa ni btang snyoms zhes pa rnams bsam par bya'o //",
    "T02D3546:182b-30": "de nas stong pa nyid kyi byang chub kyi sngags /",
    "T02D3546:182b-31": "aom sh'u n+ya t'a dzny'a na badzra sva bh'a wa a'atma ko&amp; ham zhes so //",
    "T02D3546:182b-32": "de nas padma de la zla ba rnam par bsgoms la /",
    "T02D3546:182b-33": "de'i dbus su sa bon las bcom ldan 'das ma",
    "T02D3546:182b-34": "shel dag pa las byas pa lta bu zhal gcig",
    "T02D3546:182b-35": "pa / dbu skra nag po phyed phyed du 'khyil ba'i zhags pa can /",
    "T02D3546:182b-36": "phyag gnyis pa /",
    "T02D3546:182b-37": "skyil krung gis bzhugs pa /",
    "T02D3546:183a-0": "mchu dang phyag dang zhabs kyi mthil dmar ba rgyan thams @183a * //",
    "T02D3546:183a-1": "cad kyis brgyan pa /",
    "T02D3546:183a-2": "na bza' dkar po bsnams pa /",
    "T02D3546:183a-3": "phyag g-yas na sdong bu dang bcas pa'i chu skyes bsnams pa /",
    "T02D3546:183a-4": "phyag gzhan na thugs kar pu sti bsnams pa'i bdag",
    "T02D3546:183a-5": "nyid shes rab kyi pha rol tu phyin pa'i ngo",
    "T02D3546:183a-6": "bor bskyed nas / lte ba'i dkyil 'khor du de",
    "T02D3546:183a-7": "bzhin du gzhan yang bcom ldan 'das ma rgyan thams",
    "T02D3546:183a-8": "cad bsnams par bsgom par bya'o //",
    "T02D3546:183a-9": "'di'i thugs kar yang padma dang zla ba'i sa bon la /",
    "T02D3546:183a-10": "de las 'phros pa'i 'od zer lcags kyu'i rnam pas",
    "T02D3546:183a-11": "ma 'ongs pa na grub pa'i bcom ldan 'das ma",
    "T02D3546:183a-12": "dza:/ zhes pa'i sngags kyis gdan drangs nas /",
    "T02D3546:183a-13": "yang dag par mchod cing h'um zhes pas rab tu",
    "T02D3546:183a-14": "bcug nas bam zhes pas bcings te ho:zhes pas mnyes",
    "T02D3546:183a-15": "par bya'o // de'i rjes la sa bon las 'phro",
    "T02D3546:183a-16": "zhing byung ba'i 'od zer gyis dpag tu med pa'i",
    "T02D3546:183a-17": "'jig rten gyi khams na gnas pa'i sems can rnams",
    "T02D3546:183a-18": "kyi don mdzad pa mtha' yas pa'i shes rab kyi",
    "T02D3546:183a-19": "pha rol tu phyin pa'i sprul pa'i sku slar yang",
    "T02D3546:183a-20": "de las sdud pa bsgom par bya'o //",
    "T02D3546:183a-21": "spro zhing bsdu bas ngal na bcom ldan 'das ma'i nga rgyal gyis gnas par bya'o //",
    "T02D3546:183a-22": "de bzhin du gung thun dang thun phyi ma'ang spro zhing rnam par bsgoms te /",
    "T02D3546:183a-23": "bsdus nas de'i nga rgyal gyis gnas par bya'o zhes so //",
    "T02D3546:183a-24": "yang snga dro'i thun la mu:yig gis gshegs nas de bzhin bsgom par bya'o //",
    "T02D3546:183a-25": "de la 'dir bzlas pa'i cho ga ni snying ga'i",
    "T02D3546:183a-26": "sa bon gyi yi ge nang dang phyi ru lha",
    "T02D3546:183a-27": "mo'i zhal gyi sgo nas thon nas lte ba'i dkyil",
    "T02D3546:183a-28": "'khor du de la de bzhin du rab tu zhugs",
    "T02D3546:183a-29": "te sngags kyi yi ge rnams shel gyi phreng ba'i",
    "T02D3546:183a-30": "rnam pa dkar po spro zhing nye bar bsdus nas",
    "T02D3546:183a-31": "lha rnams kyi nga rgyal gyis bzlas par bya'o //",
    "T02D3546:183a-32": "de la bzlas pa'i sngags 'di'o //",
    "T02D3546:183a-33": "aom bi tsu bi tsu pradzny'a bardha ni dzva la",
    "T02D3546:183a-34": "dzva la me dha bardha ni dhi ri dhi ri",
    "T02D3546:183a-35": "bu dhi bardha ni sv'a h'a /",
    "T02D3546:183a-36": "de bzhin du bsgom pa'i rnal 'byor pas dus mi",
    "T02D3546:183a-37": "ring bar bstan bcos thams cad la mkhas par 'gyur",
    "T02D3546:183a-38": "ro zhes pa ni shes rab kyi pha rol tu",
    "T02D3546:183a-39": "phyin pa bsgom pa'i rim pa'o //",
    "T02D3546:183a-40": "shes rab pha rol phyin gyur pa'i //",
    "T02D3546:183a-41": "sgrub thabs gang byas bsod nams des //",
    "T02D3546:183a-42": "shes rab pha rol phyin gyur par //",
    "T02D3546:183a-43": "'gro ba 'di rnams 'gyur bar shog / shes rab",
    "T02D3546:183b-0": "kyi pha rol tu phyin ma @183b dkar mo'i sgrub",
    "T02D3546:183b-1": "thabs rdzogs so / //"
}