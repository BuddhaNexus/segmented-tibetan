{
    "NG0370:1": "@#// rgya gar skad du /",
    "NG0370:2": "ma ha a ti d+harma bo d+hi tsit+ta bin+tu sa mu dra na sha a brta tan+t+ra na ma /",
    "NG0370:3": "bod skad du /",
    "NG0370:4": "rdzogs pa chen po chos nyid byang chub kyi sems /",
    "NG0370:5": "thig le rgya mtsho gnas la 'jug pa zhes bya ba'i rgyud /",
    "NG0370:6": "dpal kun tu bzang po la phyag 'tshal lo //",
    "NG0370:7": "'di skad bdag gis thos pa dus gcig gi tshe /",
    "NG0370:8": "byin rlabs cho 'phrul chen por kun ston pa //",
    "NG0370:9": "bcom ldan rgyal ba kun gyi snying po mchog / yon tan ma 'gags rnam par 'phrul pa'i gzhi //",
    "NG0370:10": "rang gi mtshan nyid gzhan dang dbyer med pas //",
    "NG0370:11": "dkyil 'khor gnas kyi rnam 'phrul kun ston byed //",
    "NG0370:12": "gsang ba gsang mchog gzhan las 'phags pa'i gnas //",
    "NG0370:13": "don nyid sgrib med yon tan kun snang ba //",
    "NG0370:14": "ye shes khang bzangs rab tu brgyan pa'i tshogs //",
    "NG0370:15": "thugs rje byang sems rnam dag dkyil 'khor gnas //",
    "NG0370:16": "ngo bo gnyis med rang las rnam 'phrul zhing *//",
    "NG0370:17": "yon tan phrin las bya btsal rdzogs pa'i chos //",
    "NG0370:18": "phyogs dus ma 'gags rab tu bkod pa'i khams //",
    "NG0370:19": "zhi dang khro tshogs sprul pa yang sprul bcas //",
    "NG0370:20": "gnas skabs gzhan rgyud tha dad so so ba'i //",
    "NG0370:21": "rgyas pa'i snying po mi gnyis rdzogs byed pa //",
    "NG0370:22": "dad @#//",
    "NG0370:23": "brtson shes rab rtse gcig 'dus pa'i tshogs //",
    "NG0370:24": "rang gi chos kun gnas rnams ston par byed //",
    "NG0370:25": "thabs ldan byang chub sems dpa' kun gyis bstod //",
    "NG0370:26": "rigs kyi rgyal ba mang pos mdzes par brgyan //",
    "NG0370:27": "theg mchog gsang ba'i rgyud chen gnas 'jug pa'i //",
    "NG0370:28": "sangs rgyas sras kyi zhing khams rdul snyed tshogs //",
    "NG0370:29": "'di dag nyid kyi dkyil 'khor ji bzhin par //",
    "NG0370:30": "lha dang klu sogs sde brgyad 'dus pa dag / byin rlabs sngags kyis rnam grol tshogs bskyed cing *//",
    "NG0370:31": "snang ba'i me long gsal ba'i don ston 'gyur //",
    "NG0370:32": "bde gshegs thugs kyi dkyil 'khor ye shes gnas //",
    "NG0370:33": "dngos tshogs rgyun gyis chos rnams ma 'dres par //",
    "NG0370:34": "rab tu rnam dag grol bar byed pa yi //",
    "NG0370:35": "de nyid sangs rgyas theg pa'i mchog tu 'gyur //",
    "NG0370:36": "rang gi ye shes yang dag cher rgyas shing *//",
    "NG0370:37": "ston pa'i byin rlabs bden gnyis zung du 'jug / rigs tshogs dkyil 'khor kun la yang dag brjod //",
    "NG0370:38": "phyag rgya'i tshogs bcas gtso bo skur bar byed //",
    "NG0370:39": "rang dang gzhan gyi phyogs rnams so sor gzigs //",
    "NG0370:40": "de bzhin de yi gnas kun mngon 'dod pas //",
    "NG0370:41": "bcom ldan snying po ye shes yang dag bskul //",
    "NG0370:42": "rigs rnams kun gyi bdag po rdo rje sems //",
    "NG0370:43": "rang gi gdan las chos rnams snang bar byed //",
    "NG0370:44": "rigs kyi bde gshegs rnams dang thabs cig tu //",
    "NG0370:45": "dgongs pa'i don gyis yang dag gsol gdab cing *//",
    "NG0370:46": "phyag rgya gsang sngags tshogs rnams rgya chen por //",
    "NG0370:47": "sri zhu gus pa'i tshul gyis 'dud par 'gyur //",
    "NG0370:48": "stong gsum 'jig rten khams rnams ma 'dres par //",
    "NG0370:49": "gsang chen phyag rgya'i dkyil 'khor sna tshogs nyid //",
    "NG0370:50": "rigs dang rigs kyi 'khor los sgyur rnams las //",
    "NG0370:51": "'khor 'das gnyis med don kun gsal byed pas //",
    "NG0370:52": "rang bzhin byin rlabs sprul pa'i tshul gyis ni //",
    "NG0370:53": "sku gsung thugs kyi dkyil 'khor gsal bar ston //",
    "NG0370:54": "de tshe 'jig rten khams mang g.yo gyur zhing *//",
    "NG0370:55": "cho 'phrul bkod pa'i ngo mtshar rmad du byung *//",
    "NG0370:56": "bde dang sdug bsngal chos su 'jug pa'i chos //",
    "NG0370:57": "de dag rang gi don thob bde bar gnas //",
    "NG0370:58": "'od kyi dkyil 'khor bya ba mtha' yas kyis //",
    "NG0370:59": "zhing khams mtha' yas rab tu gsal byed cing *//",
    "NG0370:60": "de dag theg pa so so'i chos rnams kyis //",
    "NG0370:61": "de dag sgrol byed gsang ba'i don kun ston //",
    "NG0370:62": "ngo mtshar dus gsum phyogs rnams kun bsdus pa'i //",
    "NG0370:63": "rgyud kyi snying po 'di dag spyod las 'das //",
    "NG0370:64": "thams cad yang dag don las rmongs 'gyur te //",
    "NG0370:65": "e ma ji ltar spyod pa'i mtha' bral ba'i //",
    "NG0370:66": "e ma ngo mtshar rang gnas gsal zhing rlongs //",
    "NG0370:67": "e ma rgyal ba mdzad pa sna tshogs ston //",
    "NG0370:68": "e ma ho dgongs pa'i don nyid 'di lta bu //",
    "NG0370:69": "e ma chos rnams kun gyi gnas 'khrug 'gyur //",
    "NG0370:70": "e ma rgyu dang 'bras bu ji ltar 'brel //",
    "NG0370:71": "sku gsung thugs kyi dkyil 'khor lhun rdzogs @#//",
    "NG0370:72": "dag / ston pa'i don kun rgya cher bstan du gsol //",
    "NG0370:73": "de tshe 'khor gyi byang sems blo ldan tshogs //",
    "NG0370:74": "rang gi sems rtsal chos kyi dbyings sbyor zhing *//",
    "NG0370:75": "phra ba'i gnas kun brtags pa'i gnas la 'jug / ngo mtshar tshogs rmongs thams cad dmas par 'gyur //",
    "NG0370:76": "sangs rgyas kun gyi dkyil 'khor ji lta bu //",
    "NG0370:77": "brjod pa'i gsang sngags tshig rnams 'brel pa'i don //",
    "NG0370:78": "byin rlabs thugs kyi 'od zer sna tshogs pas //",
    "NG0370:79": "'jig rten 'di dag ngo mtshar rmad du byung *//",
    "NG0370:80": "zhing khams kun gyi sangs rgyas rgya chen rnams //",
    "NG0370:81": "zab mo gsang tshig bden gnyis 'jug pas rmongs //",
    "NG0370:82": "the tshom rtog pa'i dri ma kun bsal mdzod //",
    "NG0370:83": "rigs kyi bde bar gshegs pa kun gyi gtso //",
    "NG0370:84": "gnyis med shes rab yum dang sbyor mdzad de //",
    "NG0370:85": "rgyal ba'i 'khor tshogs rang rig sprul par bcas //",
    "NG0370:86": "zhing khams dag pa'i gnas rnams sdud mdzad pa'i //",
    "NG0370:87": "bcom ldan lha yi lha mchog dgongs su gsol //",
    "NG0370:88": "de tshe rigs kyi bde gshegs thams cad kyi //",
    "NG0370:89": "gnyis tshogs gnyis med kun tu ston byed cing *//",
    "NG0370:90": "dang po mchog las bskul bar mdzad //",
    "NG0370:91": "de bzhin gshegs pa dgongs pa kun gyi gzhi //",
    "NG0370:92": "ye shes bsam yas ma 'dres chos rnams ston //",
    "NG0370:93": "thabs kyi bye brag 'gro gnas ji lta bar //",
    "NG0370:94": "gsang ba bla na med pa'i rgyud chen pos //",
    "NG0370:95": "rang bzhin snang ba'i don kun bstan du gsol //",
    "NG0370:96": "rgyal ba mnyam nyid bde gshegs kun gyi sku //",
    "NG0370:97": "dgongs pa kun ldan dgongs pas mnyes gyur nas //",
    "NG0370:98": "shes rab dbyings dang gnyis med sbyor ba'i mthus //",
    "NG0370:99": "dkyil 'khor sna tshogs kun tu sprul byed cing *//",
    "NG0370:100": "thabs kyi phyag rgya theg pa sna tshogs ston //",
    "NG0370:101": "rdzogs pa chen po chos nyid byang chub kyi sems /",
    "NG0370:102": "thig le rgya mtsho gnas la 'jug pa'i rgyud las /",
    "NG0370:103": "bstan pa'i sgor snang mdzad pa'i tshul de le'u ste",
    "NG0370:104": "dang po'o // // de nas 'khor gyi gtso bo",
    "NG0370:105": "mchog / rigs kyi rgyal ba sangs rgyas kun //",
    "NG0370:106": "rang gi dkyil 'khor snang mdzad cing *//",
    "NG0370:107": "gnyis med sbyor bas gtso mchog bskul //",
    "NG0370:108": "mchog bltas mchog tu gyur pa yin //",
    "NG0370:109": "rtse mo rgyud 'di ji lta bu //",
    "NG0370:110": "byang chub sems kyi che ba dang *//",
    "NG0370:111": "rang bzhin ji ltar gnas pa nyid //",
    "NG0370:112": "chos rnams kun gyi gzhir gyur zhing *//",
    "NG0370:113": "lam rgyud de yi 'thad pa gang *//",
    "NG0370:114": "ngo bo smra bsam las 'das pa //",
    "NG0370:115": "lta ba rnam dag tshul ji lta bar //",
    "NG0370:116": "sgom pa po la gdams pa dang *//",
    "NG0370:117": "spyod pa don nyid mi skye bar //",
    "NG0370:118": "mtshon byed dpe las yang dag 'das //",
    "NG0370:119": "de dag blo gros dpe gang yin //",
    "NG0370:120": "thams cad mkhyen pa'i ye shes dang *//",
    "NG0370:121": "lta sgom 'brel pa tshul ji ltar //",
    "NG0370:122": "'thad pa gtan tshigs dang bcas pas /",
    "NG0370:123": "khyad par dka' don sgrub par byed //",
    "NG0370:124": "lta ba kun tu bzang po nyid //",
    "NG0370:125": "spyod pa la sogs rgyud 'jug pa //",
    "NG0370:126": "ma 'dres yongs su rdzogs pa'i tshogs //",
    "NG0370:127": "thabs la mkhas pas yul ji ltar //",
    "NG0370:128": "theg pa'i @#//",
    "NG0370:129": "rim pa sna tshogs kun //",
    "NG0370:130": "rang gi 'bras bu ji ltar 'grub //",
    "NG0370:131": "ye nas lhun gyis grub pa la //",
    "NG0370:132": "rtsol bcas bya ba mi skyed dam //",
    "NG0370:133": "thig le chen po lhun grub tu //",
    "NG0370:134": "chos rnams ma btsal rdzogs pa nyid //",
    "NG0370:135": "de las de byar sgrub pa'i chos //",
    "NG0370:136": "ngo bo gcig pa ji ltar 'byung *//",
    "NG0370:137": "chos nyid dbyings dang dbyings rnam dag / ye shes kun tu bzang po'i tshogs //",
    "NG0370:138": "lhun gyis grub pa'i don ji ltar //",
    "NG0370:139": "thig le chen por ngang rdzogs pa //",
    "NG0370:140": "mi 'jigs gzung ba rnam bral ba'i //",
    "NG0370:141": "bya bral chos kun ji ltar rdzogs //",
    "NG0370:142": "rgyud chen gsang ba 'dir 'jug pa'i //",
    "NG0370:143": "bstan pa'i sgo rnams ji lta bu //",
    "NG0370:144": "de yi mtshan don las rnams dang *//",
    "NG0370:145": "lam zla theg pa rdzogs pa'i don //",
    "NG0370:146": "thabs kyi phyag rgya kun gyi tshul //",
    "NG0370:147": "dam pa rnams kyis brtag dka'i chos //",
    "NG0370:148": "dman 'jug grol ba bzung ba'i gnas //",
    "NG0370:149": "thams cad thams cad las byung ba //",
    "NG0370:150": "dus 'dir bstan pa'i gnas chen yin //",
    "NG0370:151": "zhes blo gros mthun pa'i sgo nas rtse gcig gsang ba'i gsol ba btab pa'o //",
    "NG0370:152": "rdzogs pa chen po chos nyid byang chub kyi sems",
    "NG0370:153": "thig le rgya mtsho gnas la 'jug pa'i rgyud las",
    "NG0370:154": "zhus pa'i le'u ste gnyis pa'o // // de nas",
    "NG0370:155": "sangs rgyas kun gyis bstod byas shing *//",
    "NG0370:156": "phyogs rnams dbang bskur rang gi gsang sngags ston //",
    "NG0370:157": "zhing khams mtha' klas mchog gi dkyil 'khor sbyor //",
    "NG0370:158": "mya ngan rba klong rnam rtog dra ba sel //",
    "NG0370:159": "kun tu bzang po rigs kyi 'khor lo dag / phyogs rnams kun tu gzigs shing dgongs mdzad de //",
    "NG0370:160": "rang gi gsang ba bla na med pa'i tshul //",
    "NG0370:161": "ston pa 'jig rten sgron mar gyur pa kun gyis rab bsngags pa //",
    "NG0370:162": "chos la chos kyi snying por gyur pa 'jam dpal gzhon nu nyid //",
    "NG0370:163": "rnam dag byang chub sems kyi rang bzhin gnyis med sgom pa ni //",
    "NG0370:164": "bya bral bde ba'i klong du ma bcos ji bzhin btang snyoms gnas //",
    "NG0370:165": "tshul khrims la sogs spyod pa rgya mtsho'i gzhir gyur pa //",
    "NG0370:166": "tha dad ji snyed lam grol lam du bshad pa yang *//",
    "NG0370:167": "bde gshegs yum du gyur cing kun gyi mtshungs pa'i lam //",
    "NG0370:168": "de med mi 'byung de phyir de ni rnal 'byor mchog gi lam //",
    "NG0370:169": "'gro zhing shes dka' kun gyi lam ste mi rtog rtog las 'das //",
    "NG0370:170": "mi gnas mi dmigs spros med bsam dang bral //",
    "NG0370:171": "tshig gis mi thogs dbyibs dang kha dog dbang po'i spyod yul med //",
    "NG0370:172": "brtan zhing brtag par dka' la brjod du rdul tsam med //",
    "NG0370:173": "sngon gyi drang srong rnams kyi lam du med //",
    "NG0370:174": "sngon gyi drang srong rnams kyi lam du gang 'jug pa //",
    "NG0370:175": "sgom chags rtsol ba'i lam gyi nad kyi zin ta re //",
    "NG0370:176": "ston pa'i lung bzhin tshig gi mtha' spyod lam du de mthong na //",
    "NG0370:177": "de nyid rtogs pa'i rgyun 'brang ri dwags smig rgyu bsnyegs pa 'dra //",
    "NG0370:178": "brjod med yang dag lam ni tshig gis mtshon du med //",
    "NG0370:179": "yang dag bstan pa tshig nyid tsam de @#//",
    "NG0370:180": "'khrul //",
    "NG0370:181": "dag dang ma dag gnyis med 'dres shing dbyer med mtshungs //",
    "NG0370:182": "de bas gnyis snang spang blang dgag bsgrub med pa'i tshul //",
    "NG0370:183": "rnam pa cir yang mi 'byed ye shes gti mug dang *//",
    "NG0370:184": "thogs med gsal ba'i mar me bsam pa kun dang bral //",
    "NG0370:185": "ngang gi g.yo rmugs dwangs shing ting 'dzin rgyal por gnas //",
    "NG0370:186": "mngon du mthong bas mthong byed de nyid thob pa'i",
    "NG0370:187": "mig / de phyir thams cad mkhyen pa'i spyan zhes",
    "NG0370:188": "de la bya // de bzhin dbang po drug gi yul gnas de nyid 'das //",
    "NG0370:189": "mtha' dang dbus med yangs pa'i rang bzhin te //",
    "NG0370:190": "mi len mi spong mnyam pa'i rgyal por gnas //",
    "NG0370:191": "sems dang bag chags gnyis med 'dres shing mtshungs //",
    "NG0370:192": "'dzin pas brtags shing snang ba'i chos rnams ni //",
    "NG0370:193": "rang gi rgyan du snang bas mi 'dor spang mi byed //",
    "NG0370:194": "rnam pa spyir yang mi dgongs thabs kyis de la rol //",
    "NG0370:195": "kun dang mi mthun yongs kyis spang ba'i chos dag pas //",
    "NG0370:196": "nyon mongs lnga dang mtshams med lnga yi dngos nyid med //",
    "NG0370:197": "rnam dag lam der zhugs pas mnyam pa'i rgyal po thob //",
    "NG0370:198": "'du byed la sogs kun kyang spang blang dor mi byed //",
    "NG0370:199": "lo rgyus don nyid tshad ma'i blor bzhag nas //",
    "NG0370:200": "ting 'dzin gsum tshogs rtags rnams grub 'dod pas //",
    "NG0370:201": "rtsol bral lung las gol te 'khrul pa yin //",
    "NG0370:202": "bya bral lhun rdzogs bde ba'i yul la gnas //",
    "NG0370:203": "ye shes rang byung che ba'i snying po nyid //",
    "NG0370:204": "mi g.yo mi 'gyur bsnyad pa kun dang bral //",
    "NG0370:205": "zin pa'i bdud rtsis rtsol ba'i sdug bsngal 'joms //",
    "NG0370:206": "bya bral yul la kun tu ji bzhin gnas //",
    "NG0370:207": "ma bcos mtshan ma'i rtog tshogs mtha' rnams kun dang bral //",
    "NG0370:208": "zin pa'i ma 'gags yon tan dus gsum 'bri ba med //",
    "NG0370:209": "ma spangs nyes tshogs rtog pa'i yul rnams dag /",
    "NG0370:210": "sgrib med phyi nang kun tu ye shes chen po'i",
    "NG0370:211": "gnas // rtsol sgrub mtha' 'das sangs rgyas kun tu bzang *//",
    "NG0370:212": "ye nas rnam bkod lhun gyis grub pa'i chos //",
    "NG0370:213": "de dag de rgyud rang gi rnam dag ston //",
    "NG0370:214": "thig le chen por chos rnams spros pa med //",
    "NG0370:215": "de dag byang chub sems kyi rang bzhin la //",
    "NG0370:216": "rang bzhin ngo bo yul kun gsal bar ston //",
    "NG0370:217": "thams cad byed dang bya ba'i chos rgyud las //",
    "NG0370:218": "skye 'gag rnam brtags rang bzhin don gyis bral //",
    "NG0370:219": "yul dang yul can mtshan ma'i tha snyad de //",
    "NG0370:220": "bsam rtog kun las 'das pa'i ye shes nyid //",
    "NG0370:221": "ces gsungs so //",
    "NG0370:222": "rdzogs pa chen po byang chub kyi sems /",
    "NG0370:223": "theg le rgya mtsho gnas la 'jug pa'i rgyud las /",
    "NG0370:224": "de kho na nyid kyi don gtan la 'bebs pa'i",
    "NG0370:225": "le'u ste gsum pa'o // // de nas 'khor gyi",
    "NG0370:226": "bde gshegs rnams // ston pa'i bstan pas tshim gyur zhing *//",
    "NG0370:227": "dga' mgu yi rang bstod byas te //",
    "NG0370:228": "rgyud mchog snying po bzung bar byed //",
    "NG0370:229": "de tshe byang chub sems dpa'i 'khor //",
    "NG0370:230": "mang po 'dus pa thams cad @#//",
    "NG0370:231": "kun //",
    "NG0370:232": "the tshom rtog pa'i dra bas bsgribs //",
    "NG0370:233": "don kun slar yang gsol ba 'debs //",
    "NG0370:234": "bcom ldan snying po'i dkyil 'khor 'dir //",
    "NG0370:235": "rgya chen theg pa'i tshul rnams kyis //",
    "NG0370:236": "'gro rnams khams dang skye mched tshogs //",
    "NG0370:237": "dbang po'i bye brag tshim 'gyur te //",
    "NG0370:238": "rang gi 'bras bu rdzogs par snang *//",
    "NG0370:239": "de las bstan pa'i don gsang ba'i //",
    "NG0370:240": "rgyal ba rnams kyi dgongs pa'i mchog / rigs rnams ye shes chen por 'gyur //",
    "NG0370:241": "de nyid tshul rnams ji lta bu //",
    "NG0370:242": "blo gros zhen pa'i 'gro ba dag / ma 'ongs dus su 'jug 'gyur cing *//",
    "NG0370:243": "bde gshegs yul la slob pa rnams //",
    "NG0370:244": "thabs kyi phyag rgya gsang ba'i sgos //",
    "NG0370:245": "shes rab ye shes 'brel pa'i tshogs //",
    "NG0370:246": "ngo bo nyid pa'i don ston mdzad //",
    "NG0370:247": "dus 'dir rgyas pa'i tshul gyis ni //",
    "NG0370:248": "dbang bskur las ni gsang ba'i don /",
    "NG0370:249": "khyod kyi thugs rje brtse ba can //",
    "NG0370:250": "rjes 'jug 'khor rnams gzung bar mdzod //",
    "NG0370:251": "de ltar yang dang yang dag tu //",
    "NG0370:252": "gsol btab phyag 'tshal bstod byed cing *//",
    "NG0370:253": "gsang ba bla na med pa'i rgyud //",
    "NG0370:254": "don kun ngo bos ston byed pa //",
    "NG0370:255": "mthar phyin chos kyi don las byung *//",
    "NG0370:256": "de nyid rgyas par gsol 'debs so //",
    "NG0370:257": "de phyir thams cad mkhyen pa gtso //",
    "NG0370:258": "rang byung bde gshegs rigs rnams dang *//",
    "NG0370:259": "dkyil 'khor chen po'i longs spyod cing *//",
    "NG0370:260": "rgyud 'di kun tu rgyas par ston //",
    "NG0370:261": "zhing khams bsam gyis mi khyab par //",
    "NG0370:262": "snod bcud ye shes rang snang ba //",
    "NG0370:263": "sangs rgyas dkyil 'khor nyid kyi gzugs //",
    "NG0370:264": "ji snyed rab tu brtag byas pa //",
    "NG0370:265": "de rnams rang las gzhan du min //",
    "NG0370:266": "'jig rten sgron ma dam pa yis //",
    "NG0370:267": "rang gi bstan pa gsal byas te //",
    "NG0370:268": "de dag gnas 'jug rtog grol yang *//",
    "NG0370:269": "thabs kyi phyag rgya gzhir snang ba'o //",
    "NG0370:270": "dus rnams kun tu nga yi dbyings //",
    "NG0370:271": "ye shes che las gzhan mi bskyod //",
    "NG0370:272": "de dag ji ltar 'dul ba bzhin //",
    "NG0370:273": "theg kun rgyud chen 'di las 'byung *//",
    "NG0370:274": "sangs rgyas zhing khams bsam yas su //",
    "NG0370:275": "sangs rgyas kun sogs dkyil 'khor che //",
    "NG0370:276": "ye nas ma bcos byang chub sems //",
    "NG0370:277": "rang bzhin ngo bo snang ba nyid //",
    "NG0370:278": "dus gsum sangs rgyas kun gyis kyang *//",
    "NG0370:279": "byang chub sems la phyag 'tshal zhing *//",
    "NG0370:280": "rang bzhin mi gnyis bzung byed do //",
    "NG0370:281": "mchod bstod 'dud cing che ba brjod //",
    "NG0370:282": "chos rnams ma lus rnam brtags na /",
    "NG0370:283": "kha dog med cing dbyibs dang bral //",
    "NG0370:284": "de bzhin gzugs bcos chos rnams dang *//",
    "NG0370:285": "zhen rtog mtha' las rnam grol zhing *//",
    "NG0370:286": "phyi rol 'byung sogs khams rnams dang *//",
    "NG0370:287": "yul kun rang gi gnas kyis stong *//",
    "NG0370:288": "de 'dzin shes pa dang ldan pa'i //",
    "NG0370:289": "'gro rnams phung po khams dag dang *//",
    "NG0370:290": "skye mched chos kun mtha' dag dang *//",
    "NG0370:291": "dus kun du ni ma grub phyir //",
    "NG0370:292": "sangs rgyas kun gyis ma gzigs pas //",
    "NG0370:293": "der bcas chos rnams thams cad kun //",
    "NG0370:294": "rang gi ngo bos rnam par dben //",
    "NG0370:295": "'gro rnams zhen @#//",
    "NG0370:296": "pa bzlog pa'i phyir //",
    "NG0370:297": "tha snyad mtshan ma sna tshogs dgongs //",
    "NG0370:298": "theg pa'i dbye ba grangs med bstan //",
    "NG0370:299": "rang byung sems kyi rnam 'phrul gyis //",
    "NG0370:300": "thams cad ngo bo gcig par gnas //",
    "NG0370:301": "de dag rtog pa las bzlog cing *//",
    "NG0370:302": "dbyings kyi rang gnas ma skyes pas //",
    "NG0370:303": "don kun gsal ba mtshan ma'i sgo //",
    "NG0370:304": "yon tan snang ba'i gzhir gyur pa'o //",
    "NG0370:305": "de las phyi rol nang dag dang *//",
    "NG0370:306": "'byung dang 'byung las gyur pa'i tshogs //",
    "NG0370:307": "gnyis 'dzin blo yis rtog byed kyang *//",
    "NG0370:308": "rang bzhin mi gnyis ye shes che //",
    "NG0370:309": "de ltar chos kun mya ngan 'das //",
    "NG0370:310": "byang chub snying po rgyan gyur pas //",
    "NG0370:311": "'jam dpal gzhon nu'i ngo bo nyid //",
    "NG0370:312": "brtag pa'i yul las 'das pa'o //",
    "NG0370:313": "'di don mnyam pa chen po'i chos //",
    "NG0370:314": "rnam dag byang chub sems ni sgom 'dod pas //",
    "NG0370:315": "der gnas de las 'da' med pas //",
    "NG0370:316": "de nyid yang dag grol ba'i mchog / de ltar yul sems gnyis med pa'o //",
    "NG0370:317": "byang chub sems 'di rnam dag nyid //",
    "NG0370:318": "zung du 'jug pa'i tshul gyis ni //",
    "NG0370:319": "bde ba'i ye shes zag med gnas //",
    "NG0370:320": "de las de skyes de nyid chos //",
    "NG0370:321": "de dag de yi tha snyad las //",
    "NG0370:322": "rtog pa'i rgyun de rtog pas stong *//",
    "NG0370:323": "dus rnams kun tu mi 'gyur pas //",
    "NG0370:324": "sgom pa chen po'i tha dad do //",
    "NG0370:325": "chos nyid ji bzhin 'di gsal bar //",
    "NG0370:326": "ma bcos bde ba'i ye shes gnas //",
    "NG0370:327": "bya bral bde ba'i klong nyid du //",
    "NG0370:328": "ma bcos ji bzhin btang snyoms nyid //",
    "NG0370:329": "ces gsungs so //",
    "NG0370:330": "rdzogs pa chen po chos nyid byang chub kyi sems /",
    "NG0370:331": "theg le rgya mtsho gnas la 'jug pa'i rgyud las /",
    "NG0370:332": "chos nyid bstan pa'i le'u ste bzhi pa'o //    // de nas byang chub sems kun gyis //",
    "NG0370:333": "sdom pa gnyis med rgya chen por //",
    "NG0370:334": "thams cad chos kyi de bzhin nyid //",
    "NG0370:335": "kun tu bzang po chos rnams kun //",
    "NG0370:336": "thabs kyis grol ba'i don ji bzhin //",
    "NG0370:337": "tshogs rnams kun la ston par mdzad //",
    "NG0370:338": "byang chub sems kyi dkyil 'khor 'di //",
    "NG0370:339": "tshul khrims sdom pa ma lus kun //",
    "NG0370:340": "spyod tshul bzang po rdzogs byed pas //",
    "NG0370:341": "thabs kyi theg pa khyad par mchog / de bzhin rtags dang rnam brtags pa'o //",
    "NG0370:342": "las kyi bya bas ji snyed par //",
    "NG0370:343": "so so'i theg pa sna tshogs pas //",
    "NG0370:344": "don mthun snod kyi rim pa bzhin //",
    "NG0370:345": "lus kyi sdom pa rnam gsum dang *//",
    "NG0370:346": "ngag gi sdom pa rnam gsum dang *//",
    "NG0370:347": "yid kyi sdom pa rnam gsum dang *//",
    "NG0370:348": "rnam grol theg pa kun gyi gzhi //",
    "NG0370:349": "ma bcos khyad par las byung ba'i //",
    "NG0370:350": "sgo gsum mngon par 'du byed pa //",
    "NG0370:351": "'di yis rab tu grol byed cing *//",
    "NG0370:352": "theg pa kun gyi rtsa bar bsngags //",
    "NG0370:353": "so so thar pa'i sdom pa dang *//",
    "NG0370:354": "byang sems tshul khrims rgya chen po //",
    "NG0370:355": "ma lus kun sbyor yul du gnas //",
    "NG0370:356": "de dag theg pa'i khyad par mchog / sangs rgyas kun gyis dgongs mdzad do //",
    "NG0370:357": "spyod pa thabs bcas gsang ba'i tshul //",
    "NG0370:358": "de ltar pha rol phyin sdom pa //",
    "NG0370:359": "sngags kyi theg pa grangs med @#//",
    "NG0370:360": "rnams //",
    "NG0370:361": "bstan pa so sor snang ba'i tshul //",
    "NG0370:362": "ma lus kun 'dus rnam par dag / lam du bsnyad pa thams cad la //",
    "NG0370:363": "don kun thog mar byung ba ni //",
    "NG0370:364": "de ltar ma 'ongs tshogs grol byed //",
    "NG0370:365": "dus gsum rgyal ba bde gshegs kyi //",
    "NG0370:366": "yul rgyud kun gyis mtshungs pa yi //",
    "NG0370:367": "gsang ba rmad du byung ba'i rgyud //",
    "NG0370:368": "de dag rgyu 'bras kun gyi gzhi //",
    "NG0370:369": "thams cad don kun ston byed pas //",
    "NG0370:370": "dkyil 'khor sna tshogs rol pa dang *//",
    "NG0370:371": "lha mo'i tshogs bcas lus kun spyod //",
    "NG0370:372": "de med mi 'byung de phyir ni //",
    "NG0370:373": "rnam par grol ba mchog gi lam //",
    "NG0370:374": "chos gcig yongs su gsal gyur na //",
    "NG0370:375": "chos sku bkod pa mtha' yas grol //",
    "NG0370:376": "bde dang sdug bsngal rgyu mthun cing *//",
    "NG0370:377": "las kun rnam par dag pas na //",
    "NG0370:378": "sangs rgyas kun gyis bstan pa'i sgo //",
    "NG0370:379": "nam yang 'gag par mi 'gyur ro //",
    "NG0370:380": "'di dag tha dad la 'dzin pas //",
    "NG0370:381": "rang gi chos kun rnam par bsgribs //",
    "NG0370:382": "de las gzhan du spyod byed cing *//",
    "NG0370:383": "skye bo'i tshogs rnams rab tu 'ching *//",
    "NG0370:384": "zhes gsungs so //",
    "NG0370:385": "rdzogs pa chen po chos nyid byang chub kyi sems /",
    "NG0370:386": "thig le rgya mtsho gnas la 'jug pa'i rgyud las /",
    "NG0370:387": "dbyings kyi le'u ste lnga pa'o //     // de nas chos dbyings rnam dag las //",
    "NG0370:388": "rigs bcas dkyil 'khor kun bzhengs te //",
    "NG0370:389": "ma bcos byang chub sems nyid sku //",
    "NG0370:390": "thabs dang shes rab 'brel par gnas //",
    "NG0370:391": "'di dag gnyis med zung 'jug pa'i //",
    "NG0370:392": "rang bzhin bstan pa'i don gsal mdzad //",
    "NG0370:393": "chos kun smra bsam las 'das pa //",
    "NG0370:394": "rang bzhin gdod nas sangs rgyas gnas //",
    "NG0370:395": "lta ba smra bsam las 'das phyir //",
    "NG0370:396": "de dag mtha' las rnam par grol //",
    "NG0370:397": "kun tu bzang po gsang ba nyid //",
    "NG0370:398": "de nyid nges pa gsum gyi tshul //",
    "NG0370:399": "rang bzhin phra zhing rtags dka' bas //",
    "NG0370:400": "rgyal ba rnams kyi dgongs pa nyid //",
    "NG0370:401": "mi rtog rtog pa'i yul las 'das //",
    "NG0370:402": "mi gnyis rdzu 'phrul dpag tu med //",
    "NG0370:403": "zhi gnas lhag mthong mngon shes sogs //",
    "NG0370:404": "yon tan ma 'gags kun snang ba //",
    "NG0370:405": "thog med rang gi byin rlabs shugs //",
    "NG0370:406": "mi gnas mi dmigs spros bral zhing *//",
    "NG0370:407": "so so'i mtshan ma kun spyod yul //",
    "NG0370:408": "thams cad ye shes snang ba'i rgyan //",
    "NG0370:409": "de dag rang gi byin rlabs che //",
    "NG0370:410": "bsam bya bsam bya'i rtog tshogs rnams //",
    "NG0370:411": "nor bu 'od kyi snang ba bzhin //",
    "NG0370:412": "dpe bcas mtshon pa'i sgo rnams kun //",
    "NG0370:413": "de dag rab tu rgyas pa nyid //",
    "NG0370:414": "byang chub sems nyid bde ba'i rgya //",
    "NG0370:415": "dkyil 'khor rigs rnams kun gyi gnas //",
    "NG0370:416": "dus gsum 'gag med ye shes che /",
    "NG0370:417": "kha dog dbyibs rgyan gsal ba nyid //",
    "NG0370:418": "tshig gis mi phebs dbyibs dang rgya /",
    "NG0370:419": "kha dog dbang po spyod yul min //",
    "NG0370:420": "kun snang gcig tu rnam bral ba //",
    "NG0370:421": "de nyid de dag yul kun dang *//",
    "NG0370:422": "phyogs dus phyogs rnams bstan pa'i sgo //",
    "NG0370:423": "tha snyad tshig las 'das pa'o //",
    "NG0370:424": "'di ltar bstan cing brtag dka' la //",
    "NG0370:426": "[(]10[)]@#// brjod bya rdul tsam gang la zhig / de dag mtshan nyid gzung dka' bas //",
    "NG0370:427": "zung 'jug rgyal ba kun gyi yum //",
    "NG0370:428": "'di dag sgom byed rnal 'byor pas //",
    "NG0370:429": "sngon gyi drang srong chen po ltar //",
    "NG0370:430": "lam kun rnam par mngon byed pa //",
    "NG0370:431": "de nyid yul gyis 'ching 'gyur zhing *//",
    "NG0370:432": "sgom chags rtsol rtsal dang bcas pa'i //",
    "NG0370:433": "las kyi nad chen 'khrul pa'i rgyu //",
    "NG0370:434": "de dag mtha' bzhi rnam spyod cing *//",
    "NG0370:435": "brtags pa'i chos rnams kun grol byed //",
    "NG0370:436": "cha shas cha shas med pa'i tshul //",
    "NG0370:437": "rang bzhin byang chub sems kyi gzhi //",
    "NG0370:438": "bla med theg pa rdzogs 'dod pas //",
    "NG0370:439": "thams cad rang bzhin byang chub sems //",
    "NG0370:440": "nang du dmigs pa'i ting nge 'dzin //",
    "NG0370:441": "de gsal ye shes chen po mthong *//",
    "NG0370:442": "spyod pas don kun 'tshe byed cing *//",
    "NG0370:443": "ston pa'i lung bcas tshig gi rgyun //",
    "NG0370:444": "mtha' rnams kun gyi las spyod pas //",
    "NG0370:445": "lam kun 'phrul zhing grol ba'i gnas //",
    "NG0370:446": "de nyid rtog pa'i rgyun 'brengs pas //",
    "NG0370:447": "ri dwags smig rgyu snyeg pa 'dra //",
    "NG0370:448": "gal te de dag la gnas nas //",
    "NG0370:449": "don mthun gsang ba 'di skyo zhing */",
    "NG0370:450": "de dag mtha' rnams 'gag 'gyur te //",
    "NG0370:451": "g.yeng med brtson 'grus chen por spyod //",
    "NG0370:452": "mtshon du med pa'i chos rnams kun //",
    "NG0370:453": "bgrod med yang dag lam du 'jug / de dag mthar bcas mtshon byed pa //",
    "NG0370:454": "don mthun gsang ba'i gnas ma yin //",
    "NG0370:455": "'di ltar 'khor dang mya ngan 'das //",
    "NG0370:456": "phyi nang dal sogs gnyis kyi chos //",
    "NG0370:457": "dag dang ma dag bstan pa kun //",
    "NG0370:458": "tshig nyid tsam ste 'khrul pa'i gnas //",
    "NG0370:459": "thams cad mnyam nyid zung 'jug pas //",
    "NG0370:460": "sku gsung thugs kyi dkyil 'khor nyid //",
    "NG0370:461": "rgyu 'bras rgyun chags rnam dag cing *//",
    "NG0370:462": "byang chub sems nyid bde ba'i gzhi //",
    "NG0370:463": "rnal 'byor chen po'i don spyod pas //",
    "NG0370:464": "'di dag dgag sgrub med pa'i tshul //",
    "NG0370:465": "sangs rgyas theg pa bsam yas mod //",
    "NG0370:466": "gnyis 'dzin 'khrul pa'i gnyen po ste //",
    "NG0370:467": "yang dag lam nyid ma 'khrul par //",
    "NG0370:468": "bstan pa theg pa'i tshul rnams bral //",
    "NG0370:469": "zhes gsungs so //",
    "NG0370:470": "rdzogs pa chen po chos nyid byang chub kyi sems //",
    "NG0370:471": "thig le rgya mtsho'i gnas la 'jug pa'i rgyud las dbyings rnam par dag pa'i le'u ste drug pa'o ///",
    "NG0370:472": "/ de nas sangs rgyas thams cad kun //",
    "NG0370:473": "rang bzhin mi gnyis ye shes kyis //",
    "NG0370:474": "chos kun gsal bar ston byed cing *//",
    "NG0370:475": "rang gi ye shes rnam par sbyor //",
    "NG0370:476": "dus gsum rnam par mkhyen pa'i tshul //",
    "NG0370:477": "bsod nams tshogs mchog mtha' yas pa //",
    "NG0370:478": "stong pa byang chub sems kyi lung *//",
    "NG0370:479": "dus gsum rgyun gzer 'du 'bral med //",
    "NG0370:480": "ye shes tshogs kyi gnas 'jug cing *//",
    "NG0370:481": "zab mo rgya chen gnyis med pa'i //",
    "NG0370:482": "thams cad mkhyen nyid ma 'dres pa'o //",
    "NG0370:483": "sku yi ye shes chen po yis //",
    "NG0370:484": "rnam pa cir yang 'byed pa med //",
    "NG0370:485": "de dag yul kun rnam dag pas //",
    "NG0370:486": "gti mug kun gyi rang bzhin no //",
    "NG0370:487": "thog med gsal ba'i mar me bzhin //",
    "NG0370:488": "rang gnas ngo bos @#//",
    "NG0370:489": "kun tu ston //",
    "NG0370:490": "de dag bsam pa kun bral ba'i //",
    "NG0370:491": "thig le chen po ye shes nyid //",
    "NG0370:492": "phyogs rnams kun tu rgya chen tshogs //",
    "NG0370:493": "zhing khams bsam gyis mi khyab par //",
    "NG0370:494": "sangs rgyas dkyil 'khor grangs med do //",
    "NG0370:495": "dus kyi bya ba ma 'dres pa //",
    "NG0370:496": "kun gsal rang gi chos las grol //",
    "NG0370:497": "lta sgom 'brel pa gnyis med pa'i //",
    "NG0370:498": "ye shes chen po'i gnas 'jug pa'i //",
    "NG0370:499": "rang bzhin ji ltar dag pa yi //",
    "NG0370:500": "tshul rnams mtha' yas rnam par grol //",
    "NG0370:501": "bya ba thams cad spangs pa'i chos //",
    "NG0370:502": "de dag byin rlab nor bu'i tshul //",
    "NG0370:503": "rang byung rang gis mi g.yo ba //",
    "NG0370:504": "rgya mtsho gsal ba'i ting nge 'dzin //",
    "NG0370:505": "bying rmugs mtha' las rnam par dag / sangs rgyas kun gyi dgongs pa nyid //",
    "NG0370:506": "ting 'dzin rgyal po'i gnas brnyes pas //",
    "NG0370:507": "bde ba kun gyis rab tu brgyan //",
    "NG0370:508": "mngon sum mthong med mthong ba'i tshul //",
    "NG0370:509": "de dag de nyid chos la spyod //",
    "NG0370:510": "phyogs rnams kun nas ma 'gags pa'i //",
    "NG0370:511": "dkyil 'khor chen po ye shes sku //",
    "NG0370:512": "de las de snang de nyid las //",
    "NG0370:513": "de dag rnam par bkod pa'o //",
    "NG0370:514": "'di ltar kha dog la sogs rdzas //",
    "NG0370:515": "chos rnams de nyid snang ba'i 'od //",
    "NG0370:516": "mar me'i sdong po mtha' yas bzhin //",
    "NG0370:517": "thugs rje chen po'i 'od mtshungs so //",
    "NG0370:518": "de yi thams cad mkhyen pa'i mchog / yul bcas gnyis med gzigs pa'i spyan //",
    "NG0370:519": "shes rab snying rje gnyis med pa'i //",
    "NG0370:520": "ting 'dzin mtha' yas rtse gcig pa'o //",
    "NG0370:521": "'di ltar rang dang gzhan dag tu //",
    "NG0370:522": "gnyis ka'i rgyun las 'byung ba yi /",
    "NG0370:523": "khams gsum ye shes kun spyod pas //",
    "NG0370:524": "phung po'i chos rnams dag par byed //",
    "NG0370:525": "rnam shes dbang po yul gyi tshogs //",
    "NG0370:526": "der gnas der gsal de nyid 'das //",
    "NG0370:527": "ye shes chen po thig le yis //",
    "NG0370:528": "don kun gsang ba ston byed pa'o //",
    "NG0370:529": "zhes gsungs so //",
    "NG0370:530": "rdzogs pa chen po byang chub kyi sems /",
    "NG0370:531": "thig le rgya mtsho gnas la 'jug pa'i rgyud las",
    "NG0370:532": "ye shes chen po'i le'u ste bdun pa'o // //",
    "NG0370:533": "de nas sras tshogs thams cad kyis //",
    "NG0370:534": "mngon par bstod pa'i dkyil 'khor nyid //",
    "NG0370:535": "mtha' dang dbus med thams cad kun //",
    "NG0370:536": "kun tu bzang po rgyas pa las //",
    "NG0370:537": "ji ltar rang gi rigs rnams dang *//",
    "NG0370:538": "dkyil 'khor tshogs rnams 'khod par 'gyur //",
    "NG0370:539": "mtha' dbus med pa'i snying po 'di //",
    "NG0370:540": "zhing khams kun gyi chos nyid de //",
    "NG0370:541": "'di ltar chos can ma 'gags pas //",
    "NG0370:542": "rang bzhin byang chub sems kyi lung *//",
    "NG0370:543": "tha dad med las tha dad pas //",
    "NG0370:544": "nang dang phyi rol kun tu snang *//",
    "NG0370:545": "mtha' dang dbus med spangs pa nyid //",
    "NG0370:546": "rnam gsum tshul gyis zung du 'jug / zhing khams yongs su dag pas na //",
    "NG0370:547": "rigs kyi dkyil 'khor rnam par dag / phyogs bcur rgya yongs ma chad pas //",
    "NG0370:548": "mtha' dbus kun tu bzang po'i sku //",
    "NG0370:549": "rol pa sna tshogs cir yang snang *//",
    "NG0370:550": "dmigs pa'i rnam pa las 'das pa'o //",
    "NG0370:551": "'di las spang yul blang ba @#//",
    "NG0370:552": "dag / dgag sgrub dor ba'i gnas med pas //",
    "NG0370:553": "dus kun mnyam pa'i rgyal po yis //",
    "NG0370:554": "thams cad chos tshogs mnyam par sbyor //",
    "NG0370:555": "sems dang bag chags gcig min cing *//",
    "NG0370:556": "de bzhin gnyis su'ang gzung med pas //",
    "NG0370:557": "tha dad min la tha dad pa'i //",
    "NG0370:558": "sna tshogs chos kun 'byung ba'i gzhi //",
    "NG0370:559": "de dag 'dzin pas rnam btags nas //",
    "NG0370:560": "snang ba'i chos rnams la spyod cing *//",
    "NG0370:561": "rang gi rgyan gyis snang ba kun //",
    "NG0370:562": "mi 'dor gzhan nas sgrub mi byed //",
    "NG0370:563": "de lta 'du byed rgya chen tshogs //",
    "NG0370:564": "rnam shes mtshan ma dang bcas pa //",
    "NG0370:565": "phung khams sna tshogs bskyed pa'i gzhi //",
    "NG0370:566": "chos rnams kun gyi rtsa ba yin //",
    "NG0370:567": "gcig la du mar snang byed pas //",
    "NG0370:568": "du ma gcig gi ngo bo nyid //",
    "NG0370:569": "rnam shes sgo rnams la brten cing *//",
    "NG0370:570": "dbang po yul du rgyan gyis 'byung *//",
    "NG0370:571": "des na phyi nang ma lus pa //",
    "NG0370:572": "tha snyad rtog pa'i rgyun bcas pa'o //",
    "NG0370:573": "rnam kun bdag med cir yang snang *//",
    "NG0370:574": "yul 'bras gang du'ang mi dmigs pas //",
    "NG0370:575": "thabs kyi phyag rgya sna tshogs kun //",
    "NG0370:576": "lta ba kun tu bzang por gsal //",
    "NG0370:577": "rnal 'byor rab tu 'brel ba'i mthus //",
    "NG0370:578": "yun rings rab tu spong bas grol //",
    "NG0370:579": "'di dag dkyil 'khor chen po'i gzhi //",
    "NG0370:580": "rang gi chos kun rtogs pas gsal //",
    "NG0370:581": "mthar thug min la mthar thug ces //",
    "NG0370:582": "der 'dzin 'ching bas bcings pa dag / nam mkha'i mtha' yas bskal pa'i bar //",
    "NG0370:583": "yang dag ye shes la gol 'gyur //",
    "NG0370:584": "gnyis med mnyam pa'i tshul gyis ni //",
    "NG0370:585": "thams cad spang blang med par spyad //",
    "NG0370:586": "skye bo kun gyis smod byed cing *//",
    "NG0370:587": "rgyur bcas theg pas yang dag gol //",
    "NG0370:588": "de dag rnam par grol ba'i lam //",
    "NG0370:589": "'dod chags zhe sdang gti mug che //",
    "NG0370:590": "nga rgyal phrag dog yul can pas //",
    "NG0370:591": "rang bzhin dman rnams 'ching bar 'gyur //",
    "NG0370:592": "theg mchog bla med tshul gyis ni //",
    "NG0370:593": "shes rab che dang snying rje che //",
    "NG0370:594": "thabs mkhas rnam par spyod pa'i mthus //",
    "NG0370:595": "de dag chos kyis grol bar 'gyur //",
    "NG0370:596": "ji ltar rnam par sbyangs byas pas //",
    "NG0370:597": "rdzas rnams mthu dang ldan pa ltar //",
    "NG0370:598": "rang rtogs ye shes sbyangs pa yi //",
    "NG0370:599": "dngos po thams cad smos ci dgos //",
    "NG0370:600": "rnam dag lam der zhugs pas na //",
    "NG0370:601": "de kun rang gi gnas rnams spyod //",
    "NG0370:602": "mnyam pa'i rgyal po 'grub byed pa'i //",
    "NG0370:603": "phyag rgya gsang tshul sngags pa'i mchog / thabs dang shes rab cher ldan pa //",
    "NG0370:604": "de gnas dus kun 'brel ba'i gzung *//",
    "NG0370:605": "thabs las thabs kyi phyag rgya dang *//",
    "NG0370:606": "shes rab shes rab phyag rgya nyid //",
    "NG0370:607": "de dag zung du 'brel ba'i rgya //",
    "NG0370:608": "don kun gsang ba ston byed pa'o //",
    "NG0370:609": "rang rgyud phyogs gcig grol byed pa'i //",
    "NG0370:610": "tshul rnams chos kyi mthar 'dzin pa'o //",
    "NG0370:611": "ming tshogs phung po khams rnams dang *//",
    "NG0370:612": "skye mched kun gyis bdag gnas 'gyur //",
    "NG0370:613": "de dag ji bzhin rnam spyod pa'i //",
    "NG0370:614": "chos rnams mthar thug rtogs pa'i gzhi //",
    "NG0370:615": "sdug bsngal kun 'byung 'gog lam dang *//",
    "NG0370:616": "de dag mtha' @#//",
    "NG0370:617": "rnams grol byed pa'i //",
    "NG0370:618": "rab tu spyod la gnas kun brgyan //",
    "NG0370:619": "mtha' bral yul rnams kun spyod pas //",
    "NG0370:620": "rang gi yang dag mngon sum rgyas //",
    "NG0370:621": "ma rig 'du byed sdug bsngal tshogs //",
    "NG0370:622": "'gro drug gnas kun rig 'khor ro //",
    "NG0370:623": "tha dad dkyil 'khor rol pa'i rdzogs //",
    "NG0370:624": "theg pa che las gzhan snang ba //",
    "NG0370:625": "'bras bu sangs rgyas kun gyi dngos //",
    "NG0370:626": "zhes gsungs so //",
    "NG0370:627": "rdzogs pa chen po chos nyid byang chub kyi sems /",
    "NG0370:628": "thig le rgya mtsho gnas la 'jug pa'i rgyud las //",
    "NG0370:629": "kun tu bzang po'i le'u ste brgyad pa'o //      // de nas rgyal ba kun gyi gsang *//",
    "NG0370:630": "ye nas lhun gyis grub pa'i dbyings //",
    "NG0370:631": "phyag rgya'i dkyil 'khor rang snang ba //",
    "NG0370:632": "'di dag 'bras bu rdzogs pa'i phyir //",
    "NG0370:633": "kun tu bzang po'i sku gsung thugs //",
    "NG0370:634": "de bzhin nyid bcas rab tu ston //",
    "NG0370:635": "ji snyed sems can thams cad kyi //",
    "NG0370:636": "zhen rtog snang 'dzin mtha' yas pas //",
    "NG0370:637": "phyogs rnams kun tu rtog pa'i rgyun //",
    "NG0370:638": "sna tshogs yul bcas rnam par 'dzin //",
    "NG0370:639": "thog ma tha ma med pa'i dbyings //",
    "NG0370:640": "rang bzhin ye shes gnas 'jug pas //",
    "NG0370:641": "rgyu 'bras theg pa sna tshogs kyi //",
    "NG0370:642": "don kun so sor snang ba yin //",
    "NG0370:643": "blo bur 'khrul pas brtags pa yi //",
    "NG0370:644": "lo rgyus snga ma la brten te //",
    "NG0370:645": "rtsol ba brgyad bcas bya ba'i sgos //",
    "NG0370:646": "bde ba chen po'i gnas kun sgrib //",
    "NG0370:647": "rang gi lta ba ting 'dzin dang *//",
    "NG0370:648": "spyod pa sa dang lam rim dag / kun tu brtags pa'i 'khor los te //",
    "NG0370:649": "de las de bzhin nyid mi skye //",
    "NG0370:650": "rtsol bral lus[(]tsha lus[)]gol ba'i phyir //",
    "NG0370:651": "'khrul pa'i ngo bos brtags pa'o //",
    "NG0370:652": "thig le chen po'i rang bzhin la //",
    "NG0370:653": "phyi nang chos rnams lhun grub pas //",
    "NG0370:654": "kun bzang sku gsung thugs kyi bdag / rigs rnams kun gyi rgyan gyis mdzes //",
    "NG0370:655": "sku yi sku ste sku yi mchog / gsung gi",
    "NG0370:656": "gsung ste gsung gi mchog / thugs kyi thugs te",
    "NG0370:657": "thugs kyi mchog / rang bzhin ma bcos snga ma'i",
    "NG0370:658": "dbyings // bya bral lhun rdzogs bde ba'i zhing *//",
    "NG0370:659": "yul rnams rnam par dag pa'i tshogs //",
    "NG0370:660": "de dag snang las rnam grol zhing *//",
    "NG0370:661": "stong pa nyid dbyings mi gnas pa'o //",
    "NG0370:662": "de ltar snang dang stong pa dang *//",
    "NG0370:663": "las gzhan mtha' rnams dag pa'i gzhi //",
    "NG0370:664": "ye shes rang byung che ba'i mchog / snying po theg pa bla na med pa'o //",
    "NG0370:665": "dus rnams kun tu mi g.yo zhing *//",
    "NG0370:666": "de bzhin 'gyur ba med pa'i chos //",
    "NG0370:667": "tha snyad rtog pa las 'das pa'i //",
    "NG0370:668": "rang byung byang chub sems kyi rgya //",
    "NG0370:669": "zin pas kun tu 'khor 'gyur zhing *//",
    "NG0370:670": "zin pas de mtha' rnam par dag / bdud rtsi chen po rang bzhin no //",
    "NG0370:671": "thabs kyi rtsol ba gzhan nas med //",
    "NG0370:672": "gnyis med ye shes bdud rtsi'i rgyun //",
    "NG0370:673": "sdug bsngal rnam rtog gnyis med do //",
    "NG0370:674": "bya bral mtshan ma med pa la //",
    "NG0370:675": "snang ba'i don kun rnam par rol //",
    "NG0370:676": "de ltar ye nas ma 'dres shing *//",
    "NG0370:677": "theg pa'i mtha' rnams dag byed pas //",
    "NG0370:678": "lhun gyis grub pa'i @#//",
    "NG0370:679": "don kun nyid //",
    "NG0370:680": "dus rnams kun gyi rang bzhin no //",
    "NG0370:681": "zhes gsungs so //",
    "NG0370:682": "rdzogs pa chen po byang chub kyi sems /",
    "NG0370:683": "thig le rgya mtsho gnas la 'jug pa'i rgyud las /",
    "NG0370:684": "lhun gyis grub pa'i le'u ste dgu pa'o //    // de nas sangs rgyas thams cad kyis //",
    "NG0370:685": "mchod pa'i tshogs rnams bkod pa las //",
    "NG0370:686": "phyogs rnams kun tu mchod byed cing *//",
    "NG0370:687": "rang gi ye shes ston par mdzad //",
    "NG0370:688": "byang chub sems dpa'i tshogs rnams kyis //",
    "NG0370:689": "don rgyas gsang ba'i rgyud bzung zhing *//",
    "NG0370:690": "de rnams ye shes zag pa med //",
    "NG0370:691": "byin rlabs skad cig mthu yis rtogs //",
    "NG0370:692": "gsang ba'i rgyud chen mthar phyin pa //",
    "NG0370:693": "dus gsum rgyal ba'i bka' bzhin du //",
    "NG0370:694": "kun tu bzang po'i bstan pa nyid //",
    "NG0370:695": "rang gi shes rab kyis bzung zhing *//",
    "NG0370:696": "nges par mchod cing bstod pa'i gnas //",
    "NG0370:697": "rgyud chen gsang ba mthar phyin pa //",
    "NG0370:698": "don kun ston pa'i mtshan ji ltar //",
    "NG0370:699": "kun bzang lha la gsol 'debs shing *//",
    "NG0370:700": "byang chub sems kyi mchod par rol //",
    "NG0370:701": "de dag bstan pa'i don bzhin du //",
    "NG0370:702": "mthar phyin rab tu rdzogs par mdzad //",
    "NG0370:703": "yongs kyi chos rnams thams cad ni //",
    "NG0370:704": "thig le chen po'i rang bzhin nyid //",
    "NG0370:705": "zab cing rgya che grangs med mod //",
    "NG0370:706": "rgya mtsho chen po'i rang bzhin te //",
    "NG0370:707": "yon tan tshogs rdzogs sgrib pa med //",
    "NG0370:708": "spro ba med cing bsdu ba med //",
    "NG0370:709": "skye ba med cing 'gag pa med //",
    "NG0370:710": "dngos med mtshan ma cir mi gnas //",
    "NG0370:711": "de ltar don kun gnas 'jug pa'i //",
    "NG0370:712": "mi gnyis ting 'dzin yul las 'das //",
    "NG0370:713": "theg pa sna tshogs ston pa'i gzhi //",
    "NG0370:714": "gsang ba'i mtha' rnams ma 'gags pa'o //",
    "NG0370:715": "rnam par mi rtog bsam gtan ni //",
    "NG0370:716": "nam mkha' bzhin du ye gnas pas //",
    "NG0370:717": "rtog pa'i smra bsam yul las 'das //",
    "NG0370:718": "zhes gsungs so //",
    "NG0370:719": "de nas rigs kyi de bzhin gshegs pa rnams kyis /",
    "NG0370:720": "phyogs thams cad mngon par bstod cing rjes su yi rangs te /",
    "NG0370:721": "spyi bos blangs so //",
    "NG0370:722": "thams cad ston pa bla na med //",
    "NG0370:723": "thams cad theg pa bla na med //",
    "NG0370:724": "gsang sngags phyag rgya'i dkyil 'khor du //",
    "NG0370:725": "ma lus chos rnams kun sbyor zhing *//",
    "NG0370:726": "rigs kun mngon par rdzogs pa dag / bcom ldan snying po khyod las byung *//",
    "NG0370:727": "ye shes chen po kun spyod pas //",
    "NG0370:728": "rigs kyi rigs te rigs kyi mchog / ces pa dang */",
    "NG0370:729": "rgyal ba kun gyis byang chub sems dpa'i tshogs rnams la dbang bskur zhing */",
    "NG0370:730": "bstan pa'i snying po dam pa 'di rjes su gdams so //",
    "NG0370:731": "rdzogs pa chen po chos nyid byang chub kyi sems /",
    "NG0370:732": "thig le rgya mtsho gnas la 'jug pa'i rgyud las /",
    "NG0370:733": "yongs su bsdu ba'i le'u ste bcu pa'o // //",
    "NG0370:734": "rdzogs pa chen po chos nyid byang chub kyi sems",
    "NG0370:735": "/ thig le rgya mtsho gnas la 'jug pa'i rgyud",
    "NG0370:736": "ces bya ba rdzogs so // // rgya gar gyi",
    "NG0370:737": "mkhan po bi ma la mi tra dang */"
}