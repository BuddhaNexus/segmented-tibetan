{
    "T02TD2900E:259b-0": "@259b # // rgya gar skad du /",
    "T02TD2900E:259b-1": "badzra kor dha dha ra s'a dha na n'a ma /",
    "T02TD2900E:259b-2": "bod skad du /",
    "T02TD2900E:259b-3": "khro bo rdo rje 'dzin pa'i sgrub pa'i thabs zhes bya ba /",
    "T02TD2900E:259b-4": "bla ma rje btsun pa'i zhabs la phyag 'tshal lo //",
    "T02TD2900E:259b-5": "rnal 'byor ba la gnod pa yi //",
    "T02TD2900E:259b-6": "'byung po'i tshogs rnams bsrung ba'i phyir //",
    "T02TD2900E:259b-7": "rdo rje 'dzin mchog sgrub pa'i thabs //",
    "T02TD2900E:259b-8": "'bad pa'i blo yis bsgrub par bya //",
    "T02TD2900E:259b-9": "dang por stan bde la 'dug ste //",
    "T02TD2900E:259b-10": "skad cig gcig gis rdo rje 'dzin //",
    "T02TD2900E:260a-0": "khro bo'i rgyal por @260a * //",
    "T02TD2900E:260a-1": "bskyed pa yi //",
    "T02TD2900E:260a-2": "snying ka'i sa bon 'phros pa las //",
    "T02TD2900E:260a-3": "'gro ba sbyangs pa rnam gsum bya //",
    "T02TD2900E:260a-4": "mchod pa'i lha rnams spyan drangs te //",
    "T02TD2900E:260a-5": "mnyes pa'i don du lus sprul bya //",
    "T02TD2900E:260a-6": "snying ga'i sa bon las byung ba'i //",
    "T02TD2900E:260a-7": "mchod pa rnam pa lnga dag kyang //",
    "T02TD2900E:260a-8": "spro bsdu'i tshul gyis brgyan par bya //",
    "T02TD2900E:260a-9": "aom badzra sa manta aa garbha badzra pushpe h'um /",
    "T02TD2900E:260a-10": "badzra dh'u pe h'um /",
    "T02TD2900E:260a-11": "badzra d'i pe h'um /",
    "T02TD2900E:260a-12": "badzra gandhe h'um /",
    "T02TD2900E:260a-13": "badzra ni wi dye h'um /",
    "T02TD2900E:260a-14": "de nas pus mo sar btsugs te //",
    "T02TD2900E:260a-15": "rdo rje thal mo sbyar nas kyang //",
    "T02TD2900E:260a-16": "rab tu gus pas 'di brjod bya //",
    "T02TD2900E:260a-17": "bsags sdig ji snyed bshags par bgyi //",
    "T02TD2900E:260a-18": "tshogs rnams kun la rjes yi rang //",
    "T02TD2900E:260a-19": "zab mo'i 'khor lo bskor bar bskul //",
    "T02TD2900E:260a-20": "mya ngan mi 'da' bzhugs su gsol //",
    "T02TD2900E:260a-21": "dge ba thams cad mchog tu bsngo //",
    "T02TD2900E:260a-22": "lus nyid kyang ni rnam par dbul //",
    "T02TD2900E:260a-23": "byang chub sems ni rab bskyed bya //",
    "T02TD2900E:260a-24": "bdag gis rdzogs sangs rgyas thob shog / de nas byams dang snying rje dang //",
    "T02TD2900E:260a-25": "dga' ba btang snyoms bsgom par bya //",
    "T02TD2900E:260a-26": "de nas snod bcud rnam par sbyangs //",
    "T02TD2900E:260a-27": "aom aa k'a ro mu kham sarba dharm'a n'am a'adya nutpanna tv'a ta /",
    "T02TD2900E:260a-28": "ces brjod pas chos thams cad stong pa nyid du bsgom mo //",
    "T02TD2900E:260a-29": "h'um las rgya gram dra ba'i mchog / padma zla ba'i steng dag tu //",
    "T02TD2900E:260a-30": "h'um las khro bo'i skur bskyed bya //",
    "T02TD2900E:260a-31": "badzra h'um ka ra zhes bas //",
    "T02TD2900E:260a-32": "rab tu 'jigs pa'i khro bo ni //",
    "T02TD2900E:260a-33": "aindra n'i la'i kha dog can //",
    "T02TD2900E:260a-34": "zhal gcig spyan gsum 'jigs pa bzhin //",
    "T02TD2900E:260a-35": "sma ra mgo skyes ser la mdzas //",
    "T02TD2900E:260a-36": "sbrul sngon za zhing mche ba gcig //",
    "T02TD2900E:260a-37": "g-yas na rdo rje gdengs pa'i tshul //",
    "T02TD2900E:260a-38": "g-yon pa bsdigs pa'i mdzub mo ste //",
    "T02TD2900E:260a-39": "sprul nag se ral kha ru bzung //",
    "T02TD2900E:260a-40": "aa la la yi gad mo sgrogs //",
    "T02TD2900E:260a-41": "klu brgyad dag gis brgyan pa'i sku //",
    "T02TD2900E:260a-42": "padma'i gdan la brkyang bskum bzhugs //",
    "T02TD2900E:260a-43": "stag gi pags pas smad dkris pa //",
    "T02TD2900E:260a-44": "brgyan la ye shes sems bsgom bya //",
    "T02TD2900E:260a-45": "sa bon 'od kyis mchog bkug nas //",
    "T02TD2900E:260a-46": "gong gi mchod pas mnyes byas te ;",
    "T02TD2900E:260a-47": "/ bstod pa'i rgyal po 'di yang brjod //",
    "T02TD2900E:260a-48": "aom na ma: sv'a h'a ri shrushto pa yam na ma: shrud kri badzra p'a ni na ma: sa ro na pam sarba wa sh'ushn'i sha ka ri he he he /",
    "T02TD2900E:260a-49": "dza:h'um bam ho:sa gnyis med nas //",
    "T02TD2900E:260a-50": "lha mo bzhi las dbang blangs pa'i //",
    "T02TD2900E:260a-51": "rtags ni mi bskyod cod pan rtser //",
    "T02TD2900E:260b-0": "yi ge gsum gyis byin @260b gyis brlabs //",
    "T02TD2900E:260b-1": "yid bzhin 'khor lo'i bzlas pa ni //",
    "T02TD2900E:260b-2": "ta dya th'a bho bho zhes bya ba nas //",
    "T02TD2900E:260b-3": "r'a dzny'a pa ya ti sv'a h'a zhes bya ba'i bar du'o //",
    "T02TD2900E:260b-4": "sgra che ma yin chung ma yin //",
    "T02TD2900E:260b-5": "rang bzhin gsal ba'i bzlas pa ni //",
    "T02TD2900E:260b-6": "mi skyo bar du ci bder bya //",
    "T02TD2900E:260b-7": "de nas spro bsdu ji snyed pa'i //",
    "T02TD2900E:260b-8": "mtha' la bsdu ba byas nas kyang //",
    "T02TD2900E:260b-9": "stong pa nyid du bsgom par bya //",
    "T02TD2900E:260b-10": "slar la bskyed la phyag rgya dkrol //",
    "T02TD2900E:260b-11": "aom a'a:h'um mu: de nas spyod pa ci bder spyod //",
    "T02TD2900E:260b-12": "dam tshig nga rgyal gtang mi bya //",
    "T02TD2900E:260b-13": "de thun bzhi yi sbyor ba yis //",
    "T02TD2900E:260b-14": "brtson par byas na nges par 'grub //",
    "T02TD2900E:260b-15": "dad ldan bla ma ldan pa dang //",
    "T02TD2900E:260b-16": "dbang dang dam tshig ldan pa la //",
    "T02TD2900E:260b-17": "bcom ldan rdo rje 'dzin mchog gi //",
    "T02TD2900E:260b-18": "mchog gi dngos grub nyer rnyed 'gyur //",
    "T02TD2900E:260b-19": "khro rgyal rdo rje 'dzin mchog gi //",
    "T02TD2900E:260b-20": "sgrub thabs dam pa 'di dag nyid //",
    "T02TD2900E:260b-21": "bdag gis brtsam par mi rigs kyang //",
    "T02TD2900E:260b-22": "rgyud 'grel dgongs pa las btus byas //",
    "T02TD2900E:260b-23": "'di las byung ba'i dge ba yis //",
    "T02TD2900E:260b-24": "'gro rnams rdo rje 'dzin par shog / khro bo rdo rje 'dzin pa'i sgrub thabs zhes bya ba rdzogs so /",
    "T02TD2900E:260b-26": "// / slob dpon ba su dha badzras mdzad pa'o//"
}