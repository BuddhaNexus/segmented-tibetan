{
    "T02D1301:199b-0": "@199b # // rgya gar skad du /",
    "T02D1301:199b-1": "he badzra s'a dha no pi ka / bod skad du /",
    "T02D1301:199b-2": "kye'i rdo rje'i sgrub pa'i thabs /",
    "T02D1301:199b-3": "dpal he ru ka la phyag 'tshal lo //",
    "T02D1301:199b-4": "ye shes gnyis med rgyu dang bral //",
    "T02D1301:199b-5": "de bzhin tshogs bral gang gi gnas //",
    "T02D1301:199b-6": "dpal ldan khrag 'thung phyag 'tshal te //",
    "T02D1301:199b-7": "de bsten cho ga bstan par bya //",
    "T02D1301:199b-8": "gsang ba'i don ldan sgrub pa pos //",
    "T02D1301:199b-9": "yang dag don ldan dam tshig dang //",
    "T02D1301:199b-10": "phyi nang gsang ba'i sdom pa shes //",
    "T02D1301:200a-0": "@200a * // slob dpon gsang dang shes rab dang //",
    "T02D1301:200a-1": "de bzhin bzhi pa'i dbang ldan pas //",
    "T02D1301:200a-2": "bsgom pa'i mchog ni bsgrub par 'gyur //",
    "T02D1301:200a-3": "shing gcig drung ngam dur khrod du //",
    "T02D1301:200a-4": "bsgom pa dag ni dge bar gsungs //",
    "T02D1301:200a-5": "yang na dben zhing dgon pa dang //",
    "T02D1301:200a-6": "ma mo'i gnas la sogs de bzhin //",
    "T02D1301:200a-7": "yang na bde zhing nyams dga' bar //",
    "T02D1301:200a-8": "rang gi 'dod pa bsgrub par bya //",
    "T02D1301:200a-9": "der ni bde zhing rgya che ba'i //",
    "T02D1301:200a-10": "stan la rnam par 'dug nas ni //",
    "T02D1301:200a-11": "me tog la sogs bye brag dang //",
    "T02D1301:200a-12": "bdud rtsi yis ni bsang gtor bya //",
    "T02D1301:200a-13": "rdo rjes mkha' snying dbus gnas par //",
    "T02D1301:200a-14": "nyi ma'i dkyil 'khor bsam par bya //",
    "T02D1301:200a-15": "de la h'um yig 'bar ba yis //",
    "T02D1301:200a-16": "mtshon cha mchog ni spro bar bya //",
    "T02D1301:200a-17": "mkha' dbyings til gang bzhin rgyas pa'i //",
    "T02D1301:200a-18": "rang gi dkyil 'khor mchog bkug ste //",
    "T02D1301:200a-19": "rang snying sa bon mchog skyes pa'i //",
    "T02D1301:200a-20": "lha mo rnams kyis mchod par bya //",
    "T02D1301:200a-21": "goo r'i zla ba'i mtshan ma dang //",
    "T02D1301:200a-22": "tsoo r'i nyi ma'i snod 'dzin te //",
    "T02D1301:200a-23": "be t'a l'i yi lag na chu'o //",
    "T02D1301:200a-24": "ghasma r'i ni sman 'dzin te //",
    "T02D1301:200a-25": "pukka s'i ni rdo rje'o //",
    "T02D1301:200a-26": "sa ba r'i ni de bzhin bcud //",
    "T02D1301:200a-27": "tsandal'i ni rnge chung 'khrol //",
    "T02D1301:200a-28": "dombi chags chen rjes chags pas //",
    "T02D1301:200a-29": "snying gar yongs su 'khyud pa ste //",
    "T02D1301:200a-30": "'di rnams kyis ni gtso bo mchod //",
    "T02D1301:200a-31": "de rjes bsod nams yan lag go //",
    "T02D1301:200a-32": "gsum gyi skyabs 'gro sogs bya ste //",
    "T02D1301:200a-33": "'di ltar phyag 'tshal skyabs 'gro dang //",
    "T02D1301:200a-34": "sdig bshags bsod nams rjes yi rang //",
    "T02D1301:200a-35": "byang chub mchog tu sems bskyed dang //",
    "T02D1301:200a-36": "dam bca' bdag lus dbul bar bya //",
    "T02D1301:200a-37": "de nas dang por byams pa ste //",
    "T02D1301:200a-38": "de rjes snying rje rnam par bsgom //",
    "T02D1301:200a-39": "gsum par dga' ba bsgom par bya //",
    "T02D1301:200a-40": "kun gyi tha mar btang snyoms so //",
    "T02D1301:200a-41": "de nas ye shes blta ba'i phyir //",
    "T02D1301:200a-42": "phyi dang nang gi dngos 'di kun //",
    "T02D1301:200a-43": "rnam dag stong par rnam dpyad de //",
    "T02D1301:200a-44": "sprin med nam mkha' ltar bsams nas //",
    "T02D1301:200a-45": "gsang sngags 'di ni brjod par bya //",
    "T02D1301:200a-46": "aom sh'u n+ya t'a dzny'a na badzra sva bh'a a'atma ko&amp; ham //",
    "T02D1301:200a-47": "sems brtan byed pa'i gsang sngags 'dis //",
    "T02D1301:200a-48": "stong pa nyid las sems kyi dngos //",
    "T02D1301:200a-49": "aa ham ao dang ldan pa ni //",
    "T02D1301:200a-50": "aom dbus ham gis 'brel pa las //",
    "T02D1301:200a-51": "ram la nyi ma bdun bsams te //",
    "T02D1301:200a-52": "de la h'um las byung ba yi //",
    "T02D1301:200a-53": "sna tshogs rdo rje bsgom par bya //",
    "T02D1301:200b-0": "rdo rje des kyang ra @200b ba dang //",
    "T02D1301:200b-1": "dra ba 'ching ba'ang bsgom par bya //",
    "T02D1301:200b-2": "de dbus mkha' dbyings bdag nyid kyis //",
    "T02D1301:200b-3": "shes rab ae gzugs bsgom par bya //",
    "T02D1301:200b-4": "de steng sa dang chu dang ni //",
    "T02D1301:200b-5": "me dang rlung gi dkyil 'khor rnams //",
    "T02D1301:200b-6": "ljang gu dkar po dmar po dang //",
    "T02D1301:200b-7": "du ba'i mdog tu bsam par bya //",
    "T02D1301:200b-8": "gru bzhi zlum po gru gsum dang //",
    "T02D1301:200b-9": "zla kham dbyibs su rnam par bsam //",
    "T02D1301:200b-10": "de steng aom ldan aa ham ni //",
    "T02D1301:200b-11": "bdag nyid ngo bo gnas bsams te //",
    "T02D1301:200b-12": "ae gzugs nas ni aa ham bar //",
    "T02D1301:200b-13": "thams cad 'dres gyur 'khor lor 'gyur //",
    "T02D1301:200b-14": "gru bzhi pa la sgo bzhi pa //",
    "T02D1301:200b-15": "ka ba brgyad kyis nye bar brgyan //",
    "T02D1301:200b-16": "dra ba dra phyed yang dag ldan //",
    "T02D1301:200b-17": "rdo rje thig gis yongs brgyan pa'o //",
    "T02D1301:200b-18": "de stengs chos dbyings bdag nyid kyi //",
    "T02D1301:200b-19": "ro ni mkhas pas rab bsgoms te //",
    "T02D1301:200b-20": "de la a'a li k'a li las //",
    "T02D1301:200b-21": "'byung ba nyi ma zla ba bsam //",
    "T02D1301:200b-22": "de dag rab tu sa bon ni //",
    "T02D1301:200b-23": "aa dang h'um las gyur pa yi //",
    "T02D1301:200b-24": "rdo rje gri gug bsgom par bya //",
    "T02D1301:200b-25": "de la rang sems bdag nyid kyi //",
    "T02D1301:200b-26": "aa ham yongs su zhugs pa ni //",
    "T02D1301:200b-27": "dam pa'i dga' ba'i rang bzhin gyis //",
    "T02D1301:200b-28": "sems dpar 'di de brjod pa'o //",
    "T02D1301:200b-29": "de rnams gcig tu 'dres pa las //",
    "T02D1301:200b-30": "ye shes lnga yi bdag nyid kyi //",
    "T02D1301:200b-31": "he ru kar ni rnam par bsgom //",
    "T02D1301:200b-32": "zla ba me long ye shes te //",
    "T02D1301:200b-33": "de bzhin nyi ma mnyam pa nyid //",
    "T02D1301:200b-34": "sa bon las byung mtshan ma ni //",
    "T02D1301:200b-35": "so sor rtog par gsungs pa'o //",
    "T02D1301:200b-36": "dbyer med 'dres pa nan tan te //",
    "T02D1301:200b-37": "skur gyur chos dbyings ye shes yin //",
    "T02D1301:200b-38": "sku mdog sngo rengs shar ba'i 'od //",
    "T02D1301:200b-39": "bindu dmar po 'dra ba'i spyan //",
    "T02D1301:200b-40": "dbu skra kham pa gyen du 'khyil //",
    "T02D1301:200b-41": "phyag rgya lnga yis rnam par brgyan //",
    "T02D1301:200b-42": "'khor lo snyan cha phyag gdub dang //",
    "T02D1301:200b-43": "mgur chu dang ni ske rags rnams //",
    "T02D1301:200b-44": "sangs rgyas lngar ni dag ba yis //",
    "T02D1301:200b-45": "'di rnams phyag rgyar rab tu bsgrags //",
    "T02D1301:200b-46": "lo grangs bcu drug lta bu la //",
    "T02D1301:200b-47": "rab tu khros pa'i lta stangs can //",
    "T02D1301:200b-48": "g-yon na rdo rje thod pa dang //",
    "T02D1301:200b-49": "gnyis pa yum gyi bdag nyid kyis //",
    "T02D1301:200b-50": "kha tv'am ga yang 'khyud pa'o //",
    "T02D1301:200b-51": "g-yas na rdo rje nag po ste //",
    "T02D1301:200b-52": "h'um gi sgra 'byin bdag nyid can //",
    "T02D1301:200b-53": "zhe sdang bdag nyid bsgom par bya //",
    "T02D1301:200b-54": "gal te phyag rgya byed 'dod na //",
    "T02D1301:200b-55": "g-yon gyi dang po ka p'a la //",
    "T02D1301:200b-56": "lha dang lha min khrag gis bkang //",
    "T02D1301:200b-57": "g-yas kyi dang po rdo rje ste //",
    "T02D1301:201a-0": "@201a * // lhag pa'i phyag gnyis ji lta ba //",
    "T02D1301:201a-1": "rang dang 'dra ba'i phag mos 'khyud //",
    "T02D1301:201a-2": "gzhan yang sngon nyid ji lta ba'o //",
    "T02D1301:201a-3": "gzhan yang zhal gsum phyag drug ste //",
    "T02D1301:201a-4": "g-yas pa'i zhal ni skya rengs 'dra //",
    "T02D1301:201a-5": "g-yon pa dmar po gcer bu ste //",
    "T02D1301:201a-6": "g-yon gyi dang po tri sh'u la //",
    "T02D1301:201a-7": "g-yas kyi dang po rdo rje'o //",
    "T02D1301:201a-8": "g-yon pa gnyis pa dril bu dang //",
    "T02D1301:201a-9": "g-yas pa gnyis pa karta ri //",
    "T02D1301:201a-10": "lhag mas rdo rje lu gu rgyud //",
    "T02D1301:201a-11": "gri dang thod pa bsnams pas 'khyud //",
    "T02D1301:201a-12": "gzhan ni sngo bzhin yum de bzhin //",
    "T02D1301:201a-13": "gzhan yang bsgom par bya ba ni //",
    "T02D1301:201a-14": "zhal brgyad pa la zhabs bzhi pa //",
    "T02D1301:201a-15": "bcu drug phyag gis rnam par brgyan //",
    "T02D1301:201a-16": "bdud bzhi zhabs kyis rnam par mnan //",
    "T02D1301:201a-17": "'jigs pa dag kyang 'jigs par byed //",
    "T02D1301:201a-18": "mgo bo'i phreng bas rnam brgyan cing //",
    "T02D1301:201a-19": "nyi ma la bzhugs gar gyis stabs //",
    "T02D1301:201a-20": "sna tshogs rdo rje spyi bor 'chang //",
    "T02D1301:201a-21": "kha dog nag po 'jigs par byed //",
    "T02D1301:201a-22": "rang zhal nas ni h'um 'phro zhing //",
    "T02D1301:201a-23": "sku la thal bas rnam par byugs //",
    "T02D1301:201a-24": "bdag med ma dang mnyam ldan pa'i //",
    "T02D1301:201a-25": "dga' ba'i sbyor bas snyoms par 'jug / rnam par mi rtog bde ba yi //",
    "T02D1301:201a-26": "mi rtog rang bzhin bde bar gnas //",
    "T02D1301:201a-27": "dang po'i zhal ni nag po che //",
    "T02D1301:201a-28": "g-yas pa me tog kunda 'dra //",
    "T02D1301:201a-29": "dpa' bo g-yon pa dmar ba che //",
    "T02D1301:201a-30": "steng gi zhal ni rnam par gtsigs //",
    "T02D1301:201a-31": "nyi shu rtsa bzhi'i spyan dang ldan //",
    "T02D1301:201a-32": "lhag ma'i zhal ni bung ba 'dra //",
    "T02D1301:201a-33": "g-yas kyi 'bar ba'i phyag brgyad na //",
    "T02D1301:201a-34": "padma bhandha brgyad nang du //",
    "T02D1301:201a-35": "glang po rta dang bong bu dang //",
    "T02D1301:201a-36": "ba lang rnga mo mi dag dang //",
    "T02D1301:201a-37": "byi la dang ni seng ge rnams //",
    "T02D1301:201a-38": "rim pa bzhin du shes par bya //",
    "T02D1301:201a-39": "sa dang chu dang rlung dang me //",
    "T02D1301:201a-40": "zla ba nyi ma de bzhin yang //",
    "T02D1301:201a-41": "gshin rje dang ni gnod sbyin rnams //",
    "T02D1301:201a-42": "g-yon gyi bhandha brgyad du'o //",
    "T02D1301:201a-43": "sgeg dang dpa' dang mi sdug dang //",
    "T02D1301:201a-44": "rgod dang khro dang 'jigs par byed //",
    "T02D1301:201a-45": "snying rje ngo mtshar zhi la sogs //",
    "T02D1301:201a-46": "'bar ba'i gar dgu nyams dang ldan //",
    "T02D1301:201a-47": "zhabs kyis sa la brdabs mdzad cing //",
    "T02D1301:201a-48": "lha min lha la bsdigs mdzad pa'i //",
    "T02D1301:201a-49": "rang gi snying gar ra yig las //",
    "T02D1301:201a-50": "byung ba'i nyi ma'i dkyil 'khor bsgom //",
    "T02D1301:201a-51": "de nas thabs dang shes rab kyi //",
    "T02D1301:201a-52": "ngo bo nyid kyi h'um yig go //",
    "T02D1301:201a-53": "rdo rje yi ge h'um las byung //",
    "T02D1301:201a-54": "kha dog nag po drag po che //",
    "T02D1301:201a-55": "rdo rje lte ba'i dbus gnas par //",
    "T02D1301:201b-0": "@201b de nyid h'um du bsgom par bya //",
    "T02D1301:201b-1": "gzhan yang h'um yig yongs gyur pa'i //",
    "T02D1301:201b-2": "zhe sdang bdag nyid rnam par bsgom //",
    "T02D1301:201b-3": "rdo rje las byung nag po che //",
    "T02D1301:201b-4": "'dam skyes sngon po rab 'dra ba'i //",
    "T02D1301:201b-5": "yang na sngo rengs shar ba 'dra //",
    "T02D1301:201b-6": "dad pas nges par bsgom par bya //",
    "T02D1301:201b-7": "de nas gzhal yas yid 'ong pa'i //",
    "T02D1301:201b-8": "ma mo'i 'khor lo bsgom bya ste //",
    "T02D1301:201b-9": "yab yum gnyis su med pa yi //",
    "T02D1301:201b-10": "yid 'ong sbyor ba'i dgyes pa las //",
    "T02D1301:201b-11": "byung ba'i goo r'i dbang po'i phyogs //",
    "T02D1301:201b-12": "shar gyi sgor ni rnam par gnas //",
    "T02D1301:201b-13": "gnyis su med pa'i sbyor ba las //",
    "T02D1301:201b-14": "byung ba'i tsoo r'i yang spros te //",
    "T02D1301:201b-15": "lho phyogs sgo skyong tsoo r'i gnas //",
    "T02D1301:201b-16": "'jam po 'jug pa sbyor ba las //",
    "T02D1301:201b-17": "be t'a l'i yang dbyung bar bya //",
    "T02D1301:201b-18": "spros nas bdud 'joms nub sgor ro //",
    "T02D1301:201b-19": "snyoms 'jug sbyor ba chen po las //",
    "T02D1301:201b-20": "ghasma r'i yang dbyung bar bya //",
    "T02D1301:201b-21": "spros nas byang gi sgo ru ni //",
    "T02D1301:201b-22": "khro mo'i gzugs su rnam par gnas //",
    "T02D1301:201b-23": "gnyis sprad pa yi sbyor ba yis //",
    "T02D1301:201b-24": "pukka s'i yang dbyung bar bya //",
    "T02D1301:201b-25": "spros nas dbang ldan grva ru ni //",
    "T02D1301:201b-26": "'khrug pa'i gzugs su rnam par gnas //",
    "T02D1301:201b-27": "gzhan yang gnyis med sbyor ba las //",
    "T02D1301:201b-28": "sha ba r'i ni me yi grva / tsandal'i ni srin po'i phyogs //",
    "T02D1301:201b-29": "dombi rlung gi grva ru'o //",
    "T02D1301:201b-30": "goo r'i g-yas na gri gug ste //",
    "T02D1301:201b-31": "g-yon pa na ni de bzhin nya //",
    "T02D1301:201b-32": "tsoo r'i g-yas na rnge'u chung ste //",
    "T02D1301:201b-33": "g-yon pa'i phyag na phag pa'o //",
    "T02D1301:201b-34": "pe t'a l'i g-yas rus sbal te //",
    "T02D1301:201b-35": "g-yon na padma bhandha'o //",
    "T02D1301:201b-36": "ghasma r'i ni g-yas na sbrul //",
    "T02D1301:201b-37": "g-yon pa na ni rnal 'byor snod //",
    "T02D1301:201b-38": "pukka s'i g-yas seng ge ste //",
    "T02D1301:201b-39": "g-yon na de bzhin dgra sta'o //",
    "T02D1301:201b-40": "sa ba r'i g-yas dge slong ste //",
    "T02D1301:201b-41": "g-yon na de bzhin bsreg shang ngo //",
    "T02D1301:201b-42": "tsandal'i g-yas 'khor lo ste //",
    "T02D1301:201b-43": "g-yon pa na ni de bzhin gshol //",
    "T02D1301:201b-44": "dombi g-yas na rdo rje ste //",
    "T02D1301:201b-45": "g-yon na de bzhin sdigs 'dzub po //",
    "T02D1301:201b-46": "goo r'i la sogs phyag gnyis gsungs //",
    "T02D1301:201b-47": "skyil krung phyed ma gar gyi stab sa //",
    "T02D1301:201b-48": "spyan gsum skra ni gyen du brdzes //",
    "T02D1301:201b-49": "phyag rgya lnga yis rnam par brgyan //",
    "T02D1301:201b-50": "goo r'i sku mdog nag por 'gyur //",
    "T02D1301:201b-51": "tsoo r'i btsod dang 'dra ba ste //",
    "T02D1301:201b-52": "be t'a l'i ni gser btso ma //",
    "T02D1301:201b-53": "ghasma markata lta bu ste //",
    "T02D1301:201b-54": "pukka aindra n'i la 'dra //",
    "T02D1301:201b-55": "zla 'od lta bu'i sa pa r'i //",
    "T02D1301:201b-56": "tsandal'i ni nam mkha'i mdog /dombi sna tshogs dag tu bshad //",
    "T02D1301:202a-0": "tshangs dang dbang bo nye @202a * //",
    "T02D1301:202a-1": "dbang po //",
    "T02D1301:202a-2": "drag po gshin rje gnod sbyin dang //",
    "T02D1301:202a-3": "bden bral na ni thags bzangs ris //",
    "T02D1301:202a-4": "goo r'i la sogs lha mo yi //",
    "T02D1301:202a-5": "rim bzhin gdan du shes par bya //",
    "T02D1301:202a-6": "de rnams sa bon 'di yin no //",
    "T02D1301:202a-7": "gam tsam bam gham pam sam lam dam //",
    "T02D1301:202a-8": "bdag pos sa bon 'di dag las //",
    "T02D1301:202a-9": "de rnams gdon pa nyid du bya //",
    "T02D1301:202a-10": "de nas rang gi rig ma dang //",
    "T02D1301:202a-11": "rdo rje 'dzin ma 'dod chags ches //",
    "T02D1301:202a-12": "'od du zhu bar gyur pa las //",
    "T02D1301:202a-13": "mtshams kyi lha mo bshes gnyen mos //",
    "T02D1301:202a-14": "sna tshogs glu yis mchod de bskul //",
    "T02D1301:202a-15": "kye yi rdo rje thugs rjes gzigs te pukka bdag la skyobs //",
    "T02D1301:202a-16": "bde ba chen po sbyar ba bdag 'dod stong pa'i rang bzhin bsal te bzhengs su gsol //",
    "T02D1301:202a-17": "stong pa'i rang bzhin bsal nas sa yi dngos grub dgos don du //",
    "T02D1301:202a-18": "gal te gson par mchis bzhed kye yi rdo rje bzhengs su gsol //",
    "T02D1301:202a-19": "tsanda bdag gis khyod med phyogs ma mthong nas gsol 'debs na //",
    "T02D1301:202a-20": "lha la sogs pa'i 'jig rten bsgral bar dam bcas ci slad bzhugs //",
    "T02D1301:202a-21": "bdag ni do mbi'i mtshan ma med pa khyod kyi sems ni shes pa ste //",
    "T02D1301:202a-22": "thugs rje med pa de mi rung bas rdzu 'phrul lta bur bzhengs su gsol //",
    "T02D1301:202a-23": "de dag gsan nas sngon bzhin du //",
    "T02D1301:202a-24": "a'a: h'um dag las rdo rje 'dzin //",
    "T02D1301:202a-25": "chen po 'od du zhu las bzhengs //",
    "T02D1301:202a-26": "de nas zhe sdang bdag nyid kyi //",
    "T02D1301:202a-27": "rang snying sa bon las byung ba'i //",
    "T02D1301:202a-28": "'bar ba nag po lcags kyu yis //",
    "T02D1301:202a-29": "khams gsum gnas pa'i sangs rgyas rnams //",
    "T02D1301:202a-30": "spyan drangs ma mo brgyad rnams kyis //",
    "T02D1301:202a-31": "sngon bzhin mchod de gsol ba gdab //",
    "T02D1301:202a-32": "bdag nyid chen po bcom ldan 'das //",
    "T02D1301:202a-33": "bcom ldan rnams kyis dbang bskur ba //",
    "T02D1301:202a-34": "de bzhin gshegs pa thams cad kyis //",
    "T02D1301:202a-35": "bdag la dbang bskur rab tu stsol //",
    "T02D1301:202a-36": "aom aa bhi shinytsa tu m'am sa rba badzra ta th'a ga ta aa dhishth'a na /",
    "T02D1301:202a-37": "de skad gsol ba btab pa yis //",
    "T02D1301:202a-38": "bde gshegs de dag thams cad kun //",
    "T02D1301:202a-39": "he ru ka yi skur gyur te //",
    "T02D1301:202a-40": "bde gshegs lnga yi bdag nyid kyi //",
    "T02D1301:202a-41": "bdud rtsi bum pas dbang bskur te //",
    "T02D1301:202a-42": "de tshe me tog gur gum char //",
    "T02D1301:202a-43": "'bab dang rnga yi sgra grag cing //",
    "T02D1301:202a-44": "gzugs kyi rdo rje ma sogs dang //",
    "T02D1301:202a-45": "spyan sogs rdo rje dbyangs rnams kyis //",
    "T02D1301:202a-46": "dbang bskur rab tu byas pa yis //",
    "T02D1301:202b-0": "thugs kyi dbang phyug @202b sogs sangs rgyas //",
    "T02D1301:202b-1": "dbu rgyan du ni gyur par bya //",
    "T02D1301:202b-2": "mi bskyod rtag dang rin chen dbang //",
    "T02D1301:202b-3": "mtha' yas de bzhin gshegs rnams kyis //",
    "T02D1301:202b-4": "pukka s'i sogs mtshams gnas pa //",
    "T02D1301:202b-5": "rim pa bzhin du rgya yis gdab //",
    "T02D1301:202b-6": "zhe sdang gti mug ser sna dang //",
    "T02D1301:202b-7": "'dod chags rdo rje ma yis ni //",
    "T02D1301:202b-8": "sgo gnas kee ri la sogs pa //",
    "T02D1301:202b-9": "rim bzhin du ni gdab par bya //",
    "T02D1301:202b-10": "rgya yi gdab cing mtshan pas na //",
    "T02D1301:202b-11": "des 'dir rgyas zhes bya ba yin //",
    "T02D1301:202b-12": "rang snying sa bon 'od zer gyis //",
    "T02D1301:202b-13": "sangs rgyas rnams ni gzhug byas te //",
    "T02D1301:202b-14": "bdud rtsi myang ba'i sbyor ba yis //",
    "T02D1301:202b-15": "de dag tshim pa nyid du bya //",
    "T02D1301:202b-16": "rlung dang me yi dkyil 'khor ni //",
    "T02D1301:202b-17": "zla gam gru gsum kha dog gnyis //",
    "T02D1301:202b-18": "yi ge yam dang ram gyis mtshan //",
    "T02D1301:202b-19": "ba dan dang ni rdo rjes mdzes //",
    "T02D1301:202b-20": "de steng bhandha aa las byung //",
    "T02D1301:202b-21": "der ni ye shes bdud rtsis bkang //",
    "T02D1301:202b-22": "yi ge h'um las rab bskyed pa'i //",
    "T02D1301:202b-23": "rdo rje las byung aom gyis mtshan //",
    "T02D1301:202b-24": "de nyid gsum gyis byin brlabs pa'i //",
    "T02D1301:202b-25": "bdud rtsi lha yi sbyor bas bsang //",
    "T02D1301:202b-26": "mchod dang bstod pa nyid du bya //",
    "T02D1301:202b-27": "dag pa'i rang bzhin shes par bya //",
    "T02D1301:202b-28": "gzugs dang tshor ba 'du shes dang //",
    "T02D1301:202b-29": "'du byed rnam shes phung por ni //",
    "T02D1301:202b-30": "rdo rje ma dang goo r'i dang //",
    "T02D1301:202b-31": "chu yi lha mo mkha' 'gro ma //",
    "T02D1301:202b-32": "bdag med rnal 'byor mar dag go //",
    "T02D1301:202b-33": "sa chu me rlung 'byung ba bzhi //",
    "T02D1301:202b-34": "pukka s'i la sogs pa'i dngos //",
    "T02D1301:202b-35": "gzugs sbra dri ro reg bya chos //",
    "T02D1301:202b-36": "goo r'i tsoo r'i be t'a l'i //",
    "T02D1301:202b-37": "ghasma sa spyod mkha' spyod do //",
    "T02D1301:202b-38": "mig dang rna ba sna dang lce //",
    "T02D1301:202b-39": "lus dang yid kyi dbang po ni //",
    "T02D1301:202b-40": "gti mug zhe sdang ser sna dang //",
    "T02D1301:202b-41": "'dod chags phrag dog rdo rje dang //",
    "T02D1301:202b-42": "bdag med rnal 'byor mar shes bya //",
    "T02D1301:202b-43": "'khor lo snyan cha mgur chu dang //",
    "T02D1301:202b-44": "phyag gdub ska rags phyag rgya lnga //",
    "T02D1301:202b-45": "mi bskyong mtha' yas rin chen dbang //",
    "T02D1301:202b-46": "snang mdzad don grub bdag nyid do //",
    "T02D1301:202b-47": "phyag gnyis thabs dang shes rab ste //",
    "T02D1301:202b-48": "phyag bzhi bdud bzhi rnam par dag / phyag drug pha rol phyin drug go //",
    "T02D1301:202b-49": "bcu drug phyag tu gsungs pa ni //",
    "T02D1301:202b-50": "stong pa bcu drug bdag nyid do //",
    "T02D1301:202b-51": "zhal gcig stong pa nyid kyi sgo //",
    "T02D1301:202b-52": "zhal gsum rnam par thar pa gsum //",
    "T02D1301:202b-53": "zhal brgyad rnam par thar pa brgyad //",
    "T02D1301:202b-54": "zhabs bzhi bdud bzhi dag pa nyid //",
    "T02D1301:202b-55": "spyan ni dag pa'i rdo rje gsum //",
    "T02D1301:203a-0": "dbang po drug @203a * //",
    "T02D1301:203a-1": "dang phung po lnga //",
    "T02D1301:203a-2": "skye mched drug dang 'byung ba rnams //",
    "T02D1301:203a-3": "ngo bo nyid kyis rnam dag pas //",
    "T02D1301:203a-4": "sna tshogs dag cing rnam par grol //",
    "T02D1301:203a-5": "gzugs yul la sogs gang gi yang //",
    "T02D1301:203a-6": "rnal 'byor pa yis mig yor tshul //",
    "T02D1301:203a-7": "thams cad rang bzhin gyis dag phyir //",
    "T02D1301:203a-8": "sangs rgyas rdzu 'phrul sna tshogs so //",
    "T02D1301:203a-9": "rnam par dag pa byas nas ni //",
    "T02D1301:203a-10": "rnal 'byor sdom pa'i bdag nyid dang //",
    "T02D1301:203a-11": "phyi nang bzlas pa brtsam par bya //",
    "T02D1301:203a-12": "de la 'di ni sdom pa ste //",
    "T02D1301:203a-13": "ae wam ma y'a'i bdag nyid kyis //",
    "T02D1301:203a-14": "'khor lo bzhi ni lus la gnas //",
    "T02D1301:203a-15": "'di ltar sprul pa'i chos dang ni //",
    "T02D1301:203a-16": "longs spyod bde chen 'khor lo rnams //",
    "T02D1301:203a-17": "lte ba snying ga mgul pa dang //",
    "T02D1301:203a-18": "spyi bor rim bzhin shes par bya //",
    "T02D1301:203a-19": "'khor lo rnams kyi padma ni //",
    "T02D1301:203a-20": "drug cu rtsa bzhi de bzhin brgyad //",
    "T02D1301:203a-21": "bcu drug sum cu gnyis su shes //",
    "T02D1301:203a-22": "sa bon aom dang h'um dang ni //",
    "T02D1301:203a-23": "aom dang ham ste rim bzhin no //",
    "T02D1301:203a-24": "a'a li k'a li sprul pa la //",
    "T02D1301:203a-25": "yongs su bskor bar shes par bya //",
    "T02D1301:203a-26": "bde gshegs yab yum sa bon gyis //",
    "T02D1301:203a-27": "chos kyi 'khor lo de bzhin bskor //",
    "T02D1301:203a-28": "yi ge ai ae 'dren bcas pas //",
    "T02D1301:203a-29": "longs spyod 'khor lo bskor pa yin //",
    "T02D1301:203a-30": "sprul pa'i sku dang chos kyi sku //",
    "T02D1301:203a-31": "de bzhin longs spyod rdzogs pa dang //",
    "T02D1301:203a-32": "sku gsum yongs su shes pa rnams //",
    "T02D1301:203a-33": "'khor lo bzhi ru 'dod pa yin //",
    "T02D1301:203a-34": "'khor lo 'di rnams rang bzhin ni //",
    "T02D1301:203a-35": "lha mo bzhi dang phyag rgya bzhi //",
    "T02D1301:203a-36": "yi ge 'bru bzhir 'dod pa ste //",
    "T02D1301:203a-37": "sangs rgyas spyan dang m'a ma k'i //",
    "T02D1301:203a-38": "dkar mo sgrol ma de bzhin du //",
    "T02D1301:203a-39": "las dang chos dang dam tshig dang //",
    "T02D1301:203a-40": "phyag rgya chen por brjod pa'o //",
    "T02D1301:203a-41": "yi ge ae dang wam dag dang //",
    "T02D1301:203a-42": "ma dang y'a yang 'di yi dngos //",
    "T02D1301:203a-43": "de bzhin sku gsung thugs rnams dang //",
    "T02D1301:203a-44": "a'a li k'a li'ang 'di nyid yin //",
    "T02D1301:203a-45": "ye shes skad cig bzhir grags pa //",
    "T02D1301:203a-46": "sna tshogs dang ni rnam smin dang //",
    "T02D1301:203a-47": "rnam par 'joms dang mtshan nyid bral //",
    "T02D1301:203a-48": "'khyud dang myong dang spyod pa dang //",
    "T02D1301:203a-49": "ci yab ma yin pa yi sems //",
    "T02D1301:203a-50": "'khor lo bzhi la gnas pa yin //",
    "T02D1301:203a-51": "sdug bsngal kun 'byung 'gog pa lam //",
    "T02D1301:203a-52": "phung po nyon mongs bzhi 'byin pa //",
    "T02D1301:203a-53": "bden pa bzhi yang 'di nyid do //",
    "T02D1301:203a-54": "bdag dang sngags dang lha dang ni //",
    "T02D1301:203a-55": "ye shes rnams kyi de nyid rnams //",
    "T02D1301:203a-56": "rang rang yang dag gang yin pa'am //",
    "T02D1301:203b-0": "@203b 'khor lo bzhi yi ngo bo'o //",
    "T02D1301:203b-1": "dga' dang dam pa'i dga' ba dang //",
    "T02D1301:203b-2": "bral dang rang bzhin dga' ba rnams //",
    "T02D1301:203b-3": "bde ba'i ye shes cha bzhi ste //",
    "T02D1301:203b-4": "drod thob pa dang 'phel ba dang //",
    "T02D1301:203b-5": "chags bral bde dang mi gnyis bde //",
    "T02D1301:203b-6": "de yang 'khor lo bzhi la gnas //",
    "T02D1301:203b-7": "gnas brtan thams cad yod par smra //",
    "T02D1301:203b-8": "de bzhin mang pos bkur ba dang //",
    "T02D1301:203b-9": "dge 'dun phal chen sde zhes pa //",
    "T02D1301:203b-10": "sde pa bzhi yang de nyid yin //",
    "T02D1301:203b-11": "rnal 'byor gsang sngags sdom pa dang //",
    "T02D1301:203b-12": "ye shes sdom pa'ang bstan par bya //",
    "T02D1301:203b-13": "sme sha lte bar 'bar ba yis //",
    "T02D1301:203b-14": "de bzhin gshegs lnga bsregs pa dang //",
    "T02D1301:203b-15": "spyan la sogs pa bsregs pa dang //",
    "T02D1301:203b-16": "ham bsregs zla ba 'bab pa'o //",
    "T02D1301:203b-17": "de ni 'di ltar shes bya ste //",
    "T02D1301:203b-18": "rnal 'byor gsang sngags sdom pa yis //",
    "T02D1301:203b-19": "bsreg pa'i mtshan nyid shes par bya //",
    "T02D1301:203b-20": "bsreg pa me dang rlung yin te //",
    "T02D1301:203b-21": "ye shes me yi snang ba gang //",
    "T02D1301:203b-22": "las kyi rlung gis bskul ba yin //",
    "T02D1301:203b-23": "las kyang bcom ldan shes rab ma'i //",
    "T02D1301:203b-24": "rlung gi de nyid 'di yin te //",
    "T02D1301:203b-25": "lte ba'i dbus las 'phro zhing phra //",
    "T02D1301:203b-26": "chos dang longs spyod bde chen bzhi //",
    "T02D1301:203b-27": "brtan dang g-yo ba kun gyi bdag / yi ge aam gi bdag nyid ni //",
    "T02D1301:203b-28": "las kyi rlung gi gzhi yin te //",
    "T02D1301:203b-29": "'di las kun du 'byung ba yin //",
    "T02D1301:203b-30": "'di dag rgyu ba'i rim pa ni //",
    "T02D1301:203b-31": "nyi ma gcig la thun bzhi ste //",
    "T02D1301:203b-32": "de bzhin chu tshod sum cu gnyis //",
    "T02D1301:203b-33": "rim pa bcu drug de bzhin du //",
    "T02D1301:203b-34": "drug cu rtsa bzhi'i cha dang ldan //",
    "T02D1301:203b-35": "zla ba nyi ma zhes bya ba'i //",
    "T02D1301:203b-36": "a'a li k'a li'i ngo bo ni //",
    "T02D1301:203b-37": "sna bug g-yas dang g-yon du rgyu //",
    "T02D1301:203b-38": "de yang sa dang chu dang ni //",
    "T02D1301:203b-39": "me dang rlung gi bdag nyid can //",
    "T02D1301:203b-40": "'byung ba bzhi yi ngo bor 'dod //",
    "T02D1301:203b-41": "'di rnams dus su rgyu ba ste //",
    "T02D1301:203b-42": "nam mkha'i rang bzhin du sa ma yin //",
    "T02D1301:203b-43": "lci zhing mkhrang ba sa yi khams //",
    "T02D1301:203b-44": "thur du rgyu ba dang por 'dod //",
    "T02D1301:203b-45": "grang zhing rtsub pa chu yi khams //",
    "T02D1301:203b-46": "mdun du rgyu ba gnyis pa yin //",
    "T02D1301:203b-47": "dro zhing 'jam pa me yi khams //",
    "T02D1301:203b-48": "'di ni phyir la nye bar rgyu //",
    "T02D1301:203b-49": "yang zhing stobs can rlung gi khams //",
    "T02D1301:203b-50": "gyen du rgyu bar shes par bya //",
    "T02D1301:203b-51": "de bzhin chu tshod rim pa dang //",
    "T02D1301:203b-52": "thun zhes bya bar grags pa yang //",
    "T02D1301:203b-53": "'dir ni 'di nyid gzung bya ste //",
    "T02D1301:203b-54": "g-yas su ji bzhin g-yon de bzhin //",
    "T02D1301:203b-55": "de nas kyang ni g-yas yin te //",
    "T02D1301:203b-56": "bar chad yod pa ma yin no //",
    "T02D1301:203b-57": "dus min rgyu ba gang zhe na //",
    "T02D1301:204a-0": "@204a * // gang zhig 'chi ba'i dus nyid dang //",
    "T02D1301:204a-1": "byang chub sems rgyun 'bab pa dang //",
    "T02D1301:204a-2": "nad chen 'byung ba'i snga ltas la //",
    "T02D1301:204a-3": "de dag dus gcig 'byung ba ste //",
    "T02D1301:204a-4": "'di ni nam mkha'i khams su brjod //",
    "T02D1301:204a-5": "rlung dang ye shes rnam shes dang //",
    "T02D1301:204a-6": "dug rnams lhan cig rgyu ba ste //",
    "T02D1301:204a-7": "nams kyang 'bral ba ma yin no //",
    "T02D1301:204a-8": "reg pa'i rlung zhes bya ba ni //",
    "T02D1301:204a-9": "lus las nam yang mi 'da' ste //",
    "T02D1301:204a-10": "gal te 'das na 'chi bar 'gyur //",
    "T02D1301:204a-11": "rlung gi de nyid shes pa yis //",
    "T02D1301:204a-12": "me yi de nyid bskul bar bya //",
    "T02D1301:204a-13": "dbugs dang drod kyi khams dag kyang //",
    "T02D1301:204a-14": "tha dad 'jug pa ma yin no //",
    "T02D1301:204a-15": "de la me yi de nyid ni //",
    "T02D1301:204a-16": "dbang po gtsubs pa'i sbyor ba las //",
    "T02D1301:204a-17": "ye shes me ni 'byung 'gyur te //",
    "T02D1301:204a-18": "ji ltar phyi rol me bzhin no //",
    "T02D1301:204a-19": "de yang dbang po'i lam nas ni //",
    "T02D1301:204a-20": "lte ba'i rtsa ru rab tu 'bar //",
    "T02D1301:204a-21": "'od chen du bar bcas pa yis //",
    "T02D1301:204a-22": "tsandal'i ni 'bar bar 'gyur //",
    "T02D1301:204a-23": "ye shes me yi snang ba de //",
    "T02D1301:204a-24": "shin tu 'bar bar gyur pa dang //",
    "T02D1301:204a-25": "chos kyi 'khor lo la gnas pa'i //",
    "T02D1301:204a-26": "bde gshegs lnga dang de bzhin du //",
    "T02D1301:204a-27": "lha mor bcas pa tshig par 'gyur //",
    "T02D1301:204a-28": "longs spyod 'khor lo byung nas ni //",
    "T02D1301:204a-29": "g-yas nas bskor ba lan gsum byas //",
    "T02D1301:204a-30": "smin phrag mdzod spur byung nas kyang //",
    "T02D1301:204a-31": "de nas rna ba g-yas su byung //",
    "T02D1301:204a-32": "phyogs bcu'i sangs rgyas bskul byas nas //",
    "T02D1301:204a-33": "spyi bo'i gtsug tu zhugs par gyur //",
    "T02D1301:204a-34": "chos kyi 'khor lo la babs te //",
    "T02D1301:204a-35": "shin tu tshig par gyur pa 'di //",
    "T02D1301:204a-36": "sngags kyi sngom par 'dod pa yin //",
    "T02D1301:204a-37": "ye shes sngom pa'i bye brag ni //",
    "T02D1301:204a-38": "snying gar sangs rgyas bka' ba gros nas //",
    "T02D1301:204a-39": "rnam dag bdud rtsi bsdus byas te //",
    "T02D1301:204a-40": "sngon gyi lam nas byung nas kyang //",
    "T02D1301:204a-41": "phyogs bcu bdud rtsi bsdu byas te //",
    "T02D1301:204a-42": "sngon bzhin ham la zhugs gyur pas //",
    "T02D1301:204a-43": "sems kyi zla ba zhu nas ni //",
    "T02D1301:204a-44": "so yi sbu gu nas byung nas //",
    "T02D1301:204a-45": "longs spyod 'khor lor babs par gyur //",
    "T02D1301:204a-46": "der ni cung zad ngal so nas //",
    "T02D1301:204a-47": "sngon bzhin phyir yang bskor nas ni //",
    "T02D1301:204a-48": "chos kyi 'khor lor babs par gyur //",
    "T02D1301:204a-49": "bde bar gshegs rnams gang bar byas //",
    "T02D1301:204a-50": "sngon bzhin phyir yang bskor nas ni //",
    "T02D1301:204a-51": "sprul pa'i 'khor lor babs par gyur //",
    "T02D1301:204a-52": "de bzhin kun du 'gro bar byed //",
    "T02D1301:204a-53": "skra yi rtse mo 'bum gyi cha //",
    "T02D1301:204a-54": "ye shes snang ba'i bye brag dang //",
    "T02D1301:204a-55": "mig gis mthong ba ma yin no //",
    "T02D1301:204b-0": "'di ni @204b sdom par brjod pa'o //",
    "T02D1301:204b-1": "nang gi bzlas pa bstan pa ni //",
    "T02D1301:204b-2": "'og tu rlung gi dkyil 'khor te //",
    "T02D1301:204b-3": "gru gsum gnas ni de bzhin me //",
    "T02D1301:204b-4": "lto ba chu yi dkyil 'khor te //",
    "T02D1301:204b-5": "de steng dbang chen ri rab bcas //",
    "T02D1301:204b-6": "rlung gi dkyil 'khor steng du ni //",
    "T02D1301:204b-7": "rtag pa'i 'khor lo bsgom bya ste //",
    "T02D1301:204b-8": "de la mi gnyis bdag nyid kyi //",
    "T02D1301:204b-9": "yi ge aa yi sdom pa gzung //",
    "T02D1301:204b-10": "byang chub sems kyi rang bzhin 'di //",
    "T02D1301:204b-11": "lus dang ngag yid gang yang min //",
    "T02D1301:204b-12": "'dod chags zhe sdang gti mug min //",
    "T02D1301:204b-13": "kha dog dbyibs sogs ma yin zhing //",
    "T02D1301:204b-14": "khro zhi la sogs rnam par spangs //",
    "T02D1301:204b-15": "mtshan ma kun dang bral ba yi //",
    "T02D1301:204b-16": "dbu ma chen po bsgom par bya //",
    "T02D1301:204b-17": "gzhan ni sdom pa ji lta ba'o //",
    "T02D1301:204b-18": "'di ni ci yang ma yin phyir //",
    "T02D1301:204b-19": "ma ning bzlas pa zhes 'dod de //",
    "T02D1301:204b-20": "bzlas pa'i mchog tu gyur pa yin //",
    "T02D1301:204b-21": "gal te skyo bar gyur na ni //",
    "T02D1301:204b-22": "phyi rol bzlas pa brtsam par bya //",
    "T02D1301:204b-23": "rang snying sa bon 'od zer gyis //",
    "T02D1301:204b-24": "ye shes sems dpa'i gnas nyid dang //",
    "T02D1301:204b-25": "sku gsung thugs kyi gnas rnams nas //",
    "T02D1301:204b-26": "ji ltar 'dod pa spro bar bya //",
    "T02D1301:204b-27": "aom de ba pi tsu badzra h'um h'um h'um phat sv'a h'a /",
    "T02D1301:204b-28": "he badzra gyi snying po'o //",
    "T02D1301:204b-29": "aom tree loky'a kshe pa h'um h'um h'um phat sv'a h'a /",
    "T02D1301:204b-30": "phyag gnyis pa'o //",
    "T02D1301:204b-31": "aom dzva la dzva la bhyo h'um h'um h'um phat sv'a h'a /",
    "T02D1301:204b-32": "phyag bzhi pa'i'o //",
    "T02D1301:204b-33": "aom ki ti ki ti badzra h'um h'um h'um phat sv'a h'a /",
    "T02D1301:204b-34": "phyag drug pa'i'o //",
    "T02D1301:204b-35": "aom aasht'a na n'a ye /",
    "T02D1301:204b-36": "phim gordha ke sha brta ma ne /",
    "T02D1301:204b-37": "tsa tu rbim sha ti ni tr'a ya sho da",
    "T02D1301:204b-38": "sha bhu dz'a ya krishna dz'i m'u ta wa pu",
    "T02D1301:204b-39": "she ka p'a l'a m'a la aa ne kam dha",
    "T02D1301:204b-40": "ri ne a'a dham ta kr'u ra tsitta' ya //",
    "T02D1301:204b-41": "aardhen du dam sht'i ne m'a ra ya m'a ra ya //",
    "T02D1301:204b-42": "k'a ra ya k'a ra ya /",
    "T02D1301:204b-43": "gardza ya gardza ya //",
    "T02D1301:204b-44": "tardza ya tardza ya //",
    "T02D1301:204b-45": "sho sha ya sho sha ya /",
    "T02D1301:204b-46": "sa pha s'a ga r'a na /",
    "T02D1301:204b-47": "bandha bandha //",
    "T02D1301:204b-48": "n'a ga aashta k'an /",
    "T02D1301:204b-49": "grihan grihan /",
    "T02D1301:204b-50": "sha tr'um ha h'a hi h'i hu h'u he hee ho hoo ham ha: phat sv'a h'a //",
    "T02D1301:204b-51": "phyag bcu drug pa'i'o //",
    "T02D1301:204b-52": "bzlas pas skyo bar gyur pa na //",
    "T02D1301:204b-53": "rdo rje dril bug sil byas te //",
    "T02D1301:204b-54": "mchod dang bstod dang smon lam dag //",
    "T02D1301:204b-55": "legs par btab ste phyag rgya dgrol //",
    "T02D1301:204b-56": "dbyings su bsdu dang gshegs gsol ba //",
    "T02D1301:204b-57": "ji lta ji bzhin bya ba yin //",
    "T02D1301:204b-58": "de nas rnal 'byor chen po yis //",
    "T02D1301:204b-59": "spyod lam kun du lha nyid kyi //",
    "T02D1301:204b-60": "ting nge 'dzin las nyams mi bya //",
    "T02D1301:204b-61": "'di ltar nyal ba'i tshe na yang //",
    "T02D1301:204b-62": "rdo rje 'dzin chen ting 'dzin gyis //",
    "T02D1301:204b-63": "chags chen rjes su chags byas te //",
    "T02D1301:204b-64": "ye shes me yis lus zhu nas //",
    "T02D1301:205a-0": "chos sku sems @205a * //",
    "T02D1301:205a-1": "su gyur par nyal //",
    "T02D1301:205a-2": "gang tshe ldang ba'i tshe na yang //",
    "T02D1301:205a-3": "tshad med bzhi yis bskul ba yis //",
    "T02D1301:205a-4": "sngon gyi smon lam rjes dran nas //",
    "T02D1301:205a-5": "sgyu ma lta bu'i sbyor ba yis //",
    "T02D1301:205a-6": "ting 'dzin rim par ldang bar bya //",
    "T02D1301:205a-7": "gang zhig za ba'i tshe na yang //",
    "T02D1301:205a-8": "sdom pa'i dngos po ji lta ba'i //",
    "T02D1301:205a-9": "lus ni lha yi dkyil 'khor te //",
    "T02D1301:205a-10": "zas ni bdud rtsir byin brlab bya //",
    "T02D1301:205a-11": "zos pas dbyer med tshim par bya //",
    "T02D1301:205a-12": "yang na sbyin sreg mchod pa bya //",
    "T02D1301:205a-13": "ra sa ya na me yi khams //",
    "T02D1301:205a-14": "g-yas su 'bar zhing 'phro ba ste //",
    "T02D1301:205a-15": "a'a li'i ngo bor shes par bya //",
    "T02D1301:205a-16": "la la n'a ni rlung gi khams //",
    "T02D1301:205a-17": "g-yon du gtsubs shing g-yo ba ste //",
    "T02D1301:205a-18": "k'a li'i ngo bor shes par bya //",
    "T02D1301:205a-19": "de dbus lus kyi bdag nyid la //",
    "T02D1301:205a-20": "bza' sogs 'o ma'i sbyin sreg bya //",
    "T02D1301:205a-21": "gal te 'gro 'chag byed pa na //",
    "T02D1301:205a-22": "rigs lnga rnams la bslang ba dang //",
    "T02D1301:205a-23": "phyag rgya la sogs rgyan rnams dang //",
    "T02D1301:205a-24": "rdo rje thos pa'i spyod pa dag / ji skad gsungs pa de bzhin bya //",
    "T02D1301:205a-25": "'dis ni byang chub rnyed mi dka' //",
    "T02D1301:205a-26": "gal te gtor ma gtong 'dod na //",
    "T02D1301:205a-27": "he ru ka yi sbyor ba yis //",
    "T02D1301:205a-28": "'byung po la ni mngon dmigs te //",
    "T02D1301:205a-29": "zas rnams bdud rtsir byin brlabs nas //",
    "T02D1301:205a-30": "sngags 'di yis ni tshim par bya //",
    "T02D1301:205a-31": "aom ainda /",
    "T02D1301:205a-32": "dzam /",
    "T02D1301:205a-33": "dzal /",
    "T02D1301:205a-34": "dzkakha bh'u ta /",
    "T02D1301:205a-35": "bhin /",
    "T02D1301:205a-36": "bau /",
    "T02D1301:205a-37": "raksha /",
    "T02D1301:205a-38": "tsanda /",
    "T02D1301:205a-39": "sudzdza /",
    "T02D1301:205a-40": "m'a da /",
    "T02D1301:205a-41": "pappa /",
    "T02D1301:205a-42": "p'at'a ye /",
    "T02D1301:205a-43": "ashtha sappa sv'a h'a /",
    "T02D1301:205a-44": "ae dam /",
    "T02D1301:205a-45": "ba lim /",
    "T02D1301:205a-46": "bhum dza /",
    "T02D1301:205a-47": "dzi gha /",
    "T02D1301:205a-48": "phulla /",
    "T02D1301:205a-49": "dh'uppa /",
    "T02D1301:205a-50": "m'am sa /",
    "T02D1301:205a-51": "bim gha /",
    "T02D1301:205a-52": "aamba /",
    "T02D1301:205a-53": "kadzdza /",
    "T02D1301:205a-54": "s'a dha /",
    "T02D1301:205a-55": "kh'anti /",
    "T02D1301:205a-56": "khu ni /",
    "T02D1301:205a-57": "phe ta /",
    "T02D1301:205a-58": "g'a da /",
    "T02D1301:205a-59": "aom aa k'a ro mu kham sarba dha rm'a n'am /",
    "T02D1301:205a-60": "a'a n+ya nu tpanna tv'a ta /",
    "T02D1301:205a-61": "aom a'a: h'um phat sv'a h'a /",
    "T02D1301:205a-62": "gang zhig rtag tu 'du byed pa //",
    "T02D1301:205a-63": "las rnams thams cad 'grub pa dang //",
    "T02D1301:205a-64": "'byung po'i tshogs rnams dga' nas ni //",
    "T02D1301:205a-65": "de la dngos grub myur bar 'gyur //",
    "T02D1301:205a-66": "las rnams dag gi mjug tu yang //",
    "T02D1301:205a-67": "mchod dang bstod cing smon lam gdab //",
    "T02D1301:205a-68": "de la smon lam 'di yin te //",
    "T02D1301:205a-69": "rigs ldan skye zhing blo gros rjes su ldan //",
    "T02D1301:205a-70": "dam tshig ldan zhing kye yi rdo rje ston //",
    "T02D1301:205a-71": "snying rje ldan zhing bla ma rnams la gus //",
    "T02D1301:205a-72": "skye ba kun du 'di ltar skye gyur cig / rdo rje dril bu lag gis 'khrol byed cing //",
    "T02D1301:205a-73": "zab mo'i dam chos rab tu klog pa dang //",
    "T02D1301:205a-74": "dam tshig btsun mo'i khu ba za byed par //",
    "T02D1301:205a-75": "skye ba kun du 'di ltar skye gyur cig / de nas sppul pa rang la bsdu //",
    "T02D1301:205b-0": "ye shes dkyil 'khor @205b slar gshegs gsol //",
    "T02D1301:205b-1": "spyod lam la sogs sngon bzhin du'o //",
    "T02D1301:205b-2": "slob dpon chen po 'jam dpal ye shes zhabs kyis mdzad pa /",
    "T02D1301:205b-3": "he badzra'i sgrub thabs he ru ka mnyes par bya ba'i cho ga rdzogs so//",
    "T02D1301:205b-4": "rgya gar gyi mkhan po manydzu shr'i dzny'a na dang /"
}