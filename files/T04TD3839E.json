{
    "T04TD3839E:150a-0": "@150a # // rgya gar skad du /",
    "T04TD3839E:150a-1": "ratna aa s'u ko sha n'a ma /",
    "T04TD3839E:150a-2": "bod skad du /",
    "T04TD3839E:150a-3": "skye med rin po che'i mdzod ces bya ba /",
    "T04TD3839E:150a-4": "rma bya chen mo rma bya ltar mdzes bde gshegs yum //",
    "T04TD3839E:150a-5": "bcom ldan ma la bdag 'dud gus pas phyag 'tshal 'dud //",
    "T04TD3839E:150a-6": "gang gi drin gyis ma rtogs rtogs byed stong pa yis //",
    "T04TD3839E:150a-7": "don mthong ye shes nyi ma byang chub lam gyi sgron //",
    "T04TD3839E:150a-8": "skye med spros bral gnyis med gnyis su med pa yi //",
    "T04TD3839E:150a-9": "yang dag la ma mkhan bde 'byung chos nyid chos sku'i spyan //",
    "T04TD3839E:150a-10": "gzugs 'dzin chags bral rgya mtsho'i gling //",
    "T04TD3839E:150a-11": "snying rje'i blo can ded dpon mchog / mu tig ltar dkar rin chen brgyan //",
    "T04TD3839E:150a-12": "gzhung lam 'bras bu byang chub mdzod //",
    "T04TD3839E:150a-13": "shes spangs rten thob 'khor 'das stong //",
    "T04TD3839E:150a-14": "stong nyid 'khor 'das snying po can //",
    "T04TD3839E:150a-15": "gzhi lam 'bras bu skye med kyi //",
    "T04TD3839E:150a-16": "gzhi rtsa dran med blo las 'das //",
    "T04TD3839E:150a-17": "sems med sems las byung ba'ang med //",
    "T04TD3839E:150a-18": "bya bral re dogs rgyun thag chad //",
    "T04TD3839E:150a-19": "shing las mi skye shing las sprul //",
    "T04TD3839E:150a-20": "chu las me byung nges med stong //",
    "T04TD3839E:150b-0": "snod @150b bcud chu lbu snying po med //",
    "T04TD3839E:150b-1": "chu shing gar mkhan ltar 'gyur te //",
    "T04TD3839E:150b-2": "sangs rgyas sems can rigs drug ni //",
    "T04TD3839E:150b-3": "dngos yid tha dad snang dang bral //",
    "T04TD3839E:150b-4": "mtshan gzhi mo gsham mtshan nyid ni //",
    "T04TD3839E:150b-5": "yi ge spros dang bral ba nyid //",
    "T04TD3839E:150b-6": "cir yang mi rtog stong pa ste //",
    "T04TD3839E:150b-7": "yid la mi byed skye 'chi med //",
    "T04TD3839E:150b-8": "snang ba sgyu ma dge sdig bral //",
    "T04TD3839E:150b-9": "stong dang snying rje 'khor 'das stong //",
    "T04TD3839E:150b-10": "sgyu ma gsal stong brjod med kyi //",
    "T04TD3839E:150b-11": "chos nyid gsal dngos rtog pa med //",
    "T04TD3839E:150b-12": "grub pa med pa'i chos rnams la //",
    "T04TD3839E:150b-13": "gnyis dang gsum sogs ga la srid //",
    "T04TD3839E:150b-14": "snang sems khas len spros dang bral //",
    "T04TD3839E:150b-15": "chos nyid blo 'das bsgom du med //",
    "T04TD3839E:150b-16": "dngos rnams snang tsam nyid na ni //",
    "T04TD3839E:150b-17": "snang ba nyid kyis stong pa'i phyir //",
    "T04TD3839E:150b-18": "chos rnams snang med stong pa nyid //",
    "T04TD3839E:150b-19": "stong nyid cir yang mi rtog stong //",
    "T04TD3839E:150b-20": "snang ba sgyu ma smig rgyu bden dang bral //",
    "T04TD3839E:150b-21": "brtags pa na bun chu lbu snying po med //",
    "T04TD3839E:150b-22": "brag ca grag stong bden bral sgra yis stong //",
    "T04TD3839E:150b-23": "mi rtag mi brtan slu byed sgyu ma'i gzugs //",
    "T04TD3839E:150b-24": "rgyu byung rgyal srid rkyen gyis mi rtag cing //",
    "T04TD3839E:150b-25": "yid 'ong lha gnas dpal ldan 'jig dang bcas //",
    "T04TD3839E:150b-26": "mtshan mo g-yeng med skam sa shing bral kyang //",
    "T04TD3839E:150b-27": "me bdun chu la rlung gis gtor mi rtag / gang yang mi rtag slu phyir snying po med //",
    "T04TD3839E:150b-28": "'dod chags chu ltar dgra bu lan chags snyegs //",
    "T04TD3839E:150b-29": "sgeg mo gzugs 'tshong byas pa drin mi gzo //",
    "T04TD3839E:150b-30": "'dod pa lan tshva'i chu 'thung srid mi ldog / rngon pa'i glu dbyangs ri dvags srog dang 'brel //",
    "T04TD3839E:150b-31": "gshin rje'i gshed ma rgya mtsho'i gling //",
    "T04TD3839E:150b-32": "chu srin khar chud bde dang bral //",
    "T04TD3839E:150b-33": "bdag gzhan snod bcud phyi nang mi rtag 'gyur //",
    "T04TD3839E:150b-34": "tshe 'di slu byed phyi ma bde dang bcas //",
    "T04TD3839E:150b-35": "sman pa'i ngag bzhin ba ma sangs rgyas gsungs //",
    "T04TD3839E:150b-36": "nyams len mi rtag don mthong sgyu ma'i 'gros //",
    "T04TD3839E:150b-37": "sgyu ma bden bral mi rtag sgyu ma yis //",
    "T04TD3839E:150b-38": "stong gi sgyu ma stong phyir don mthong mdzod //",
    "T04TD3839E:150b-39": "skye med don mthong chos nyid spos bral gyi //",
    "T04TD3839E:150b-40": "sgron ma sangs rgyas nyi ma byang chub lam //",
    "T04TD3839E:150b-41": "dpal ldan bde chen yon tan rin chen mdzod //",
    "T04TD3839E:150b-42": "bdag gzhan don sgrub rtog med don mthong shog /",
    "T04TD3839E:151a-0": "@151a * // skye med rin po che'i mdzod ces bya ba 'phags pa klu sgrub snying pos mdzad pa rdzogs so /",
    "T04TD3839E:151a-2": "// / rgya gar gyi mkhan po kan ka barma dang /",
    "T04TD3839E:151a-3": "lo tstsha ba surya k'i rtis lha sa ra mo cher bsgyur ba'o//"
}