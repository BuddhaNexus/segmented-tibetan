{
    "T01TD1156E:200b-0": "@200b # // rgya gar skad du /",
    "T01TD1156E:200b-1": "gu na aa paryanta sto tra t'i k'a ;",
    "T01TD1156E:200b-2": "bod skad du /",
    "T01TD1156E:200b-3": "yon tan mtha' yas par bstod pa'i 'grel ba /",
    "T01TD1156E:200b-4": "'phags pa 'jam dpal la phyag 'tshal lo //",
    "T01TD1156E:200b-5": "rgyal ba'i yon tan mtha' mi 'tshal zhes bya ba gleng bslang ba'i tshigs su bcad pa 'dis ni bsdus pa'i don bzhi po 'di lta ste /",
    "T01TD1156E:200b-6": "yon tan yongs su mi shes pa dang ;",
    "T01TD1156E:200b-7": "sgro 'dogs pa med par bya ba dang /",
    "T01TD1156E:200b-8": "nga rgyal med par bya ba dang /",
    "T01TD1156E:200b-9": "'dod pa'i don bsgrub par bya ba rnams bstan to //",
    "T01TD1156E:200b-10": "de la dang pos ni yon tan yongs su mi shes pa bstan to //",
    "T01TD1156E:200b-11": "gang slad 'gro 'dis khyod la bstod pa bgyis kyang zhes bya ba 'dis ni sgro 'dogs pa med pa nyid do //",
    "T01TD1156E:200b-12": "rab tu chung yang zhes bya ba 'dis ni nga rgyal med pa nyid do //",
    "T01TD1156E:200b-13": "don 'dir bdag ni blo gros rab tu chung yang brtson pa lags //",
    "T01TD1156E:200b-14": "zhes bya ba 'dis ni 'dod pa'i don bsgrub par bya ba bstan to //",
    "T01TD1156E:200b-15": "de la ngan song gnas na'ang zhes bya ba la sogs pa'i tshigs su bcad pa lnga bcus bstod pa rtsom par byed do //",
    "T01TD1156E:200b-16": "de la bstod pa ni thun mong ma yin pa'i yon tan rjod par byed pa'o //",
    "T01TD1156E:200b-17": "de yang gnas skabs gsum po rgyu'i gnas skabs dang /",
    "T01TD1156E:200b-18": "'bras bu'i gnas skabs dang /",
    "T01TD1156E:200b-19": "sems can gyi don byed pa'i gnas skabs rnams dang ldan pa yin no //",
    "T01TD1156E:200b-20": "de la rgyu'i gnas skabs ni sems bskyed pa la sogs pa nas byang chub kyi snying po la 'dug pa'i bar dag yin no //",
    "T01TD1156E:200b-21": "'bras bu'i gnas skabs ni yang dag par rdzogs par byang chub pa'i ye shes bskyed pa dang /",
    "T01TD1156E:200b-22": "skyon dang yon tan thams cad spangs shing brnyes pa'i gnas skabs yin no ;",
    "T01TD1156E:200b-23": "/ sems can gyi don bya ba'i gnas skabs ni chos kyi 'khor lo bskor ba la sogs pa bstan pa nas nub pa la thug pa'i bar dag yin no //",
    "T01TD1156E:200b-24": "de la rgyu'i gnas skabs ni bsam pa'i gnas skabs dang /",
    "T01TD1156E:200b-25": "sbyor ba'i gnas skabs dang /",
    "T01TD1156E:201a-0": "dbang mdzad pa'i gnas skabs @201a * //",
    "T01TD1156E:201a-1": "rnams so //",
    "T01TD1156E:201a-2": "bsam pa'i gnas skabs ni gzhan gyi don la 'jug par 'gyur ba'i smon lam gang yin pa'o //",
    "T01TD1156E:201a-3": "de'i nye bar bstan pa yang bzhi ste /",
    "T01TD1156E:201a-4": "sdug bsngal bskyed pa la so sor rtog pa dang /",
    "T01TD1156E:201a-5": "phan btags pa la so sor rtog pa dang /",
    "T01TD1156E:201a-6": "grogs byas pa la so sor rtog pa dang yang dag par longs spyad pa la so sor rtog pa'o //",
    "T01TD1156E:201a-7": "byang chub kyi smon lam de'i rgyu bzhi ste /",
    "T01TD1156E:201a-8": "rigs dang dge bshes snying rje dang //",
    "T01TD1156E:201a-9": "sdug bsngal rnams kyis mi ldog pa //",
    "T01TD1156E:201a-10": "rgyu bzhi rkyen ni 'di dag gis //",
    "T01TD1156E:201a-11": "byang chub sems ni rab tu 'jug /",
    "T01TD1156E:201a-12": "ces gsungs pa dag ste /",
    "T01TD1156E:201a-13": "de ltar na don bcus ni bsam pa bstan to //",
    "T01TD1156E:201a-14": "de la ngan song gnas na'ang zhes bya ba 'dis ni gzhan gyi don la 'gyur ba'i smon lam bstan to //",
    "T01TD1156E:201a-15": "de'i nye bar rtog pa bzhi ste /",
    "T01TD1156E:201a-16": "re zhig de la sdug bsngal rnams kyis smas pa'i sems can la zhes bya ba 'di dag ni sdug bsngal bskyed pa la so sor rtog pa'o //",
    "T01TD1156E:201a-17": "ma rig ldongs pas zhes bya ba 'di dag ni phan btags pa la so sor rtog pa'o //",
    "T01TD1156E:201a-18": "sngon chad 'khor bar zhes bya ba 'di dag ni grogs byas pa la so sor rtog pa'o //",
    "T01TD1156E:201a-19": "longs spyad 'des dgongs zhes bya ba 'di dag ni yang dag par longs spyad pa la so sor rtog pa'o //",
    "T01TD1156E:201a-20": "gang slad 'gro ba mya ngan ma 'das zhes bya ba 'di dag ni byang chub kyi smon lam yin no //",
    "T01TD1156E:201a-21": "de'i rgyu yang rnam pa bzhi ste //",
    "T01TD1156E:201a-22": "de la re zhig smad pa'i gnas skabs dag tu zhes bya ba 'di dag ni rigs yod pa nyid yin no //",
    "T01TD1156E:201a-23": "gang slad gal te rang la rag las zhes bya ba 'di dag ni dge ba'i bshes gnyen la brten pa'o //",
    "T01TD1156E:201a-24": "nyon mongs chu bo rab 'khrug ces bya ba 'di dag ni snying rje yin no //",
    "T01TD1156E:201a-25": "'jig rten 'di dag rang la'ang zhes bya ba 'di dag ni sdug bsngal gyis mi ldog pa yin te /",
    "T01TD1156E:201a-26": "de ltar tshigs su bcad pa bcus don bcu bstan pa yin no //",
    "T01TD1156E:201a-27": "bsam pa'i gnas skabs kyi le'u ste dang po'o /",
    "T01TD1156E:201a-29": "// / sbyor ba'i gnas skabs zhes bya ba yang pha rol tu phyin pa ston pa ji snyed pa yin no //",
    "T01TD1156E:201a-30": "de yang rnam pa gnyis te /",
    "T01TD1156E:201a-31": "mos pas spyod pa rnams kyi dang /",
    "T01TD1156E:201b-0": "sa thob pa rnams @201b kyi'o //",
    "T01TD1156E:201b-1": "de la re zhig mos pas spyod pa rnams kyi pha rol tu phyin pa ni bcu ste /",
    "T01TD1156E:201b-2": "'di ltar sbyin pa dang /",
    "T01TD1156E:201b-3": "tshul khrims dang /",
    "T01TD1156E:201b-4": "bzod pa dang /",
    "T01TD1156E:201b-5": "brtson 'grus dang /",
    "T01TD1156E:201b-6": "bsam gtan dang /",
    "T01TD1156E:201b-7": "shes rab dang /",
    "T01TD1156E:201b-8": "thabs dang /",
    "T01TD1156E:201b-9": "smon lam dang /",
    "T01TD1156E:201b-10": "stobs dang /",
    "T01TD1156E:201b-11": "ye shes kyi pha rol tu phyin pa dag gi //",
    "T01TD1156E:201b-12": "de la gang zhig skye bo dman dang phongs pa re ba'i bsam ldan mthong na yang //",
    "T01TD1156E:201b-13": "zhes bya ba 'di dag gis ni sbyin pa'i pha rol tu phyin pa bstan to //",
    "T01TD1156E:201b-14": "rigs par ldan pa'i tshig smra yang zhes bya ba 'di dag gis ni tshul khrims kyi pha rol tu phyin pa bstan to //",
    "T01TD1156E:201b-15": "gang slad mkhas pa rnams kyi mi dge'i las kyang zhes bya ba 'di dag gis ni mi mthun pa'i phyogs spangs pa'i sgo nas bzod pa'i pha rol tu phyin pa bstan to //",
    "T01TD1156E:201b-16": "bdag nyid zhi bar bgyi slad ces bya ba 'di dag gis ni brtson 'grus kyi pha rol tu phyin pa bstan to //",
    "T01TD1156E:201b-17": "sbyin par bzhed pa ma spangs zhes bya ba 'di dag gis ni mi mthun pa'i phyogs spangs pa'i sgo nas bsam gtan gyi pha rol tu phyin pa bstan to //",
    "T01TD1156E:201b-18": "bdag bstod ma mdzad la zhes bya ba 'di dag gis ni mi mthun pa'i phyogs spangs pa'i sgo nas shes rab kyi pha rol tu phyin pa bstan to //",
    "T01TD1156E:201b-19": "srid dang nyon mongs skyo bas zhes bya ba 'di dag dang /",
    "T01TD1156E:201b-20": "shes rab la sogs yon tan zhes bya ba'i tshigs su bcad pa 'di gnyis kyis brgal ba dang /",
    "T01TD1156E:201b-21": "lan dang bcas par thabs kyi pha rol tu phyin pa bstan to //",
    "T01TD1156E:201b-22": "dus 'ga' 'ang byung ma gyur zhes bya ba 'di dag gis ni phun sum tshogs pa rdzogs par 'gyur ba'i smon lam gyi pha rol tu phyin pa bstan to //",
    "T01TD1156E:201b-23": "mtshan mo ston ka'i zla ba zhes bya ba 'di dag gis ni stobs kyi pha rol tu phyin pa bstan to //",
    "T01TD1156E:201b-24": "'jig rten sdug bsngal dag gis smras tshe zhes bya ba 'di dag gis ni ye shes kyi pha rol tu phyin pa bstan to //",
    "T01TD1156E:201b-25": "mos pas spyod pa rnams kyi sbyor ba'i gnas skabs te le'u gnyis pa'o /",
    "T01TD1156E:201b-27": "// / sa thob pa rnams kyi sbyin pa ni phun sum tshogs pa rdzogs pa bzhi dang ldan pa yin te /",
    "T01TD1156E:201b-28": "bsam pa phun sum tshogs pa dang /",
    "T01TD1156E:201b-29": "sbyor ba phun sum tshogs pa dang /",
    "T01TD1156E:201b-30": "len pa po phun sum tshogs pa dang /",
    "T01TD1156E:201b-31": "sbyin par bya ba phun sum tshogs pa'o //",
    "T01TD1156E:202a-0": "phyug cing 'byor ba zhes @202a * //",
    "T01TD1156E:202a-1": "bya ba 'di dag gis ni bsam pa phun sum tshogs pa nyid do //",
    "T01TD1156E:202a-2": "sbyin par spro ma mchis zhes bya ba 'di dag gis ni sbyor ba phun sum tshogs pa'o //",
    "T01TD1156E:202a-3": "ri ngos ljon shing 'bras bu smin pa dag tu bya rnams lta bu zhes bya ba 'di dag gis ni len pa po phun sum tshogs pa'o //",
    "T01TD1156E:202a-4": "dpal 'byor 'bangs dang btsun mo zhes bya ba 'di dag gis ni sbyin par bya ba phun sum tshogs pa ste /",
    "T01TD1156E:202a-5": "sbyin pa'i pha rol tu phyin pa'o //",
    "T01TD1156E:202a-6": "'jig rten 'di la gnod pa skye zhes bya ba 'di dag gis ni rang bzhin yongs su dag pa'i tshul khrims kyi pha rol tu phyin pa'o //",
    "T01TD1156E:202a-7": "ji ltar sman pa gdon gyis zin la zhes bya ba 'di dag gis ni rnam par rtog pa dang bral ba'i bzod pa'i pha rol tu phyin pa'o //",
    "T01TD1156E:202a-8": "khyod kyis rtag tu yon tan nor lhag rnams la gus pas zhes bya ba 'di dag gis ni thabs kyis rgyas pa'i brtson 'grus kyi pha rol tu phyin pa'o //",
    "T01TD1156E:202a-9": "ji ltar ma ma rang lus zhes bya ba 'di dag gis ni skye bas stong ba'i bsam gtan gyi pha rol tu phyin pa bstan to //",
    "T01TD1156E:202a-10": "khyod kyi blo gros zhes bya ba 'di dag gis ni thabs dang bcas pa'i brtson pas yang dag pa ji lta ba bzhin du thugs su chud pa'i shes rab kyi pha rol tu phyin pa'o //",
    "T01TD1156E:202a-11": "phrin las mnga' bar mi bzhed ces bya ba 'di dag dang gang slad shes rab don dam zhes bya ba'i tshigs su bcad pa 'di gnyis kyis ni brgal ba dang lan dang bcas par thabs kyi pha rol tu phyin pa'o //",
    "T01TD1156E:202a-12": "de ltar tshigs su bcad pa bcu gcig gis sa thob pa rnams kyi pha rol tu phyin pa bdun bstan pa yin no //",
    "T01TD1156E:202a-13": "sa thob pa rnams kyi sbyor ba'i gnas skabs te le'u gsum pa'o /",
    "T01TD1156E:202a-15": "// / de la mnga' dbang mdzad pa ni lnga ste /",
    "T01TD1156E:202a-16": "nyon mongs pa dang /",
    "T01TD1156E:202a-17": "skye ba dang /",
    "T01TD1156E:202a-18": "las dang /",
    "T01TD1156E:202a-19": "thabs dang /",
    "T01TD1156E:202a-20": "sems can yongs su smin par mdzad pa dag go //",
    "T01TD1156E:202a-21": "de la nyon mongs bas pas byang chub ces bya ba 'di dag gis ni nyon mongs pa la mnga' dbang mdzad pa bstan to //",
    "T01TD1156E:202a-22": "dran dang mkhyen pas gzung bas zhes bya ba 'di dag gis ni de'i dgos pa'o //",
    "T01TD1156E:202a-23": "'gro ba nyon mongs gyur zhes bya ba 'di dag gis ni skye ba la mnga' dbang mdzad pa'o //",
    "T01TD1156E:202a-24": "ci yang med pa'i skye mched kyis ni yul can phra rgyas rnams bcom nas //",
    "T01TD1156E:202b-0": "@202b zhes bya ba de dag gis ni de'i dgos pa'o //",
    "T01TD1156E:202b-1": "sngon gyi mi dge'i phrin las zhes bya ba 'di dag gis ni las la mnga' dbang mdzad pa'o //",
    "T01TD1156E:202b-2": "de bzhin du mi dge'i zhes bya ba 'di dag gis ni de'i dgos pa'o //",
    "T01TD1156E:202b-3": "ma bzhin res 'ga' thugs rje dag dang ma bral zhes bya ba 'di dag gis ni thabs la mnga' dbang mdzad pa'o //",
    "T01TD1156E:202b-4": "gang slad sna tshogs thabs kyis zhes bya ba 'di dag gis ni de'i dgos pa'o //",
    "T01TD1156E:202b-5": "kha cig byang chub gsum la blo gros ci rigs zhugs zhes bya ba 'di dag gis ni sems can yongs su smin par bya ba la mnga' dbang mdzad pa'o //",
    "T01TD1156E:202b-6": "nges par thar 'tshal ba zhes bya ba 'di dag gis ni de'i dgos pa'o //",
    "T01TD1156E:202b-7": "gang slad khyod ni 'gro ba'i skye ba bcad dang zhes bya ba 'di dag gis ni rgyu yongs su rdzogs pa'o //",
    "T01TD1156E:202b-8": "mnga' dbang mdzad pa bstan pa'i rgyu'i gnas skabs bstan pa'i le'u ste bzhi pa'o /",
    "T01TD1156E:202b-10": "// /'jig rten ma rig ldongs gyur la /",
    "T01TD1156E:202b-11": "zhes bya ba 'di dag gis ni lam gyi ye shes bskyed pa bstan to //",
    "T01TD1156E:202b-12": "nyi ma du mas zhes bya ba 'di dag gis ni nyon mongs pa spangs pa'o //",
    "T01TD1156E:202b-13": "lhan cig gnas par 'gal ba zhes bya ba 'di dag gis ni yon tan brnyes pa bstan to //",
    "T01TD1156E:202b-14": "'di dag rnams kyis ni skyob pa'i 'bras bu'i gnas skabs kyi bstod pa bstan to //",
    "T01TD1156E:202b-15": "'bras bu'i gnas skabs bstan pa'i le'u ste lnga pa'o /",
    "T01TD1156E:202b-17": "// / de la nam mkha'i dkyil na zhes bya ba 'di dag gis ni chos kyi 'khor lo bskor ba yang dag par bstan to //",
    "T01TD1156E:202b-18": "sdug bsngal khyab pa 'di yin zhes bya ba 'di dag gis ni chos ston pa'i rang bzhin bstan to //",
    "T01TD1156E:202b-19": "ji srid nyi ma'i snang ba zhes bya ba 'di dag gis ni yun du gnas pa yang dag par bstan to //",
    "T01TD1156E:202b-20": "de ltar na ngon gsum dang ldan pas ni sems can gyi don mdzad pa'i gnas skabs bstan pa yin no //",
    "T01TD1156E:202b-21": "sems can gyi don mdzad pa'i gnas skabs kyi le'u ste drug pa'o /",
    "T01TD1156E:202b-23": "// / tha mas ni yongs su bsngo ba bstan to //",
    "T01TD1156E:202b-24": "de ltar rgyu dang 'bras bu dang /",
    "T01TD1156E:202b-25": "sems can gyi don mdzad pa'i gnas skabs kyi smon lam ji srid par yongs su mya ngan las mi 'da' ba yin no //",
    "T01TD1156E:202b-26": "yon tan mtha' yas par bstod pa'i 'grel ba //",
    "T01TD1156E:203a-0": "slob dpon chen po phyogs kyi glang pos mdzad pa @203a * //",
    "T01TD1156E:203a-1": "rdzogs so//"
}