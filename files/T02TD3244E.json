{
    "T02TD3244E:11a-0": "@11a # // rgya gar skad du /",
    "T02TD3244E:11a-1": "bhri ku ti s'a dha nam /",
    "T02TD3244E:11a-2": "bod skad du /",
    "T02TD3244E:11a-3": "khro gnyer can gyi sgrub thabs /",
    "T02TD3244E:11a-4": "sngar bshad pa'i cho ga'i rim pas rang gi snying ga'i zla ba'i dbus su sa bon ni drug pa'i bzhi pa ste /",
    "T02TD3244E:11a-5": "dang po'i brgyad pas rgyas par byas shing stong pa nyid kyis legs par mnan te zla ba phyed pas mgo bo brgyan pa'o //",
    "T02TD3244E:11a-6": "de nyid las grub pa'i khro gnyer can sku mdog ser mo ste /",
    "T02TD3244E:11a-7": "phyag bzhi ma /",
    "T02TD3244E:11a-8": "ral ba dang cod pan dang ldan pa zhi bar gyur pa /",
    "T02TD3244E:11a-9": "g-yas pas mchog sbyin pa dang phreng ba bsnams pa /",
    "T02TD3244E:11a-10": "g-yon pas dbyu gu dang ril ba spyi blugs bsnams shing /",
    "T02TD3244E:11a-11": "padma dang zla ba'i gdan la bzhugs par bsgom par bya'o //",
    "T02TD3244E:11a-12": "de nas phyag rgya bcing bar bya ste /",
    "T02TD3244E:11a-13": "lag pa gnyis brkyang bar byas la mtheb mo gnyis kyis mthe'u chung gnyis kyi sen mo bkab pa so sor byas pa'i lhag ma ni rdo rje'i mtshan nyid du byas pa 'di ni khro gnyer can gyi phyag rgya'o //",
    "T02TD3244E:11a-14": "phyi nas ni sngags bzla bar bya ste /",
    "T02TD3244E:11a-15": "aom bhri sv'a h'a /",
    "T02TD3244E:11a-16": "khro gnyer can gyi sgrub thabs so /",
    "T02TD3244E:11a-18": "// / aa bha ya'i zhal snga nas tshul khrims rgyal mtshan gyis bsgyur ba'o//"
}