{
    "T02D2560:23b-0": "@23b * // 'phags pa 'jam dpal la phyag 'tshal lo //",
    "T02D2560:23b-1": "de la skyabs su 'gro ba ni mandala dang mchod pa bshams te /",
    "T02D2560:23b-2": "bla ma dang sangs rgyas dang byang chub sems dpa'",
    "T02D2560:23b-3": "la sogs rang gi mdun du dmigs la 'di skad",
    "T02D2560:23b-4": "brjod do // sangs rgyas dang byang chub sems dpa' thams cad la phyag 'tshal lo //",
    "T02D2560:23b-5": "phyogs bcu'i 'jig rten gyi khams mtha' yas pa na",
    "T02D2560:23b-6": "bzhugs pa'i sangs rgyas dang byang chub sems dpa' thams",
    "T02D2560:23b-7": "cad dang / dam pa'i chos dang /",
    "T02D2560:23b-8": "rang sangs rgyas dang /",
    "T02D2560:23b-9": "'phags pa nyan thos kyi dge 'dun dang bcas pa thams cad la phyag 'tshal lo //",
    "T02D2560:23b-10": "mchod pa'i las bya ba'i phyir yon chab dang /",
    "T02D2560:23b-11": "me tog dang /",
    "T02D2560:23b-12": "bdug spos dang /",
    "T02D2560:23b-13": "mar me dang /",
    "T02D2560:23b-14": "dri chab dang /",
    "T02D2560:23b-15": "bshos gtsang dang /",
    "T02D2560:23b-16": "sil snyan la sogs pa dngos su 'byor pa dang /",
    "T02D2560:23b-17": "yid kyis sprul te dbul bar bgyi'o //",
    "T02D2560:23b-18": "de nas 'di skad brjod do //",
    "T02D2560:23b-19": "bdag ming 'di zhes bgyi ba sangs rgyas kun gyi",
    "T02D2560:23b-20": "gdung rgyun mi 'chad par bgyi pa'i slad du dus",
    "T02D2560:23b-21": "'di nas bzung nas snying po byang chub ma thob",
    "T02D2560:23b-22": "kyi bar du yang dag par rdzogs pa'i sangs rgyas",
    "T02D2560:23b-23": "rkang gnyis rnams kyi mchog la skyabs su mchi ste",
    "T02D2560:23b-24": "/ thugs rje chen po dang ldan pa thams cad mkhyen pa /",
    "T02D2560:23b-25": "gzigs pa skyes bu'i khyu mchog sku bsam gyis mi khyab pa /",
    "T02D2560:23b-26": "bla na med pa'i sku mnga' ba la skyabs su mchi'o //",
    "T02D2560:23b-27": "chos 'dod chags dang bral ba la skyabs su mchi ste /",
    "T02D2560:23b-28": "bla na med pa de bzhin gshegs pa la mnga' ba /",
    "T02D2560:23b-29": "zhi ba chos kyi sku so sor yang dag par rig pa la skyabs su mchi'o //",
    "T02D2560:23b-30": "dge 'dun 'dus pa'i gtso bo la skyabs su mchi ste /",
    "T02D2560:23b-31": "phyogs bcu'i byang chub sems dpa'i dge 'dun sa chen",
    "T02D2560:23b-32": "por chud pa'i phyir mi ldog pa rnams la skyabs",
    "T02D2560:23b-33": "su mchi'o zhes lan gsum brjod do //"
}