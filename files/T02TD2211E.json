{
    "T02TD2211E:183b-0": "@183b # // rgya gar skad du /",
    "T02TD2211E:183b-1": "mantra aa lam k'a ra n'a ma t'i k'a //",
    "T02TD2211E:183b-2": "bod skad du //",
    "T02TD2211E:183b-3": "sngags ba rgyan gyi 'grel ba zhes bya ba //",
    "T02TD2211E:183b-4": "bcom ldan 'das rdo rje bsnams la phyag 'tshal lo //",
    "T02TD2211E:183b-5": "dus mtha' rtsod pa rgyas dus su //",
    "T02TD2211E:183b-6": "nyi zla lta bu'i mthu mnga' zhing //",
    "T02TD2211E:183b-7": "thams cad sel cing snad pa yi //",
    "T02TD2211E:183b-8": "dus gsum sangs rgyas kun gyi dang //",
    "T02TD2211E:183b-9": "rdo rje can la phyag 'tshal lo //",
    "T02TD2211E:183b-10": "bla ma'i man ngag brtson pa yi //",
    "T02TD2211E:183b-11": "nyi mas mun pa sel ba bzhin //",
    "T02TD2211E:183b-12": "tshig sgrib snad par byed pa yi //",
    "T02TD2211E:183b-13": "rtsa ba'i 'grel du gsungs pa yin /",
    "T02TD2211E:183b-14": "de la myur du nas bshad pa'i bar du ma bkral lo //",
    "T02TD2211E:183b-15": "gang zhig rnal 'byor ba yis ni //",
    "T02TD2211E:183b-16": "sngags la gtso cher byed pa yi //",
    "T02TD2211E:183b-17": "rigs bzang don dang ldan pa yis //",
    "T02TD2211E:183b-18": "zhes pa la /",
    "T02TD2211E:183b-19": "gang zhig rigs kyi bu'am rigs kyi bu mo gang gis 'og tu sngags bzlas par 'brel to //",
    "T02TD2211E:183b-20": "sngags la gtso bor ni zhi gnas dang lhag mthong ma yin te /",
    "T02TD2211E:183b-21": "sngags kha nas bzlas par 'brel to //",
    "T02TD2211E:183b-22": "rigs bzang don ldan ni rin po che'i rigs la dbang la sogs pa bzhi dang ldan pa'o //",
    "T02TD2211E:183b-23": "yid dang mthun pa'i gnas dag tu /",
    "T02TD2211E:183b-24": "sngags kyi mi mthun kun spangs nas //",
    "T02TD2211E:183b-25": "bsnyen pa'i gnas su legs 'dug ste //",
    "T02TD2211E:183b-26": "yid dang mthun pa'i gnas ni /",
    "T02TD2211E:183b-27": "rang sde nyam dga' ba'i yul lo //",
    "T02TD2211E:183b-28": "sngags kyi mi mthun zhes pa ni dge ba dang sdig byed ma nag la sogs pa'o //",
    "T02TD2211E:183b-29": "bsnyen pa'i gnas ni byang ris skyob pa la sogs pa /",
    "T02TD2211E:183b-30": "snyan pa phun sum tshogs pa'o //",
    "T02TD2211E:183b-31": "der tshes bzhi la 'dug ces 'og ma dang 'brel to //",
    "T02TD2211E:183b-32": "sems sbyang lhag pa'i lhar gyur te //",
    "T02TD2211E:183b-33": "bsrung dang tshogs bsag stong bar bsgom //",
    "T02TD2211E:183b-34": "zhes pa la /",
    "T02TD2211E:183b-35": "sems sbyang lhag pa'i lha ni sems ni smon 'jug ste /",
    "T02TD2211E:183b-36": "theg pa chen por sems bskyed pa'o //",
    "T02TD2211E:183b-37": "'jug pa'i rim pa yang stong pa nyid las rang lhag pa'i ltar h'um gis bskyed par 'brel te rang gis so //",
    "T02TD2211E:183b-38": "bsrung ba ni bka' bsgo zhing bskrad pa dang ma song ba la bsad pa'i thog dbab cing rdo rje la sogs pa'i bsrung ba'i gzhi bsgom par 'brel to //",
    "T02TD2211E:183b-39": "de ni dag dang lus kyi las su gsungs te /",
    "T02TD2211E:184a-0": "@184a * // mthar phyin par byed pa'o //",
    "T02TD2211E:184a-1": "tshogs bsag ces pa ni bsod nams kyi yan lag bcu ste /",
    "T02TD2211E:184a-2": "rten dang ba'i ngo bos bshags par 'brel to //",
    "T02TD2211E:184a-3": "stong pa ni ye shes kyi yan lag ste /",
    "T02TD2211E:184a-4": "med cing mi dmigs pa ste phyi nang ngo //",
    "T02TD2211E:184a-5": "de las rang gi sems nyid ni yi ge h'um gi rnam pa las /",
    "T02TD2211E:184a-6": "bh'um 'phros gzhal yas khang par gyur //",
    "T02TD2211E:184a-7": "zhes pa la stod pa de'i dad las sems nyid h'um byung ste /",
    "T02TD2211E:184a-8": "de las gzhal yas khang gi bh'um rnam par bskyed pa'o //",
    "T02TD2211E:184a-9": "yang na ni rang gi sgrub thabs las byung ba bzhin bskyed par gsungs so //",
    "T02TD2211E:184a-10": "de steng h'um las cho ga gsum //",
    "T02TD2211E:184a-11": "dpal ldan gtum po'i gzugs su snang //",
    "T02TD2211E:184a-12": "zhes pa la /",
    "T02TD2211E:184a-13": "gdan lnga dang ldan pa'i thog tu h'um las cho ga gsum gyis gtum po ni mi'u thung gi gzugs bskyed par gsungs so //",
    "T02TD2211E:184a-14": "g-yas na rdo rje rtse lnga pa //",
    "T02TD2211E:184a-15": "g-yon pas bya khyud nges par bsnams //",
    "T02TD2211E:184a-16": "sku mdog sngon po dpa' bo'i chas //",
    "T02TD2211E:184a-17": "zhes pa la /",
    "T02TD2211E:184a-18": "g-yas pa'i phyag na ye shes lnga dang ldan pa'i rdo rje rtse lnga pa bsnams pa /",
    "T02TD2211E:184a-19": "rigs lnga yang yongs su gzung ngo //",
    "T02TD2211E:184a-20": "g-yon na bya khyud bsnams pa ste /",
    "T02TD2211E:184a-21": "klu'i gdon drug 'dul bar byed pa'o //",
    "T02TD2211E:184a-22": "sku mdog sngon po na bza' sngon po ste //",
    "T02TD2211E:184a-23": "rang gi ngo bo phyir byung ba des 'dul ba'o //",
    "T02TD2211E:184a-24": "dpa' bo'i chas ni rakta so ris tshom bu dang //",
    "T02TD2211E:184a-25": "stag la sogs pa brgyad du gsungs //",
    "T02TD2211E:184a-26": "zhes lung las 'byung ba ste /",
    "T02TD2211E:184a-27": "dpa' bo'i chas brgyad do //",
    "T02TD2211E:184a-28": "g-yon brkyang g-yas bskum 'bying bag can //",
    "T02TD2211E:184a-29": "zhes pa la zhabs g-yon brkyang g-yas bskum pa ni /",
    "T02TD2211E:184a-30": "sems can 'dul ba dang rang la skyon med par yongs su gzung ngo //",
    "T02TD2211E:184a-31": "'gying bag ni rang gi stobs nye bar ston pa ste /",
    "T02TD2211E:184a-32": "nyam da med pa'i lha yongs su gsal bar bsgom par gsungs so //",
    "T02TD2211E:184a-33": "ye shes bstim dang byin brlabs nas //",
    "T02TD2211E:184a-34": "dbang bskur 'bras bu lnga dang ldan //",
    "T02TD2211E:184a-35": "zhes pa ni h'um las ye shes pa spyan drangs te /",
    "T02TD2211E:184a-36": "bgegs nye bar zhi bar bya ste rang gi lus ngag yid gsum la /",
    "T02TD2211E:184a-37": "yi ge gsum gsal bar bya ste /",
    "T02TD2211E:184a-38": "bstim pa dang dbang bskur ba ni chu dad dbu rgyan dang rdo rje dril bu'i dbang dang lngas /",
    "T02TD2211E:184b-0": "kun gzhi dang nyon mongs pa dang rnams par rtog pa dang sgo lnga'i rnam shes gnas pa ni ye shes lnga dang 'bras bu rigs lnga dang ldan par @184b gsungs so //",
    "T02TD2211E:184b-1": "de yang lung las /",
    "T02TD2211E:184b-2": "bdag nyid gsal bar gyur pa ni //",
    "T02TD2211E:184b-3": "ye shes byin brlab dbang bskur nas //",
    "T02TD2211E:184b-4": "sngags bzlas pa la yongs 'jug //",
    "T02TD2211E:184b-5": "'bras bu yongs su 'byin ba yis //",
    "T02TD2211E:184b-6": "rdo rje sngags kyi bzlas pa bya //",
    "T02TD2211E:184b-7": "bdag dang gzhan pa'i rnam pa yis //",
    "T02TD2211E:184b-8": "rags pa dang ni phra ba yis //",
    "T02TD2211E:184b-9": "zhes pa la /",
    "T02TD2211E:184b-10": "rdo rjes ni bsgom pa'i rjes la bzlas pa bya ste /",
    "T02TD2211E:184b-11": "de min par ni ma yin no //",
    "T02TD2211E:184b-12": "bdag gsal ba dang gzhan gsal ba dang /",
    "T02TD2211E:184b-13": "gtso bo gsal ba ni bdag khyab byed min pas gtso bo la bdag ces bya ba'i sgra 'jug pas de skad gsungs so //",
    "T02TD2211E:184b-14": "de ni gzhal yas khang dang dur khrod mi ro la sogs pa gsal ba'o //",
    "T02TD2211E:184b-15": "rags pa ni rnam pa ci gsal ba phra ba ni spyan dang smin ma dang /",
    "T02TD2211E:184b-16": "zhag gi zo ris la sogs pa yongs su gzung do //",
    "T02TD2211E:184b-17": "shin tu phra ba'i rnam pa ste /",
    "T02TD2211E:184b-18": "sems dpa' sum brtsegs gzhal yas khang //",
    "T02TD2211E:184b-19": "gsal bar byed pa de nyid de ;",
    "T02TD2211E:184b-20": "/ rnal 'byor tshul gyis yongs su sgrub //",
    "T02TD2211E:184b-21": "ces pa la /",
    "T02TD2211E:184b-22": "shin tu phra ba ni rin po che nang gi ye shes dang rdo rje dang h'um gi rnam par gsungs so //",
    "T02TD2211E:184b-23": "de yang ye shes pa'i ngo bo gsum du gsungs te brtsegs mar 'dug pas brtsegs ma'o //",
    "T02TD2211E:184b-24": "gzhal yas khang rags pa gsal ba ste /",
    "T02TD2211E:184b-25": "gong gi don gyis yongs su gsal bas 'dir ma bris so //",
    "T02TD2211E:184b-26": "rnal 'byor ni rang gi zhi gnas kyi lha gsal ba ste /",
    "T02TD2211E:184b-27": "blta bar bya ba'i do bo'i rigs pas zin pa ni /",
    "T02TD2211E:184b-28": "thun bzhi'i tshul du byed pa ni chen po'i rnal 'byor /",
    "T02TD2211E:184b-29": "de yang stong ba nyid la zhugs rnal 'byor //",
    "T02TD2211E:184b-30": "zhes gsungs so //",
    "T02TD2211E:184b-31": "'dod chags zhe sdang ni zhes pa nas spang bar bya ba'i bar la /",
    "T02TD2211E:184b-32": "drug rtsa ba'i nyon mongs pa 'dod chags la sogs pa drug dang /",
    "T02TD2211E:184b-33": "khro ba la sogs pa nyi shu nye ba'i nyon mongs pa rnams sngags pas spangs te//",
    "T02TD2211E:184b-34": "de dang 'byar ba'i sngags ni dngos grub mi 'byung bar gsungs so //",
    "T02TD2211E:184b-35": "de nas de bskyed pa'i rgyu dang 'bras bu gnyis ka spang bar gsung te /",
    "T02TD2211E:184b-36": "kun ka'i rgyu ru 'gro chad do //",
    "T02TD2211E:184b-37": "des na chang ni nyon mongs pa'i tsa bar gsungs so //",
    "T02TD2211E:184b-38": "gzugs dang sgra dang dri dang ro /",
    "T02TD2211E:184b-39": "de bzhin reg bya la sogs pa //",
    "T02TD2211E:184b-40": "g-yeng bar gyur pa ma lus pa /",
    "T02TD2211E:184b-41": "sngags kyi dus su spang bar bya //",
    "T02TD2211E:185a-0": "zhes pa la @185a * //",
    "T02TD2211E:185a-1": "sgrub pa pos 'dod pa'i yon tan lnga po g-yeng ba'i rgyu yin pas des de ni yongs su spang bar gsungs te dgra yin pa'i phyir ro //",
    "T02TD2211E:185a-2": "sgra chen po dang sgra chung dang //",
    "T02TD2211E:185a-3": "skyen pa dang ni bul ba dang //",
    "T02TD2211E:185a-4": "mi gsal yan lag nyams pa dang //",
    "T02TD2211E:185a-5": "gsang sngags par du sgra zhugs dang //",
    "T02TD2211E:185a-6": "dmigs pa ma rdzogs 'jog pa dang //",
    "T02TD2211E:185a-7": "sngags kyi dus su spad bar bya //",
    "T02TD2211E:185a-8": "zhes bya ba la sgra che ba ni /",
    "T02TD2211E:185a-9": "nam mkha'i sgra ste gsang ba'i man dag nyams pa'o //",
    "T02TD2211E:185a-10": "chud ba ni sngags kyi brjod pa nyams pa ste sbang ba'o //",
    "T02TD2211E:185a-11": "skyen pa dang bul ba ni sgra dma' zhing nyams pa sogs skyon du ma las nus pa 'byung ba'i rgyu ni rgyu gcig las ma yin te /",
    "T02TD2211E:185a-12": "sgra mi gsal zhing yi ge mthu nyams pa dang bar du mi tshig gis ma chod par bya ste mi tshig gis bar chod pa ni sngags ma yin te /",
    "T02TD2211E:185a-13": "mthu med pa'i phyir ro //",
    "T02TD2211E:185a-14": "des na de rnams skyon yin pas spang bar gsungs so //",
    "T02TD2211E:185a-15": "de rtsa ba'i rgyud las ;",
    "T02TD2211E:185a-16": "sgra che 'byung po'i bar chod 'byung //",
    "T02TD2211E:185a-17": "sgra chud nus pa chud bar 'gyur //",
    "T02TD2211E:185a-18": "skyen 'gyur lus kyi phrad pa nyams //",
    "T02TD2211E:185a-19": "bul 'gyur sngags kyi grongs ma skyol //",
    "T02TD2211E:185a-20": "mi gsal yan lag nyams pa yis //",
    "T02TD2211E:185a-21": "bzlas pa'i mthu rnams med par 'gyur //",
    "T02TD2211E:185a-22": "gsang sngags zhugs na gdug pa'i bar chod 'byung //",
    "T02TD2211E:185a-23": "zhes gsungs so //",
    "T02TD2211E:185a-24": "dmigs pa ma rdzogs 'jog pa dang /",
    "T02TD2211E:185a-25": "sngags kyi dus su spad par bya //",
    "T02TD2211E:185a-26": "rjes kyi rnal 'byor ma lus par //",
    "T02TD2211E:185a-27": "zhes pa la dmigs ba rdzogs par //",
    "T02TD2211E:185a-28": "dam cad pa'i grangs las 'das pa'o //",
    "T02TD2211E:185a-29": "de ma rdzogs par ni bzas pa bya ba ste mi bya ba ni spad bar gsungs so /",
    "T02TD2211E:185a-30": "rjes kyi rnal 'byor ni thun bzhi'i rnal 'byor gyis phyag btsal ba la sogs pa yongs byas pa 'gro 'dug nyal ba'i spyod lam gyis bsgrub par gsungs so //",
    "T02TD2211E:185a-31": "dus dang grangs dang mtshan ma dang //",
    "T02TD2211E:185a-32": "ro dang dbang bskur la sogs pa //",
    "T02TD2211E:185a-33": "zhes bya ba la ;",
    "T02TD2211E:185a-34": "dus ni lo'am zla ba'i bar du'o //",
    "T02TD2211E:185a-35": "grangs ni /",
    "T02TD2211E:185a-36": "nyis 'bum sum 'bum bcu la sogs //",
    "T02TD2211E:185a-37": "nyi shu rtsa ba'i grangs su'o //",
    "T02TD2211E:185a-38": "bsnyen pa nye bsnyen bsgrub pa dang //",
    "T02TD2211E:185a-39": "bsgrub pa chen po'i tshul du bsgrub //",
    "T02TD2211E:185a-40": "ces gsungs so //",
    "T02TD2211E:185b-0": "ro dang dbang bskur ni shi ba'i ro la dang po bgegs bskrad khrus byas @185b rgyan gdags te rgyun chags dang rtsam lus par bya ste //",
    "T02TD2211E:185b-1": "sngags zlos shing rnal 'byor pa rnam pa gsum bsgrub pa la ro lha'i ngo bor bskyed la zhag bdun gyi nang par sreg khang me'i gzhal yas khang du mchod par 'brel to //",
    "T02TD2211E:185b-2": "de ni ro'i cho ga'o //",
    "T02TD2211E:185b-3": "dbang gi bsnyen pa ni gong du mtshan ma thob bas gtso bor 'bum dang 'khor rnams khri ru gsungs so //",
    "T02TD2211E:185b-4": "sems dpa' sum brtsegs gsal ba yis //",
    "T02TD2211E:185b-5": "rang nyid thig le'i ngo bo yis //",
    "T02TD2211E:185b-6": "'od zer la ni yig 'bru zhon //",
    "T02TD2211E:185b-7": "'od dkar zhi ba'i tshul du bzlas //",
    "T02TD2211E:185b-8": "zhes pa la sems dpa' sum brtsegs ni sku dang gsung dang thugs gsal ba las /",
    "T02TD2211E:185b-9": "rang nyid h'um gi thig le las sngags dang 'od gsal ba ni 'od zer la yig 'bru zhon nas snying gar mgal me bzhin bskor ba'o //",
    "T02TD2211E:185b-10": "de las 'od zer nyi ma'i tshul gyis 'od de yang dkar po sdig pa 'khrung pa'o //",
    "T02TD2211E:185b-11": "de ni 'od dkar pos zhi bar bya bar gsung //",
    "T02TD2211E:185b-12": "yan ni 'od 'phros sku gsum gyi //",
    "T02TD2211E:185b-13": "rang bzhin tshur 'dus gdug rtsub spyod //",
    "T02TD2211E:185b-14": "zhes pa la yang ni gong ma btags pa yin te /",
    "T02TD2211E:185b-15": "'od 'phros nas ye she 'khor lo'i gnas gsum 'od zer gyis sku gsum mnyes nas tshur la 'gus pas gnod pa'i gdug sems dang rang gi bag chags la sogs pa spyod pa'o //",
    "T02TD2211E:185b-16": "yang na dmigs pa med pa las //",
    "T02TD2211E:185b-17": "'phro dang 'du bas byed pa yin //",
    "T02TD2211E:185b-18": "zhes pa la dmigs pa ni dngos po'o //",
    "T02TD2211E:185b-19": "dngos po la med par ye shes pa las 'od 'phros nas /",
    "T02TD2211E:185b-20": "tshul byin dang 'od zer dang sku'i rnam par gsungs te man dag go //",
    "T02TD2211E:185b-21": "'od zer dkar dmar 'phro 'du yis //",
    "T02TD2211E:185b-22": "rnam smin la sogs bsreg cing sbyong //",
    "T02TD2211E:185b-23": "zhes pa la rang gi thig le las 'od phar 'phros pas mnyes te dkar dmar 'dus pas ni bsreg cing sbyong ba'i las so //",
    "T02TD2211E:185b-24": "rnam par smin pa dad nus mthu la sogs pa spyod zhing ba sreg pa'o //",
    "T02TD2211E:185b-25": "des ni zhi ba dang drag por gsungs te /",
    "T02TD2211E:185b-26": "mi smra ba'i ngo bos bzlas par gsungs so //",
    "T02TD2211E:185b-27": "'khor dad nye 'khor sum 'khor sogs //",
    "T02TD2211E:185b-28": "mtshan ma 'dod pa nam pa lnga //",
    "T02TD2211E:185b-29": "zhes bya ba la /",
    "T02TD2211E:185b-30": "rang nyis 'khor la mos na 'khor gang yang rung ba bskyed la bzlas par gsungs so //",
    "T02TD2211E:185b-31": "lnga po de ni gong du bsnyen pa'o bzlas par gsungs so //",
    "T02TD2211E:186a-0": "sum 'bum @186a * //",
    "T02TD2211E:186a-1": "zhes pa nas tshad kyi bar la gcig la sogs pa 'bum dang /",
    "T02TD2211E:186a-2": "nyis 'bum ni grangs kyi bzlas par gsungs te /",
    "T02TD2211E:186a-3": "rtsa ba na gsal bas ma bris so //",
    "T02TD2211E:186a-4": "de yi grogs 'gyur bzlas pa ni //",
    "T02TD2211E:186a-5": "sdig pa dbyung dang bsreg pa ni //",
    "T02TD2211E:186a-6": "bkur ba'i don la dmigs pa ste //",
    "T02TD2211E:186a-7": "rags dang phra ba'i dbang dag tu //",
    "T02TD2211E:186a-8": "drug dang dgu ru shes par bya //",
    "T02TD2211E:186a-9": "zhes pa la /",
    "T02TD2211E:186a-10": "bsnyen pa'i grogs lus ngag yid kyi sdig pa dbyung ba dang bsreg pa dang bskur ba ste /",
    "T02TD2211E:186a-11": "gdon pa ni snying ga dang lte bar bsreg pa dang /",
    "T02TD2211E:186a-12": "spyi bo nas bkru bar gsungs so //",
    "T02TD2211E:186a-13": "rags pa'i dbang du drug gis bkru ba ma yin te dngos po 'don pa dang bsreg pa ni rags par gsungs pa bkru ba'i cha dang 'brel bas dgu ru gsungs so //",
    "T02TD2211E:186a-14": "sdig pa dbyung ba la sogs kyang //",
    "T02TD2211E:186a-15": "mi drug gzugs dang de bzhin du //",
    "T02TD2211E:186a-16": "yi ge'i gzugs dang 'od kyi gzugs //",
    "T02TD2211E:186a-17": "de dag dbyung gtor bsreg cing bkru //",
    "T02TD2211E:186a-18": "zhes pa la /",
    "T02TD2211E:186a-19": "sdig pa ni lus ngag yid kyi las sam rnam par smin pa'i sgrib pa'o //",
    "T02TD2211E:186a-20": "lus ni sngom mam sdig pa'i gzugs so //",
    "T02TD2211E:186a-21": "ngag gi kam dam du'o //",
    "T02TD2211E:186a-22": "yid ni 'od dpung nag por gsungs so //",
    "T02TD2211E:186a-23": "de yang snying las au sat ya mtha' can gyis gdon pa dang /",
    "T02TD2211E:186a-24": "lte ba'i ham las me 'bar nas dzv'a la ram gyi sngags kyis bsreg par gsungs so //",
    "T02TD2211E:186a-25": "bkru ba ni aa las spyi bo nas chu 'bebs pas shu to'i sngags kyis bkru'o //",
    "T02TD2211E:186a-26": "h'um dang ham dang aa yis ni //",
    "T02TD2211E:186a-27": "gdon dang bsreg dang bkru ba ni //",
    "T02TD2211E:186a-28": "ma lus las rnams 'grub par gsungs //",
    "T02TD2211E:186a-29": "dmigs pa gsar rnying bye brag gis //",
    "T02TD2211E:186a-30": "mgal me phreng ba nyi ma'o //",
    "T02TD2211E:186a-31": "zhes pa la /",
    "T02TD2211E:186a-32": "dmigs pa gsar pa ni rnal 'byor pa thog mar mgal me la brten par gsungs pa ni phreng ba dang nyi ma'o //",
    "T02TD2211E:186a-33": "mchog gis ni gsum tshang ba la bzlas par gsungs so //",
    "T02TD2211E:186a-34": "sngags kyi dngos grub nas grogs su 'gro ba'i bar la rtsa ba na gsal bas ma bris so //",
    "T02TD2211E:186a-35": "rjes kyi rnal 'byor tshul dang ldan //",
    "T02TD2211E:186a-36": "bsnyen sgrub chen po la sogs pas //",
    "T02TD2211E:186a-37": "yongs su bsgrubs pas dngos grub 'byung //",
    "T02TD2211E:186a-38": "zhes pa ni /",
    "T02TD2211E:186a-39": "rjes kyi rnal 'byor ni spyod lam gyi rim pa'i dus su tsha tsha la sogs pa yongs su bya'o //",
    "T02TD2211E:186a-40": "de nas bsnyen pa dang /",
    "T02TD2211E:186b-0": "@186b nye bsnyen dang /",
    "T02TD2211E:186b-1": "sgrub pa chen po la sogs pas yongs su bsgrub po //",
    "T02TD2211E:186b-2": "de bsgrub na dngos grub yongs su 'byung bar gsungs so //",
    "T02TD2211E:186b-3": "sku gsum zhes pas //",
    "T02TD2211E:186b-4": "'di yang sgrub pa'i rtags su gsungs //",
    "T02TD2211E:186b-5": "zhes pa'i bar du dngos dang rmi lam na grub rtags bstan pa yin pas brjod pa med de gsal bar ma smras so //",
    "T02TD2211E:186b-6": "de dag bzlas pa nas shes par bya ba'i bar du bzlas pa'i dngos te bzlas pa'i sngags su gsungs so //",
    "T02TD2211E:186b-7": "mig gi mngon shes bsgrub pa ni //",
    "T02TD2211E:186b-8": "sku gsungs thugs kyi rnam pa la //",
    "T02TD2211E:186b-9": "ye shes 'phro 'dus byin rlabs sdud //",
    "T02TD2211E:186b-10": "bsnyen pa skyol bas de bzhin bya //",
    "T02TD2211E:186b-11": "zhes pa la ;",
    "T02TD2211E:186b-12": "da ni khyad par gyi bzlas pa gsungs te /",
    "T02TD2211E:186b-13": "mig gi mngon shes 'dod pas /",
    "T02TD2211E:186b-14": "rang la sku gsung thugs kyi yi ge bkod la /",
    "T02TD2211E:186b-15": "ye shes pa'i 'od zer 'phros shing tshul 'dus pas mig gi sgrib pa dag pas sha'i spyan dang ldan par gsungs shing //",
    "T02TD2211E:186b-16": "mtshan ma'i bsnyen ba skyol bas 'grub par gsungs so //",
    "T02TD2211E:186b-17": "rna ba dang ni dbang po gzhan //",
    "T02TD2211E:186b-18": "gong ma de bzhin sbyor shes bya'o //",
    "T02TD2211E:186b-19": "zhes pa la /",
    "T02TD2211E:186b-20": "rna ba la sogs pa gzhan rnams la ni /",
    "T02TD2211E:186b-21": "sku gsum mam a'a: dang h'um gyis 'phros pa dang 'dus pas /",
    "T02TD2211E:186b-22": "de'i dngos por dag par byas te /",
    "T02TD2211E:186b-23": "snang ba dag par bsgrub par gsungs so //",
    "T02TD2211E:186b-24": "gang zhig phrin las rnam bzhi las /",
    "T02TD2211E:186b-25": "dang po zhi ba gsungs pa ni //",
    "T02TD2211E:186b-26": "zhi ba ni zhi ba'i ste dgra bgegs zhi bar 'dod pa'o //",
    "T02TD2211E:186b-27": "kha dog dkar po'i 'phro 'du yis //",
    "T02TD2211E:186b-28": "rang gi sdig dang bag chags dang //",
    "T02TD2211E:186b-29": "gzhan gyi gdug rtsub zhi bar byed //",
    "T02TD2211E:186b-30": "ces pa la ;",
    "T02TD2211E:186b-31": "kha dog dkar po 'phros pas rang gi sdig pa'i dngos po dang /",
    "T02TD2211E:186b-32": "kun nas dkris pa'i bag chags zhi ba dang /",
    "T02TD2211E:186b-33": "gzugs dang sgra med khams kyi gnod byed kyi dbal dang gdug rtsub zhi bar song zhes gsungs so //",
    "T02TD2211E:186b-34": "tshe dang rigs rgyud longs spyod rnams //",
    "T02TD2211E:186b-35": "rgyas par 'dod pa 'od zer ser //",
    "T02TD2211E:186b-36": "zhes pa ni de la des tshe ring ba dang /",
    "T02TD2211E:186b-37": "rang gi rigs rgyud dar ba dang /",
    "T02TD2211E:186b-38": "longs spyod ni lha'i longs spyod dang ldan par 'dod pa rnams kyis 'od dang lha dang ser po'i 'phro 'dul ba brten te //",
    "T02TD2211E:186b-39": "rang gi snying po la pushtim ku ru aom zhes pa gdags so //",
    "T02TD2211E:187a-0": "bde gshegs 'od bskul @187a * //",
    "T02TD2211E:187a-1": "rang lus kyi //",
    "T02TD2211E:187a-2": "rang bzhin tshe rnams rgyas par byed //",
    "T02TD2211E:187a-3": "ces pa /",
    "T02TD2211E:187a-4": "rang gi 'od rin chen gos sngon can la 'phros te /",
    "T02TD2211E:187a-5": "des h'um gi dngos po gsal bar sbyangs pa ni nyi ma dang zla ba'i bar du a'a li dang ldan pas gsungs so //",
    "T02TD2211E:187a-6": "dkar dmar khu ba'i 'phro 'du yis /",
    "T02TD2211E:187a-7": "'jig rten rigs rgyud rgyas par byed //",
    "T02TD2211E:187a-8": "ces pa las /",
    "T02TD2211E:187a-9": "rang dang ldan pa'i 'od ye shes 'khor lo la phog bas thig le a'a li dang k'a li'i ngo bor spyan drangs pa'i ngo bo des de la srung ba dang 'brel te /",
    "T02TD2211E:187a-10": "las des bu la sogs pa dar zhing rgyas bar 'gyur ro //",
    "T02TD2211E:187a-11": "nor dang rdzas ni rgyas 'dod pas //",
    "T02TD2211E:187a-12": "rin chen bcud kyi tshul du sgrub //",
    "T02TD2211E:187a-13": "ces pa la /",
    "T02TD2211E:187a-14": "nor dang rdzas rgyas nas bde bar gshegs pa mchod par 'dod pas /",
    "T02TD2211E:187a-15": "ram gyis bdud rtsi ster ba bum pa kha rgyan dang ldan pa'i nang du /",
    "T02TD2211E:187a-16": "rgyal po bskyed la mchod pas mchod de /",
    "T02TD2211E:187a-17": "aom bee shra ba na ye sa ma ya ba sham ku ru ho: / zhes pa dang 'brel ba ni sgrub pa'o //",
    "T02TD2211E:187a-18": "bya grub ye shes ngo bo ste //",
    "T02TD2211E:187a-19": "rin chen mchod rten ne'u le bsnams //",
    "T02TD2211E:187a-20": "sgrub pa'i dgos 'dod skong mdzad ma //",
    "T02TD2211E:187a-21": "rnam thos nor ster khyod la bstod //",
    "T02TD2211E:187a-22": "ces pa dang 'brel to //",
    "T02TD2211E:187a-23": "de'i nor ni sum cha gsum du spyod par gsungs so //",
    "T02TD2211E:187a-24": "kha dog dmar po'i 'od zer gyis //",
    "T02TD2211E:187a-25": "dmigs pa ma lus dbang du sdud //",
    "T02TD2211E:187a-26": "ces pa la /",
    "T02TD2211E:187a-27": "'od zer dmar po kha dog dmar po lha la phog pas gang dmigs pa ni lha dang klu dang srin po la sogs pa dbang du sdud de de yang ba sham ku ru ho: zhes pa dang 'brel to //",
    "T02TD2211E:187a-28": "tshar gcod dus kyi sbyor ba ni //",
    "T02TD2211E:187a-29": "'khor lo 'od zer skur gyur te //",
    "T02TD2211E:187a-30": "bkug cing thob la sogs pas //",
    "T02TD2211E:187a-31": "zhes pa la /",
    "T02TD2211E:187a-32": "gru gsum dang ldan pa'i dkyil 'khor du ling+ga'i gzugs bcug la ye shes kyi 'khor lo las 'od zer dmar po 'phros pa'i 'od las lcags kyu thogs pa mang po 'phros nas rang dbang med par bkug ste thim pa ni bsdigs pa ste /",
    "T02TD2211E:187a-33": "sngags bzhis bstims la thob dang /",
    "T02TD2211E:187a-34": "ral gri la sogs pas phab nas med par byas pa'o //",
    "T02TD2211E:187a-35": "drag po'i mtshon cha thog phab pas //",
    "T02TD2211E:187a-36": "spyi bo gtsug gnas rnams su ni //",
    "T02TD2211E:187a-37": "phung po gzhig pa'i sbyor ba bya //",
    "T02TD2211E:187a-38": "zhes pa la //",
    "T02TD2211E:187b-0": "lus ngag drag po dang bcas pa'i @187b khro bos mtshon cha'i thog 'bebs pa'o //",
    "T02TD2211E:187b-1": "spyi gtsug nas rkang pa'i mthil du /",
    "T02TD2211E:187b-2": "phur pa brgyab cing de'i phung po lnga la sogs pa 'jig par 'gyur te de ni phung bo bshig pa'o //",
    "T02TD2211E:187b-3": "sa bon 'joms dang 'byed byed pas //",
    "T02TD2211E:187b-4": "'grub par 'gyur bar gsungs pa yin //",
    "T02TD2211E:187b-5": "zhes pa la sa bon 'joms pa ni byang sems bskam pa ste /",
    "T02TD2211E:187b-6": "ram las me 'bar ba dang phur pa yang brdeg par gsungs so //",
    "T02TD2211E:187b-7": "'byed pa yang lha dang dbral ba ste /",
    "T02TD2211E:187b-8": "dong du gu gul sbyar ma bdug cing /",
    "T02TD2211E:187b-9": "bandha ku ru shag shag a'arya aa ca la shag shag ces pas sngags kyis 'byed par gsungs so //",
    "T02TD2211E:187b-10": "de la sogs pa'i sbyor ba rnams //",
    "T02TD2211E:187b-11": "mkhas pa yis ni shes par bya //",
    "T02TD2211E:187b-12": "zhes pas bsreg pa dang mnan pa dang 'phangs pa la sogs pa mkhas pas shes par bya'o //",
    "T02TD2211E:187b-13": "de rnams sngags kyi mtha' la ni //",
    "T02TD2211E:187b-14": "zhes pa nas /",
    "T02TD2211E:187b-15": "man ngag go bar byas la sham bu'i sngags gsad ba dang srung ba la sogs bla ma'i man dag las shes par bya'o //",
    "T02TD2211E:187b-16": "mkhas pa'i tshig ces pa ni ma bris so //",
    "T02TD2211E:187b-17": "bdag gis gzhan don rgyas pa ni //",
    "T02TD2211E:187b-18": "bris pas ma legs nyen srid pas //",
    "T02TD2211E:187b-19": "bla ma mkhas pa de la bzod par gsol //",
    "T02TD2211E:187b-20": "klu mo mkha' 'gros byin gyis brlabs pa dang //",
    "T02TD2211E:187b-21": "sems can bdag pas dman la phan par bya phyir dang //",
    "T02TD2211E:187b-22": "rang mos shugs kyis gzhung 'di brtsams //",
    "T02TD2211E:187b-23": "'di brtsams pa yi dge ba yis //",
    "T02TD2211E:187b-24": "sems can ma lus thams cad kun //",
    "T02TD2211E:187b-25": "sngags kyi mi mthun zad gyur nas //",
    "T02TD2211E:187b-26": "yongs su dag pa'i sa thob shog / sngags kyi rgyan gyi 'grel pa mchog rab kyis mdzad pa rdzogs so /",
    "T02TD2211E:187b-28": "// / bla ma dam pa'i man ngag snyan nas snyan du thob pa rdzogs so//"
}