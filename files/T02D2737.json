{
    "T02D2737:123b-0": "@123b # // rgya gar skad du //",
    "T02D2737:123b-1": "bhatt'a r'a ka a'a ry'a ba lo ke te shva",
    "T02D2737:123b-2": "ree ka da sha mu kha sya s'a dha nam",
    "T02D2737:123b-3": "/ bod skad du //",
    "T02D2737:124a-0": "rje btsun 'phags pa spyan ras gzigs dbang phyug @124a * //",
    "T02D2737:124a-1": "zhal bcu gcig pa'i sgrub thabs /",
    "T02D2737:124a-2": "btsun pa spyan ras gzigs la phyag 'tshal lo //",
    "T02D2737:124a-3": "lte ba zla bas rnam brgyan padma la //",
    "T02D2737:124a-4": "'bar ba'i rgyan mnga' kun nas mun sel cing //",
    "T02D2737:124a-5": "kha ba'i ri 'dra ri dags lpags 'dzin pa //",
    "T02D2737:124a-6": "'dzum bcas bzhugs la spyi bos btud byas te//",
    "T02D2737:124a-7": "'gro ba de yi gnas thob 'dod pas 'dir //",
    "T02D2737:124a-8": "sgrub thabs cho ga bdag gis dran par bya //",
    "T02D2737:124a-9": "dang por re zhig gang yang rung ba'i yid dang",
    "T02D2737:124a-10": "rjes su mthun pa'i gnas legs par byugs la dri",
    "T02D2737:124a-11": "zhim po'i me tog kun tu gtor la /",
    "T02D2737:124a-12": "de'i dbus su stan bde ba la nye bar 'dug ste /",
    "T02D2737:124a-13": "rang gi snying gar aa las zla ba'i dkyil 'khor rnam par bsam zhing /",
    "T02D2737:124a-14": "de'i steng du dro ba rnams kyi bzhi ba me'i",
    "T02D2737:124a-15": "bu la brten pa nga ro bzhi pas kun nas",
    "T02D2737:124a-16": "mnan zhing gzhon nu ma'i nu mas brgyan par blta'o",
    "T02D2737:124a-17": "// de nas sa bon gyi yi ge las 'od",
    "T02D2737:124a-18": "zer rnams byung bas bla ma dang sangs rgyas dang",
    "T02D2737:124a-19": "byang chub sems dpa' dang /",
    "T02D2737:124a-20": "rje btsun spyan ras gzigs dbang phyug spyan drangs te /",
    "T02D2737:124a-21": "de dag gi mdun nyid du phyag 'tshal ba sngon du song bas /",
    "T02D2737:124a-22": "aom badzra aargham a'a:h'um sv'a h'a /",
    "T02D2737:124a-23": "aom badzra dh'u pe a'a: h'um sv'a h'a /",
    "T02D2737:124a-24": "aom badzra pushpe a'a: h'um sv'a h'a /",
    "T02D2737:124a-25": "aom badzra a'a lo ke a'a: h'um sv'a h'a /",
    "T02D2737:124a-26": "aom badzra gandhe a'a: h'um sv'a h'a /",
    "T02D2737:124a-27": "aom badzra ni wi dye a'a: h'um sv'a h'a /",
    "T02D2737:124a-28": "aom badzra g'i ti a'a: h'um sv'a h'a /",
    "T02D2737:124a-29": "zhes byin gyis brlabs pa'i mchod pa'i tshogs phul la /",
    "T02D2737:124a-30": "gang yang bdag gis dus kun du //",
    "T02D2737:124a-31": "sdig par bgyis pa gang gyur pa //",
    "T02D2737:124a-32": "skrag pas rmi 'drar 'chags bgyid cing //",
    "T02D2737:124a-33": "deng nas brtsams te 'byung mi bgyid //",
    "T02D2737:124a-34": "dge ba rnams la rjes yi rang //",
    "T02D2737:124a-35": "sangs rgyas byang chub yid kyis gzung //",
    "T02D2737:124a-36": "thams cad byang chub mchog tu bsngo //",
    "T02D2737:124a-37": "de thob lam la gnas bgyid cing //",
    "T02D2737:124a-38": "dam pa'i skyabs la skyabs su mchi //",
    "T02D2737:124a-39": "de nas byams pa dang /",
    "T02D2737:124a-40": "snying rje dang /",
    "T02D2737:124a-41": "dga' ba dang /",
    "T02D2737:124a-42": "btang snyoms te tshangs pa'i gnas bzhi rim gyis mngon du byas la /",
    "T02D2737:124a-43": "aom sva bh'a ba bi shuddha: sarba dharmm'a: sva bh'a ba shuddhonya\\ham zhes brjod do //",
    "T02D2737:124a-44": "rgyu ba dang mi rgyu ba thams cad rang rang",
    "T02D2737:124a-45": "gi de bzhin nyid las mi 'da' bas rnam par",
    "T02D2737:124a-46": "dag par bsams te /",
    "T02D2737:124a-47": "bdag kyang rnam par dag par bsams la /",
    "T02D2737:124b-0": "yang aom sh'u n+ya t'a dzny'a na badzra @124b sva bh'a ba a'atma konya\\ham zhes brjod do //",
    "T02D2737:124b-1": "kun nas stong pa nyid du bdag nyid kyang bsam mo //",
    "T02D2737:124b-2": "de'i rjes la mdun du pam las padma 'dab ma sna tshogs pa bsam zhing /",
    "T02D2737:124b-3": "de'i steng du aa las zla ba'i dkyil 'khor ro //",
    "T02D2737:124b-4": "de'i dbus su yang sa bon gyi yi ge de nyid do //",
    "T02D2737:124b-5": "de nas yang de las 'od zer byung ba rnams",
    "T02D2737:124b-6": "kyis 'gro ba rnams rnam par dag par byas nas",
    "T02D2737:124b-7": "'ongs pa dang / de nyid la zhugs pas padma",
    "T02D2737:124b-8": "'dab ma brgyad pa gser btso ma lta bur gyur",
    "T02D2737:124b-9": "par bsam par bya'o //",
    "T02D2737:124b-10": "de'i dbus su yang sa bon gyi yi ge de nyid do //",
    "T02D2737:124b-11": "de nas yang de las 'od zer lcags kyu lta bu dang /",
    "T02D2737:124b-12": "zhags pa lta bu byung bas sangs rgyas dang byang chub sems dpa' rnams bkug ste /",
    "T02D2737:124b-13": "bdag nyid dang gcig pas de la thim par blta'o //",
    "T02D2737:124b-14": "de ma thag tu padma sa bon dang bcas pa",
    "T02D2737:124b-15": "yongs su gyur pa las bdag nyid 'phags pa spyan",
    "T02D2737:124b-16": "ras gzigs zhal bcu gcig pa gangs ri'i rtse mo",
    "T02D2737:124b-17": "la nyi mas brgyan pa ltar dkar ba sku'i yan",
    "T02D2737:124b-18": "lag rgyan thams cad kyis spras pa nor bus spras",
    "T02D2737:124b-19": "pa'i gser mdog 'og pag can /",
    "T02D2737:124b-20": "ras bzang pos sku'i smad g-yogs pa /",
    "T02D2737:124b-21": "ri dags kyi pags pas nu ma g-yon pa bkab pa /",
    "T02D2737:124b-22": "ral pa dmar ser 'khyugs pas mdzes pa /",
    "T02D2737:124b-23": "phyag gdub dang /",
    "T02D2737:124b-24": "zhabs gdub dang /",
    "T02D2737:124b-25": "rnam cha gdub kor dang /",
    "T02D2737:124b-26": "mgul gdub dang /",
    "T02D2737:124b-27": "cod pan dang /",
    "T02D2737:124b-28": "dpung rgyan dang /",
    "T02D2737:124b-29": "dbu rgyan rtse bran gyis gsal bar byas pa /",
    "T02D2737:124b-30": "'od zer dkar pos kun nas bskor ba /",
    "T02D2737:124b-31": "lang tsho la bab pa /",
    "T02D2737:124b-32": "spyan dkyus ring zhing dpral ba yangs pa /",
    "T02D2737:124b-33": "zhal bcu gcig pa /",
    "T02D2737:124b-34": "rtsa ba'i zhal kun nas dkar ba /",
    "T02D2737:124b-35": "g-yas pa ljang gu /",
    "T02D2737:124b-36": "g-yon pa dmar ba /",
    "T02D2737:124b-37": "zhal thams cad kun nas 'dzum pa'i nyams can /",
    "T02D2737:124b-38": "de'i dbus ljang gu //",
    "T02D2737:124b-39": "g-yas dmar po /",
    "T02D2737:124b-40": "g-yon dkar po de'i dbus dmar po /",
    "T02D2737:124b-41": "g-yas dkar po /",
    "T02D2737:124b-42": "g-yon ljang gus bye brag rnams so //",
    "T02D2737:124b-43": "de'i steng du zhal rnam par gtsigs shing 'jigs pa /",
    "T02D2737:124b-44": "nag po mche ba snang ba /",
    "T02D2737:124b-45": "kun du khros pa /",
    "T02D2737:124b-46": "spyan gsum pa ral pa bsgreng ba'o //",
    "T02D2737:124b-47": "de'i spyi bor ban du ka'i me tog dang /",
    "T02D2737:124b-48": "byu ru bcag pa'i mtshams ltar gsal ba /",
    "T02D2737:124b-49": "gtsug tor dang bcas pa /",
    "T02D2737:125a-0": "@125a * // rgyan spangs pa tshangs par spyod pa'i cha lugs can /",
    "T02D2737:125a-1": "mgul pa dang bcas par byung ba /",
    "T02D2737:125a-2": "zhi ba'i gzigs pas 'dzum pa'o //",
    "T02D2737:125a-3": "phyag gnyis thugs kar thal mo sbyar ba /",
    "T02D2737:125a-4": "g-yas dang po phreng ba 'dzin pa /",
    "T02D2737:125a-5": "g-yon pa na gser gyi padma rtsa ba dang bcas pa 'dzin pa /",
    "T02D2737:125a-6": "g-yas gsum pas yi dags skom pa sel ba /",
    "T02D2737:125a-7": "g-yon gsum pas ril ba spyi blugs 'dzin pa /",
    "T02D2737:125a-8": "g-yas bzhi pas 'khor lo 'dzin pa /",
    "T02D2737:125a-9": "g-yon bzhin pas mda' dang gzhu 'dzin pa /",
    "T02D2737:125a-10": "lhag ma dgu brgya dgu bcu rtsa gnyis po rnams",
    "T02D2737:125a-11": "kyis mchog sbyin pa phyag padma'i 'dab ma ltar 'jam",
    "T02D2737:125a-12": "pa 'di lta bu rnam par bsam mo //",
    "T02D2737:125a-13": "de nas rang gi snying ga'i padma dang zla ba",
    "T02D2737:125a-14": "la gnas pa'i sa bon gyi yi ge gnas pa",
    "T02D2737:125a-15": "las byung ba'i 'od kyis btsun pa spyan ras gzigs",
    "T02D2737:125a-16": "dbang phyug spyan drangs te /",
    "T02D2737:125a-17": "yang dag par mchod la bdag gi nang du zhugs par bsam mo //",
    "T02D2737:125a-18": "de nas sku gsung thugs legs par gnas pas dbang bskur ba'i thar thug par bsgrub po //",
    "T02D2737:125a-19": "de'i rjes la rang gi snying gar padma dang zla",
    "T02D2737:125a-20": "ba la gnas pa'i sa bon kun nas dkar po",
    "T02D2737:125a-21": "'od dang bcas pa mgo gyen du 'greng ba bsams",
    "T02D2737:125a-22": "te / de las byung ba'i sku rnams 'phros pas",
    "T02D2737:125a-23": "'khor lo'i rnam par byung bar bsam zhing bsgom mo",
    "T02D2737:125a-24": "te / // gang gi tshe skyo ba na sa",
    "T02D2737:125a-25": "bon gyi yi ge yid la 'dzin pas nor bu'i",
    "T02D2737:125a-26": "mtshams su phyag 'tshal ba dang bcas pa'i mngon du",
    "T02D2737:125a-27": "gyur pa'i tshig spangs te /",
    "T02D2737:125a-28": "aom dha ra dha ra /",
    "T02D2737:125a-29": "dhi ri dhi ri /",
    "T02D2737:125a-30": "dhu ru dhu ru /",
    "T02D2737:125a-31": "aitte batte /",
    "T02D2737:125a-32": "tsa le tsa le /",
    "T02D2737:125a-33": "pra tsa li pra tsa li ku su me ku su me /",
    "T02D2737:125a-34": "ba re ai li mi li tsi ti dzva lam aa pa na ye sva h'a /",
    "T02D2737:125a-35": "zhes bya ba 'dod pa bzhin bzlas so/ skyo bar",
    "T02D2737:125a-36": "gyur na ye shes sems dpa' mdun du bzhugs pa",
    "T02D2737:125a-37": "la mchod do // gsol ba gdab pa dang /",
    "T02D2737:125a-38": "bzod par gsol ba dang /",
    "T02D2737:125a-39": "gshegs par mkhyen par bya ba'i phyir ja hi zhes lan gsum brjod do //",
    "T02D2737:125a-40": "langs nas mchod ston la sogs pa bya'o //",
    "T02D2737:125a-41": "'dir gang dag de snyed kyi phyag rgya dag dmigs par mi nus pas phyag brgyad pa'am /",
    "T02D2737:125a-42": "zhal gcig phyag bzhi pa'am /",
    "T02D2737:125a-43": "zhal gcig phyag gnyis pa yang bsam zhing phyag gnyis pa padma dang mchog sbyin par blta'o//",
    "T02D2737:125b-0": "@125b sgrub thabs cho ga bkod pa yis //",
    "T02D2737:125b-1": "dge ba gang zhig dri med ni //",
    "T02D2737:125b-2": "bdag gis bsags des 'gro ba kun //",
    "T02D2737:125b-3": "srid mtsho'i pha rol 'gro bar shog /'phags pa spyan",
    "T02D2737:125b-4": "ras gzigs dbang phyug zhal bcu gcig pa'i sgrub thabs",
    "T02D2737:125b-5": "/ dge slong ma dpal mos mdzad pa rdzogs so /",
    "T02D2737:125b-7": "// / rgya gar gyi mkhan po d'i pam ka ra shr'i dzny'a na dang /"
}