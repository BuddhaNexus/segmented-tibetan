{
    "NK049(dzi)002:1": "// legs par bshad pa man ngag gi bstan bcos zab mo sdom pa'i mdzod ces bya ba bzhugs so //",
    "NK049(dzi)002:2": "rgya gar skad du /",
    "NK049(dzi)002:3": "su b+ha she ta u pa de sha sh+aa stra nim+na sam+b+ha ra g+ho sha n+aa ma /",
    "NK049(dzi)002:4": "bod skad du /",
    "NK049(dzi)002:5": "legs par bshad pa man ngag gi bstan bcos zab mo sdom pa'i mdzod ces bya ba /",
    "NK049(dzi)002:6": "dkon mchog gsum la phyag 'tshal lo //",
    "NK049(dzi)002:7": "sngon goms tshogs gnyis chu gter las thon pa'i //",
    "NK049(dzi)002:8": "mkhyen brtse ye shes rgyas pa'i zla gzhon gyis //",
    "NK049(dzi)002:9": "phan bde kun dag'i bdud rtsi mchog rtsol ba //",
    "NK049(dzi)002:10": "rnam 'dren brtan pa'i 'khor los 'gro 'di skyongs //",
    "NK049(dzi)002:11": "mtha' grol lta ba'i lam mchog ma nor ba //",
    "NK049(dzi)002:12": "zab rgyas yid bzhin snying po gcig bsdoms pa'i //",
    "NK049(dzi)002:13": "man ngag legs bshad bee d+au'i bum bzang las //",
    "NK049(dzi)002:14": "chos dkar bdud rtsi'i dga' ston rtsol la spro //",
    "NK049(dzi)002:15": "gang zhig 'gro 'dren ston pa thub dbang de //",
    "NK049(dzi)002:16": "gdod nas chos sku'i dbyings las ma g.yos kyang //",
    "NK049(dzi)002:17": "'gro kun srid pa'i mtsho las sgrol ba'i phyir //",
    "NK049(dzi)002:18": "lhun grub gzugs sku'i dkyil 'khor phyogs bcur shar //",
    "NK049(dzi)002:19": "de yang gdul bya'i mos pa dang mthun par //",
    "NK049(dzi)002:20": "sprul pa'i phrin las snang brnyan sna tshogs kyang //",
    "NK049(dzi)002:21": "mchog gi sprul skus mi 'jed 'jig rten 'dir //",
    "NK049(dzi)002:22": "snyigs ma'i dus su gdul dka' 'dul ba'i phyir //",
    "NK049(dzi)002:23": "dam pa tog dkar thal dkar tshul gshegs nas //",
    "NK049(dzi)002:24": "rgyal po'i khab tu zas gtsang sras su zhugs //",
    "NK049(dzi)002:25": "zla bcu rdzogs nas ltas bzang dang bcas te //",
    "NK049(dzi)002:26": "yum gyi lhums nas lum+bi'i tshal du bltams //",
    "NK049(dzi)002:27": "skye dgu'i bdag sogs ma ma sum cus bskyangs //",
    "NK049(dzi)002:28": "rig pa'i gnas la bslab pa'i tshul mdzad cig /",
    "NK049(dzi)002:29": "'phong dang sgyu rtsal la sogs mthar phyin nas //",
    "NK049(dzi)002:30": "stobs rtsal mthu yis sh+aakya'i gzhon nu rnams //",
    "NK049(dzi)002:31": "yongs su pham pas sh+aakya thub par grags //",
    "NK049(dzi)002:32": "btsun mo drug khri dang bcas pho brang du //",
    "NK049(dzi)002:33": "rgyal srid thabs kyis bskyangs nas nyer dgu'i lor //",
    "NK049(dzi)002:34": "khyim nas nges par 'byung zhing rab tu byung //",
    "NK049(dzi)002:35": "nee rany+dza na'i 'gram du dka' ba spyad //",
    "NK049(dzi)002:36": "bsam gtan ting 'dzin ma lus rdzogs par mdzad //",
    "NK049(dzi)002:37": "de tshe lha rnams kyis ni bskul ba'i mthus //",
    "NK049(dzi)002:38": "byang chub snying por gshegs tshe legs skyes mas //",
    "NK049(dzi)002:39": "yol go zho yis bkang ste phul ba bzhes //",
    "NK049(dzi)002:40": "de yi stobs kyis sku lus gser gyi mdog /",
    "NK049(dzi)002:41": "gyur zhing 'chi med dbang po bkra shis kyis //",
    "NK049(dzi)002:42": "rtsa mchog rma bya'i mgrin pa ltar phul ba //",
    "NK049(dzi)002:43": "rdo rje gdan la stan du mdzad nas bzhugs //",
    "NK049(dzi)002:44": "de dus bdud sde bye ba pham mdzad cing //",
    "NK049(dzi)002:45": "rdo rje lta bu'i ting 'dzin mthar mdzad pas //",
    "NK049(dzi)002:46": "tho rengs mngon par rdzogs par sangs rgyas nas //",
    "NK049(dzi)002:47": "bdun phrag bdun du chos 'khor ma gsungs bzhugs //",
    "NK049(dzi)002:48": "de tshe tshangs dang brgya byin dad pa'i blos //",
    "NK049(dzi)002:49": "chos kyi 'khor lo bskor bar gsol ba'i tshe //",
    "NK049(dzi)002:50": "drang srong gnas dang bya rgod spungs ri sogs //",
    "NK049(dzi)002:51": "lha klu mi yi gnas bcas ji snyed nas //",
    "NK049(dzi)002:52": "chos kyi 'khor lo chen po gsum bskor te //",
    "NK049(dzi)002:53": "gdul bya'i tshogs rnams yongs su smin mdzad cing //",
    "NK049(dzi)002:54": "ngo mtshar chen po'i mdzad pa dang bcas te //",
    "NK049(dzi)002:55": "rtsa mchog drung du gzugs sku'i snang ba sdus //",
    "NK049(dzi)002:56": "de ltar bsod nams chen pos 'dul ba la //",
    "NK049(dzi)002:57": "sku mchog mdzad pa bcu gnyis ston pa dang //",
    "NK049(dzi)002:58": "gsung chog chos kyi phung pos 'dul ba la //",
    "NK049(dzi)002:59": "mtha' yas theg pa'i chos tshul sna tshogs mdzad //",
    "NK049(dzi)002:60": "thugs mchog mngon par shes pas 'dul ba la //",
    "NK049(dzi)002:61": "'gro ba'i dbang po'i bye brag tshul bzhin mkhyen //",
    "NK049(dzi)002:62": "yon tan phrin las dag gis 'dul ba la //",
    "NK049(dzi)002:63": "cho 'phrul sna tshogs 'gyed cing spro bsdu sogs //",
    "NK049(dzi)002:64": "srid pa ji srid bar du gnas par ston //",
    "NK049(dzi)002:65": "de ltar 'dul ba bzhi yis 'gro ba kun //",
    "NK049(dzi)002:66": "srid mtsho'i sdug bsngal rgya mtsho las bsgral nas //",
    "NK049(dzi)002:67": "phan bde rin chen gling du khrid mdzad pa'i //",
    "NK049(dzi)002:68": "ded dpon snying rje'i dbang phyug khyed min par //",
    "NK049(dzi)002:69": "'jig rten 'di na mgon po gzhan ma mchis //",
    "NK049(dzi)002:70": "de yang theg pa'i rnam grangs gsungs pa kun //",
    "NK049(dzi)002:71": "gang zag dbang po'i bye brag dang mthun par //",
    "NK049(dzi)002:72": "brjod bya'i chos tshul sna tshogs mtha' med kyang //",
    "NK049(dzi)002:73": "don du bsdu na rnam pa bzhi yin te //",
    "NK049(dzi)002:74": "'dus byas mi rtag dbu ba rdos pa'i tshul //",
    "NK049(dzi)002:75": "zag pa sdug bsngal 'khor ba'i rang bzhin can //",
    "NK049(dzi)002:76": "chos kun dpyad na stong zhing bdag med pa //",
    "NK049(dzi)002:77": "ji bzhin mthong ba'i myang 'das zhi ba'o //",
    "NK049(dzi)002:78": "de bzhis sde snod gsum po bsdus pa'i phyir //",
    "NK049(dzi)002:79": "lung dang rtogs pa'i chos tshul bla med pa //",
    "NK049(dzi)002:80": "brgyad khri bzhi stong chos kyi snying por gsungs //",
    "NK049(dzi)002:81": "de phyir bstan bya lung la bcu gnyis te //",
    "NK049(dzi)002:82": "mdo yi sde dang dbyangs su bsnyad pa'i sde //",
    "NK049(dzi)002:83": "lung bstan tshigs bcad ched du brjod pa'i sde //",
    "NK049(dzi)002:84": "gling bzhi'i sde dang rtogs pa brjod pa dang //",
    "NK049(dzi)002:85": "de ltar byung dang skyes pa rabs kyi sde //",
    "NK049(dzi)002:86": "shin tu rgyas dang rmad du byung ba'i sde //",
    "NK049(dzi)002:87": "gtan la phab pa'i sde dang bcu gnyis so //",
    "NK049(dzi)002:88": "de dag bka' bsdu'i tshe na gsum du bsdus //",
    "NK049(dzi)002:89": "rtogs pa'i chos la rnam pa gsum yin te //",
    "NK049(dzi)002:90": "lam la zhugs min rgyud kyi dge sems dang //",
    "NK049(dzi)002:91": "slob pa lam la gnas pa'i rtogs pa dang //",
    "NK049(dzi)002:92": "mi slob lam mthar phyin pa'i rtogs pa'o //",
    "NK049(dzi)002:93": "de lta'i lung rtogs chos kyi brjod bya ni //",
    "NK049(dzi)002:94": "gtan la dbab bya bden pa gnyis yin te //",
    "NK049(dzi)002:95": "kun rdzob bden dang dam pa'i don nyid de //",
    "NK049(dzi)002:96": "de la kun rdzob 'khrul blo bcos ma ste //",
    "NK049(dzi)002:97": "tshogs drug snang ba'i yul dang bcas pa yi //",
    "NK049(dzi)002:98": "'khor ba'i chos tshul ji snyed thams cad dang //",
    "NK049(dzi)002:99": "sa thob gyur kyang sems dang sems byung kun //",
    "NK049(dzi)002:100": "'gags med snang yul ma dag gzugs la sogs //",
    "NK049(dzi)002:101": "tshogs drug snang bcas spang byar gyur to cog /",
    "NK049(dzi)002:102": "gti mug rang bzhin sgrib phyir kun rdzob bo //",
    "NK049(dzi)002:103": "don nas spros pa'i mtha' dang bral ba ni //",
    "NK049(dzi)002:104": "gtso 'khor sems kyi rnyogs pa dang bral ba'i //",
    "NK049(dzi)002:105": "sgra tshig rdzogs pa'i rnam rtog las 'das pa'i //",
    "NK049(dzi)002:106": "zab zhi rang bzhin rnam par dag pa'i dbyings //",
    "NK049(dzi)002:107": "mi rtogs rang rig ye shes spyod yul yin //",
    "NK049(dzi)002:108": "dbye na kun rdzob la yang yang log gis //",
    "NK049(dzi)002:109": "tha snyad 'jig rten nyid la ltos nas bzhag /",
    "NK049(dzi)002:110": "de yang blo 'khrul la snang skra shad ltar //",
    "NK049(dzi)002:111": "med pa gsal snang log pa'i kun rdzob dang //",
    "NK049(dzi)002:112": "dbang po skyon med shes pa ma 'khrul pa'i //",
    "NK049(dzi)002:113": "yul du gyur pa'i snod bcud ji snyed kun //",
    "NK049(dzi)002:114": "snang ngor bden pas yang dag kun rdzob bo //",
    "NK049(dzi)002:115": "yul la ltos na don byed nus pa dang //",
    "NK049(dzi)002:116": "de las ldog pa'i khyad par dag gis dbye //",
    "NK049(dzi)002:117": "'di la kha cig kun rdzob tha snyad du //",
    "NK049(dzi)002:118": "rang gi ngo bos grub par 'dod gyur kyang //",
    "NK049(dzi)002:119": "thal 'gyur rigs pas de dag sun phyung ste //",
    "NK049(dzi)002:120": "ma 'khrul 'phags pa'i blo la snang yul kun //",
    "NK049(dzi)002:121": "ye nas ma grub rang bzhin stong mod kyang //",
    "NK049(dzi)002:122": "tha snyad la ltos sna tshogs bzhag pa kun //",
    "NK049(dzi)002:123": "sgyu ma'i dpe brgyad tshul gyis gtan la 'bebs //",
    "NK049(dzi)002:124": "ngo bo grub pa'i chos su rdul tsam med //",
    "NK049(dzi)002:125": "des na stong dang rten 'byung dbyer med par //",
    "NK049(dzi)002:126": "tha snyad tsam du snang ba 'gags med dang //",
    "NK049(dzi)002:127": "dpyad na ye nas ma grub spros kun bral //",
    "NK049(dzi)002:128": "rnam kun mchog ldan stong nyid dbyings su gcig /",
    "NK049(dzi)002:129": "de phyir ngo bo ldog pa gcig dang ni //",
    "NK049(dzi)002:130": "tha dad gang du ma grub stong rten 'byung //",
    "NK049(dzi)002:131": "zung 'jug 'gal 'du bral ba 'di mthong na //",
    "NK049(dzi)002:132": "thabs dang thabs byung gyur pa'i gnad de rtogs //",
    "NK049(dzi)002:133": "la las bden gnyis sgyu ma'i rang bzhin du //",
    "NK049(dzi)002:134": "gnas par 'dod pa'ang 'thad pa ma yin te //",
    "NK049(dzi)002:135": "sgyu ma skye 'jig byed pa ci bzhin du //",
    "NK049(dzi)002:136": "don dam de yang skye 'jig nyid thal bas //",
    "NK049(dzi)002:137": "kun mkhyen ye shes 'dus byas nyid du gyur //",
    "NK049(dzi)002:138": "des na bden gnyis 'jal byed tshad ma yis //",
    "NK049(dzi)002:139": "'jig rten blo la ltos nas tha snyad du //",
    "NK049(dzi)002:140": "snang ba sna tshogs 'gog med gzhal bar byed //",
    "NK049(dzi)002:141": "de yang rgyu yi tshogs rnams tshang na ni //",
    "NK049(dzi)002:142": "'bras bu skye ba'i bya ba byed pa dang /",
    "NK049(dzi)002:143": "'bras bu de yang rgyu la ltos pa'i phyir //",
    "NK049(dzi)002:144": "tshad ma 'di yis 'jug ldog shes par 'gyur //",
    "NK049(dzi)002:145": "des na grub mtha'i bye brag ji snyed dang //",
    "NK049(dzi)002:146": "'jig rten 'jig rten 'das pa'i bslab bya sogs //",
    "NK049(dzi)002:147": "rgyu dang 'bras bu'i tshul la ltos pa kun //",
    "NK049(dzi)002:148": "gnas dang gnas min tshul bzhin 'byed par gyur //",
    "NK049(dzi)002:149": "dngos po'i chos nyid rang gi ngo bo yi //",
    "NK049(dzi)002:150": "mtshan gzhi dag la mtshan nyid gzhal byed pas //",
    "NK049(dzi)002:151": "sra gsher la sogs rang rang ngo bo yis //",
    "NK049(dzi)002:152": "thun min don byed nus pa 'gog med yin //",
    "NK049(dzi)002:153": "de ltar 'jal byed tshad ma mngon rjes kyis //",
    "NK049(dzi)002:154": "gzhal ba'i chos su bsgrub la tshul gsum gyi //",
    "NK049(dzi)002:155": "gtan tshigs rgyu 'bras dgag sgrub 'gal 'brel gyis //",
    "NK049(dzi)002:156": "yongs su dpyad pas tha snyad tshad ma rnyed //",
    "NK049(dzi)002:157": "don dam dpyod pa'i tshad ma blo yid kyis //",
    "NK049(dzi)002:158": "snang yul bkag pa'i stong nyid la brten nas //",
    "NK049(dzi)002:159": "mthar thug spros bral ye shes rtogs 'gyur zhes //",
    "NK049(dzi)002:160": "rang rgyud lugs la don dam gnyis yin kyang //",
    "NK049(dzi)002:161": "dpyad na snang ba khegs pa'i stong rkyang ni //",
    "NK049(dzi)002:162": "kun rtog blo yis dpyod pa nyid yin phyir //",
    "NK049(dzi)002:163": "de ni kun rdzob yin gyi don dam min //",
    "NK049(dzi)002:164": "des na med par 'dzin pa'i blo tsam gyis //",
    "NK049(dzi)002:165": "gnas lugs dbu ma'i mthar thug mi rnyed kyang //",
    "NK049(dzi)002:166": "'on kyang mdzub mos zla bsten de mthong bzhin //",
    "NK049(dzi)002:167": "tha snyad blo yi tshad ma la brten nas //",
    "NK049(dzi)002:168": "dam pa'i don gyi bden pa gzhal bar byed //",
    "NK049(dzi)002:169": "rang mtshan nye bar 'jal byed blo min pas //",
    "NK049(dzi)002:170": "mnyam bzhag mi rtog rang rig ye shes kyis //",
    "NK049(dzi)002:171": "mtha' bral spros pa'i chu 'dzin dang bral ba'i //",
    "NK049(dzi)002:172": "chos dbyings stong pa'i mkha' la gzhal bar byed //",
    "NK049(dzi)002:173": "de yi ngo bo ming tshigs dang bral zhing //",
    "NK049(dzi)002:174": "rtog mthong tsam gyi chos su mi dmigs pas //",
    "NK049(dzi)002:175": "so skyes blo yi spyod yul ma yin no //",
    "NK049(dzi)002:176": "de ltar bden pa gnyis kyi gnas tshul la //",
    "NK049(dzi)002:177": "ji bzhin ma mthong gzugs 'dzin zhen pas bslad //",
    "NK049(dzi)002:178": "ming snang stong pa'i chos la yod par bzung //",
    "NK049(dzi)002:179": "ma rtogs so skyes dag ni 'khor bar 'khyams //",
    "NK049(dzi)002:180": "gnas tshul ji bzhin 'byed pa'i shes rab kyis //",
    "NK049(dzi)002:181": "chos rnams stong dang rten 'byung dbyer med par //",
    "NK049(dzi)002:182": "mthar 'dzin spros pas ma bslad dbu ma'i lam //",
    "NK049(dzi)002:183": "yang dag thugs su chud pa 'phags pa ste //",
    "NK049(dzi)002:184": "tha snyad chos tshul 'jig rten mthun 'jug kyang //",
    "NK049(dzi)002:185": "gnyid pa'i skye bo rmi lam gsal ba la //",
    "NK049(dzi)002:186": "gnyid dang bral ba zhig gis rdzu 'phrul gyis //",
    "NK049(dzi)002:187": "de yi rmi lam de ngor chos 'chad ltar //",
    "NK049(dzi)002:188": "rang ngor 'khrul pa'i gsal snang ma mchis kyang //",
    "NK049(dzi)002:189": "'jig rten mthun 'jug yin par thub pas gsungs //",
    "NK049(dzi)002:190": "'phags pa la yang lam la goms stobs kyis //",
    "NK049(dzi)002:191": "khyad par dag las sangs rgyas ma thob par //",
    "NK049(dzi)002:192": "mnyam rjes gnyis su med pa ma mchis kyang //",
    "NK049(dzi)002:193": "'og ma dag las gong ma rim par 'phags //",
    "NK049(dzi)002:194": "des na lam la 'jug dod skye bo yis //",
    "NK049(dzi)002:195": "bden pa gnyis kyi rang bzhin dri med la //",
    "NK049(dzi)002:196": "ma nor nges pa'i tshad ma'i mig bzang gis //",
    "NK049(dzi)002:197": "gnas dang gnas min 'jug ldog tshul shes na //",
    "NK049(dzi)002:198": "zab dang rgya che'i chos tshul ji snyed kyi //",
    "NK049(dzi)002:199": "don la rmongs pa'i skyon bral shes rab kyis //",
    "NK049(dzi)002:200": "bsam gyis mi khyab yul la sgro 'dogs sel //",
    "NK049(dzi)002:201": "don dam spros pa'i mtha' dang bral ba yi //",
    "NK049(dzi)002:202": "zung 'jug rtog bral ye nas mngon du 'gyur //",
    "NK049(dzi)002:203": "de ltar zab rgyas chos kyi shes rab kyis //",
    "NK049(dzi)002:204": "bde gshegs sras bcas gshegs pa'i lam bzang nyid //",
    "NK049(dzi)002:205": "ji bzhin mthong nas mdo sngags chos kyi tshul //",
    "NK049(dzi)002:206": "rnyed daka'i dus su rnyed la brtson par gyis //",
    "NK049(dzi)002:207": "legs par bshad pa man ngag gi bstan bcos zab",
    "NK049(dzi)002:208": "mo sdom pa'i mdzod ces bya ba las bden gnyis",
    "NK049(dzi)002:209": "kyi skabs mdor bstan pa'i le'u ste dang po'o //",
    "NK049(dzi)002:211": "// 'dus byas chos rnams thams cad mi rtag pas //",
    "NK049(dzi)002:212": "skad cig 'jig pa'i rang bzhin kho na las //",
    "NK049(dzi)002:213": "'gyur med rtag par gnas pa'i bdag nyid can //",
    "NK049(dzi)002:214": "cha med rigs pas brtags na 'ga' yang med //",
    "NK049(dzi)002:215": "des na phyi snod mi rtag skye zhing 'jig /",
    "NK049(dzi)002:216": "nang bcud 'gro ba mi rtag skye 'chi can //",
    "NK049(dzi)002:217": "dngos po gang yang mi rtag 'gyur ba'i chos //",
    "NK049(dzi)002:218": "'dus byas sgyu ma'i dpe bzhin shes par bya //",
    "NK049(dzi)002:219": "skye ba'i snod ni nam mkha' stong pa la //",
    "NK049(dzi)002:220": "brtan nas rlung chags bsrub byed kun khyab dang //",
    "NK049(dzi)002:221": "rtsub 'gyur sdud byed smin 'byed rnam drug gis //",
    "NK049(dzi)002:222": "bsrub brdal gtor sdud chags pa so sor 'byed //",
    "NK049(dzi)002:223": "de steng sprin gyi snying po las byung ba'i //",
    "NK049(dzi)002:224": "char gyi rgyun las gsal dag rgya mtsho chags //",
    "NK049(dzi)002:225": "bsrub byed rlung gis chu de rnams bsrub pas //",
    "NK049(dzi)002:226": "steng du sa yi dkyil 'khor gru bzhi chags //",
    "NK049(dzi)002:227": "de steng ri rab lhun po gru bzhi pa //",
    "NK049(dzi)002:228": "phyogs bzhi rin chen bzhi las grub pa la //",
    "NK049(dzi)002:229": "bang rim bzhi ldan 'og nas yar rim du //",
    "NK049(dzi)002:230": "rdo rje can dang rnam spungs shel 'od 'bar //",
    "NK049(dzi)002:231": "'khor lo rnam par brtsegs pa zhes bya'o //",
    "NK049(dzi)002:232": "de la gru bzhi'i tshul du ri bdun gyis //",
    "NK049(dzi)002:233": "legs par bskor te gnya' shing 'dzin dang ni //",
    "NK049(dzi)002:234": "gshol mda' 'dzin dang sing ldeng can lta sdug /",
    "NK049(dzi)002:235": "rta rna rnam 'dud mu khyud 'dzin ri rnams //",
    "NK049(dzi)002:236": "nang ma'i phyed phyed phyi ma'i gnam 'phang slebs //",
    "NK049(dzi)002:237": "phyi mtha'i 'khor yug ri ni lcags las grub //",
    "NK049(dzi)002:238": "mtho dman mu khyud 'dzin ri'i phyed du slebs //",
    "NK049(dzi)002:239": "ri bdun bar na rol pa'i mtsho bdun zhes //",
    "NK049(dzi)002:240": "yan lag brgyad ldan chu yis gang ba yod //",
    "NK049(dzi)002:241": "mu khyud 'dzin nas 'khor yug ba tsh+wa can //",
    "NK049(dzi)002:242": "phyi yi rgya mtshor grags pa de yod do //",
    "NK049(dzi)002:243": "de bar gling bzhi chu las khad mtho ste //",
    "NK049(dzi)002:244": "lus 'phags zla gam 'dzam gling sog ga'i dbyibs //",
    "NK049(dzi)002:245": "ba glang spyod zlum sgra mi snyan gru bzhi //",
    "NK049(dzi)002:246": "gling g.yog brgyad ni gtso bo'i g.yas g.yon du //",
    "NK049(dzi)002:247": "che chung gtso bo'i phyed du yod par chags //",
    "NK049(dzi)002:248": "ri gling kun kyang chu yi nang du ni //",
    "NK049(dzi)002:249": "dpag tshad brgyad khri nub cing sa gzhir gnas //",
    "NK049(dzi)002:250": "ti se'i 'og nas dpag tshad nyi khri na //",
    "NK049(dzi)002:251": "dmyal ba mnar med de yi steng nas yar //",
    "NK049(dzi)002:252": "rim par tsha ba'i dmyal ba lhag bdun po //",
    "NK049(dzi)002:253": "de dag sa gzhi ri rnams lcags bsreg la //",
    "NK049(dzi)002:254": "ljon shing ral gri chu rnams khro zhun no //",
    "NK049(dzi)002:255": "de dang 'dab 'byor grang dmyal brgyad po yang //",
    "NK049(dzi)002:256": "brtsegs mar tsha dmyal brgyad thad rim bzhin gnas //",
    "NK049(dzi)002:257": "de dag sa gzhi gangs kyi mthar chags la //",
    "NK049(dzi)002:258": "chu mtsho 'khyag rom grang ba'i ngad ldan no //",
    "NK049(dzi)002:259": "nyi tshe'i gnas la nges med nye 'khor ni //",
    "NK049(dzi)002:260": "tsha dmyal 'khor gyi tshul du gnas pa yin //",
    "NK049(dzi)002:261": "yi dwags rgyal po'i khab kyi grong khyer 'og /",
    "NK049(dzi)002:262": "dpag tshad lnga brgya 'das pa rtsa ba'i gnas //",
    "NK049(dzi)002:263": "sa gzhir rlan med bye ma'i rang bzhin la //",
    "NK049(dzi)002:264": "ljon shing skam po chu klung rnag dang khrag /",
    "NK049(dzi)002:265": "yan lag nges med lha ma'i khams sogs gnas //",
    "NK049(dzi)002:266": "dud 'gro byings gnas rgya mtsho chen po la //",
    "NK049(dzi)002:267": "ri gling bar sogs chu yi rang bzhin las //",
    "NK049(dzi)002:268": "bkod pa tha dad grub pa med mod kyang //",
    "NK049(dzi)002:269": "'khrul ba'i las snang sna tshogs yod par bshad //",
    "NK049(dzi)002:270": "kha thor lha ma'i gnas sogs nges med do //",
    "NK049(dzi)002:271": "mtho ris mi yi gnas ni gling bzhi dang //",
    "NK049(dzi)002:272": "rnga yab ma gtogs gling phran gzhan yang yin //",
    "NK049(dzi)002:273": "lha min lhun po'i chu mtshams man chad kyi //",
    "NK049(dzi)002:274": "khong seng nang nas rim par sgra gcan dang //",
    "NK049(dzi)002:275": "dkar phreng mgul phreng gnas shing thags bzang ris //",
    "NK049(dzi)002:276": "gser gyi sa gzhi'i steng la brten nas gnas //",
    "NK049(dzi)002:277": "lha yi gnas la'ang sa la brten pa ni //",
    "NK049(dzi)002:278": "lhun po'i bang rim dang por gzhong thogs dang //",
    "NK049(dzi)002:279": "gnyis par phreng thogs gsum na rtag myos gnas //",
    "NK049(dzi)002:280": "bzhi par rgyal chen rigs bzhi'i lha gnas te //",
    "NK049(dzi)002:281": "skyed tshal khang bzang la sogs dpag med cing //",
    "NK049(dzi)002:282": "shar phyogs yul srung lho na 'phags skyes po //",
    "NK049(dzi)002:283": "nub tu spyan bzang byang na rnam thos sras //",
    "NK049(dzi)002:284": "ma zad gser ri dwags la'ang 'di'i rigs gnas //",
    "NK049(dzi)002:285": "nyi zla skar gsum lhun po'i phyed mtshams nas //",
    "NK049(dzi)002:286": "gling bzhir bgrod nas dus tshigs dang bcas 'gro //",
    "NK049(dzi)002:287": "ri rab rtse na sum cu rtsa gsum ste //",
    "NK049(dzi)002:288": "nor lha brgyad dang drag po bcu gcig dang //",
    "NK049(dzi)002:289": "nyi ma bcu gnyis tha skar bu gnyis gnas //",
    "NK049(dzi)002:290": "lhan po'i phyogs bzhir khang brtsegs bzhi dang ni //",
    "NK049(dzi)002:291": "dbus na grong khyer blta na sdug pa dang //",
    "NK049(dzi)002:292": "de yi phyogs bzhir tshal bzhi yod pa la //",
    "NK049(dzi)002:293": "sa gzhi bzang po bzhi yis bskor ba'o //",
    "NK049(dzi)002:294": "byang shar mtshams na yongs 'dus sa brtol shing //",
    "NK049(dzi)002:295": "lho nub chos bzang lha yi 'dun sa yod //",
    "NK049(dzi)002:296": "gzhan yang dbang po'i khri sogs dpag med gnas //",
    "NK049(dzi)002:297": "de yi steng na nam mkhar brten pa'i lha //",
    "NK049(dzi)002:298": "rim par 'thab bral dga' ldan 'phrul dga' dang //",
    "NK049(dzi)002:299": "gzhan 'phrul dbang byed ces bya'i lha gnas so //",
    "NK049(dzi)002:300": "de steng gzugs khams bsam gtan bzhi rim bzhin //",
    "NK049(dzi)002:301": "tshangs ris mdun 'don tshangs chen 'od chung dang //",
    "NK049(dzi)002:302": "tshad med 'od dang 'od gsal dge chung dang //",
    "NK049(dzi)002:303": "tshad med dge dang dge rgyas sprin med lha //",
    "NK049(dzi)002:304": "bsod nams skyes dang 'bras bu che ba dang //",
    "NK049(dzi)002:305": "mi che mi gdung shin mthong gya nom snang //",
    "NK049(dzi)002:306": "'og min dang bcas gzugs khams bcu bdun no //",
    "NK049(dzi)002:307": "'di dag 'od kyi lus la ting 'dzin zas //",
    "NK049(dzi)002:308": "sprul pa'i longs spyod 'od kyi gzhal med khang //",
    "NK049(dzi)002:309": "de steng gzugs med nam mkha' mtha' yas dang //",
    "NK049(dzi)002:310": "rnam shes mtha' yas ci yang med pa dang //",
    "NK049(dzi)002:311": "srid pa'i rtse mo bzhi la gnas med do //",
    "NK049(dzi)002:312": "'on kyang nam mkha' stong pa rten du bshad //",
    "NK049(dzi)002:313": "de ltar chags pa'i bskal pa rdzogs tshad ni //",
    "NK049(dzi)002:314": "tshe lo grangs med nas bzung mar 'grib par //",
    "NK049(dzi)002:315": "mnar med gnas su 'gro gcig skye na'o //",
    "NK049(dzi)002:316": "de yi yun la bar bskal nyi shu ste //",
    "NK049(dzi)002:317": "'og nas sum cu rtsa gsum rim chags pa //",
    "NK049(dzi)002:318": "snod chags pa la bar bskal gcig yin zhing //",
    "NK049(dzi)002:319": "de nas bcu dgu'i nang bcud chags pa rdzogs //",
    "NK049(dzi)002:320": "gnas pa'i bskal pa tshe lo dpag med nas //",
    "NK049(dzi)002:321": "brgyad khri de nas bcu yi bar du 'grib //",
    "NK049(dzi)002:322": "ya thog ring mo zhes bya 'grib bskal gcig /",
    "NK049(dzi)002:323": "de nas yar la brgyad khri bar skye nas //",
    "NK049(dzi)002:324": "bcu par mar 'grib bar bskal gcig yin la //",
    "NK049(dzi)002:325": "de 'dra bco brgyad 'phel 'grib bar khug go //",
    "NK049(dzi)002:326": "de nas sngar bzhin yar skyed mar 'grib ni //",
    "NK049(dzi)002:327": "ma thog ring mo zhes bya de gsum yun //",
    "NK049(dzi)002:328": "bar bskal nyi shu'i tshad kyis rdzogs pa'o //",
    "NK049(dzi)002:329": "'jig pa'i bskal pa gnas ris 'og ma nas //",
    "NK049(dzi)002:330": "yar rim stong zhing 'dzam gling mi zhig gis //",
    "NK049(dzi)002:331": "bsam gtan thob pa de sgras rkyen byas nas //",
    "NK049(dzi)002:332": "gling gzhan gsum pos bsam gtan de bsgom pas //",
    "NK049(dzi)002:333": "bsam gtan dang por skye yang byang gling pa //",
    "NK049(dzi)002:334": "rnam smin sgrib pas 'dod chags ma bral bas //",
    "NK049(dzi)002:335": "'dod lhar skye la de drug rim bzhin du //",
    "NK049(dzi)002:336": "chos nyid kyis thob bsam gtan dang por skyes //",
    "NK049(dzi)002:337": "de nas yar la ting 'dzin cher thob nas //",
    "NK049(dzi)002:338": "bsam gtan gnyis par skyes tshe 'dod khams stong //",
    "NK049(dzi)002:339": "de nas nyi ma gnyis nas bdun gyi bar //",
    "NK049(dzi)002:340": "rim par shar bas gling bzhi ri rab kun //",
    "NK049(dzi)002:341": "rab tu bsreg cing 'bar bas rkyen byas nas //",
    "NK049(dzi)002:342": "rtog dpyod mthu las rang sa'i me 'bar des //",
    "NK049(dzi)002:343": "bsam gtan dang po'i khang stong bsregs par 'gyur //",
    "NK049(dzi)002:344": "gnyis par gnas pa dag kyang gsum par skye //",
    "NK049(dzi)002:345": "de tshe mkha' las char babs chus 'jig pas //",
    "NK049(dzi)002:346": "bsam gtan gnyis pa man chad zhig par 'gyur //",
    "NK049(dzi)002:347": "gsum pa rnams kyang bzhi ba'i lhar skyes pas //",
    "NK049(dzi)002:348": "'jig pa med cing ting 'dzin kho nas mtsho //",
    "NK049(dzi)002:349": "de tshe rlung gis phyogs bcur gtor ba yis //",
    "NK049(dzi)002:350": "bsam gtan gsum pa man chad zhig 'gyur bas //",
    "NK049(dzi)002:351": "rten med nam mkha' gcig tu gyur pa'o //",
    "NK049(dzi)002:352": "de ltar mnar med gnas su skyes pa ni //",
    "NK049(dzi)002:353": "nam zhig chad tshe 'jig pa'i thog ma ste //",
    "NK049(dzi)002:354": "de nas khams stong gnyis par skye ba'i yun //",
    "NK049(dzi)002:355": "bar bskal bcu dgu mthar 'jig bskal gcig ste //",
    "NK049(dzi)002:356": "bsdoms pa'i nyi shu 'jig pa'i bskal ba'o //",
    "NK049(dzi)002:357": "stongs pa'i bskal pa bar bskal nyi shu'i yun //",
    "NK049(dzi)002:358": "'jig rten med pa nam mkha' stong par gnas //",
    "NK049(dzi)002:359": "de ltar chags gnas 'jig stongs de dag gi //",
    "NK049(dzi)002:360": "bar bskal de snyed bsdom pas bskal chen te //",
    "NK049(dzi)002:361": "bar bskal brgyad cur de nyid brjod phyir ro //",
    "NK049(dzi)002:362": "go rim yid bzhin mdzod las thun min dang //",
    "NK049(dzi)002:363": "thun mong mngon pa'i gzhung las shes par bya //",
    "NK049(dzi)002:364": "spyir tsam 'jig rten khams la mtha' med kyang //",
    "NK049(dzi)002:365": "'dir ni stong gsum 'jig rten bkod pa'i zhing //",
    "NK049(dzi)002:366": "bye ba phrag brgya skye 'jig dus mnyam zhing //",
    "NK049(dzi)002:367": "sangs rgyas gcig gi gdul bya yin pa'i phyir //",
    "NK049(dzi)002:368": "de yi bkod pa mdo tsam bstan pa'o //",
    "NK049(dzi)002:369": "nang bcud rnams kyang rtag pa ma yin te //",
    "NK049(dzi)002:370": "phyi snod chags pa'i rjes su srid rtse nas //",
    "NK049(dzi)002:371": "rim par las dbang dag las mar mar du //",
    "NK049(dzi)002:372": "gnas ris rnams su sems can mched pa ste //",
    "NK049(dzi)002:373": "srid pa dag ni rnam pa lnga yin la //",
    "NK049(dzi)002:374": "srid pa bar ma de ru mi gtogs kyang //",
    "NK049(dzi)002:375": "bag chags dbang gis snga phyi'i gzugs su snang //",
    "NK049(dzi)002:376": "skye gnas bzhi las 'gro ba so sor skye //",
    "NK049(dzi)002:377": "mi rnams dang po'i dus na lha yi bu //",
    "NK049(dzi)002:378": "'dzam bu gling bar 'phos pa bardzusa skyes te //",
    "NK049(dzi)002:379": "tshe lo grangs med thub cing de mthun par //",
    "NK049(dzi)002:380": "gling gzhan du yang mi rnams mched par gyur //",
    "NK049(dzi)002:381": "de tshe nyon mongs rags pa ma mchis kyang //",
    "NK049(dzi)002:382": "las dbang mthu las bag chags ches cher 'phel //",
    "NK049(dzi)002:383": "dus kyang de mthun rim gyis 'grib gyur pas //",
    "NK049(dzi)002:384": "tshe lo grangs med nas rim brgyad khri dang //",
    "NK049(dzi)002:385": "drug khri nyi khri bcu ba'i bar dag tu //",
    "NK049(dzi)002:386": "tshe dang skye gnas longs spyod lus tshad dang //",
    "NK049(dzi)002:387": "yul gyi yon tan dang bcas mar mar 'grib //",
    "NK049(dzi)002:388": "bcu pa'i tshe na rnam rtog nyon mongs rags //",
    "NK049(dzi)002:389": "rgyal ba'i sprul pas brtul zhugs lnga bshad pas //",
    "NK049(dzi)002:390": "rim bzhin mi dge spangs pas tshe lo 'phel //",
    "NK049(dzi)002:391": "nyi shu bzhi bcu brgya dang nyis brgya dang //",
    "NK049(dzi)002:392": "lnga brgya stong dang nyis stong lnga stong dang //",
    "NK049(dzi)002:393": "nyi khri bzhi khri brgyad khri'i bar du 'phel //",
    "NK049(dzi)002:394": "yul bkod gzugs 'byor spyod pa'ang de bzhin no //",
    "NK049(dzi)002:395": "rdzogs ldan 'das nas tshe lo mar 'grib dus //",
    "NK049(dzi)002:396": "mi dge'i mthu las las snang dmyal ba sogs //",
    "NK049(dzi)002:397": "ngan song rnams su 'gro ba mched par 'gyur //",
    "NK049(dzi)002:398": "lus tshad ngan 'gro dag la nges pa med //",
    "NK049(dzi)002:399": "lho gling mi rnams tshe lo brgya pa'i dus //",
    "NK049(dzi)002:400": "khru bzhi pa la phyed kyis chung ba yod //",
    "NK049(dzi)002:401": "de bzhin shar nub byang gling gsum po ni //",
    "NK049(dzi)002:402": "snga ma dag las phyi ma nyis 'gyur 'phags //",
    "NK049(dzi)002:403": "'dod lha drug po rgyang grags bzhi cha nas //",
    "NK049(dzi)002:404": "phyed dang gnyis kyi bar du bskyed pa'o //",
    "NK049(dzi)002:405": "gzugs khams dag la tshangs ris dpag tshad phyed //",
    "NK049(dzi)002:406": "gong ma gsum po phyed phyed dag gis 'phags //",
    "NK049(dzi)002:407": "tshad med yan chad nyis 'gyur nyis 'gyur che //",
    "NK049(dzi)002:408": "sprin med bskyed la dpag tshad gsum dor ro //",
    "NK049(dzi)002:409": "tshe tshad gzugs khams rang gi lus tshad kyi //",
    "NK049(dzi)002:410": "grangs dang mnyam pa'i bskal pa de snyed de //",
    "NK049(dzi)002:411": "'on kyang 'od chung yan chad bskal chen la //",
    "NK049(dzi)002:412": "tshangs chen man chad de yi phyed kyis brtsi //",
    "NK049(dzi)002:413": "'dod lha rgyal chen bzhi yi lha rnams ni //",
    "NK049(dzi)002:414": "rang lo lnga brgya thub la gong ma ni //",
    "NK049(dzi)002:415": "sum cu rtsa gsum sogs la de nyid 'gyur //",
    "NK049(dzi)002:416": "gzhan 'phrul dbang byed rang lo khri drug stong //",
    "NK049(dzi)002:417": "mi la byang gling tshe lo stong thub nges //",
    "NK049(dzi)002:418": "nus dang shar gling gnyis la phyed phyed phri //",
    "NK049(dzi)002:419": "las kyi sa pa 'phel 'grib nges med do //",
    "NK049(dzi)002:420": "gzugs med khams kyi nam mkha' mtha' yas ni //",
    "NK049(dzi)002:421": "tshe tshad bskal chen stong phrag nyi shu la //",
    "NK049(dzi)002:422": "gong ma gsum po rim par nyis 'gyur lhag /",
    "NK049(dzi)002:423": "lha min dag ni rigs lngas bsdus pa ste //",
    "NK049(dzi)002:424": "phal cher tshe dang longs spyod lha dang 'dra //",
    "NK049(dzi)002:425": "ngan song gsum las dmyal ba yang sos ni //",
    "NK049(dzi)002:426": "rang lo lnga brgya thub la lhag ma drug /",
    "NK049(dzi)002:427": "tsha ba'i bar du nyis 'gyur nyis 'gyur ro //",
    "NK049(dzi)002:428": "rab tu tsha ba bar bskal phyed yin la //",
    "NK049(dzi)002:429": "mnar med tshe ni bar bskal gcig yin no //",
    "NK049(dzi)002:430": "grangs dmyal brgyad la chu bur can gyi tshe //",
    "NK049(dzi)002:431": "ma ga d+h+aa yi bre la gzhal ba yis //",
    "NK049(dzi)002:432": "til khal brgyad cu'i nang nas lo brgya na //",
    "NK049(dzi)002:433": "til 'bru re phyung zad nas rdzogs pa'o //",
    "NK049(dzi)002:434": "de bzhin lhag bdun 'og rim nyi shu'i 'gyur //",
    "NK049(dzi)002:435": "yi dwags rnams ni rang lo lnga brgya thub //",
    "NK049(dzi)002:436": "dud 'gro nges med ring thung mang du yod //",
    "NK049(dzi)002:437": "'on kyang 'gro ba'i tshe tshad de dag la //",
    "NK049(dzi)002:438": "sgra mi snyan pa ma gtogs dus min du //",
    "NK049(dzi)002:439": "las dbang dag gis 'chi ba yod par bshad //",
    "NK049(dzi)002:440": "sngon tshe dus na 'khor los bsgyur rgyal ni //",
    "NK049(dzi)002:441": "tshe lo brgyad khri'i dus su rkyen dbang gis //",
    "NK049(dzi)002:442": "mang pos bskur ba'i rgyal po thog mar byung //",
    "NK049(dzi)002:443": "de yi brgyud pa rgyal po sde lnga sogs //",
    "NK049(dzi)002:444": "'khor los bsgyur ba'i rgyal po dpag med byung //",
    "NK049(dzi)002:445": "de la sngon las mthu yis mchog dman du //",
    "NK049(dzi)002:446": "gser dngul zangs lcags 'khor lo bzhi yod la //",
    "NK049(dzi)002:447": "de mthun rgyal po'i stobs kyang rim bzhin du //",
    "NK049(dzi)002:448": "gling bzhi gsum gnyis gcig la dbang bsgyur ro //",
    "NK049(dzi)002:449": "dbang bsgyur la yang 'khor lo'i khyad par yod //",
    "NK049(dzi)002:450": "de ltar stobs dang mtshan bzang gis brgyan cing //",
    "NK049(dzi)002:451": "bsod nams yid bzhin nor bu'i char 'bebs pas //",
    "NK049(dzi)002:452": "gling bzhi 'gro ba'i khams la dbang byed pa'i //",
    "NK049(dzi)002:453": "'khor bsgyur dag kyang mi rtag lo rgyus tsam //",
    "NK049(dzi)002:454": "de bzhin ston pa rdzogs pa'i sangs rgyas kyang //",
    "NK049(dzi)002:455": "tshe lo mar 'grib dpag med nas bzung ste //",
    "NK049(dzi)002:456": "brgya pa'i bar la bzang po'i rigs su 'khrungs //",
    "NK049(dzi)002:457": "mtshan dpe'i rgyan gyis spras pa'i rdo rje'i sku //",
    "NK049(dzi)002:458": "phun sum tshogs mnga' gser ri lhun po ltar //",
    "NK049(dzi)002:459": "dge mtshan srid pa'i khrod na gzhal med kyang //",
    "NK049(dzi)002:460": "gdul bya'i snang ngor mya ngan 'das tshul bstan //",
    "NK049(dzi)002:461": "'di gnyis lnga bdo'i dus su mi 'byung ste //",
    "NK049(dzi)002:462": "sems can nyon mongs che zhing bsod nams chung //",
    "NK049(dzi)002:463": "legs pa'i kun spyod dag dang bral phyir ro //",
    "NK049(dzi)002:464": "rang sangs rgyas pa rnams kyang de mtshungs la //",
    "NK049(dzi)002:465": "yar skye mar 'grib gnyis kar 'byung ba yin //",
    "NK049(dzi)002:466": "de lta'i snod bcud 'di dag thams cad kyang //",
    "NK049(dzi)002:467": "byed pa po ni gzhan dag su yang med //",
    "NK049(dzi)002:468": "sems can 'khrul ba'i las snang las byung zhing //",
    "NK049(dzi)002:469": "rang rang rgyu rkyen dag las shar ba'o //",
    "NK049(dzi)002:470": "de ltar bkod pa gzugs snang sna tshogs ni //",
    "NK049(dzi)002:471": "rdul phran rigs pas dpyad na ma grub ste //",
    "NK049(dzi)002:472": "dpag tshad rgyang grags gzhu 'dom khru dang sor //",
    "NK049(dzi)002:473": "nas 'bru shig dang sro ma nyi zer rdul //",
    "NK049(dzi)002:474": "glang lug ri bong rdul dang chu lcags rdul //",
    "NK049(dzi)002:475": "rdul phran phra rab cha med rang bzhin no //",
    "NK049(dzi)002:476": "tshe dang bskal pa grangs su brtsis pa kun //",
    "NK049(dzi)002:477": "rtag par mi gnas skad gcig rang bzhin te //",
    "NK049(dzi)002:478": "bskal chen bar bskal lo dang zla ba zhag /",
    "NK049(dzi)002:479": "yud tsam thang gcig de yi skad cig gcig /",
    "NK049(dzi)002:480": "dus mtha'i skad cig cha med bdag nyid do //",
    "NK049(dzi)002:481": "de ltar snod bcud che chung grangs tshad dang //",
    "NK049(dzi)002:482": "rdzogs ldan sum ldan gnyis ldan rtsod ldan dang //",
    "NK049(dzi)002:483": "bstan pa'i gnas tshad bzhi sogs rnam grangs kun //",
    "NK049(dzi)002:484": "tha snyad 'di la brten nas brtags pa yin //",
    "NK049(dzi)002:485": "de phyir gzhigs cing cha med phab pa'i tshe //",
    "NK049(dzi)002:486": "bden grub rtag pa'i chos gcig mi rnyed pas //",
    "NK049(dzi)002:487": "cha med tsam yang dpyad na ma grub cing //",
    "NK049(dzi)002:488": "chos kun ye nas stong pa'i bdag nyid do //",
    "NK049(dzi)002:489": "de ltar snod bcud snang srid thams cad kun //",
    "NK049(dzi)002:490": "skad gcig mi rtag 'jig pa'i chos can te //",
    "NK049(dzi)002:491": "dbu ba rdos 'dra sgyu ma chu shing bzhin //",
    "NK049(dzi)002:492": "mi rtag mtha' bzhis bsdus pa shes par gyis //",
    "NK049(dzi)002:493": "des na da lta'i lus kyi me tog 'di //",
    "NK049(dzi)002:494": "gces spras zhen pas 'ching yang dbang med par //",
    "NK049(dzi)002:495": "nam zhig 'chi bdag ser bas bcom pa na //",
    "NK049(dzi)002:496": "mi gtsang ro zhes bya khyis za ba mthong //",
    "NK049(dzi)002:497": "dga' bde 'byor bas brgyan cing mngon mtho yi //",
    "NK049(dzi)002:498": "yon tan bdun gyis legs par mdzes gyur kyang //",
    "NK049(dzi)002:499": "mkha' la dbang po'i gzhu ltar shi ba'i 'og /",
    "NK049(dzi)002:500": "thar med ngan 'gro'i g.yang sar lhung ba mang //",
    "NK049(dzi)002:501": "tshe la nges med nam 'chi cha med pa //",
    "NK049(dzi)002:502": "mi rtag gling bzhir nyi zla bsgrod pa'i dpe //",
    "NK049(dzi)002:503": "dus rnams kun tu snod pa 'ong med pas //",
    "NK049(dzi)002:504": "nges 'byung skyo shas blo sna thung bar mdzod //",
    "NK049(dzi)002:505": "tshong dus mgron khang dag la phyogs kyi mi //",
    "NK049(dzi)002:506": "sna tshogs 'dod pas 'dus kyang gyes pa'i dpes //",
    "NK049(dzi)002:507": "dgra gnyen las kyis 'dus la chags sdang gis //",
    "NK049(dzi)002:508": "rtag 'dzin zhen pa'i mdud pa grol bar gyis //",
    "NK049(dzi)002:509": "nam zhig 'chi ba'i dus na longs spyod dang //",
    "NK049(dzi)002:510": "gnyen grogs 'dod pa'i yul rnams shul lha gnas //",
    "NK049(dzi)002:511": "rang nyid gcig pur 'gro tshe yid pham yang //",
    "NK049(dzi)002:512": "dpa' rtsal dpung gnyen sogs kyi phan pa min //",
    "NK049(dzi)002:513": "de phyir 'dus byas thams cad mi rtag pas //",
    "NK049(dzi)002:514": "skad cig tsam yang tha mal mi sdod cig /",
    "NK049(dzi)002:515": "nam 'chi cha med 'chi rkyen nges med par //",
    "NK049(dzi)002:516": "spyod lam kun tu mi brjod dran par bya //",
    "NK049(dzi)002:517": "shes pas mi chog rtag 'dzin las grol nas //",
    "NK049(dzi)002:518": "dge la rab brtson 'khor ba 'khrul par mthong //",
    "NK049(dzi)002:519": "yang dag thar pa'i lam du 'jog 'dod cing //",
    "NK049(dzi)002:520": "bshes gnyen la brten gdams ngag sgom par bya //",
    "NK049(dzi)002:521": "de lta'i mi rtag 'di la blo nang nas //",
    "NK049(dzi)002:522": "nges 'byung gting nas tshugs par gyur pa na //",
    "NK049(dzi)002:523": "mtho ris bde bar 'gro zhing lha zhal mthong //",
    "NK049(dzi)002:524": "zag med thar pa'i gling du phyin par gsungs //",
    "NK049(dzi)002:525": "legs par bshad pa man ngag gi bstan bcos zab",
    "NK049(dzi)002:526": "mo sdom pa'i mdzod las 'dus byas mi rtag pa",
    "NK049(dzi)002:527": "la bsam pa'i le'u ste gnyis pa'o //",
    "NK049(dzi)002:529": "// de ltar 'dus byas chos rnams thams cad kyang //",
    "NK049(dzi)002:530": "skad cig mi rtag 'gyur ba'i chos nyid can //",
    "NK049(dzi)002:531": "ji bzhin mthong ba'i mig bzang dang ldan na //",
    "NK049(dzi)002:532": "zag bcas sdug bsngal rang bzhin tshul bzhin shes //",
    "NK049(dzi)002:533": "ma dag 'jig rten sdug bsngal 'byung ba'i rten //",
    "NK049(dzi)002:534": "nang bcud skye 'gro sdug bsngal rang bzhin can //",
    "NK049(dzi)002:535": "khams gsum 'khor ba sdug bsngal dag gis mnar //",
    "NK049(dzi)002:536": "rgyu rkyen mthu las sdug bsngal sna tshogs so //",
    "NK049(dzi)002:537": "de phyir 'jig rten 'di rnams 'khor ba na //",
    "NK049(dzi)002:538": "rtag tu sdug bsngal dag las mi 'da' ste //",
    "NK049(dzi)002:539": "zag bcas phung pos srid par nyer len pas //",
    "NK049(dzi)002:540": "khyab pa 'du byed sdug bsngal zhes bya'o //",
    "NK049(dzi)002:541": "mtho ris dag nas gzugs dpal 'byor pa sogs //",
    "NK049(dzi)002:542": "'khrul blor bde bar snang yang zag bcas te //",
    "NK049(dzi)002:543": "mtha' mar ngan 'gro sogs su skye ba'i phyir //",
    "NK049(dzi)002:544": "de la 'gyur ba'i sdug bsngal zhes gsungs so //",
    "NK049(dzi)002:545": "tsha grang bkres skoms nad sogs kyis mnar zhing //",
    "NK049(dzi)002:546": "ngan 'gro dang ni mtho ris gnas na'ang //",
    "NK049(dzi)002:547": "mi 'dod thog bab ngo bo'i sdug bsngal ba //",
    "NK049(dzi)002:548": "sdug bsngal kyi ni sdug bsngal zhes bya'o //",
    "NK049(dzi)002:549": "mdor na snga ma gnyis ni sdug bsngal la //",
    "NK049(dzi)002:550": "'gro bas sdug bsngal yin par ma shes shing //",
    "NK049(dzi)002:551": "phyi ma shes shing gral bar 'dod pa yin //",
    "NK049(dzi)002:552": "gsum po zag bcas phung lngas bsdus pa'o //",
    "NK049(dzi)002:553": "'du byed sdug bsngal nyer len phung po'i phyir //",
    "NK049(dzi)002:554": "gnas skabs bde sdug btang snyoms gang gyur kyang //",
    "NK049(dzi)002:555": "phyi ma nyer bar len pa'i rgyu byed pas //",
    "NK049(dzi)002:556": "ma 'ongs sdug bsngal kun gyi 'byung gnas te //",
    "NK049(dzi)002:557": "dug can zas dang gsod sar 'gro ba ltar //",
    "NK049(dzi)002:558": "skye 'gag gnas pa na yang mi mngon gyi //",
    "NK049(dzi)002:559": "'on kyang sdug bsngal gyi ni rgyur gyur pas //",
    "NK049(dzi)002:560": "'khor ba 'di ni khab kyi rtse bzhin no //",
    "NK049(dzi)002:561": "'jig rten bde ba'i rnam pa ji snang yang //",
    "NK049(dzi)002:562": "rtag mi thub par tha ma 'gyur ba'i tshe //",
    "NK049(dzi)002:563": "sngar bde de nyid yid gdung rgyur gyur pa //",
    "NK049(dzi)002:564": "yin phyir bu ma byung na de shi ba'i //",
    "NK049(dzi)002:565": "mya ngan dag kyang 'byung ba med bzhin no //",
    "NK049(dzi)002:566": "des na skye gnas gnyis la bde gyur kyang //",
    "NK049(dzi)002:567": "mthar rgyun 'gag pa'i dus na sdug bsngal bas //",
    "NK049(dzi)002:568": "ston dus sprin dkar mdzes pa'i gzugs dang 'dra //",
    "NK049(dzi)002:569": "dga' bde dag la chags pa'i sgo gsum gyis //",
    "NK049(dzi)002:570": "ngan 'gro'i sdug bsngal mang po'i rgyu bsgrub cing //",
    "NK049(dzi)002:571": "bde chen thar pa'i lam la 'jug pa'i gegs //",
    "NK049(dzi)002:572": "nyes pa'i dri ma zag bde lhun len mtshar //",
    "NK049(dzi)002:573": "ji ltar ngan song gnas na sdug bsngal ni //",
    "NK049(dzi)002:574": "shin tu bzod dka' drag pos rab mnar ba //",
    "NK049(dzi)002:575": "mdze nad thog tu phol mig byung ba bzhin //",
    "NK049(dzi)002:576": "mtho ris na yang skye rga na 'chi sogs //",
    "NK049(dzi)002:577": "rtag tu sdug bsngal rang bzhin las mi 'da' //",
    "NK049(dzi)002:578": "des na skye gnas dus na sdug bsngal la //",
    "NK049(dzi)002:579": "'gag gam 'gyur ba'i tshe na bde ba ste //",
    "NK049(dzi)002:580": "mtshon gyis btab pa'i lus rma sos bzhin no //",
    "NK049(dzi)002:581": "de ltar 'khor ba'i sdug bsngal de dag la //",
    "NK049(dzi)002:582": "dbye na sdug bsngal brgyad dang bcu gcig la //",
    "NK049(dzi)002:583": "rnam grangs dbang gis sna tshogs bshad mod kyi //",
    "NK049(dzi)002:584": "'on kyang snga ma gsum du ma 'dus med //",
    "NK049(dzi)002:585": "ngan song dmyal ba'i sems can ya re nga //",
    "NK049(dzi)002:586": "lcags sreg sa gzhis reg pa'i dug gis gzir //",
    "NK049(dzi)002:587": "rdo sreg mtshon gyi zegs mas 'bigs byed cing //",
    "NK049(dzi)002:588": "'od bkra'i yan lag 'bar bas bsreg par byed //",
    "NK049(dzi)002:589": "yang sos lcags sreg sa gzhir phan tshun du //",
    "NK049(dzi)002:590": "mtshon gyis mgo lus 'dral nas shi ba sos //",
    "NK049(dzi)002:591": "thig nag lcags sred sog le 'bar ba yis //",
    "NK049(dzi)002:592": "thig btab steng du bshags shing so sor bral //",
    "NK049(dzi)002:593": "bsdus 'joms gtun tu brdung zhing ri yis 'thag /",
    "NK049(dzi)002:594": "sha kun rdul phran gtor zhing brlag par byed //",
    "NK049(dzi)002:595": "ngu 'bod lcags khyim 'bar bas bsreg byed cing //",
    "NK049(dzi)002:596": "srog chags 'jigs rung mang po'i gnod pa'ang bcas //",
    "NK049(dzi)002:597": "ngu 'bod chen po lcags khang nyis rim du //",
    "NK049(dzi)002:598": "rab tu sreg cing khro zhun 'bar bar 'tshod //",
    "NK049(dzi)002:599": "tsha ba lcags khyim 'bar bar pags pa rgyong //",
    "NK049(dzi)002:600": "lcags kyi gsal shing 'bar bas 'bigs par byed //",
    "NK049(dzi)002:601": "rab tu tsha ba lcags kyi zangs chen du //",
    "NK049(dzi)002:602": "zangs zhun khol mas lus kun rdul du sreg /",
    "NK049(dzi)002:603": "mnar med 'bar ba'i khri mun 'jigs pa'i nang //",
    "NK049(dzi)002:604": "sol phung ri ltar spungs pa'i dkyil bcug nas //",
    "NK049(dzi)002:605": "las mkhan sdud pa'i sgra chen sgrogs pa yis //",
    "NK049(dzi)002:606": "me khyim gcig tu 'dres ltar mi mngon zhing //",
    "NK049(dzi)002:607": "sdug bsngal bzod thabs med par myong ba dang //",
    "NK049(dzi)002:608": "'tsheng dang gshog dang brdungs dang 'bigs pa sogs //",
    "NK049(dzi)002:609": "thun mong min pa'i sdug bsngal du mas mnar //",
    "NK049(dzi)002:610": "nye 'khor phyi rol phyogs bzhir ro myags 'dam //",
    "NK049(dzi)002:611": "chu bo rab med spu gri'i thang chen dang //",
    "NK049(dzi)002:612": "ral gri'i tshal dang shal ma li'i sdong po //",
    "NK049(dzi)002:613": "bzhi bzhir bsdoms pa'i bcu drug sdug bsngal lo //",
    "NK049(dzi)002:614": "grang ba'i dmyal ba ser 'khyag ngad kyis gdung //",
    "NK049(dzi)002:615": "rab bsgos skyes kyis gnas kun 'og tu tshud //",
    "NK049(dzi)002:616": "chab rom sgrems pa'i gnas su gcer bur zhugs //",
    "NK049(dzi)002:617": "grang ngar bsil ba'i 'dam du yid rab skyo //",
    "NK049(dzi)002:618": "chu bur can ni chu bur thol thol byung //",
    "NK049(dzi)002:619": "lhag par rdol ba de nyid rma ru song //",
    "NK049(dzi)002:620": "a chu zer nas smre sngags rgyun mi chad //",
    "NK049(dzi)002:621": "kyi hud shugs ring 'don cing tshor bas gzir //",
    "NK049(dzi)002:622": "so 'tham pa la brjod pa'i sgra chen med //",
    "NK049(dzi)002:623": "ut+pala ltar gas lpags pa bzhi ru gas //",
    "NK049(dzi)002:624": "pad ma ltar gas sha'u thon nas gas //",
    "NK049(dzi)002:625": "chen po ltar gas pa ni lhag par 'gas //",
    "NK049(dzi)002:626": "lus kun rtsa yi dra bas 'brel tsam la //",
    "NK049(dzi)002:627": "rma nang srin bu mang pos za ba sogs //",
    "NK049(dzi)002:628": "sdug bsngal pha mtha' bral ba myong bar 'gyur //",
    "NK049(dzi)002:629": "nyi tshe ba ni nges med thab dang ni //",
    "NK049(dzi)002:630": "sgo dang ka ba gtun dang thag pa sogs //",
    "NK049(dzi)002:631": "de'i gzugs snang sdug bsngal myong ba dang /",
    "NK049(dzi)002:632": "shing dang rdo yi nang du 'thum sogs so //",
    "NK049(dzi)002:633": "yi dwags bying gnas mkha' la rgyu ba ste //",
    "NK049(dzi)002:634": "shin tu bkres skoms 'tshe bas sdug bsngal ba //",
    "NK049(dzi)002:635": "phyi yi sgrib pa bza' btung mi rnyed cing //",
    "NK049(dzi)002:636": "rnyed kyang mthong ba'i skad cig mod la skam //",
    "NK049(dzi)002:637": "nang gi sgrib can zas skom khar mi 'gro //",
    "NK049(dzi)002:638": "song yang me 'bar glo snying bsregs par byed //",
    "NK049(dzi)002:639": "sgos khur lus la mang pos za ba dang //",
    "NK049(dzi)002:640": "stobs chung dman pas gdung sogs bsam mi khyab //",
    "NK049(dzi)002:641": "gzhan yang log pa'i las snang bzhi sogs kyis //",
    "NK049(dzi)002:642": "rtag tu sdug bsngal chu yi sgra mi thos //",
    "NK049(dzi)002:643": "mkha' la rgyu ba btsan dang rgyal po dang //",
    "NK049(dzi)002:644": "shi 'dre 'byung po ma mo the'u rang sogs //",
    "NK049(dzi)002:645": "rtag tu 'jigs skrag dang bcas 'dod dgu 'tshol //",
    "NK049(dzi)002:646": "sngags pas gzir sogs sdug bsngal dpag tu med //",
    "NK049(dzi)002:647": "dud 'gro rnams la'ang gcig gi gcig za zhing //",
    "NK049(dzi)002:648": "'tshe dang bkol spyod gsod gcod sdug bsngal mang //",
    "NK049(dzi)002:649": "mi rnams la yang bde ba'i skabs med de //",
    "NK049(dzi)002:650": "sdug bsngal chu bo bzhi yi rang bzhin la //",
    "NK049(dzi)002:651": "gnyen bral 'dod pas 'phongs dang mi 'dod myong //",
    "NK049(dzi)002:652": "'dod pa thog tu mi khel ngal zhing dub //",
    "NK049(dzi)002:653": "dgra dang 'tshe ba mang zhing sgro bskur 'debs //",
    "NK049(dzi)002:654": "phal len drin du mi gzo gnod dang bcas //",
    "NK049(dzi)002:655": "chags sdang zhen pas gdung zhing phrag dog sogs //",
    "NK049(dzi)002:656": "rtag tu sdug bsngal rgya mtshor gnas pa'o //",
    "NK049(dzi)002:657": "lha min khro zhing sdang bas phan tshun rtsod //",
    "NK049(dzi)002:658": "lha yi dpal 'byor ma bzod kun nas 'khrugs //",
    "NK049(dzi)002:659": "mi 'dod thog bab mtshon gyis gsod pa sogs //",
    "NK049(dzi)002:660": "bde ba'i skabs med sdug bsngal sna tshogs so //",
    "NK049(dzi)002:661": "lha rnams bde skyid la chags rnam par g.yeng //",
    "NK049(dzi)002:662": "nam zhig 'chi ba'i snga ltas lnga shar bas //",
    "NK049(dzi)002:663": "zla grogs brtse bas spangs shing nyam thag par //",
    "NK049(dzi)002:664": "'chi 'pho ltung ba'i sdug bsngal sogs kyis mnar //",
    "NK049(dzi)002:665": "de ltar rigs drug srid pa'i 'khor ba rnams //",
    "NK049(dzi)002:666": "me 'obs mtshon rtse mi gtsang khang lta bu //",
    "NK049(dzi)002:667": "rtag tu sdug bsngal chu mtsho mtha' yas shing //",
    "NK049(dzi)002:668": "bde ba'i skabs med zo chun khyud mo bzhin //",
    "NK049(dzi)002:669": "gcig nas gcig brgyud 'khor bar thog mtha' med //",
    "NK049(dzi)002:670": "de ltar snod bcud bde sdug thams cad kun //",
    "NK049(dzi)002:671": "rgyu med ngo bo nyid las byung min te //",
    "NK049(dzi)002:672": "rang gi rigs 'dra snga ma sngon song nas //",
    "NK049(dzi)002:673": "de dang mthun pa'i 'bras bu 'byung ba'i phyir //",
    "NK049(dzi)002:674": "des na rgyu rkyen rten 'brel 'gog med do //",
    "NK049(dzi)002:675": "de bzhin dbang phyug gtso bo bdag dus sogs //",
    "NK049(dzi)002:676": "byed po rtag pa gzhan las byung min te //",
    "NK049(dzi)002:677": "rgyu rtag pa yis 'bras bu mi bskyed cing //",
    "NK049(dzi)002:678": "'dus byas 'byung na rgyu de der 'gyur ro //",
    "NK049(dzi)002:679": "des na rgyu rkyen rten 'brel tshogs pa las //",
    "NK049(dzi)002:680": "sna tshogs 'byung ba rten cing 'brel 'byung ste //",
    "NK049(dzi)002:681": "phyi yi rten 'brel rgyu dang 'brel ba drug /",
    "NK049(dzi)002:682": "sa bon myu gu 'dab ma sdong bu dang //",
    "NK049(dzi)002:683": "sbu gu snying po me tog 'bras bu rnams //",
    "NK049(dzi)002:684": "snga las phyi 'byung nyer len rgyu yin no //",
    "NK049(dzi)002:685": "rkyen dang 'brel ba 'byung lnga dus dang drug /",
    "NK049(dzi)002:686": "brtan sdud smin 'phel go 'byed rim pas 'gyur //",
    "NK049(dzi)002:687": "'di dag lhan cig byed rkyen 'bras 'byung grogs //",
    "NK049(dzi)002:688": "nang gi rten 'brel yan lag bcu gnyis te //",
    "NK049(dzi)002:689": "bdag tu 'dzin pa'i kun rtog ma rig pa //",
    "NK049(dzi)002:690": "chags sdang gti mug gis bskyed las gsum gyis //",
    "NK049(dzi)002:691": "bde sdug gong ma'i yang srid 'du byed do //",
    "NK049(dzi)002:692": "phyi ma'i skye gnas 'gro ba rnam shes te //",
    "NK049(dzi)002:693": "'phen byed dang ni 'phang 'bras gnyis bshad kyang //",
    "NK049(dzi)002:694": "don du yang srid 'grub byed yan lag gcig /",
    "NK049(dzi)002:695": "ming bzhi gzugs kyi yan lag de dag gis //",
    "NK049(dzi)002:696": "srid pa'i lus kun 'dzin cing nying mtshams sbyar //",
    "NK049(dzi)002:697": "de las nang gi skye mched drug 'byung bas //",
    "NK049(dzi)002:698": "ming gzugs gnas skabs yongs su rdzogs pa'o //",
    "NK049(dzi)002:699": "yul dbang shes gsum 'dus nas yongs gcod pa //",
    "NK049(dzi)002:700": "drug ni rig pa'i yan lag shes par bya //",
    "NK049(dzi)002:701": "bde sdug btang snyoms gsum la longs spyod pa //",
    "NK049(dzi)002:702": "nye bar 'byung ba tshor ba'i yan lag go //",
    "NK049(dzi)002:703": "tshor ba'i rgyu las yul gyi ro myong bas //",
    "NK049(dzi)002:704": "dga' zhing zhen pas yul sdug sred pa ste //",
    "NK049(dzi)002:705": "bde sdug btang snyoms gsum gyi rang bzhin la //",
    "NK049(dzi)002:706": "'dod gzugs gzugs med srid pa gsum sogs so //",
    "NK049(dzi)002:707": "de las cher 'phel 'dod pa dang len la //",
    "NK049(dzi)002:708": "dngos su sbyor ba len pa'i yan lag ste //",
    "NK049(dzi)002:709": "bdag tu smra ba nyer len bzhin yin no //",
    "NK049(dzi)002:710": "khams gsum srid pa phyi ma grub pa'i las //",
    "NK049(dzi)002:711": "mngon du byed pa srid pa'i yan lag go //",
    "NK049(dzi)002:712": "sdug bsngal myong ba'i gzhi gyur yang srid kyi //",
    "NK049(dzi)002:713": "skye ba len cing lus kun rdzogs pa dang //",
    "NK049(dzi)002:714": "phung po'i rgyur 'gyur rga ba 'gags tshe shi //",
    "NK049(dzi)002:715": "de lta'i yan lag de dag lugs 'byung du //",
    "NK049(dzi)002:716": "snga ma skye bas phyi ma rim 'byung zhing //",
    "NK049(dzi)002:717": "de dgag pa na phyi ma mi skye bas //",
    "NK049(dzi)002:718": "phan tshun 'brel pas brten 'brel zhes bya'o //",
    "NK049(dzi)002:719": "de la snga ma gsum ni 'phen byed dang //",
    "NK049(dzi)002:720": "ming gzugs sogs bzhi 'phang 'bras yan lag la //",
    "NK049(dzi)002:721": "sred len srid pa mngon par 'grub pa dang //",
    "NK049(dzi)002:722": "skye ba rga shi mngon 'grub yan lag go //",
    "NK049(dzi)002:723": "bcu gnyis de las las nyon lnga ni rgyu //",
    "NK049(dzi)002:724": "lhag ma bdun ni 'bras bu sdug bsngal ba //",
    "NK049(dzi)002:725": "de ltar skye ba gnyis sam gsum la rdzogs //",
    "NK049(dzi)002:726": "yang du rgyun chags 'gal ma'i 'khor lo ltar //",
    "NK049(dzi)002:727": "srid par 'phyan pas thog mtha' ma mchis so //",
    "NK049(dzi)002:728": "de phyir rgyu 'bras bskyed pa'i sems med kyang //",
    "NK049(dzi)002:729": "rten 'brel khyad par lnga ldan du 'byung ste //",
    "NK049(dzi)002:730": "rgyu 'gags myu gu skye phyir rtag pa min //",
    "NK049(dzi)002:731": "srang mad'i mtho dman bzhin 'byung chad pa min //",
    "NK049(dzi)002:732": "sa smyug gcig min phyir na 'phos min par //",
    "NK049(dzi)002:733": "sa bon chung ngus 'bras bu chen po 'grub //",
    "NK049(dzi)002:734": "de yang gzhan skye ma yin rgyu mthun no //",
    "NK049(dzi)002:735": "de ltar phyi nang chos kun rang rang gi //",
    "NK049(dzi)002:736": "rgyu rkyen legs par tshang na skye 'gyur zhing //",
    "NK049(dzi)002:737": "ma tshang mi 'byung phyir na byed po gzhan //",
    "NK049(dzi)002:738": "gang yang med la rten cing 'brel 'byung gis //",
    "NK049(dzi)002:739": "sna tshogs snang ba 'gogs med 'di mthong na //",
    "NK049(dzi)002:740": "rgyu 'bras dag la nam yang rmongs mi 'gyur //",
    "NK049(dzi)002:741": "des na 'khor ba'i sdug bsngal cir snang yang //",
    "NK049(dzi)002:742": "thams cad rgyu las ma byung gang yang med //",
    "NK049(dzi)002:743": "rgyu dang ma 'brel bde 'bras thob 'dod kyang //",
    "NK049(dzi)002:744": "'od zer spang ba'i nyi dkyil 'dod bzhin no //",
    "NK049(dzi)002:745": "de phyir rgyu ni las nyon gnyis yin te //",
    "NK049(dzi)002:746": "las la zag bcas 'khor ba'i 'bral bskyed pa //",
    "NK049(dzi)002:747": "sems kyis bsam zhing lus ngag 'jug pa'i phyir //",
    "NK049(dzi)002:748": "sems pa yid kyi las dang des bskyed pa //",
    "NK049(dzi)002:749": "bsam pa lus ngag gi ni las gnyis so //",
    "NK049(dzi)002:750": "de la dge dang mi dge lung ma bstan //",
    "NK049(dzi)002:751": "rnam par rig byed las yin rig min ni //",
    "NK049(dzi)002:752": "sdom pa dang ni sdom min bar ma'o //",
    "NK049(dzi)002:753": "kun nas slong byed yid kyi bsam pa rgyu //",
    "NK049(dzi)002:754": "las la 'jug pa tshogs drug grogs yin pas //",
    "NK049(dzi)002:755": "dus kyi kun slong rnam pa gnyis yin la //",
    "NK049(dzi)002:756": "dge ba'i las ni mi dge spang ba ste //",
    "NK049(dzi)002:757": "ngo bo dge ba'i sems byung bcu gcig la //",
    "NK049(dzi)002:758": "de dang mtshungs ldan chos rnams 'brel ba dang //",
    "NK049(dzi)002:759": "bag chags rjes 'brel kun slong dge ba dang //",
    "NK049(dzi)002:760": "mya ngan 'das pa don dam dge ba'o //",
    "NK049(dzi)002:761": "de dag thob tshul rnam pa brgyad yin te //",
    "NK049(dzi)002:762": "thob dang sbyor ba mdun du byas pa'i dge //",
    "NK049(dzi)002:763": "phan 'dog pa dang yongs 'dzin gnyen po'i dge //",
    "NK049(dzi)002:764": "nye bar zhi dang rgyu mthun dge ba'o //",
    "NK049(dzi)002:765": "dge ba bcu ni gzhan gnod spang ba dang //",
    "NK049(dzi)002:766": "sbyin gtong tshangs par spyod cing drang por smra //",
    "NK049(dzi)002:767": "'khon pa sdum dang chos mthun tshig brjod pa //",
    "NK049(dzi)002:768": "snyan par smra zhing gtong sems goms pa dang //",
    "NK049(dzi)002:769": "byams bsgom yang dag lta la goms pa ste //",
    "NK049(dzi)002:770": "dge bcus mi dge bcu po spongs ba yin //",
    "NK049(dzi)002:771": "phan yon khyad par dag dang ldan pa'o //",
    "NK049(dzi)002:772": "rten gyi sgo nas 'gro la khyad yod kyang //",
    "NK049(dzi)002:773": "gling 'dir bcu po rnyed dang mngon 'gyur yod //",
    "NK049(dzi)002:774": "de la lus ngag dge bdun las yin la //",
    "NK049(dzi)002:775": "lam yang yin zhing yid kyi dge ba gsum //",
    "NK049(dzi)002:776": "las kyi lam yin mngon par 'du byed phyir //",
    "NK049(dzi)002:777": "mthar 'bras mtho ris ched du dmigs pa la //",
    "NK049(dzi)002:778": "bsod nams cha mthun bde dpal dag la spyod //",
    "NK049(dzi)002:779": "mya ngan 'das bsgrub thar pa cha mthun te //",
    "NK049(dzi)002:780": "theg pa che chung bsam pa'i khyad kyang yod //",
    "NK049(dzi)002:781": "sbyor lam dge ba nges 'byed cha mthun ste //",
    "NK049(dzi)002:782": "nges par 'byed pa mthong lam rgyu yin no //",
    "NK049(dzi)002:783": "rnam smin bde 'bras bsam pa ltar bskyed cing //",
    "NK049(dzi)002:784": "rgyu mthun dag la gang du skye ba der //",
    "NK049(dzi)002:785": "dge ba spyod la lhag par dga' ba dang //",
    "NK049(dzi)002:786": "tshe ring nor mong gzugs mdzes la sogs bcu //",
    "NK049(dzi)002:787": "bdag 'bras sa phyogs gzi mdangs che ba dang //",
    "NK049(dzi)002:788": "bsod nams che sogs yon tan mang ldan no //",
    "NK049(dzi)002:789": "mi dge ba ni dug gsum gyis bskyed de //",
    "NK049(dzi)002:790": "ngo bo dmigs bsal ma gtogs rtsa nye nyon //",
    "NK049(dzi)002:791": "mtshungs ldan thams cad 'brel ba'i mi dge ba //",
    "NK049(dzi)002:792": "bag chags rjes su 'brel dang kun nas slong //",
    "NK049(dzi)002:793": "'khor ba dang ni skyes thob mi dge ba //",
    "NK049(dzi)002:794": "dge las bzlog brtson sbyor dang mdun du byed //",
    "NK049(dzi)002:795": "gnod par byed dang sdig 'bras yongs 'dzin pa //",
    "NK049(dzi)002:796": "mi mthun phyogs dang chos la bar chod pa'i //",
    "NK049(dzi)002:797": "mi dge bcu yis rnam smin log par bsgrub //",
    "NK049(dzi)002:798": "srid khams gong ma gnyis kyi nyon mongs kun //",
    "NK049(dzi)002:799": "zag med la sgrib lung ma bstan yin yang //",
    "NK049(dzi)002:800": "mi dge min te rnam smin mi nus phyir //",
    "NK049(dzi)002:801": "mi dge bcu ni kun slong gsod 'dod gyis //",
    "NK049(dzi)002:802": "gzhan srog bcad dang ma byin 'jab bus len //",
    "NK049(dzi)002:803": "mi rung chos bzhir spyod pa logs par g.yem //",
    "NK049(dzi)002:804": "rdzun du smra zhing phra mas mdza' ba dbye //",
    "NK049(dzi)002:805": "mi snyan sgrogs shing tshig kyal brnab sems dang //",
    "NK049(dzi)002:806": "gnod par sems dang log par lta ba'o //",
    "NK049(dzi)002:807": "lus ngag las bdun las yin lam yang min //",
    "NK049(dzi)002:808": "yid kyi mi dge gsum de las kyi lam //",
    "NK049(dzi)002:809": "las ni 'du byed sems dpa' yin pa'i phyir //",
    "NK049(dzi)002:810": "de yi 'gros kyis 'gro zhing 'du byed do //",
    "NK049(dzi)002:811": "de dag 'dod khams la yang dmyal ba na //",
    "NK049(dzi)002:812": "kyal ba tshig rtsub gnod sems dag las gzhan //",
    "NK049(dzi)002:813": "ldan pa tsam las mngon du gyur ba med //",
    "NK049(dzi)002:814": "sgra mi snyan na yid kyi las gsum dang //",
    "NK049(dzi)002:815": "tshig kyal dang bcas gzhan rnams mngon 'gyur med //",
    "NK049(dzi)002:816": "'dod khams gzhan na mi dge bcu mngon yod //",
    "NK049(dzi)002:817": "de dag ngo bo dug gsum rang bzhin te //",
    "NK049(dzi)002:818": "gsod par gnod sems tshig brtsub zhe sdang las //",
    "NK049(dzi)002:819": "log g.yem brtsub sems ma byin len chags pa //",
    "NK049(dzi)002:820": "log lta gti mug gzhan rnams ci rigs so //",
    "NK049(dzi)002:821": "de la sgo gsum nyon mongs gang rags pa /",
    "NK049(dzi)002:822": "yon po'i las dang de bzhin skyon can dang //",
    "NK049(dzi)002:823": "snyigs ma'i las sogs rnam grangs mang yod kyang //",
    "NK049(dzi)002:824": "ngo bo dri ma gsum gyis ma bskyed med //",
    "NK049(dzi)002:825": "de yang gzhi bsam sbyor ba mthar thug tshang //",
    "NK049(dzi)002:826": "de tshe las gang yongs su rdzogs pa ste //",
    "NK049(dzi)002:827": "gzhi ni zhe sdang las gsum sems can la //",
    "NK049(dzi)002:828": "chags gsum gzhi ni longs spyod log lta'i gzhi //",
    "NK049(dzi)002:829": "ming gzugs kyis bsdus phung po lnga yin la //",
    "NK049(dzi)002:830": "rdzun sogs bzhi'i gzhi sems can dang ni ming //",
    "NK049(dzi)002:831": "bsam pas yul der bsam bzhin sbyor ba dang //",
    "NK049(dzi)002:832": "brtsom pa mthar phyin yongs su rdzogs na'o //",
    "NK049(dzi)002:833": "gzhan la bgyid bcug pa yang de dang 'dra //",
    "NK049(dzi)002:834": "de las brgyad par cig char 'byung srid kyang //",
    "NK049(dzi)002:835": "yid kyi gsum po lhan du mi 'byung ngo //",
    "NK049(dzi)002:836": "tshe 'dir 'phags lam skye ba'i gegs gyur pa //",
    "NK049(dzi)002:837": "nyes pa shin tu lci ba mtshams med lnga //",
    "NK049(dzi)002:838": "pha dang ma gsod dgra bcom srog 'phrog dang //",
    "NK049(dzi)002:839": "sangs rgyas sku la ngan sems khrag dbyung ba //",
    "NK049(dzi)002:840": "dge 'dun 'khor lo'i dbyen dang lnga yin no //",
    "NK049(dzi)002:841": "de dang nye ba dgra bcom ma la spyad //",
    "NK049(dzi)002:842": "byang sems nges gnas 'phags pa slob pa gsod //",
    "NK049(dzi)002:843": "dge 'dun 'du ba'i sgo 'phrog mchod rten bshig /",
    "NK049(dzi)002:844": "de dag mtshams med dag dang cha 'dra'o //",
    "NK049(dzi)002:845": "mi dge bcu yi rnam smin 'bras bu ni //",
    "NK049(dzi)002:846": "ngan song dag tu ltung zhing sdug bsngal ba //",
    "NK049(dzi)002:847": "byed pa rgyu mthun sngar goms sdig la dga' //",
    "NK049(dzi)002:848": "myong ba rgyu mthun tshe thung 'byor pa dbul //",
    "NK049(dzi)002:849": "khyim thab mi srun skur pa 'debs pa mang //",
    "NK049(dzi)002:850": "mdza' bo dang dbye mi snyan sgra thos dang //",
    "NK049(dzi)002:851": "tshig brjod mi 'dzin dug gsum shas che'o //",
    "NK049(dzi)002:852": "bdag po'i 'bras bu sa phyogs gzi mdangs chung //",
    "NK049(dzi)002:853": "ser ba dang ni char mod rdul 'khrigs pa //",
    "NK049(dzi)002:854": "dri mi zhim dang mtho dman g.yang sa can //",
    "NK049(dzi)002:855": "tsha sgo can sogs dang ni dus log pa //",
    "NK049(dzi)002:856": "'bras bu phra ba ro kha chung ba'o //",
    "NK049(dzi)002:857": "de yang rgyu las rdzogs tshul che chung gis //",
    "NK049(dzi)002:858": "'bras bu myong ba dag kyang de bzhin la //",
    "NK049(dzi)002:859": "mtshams med lnga ni gnyen pos ma bcom par //",
    "NK049(dzi)002:860": "shi na de ma thag tu mnar med 'gro //",
    "NK049(dzi)002:861": "nye ba lnga yang de dang 'dra ba'o //",
    "NK049(dzi)002:862": "log par lta ba dad pa log pa dang //",
    "NK049(dzi)002:863": "sgro bskur 'debs shing rtag chad lta ba ste //",
    "NK049(dzi)002:864": "des ni rdo rje dmyal bar 'phen byed cing //",
    "NK049(dzi)002:865": "rgyud la dge gang gnas par mi 'gyur ro //",
    "NK049(dzi)002:866": "de ltar dge sdig gnyis kyi las gang dag /",
    "NK049(dzi)002:867": "myong ba'i tshul ni rnam pa bzhi yin te //",
    "NK049(dzi)002:868": "mthong chos myong gyur las ni zhing dang ni //",
    "NK049(dzi)002:869": "bsam pa drag pos byed dang las stobs ldan //",
    "NK049(dzi)002:870": "tshe 'dir smin par nges pa de dag go //",
    "NK049(dzi)002:871": "skyes nas myong gyur las ni phyi ma na //",
    "NK049(dzi)002:872": "smin par nges pa mtshams med lnga las sogs //",
    "NK049(dzi)002:873": "lan grangs gzhan la myong gyur sna tshogs pa //",
    "NK049(dzi)002:874": "phan chad myong ba'i las yin ma nges pa //",
    "NK049(dzi)002:875": "las bsags gyur kyang gnyen pos bcom pa ste //",
    "NK049(dzi)002:876": "rnam par smin pa 'byin par ma nges so //",
    "NK049(dzi)002:877": "byas la bsags pa'i las ni drug yin te //",
    "NK049(dzi)002:878": "kun slong drag po'i bsam bzhin byed pa dang //",
    "NK049(dzi)002:879": "rdzogs par byas dang rjes su 'gyod med pa //",
    "NK049(dzi)002:880": "yid rang ba dang gnyen po med pa dang //",
    "NK049(dzi)002:881": "'bras bu smin pa'i nus pa yod pa'o //",
    "NK049(dzi)002:882": "byas la ma bsags las ni de drug po //",
    "NK049(dzi)002:883": "ma tshang phyir na 'bras smin ma nges pa //",
    "NK049(dzi)002:884": "'phen rdzogs gnas ris gang du skye ba dang //",
    "NK049(dzi)002:885": "bde sdug ci tsam myong ba rdzogs par byed //",
    "NK049(dzi)002:886": "de dag gnyis ka byed dang gang rung gis //",
    "NK049(dzi)002:887": "las kyi dbye ba yod pa shes par bya //",
    "NK049(dzi)002:888": "mdor na dge sdig gang yin zhing dang ni //",
    "NK049(dzi)002:889": "bsam pa dang ni nan tan rgyun byed sogs //",
    "NK049(dzi)002:890": "las stobs che chung gnyis su gyur ba'o //",
    "NK049(dzi)002:891": "lung ma bstan gyi las ni sna tshogs pa //",
    "NK049(dzi)002:892": "dug gsum yod med gang yang min pa'i sems //",
    "NK049(dzi)002:893": "rang gar zhugs pa'i las ni thams cad de //",
    "NK049(dzi)002:894": "ngo bo khams dang skye mched gzugs can brgyad //",
    "NK049(dzi)002:895": "mtshungs par ldan pa'i yid dang srog dbang po //",
    "NK049(dzi)002:896": "bskal mnyam pa dang ming tshig yi ge dang //",
    "NK049(dzi)002:897": "'brel bas lung ma bstan ni sdang ba dang //",
    "NK049(dzi)002:898": "dwangs ba gang yang min pa'i sems kyi las //",
    "NK049(dzi)002:899": "ming tshig yi ge de dag gis zin pa'i //",
    "NK049(dzi)002:900": "sems dang sems las byung ba'i tshogs rnams dang //",
    "NK049(dzi)002:901": "rjes su 'brel ba brjod pa'i bag chags dang //",
    "NK049(dzi)002:902": "sems de'i kun slong lus dang ngag gi las //",
    "NK049(dzi)002:903": "don dam nam mkha' brtag min 'gog pa'o //",
    "NK049(dzi)002:904": "de la skye bas thob pa'i lung ma bstan //",
    "NK049(dzi)002:905": "dge sdig zag bcas kyi ni rnam smin dang //",
    "NK049(dzi)002:906": "sbyor ba nyon mongs can dang dge ba'i sems //",
    "NK049(dzi)002:907": "gang yang min pas bskyed pa'i spyod lam dang //",
    "NK049(dzi)002:908": "bzo dang yi ge 'bri ba sogs ji snyed //",
    "NK049(dzi)002:909": "nye bar spyod pa so sor brtag pa dang //",
    "NK049(dzi)002:910": "nyon mongs gang yang min par spyad pa'o //",
    "NK049(dzi)002:911": "yongs su 'dzin pa sngar goms phyi'i rdzogs pa //",
    "NK049(dzi)002:912": "bzo gnas goms pas ri mo shes pa bzhin //",
    "NK049(dzi)002:913": "nye bar zhi ba gzugs khams gzugs med na //",
    "NK049(dzi)002:914": "zhi gnas ldan phyir 'bras bu mi 'byin no //",
    "NK049(dzi)002:915": "gnyen po so sor ma brtags sman bsten ltar //",
    "NK049(dzi)002:916": "rgyu mthun sprul pa'i sems dang lhan cig skye //",
    "NK049(dzi)002:917": "phan 'dogs lung ma bstan gyi bran sogs la //",
    "NK049(dzi)002:918": "sdang dang dwangs ba med bzhin sbyin pa byin //",
    "NK049(dzi)002:919": "mdun du byed pas lung ma bstan dang bcas //",
    "NK049(dzi)002:920": "rnam pa bcu bzhi bsdu na bzhi yin te //",
    "NK049(dzi)002:921": "rnam smin las skyed spyod lam bzo gnas dang //",
    "NK049(dzi)002:922": "sprul pa'i sems so de dag 'dod par rdzogs //",
    "NK049(dzi)002:923": "gzugs kyi khams na bzo gnas ma gtogs yod //",
    "NK049(dzi)002:924": "rig byed min pa'i las ni dngos med kyang //",
    "NK049(dzi)002:925": "zin 'byung gis byung rgyun chags yod pa'o //",
    "NK049(dzi)002:926": "de la sdom pa so sor thar pa dang //",
    "NK049(dzi)002:927": "bsam gtan dang ni zag med sdom pa gsum //",
    "NK049(dzi)002:928": "so thar chos bzhin khas blang las thob pa //",
    "NK049(dzi)002:929": "bsnyen par gnas dang dge bsnyen pha ma gnyis //",
    "NK049(dzi)002:930": "dge slob ma dang dge tshul pha ma gnyis //",
    "NK049(dzi)002:931": "dge slong pha ma gnyis bcas rigs brgyad do //",
    "NK049(dzi)002:932": "de dag thob pa mi nyams bsrung ba ni //",
    "NK049(dzi)002:933": "bsnyen gnas dus khrims yan lag brgyad pa dang //",
    "NK049(dzi)002:934": "dge bsnyen la'ang sna gcig sna 'ga' bsrung //",
    "NK049(dzi)002:935": "phal cher dang ni yongs rdzogs bsrung ba dang //",
    "NK049(dzi)002:936": "dge tshul khrims ni rags pa bcur dril ba //",
    "NK049(dzi)002:937": "dge slob de steng rtsa ba'i chos drug dang //",
    "NK049(dzi)002:938": "rjes mthun drug srung dge slong pha rnams ni //",
    "NK049(dzi)002:939": "pham pa bzhi dang lhag ma bcu gsum dang //",
    "NK049(dzi)002:940": "spang ltung sum cu ltung byed dgu bcu dang //",
    "NK049(dzi)002:941": "sor bshags bzhi dang nyes byas brgya bcu gnyis //",
    "NK049(dzi)002:942": "dge slong ma la pham pa brgyad la sogs //",
    "NK049(dzi)002:943": "sum brgya drug cu rtsa bzhi tshul bzhin du //",
    "NK049(dzi)002:944": "bsrung dang dge sbyong chos bzhi dang ldan cing //",
    "NK049(dzi)002:945": "sbyong pa'i yon tan bcu gnyis la gnas so //",
    "NK049(dzi)002:946": "gtong ba'i dus ni bsnyen gnas khas blang bzhin //",
    "NK049(dzi)002:947": "mtshan 'das nas gtong dge slong sogs gzhan ni //",
    "NK049(dzi)002:948": "ji srid 'tsho yi mtha' ste shi ba dang //",
    "NK049(dzi)002:949": "bslab pa phul dang dge rtsa chad pa dang //",
    "NK049(dzi)002:950": "mtshan gnyis cig char byung ba sogs kyis gtong //",
    "NK049(dzi)002:951": "bsam gtan sdom pa srid khams gong ma yi //",
    "NK049(dzi)002:952": "thob pa'i stobs kyis de las ma nyams par //",
    "NK049(dzi)002:953": "mi dge 'jug pa ngang gis khegs pa ste //",
    "NK049(dzi)002:954": "snyoms 'jug las nyams pas 'phos pas gtong ngo //",
    "NK049(dzi)002:955": "zag med sdom pa 'phags sa thob stobs kyis //",
    "NK049(dzi)002:956": "mi dge ba la 'jug pa gtan du ldog /",
    "NK049(dzi)002:957": "sdom pa mngon gyur 'du shes med ma gtogs //",
    "NK049(dzi)002:958": "khams gzhan kun na yod kyang bye smra bas //",
    "NK049(dzi)002:959": "tshangs chen 'phags pa skye ba'i gnas min pas //",
    "NK049(dzi)002:960": "zag med sdom pa skye ba med par 'dod //",
    "NK049(dzi)002:961": "'on kyang byang sems 'phags sogs gzhan don du //",
    "NK049(dzi)002:962": "srid pa'i gnas la spangs blang med pa'i phyir //",
    "NK049(dzi)002:963": "skye ba'i gnas la nges pa med par bshad //",
    "NK049(dzi)002:964": "zag med sdom pa gtan nyams med mod kyang //",
    "NK049(dzi)002:965": "dman las 'bras las gnas skabs nyams tshul tsam //",
    "NK049(dzi)002:966": "dbang po rtul rnon 'phos dang gong ma thob //",
    "NK049(dzi)002:967": "de tshe snga gtong phyi ma thob par bshad //",
    "NK049(dzi)002:968": "yid kyi sdom pa sems pa rgyun chags pa //",
    "NK049(dzi)002:969": "sa bon dang bcas lus ngag sdom thob byed //",
    "NK049(dzi)002:970": "bsam gtan zag med sdom pa'ang de rjes 'brang //",
    "NK049(dzi)002:971": "dran shes dag kyang yid dbang sdom par gsungs //",
    "NK049(dzi)002:972": "sdom min sdom sems med par shan pa sogs //",
    "NK049(dzi)002:973": "bya bar dngos su 'jug dang khas blang bas //",
    "NK049(dzi)002:974": "thob cing gtong ba'i dus ni gnyen pos zin //",
    "NK049(dzi)002:975": "shi dang mtshan gnyis 'gyur bas gtong bar bshad //",
    "NK049(dzi)002:976": "bar sdom khas blang dus bzhin dge sdig la //",
    "NK049(dzi)002:977": "'jug thob bar ma'i dge sdig nges med pa //",
    "NK049(dzi)002:978": "thad ka thad kar dge sdig byed pa ste //",
    "NK049(dzi)002:979": "sdom pa sdom min gang yang ma yin par //",
    "NK049(dzi)002:980": "dus kyi rnam par rig byed las yin no //",
    "NK049(dzi)002:981": "gtong ba khas blang las ldog bya ba chad //",
    "NK049(dzi)002:982": "bsam pa'i 'phen shugs chad dang 'tshe 'phos pas //",
    "NK049(dzi)002:983": "gtong ste dper na nya rgya chad bzhin no //",
    "NK049(dzi)002:984": "de lta'i sdom dang sdom min mi rnams na //",
    "NK049(dzi)002:985": "yod kyang za ma ma ning mtshan gnyis 'gyur //",
    "NK049(dzi)002:986": "sgra mi snyan pa ma gtogs gzhan rnams so //",
    "NK049(dzi)002:987": "bar sdom 'dod pa'i lha dang bsam gtan sdom //",
    "NK049(dzi)002:988": "'dod gzugs lha rnams la yod zag med ni //",
    "NK049(dzi)002:989": "'du shes med pa ma gtogs gzhan pa rnams //",
    "NK049(dzi)002:990": "las de dag ni nyon mongs las byung ste //",
    "NK049(dzi)002:991": "myu gu skye ba'i sa bon ci bzhin no //",
    "NK049(dzi)002:992": "de ni srid la dga' zhing dngos kun tshol //",
    "NK049(dzi)002:993": "de bzhin dus dang sas yang chos tshul gyis //",
    "NK049(dzi)002:994": "kun tu 'gro ba'i bdag nyid can yin pas //",
    "NK049(dzi)002:995": "de dag phra ba nas skye cher rgyas la //",
    "NK049(dzi)002:996": "skye ba'i rgyu ni tshul min yid byed dang //",
    "NK049(dzi)002:997": "nyon mongs bag nyal ma spangs skye yul yod //",
    "NK049(dzi)002:998": "de tshe skye bar 'gyur zhing byed las ni //",
    "NK049(dzi)002:999": "sems rgyud kun nas ma zhi bar byed do //",
    "NK049(dzi)002:1000": "de yang 'khor bar zag par byed pa ste //",
    "NK049(dzi)002:1001": "phung po lngar dmigs bdag tu lta ba las //",
    "NK049(dzi)002:1002": "rtsa nyon dang ni nye nyon rgyas par 'gyur //",
    "NK049(dzi)002:1003": "de yi tshul ni phra rgyas kun 'gro ste //",
    "NK049(dzi)002:1004": "sdug kun bden pa mthong bas spang bya dgu //",
    "NK049(dzi)002:1005": "de dag mtshungs par ldan pa'i ma rig pa //",
    "NK049(dzi)002:1006": "rtsa nyon gzhan dang ma 'dres ma rig ste //",
    "NK049(dzi)002:1007": "rnam pa bcu gcig tshul gyis dmigs pa rgyas //",
    "NK049(dzi)002:1008": "kun 'gro ma yin pa rnams rang rang gi //",
    "NK049(dzi)002:1009": "ris gyur yul la rgyas kyi thams cad min //",
    "NK049(dzi)002:1010": "lta ba dang ni the tshom ma rig pa //",
    "NK049(dzi)002:1011": "kun 'gro yin la gong mar yang dmigs kyang //",
    "NK049(dzi)002:1012": "lhag ma rnams ni de ltar ma yin no //",
    "NK049(dzi)002:1013": "'gog lam mthong bas spang bya drug po yis //",
    "NK049(dzi)002:1014": "zag med la ni dmigs par byed pa'o //",
    "NK049(dzi)002:1015": "nyon mongs ma spang bar du de nyid la //",
    "NK049(dzi)002:1016": "sems dang sems byung mtshungs par ldan gyur te //",
    "NK049(dzi)002:1017": "'dod chags dag ni khro dang the tshom las //",
    "NK049(dzi)002:1018": "gzhan pa'i nyon mongs rnams dang mtshungs ldan 'byung //",
    "NK049(dzi)002:1019": "khong khro the tshom chags snyems lta dang gsum //",
    "NK049(dzi)002:1020": "nga rgyal lta ba khro dang the tshom la //",
    "NK049(dzi)002:1021": "mtshungs par mi ldan lhag ma gzhan rnams ldan //",
    "NK049(dzi)002:1022": "nye nyon rnams kyang phan tshun mtshungs mi ldan //",
    "NK049(dzi)002:1023": "rgod rmug bag med le lo ma dang lnga //",
    "NK049(dzi)002:1024": "nyon mongs kun dang mtshungs par ldan du rung //",
    "NK049(dzi)002:1025": "ma rig pa'ang de dang mtshungs pa la //",
    "NK049(dzi)002:1026": "ma 'dres pa ni rmongs pas mi shes tsam //",
    "NK049(dzi)002:1027": "ngo tsha khrel med mi dge kun mtshungs ldan //",
    "NK049(dzi)002:1028": "'dod chags 'dod khams bsam gtan gnyis pa'i bar //",
    "NK049(dzi)002:1029": "tshor ba bde dang yid bde btang snyoms dang //",
    "NK049(dzi)002:1030": "mtshungs par ldan la bsam gtan gsum par bde //",
    "NK049(dzi)002:1031": "de yan btang snyoms dang ldan khong khro ni //",
    "NK049(dzi)002:1032": "sdug bsngal yid mi bde dang btang snyoms gsum //",
    "NK049(dzi)002:1033": "nga rgyal bde dang yid bde btang snyoms gsum //",
    "NK049(dzi)002:1034": "mtshungs par ldan pa 'dod chags dang 'dra'o //",
    "NK049(dzi)002:1035": "'jig mthar mchog 'dzin gnyis te lta ba bzhi //",
    "NK049(dzi)002:1036": "nga rgyal dang mtshungs log lta 'dod khams su //",
    "NK049(dzi)002:1037": "yid bde mi bde btang snyoms gsum dang ni //",
    "NK049(dzi)002:1038": "gong ma gnyis na tshor ba gang yod dang //",
    "NK049(dzi)002:1039": "mtshungs ldan the tshom btang snyoms yid mi bde //",
    "NK049(dzi)002:1040": "gong ma gnyis na gang yod de dang ldan //",
    "NK049(dzi)002:1041": "ma rig sa gsum tshor ba kun dang ldan //",
    "NK049(dzi)002:1042": "ma 'dres ma rig the tshom dang 'dra'o //",
    "NK049(dzi)002:1043": "rnam shes gong dang lhan gcig 'byung ba ni //",
    "NK049(dzi)002:1044": "chags sdang rmongs gsum 'dod par tshogs drug dang //",
    "NK049(dzi)002:1045": "chags rmongs gnyis ni gzugs khams rnam shes bzhi //",
    "NK049(dzi)002:1046": "gzugs med yid kyi rnam shes kho na dang //",
    "NK049(dzi)002:1047": "chags khro nga rgyal 'dod par dngos po'i phyogs //",
    "NK049(dzi)002:1048": "gcig la dmigs nas 'jug ste thams cad min //",
    "NK049(dzi)002:1049": "gong mar chags pa nga rgyal de dang 'dra //",
    "NK049(dzi)002:1050": "lhag rnams dngos po kun la 'jug rung ngo //",
    "NK049(dzi)002:1051": "nga rgyal lta ba the tshom pa kun na //",
    "NK049(dzi)002:1052": "yid kyi rnam shes kho na dang ldan no //",
    "NK049(dzi)002:1053": "lam gyi spang bya tshogs lam thob pa'i dus //",
    "NK049(dzi)002:1054": "zag bcas 'du byed skyon mthong mngon zhen spangs //",
    "NK049(dzi)002:1055": "sbyor lam sgrib pa'i sa bon nyams smad pas //",
    "NK049(dzi)002:1056": "so so'i skye bo'i phongs dang rgud las grol //",
    "NK049(dzi)002:1057": "mthong spang lta dang lta min bcu po de //",
    "NK049(dzi)002:1058": "bden bzhir khyad med 'jug par 'dod pa na //",
    "NK049(dzi)002:1059": "bzhi bcu gong mar khro ba med pa'i phyir //",
    "NK049(dzi)002:1060": "so drug tshan gnyis dang bcas brgya bcu gnyis //",
    "NK049(dzi)002:1061": "sgom spang khams gsum dag na bcu drug la //",
    "NK049(dzi)002:1062": "khams dang sa dang rnam pa'i dbye brag gis //",
    "NK049(dzi)002:1063": "skor dgus dbye bas lnga bcu nga bzhi ste //",
    "NK049(dzi)002:1064": "'dod par kun dang bsam gzugs brgyad po la //",
    "NK049(dzi)002:1065": "khong khro ma gtogs lnga re skor dgus dbye //",
    "NK049(dzi)002:1066": "sum brgya drug cu bsdom pas bzhi brgya dang //",
    "NK049(dzi)002:1067": "bcu bzhi dag ni sgom pas spang bya yin //",
    "NK049(dzi)002:1068": "de lta'i nyon mongs dag gis yang dag la //",
    "NK049(dzi)002:1069": "kun nas sgrib cing zhen pas bcing ba ste //",
    "NK049(dzi)002:1070": "so skyes sdug bsngal chu bor sbyor byed pa'i //",
    "NK049(dzi)002:1071": "'dod pa'i nyon mongs dang ni khams gong mar //",
    "NK049(dzi)002:1072": "srid pa'i chu bo de bzhin srid gsum na //",
    "NK049(dzi)002:1073": "lta dang ma rig bzhi yi sbyor ba'o //",
    "NK049(dzi)002:1074": "theg par bslab kyang rtsod pas nyer len pa //",
    "NK049(dzi)002:1075": "'dod par lhag par zhen dang lta bar zhen //",
    "NK049(dzi)002:1076": "tshul brtul mchog 'dzin bdag smra nyer len bzhis //",
    "NK049(dzi)002:1077": "khyim pa dang ni rab byung mu stegs byed //",
    "NK049(dzi)002:1078": "de bzhin bdag med smra la rtsod sogs so //",
    "NK049(dzi)002:1079": "zhi gnas btang snyoms lam la gnas gyur kyang //",
    "NK049(dzi)002:1080": "kun rtog lam la dkris par byed pa ni //",
    "NK049(dzi)002:1081": "rmugs gnyid rgod 'gyod phrag dog ser sna dang //",
    "NK049(dzi)002:1082": "ngo tsha med dang khrel med brgyad kyis so //",
    "NK049(dzi)002:1083": "g.yeng ba'i rgyu ni zang zing bsgrub pa dang //",
    "NK049(dzi)002:1084": "rtsod pa legs par mi sgrub tshul min rtog /",
    "NK049(dzi)002:1085": "tshul brtul drag pos sdug bsngal ba dang bzhi //",
    "NK049(dzi)002:1086": "rab byung legs sgrub zhi gnas sems rab 'dzin //",
    "NK049(dzi)002:1087": "btang snyoms lnga la sgrib byed 'dod par 'dun //",
    "NK049(dzi)002:1088": "gnod sems rmugs gnyid rgod 'gyod the tshom mo //",
    "NK049(dzi)002:1089": "tha ma'i cha dang mthun pa'i kun sbyor ni //",
    "NK049(dzi)002:1090": "'jig lta mchog 'dzin gnyis dang the tshom dang //",
    "NK049(dzi)002:1091": "'dod 'dun gnod sems lnga yi gnod par sbyor //",
    "NK049(dzi)002:1092": "lam zhugs phyir mi 'ong ba'i gegs yin no //",
    "NK049(dzi)002:1093": "de bzhin gong ma'i 'dod chags gnyis dang ni //",
    "NK049(dzi)002:1094": "rgod rmongs nga rgyal lnga la gong ma yi //",
    "NK049(dzi)002:1095": "cha dang mthun pa'i kun sbyor zhes bya zhing //",
    "NK049(dzi)002:1096": "'di spangs pas ni dgra bcom thob par bshad //",
    "NK049(dzi)002:1097": "de bzhin thar par sgrib byed kun sbyor dgu //",
    "NK049(dzi)002:1098": "rjes su chags dang khong khro nga rgyal dang //",
    "NK049(dzi)002:1099": "ma rig pa dang mchog 'dzin the tshom dang //",
    "NK049(dzi)002:1100": "phrag dog ser snas 'khor bar kun du sbyor //",
    "NK049(dzi)002:1101": "lus kyi mdud pa bzhi ni brnab sems dang //",
    "NK049(dzi)002:1102": "gnod sems tshul brtul mchog 'dzin mngon zhen no //",
    "NK049(dzi)002:1103": "gzhan yang chu bo bzhi dang sbyor bzhi dang //",
    "NK049(dzi)002:1104": "nyer len bzhi sogs rnam grangs dpag med kyang //",
    "NK049(dzi)002:1105": "bsdu na 'ching ba gsum du 'du gsungs pas //",
    "NK049(dzi)002:1106": "de gsum bral ba'i gnyen po sgom pa gces //",
    "NK049(dzi)002:1107": "mdor na nyon mongs sgrib pa ji snyed kun //",
    "NK049(dzi)002:1108": "gnas ngan len pa bag nyal ma spang bar //",
    "NK049(dzi)002:1109": "de srid srid pa'i gnas ngan 'dor min pas //",
    "NK049(dzi)002:1110": "nyes tshogs dri ma dag kyang spang mi 'gyur //",
    "NK049(dzi)002:1111": "bag nyal 'dod pa'i 'dod chags khong khro dang //",
    "NK049(dzi)002:1112": "srid pa'i chags pa nga rgyal ma rig pa //",
    "NK049(dzi)002:1113": "lta ba the tshom bag nyal dang bdun no //",
    "NK049(dzi)002:1114": "de yang rang rgyud dri mas gos gyur na //",
    "NK049(dzi)002:1115": "legs pa'i yon tan ma lus 'byung min pas //",
    "NK049(dzi)002:1116": "dri ma de dang bral bar mi byed la //",
    "NK049(dzi)002:1117": "'bras bu sgrib kun bral ba'i gnas med de //",
    "NK049(dzi)002:1118": "dri ma sgyu g.yo dang ni rgyags pa dang //",
    "NK049(dzi)002:1119": "'tshig pa 'khon 'dzin rnam 'tshe drug po 'di //",
    "NK049(dzi)002:1120": "gang la yod pa'i rgyud kyang dri mar byed //",
    "NK049(dzi)002:1121": "de ltar nyon mongs phra rgyas ji snyed kun //",
    "NK049(dzi)002:1122": "'khor ba sdug bsngal gnas su sbyor byed cing //",
    "NK049(dzi)002:1123": "yang dag lta la sgrib pas log pa'i tshul //",
    "NK049(dzi)002:1124": "zag bcas nyon mongs 'dus byas rang bzhin te //",
    "NK049(dzi)002:1125": "rtsa ba dang ni nye nyon ngo bo la //",
    "NK049(dzi)002:1126": "de dang 'brel bar 'byung ba'i sems sems byung //",
    "NK049(dzi)002:1127": "de yi bdag rkyen mig sogs mtshungs ldan rten //",
    "NK049(dzi)002:1128": "khams gsum dge ba zag bcas zag pas bcing //",
    "NK049(dzi)002:1129": "de dang rjes 'brel de yi gnas ngan len //",
    "NK049(dzi)002:1130": "rjes su mthun pa zag pa'i dmigs pa ste //",
    "NK049(dzi)002:1131": "drug po 'di dang 'brel ba'i chos ji snyed //",
    "NK049(dzi)002:1132": "zag bcas rang bzhin yin par shes par bya //",
    "NK049(dzi)002:1133": "de ltar las dang nyon mongs la rten nas //",
    "NK049(dzi)002:1134": "srid pa'i sdug bsngal rgya mtsho chen po la //",
    "NK049(dzi)002:1135": "rtag tu phyings shing sdug bsngal mi zad pas //",
    "NK049(dzi)002:1136": "rtsa ba las nyon spang ba gnad du bshad //",
    "NK049(dzi)002:1137": "sa na rgyu 'bras dag la spang blang gi //",
    "NK049(dzi)002:1138": "blo gros 'jug pa'i mig bzang dang ldan na //",
    "NK049(dzi)002:1139": "yang dag thar pa'i lam la mi rmongs shing //",
    "NK049(dzi)002:1140": "thams cad mkhyen pa myur du thob par gsungs //",
    "NK049(dzi)002:1141": "legs par bshad pa man ngag gi bstan bcos zab mo sdom pa'i mdzod las /",
    "NK049(dzi)002:1142": "zag pa sdug bsngal tshul bshad pa'i le'u ste gsum pa'o //",
    "NK049(dzi)002:1144": "// de ltar rgyu rkyen las nyon la brten nas //",
    "NK049(dzi)002:1145": "'bras bu srid pa'i khrod nas sdug bsngal ba //",
    "NK049(dzi)002:1146": "zag bcas 'khor ba'i rang bzhin 'di dag la //",
    "NK049(dzi)002:1147": "nges par bsam nas gtan gyi bde ba zhig /",
    "NK049(dzi)002:1148": "da lta dal 'byor rten bzang thob pa'i skabs //",
    "NK049(dzi)002:1149": "ci bzhin 'grub pa'i thabs la ma 'bad na //",
    "NK049(dzi)002:1150": "phyis nas mi lus rin chen rnyed dka' zhing //",
    "NK049(dzi)002:1151": "dam chos tshul bzhin bsgrub pa de bas dkon //",
    "NK049(dzi)002:1152": "de phyir thar pa'i gru gzing 'di rnyed skabs //",
    "NK049(dzi)002:1153": "dge ba'i bshes gnyen phyi nang gsang gsum gyi //",
    "NK049(dzi)002:1154": "mtshan nyid tshang zhing yon tan nor gyis mdzes //",
    "NK049(dzi)002:1155": "slob ma'i rgyud dang bstun par gdams ngag gi //",
    "NK049(dzi)002:1156": "snying po'i chos char 'beb mkhas bla ma las //",
    "NK049(dzi)002:1157": "dad gus dang ba'i blo dang ma bral bar //",
    "NK049(dzi)002:1158": "'du shes bzhi yi sgo nas tshul bzhin du //",
    "NK049(dzi)002:1159": "man ngag gdams pa'i bdud rtsi btung bar bya //",
    "NK049(dzi)002:1160": "log pa'i bla ma dang ni slob ma dang //",
    "NK049(dzi)002:1161": "rang khengs nga rgyal che zhing phrag dog rgod //",
    "NK049(dzi)002:1162": "chos brgyad dug gis gzir zhing rnyed pa bsgrub //",
    "NK049(dzi)002:1163": "dad pa med cing ngo srung g.yo sgyu can //",
    "NK049(dzi)002:1164": "chos dred rgyu 'bras log spyod byed la sogs //",
    "NK049(dzi)002:1165": "log pa'i yul can gtan du spang bya ste //",
    "NK049(dzi)002:1166": "de dang 'brel na mnar med bsgrub pa'i rgyu //",
    "NK049(dzi)002:1167": "des na mtshan nyid ldan pa'i bla slob kyis //",
    "NK049(dzi)002:1168": "dam tshig tshul bzhin bsrung zhing bag yod par //",
    "NK049(dzi)002:1169": "gdams ngag gangs seng dkar mo'i 'o ma de //",
    "NK049(dzi)002:1170": "rgyud bzang rin chen dang po'i snod du 'dzin //",
    "NK049(dzi)002:1171": "gdams ngag snying po bdag med bsgom pa ste //",
    "NK049(dzi)002:1172": "chags thogs rtsad nas gzhig pa'i rdo rje'i char //",
    "NK049(dzi)002:1173": "zag med thar pa'i lam bzang bsgrod gcig pu //",
    "NK049(dzi)002:1174": "gtan bde kun mkhyen ye shes 'di nyid do //",
    "NK049(dzi)002:1175": "de la ma rtogs pa dang log par rtogs //",
    "NK049(dzi)002:1176": "phyogs rtogs pa dang yang dag nyid rtogs sogs //",
    "NK049(dzi)002:1177": "theg pa'i rnam grangs ci snyed mchis pa rnams //",
    "NK049(dzi)002:1178": "dbang po bye brag dag las byung ba'o //",
    "NK049(dzi)002:1179": "dbang po'i bzang ngan rigs la brten pa ste //",
    "NK049(dzi)002:1180": "rang bzhin gnas rigs bde gshegs snying po las //",
    "NK049(dzi)002:1181": "ngo bo 'gyur med skye 'gag dang bral ba //",
    "NK049(dzi)002:1182": "rig stong zung 'jug rang byung 'dus ma byas //",
    "NK049(dzi)002:1183": "gdod nas sku dang ye shes dbyer med pa //",
    "NK049(dzi)002:1184": "rang bzhin rnam dag nam mkha' lta bu la //",
    "NK049(dzi)002:1185": "bzang ngan rnam bzhag gtan nas ma mchis kyang //",
    "NK049(dzi)002:1186": "sa 'og gter dang mkha' la sprin sogs bzhin //",
    "NK049(dzi)002:1187": "glo bur dri mas sgrib pas phal pa yi //",
    "NK049(dzi)002:1188": "bsam gyis mi khyab mngon du mi snang yang //",
    "NK049(dzi)002:1189": "ngo bo gshis la ye nas sgrib min pas //",
    "NK049(dzi)002:1190": "dri ma srab na byed las 'khor 'das la //",
    "NK049(dzi)002:1191": "spang blang 'jug ldog 'dod sogs 'byung 'gyur bas //",
    "NK049(dzi)002:1192": "'di la rgyas 'gyur rigs zhes bral stobs kyis //",
    "NK049(dzi)002:1193": "bzang ngan dag las rigs lngar dbye ba'ang yod //",
    "NK049(dzi)002:1194": "de la rigs kyi dri ma bzhi yin te //",
    "NK049(dzi)002:1195": "theg pa chen po'i chos la khong khro ba //",
    "NK049(dzi)002:1196": "de bzhin bdag tu lta dang 'khor bar 'jigs //",
    "NK049(dzi)002:1197": "gzhan don bsgrub la ltos pa med pa'o //",
    "NK049(dzi)002:1198": "dri ma dag byed de las ldog pa ste //",
    "NK049(dzi)002:1199": "theg chen la mos lhag pa'i shes rab dang //",
    "NK049(dzi)002:1200": "ting nge 'dzin dang snying brtse dang bzhi'o //",
    "NK049(dzi)002:1201": "de bzhi ldan na mos pa chos 'phel zhing //",
    "NK049(dzi)002:1202": "byang chub sems ldan phar phyin drug bsgrub cing //",
    "NK049(dzi)002:1203": "spang bya'i skyon med gzhan yang smin par byed //",
    "NK049(dzi)002:1204": "de bzhin sangs rgyas zhing sbyongs myang 'das sogs //",
    "NK049(dzi)002:1205": "yon tan ma lus mngon du gyur pa'o //",
    "NK049(dzi)002:1206": "de ltar dri ma dag dang ma dag las //",
    "NK049(dzi)002:1207": "theg pa che chung rnam par gzhag pa yang //",
    "NK049(dzi)002:1208": "lam gyi gtso bo sems bskyed khyad par te //",
    "NK049(dzi)002:1209": "dman pa rang 'dod blo yis zhi bde zhig /",
    "NK049(dzi)002:1210": "don du gnyer zhing 'khor bar yid skyo nas //",
    "NK049(dzi)002:1211": "gzhan don lhur len dang bral tshogs bsags chung //",
    "NK049(dzi)002:1212": "mthar 'bras gnas skabs 'gog par gnas pa'o //",
    "NK049(dzi)002:1213": "theg pa chen po bdun gyis khyad 'phags shing //",
    "NK049(dzi)002:1214": "shes rab snying rje dang bcas srid zhi yi //",
    "NK049(dzi)002:1215": "mtha' bral byang chub tu ni sems bskyed de //",
    "NK049(dzi)002:1216": "de la 'bogs pa'i cho ga yul dag par //",
    "NK049(dzi)002:1217": "yan lag bdun pa'i sgo nas dngos gzhi yi //",
    "NK049(dzi)002:1218": "sdom pa len par bya zhing de yi tshul //",
    "NK049(dzi)002:1219": "zab mo lta dang rgya chen spyod srol lo //",
    "NK049(dzi)002:1220": "sems bskyed ngo bo smon 'jug gnyis yin te //",
    "NK049(dzi)002:1221": "'dod pa la rten dngos su 'jug pa'o //",
    "NK049(dzi)002:1222": "de la rgyu ni rnam pa bzhi yin te //",
    "NK049(dzi)002:1223": "phun sum tshogs pa'i rigs dang bla mas zin //",
    "NK049(dzi)002:1224": "snying rje che dang dka' spyod la mi skyo //",
    "NK049(dzi)002:1225": "de bzhin rkyen kyang byang chub mos pa dang //",
    "NK049(dzi)002:1226": "sangs rgyas thob 'dod theg chen gnas phyir dang //",
    "NK049(dzi)002:1227": "gzhan dag dge la 'god phyir sems bskyed do //",
    "NK049(dzi)002:1228": "stobs ni rang gzhan rgyu dang sbyor ba yis //",
    "NK049(dzi)002:1229": "tshul bzhin lam la 'jug cing spang bya yis //",
    "NK049(dzi)002:1230": "gnod par mi nus gnyen pos zin pa ste //",
    "NK049(dzi)002:1231": "stobs ldan rgyal pos g.yul ngor srung bzhin no //",
    "NK049(dzi)002:1232": "mtshan nyid lam la goms pa'i khyad par gyis //",
    "NK049(dzi)002:1233": "blo stobs dag gi dbye na thog mar rang //",
    "NK049(dzi)002:1234": "sangs rgyas thob par byas nas de rjes sum //",
    "NK049(dzi)002:1235": "gzhan dag de la 'god pa rgyal po ltar //",
    "NK049(dzi)002:1236": "rang gzhan lhan cig byang chub thob 'dod pa //",
    "NK049(dzi)002:1237": "mnyan pa lta bu'i sems bskyed ces bya zhing //",
    "NK049(dzi)002:1238": "sngon la khams gsum sems can bla med kyi //",
    "NK049(dzi)002:1239": "go 'phang la bkod phyi nas rang sangs rgyas //",
    "NK049(dzi)002:1240": "de la rdzi bo lta bu'i sems bskyed ces //",
    "NK049(dzi)002:1241": "shin tu blo stobs che zhing dpe med do //",
    "NK049(dzi)002:1242": "gong ma gnyis kyang blo stobs 'bring po dang //",
    "NK049(dzi)002:1243": "chung ngu'i khyad par dag gis 'dod chen dang //",
    "NK049(dzi)002:1244": "ye shes dam pa'i sems bskyed ces bya'o //",
    "NK049(dzi)002:1245": "rnam pa'i dbye ba nyi shu rtsa gnyis te //",
    "NK049(dzi)002:1246": "sa gser zla ba me dang gter chen po //",
    "NK049(dzi)002:1247": "rin chen 'byung gnas rgya mtsho rdo rje dang //",
    "NK049(dzi)002:1248": "ri rab sman gyi rgyal po mdza' chen dang //",
    "NK049(dzi)002:1249": "nor bu nyi ma dri za'i dbyangs snyan dag /",
    "NK049(dzi)002:1250": "rgyal po dang ni mdzod chen lam po che //",
    "NK049(dzi)002:1251": "theg pa dang ni bkod ma kun dag'i sgra //",
    "NK049(dzi)002:1252": "klung chen rgyun dang sprin chen 'dra ba yi //",
    "NK049(dzi)002:1253": "nyi shu rtsa gnyis rgyal sras rnams kyi lam //",
    "NK049(dzi)002:1254": "bsam pa dang ni sbyor ba 'bras bu dang //",
    "NK049(dzi)002:1255": "yon tan dag gi cha rnams mi zad pas //",
    "NK049(dzi)002:1256": "'di la mi zad brgyad cu zhes kyang gsungs //",
    "NK049(dzi)002:1257": "sems bskyed 'di dag gis ni byang sems kyi //",
    "NK049(dzi)002:1258": "sa lam ma lus yongs su bsdus pa ste //",
    "NK049(dzi)002:1259": "dang po bzhi ni mos spyod du 'byung la //",
    "NK049(dzi)002:1260": "pha rol phyin drug sa la rim bzhin dang //",
    "NK049(dzi)002:1261": "ring du song bar thabs mkhas lnga 'byung bas //",
    "NK049(dzi)002:1262": "bdun po lhag bsam dag pa'i gnas skabs dang //",
    "NK049(dzi)002:1263": "brgyad pas stobs la nyer ston tshogs gnyis dang //",
    "NK049(dzi)002:1264": "nges 'byin byang chos so bdun zhi lhag go //",
    "NK049(dzi)002:1265": "legs pa'i blo gros smon lam la dbang bas //",
    "NK049(dzi)002:1266": "gdul bya mthun par rig pa bzhis chos 'chad //",
    "NK049(dzi)002:1267": "'chad rgyu gzungs spobs ngo bo sdom bzhi'o //",
    "NK049(dzi)002:1268": "bcu par mngon shes drug la mnga' mnyes shing //",
    "NK049(dzi)002:1269": "ye shes phar phyin thob pas phyogs bcu yi //",
    "NK049(dzi)002:1270": "'jig rten khams su mdzad pa bcu gnyis sogs //",
    "NK049(dzi)002:1271": "ston pa'i thabs la mkhas te dag sa gsum //",
    "NK049(dzi)002:1272": "rnam par smin pa'i sems bskyed ces bya zhing //",
    "NK049(dzi)002:1273": "'di gsum mnyam pa nyid la zhugs pa'i phyir //",
    "NK049(dzi)002:1274": "gcig pu bsgrod pa zhes su brjod pa yin //",
    "NK049(dzi)002:1275": "sangs rgyas sa na lam mthar phyin pa ste //",
    "NK049(dzi)002:1276": "rnam smin mthar thug sgrib pa spang ba'o //",
    "NK049(dzi)002:1277": "de ltar lam la gnas pa'i rgyal sras kyis //",
    "NK049(dzi)002:1278": "nag po'i chos bzhi dor zhing rtsa ltung bsrung //",
    "NK049(dzi)002:1279": "dkar po'i chos bzhi dang ldan thabs kyis zin //",
    "NK049(dzi)002:1280": "mkhas bya'i gnas rnams kun la mi rmongs shing //",
    "NK049(dzi)002:1281": "gzhan phan rin chen sems dang mi 'bral ba //",
    "NK049(dzi)002:1282": "'di ni byang chub dam pa'i spyod pa'o //",
    "NK049(dzi)002:1283": "de ltar 'gro phan bla med byang chub sems //",
    "NK049(dzi)002:1284": "gang gi bsgoms pa'i rgyal sras de dag kyang //",
    "NK049(dzi)002:1285": "ming don gnas 'gyur 'khor ba'i btson las thar //",
    "NK049(dzi)002:1286": "nyes pa'i bud shing ma lus myur du bsregs //",
    "NK049(dzi)002:1287": "yon tan rin chen du mas rtag tu brgyan //",
    "NK049(dzi)002:1288": "thams cad mkhyen pa'i sa ru de 'gro bas //",
    "NK049(dzi)002:1289": "lam mchog pha rol phyin pa rab tu basngagasa //",
    "NK049(dzi)002:1290": "mdor na stong nyid snying rje zung 'jug cing //",
    "NK049(dzi)002:1291": "bdag med shes rab rnon po'i ral gri yis //",
    "NK049(dzi)002:1292": "bdag tu 'dzin pa'i zhen pa kun bcom nas //",
    "NK049(dzi)002:1293": "srid zhi'i mtha' dang bral ba rgyal ba'i lam //",
    "NK049(dzi)002:1294": "de la rtogs dang ma rtogs khyad par gyis //",
    "NK049(dzi)002:1295": "theg pa'i rnam bzhag mang du byung gyur kyang //",
    "NK049(dzi)002:1296": "rgyal sras dam pas de dag sun phyung nas //",
    "NK049(dzi)002:1297": "bsgrod pa gcig pu'i lam la gnas pa ste //",
    "NK049(dzi)002:1298": "ma rtogs so skyes 'jig rten dge ba bcu //",
    "NK049(dzi)002:1299": "rgyu 'bras bslu med lha mi'i bde 'bras bskyed //",
    "NK049(dzi)002:1300": "tshangs pa'i theg pa bsam gtan la brten nas //",
    "NK049(dzi)002:1301": "tshad med bzhi bsgom 'bras bu de nyid do //",
    "NK049(dzi)002:1302": "log par rtog pa gzhan sde phyi rol pa //",
    "NK049(dzi)002:1303": "rang rang lta la chags nas nyes kun 'dzin //",
    "NK049(dzi)002:1304": "'od srung rdzogs byed dang ni gnag lha'i bu //",
    "NK049(dzi)002:1305": "yang dag rgyal ba skra yi lwa ba can //",
    "NK049(dzi)002:1306": "nog can gnyen gyi bu dang sde drug pos //",
    "NK049(dzi)002:1307": "sgro skur tshig gis bstan bcos mang bshad pa //",
    "NK049(dzi)002:1308": "de las 'jig tshogs lta ba nyi shu ste //",
    "NK049(dzi)002:1309": "phung lnga bdag yin bdag de der gnas lnga //",
    "NK049(dzi)002:1310": "bdag las de byung de la bdag dbang bsgyur //",
    "NK049(dzi)002:1311": "bdag tu rtog pas bdag phung log par 'dzin //",
    "NK049(dzi)002:1312": "de bzhin lta ba drug cu re gnyis la //",
    "NK049(dzi)002:1313": "rtag dang chad smra 'jig mtha' yod med smra //",
    "NK049(dzi)002:1314": "lha mi spong ba rgyu med smra ba ste //",
    "NK049(dzi)002:1315": "bzhi bzhir dbye ba'i bcu drug de yi steng //",
    "NK049(dzi)002:1316": "rgyu med smra ba gnyis te bco brgyad po //",
    "NK049(dzi)002:1317": "sngon gyi mtha' la brten pa zhes bya zhing //",
    "NK049(dzi)002:1318": "de bzhin 'du shes yod smra bcu drug dang //",
    "NK049(dzi)002:1319": "med smra brgyad dang gnyis min 'du shes brgyad //",
    "NK049(dzi)002:1320": "chad smra bdun dang myang 'das smra ba lnga //",
    "NK049(dzi)002:1321": "bzhi bcu zhe gnyis phyi mthar brten pa ste //",
    "NK049(dzi)002:1322": "'di kun 'dod pa'i phyogs lhung rang chos sgrogs //",
    "NK049(dzi)002:1323": "rtag chad mtha' ru zhen cing kun tu smad //",
    "NK049(dzi)002:1324": "rgyas par dbye ba sum brgya drug cu ste //",
    "NK049(dzi)002:1325": "lo ma can dang rgyal dpogs pa la sogs //",
    "NK049(dzi)002:1326": "brgya dang nyi shu dus gsum gyis phye bas //",
    "NK049(dzi)002:1327": "tshul mi lta la zhugs shing lam log par //",
    "NK049(dzi)002:1328": "'khor lo yug tu 'phyan pa sha stag go //",
    "NK049(dzi)002:1329": "de dag sde tshan phye na mgo snyoms bcu //",
    "NK049(dzi)002:1330": "de la 'byung ba lnga dang chen pos phye //",
    "NK049(dzi)002:1331": "rtag pa ther zug dgu la bcu gcig re //",
    "NK049(dzi)002:1332": "de bzhin bsnyon smra drug la gsum gyis phye //",
    "NK049(dzi)002:1333": "bsam gtan dad pa bdun la bzhi bzhi yi //",
    "NK049(dzi)002:1334": "dbye ba nyer brgyad dang bcas rnam grangs kyis //",
    "NK049(dzi)002:1335": "lta ba'i 'chad tshul la yang dpe gsum sogs //",
    "NK049(dzi)002:1336": "sgro skur mang du byung yang bsdu na gnyis //",
    "NK049(dzi)002:1337": "rtag pa'i slob dpon shing ka dung 'dzin la //",
    "NK049(dzi)002:1338": "rgyur lta bzhi ni rang bzhin byed po dang //",
    "NK049(dzi)002:1339": "dbang phyug dang ni dus rgyur lta ba dang //",
    "NK049(dzi)002:1340": "chad pa'i mkhan po b+h+ri ba ha ti la //",
    "NK049(dzi)002:1341": "tarka sde drug ser bu bong ded dang //",
    "NK049(dzi)002:1342": "rtsig lpags sha zan wa mgo re thod dang //",
    "NK049(dzi)002:1343": "'jig rten rgyang 'phen rgyu 'bras gtan med pa //",
    "NK049(dzi)002:1344": "phyal ba don med ces bya'i sde rnams so //",
    "NK049(dzi)002:1345": "mdor na dbang phyug khyab 'jug tshangs pa gsum //",
    "NK049(dzi)002:1346": "phal cher lha ru 'dzin cing de bzhin du //",
    "NK049(dzi)002:1347": "chos su rig byed bzhi smra grub mtha' ni //",
    "NK049(dzi)002:1348": "rtag chad lta ba rtog ge sde lnga ste //",
    "NK049(dzi)002:1349": "grangs can pa ni drang srong ser skya yi //",
    "NK049(dzi)002:1350": "gzhung gi rjes 'brangs slob dpon gnyis yin la //",
    "NK049(dzi)002:1351": "'dod pa snod bcud byed po gtso bo ste //",
    "NK049(dzi)002:1352": "rgyu yi gtso bo yon tan cha mnyam pa //",
    "NK049(dzi)002:1353": "khyad par lnga dang ldan pa'i bdag nyid la //",
    "NK049(dzi)002:1354": "'bras bu gtso bo de las de byung du //",
    "NK049(dzi)002:1355": "nyi shu rtsa bzhi rang bzhin chen po dang //",
    "NK049(dzi)002:1356": "nga rgyal dbang po bcu gcig de tsam lnga //",
    "NK049(dzi)002:1357": "'byung ba chen po lnga ste yon tan no //",
    "NK049(dzi)002:1358": "bdag ces shes rig skyes bu gtso bo yi //",
    "NK049(dzi)002:1359": "klang na lkog chos lnga ldan tshul gnas te //",
    "NK049(dzi)002:1360": "de nyid nyer lnga mthong na grol gyur kyang //",
    "NK049(dzi)002:1361": "byis pas ma mthong 'khrul bas rtag tu 'khyams //",
    "NK049(dzi)002:1362": "de phyir rgyu 'bras 'di shes legs so zhes //",
    "NK049(dzi)002:1363": "smra ba mi 'thad rdzun pa'i lugs yin te //",
    "NK049(dzi)002:1364": "gtso bo rtag pas 'bras bskyed mi 'thad la //",
    "NK049(dzi)002:1365": "'dod na rang bzhin 'dus byas nyid du gyur //",
    "NK049(dzi)002:1366": "chen po la sogs rim par bskyed gyur na //",
    "NK049(dzi)002:1367": "de cha bcas phyir gtso bo mi rtag la //",
    "NK049(dzi)002:1368": "cig car 'byung na sngar 'bras de nyid kyang //",
    "NK049(dzi)002:1369": "phyi nas yod par 'gyur sogs skyon mang dang //",
    "NK049(dzi)002:1370": "snod bcud chags 'jig dus mnyam 'byung bar thal //",
    "NK049(dzi)002:1371": "yon tan gsum sogs cha dang bcas pa'i phyir //",
    "NK049(dzi)002:1372": "gtso bo gcig pu zhes bya mi rung ngo //",
    "NK049(dzi)002:1373": "de bzhin shes rig skyes bu rtag gyur na //",
    "NK049(dzi)002:1374": "yul la longs spyod mi 'thad myong ba'i phyir //",
    "NK049(dzi)002:1375": "spyod na de cha bcas phyir 'dus byas so //",
    "NK049(dzi)002:1376": "rgyu 'bras ngo bo gcig na tha snyad kyi //",
    "NK049(dzi)002:1377": "rnam bzhag thams cad 'thad pa ma yin te //",
    "NK049(dzi)002:1378": "kun dang 'gal sogs rigs pas khegs phyir ro //",
    "NK049(dzi)002:1379": "de nyid shes pas grol bar mi 'gyur te //",
    "NK049(dzi)002:1380": "bdag la chags bzhin chags bral mi 'thad la //",
    "NK049(dzi)002:1381": "de ma grol bas grol ba mi srid do //",
    "NK049(dzi)002:1382": "bye brag pa ni drang srong gzegs zan gyis //",
    "NK049(dzi)002:1383": "dris pa'i shes bya tshig gi don drug tu //",
    "NK049(dzi)002:1384": "smra ste rdzas dang yon tan las dang spyi //",
    "NK049(dzi)002:1385": "bye brag 'du ba drug po dbye dang bcas //",
    "NK049(dzi)002:1386": "snod bcud byed po dbang phyug rtag pa dang //",
    "NK049(dzi)002:1387": "bdag ni shes pa med na nam mkha' ltar //",
    "NK049(dzi)002:1388": "sgra rtag nam mkhar gnas par 'dod pa yang //",
    "NK049(dzi)002:1389": "yang dag ma yin brtag na 'gal ba'i phyir //",
    "NK049(dzi)002:1390": "shes bya tshig gi don drug mi 'thad de //",
    "NK049(dzi)002:1391": "de dag 'brel med 'dod pas byas pa yin //",
    "NK049(dzi)002:1392": "phyogs sogs rtag pa'i rdzas lnga mi grub ste //",
    "NK049(dzi)002:1393": "sgra blo sogs kyi rten du smras pa'i phyir //",
    "NK049(dzi)002:1394": "'dod na mi rtag 'dus byas nyid gyur te //",
    "NK049(dzi)002:1395": "rten dang rten pa'i rtag pa mi srid la //",
    "NK049(dzi)002:1396": "rdul dang 'byung bzhi phyogs cha brtags pa na //",
    "NK049(dzi)002:1397": "rdzas su mi grub cha dang bcas sogs so //",
    "NK049(dzi)002:1398": "de phyir rigs pa 'di yis yon tan dang //",
    "NK049(dzi)002:1399": "las spyi la sogs 'dod rnams khegs pa ste //",
    "NK049(dzi)002:1400": "de dag de la brten pa nyid phyir ro //",
    "NK049(dzi)002:1401": "gal te rten med na yang brten pa rnams //",
    "NK049(dzi)002:1402": "gzhan dbang nyid kyis gnad pa mi 'thad la //",
    "NK049(dzi)002:1403": "dbang phyug rtag pa mi 'thad gzhi ma grub //",
    "NK049(dzi)002:1404": "de phyir snod bcud byed po mi rung ste //",
    "NK049(dzi)002:1405": "byed po rtag pas sna tshogs bskyed mi nus //",
    "NK049(dzi)002:1406": "nus na rgyu yang de yi cha ru 'gyur //",
    "NK049(dzi)002:1407": "bdag shes med na bde sdug 'ching grol sogs //",
    "NK049(dzi)002:1408": "rnam bzhag mi 'thad de rtag gzhi ma grub //",
    "NK049(dzi)002:1409": "de bzhin yon tan la sogs dam bca' kun //",
    "NK049(dzi)002:1410": "'gal ba kho nar snang bas khegs par 'gyur //",
    "NK049(dzi)002:1411": "de drug shes pa'i sgo nas rnam grol nyid //",
    "NK049(dzi)002:1412": "thob par mi rung gtso bo ji bzhin no //",
    "NK049(dzi)002:1413": "rgyal dpogs pa yis khyab 'jug lhar 'dzin dang //",
    "NK049(dzi)002:1414": "snod bcud thams cad tshangs pas sprul gyur cing //",
    "NK049(dzi)002:1415": "rtag par yod pa'i rig byed tshad ma ste //",
    "NK049(dzi)002:1416": "snyan ngag gis ni skye bo dga' bar byed //",
    "NK049(dzi)002:1417": "srid srung pas ni rang sde rgyal bar byed //",
    "NK049(dzi)002:1418": "mchod sbyin gyis ni 'di phyi'i don sgrub cing //",
    "NK049(dzi)002:1419": "nges brjod rig byed tshad mas mchog grub bo //",
    "NK049(dzi)002:1420": "'di dag sngar yod tshangs pas dran nas bshad //",
    "NK049(dzi)002:1421": "de bzhin yul dang khrus kyis dag pa dang //",
    "NK049(dzi)002:1422": "sku gsod sogs kyis mtho ris thob par smra //",
    "NK049(dzi)002:1423": "de dag log pa'i lam ste khyab 'jug sogs //",
    "NK049(dzi)002:1424": "skyes na mi rtag pas khyab ma skyes na //",
    "NK049(dzi)002:1425": "mo gsham bu bzhin 'gyur te bden grub tu //",
    "NK049(dzi)002:1426": "yod la ma skyes pa zhig mi srid do //",
    "NK049(dzi)002:1427": "rig byed skyes bus ma byas mi 'thad de //",
    "NK049(dzi)002:1428": "ngag tshig brjod pa gzhan dang mtshungs pa'i phyir //",
    "NK049(dzi)002:1429": "rtag par yod pa mi 'thad gzhi ma grub //",
    "NK049(dzi)002:1430": "dran nas byas na rtag par yod par 'gal //",
    "NK049(dzi)002:1431": "tshangs pa'i ngo bo rtog pas snod bcud kun //",
    "NK049(dzi)002:1432": "sprul pa med de gtso bo'i skabs bzhin no //",
    "NK049(dzi)002:1433": "dngos kun rgyu med pa las byung min te //",
    "NK049(dzi)002:1434": "skye na bum sogs gcig na yod pa bzhin //",
    "NK049(dzi)002:1435": "thams cad na yod dus gcig yod pa bzhin //",
    "NK049(dzi)002:1436": "rtag tu yod sogs dngos 'gal sna tshogs so //",
    "NK049(dzi)002:1437": "shes pa rang rig min na myong med pas //",
    "NK049(dzi)002:1438": "thams cad mun pa bzhin du 'thum par 'gyur //",
    "NK049(dzi)002:1439": "g.yul sogs chags sdang las kyis dag min te //",
    "NK049(dzi)002:1440": "de yis ngo bo mi dge yin phyir ro //",
    "NK049(dzi)002:1441": "khrus dang yul gyis dag pa'ang ma yin te //",
    "NK049(dzi)002:1442": "de nyid mi dge rgyud dang mi 'gal phyir //",
    "NK049(dzi)002:1443": "rig byed gzhung kun grol byed thabs min te //",
    "NK049(dzi)002:1444": "log pa'i chos tshul chags sdang 'dod pa'i gtam //",
    "NK049(dzi)002:1445": "rig byed mtha' bas khyad par dgu ldan gyis //",
    "NK049(dzi)002:1446": "bdag chen de'i ngang bzhag na grol 'dod kyang //",
    "NK049(dzi)002:1447": "rtag pa gcig pu shes par mi rung la //",
    "NK049(dzi)002:1448": "shes na snga phyis cha bcas sna tshogs 'gyur //",
    "NK049(dzi)002:1449": "des na med la yod par sgom pa las //",
    "NK049(dzi)002:1450": "grol bar mi 'gyur log shes yin phyir ro //",
    "NK049(dzi)002:1451": "rgyal ba ba ni tshig rgyan la brten nas //",
    "NK049(dzi)002:1452": "shes bya tshig gi don dgur smra ba ste //",
    "NK049(dzi)002:1453": "srog dang zag pa sdom pa nges par rgas //",
    "NK049(dzi)002:1454": "'ching dang las dang sdig pa bsod nams dang //",
    "NK049(dzi)002:1455": "thar pa mdog dbyibs can du smra ba ni //",
    "NK049(dzi)002:1456": "mi 'thad yang dag min pa'i lam yin te //",
    "NK049(dzi)002:1457": "srog sems gcig min rgan gzhon shes pa ni //",
    "NK049(dzi)002:1458": "dus gcig mi 'byung sems rgyud gcig pa yi //",
    "NK049(dzi)002:1459": "skye rgyud tha dad tshe srog de phyir ro //",
    "NK049(dzi)002:1460": "shing sogs dag la sems yod ma yin te //",
    "NK049(dzi)002:1461": "snang du rung ba ma dmigs pas khegs shing //",
    "NK049(dzi)002:1462": "dbang shes med kyang sna tshogs snang ba yang //",
    "NK049(dzi)002:1463": "rang rang rgyu rkyen la ltos 'gog med do //",
    "NK049(dzi)002:1464": "khab len rdo yis lcags len la sogs so //",
    "NK049(dzi)002:1465": "yul dus grangs kyi du ma'i rang bzhin ni //",
    "NK049(dzi)002:1466": "gcig pa mi srid srid na de 'gyur la //",
    "NK049(dzi)002:1467": "me lnga brten dang brtul zhugs sna tshogs las //",
    "NK049(dzi)002:1468": "thar pa thob min stobs bzhi ma tshang na //",
    "NK049(dzi)002:1469": "sdig pa mi 'dags nyon mongs ma spang phyir //",
    "NK049(dzi)002:1470": "bcing grol bdag rtag yod na grol min te //",
    "NK049(dzi)002:1471": "bcing dus grol ba rdzas 'gal grol dus na //",
    "NK049(dzi)002:1472": "dgos pa med de de nyid thob zin to //",
    "NK049(dzi)002:1473": "thar pa zhes bya thob pa'ang yod min te //",
    "NK049(dzi)002:1474": "rtag pas sngar med gsar du thob mi srid //",
    "NK049(dzi)002:1475": "de nyid dngos po yin pa gzhi ma grub //",
    "NK049(dzi)002:1476": "med na thob byar mi rung 'gal ba'i phyir //",
    "NK049(dzi)002:1477": "tshul rol mdzes pas phur bu'i gzhung smra zhing //",
    "NK049(dzi)002:1478": "tshe la snga phyi med cing rgyu 'bras med //",
    "NK049(dzi)002:1479": "ma mthong 'gro ba med la tshad ma med //",
    "NK049(dzi)002:1480": "thar pa grol ba med par smra ba ste //",
    "NK049(dzi)002:1481": "bskyed bya skyed byed rgyu la bskur 'debs shing //",
    "NK049(dzi)002:1482": "ngo bo nyid rgyur 'dod pas chad par lta //",
    "NK049(dzi)002:1483": "log lam nam mkha'i rjes su 'gro ba ste //",
    "NK049(dzi)002:1484": "rang gzhan bslu zhing 'jig rten la gnod phyir //",
    "NK049(dzi)002:1485": "tshe snga yod de skye sems skad gcig ma //",
    "NK049(dzi)002:1486": "snga ma sngon song rigs 'dra mthud las byung //",
    "NK049(dzi)002:1487": "de yi nyer len shes pa yin pa'i phyir //",
    "NK049(dzi)002:1488": "sa sogs yin pa mi 'thad de bzhin du //",
    "NK049(dzi)002:1489": "phyi mar skye la rgyu tshogs tshang ba na //",
    "NK049(dzi)002:1490": "gegs med 'byung ba mngon sum rigs pas grub //",
    "NK049(dzi)002:1491": "ma mthong med na phan chad ma mthong bas //",
    "NK049(dzi)002:1492": "de don sta gon byed pa mi 'thad la //",
    "NK049(dzi)002:1493": "rang gi don snod sogs kyang med par 'gyur //",
    "NK049(dzi)002:1494": "de dag yul dus gzhan nas mthong ba'i phyir //",
    "NK049(dzi)002:1495": "med pa mi 'grub zhe na snga phyi sogs //",
    "NK049(dzi)002:1496": "rgyu 'bras sna tshogs dag kyang de bzhin pas //",
    "NK049(dzi)002:1497": "dam bca' thams cad 'gal bar gyur pa yin //",
    "NK049(dzi)002:1498": "tshul gsum tshang ba'i tshad ma 'khrul mi srid //",
    "NK049(dzi)002:1499": "don spyi dngos yul byas kyang rang mtshan la //",
    "NK049(dzi)002:1500": "mi bslu'i phyir dang rjes dpag tshad min na //",
    "NK049(dzi)002:1501": "khyed kyi tshig las pha rol med pa sogs //",
    "NK049(dzi)002:1502": "rjes su dpog par mi rung de phyir ro //",
    "NK049(dzi)002:1503": "mngon sum kho nas gzhal bya kun bsgrub na //",
    "NK049(dzi)002:1504": "'jig rten pha rol med pa mngon sum gyis //",
    "NK049(dzi)002:1505": "mthong ba med phyir sgrub byed med pa'o //",
    "NK049(dzi)002:1506": "de lta'i log par rtog pa'i skye bo rnams //",
    "NK049(dzi)002:1507": "rtag chad lta la zhen nas bdag 'dzin gyis //",
    "NK049(dzi)002:1508": "mdud pas rab bcing 'khor bar 'khyams 'gyur zhing //",
    "NK049(dzi)002:1509": "thar med sdug bsngal myong ba snying rje'i yul //",
    "NK049(dzi)002:1510": "rang sde thar pa'i lam la 'jug 'dod rnams //",
    "NK049(dzi)002:1511": "rgyu 'bras tshad mar 'dzin nas de shes shing //",
    "NK049(dzi)002:1512": "dkon mchog rin chen gsum la skyabs 'gro ba //",
    "NK049(dzi)002:1513": "de ni nam yang blang bya'i yul yin kyang //",
    "NK049(dzi)002:1514": "theg pa che chung sems bskyed khyad par las //",
    "NK049(dzi)002:1515": "bdag med rtogs pa'i ye shes khyad yod de //",
    "NK049(dzi)002:1516": "theg pa chung ngur sde ba bco brgyad kyang //",
    "NK049(dzi)002:1517": "bsdu na bye mdo gnyis te 'dod pa ni //",
    "NK049(dzi)002:1518": "shes bya gzhi lnga brtsom byed don dam la //",
    "NK049(dzi)002:1519": "dgra bcom pa ni mthar thug yin par smra //",
    "NK049(dzi)002:1520": "de yang btag na mi 'thad snod bcud kun //",
    "NK049(dzi)002:1521": "dpyad na gang du ma grub btags pa tsam //",
    "NK049(dzi)002:1522": "'khrul blor snang tsam yin phyir ngo bos stong //",
    "NK049(dzi)002:1523": "rnam rig min pa'ang gzugs dngos ma yin te //",
    "NK049(dzi)002:1524": "rgyun chags 'phel ba'i 'du byed tsam la btags //",
    "NK049(dzi)002:1525": "sems dang sems byung dag kyang skad cig ma'i //",
    "NK049(dzi)002:1526": "rang bzhin yin phyir phyi nang gang nas kyang //",
    "NK049(dzi)002:1527": "nam yang mi rnyed cha med tsam ma grub //",
    "NK049(dzi)002:1528": "rig bya rig byed med pas don dam par //",
    "NK049(dzi)002:1529": "rang rig ma grub 'brel ba med pa'i phyir //",
    "NK049(dzi)002:1530": "gzhan rig dag kyang de bzhin mi grub bo //",
    "NK049(dzi)002:1531": "'on kyang tha snyad tsam du rang rig nyid //",
    "NK049(dzi)002:1532": "med na mi 'thad bde sogs myong mi 'gyur //",
    "NK049(dzi)002:1533": "kun gzhi med na bag chags rten med phyir //",
    "NK049(dzi)002:1534": "'khor bar 'jug ldog la sogs mi rung ngo //",
    "NK049(dzi)002:1535": "mi ldan 'du byed gzugs sems gnas skabs la //",
    "NK049(dzi)002:1536": "brtags pa tsam las rdzas su mi 'grub ste //",
    "NK049(dzi)002:1537": "gcig dang tha dad du ni med pa'i phyir //",
    "NK049(dzi)002:1538": "'o na kun btags kho na yin zhe na //",
    "NK049(dzi)002:1539": "ri rwa bzhin du ming tsam du zad pas //",
    "NK049(dzi)002:1540": "sems kyi thob pa'i ngo bo med gyur na //",
    "NK049(dzi)002:1541": "mya ngan 'da' yang 'khor bar 'khyams par thal //",
    "NK049(dzi)002:1542": "sems nyid 'khor bar 'khyams pa'i phyir sogs dang //",
    "NK049(dzi)002:1543": "mi rtag pa ni shes byar mi gnas na //",
    "NK049(dzi)002:1544": "bum sogs tho bas bcom med rtag par 'gyur //",
    "NK049(dzi)002:1545": "'dus ma byas rnams dgag bya med pa'i char //",
    "NK049(dzi)002:1546": "btags pa tsam las rdzas su mi grub ste //",
    "NK049(dzi)002:1547": "grub na snang du rung la de med phyir //",
    "NK049(dzi)002:1548": "'ga' zhig las byed 'bras bu myong ba'i bdag /",
    "NK049(dzi)002:1549": "phung po dang ni gcig dang tha dad med //",
    "NK049(dzi)002:1550": "de phyir rtag dang mi rtag brjod med par //",
    "NK049(dzi)002:1551": "'dod pa mi 'thad phung gsum mi srid de //",
    "NK049(dzi)002:1552": "gcig dang tha dad rtag dang mi rtag sogs //",
    "NK049(dzi)002:1553": "dngos su 'gal bas gnyis bcas bsgrub tu med //",
    "NK049(dzi)002:1554": "me yin bzhin du chu yang yin pa ltar //",
    "NK049(dzi)002:1555": "log rtog 'dod pa'i dam bca' nang 'gal can //",
    "NK049(dzi)002:1556": "mu stegs pa yi brjod dang khyad med pa //",
    "NK049(dzi)002:1557": "de 'gog rigs pas 'di nyid yang khegs so //",
    "NK049(dzi)002:1558": "de yang bye brag smra bas brtsom byed kyi //",
    "NK049(dzi)002:1559": "rdul dang skad cig cha med don dam du //",
    "NK049(dzi)002:1560": "smra ba 'di yang dpyad na mi grub ste //",
    "NK049(dzi)002:1561": "rags pa rtsom byed rdul rnams 'phrad gyur na //",
    "NK049(dzi)002:1562": "phyogs gcig nas sam thams cad 'phrad dam ci //",
    "NK049(dzi)002:1563": "gcig gis 'phrad na cha bcas nyid thal la //",
    "NK049(dzi)002:1564": "phyogs kun 'phrad na gong bu nyid kyang ni //",
    "NK049(dzi)002:1565": "rdul phran tsam du thal te 'phrad phyir ro //",
    "NK049(dzi)002:1566": "ma 'phrad par rtsom bar dang bcas pa'i phyir //",
    "NK049(dzi)002:1567": "snang mun rdul gzhan 'jug pa'i go yod pas //",
    "NK049(dzi)002:1568": "yungs 'bru'i tshad la snod bcud shong bar 'gyur //",
    "NK049(dzi)002:1569": "reg la ma 'byar tshul du rtsom zhes na //",
    "NK049(dzi)002:1570": "bar med na ni gcig tu 'byar bar thal //",
    "NK049(dzi)002:1571": "ma reg pa na bar dang bcas pa'i phyir //",
    "NK049(dzi)002:1572": "snod bcud thams cad rtsom pa mi srid la //",
    "NK049(dzi)002:1573": "de las gzhan pa'i phung gsum mi srid pas //",
    "NK049(dzi)002:1574": "dam bca' brjod pa dngos 'gal nyid yin no //",
    "NK049(dzi)002:1575": "snang ba blo dang yul rnams lkog gyur na //",
    "NK049(dzi)002:1576": "gzhal bya mngon du gyur la de nyid kyi //",
    "NK049(dzi)002:1577": "rnam dbye 'thad par dka' la de bzhin du //",
    "NK049(dzi)002:1578": "lkog gyur med kyang yul snang rig pa'i phyir //",
    "NK049(dzi)002:1579": "phyi don bden par grub pa mi srid do //",
    "NK049(dzi)002:1580": "dus can skad cig ma'ang bden grub tu //",
    "NK049(dzi)002:1581": "med de skad cig de la snga phyi yi //",
    "NK049(dzi)002:1582": "skad cig 'phrad na rim mam cig char 'phrad //",
    "NK049(dzi)002:1583": "dang po ltar na cha dang bcas par thal //",
    "NK049(dzi)002:1584": "skad gcig mthud pa'i snga phyi yod pa'i phyir //",
    "NK049(dzi)002:1585": "gnyis pa ltar na bskal pa'ang skad cig tu //",
    "NK049(dzi)002:1586": "thal te rgyun med cig char 'byung ba'i phyir //",
    "NK049(dzi)002:1587": "'o na skad cig snga phyi ma 'phrad par //",
    "NK049(dzi)002:1588": "'dod na skad cig bar dang bcas pa'i phyir //",
    "NK049(dzi)002:1589": "dus gzhan gyis kyang bar chad 'gyur srid pas //",
    "NK049(dzi)002:1590": "dus grangs bskal pa'i rnam dbye mi rung ngo //",
    "NK049(dzi)002:1591": "de bzhin du ni skad cig bar ma des //",
    "NK049(dzi)002:1592": "thog mtha'i skad cig bar du chod dam ci //",
    "NK049(dzi)002:1593": "chod na snga phyir phyogs pa'i cha gnyis thal //",
    "NK049(dzi)002:1594": "mchod na ni ring bar mi shes te //",
    "NK049(dzi)002:1595": "du ma mthud pa'i snga phyi med phyir ro //",
    "NK049(dzi)002:1596": "dus gsum da ltar rdzas su yod gyur kyang //",
    "NK049(dzi)002:1597": "'das dang ma 'ongs 'gag dang ma skyes pas //",
    "NK049(dzi)002:1598": "re zhig bskal te mi mthong yin zhe na //",
    "NK049(dzi)002:1599": "'gag dang ma skyes dngos po da lta yod //",
    "NK049(dzi)002:1600": "de tshe thams cad da lta bar thal te //",
    "NK049(dzi)002:1601": "dus gsum dngos po da lta yod pa'i phyir //",
    "NK049(dzi)002:1602": "'das 'gag mtshan nyid tsam du yod zhe na //",
    "NK049(dzi)002:1603": "btags pa tsam las rdzas su ma grub ste //",
    "NK049(dzi)002:1604": "dus zhes dngos por brten nas brtags pa las //",
    "NK049(dzi)002:1605": "rang rkya thub pa'i rdzas su grub med do //",
    "NK049(dzi)002:1606": "thub pas mdo las de ltar gsungs zhe na //",
    "NK049(dzi)002:1607": "de ni rang dus nyid la dgongs pa las //",
    "NK049(dzi)002:1608": "rdzas su grub par gsungs ba ma yin la //",
    "NK049(dzi)002:1609": "de na gzhan sdes 'dod dang khyad par med //",
    "NK049(dzi)002:1610": "grangs can skad cig rang bzhin mi 'dod pas //",
    "NK049(dzi)002:1611": "khyad yod ce na skad cig snga phyi la //",
    "NK049(dzi)002:1612": "btags pa'i rigs pas khyod kyi dam bca' 'jig /",
    "NK049(dzi)002:1613": "de phyir nyan rang de dag kun nyon tsam //",
    "NK049(dzi)002:1614": "spang bas gang zag bdag med rtogs gyur kyang //",
    "NK049(dzi)002:1615": "chos kyi bdag med rdzogs par sgom med de //",
    "NK049(dzi)002:1616": "cha med tsam la bden par 'dzin pa'i phyir //",
    "NK049(dzi)002:1617": "'on kyang phung por 'dzin pa'i bdag stong par //",
    "NK049(dzi)002:1618": "ma rtogs pa na thar pa thob min pas //",
    "NK049(dzi)002:1619": "de tsam thob kyang rdzogs par rtogs min te //",
    "NK049(dzi)002:1620": "yungs 'bru srin gyis zos pa'i nam mkha' bzhin //",
    "NK049(dzi)002:1621": "gal te chos gcig stong mthong de yi tshe //",
    "NK049(dzi)002:1622": "thams cad mthong bar mi 'gyur ci'i phyir na //",
    "NK049(dzi)002:1623": "dbang rnon rgyal sras rnams kyis mthong mod kyang //",
    "NK049(dzi)002:1624": "'dis ni gang zag bdag med kho na la //",
    "NK049(dzi)002:1625": "zhen cing dbang po brtul bas rtogs par dka' //",
    "NK049(dzi)002:1626": "rang rgyal rnams kyis rten 'brel la brten nas //",
    "NK049(dzi)002:1627": "rang las rang sangs rgyas shing bdag med kyang //",
    "NK049(dzi)002:1628": "rdul phran cha med de yang stong mthong bas //",
    "NK049(dzi)002:1629": "bdag med phyed gnyis rtogs par mdo las gsungs //",
    "NK049(dzi)002:1630": "dgra bcom pa ni mthar 'bras ma yin te //",
    "NK049(dzi)002:1631": "rigs kyi sgrib pa mtha' dag ma zad cing //",
    "NK049(dzi)002:1632": "spang rtogs mthar phyin sangs rgyas thob pa'i rgyu //",
    "NK049(dzi)002:1633": "tshogs gnyis dag la gdod slob dgos pa'i phyir //",
    "NK049(dzi)002:1634": "sems rgyud 'gag phyir sgrib pa bral zhe na //",
    "NK049(dzi)002:1635": "rgyun chad mi srid yid lus sogs 'phen pa'i //",
    "NK049(dzi)002:1636": "rgyu tshang phyir na mthar 'bras ma yin no //",
    "NK049(dzi)002:1637": "mya ngan 'das pa phung sogs rgyun chad pa'i //",
    "NK049(dzi)002:1638": "dngos med rkyang pa de yang ma yin te //",
    "NK049(dzi)002:1639": "sgrib kun ma zad de tshe mthar thug min //",
    "NK049(dzi)002:1640": "rdzogs sangs rgyas ni 'gro don ma rdzogs dang //",
    "NK049(dzi)002:1641": "ye shes 'gag pa'i rgyu med de yi phyir //",
    "NK049(dzi)002:1642": "rgyun chad mi srid rigs pas gnod 'gyur ro //",
    "NK049(dzi)002:1643": "sems tsam pas ni ngo bo nyid gsum gyis //",
    "NK049(dzi)002:1644": "chos kun bcings nas grub mtha' rnam 'jog ste //",
    "NK049(dzi)002:1645": "snang ba thams cad sems su 'dod gyur kyang //",
    "NK049(dzi)002:1646": "gzung 'dzin gnyis stong shes pa rang gsal 'di //",
    "NK049(dzi)002:1647": "don dam 'dod pa zhen pas bcing ba ste //",
    "NK049(dzi)002:1648": "phyi don med la shes pa yod mi srid //",
    "NK049(dzi)002:1649": "yod med mnyam dgos phan tshun ltos pa'i phyir //",
    "NK049(dzi)002:1650": "de yod na ni gang zag bdag dngos yod //",
    "NK049(dzi)002:1651": "'dod na bdag 'dzin sgrog las thar mi 'gyur //",
    "NK049(dzi)002:1652": "gal te bdag ni phung sogs nas btsal kyang //",
    "NK049(dzi)002:1653": "mi rnyed phyir na rang rig dang mi mthun //",
    "NK049(dzi)002:1654": "zhe na sems dang sems byung de bzhin te //",
    "NK049(dzi)002:1655": "skad cig rang bzhin btsal na mi rnyed phyir //",
    "NK049(dzi)002:1656": "kun gzhi ma grub cha dang bcas pa ste //",
    "NK049(dzi)002:1657": "dmigs pa sa bon rnam smin la sogs pa //",
    "NK049(dzi)002:1658": "du ma'i rang bzhin skad cig phreng ba'i rgyun //",
    "NK049(dzi)002:1659": "nyon yid dang ni tshogs drug phan tshun du //",
    "NK049(dzi)002:1660": "ltos pa rten 'brel tsam gyi rang bzhin las //",
    "NK049(dzi)002:1661": "don du grub pa 'ga' yang yod ma yin //",
    "NK049(dzi)002:1662": "de la don du snang ba 'di dag kun //",
    "NK049(dzi)002:1663": "shes pa nyid du bden par yod ce na //",
    "NK049(dzi)002:1664": "gsal rig rtags kyis don shes par mi 'grub //",
    "NK049(dzi)002:1665": "bsgrub bya bsgrub byed gcig gis mi 'grub cing //",
    "NK049(dzi)002:1666": "shes pa gsal rig tu ni grub gyur na //",
    "NK049(dzi)002:1667": "phyi don rdzun par grub kyang bden shes dang //",
    "NK049(dzi)002:1668": "gcig par mi grub gzugs brnyan byed yin pa //",
    "NK049(dzi)002:1669": "khegs kyang me long yin pa mi grub bzhin //",
    "NK049(dzi)002:1670": "tha dad pas na yul yang yod 'gyur bas //",
    "NK049(dzi)002:1671": "snga ma brjod pa'i dam bca' 'jig par 'gyur //",
    "NK049(dzi)002:1672": "des na kun rdzob tsam du yod mnyam dang //",
    "NK049(dzi)002:1673": "don dam pa na med mnyam shes par gyis //",
    "NK049(dzi)002:1674": "ji ste don snang shes pa yin mod kyang //",
    "NK049(dzi)002:1675": "gzung 'dzin snang ba'i shes pa tha dad de //",
    "NK049(dzi)002:1676": "dkar ser gnyis bzhin gnyis su bden zhe na //",
    "NK049(dzi)002:1677": "phyi don rdzun bzhin shes pa de bzhin dang //",
    "NK049(dzi)002:1678": "bden na de ltar don du'ang grub par 'gyur //",
    "NK049(dzi)002:1679": "gzhan yang rnam shes lus las phyi don par //",
    "NK049(dzi)002:1680": "thal te 'dzin shes dag dang tha dad pa'i //",
    "NK049(dzi)002:1681": "phyi don snang ba'i shes pa 'dod pa'i phyir //",
    "NK049(dzi)002:1682": "de bzhin sems la kha dog sogs yod cing //",
    "NK049(dzi)002:1683": "snang ba'i grangs bzhin shes pa mang po'i rgyud //",
    "NK049(dzi)002:1684": "cig char gcig la srid par gyur ba sogs //",
    "NK049(dzi)002:1685": "rigs pa'i gnod pa dpag med 'byung bar 'gyur //",
    "NK049(dzi)002:1686": "yang na rnam pa'i grangs bzhin shes pa yang //",
    "NK049(dzi)002:1687": "de snyed yod par smra na khra mthong sogs //",
    "NK049(dzi)002:1688": "sna tshogs dus gcig mthong ba'i rags snang kun //",
    "NK049(dzi)002:1689": "rgyun chad gyur te shes pa tha dad cing //",
    "NK049(dzi)002:1690": "ngo bo bden grub yin phyir gzhan rtogs bzhin //",
    "NK049(dzi)002:1691": "snang ba sna tshogs shes pa gcig nyid la //",
    "NK049(dzi)002:1692": "snang yang shes gcig rang bzhin bden zhe na //",
    "NK049(dzi)002:1693": "du ma'i tha snyad thams cad rgyun chad de //",
    "NK049(dzi)002:1694": "du mar snang ba dag la tha dad pa'i //",
    "NK049(dzi)002:1695": "'jog byed gzhan med phyir na gcig bden min //",
    "NK049(dzi)002:1696": "gzhan du snang yang gzhan du bden gyur na //",
    "NK049(dzi)002:1697": "me 'bar ba'ang chu ru 'gyur ba sogs //",
    "NK049(dzi)002:1698": "skyon cher 'byung bas bden par grub pa med //",
    "NK049(dzi)002:1699": "gal te snang ba don shes gnyis min kyang //",
    "NK049(dzi)002:1700": "ma rig pas bslad mkha' la skra shad ltar //",
    "NK049(dzi)002:1701": "med pa gsal snang yin pas bden shes ni //",
    "NK049(dzi)002:1702": "shel gong dag pa bzhin du yod zhe na //",
    "NK049(dzi)002:1703": "gzugs sogs dngos po med na bde sdug sogs //",
    "NK049(dzi)002:1704": "nyams su myong ba'i rang rig ji ltar grub //",
    "NK049(dzi)002:1705": "don byed pas ni dngos po yin smra na //",
    "NK049(dzi)002:1706": "don byed med pa'i gzugs 'dzin gzhan med pas //",
    "NK049(dzi)002:1707": "gzugs la sogs kyang dngos po grub par 'gyur //",
    "NK049(dzi)002:1708": "de nyid rdul phran rigs pas khegs zhe na //",
    "NK049(dzi)002:1709": "'o na bden shes dag kyang dus cha yi //",
    "NK049(dzi)002:1710": "dbye bas dngos por grub pa cung zad med //",
    "NK049(dzi)002:1711": "de phyir rnam shes brgya char don dam du //",
    "NK049(dzi)002:1712": "yod cing sangs rgyas sa na mi ldog par //",
    "NK049(dzi)002:1713": "'dod pa de yang 'di yis khegs par 'gyur //",
    "NK049(dzi)002:1714": "ji ste tshogs bdun shes pa kun rdzob ste //",
    "NK049(dzi)002:1715": "gnas skabs glo bur bden par grub med kyang //",
    "NK049(dzi)002:1716": "kun gzhir 'dzin stangs mi mthun med pa'i phyir //",
    "NK049(dzi)002:1717": "gnyug ma'i shes zhes bden par grub ce na //",
    "NK049(dzi)002:1718": "sna tshogs pa yi dngos po mi grub na //",
    "NK049(dzi)002:1719": "de gzhir bzhag pa'i kun gzhi mi 'grub ste //",
    "NK049(dzi)002:1720": "re re nas bsal rtsis pa'i grangs bzhin no //",
    "NK049(dzi)002:1721": "des na gnas skabs shes pa ma grub bzhin //",
    "NK049(dzi)002:1722": "brtags na kun gzhi'i shes pa de bzhin te //",
    "NK049(dzi)002:1723": "shes pa'i mtshan nyid de dag mthun pa'i phyir //",
    "NK049(dzi)002:1724": "'o na gzung 'dzin ngo bo ji zhe na //",
    "NK049(dzi)002:1725": "gang du ma grub rang bzhin stong bzhin du //",
    "NK049(dzi)002:1726": "sna tshogs snang ba 'khrul blor 'gog med de //",
    "NK049(dzi)002:1727": "don la ma grub med pa gsal snang gi //",
    "NK049(dzi)002:1728": "kun rdzob rnam bzhag sna tshogs bshad pa yin //",
    "NK049(dzi)002:1729": "gal te tha snyad tsam du mi stong ste //",
    "NK049(dzi)002:1730": "don byed par snang de la bden pa'i phyir //",
    "NK049(dzi)002:1731": "don dam dpyad na gang yang mi rnyed de //",
    "NK049(dzi)002:1732": "ngo bo stong zhing bdag med yin pa'i phyir //",
    "NK049(dzi)002:1733": "snang stong tha dad gzhi gcig min zhe na //",
    "NK049(dzi)002:1734": "snang ba min pa'i stong nyid mi grub ste //",
    "NK049(dzi)002:1735": "de med na ni de yi rnam pa'ang //",
    "NK049(dzi)002:1736": "gtan nas med phyir thams cad ri rwa bzhin //",
    "NK049(dzi)002:1737": "kun rdzob tu'ang med par thal bar 'gyur //",
    "NK049(dzi)002:1738": "stong las tha dad snang ba mi rnyed do //",
    "NK049(dzi)002:1739": "de nyid dpyad na ye nas ma grub phyir //",
    "NK049(dzi)002:1740": "don dam btags bya'i snang yul mi rung na //",
    "NK049(dzi)002:1741": "rtogs bya'i don du rung ba ma yin te //",
    "NK049(dzi)002:1742": "gzhal bya yin na rnam par snang dgos la //",
    "NK049(dzi)002:1743": "de med na ni rtogs su mi rung ngo //",
    "NK049(dzi)002:1744": "snang las tha dad stong bsgom lam min te //",
    "NK049(dzi)002:1745": "sgrib pa mi sel spros dang bcas pa'i phyir //",
    "NK049(dzi)002:1746": "phyogs re ba yi mtha' dang 'bral mi 'gyur //",
    "NK049(dzi)002:1747": "kun rdzob yang log gnyis su phye ba yang //",
    "NK049(dzi)002:1748": "yang dag don du mnyam ste rgyu rkyen las //",
    "NK049(dzi)002:1749": "skyes shing yul du snang ba 'dra ba la //",
    "NK049(dzi)002:1750": "dpyad na ma grub pa'ang 'dra ba'i phyir //",
    "NK049(dzi)002:1751": "dngos po rang mtshan grub pa cir yang med //",
    "NK049(dzi)002:1752": "gzhan skye 'dod pa'ang rang skye dang 'dra bas //",
    "NK049(dzi)002:1753": "dpyad na mi grub skye ba mi rnyed do //",
    "NK049(dzi)002:1754": "tha snyad tsam du gzhan skye yin zhe na //",
    "NK049(dzi)002:1755": "de la dpyad tshe gang du mi rnyed kyi //",
    "NK049(dzi)002:1756": "gzhan pa'i don dam gzhan skye la sogs pa //",
    "NK049(dzi)002:1757": "bzhag rgyu med phyir de nyid grub mi 'gyur //",
    "NK049(dzi)002:1758": "de yi ngo bo dpyad na ma grub pa'i //",
    "NK049(dzi)002:1759": "don dam zhes kyang yod pa ma yin te //",
    "NK049(dzi)002:1760": "snang ba med na de yi stong pa'ang //",
    "NK049(dzi)002:1761": "grub par mi 'gyur gnyis ka btags pa tsam //",
    "NK049(dzi)002:1762": "des na bden pa gnyis su bzhag pa kun //",
    "NK049(dzi)002:1763": "blo ngor tsam ste don la grub med pas //",
    "NK049(dzi)002:1764": "mnyam nyid spros pa'i mtha' dang bral ba yi //",
    "NK049(dzi)002:1765": "bdag med rtogs pa'i ye shes rmad du byung //",
    "NK049(dzi)002:1766": "bden gnyis ngo bo dang ni ldog cha la //",
    "NK049(dzi)002:1767": "gcig dang tha dad bral ba'i rigs pa bzhis //",
    "NK049(dzi)002:1768": "snang stong zung 'jug zhen pa'i mtha' bral bas //",
    "NK049(dzi)002:1769": "rang byung ye shes rgyud la skye bar 'gyur //",
    "NK049(dzi)002:1770": "snang srid chos kun rten cing 'brel 'byung tsam //",
    "NK049(dzi)002:1771": "dngos po rnams ni rten nas skye ba dang //",
    "NK049(dzi)002:1772": "dngos med dag kyang rten nas brtags pa'o //",
    "NK049(dzi)002:1773": "de ltar rten 'brel gyis bsdus chos thams cad //",
    "NK049(dzi)002:1774": "rang bzhin med de brten nas 'byung ba'i phyir //",
    "NK049(dzi)002:1775": "mtha' bzhi'i skye dang gcig dang tha dad pa'i //",
    "NK049(dzi)002:1776": "ngo bo grub pa cung zad med pas na //",
    "NK049(dzi)002:1777": "bden med sgyu ma lta bu'i tshul de dag /",
    "NK049(dzi)002:1778": "rtag chad spros pa'i mtha' dang bral ba yi //",
    "NK049(dzi)002:1779": "gtan tshigs chen po lnga yis gtan la 'bebs //",
    "NK049(dzi)002:1780": "don du snang ba'i chos kun dngos dngos med //",
    "NK049(dzi)002:1781": "gang du grub pa med de chu zla bzhin //",
    "NK049(dzi)002:1782": "gcig dang du ma bral ba'i bdag nyid phyir //",
    "NK049(dzi)002:1783": "rang dang gzhan dang gnyis ka rgyu med las //",
    "NK049(dzi)002:1784": "skye ba med pas rgyu 'bras rten 'brel tsam //",
    "NK049(dzi)002:1785": "gang du mi rnyed dmigs pa dang bral bas //",
    "NK049(dzi)002:1786": "skye ba thug med thams cad las skye sogs //",
    "NK049(dzi)002:1787": "skyon bzhi bral phyir skye bas stong pa'o //",
    "NK049(dzi)002:1788": "rgyu las 'bras bu yod med skye bas stong //",
    "NK049(dzi)002:1789": "dper na dngos po med pa'i don spyi bzhin //",
    "NK049(dzi)002:1790": "shes bya'i chos kun dngos por ma grub ste //",
    "NK049(dzi)002:1791": "skad gcig ma ni gzo dus 'gag pa'i phyir //",
    "NK049(dzi)002:1792": "don byed nus min rim gyis mi byed pas //",
    "NK049(dzi)002:1793": "dngos por grub med rang bzhin stong pa nyid //",
    "NK049(dzi)002:1794": "'gag med snang tsam 'di yang gzugs brnyan bzhin //",
    "NK049(dzi)002:1795": "dngos por med de brten nas 'byung ba'i phyir //",
    "NK049(dzi)002:1796": "des na chos kun sgyu ma'i rta glang sogs //",
    "NK049(dzi)002:1797": "snang ba'i dus nas stong bzhin rgyu rkyen las //",
    "NK049(dzi)002:1798": "snang ba bslu med 'di yang de bzhin du //",
    "NK049(dzi)002:1799": "dpyad na gang du ma grub stong rten 'byung //",
    "NK049(dzi)002:1800": "ci bzhin nges blos spyod lam thams cad du //",
    "NK049(dzi)002:1801": "dmigs pa'i mtshan 'dzin spros pa dang bral ba'i //",
    "NK049(dzi)002:1802": "mnyam pa nyid la tshul bzhin gnas par gyis //",
    "NK049(dzi)002:1803": "'o na tha snyad snang tshul ci zhe na //",
    "NK049(dzi)002:1804": "de dag bdag gis 'gog pa ma yin te //",
    "NK049(dzi)002:1805": "ngo bo bden par grub pas stong bzhin du //",
    "NK049(dzi)002:1806": "sna tshogs snang ba 'khrul blor mi bslu bas //",
    "NK049(dzi)002:1807": "tha snyad rnam bzhag sna tshogs byung ba yin //",
    "NK049(dzi)002:1808": "de phyir bden pa gnyis kyi mtshan nyid ni //",
    "NK049(dzi)002:1809": "blo yi yul la ma 'das dpyad mi brjod //",
    "NK049(dzi)002:1810": "'khrul ngor bden la kun rdzob ces bya zhing //",
    "NK049(dzi)002:1811": "de la 'jig rten tha snyad dang bstun nas //",
    "NK049(dzi)002:1812": "yongs su bzhag pa'i yul snang gzugs la sogs //",
    "NK049(dzi)002:1813": "tshogs drug dbang po'i spyod yul sna tshogs dang //",
    "NK049(dzi)002:1814": "de yi chos nyid dmigs pa nyer zhi ba //",
    "NK049(dzi)002:1815": "blo dang mtshan ma las 'das don dam bden //",
    "NK049(dzi)002:1816": "gnyis ka'ang don la so sor sgrub med pas //",
    "NK049(dzi)002:1817": "spros bral chos dang chos nyid dag mnyam mo //",
    "NK049(dzi)002:1818": "zung 'jug mtha' brgyad bral ba dbu ma'i lam //",
    "NK049(dzi)002:1819": "tshur rol 'khor ba pha rol myang 'das dang //",
    "NK049(dzi)002:1820": "slob pa'i lam gsum gang du mi dmigs pas //",
    "NK049(dzi)002:1821": "zab zhi spros bral rang bzhin 'od gsal ba //",
    "NK049(dzi)002:1822": "mnyam bzhag rnam par mi rtog ye shes yul //",
    "NK049(dzi)002:1823": "mngon par brjod du med cing bstan du med //",
    "NK049(dzi)002:1824": "sgra rtog yul las 'das shing bltar med pa //",
    "NK049(dzi)002:1825": "gnyis su med pa'i ngang du rtogs pa yin //",
    "NK049(dzi)002:1826": "de yi ngo bo skye 'gag 'gro 'ong med //",
    "NK049(dzi)002:1827": "de bzhin gnas pa'ang med cing rab zhi ba //",
    "NK049(dzi)002:1828": "mi shig rdo rje brjod bral chos kyi dbyings //",
    "NK049(dzi)002:1829": "rang bzhin rnam dag ye nas rtag khyab pa //",
    "NK049(dzi)002:1830": "nam mkha' lta bu'i klong du ro gcig kyang //",
    "NK049(dzi)002:1831": "bdag 'dzin spros pa'i mtshan ma ma bral bar //",
    "NK049(dzi)002:1832": "bsam gyis mi khyab gnad 'di rtogs mi 'gyur //",
    "NK049(dzi)002:1833": "de phyir lam gyi dbu ma phar phyin drug /",
    "NK049(dzi)002:1834": "thabs mkhas sgo nas tshul bzhin nyams len zhing //",
    "NK049(dzi)002:1835": "'od gsal ye shes zung 'jug bsgom pa yis //",
    "NK049(dzi)002:1836": "sgrib pa'i dri ma drung nas 'byin par byed //",
    "NK049(dzi)002:1837": "de la sgrib pa'i rnam grangs mtha' med kyang //",
    "NK049(dzi)002:1838": "nyon mongs pa dang shes bya'i sgrib pa yi //",
    "NK049(dzi)002:1839": "bdag tu 'dzin pa'i sgrib pa rnam gnyis la //",
    "NK049(dzi)002:1840": "ma 'dus pa yi phung gsum mi srid pas //",
    "NK049(dzi)002:1841": "'khor bar 'khyams pa'i rgyu yi gtso bo ni //",
    "NK049(dzi)002:1842": "chags sdang la sogs nyon mongs rnams yin la //",
    "NK049(dzi)002:1843": "de rnams med na mi 'byung rtsa ba ni //",
    "NK049(dzi)002:1844": "'jig lta lhan skyes yin phyir gang zag gi //",
    "NK049(dzi)002:1845": "bdag tu 'dzin pas thang ba la sgrib cing //",
    "NK049(dzi)002:1846": "ji lta ji snyed chos kun ji bzhin du //",
    "NK049(dzi)002:1847": "mi shes pa ni chos rnams rang bzhin la //",
    "NK049(dzi)002:1848": "rmongs pa'i ma rig phra rags thams cad ni //",
    "NK049(dzi)002:1849": "chos kyi bdag 'dzin rtsa ba can yin phyir //",
    "NK049(dzi)002:1850": "kun shes thams cad mkhyen la sgrib pa'o //",
    "NK049(dzi)002:1851": "de la bdag tu 'dzin pa las byung ba'i //",
    "NK049(dzi)002:1852": "ser sna khrims 'chal la sogs phyin drug gis //",
    "NK049(dzi)002:1853": "mi mthun phyogs su gyur pa de yod na //",
    "NK049(dzi)002:1854": "pha rol phyin pa'i lam la 'jug mi 'gyur //",
    "NK049(dzi)002:1855": "zhugs kyang 'khor gsum rnam par rtog pa yi //",
    "NK049(dzi)002:1856": "kun nas rmongs zhing zhen pas 'chings ba dang //",
    "NK049(dzi)002:1857": "bag chags sgrib pa shin tu phra mo yang //",
    "NK049(dzi)002:1858": "don shes mngon gyur dag la gegs byed pas //",
    "NK049(dzi)002:1859": "bdag 'dzin 'di gnyis zad na sgrib kun las //",
    "NK049(dzi)002:1860": "grol phyir bdag med bsgom pa rgyal bas basngagasa //",
    "NK049(dzi)002:1861": "des na gang zag bdag med rtogs gyur na //",
    "NK049(dzi)002:1862": "chags sdang nga rgyal la sogs 'byung min kyang //",
    "NK049(dzi)002:1863": "bdag 'dzin yod na de dag yod nges pas //",
    "NK049(dzi)002:1864": "de las las las kyang ni skye bar 'gyur //",
    "NK049(dzi)002:1865": "de lta'i 'dzin pa de'ang shes rab kyis //",
    "NK049(dzi)002:1866": "spang ba'i tshul ni mthong lam thob pa'i dus //",
    "NK049(dzi)002:1867": "chos nyid mngon sum bden pa gzigs pa'i phyir //",
    "NK049(dzi)002:1868": "kun tu btags pa thams cad spang ba la //",
    "NK049(dzi)002:1869": "sgom lam du ni lhan skyes bral bar byed //",
    "NK049(dzi)002:1870": "chos kyi bdag 'dzin mthong lam nas rtsam ste //",
    "NK049(dzi)002:1871": "rgyal sras rnams kyis rim par spang gyur kyang //",
    "NK049(dzi)002:1872": "sa brgyad skabs su chos nyid snang ba la //",
    "NK049(dzi)002:1873": "'bad med zhugs pas ngar 'dzin rgyu ba yang //",
    "NK049(dzi)002:1874": "phra mo zad pas nyon mongs thams cad spang //",
    "NK049(dzi)002:1875": "de bar sgrib gnyis lhan du spang ba yin //",
    "NK049(dzi)002:1876": "de nas dag sa gsum na shes sgrib ni //",
    "NK049(dzi)002:1877": "gnyis snang bag chags 'ba' zhig spang ba'i phyir //",
    "NK049(dzi)002:1878": "chos kyi bdag rtog phra mo 'joms par byed //",
    "NK049(dzi)002:1879": "'on kyang sangs rgyas kho na ma gtogs par //",
    "NK049(dzi)002:1880": "chos kyi dbyings la sgrib pa phra mos kyang //",
    "NK049(dzi)002:1881": "bar ma chod pa mi srid de yi phyir //",
    "NK049(dzi)002:1882": "rdo rje lta bu'i ting 'dzin la brten nas //",
    "NK049(dzi)002:1883": "bag chags phra ba bcom nas mnyam pa nyid //",
    "NK049(dzi)002:1884": "sgrib bral kun mkhyen ye shes mngon du byed //",
    "NK049(dzi)002:1885": "de phyir mtha' bzhi'i spros kun bral ba yi //",
    "NK049(dzi)002:1886": "mi rtog ye shes bsam brjod las 'das pa'i //",
    "NK049(dzi)002:1887": "shes rab pha rol phyin 'di rgyal ba'i lam //",
    "NK049(dzi)002:1888": "mthar thug lta ba'i rtse mo mnyam pa nyid //",
    "NK049(dzi)002:1889": "de yi dgongs don ji bzhin bkral ba la //",
    "NK049(dzi)002:1890": "'phags pa klu grub zab mo dbu ma'i gzhung //",
    "NK049(dzi)002:1891": "nyin byed dbang po'i dkyil 'khor shar ba la //",
    "NK049(dzi)002:1892": "gangs can khrod du rong klong rnam gnyis kyis //",
    "NK049(dzi)002:1893": "chu 'dzin gzhon nu'i smag dang bral bar byed //",
    "NK049(dzi)002:1894": "gang zhig 'di na la las stong rkyang tsam //",
    "NK049(dzi)002:1895": "rmad byung dbu ma'i mthar thug yin no zhes //",
    "NK049(dzi)002:1896": "grub mtha'i gzhung gi bcos bslad sna tshogs kyis //",
    "NK049(dzi)002:1897": "gzu bor gnas pa'i blo rnams ring bar byed //",
    "NK049(dzi)002:1898": "de skad du ni klu grub yab sras kyis //",
    "NK049(dzi)002:1899": "rgyal bas stong pa nyid gang gsungs pa kun //",
    "NK049(dzi)002:1900": "lta kun nges par 'byin par bya ba'i phyir //",
    "NK049(dzi)002:1901": "gang dag stong pa nyid la lta nyes pa //",
    "NK049(dzi)002:1902": "de dag sgrub rgyu med par gsungs pa yin //",
    "NK049(dzi)002:1903": "de bzhin kun rtog thams cad spang ba'i phyir //",
    "NK049(dzi)002:1904": "stong pa nyid kyi bdud rtsi bstan mdzad la //",
    "NK049(dzi)002:1905": "gang zhig de la mngon par zhen gyur pa //",
    "NK049(dzi)002:1906": "de nyid ston pa 'jig rten mgon pos smad //",
    "NK049(dzi)002:1907": "de phyir thar pa 'dod pa'i mkhas gang gis //",
    "NK049(dzi)002:1908": "stong nyid mtshan mar lta ba yongs su spongs //",
    "NK049(dzi)002:1909": "gal te de la mngon par zhen gyur pa //",
    "NK049(dzi)002:1910": "blun po mkhas pa'i nga rgyal can dag ni //",
    "NK049(dzi)002:1911": "mnar med par ni spyi tshugs 'gro zhes gsungs //",
    "NK049(dzi)002:1912": "de phyir yod min med min yod med min //",
    "NK049(dzi)002:1913": "gnyis min bdag nyid du yang med pa'i phyir //",
    "NK049(dzi)002:1914": "dngos dang dngos med la sogs spros pa las //",
    "NK049(dzi)002:1915": "nges par grol ba rtogs pa'i de kho na //",
    "NK049(dzi)002:1916": "'di nyid dbu mar mkhas rnams bzhed pa yin //",
    "NK049(dzi)002:1917": "legs par bshad pa man ngag gi bstan bcos zab mo sdom pa'i mdzod las /",
    "NK049(dzi)002:1918": "chos thams cad stong zhing bdag med par bshad pa'i le'u ste bzhi pa'o //",
    "NK049(dzi)002:1920": "// de ltar bdag med rtog pa'i shes rab kyis //",
    "NK049(dzi)002:1921": "bdag tu 'dzin pa'i spros pa zhi mdzad pas //",
    "NK049(dzi)002:1922": "sgrib bral srid zhi'i mtha' la mi gnas pa'i //",
    "NK049(dzi)002:1923": "mya ngan 'das pa zhi ba dam pa ste //",
    "NK049(dzi)002:1924": "rgyal bas chos nyid lus med rab zhi ba //",
    "NK049(dzi)002:1925": "gnyis med rang bzhin med pa thugs chud nas //",
    "NK049(dzi)002:1926": "gzugs sku bzang po'i mtshan gyis 'bar ba yis //",
    "NK049(dzi)002:1927": "'gro ba ma lus bkang zhing ston par mdzad //",
    "NK049(dzi)002:1928": "de la sangs rgyas zag pa med pa'i sku //",
    "NK049(dzi)002:1929": "gdod nas rnam dag spros pa'i mtha' bral ba //",
    "NK049(dzi)002:1930": "rnam kun mchog ldan stong nyid chos kyi dbyings //",
    "NK049(dzi)002:1931": "gzugs sku gtsang bde bdag rtag mthar phyin pa //",
    "NK049(dzi)002:1932": "mnyam nyid sku dang ye shes rang bzhin la //",
    "NK049(dzi)002:1933": "bral ba'i yon tan mngon du gyur pa ni //",
    "NK049(dzi)002:1934": "chos kyi sku ste spangs rtogs mthar phyin pa //",
    "NK049(dzi)002:1935": "rig pa'i ngo bo zag pa med pa yi //",
    "NK049(dzi)002:1936": "sde tshan nyi shu rtsa gcig bdag nyid de //",
    "NK049(dzi)002:1937": "byang chub phyogs kyi chos kun mthar phyin nas //",
    "NK049(dzi)002:1938": "'bras bu ye shes dam par gnas gyur pa //",
    "NK049(dzi)002:1939": "dran pa nye bar bzhag pa bzhi la sogs //",
    "NK049(dzi)002:1940": "rnam pa'i dbye ba sum cu rtsa bdun no //",
    "NK049(dzi)002:1941": "de bzhin byams dang snying rje dga' ba dang //",
    "NK049(dzi)002:1942": "btang snyoms tshad med dag kyang mthar phyin pa //",
    "NK049(dzi)002:1943": "kun mkhyen ye shes gcig bsdus bsam mi khyab //",
    "NK049(dzi)002:1944": "gzugs can gzugs la blta ba'i rnam thar dang //",
    "NK049(dzi)002:1945": "gzugs med gzugs la lta dang sdug par mos //",
    "NK049(dzi)002:1946": "gzugs med bzhi dang 'gog pa'i rnam thar brgyad //",
    "NK049(dzi)002:1947": "bsam gtan la brten bsgom pa mthar phyin pa //",
    "NK049(dzi)002:1948": "'bras bu ye shes kyis bsdus bsam mi khyab //",
    "NK049(dzi)002:1949": "mthar gyis gnas pa'i snyoms 'jug bsam gtan bzhi //",
    "NK049(dzi)002:1950": "gzugs med bzhi dang 'gog pa'i snyoms 'jug ste //",
    "NK049(dzi)002:1951": "dgu bo sgrib las grol shing mthar thug pa //",
    "NK049(dzi)002:1952": "zil gyis gnon pa'i skye mched phyi nang gi //",
    "NK049(dzi)002:1953": "rang la gzugs su 'du shes yod med las //",
    "NK049(dzi)002:1954": "gzugs dbyibs zil gnon bzhi dang snod bcud gzugs //",
    "NK049(dzi)002:1955": "kha dog zil gnon bzhi dang brgyad po yang //",
    "NK049(dzi)002:1956": "ting 'dzin la brten bsgrub pas gzhan zil gnon //",
    "NK049(dzi)002:1957": "rang yid mi 'phrog par byed khyad par ro //",
    "NK049(dzi)002:1958": "zad pa 'byung ba lnga dang kha dog bzhi //",
    "NK049(dzi)002:1959": "rnam shes dang bcas bsgrub pas snang ba gang //",
    "NK049(dzi)002:1960": "dmigs pa de nyid du ni sna tshogs snang //",
    "NK049(dzi)002:1961": "'di dag sprul pa 'byong pa'i lam zhes bya //",
    "NK049(dzi)002:1962": "de bzhin nyon mongs med dang smon lam mkhyen //",
    "NK049(dzi)002:1963": "ngo bo zhi lhag gnyis kyi rang bzhin no //",
    "NK049(dzi)002:1964": "lha yi mig dang lha yi rna ba dang //",
    "NK049(dzi)002:1965": "sngon gnas dran dang gzhan sems shes pa dang //",
    "NK049(dzi)002:1966": "rdzu 'phrul mchog dang zag pa zad pa ldan //",
    "NK049(dzi)002:1967": "yongs su dag pas bsam gtan la brten nas //",
    "NK049(dzi)002:1968": "lus la dbang thob brten dang dmigs pa dang //",
    "NK049(dzi)002:1969": "'jug pa'i thugs dang dbang 'byor ye shes te //",
    "NK049(dzi)002:1970": "yongs su dag pa'i ngo bo zhi lhag go //",
    "NK049(dzi)002:1971": "tshe la dbang dang sems dang yo byad dbang //",
    "NK049(dzi)002:1972": "las dang skye ba mos pa smon lam dang //",
    "NK049(dzi)002:1973": "rdzu 'phrul ye shes chos la dbang dang bcu //",
    "NK049(dzi)002:1974": "'di dag pha rol phyin pa'i 'bras bur bshad //",
    "NK049(dzi)002:1975": "stobs ni gnas dang gnas min mkhyen pa dang //",
    "NK049(dzi)002:1976": "rnam smin mkhyen dang khams dang mos pa dang //",
    "NK049(dzi)002:1977": "dbang po lam dang bsam gtan sngon gnas mkhyen //",
    "NK049(dzi)002:1978": "'chi 'pho skye ba zag zad mkhyen pa'i stobs //",
    "NK049(dzi)002:1979": "'di dag gis ni sgrib gnyis 'joms pa dang //",
    "NK049(dzi)002:1980": "bdud bzhi bcom phyir rdo rje lta bur gsungs //",
    "NK049(dzi)002:1981": "mi 'jigs bzhi ni rang don spangs rtogs gnyis //",
    "NK049(dzi)002:1982": "phun tshogs zhal gyis bzhes la mi 'jigs pa //",
    "NK049(dzi)002:1983": "gzhan don nges par 'byung ba'i lam ston dang //",
    "NK049(dzi)002:1984": "lam de'i gegs kyang ston la mi 'jigs pa //",
    "NK049(dzi)002:1985": "rgol ba med phyir seng ge'i sgra chen sgrogs //",
    "NK049(dzi)002:1986": "ma 'dres bco brgyad sku gsung thugs gsum la //",
    "NK049(dzi)002:1987": "'khrul ba ca co dran pa nyams mi mnga' //",
    "NK049(dzi)002:1988": "de bzhin mnyam par ma bzhag thugs mi mnga' //",
    "NK049(dzi)002:1989": "'du shes sna tshogs ma brtag mi mnga' bas //",
    "NK049(dzi)002:1990": "'di drug spyod pas bsdus pa zhes bya zhing //",
    "NK049(dzi)002:1991": "'dun pa brtson 'grus dran dang shes rab dang //",
    "NK049(dzi)002:1992": "rnam par grol ba dbang 'byor ye shes dang //",
    "NK049(dzi)002:1993": "so so rang rig ye shes gzigs pa rnams //",
    "NK049(dzi)002:1994": "nyams pa mi mnga' rtogs pas bsdus pa yin //",
    "NK049(dzi)002:1995": "sku gsung thugs la ye shes sngon rjes 'gro //",
    "NK049(dzi)002:1996": "dus gsum shes byar chags thogs mi mnga' drug /",
    "NK049(dzi)002:1997": "mdzad pa bsdus dang kun tu don yod pa //",
    "NK049(dzi)002:1998": "'di dag thub pa'i lam 'dres chos yin no //",
    "NK049(dzi)002:1999": "skyon gyi rnam pa phra mo med pa'i phyir //",
    "NK049(dzi)002:2000": "sgo gsum gzhan la bsrung ba ci yang med //",
    "NK049(dzi)002:2001": "chags dang sdang dang gnyis ka med pa yi //",
    "NK049(dzi)002:2002": "dran par nyer bzhag bsnyel ba mi mnga' ba //",
    "NK049(dzi)002:2003": "bag chags ma lus rtsad nas gzhom pa dang //",
    "NK049(dzi)002:2004": "thugs rje chen pos 'gro ba phan par mdzad //",
    "NK049(dzi)002:2005": "shes bya'i rnam pa thams cad cig char du //",
    "NK049(dzi)002:2006": "mngon sum mkhyen pa rang byung ye shes te //",
    "NK049(dzi)002:2007": "de bzhin nyid dang gnyis su med pa'i phyir //",
    "NK049(dzi)002:2008": "kun mkhyen ye shes sangs rgyas kho na'o //",
    "NK049(dzi)002:2009": "de ltar nyer gcig gis ni thub pa yi //",
    "NK049(dzi)002:2010": "mkhyen pa'i yon tan thams cad bsdus pas na //",
    "NK049(dzi)002:2011": "rtogs pa ye shes chos sku tshad med pa //",
    "NK049(dzi)002:2012": "bsam gyis mi khyab lhun gyis grub pa'o //",
    "NK049(dzi)002:2013": "de las nyi ma'i 'od zer ji bzhin du //",
    "NK049(dzi)002:2014": "snang cha'i yon tan ma lus rdzogs pa ni //",
    "NK049(dzi)002:2015": "'dod dgu 'byung bas yid bzhin nor bu bzhin //",
    "NK049(dzi)002:2016": "snang la dngos po med pas 'ja' tshon ltar //",
    "NK049(dzi)002:2017": "sna tshogs dam chos 'od zer mnga' ba'i sku //",
    "NK049(dzi)002:2018": "longs spyod rdzogs sku nges pa lnga ldan te //",
    "NK049(dzi)002:2019": "khams gsum las 'das sgrib kun bral ba'i yul //",
    "NK049(dzi)002:2020": "phyogs su ma chad rang snang dag pa'i zhing //",
    "NK049(dzi)002:2021": "'og min chen por stug po bkod pa na //",
    "NK049(dzi)002:2022": "longs spyod chen po'i rnam par rtag bzhugs pa //",
    "NK049(dzi)002:2023": "mtshan dpe'i rgyan gyis spras pa'i rdo rje'i sku //",
    "NK049(dzi)002:2024": "smin pa'i yon tan mngon du gyur pa'i phyir //",
    "NK049(dzi)002:2025": "skyon bral dag pa'i mtshan mchog 'bar ba ste //",
    "NK049(dzi)002:2026": "phyag zhabs 'khor los mtshan dang rus sbal zhabs //",
    "NK049(dzi)002:2027": "phyag dang zhabs sor d+r+wa ba sa 'brel ba dang //",
    "NK049(dzi)002:2028": "phyag dang zhabs bcas 'jam zhing gzhon sha chags //",
    "NK049(dzi)002:2029": "'di yi sku ni bdun dag mtho ba dang //",
    "NK049(dzi)002:2030": "sor mo ring dang rting yangs sku che drang //",
    "NK049(dzi)002:2031": "zhabs 'bur mi mngon spu ni gyen du phyogs //",
    "NK049(dzi)002:2032": "byin pa e na ya 'dra phyag ring mdzes //",
    "NK049(dzi)002:2033": "'doms kyi sba ba sbubs su nub pa'i mchog /",
    "NK049(dzi)002:2034": "pags pa gser gyi mdog ldan srab pa dang //",
    "NK049(dzi)002:2035": "spu ni re re nas g.yas legs 'khrungs dang //",
    "NK049(dzi)002:2036": "zhal mdzod spus rgyan ro stod seng ge'i 'dra //",
    "NK049(dzi)002:2037": "'di yid dpung pa'i mgo zlum thal gong rgyas //",
    "NK049(dzi)002:2038": "'di la ro mi zhim pa'ang ro mchog snang //",
    "NK049(dzi)002:2039": "sku ni nya gro ta ltar chu zheng gab //",
    "NK049(dzi)002:2040": "gtsug tor dbur ldan ljags ring mdzes pa dang //",
    "NK049(dzi)002:2041": "tshangs dbyangs yan lag lnga dang ldan pa yi //",
    "NK049(dzi)002:2042": "gsung dbyangs yan lag drug cu'i bdag nyid de //",
    "NK049(dzi)002:2043": "'bras bu'i yon tan gnyis dang ngo bo bzhi //",
    "NK049(dzi)002:2044": "skyon med gnyis dang nus pa'i yon tan lnga //",
    "NK049(dzi)002:2045": "bslab pa gsum la sbyor ba'i yon tan brgyad //",
    "NK049(dzi)002:2046": "gdul bya'i rgyud kun sim par byed pa gsum //",
    "NK049(dzi)002:2047": "rjes su 'dzin bzhi shes pas sbyor ba gsum //",
    "NK049(dzi)002:2048": "che ba'i dpe bcu 'dra dang gdul bya la //",
    "NK049(dzi)002:2049": "phan byed yon tan bcu dgu'i dbyangs ldan no //",
    "NK049(dzi)002:2050": "'gram pa gangs kyi seng ge 'dra dang tshems //",
    "NK049(dzi)002:2051": "shin tu dkar dang thag bzang tshad mnyam dang //",
    "NK049(dzi)002:2052": "grangs ni bzhi bcu tham pa tshangs pa dang //",
    "NK049(dzi)002:2053": "spyan ni mthon mthing spyan rdzi ba mchog gi //",
    "NK049(dzi)002:2054": "'dra ba 'di dag sum cu rtsa gnyis mtshan //",
    "NK049(dzi)002:2055": "sen mo zangs kyi mdog dang snum pa dang //",
    "NK049(dzi)002:2056": "mtho dang sor zlum rgyas pa byin gyis phra //",
    "NK049(dzi)002:2057": "rtsa mi mngon dang mdud pa med pa dang //",
    "NK049(dzi)002:2058": "long bu mi mngon zhabs mnyam gom snyoms 'dor //",
    "NK049(dzi)002:2059": "seng ge glang chen ngang pa khyu mchog gi //",
    "NK049(dzi)002:2060": "stabs kyis gshegs dang g.yas phyogs mdzes par gshegs //",
    "NK049(dzi)002:2061": "drang dang 'khril bag chags dang rim par 'tshams //",
    "NK049(dzi)002:2062": "byi dor byas 'dra gtsang 'jam dag pa'i sku //",
    "NK049(dzi)002:2063": "mtshan gyi cha shas yongs su rdzogs pa dang //",
    "NK049(dzi)002:2064": "sku yi kho lag yangs shing bzang ba dang //",
    "NK049(dzi)002:2065": "gom snyoms pa dang spyan gnyis rnam par dag /",
    "NK049(dzi)002:2066": "gzhon sha can nyid zhum med rgyas pa dang //",
    "NK049(dzi)002:2067": "shin tu grim dang yan lag rnam par dbye //",
    "NK049(dzi)002:2068": "gzigs pa sgrib med dag pa dku sked zlum //",
    "NK049(dzi)002:2069": "skabs phyin ma rnyongs pa dang phyang nge ba //",
    "NK049(dzi)002:2070": "lte ba zab dang g.yas su 'khyil ba dang //",
    "NK049(dzi)002:2071": "kun nas blta na sdug dang kun spyod gtsang //",
    "NK049(dzi)002:2072": "sme ba gnag bag med dang phyag 'jam pa //",
    "NK049(dzi)002:2073": "phyag ris zab ring mdangs yod zhal mi ring //",
    "NK049(dzi)002:2074": "mchu ni bim+pa ltar dmar ljags gnyen srab //",
    "NK049(dzi)002:2075": "dmar dang 'brug gi sgra nyid gsung snyan 'jam //",
    "NK049(dzi)002:2076": "mche ba zlum rno dkar mnyam byin gyis phra //",
    "NK049(dzi)002:2077": "shangs mtho dag pa nyid dang spyan yangs pa //",
    "NK049(dzi)002:2078": "pad+ma'i 'dab ma 'dra dang rdzi ma sdug /",
    "NK049(dzi)002:2079": "smin tshugs ring dang spu 'jam snum mnyam pa //",
    "NK049(dzi)002:2080": "phyag ring rgyas dang snyan mnyam nyams pa spangs //",
    "NK049(dzi)002:2081": "dpral ba legs par dbyes dang dbyes che ba //",
    "NK049(dzi)002:2082": "dbu rgyas dbu skra bung ba ltar gnag dang //",
    "NK049(dzi)002:2083": "sdug 'jam ma 'dzing mi gshor dri zhim pa //",
    "NK049(dzi)002:2084": "skyes bu'i yid ni 'phrog par byed pa dang //",
    "NK049(dzi)002:2085": "dpal be'u dang 'dra g.yung drung 'khyil ba sogs //",
    "NK049(dzi)002:2086": "bkra shis ri mos brgyan cing mdzes pa ste //",
    "NK049(dzi)002:2087": "'di dag thub pa'i dpe byad bzang po'o //",
    "NK049(dzi)002:2088": "gang gi zhal nas bla med theg chen gyi //",
    "NK049(dzi)002:2089": "chos kyi khor lo tshad med yongs bskor bas //",
    "NK049(dzi)002:2090": "khams gsum 'gro ba'i nad rnams gso mdzad pa'i //",
    "NK049(dzi)002:2091": "bdud rtsi'i gsung dbyangs rgya chen rtag tu 'byung //",
    "NK049(dzi)002:2092": "bsam mi khyab pa'i 'khor ni sems dpa' che //",
    "NK049(dzi)002:2093": "sa bcu'i bar la gnas pa sha stag go //",
    "NK049(dzi)002:2094": "thugs ni shes bya'i bud shing zad pa yi //",
    "NK049(dzi)002:2095": "tshogs brgyad dbyings su nub pa'i ye shes lnga //",
    "NK049(dzi)002:2096": "chos dbyings brjod bral rtag khyab gzhi'i ye shes //",
    "NK049(dzi)002:2097": "zung 'jug spros kun bral ba ngo bo nyid //",
    "NK049(dzi)002:2098": "me long ye shes chos lnga ldan pa ste //",
    "NK049(dzi)002:2099": "yul dus rnam pa dmigs pa rgyun mi chad //",
    "NK049(dzi)002:2100": "sku dang ye shes kun gyi 'phro gzhi'i phyir //",
    "NK049(dzi)002:2101": "ye shes gzhan gsum gzugs brnyan tshul du 'byung //",
    "NK049(dzi)002:2102": "'khor 'das mtha' la mi gnas mnyam pa nyid //",
    "NK049(dzi)002:2103": "thugs rje chen po dang ldan gdul bya yi //",
    "NK049(dzi)002:2104": "mos pa dang bstun sprul pa snang bar byed //",
    "NK049(dzi)002:2105": "so sor rtog pa'i ye shes chos thams cad //",
    "NK049(dzi)002:2106": "thogs pa med par ston la mnga' brnyes pa //",
    "NK049(dzi)002:2107": "ting 'dzin gzugs sogs dpag med dang ldan pas //",
    "NK049(dzi)002:2108": "ji ltar mkhyen pa'i ye shes rmongs pa med //",
    "NK049(dzi)002:2109": "de ltar ji lta ji snyed mkhyen pa yi //",
    "NK049(dzi)002:2110": "ye shes dam pa gzhan snang ston pa la //",
    "NK049(dzi)002:2111": "dbang 'byor bya ba grub pa'i ye shes kyis //",
    "NK049(dzi)002:2112": "'gro kun sems kyi gzhi la sprul pa'i gzugs //",
    "NK049(dzi)002:2113": "snang nas srid pa ji srid gnas kyi bar //",
    "NK049(dzi)002:2114": "phan bde sna tshogs ston la 'bad med pa //",
    "NK049(dzi)002:2115": "brgya byin rnga dang sprin chen tshangs pa bzhin //",
    "NK049(dzi)002:2116": "nyi ma nor bu sgra brnyan nam mkha' dang //",
    "NK049(dzi)002:2117": "sa gzhi ji bzhin phrin las sna tshogs so //",
    "NK049(dzi)002:2118": "sprul pa la yang byang chub chen po dang //",
    "NK049(dzi)002:2119": "'jig rten mthun 'jug bzo dang skye ba dang //",
    "NK049(dzi)002:2120": "sna tshogs la sogs sprul sku tshad med pas //",
    "NK049(dzi)002:2121": "'gro kun phan bde'i gnas la 'god pa yis //",
    "NK049(dzi)002:2122": "lam mthar phyin pa 'bras bu mi gnas pa'i //",
    "NK049(dzi)002:2123": "mya ngan 'das pa mngon par mdzad pa'o //",
    "NK049(dzi)002:2124": "legs par bshad pa man ngag gi bstan bcos zab mo sdom pa'i mdzod las //",
    "NK049(dzi)002:2125": "'bras bu mya ngan las 'das pa'i le'u ste lnga pa'o //",
    "NK049(dzi)002:2127": "// lta ba bka' rtags phyag rgya bzhi yi mdzod //",
    "NK049(dzi)002:2128": "tshul 'dir brten na zab rgyas chos kyi sgo //",
    "NK049(dzi)002:2129": "ji bzhin bkral la blo gros mi rmongs bar //",
    "NK049(dzi)002:2130": "yang dag thar pa'i snang ba rgyas par 'gyur //",
    "NK049(dzi)002:2131": "'dis byas rnyed bkur grags 'dod ma yin zhing //",
    "NK049(dzi)002:2132": "bstan la dad cing dam chos bzung ba'i phyir //",
    "NK049(dzi)002:2133": "bag chags 'jog phyir lha mchog mnyes pa'i phyir //",
    "NK049(dzi)002:2134": "legs sbyar dge bas gzhan la phan gyur cig /",
    "NK049(dzi)002:2135": "bdag gzhan ma lus 'di nas byang chub bar //",
    "NK049(dzi)002:2136": "tshe rabs kun tu blo gros mchog ldan zhing //",
    "NK049(dzi)002:2137": "mkhyen brtse nus pa'i yon gyis mngon par mdzes //",
    "NK049(dzi)002:2138": "mkhyen rab bdag po'i go 'phang 'grub gyur cig /",
    "NK049(dzi)002:2139": "rgyal sras rgyal ba'i dbang pos rjes bzung nas //",
    "NK049(dzi)002:2140": "bdud dang bar chad kun las rnam rgyal zhing //",
    "NK049(dzi)002:2141": "theg pa'i dga' ston chos bkra'i dge mtshan gyis //",
    "NK049(dzi)002:2142": "sa gsum skye dgu'i nyon mongs gdung sel shog /",
    "NK049(dzi)002:2143": "ces legs par bshad pa man ngag gi bstan bcos",
    "NK049(dzi)002:2144": "zab mo sdom pa'i mdzod ces bya ba 'di ni",
    "NK049(dzi)002:2145": "gdan sa chen po dpal kahthoga tu dge rtse pa",
    "NK049(dzi)002:2146": "'gyur med bstan pa'i rnam rgyal gyis rang lo nyer",
    "NK049(dzi)002:2147": "bzhi'i lor bris pa rdzogs so //",
    "NK049(dzi)002:2148": "dge'o //",
    "NK049(dzi)002:2149": "dge'o /",
    "NK049(dzi)002:2150": "dge'o //",
    "NK049(dzi)002:2151": "sarba mang+ga lam //",
    "NK049(dzi)002:2152": "ma rtogs pa dang log par rtogs pa sogs //",
    "NK049(dzi)002:2153": "nongs pa ci mchis mkhas pa'i spyan sngar bshags //",
    "NK049(dzi)002:2154": "dge ba'i dngos po srid na yid can kun //",
    "NK049(dzi)002:2155": "'khor mtsho'i sdug bsngal kun las grol gyur cig /"
}