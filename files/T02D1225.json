{
    "T02D1225:28b-0": "@28b # // rgya gar skad du /",
    "T02D1225:28b-1": "shr'i he badzra bha da r'a ga sto tra n'a ma /",
    "T02D1225:28b-2": "bod skad du /",
    "T02D1225:28b-3": "dpal kye rdo rje'i bha da r'a ga'i bstod pa zhes bya ba /",
    "T02D1225:28b-4": "dpal kye rdo rje la phyag 'tshal lo //",
    "T02D1225:28b-5": "thams cad dngos po'i rang bzhin mchog / gdod nas thams cad bdag nyid gnas //",
    "T02D1225:28b-6": "thabs dang shes rab gnyis med pa //",
    "T02D1225:29a-0": "kye yi rdo rje @29a * //",
    "T02D1225:29a-1": "la phyag 'tshal //",
    "T02D1225:29a-2": "bdag med ma yis mgul nas 'khyud //",
    "T02D1225:29a-3": "dbu skra ser po gyen du 'bar //",
    "T02D1225:29a-4": "zhal brgyad po la spyan gsum pa //",
    "T02D1225:29a-5": "mgon po de la bdag phyag 'tshal //",
    "T02D1225:29a-6": "spyi bo dang steng nag po mdzes //",
    "T02D1225:29a-7": "dkar dang dmar po g-yas dang g-yon //",
    "T02D1225:29a-8": "gang gi lhag ma'i zhal rnams ni //",
    "T02D1225:29a-9": "nag po de la bdag phyag 'tshal //",
    "T02D1225:29a-10": "glang po rta bong glang rnga mo //",
    "T02D1225:29a-11": "mi dang seng ge de byi la //",
    "T02D1225:29a-12": "g-yas pa'i phyag brgyad la gnas pa'i //",
    "T02D1225:29a-13": "thod pa brgyad dang ldan pa po //",
    "T02D1225:29a-14": "sa dang chu dang me dang rlung //",
    "T02D1225:29a-15": "zla nyi gshin rje gsang ba pa /",
    "T02D1225:29a-16": "g-yon pa'i phyag brgyad la gnas pa'i //",
    "T02D1225:29a-17": "thod par 'dzin la phyag 'tshal lo //",
    "T02D1225:29a-18": "zhabs bzhi yis ni bdud bzhi po //",
    "T02D1225:29a-19": "mnyam par mnan cing gcer bu nyid //",
    "T02D1225:29a-20": "nyi mar zhabs g-yas brkyang dang sngo //",
    "T02D1225:29a-21": "gar mdzad de la phyag 'tshal lo //",
    "T02D1225:29a-22": "'khor lo bzhi yi bdag nyid 'jigs //",
    "T02D1225:29a-23": "'dzag pa'i mgo bos rnam par brgyan //",
    "T02D1225:29a-24": "de bzhin gshegs pa rnam dag pa'i //",
    "T02D1225:29a-25": "phyag rgya drug gis rnam par brgyan //",
    "T02D1225:29a-26": "sna tshogs rdo rjes spyi bor mtshan //",
    "T02D1225:29a-27": "dpral bar rigs kyi bdag po nyid //",
    "T02D1225:29a-28": "dam pa'i dga' ba yang dag thob //",
    "T02D1225:29a-29": "bde chen de la phyag 'tshal lo //",
    "T02D1225:29a-30": "gam las skyes pa'i goo r'i shar //",
    "T02D1225:29a-31": "yan lag gnag cing g-yon na nya //",
    "T02D1225:29a-32": "g-yas pa na ni gri gug 'dzin //",
    "T02D1225:29a-33": "tshangs pa mnan la bdag phyag 'tshal //",
    "T02D1225:29a-34": "tsi las skyes pa'i chom rkun ma //",
    "T02D1225:29a-35": "btsod kyi mdog can lho phyogs su //",
    "T02D1225:29a-36": "phyag na phag dang cang te'u bsnams //",
    "T02D1225:29a-37": "dbang po mnan la bdag phyag 'tshal //",
    "T02D1225:29a-38": "bam las skyes pa'i ser mo nub //",
    "T02D1225:29a-39": "ro langs ma ni nye dbang mnan //",
    "T02D1225:29a-40": "phyag g-yon lhung bzed g-yas pa yis //",
    "T02D1225:29a-41": "rus sbal bsnams la bdag phyag 'tshal //",
    "T02D1225:29a-42": "ghasma r'i ni byang gi sgor //",
    "T02D1225:29a-43": "ljang gu gham las byung ba yi //",
    "T02D1225:29a-44": "phyag gnyis sbrul dang thod pas brel //",
    "T02D1225:29a-45": "drag po mnan la bdag phyag 'tshal //",
    "T02D1225:29a-46": "gshin rje mnan cing pam las byung //",
    "T02D1225:29a-47": "g-yon na dgra sta seng ge g-yas //",
    "T02D1225:29a-48": "dbang ldan du ni 'jigs gzugs ma //",
    "T02D1225:29a-49": "phyag 'tshal pukka s'i sngo la'o //",
    "T02D1225:29a-50": "ri khrod ma dkar sham las byung //",
    "T02D1225:29a-51": "me ru nor bdag steng na gnas //",
    "T02D1225:29a-52": "g-yon na gsil byed g-yas pa na //",
    "T02D1225:29a-53": "dge slong 'dzin la bdag phyag 'tshal //",
    "T02D1225:29b-0": "gtum mo nam mkha'i sngo @29b bsangs ma //",
    "T02D1225:29b-1": "srin por lam las byung ba yi //",
    "T02D1225:29b-2": "g-yon na thod pa 'khor lo g-yas //",
    "T02D1225:29b-3": "phyag 'tshal srin po nyid la'o //",
    "T02D1225:29b-4": "dam las 'khrungs pa'i g-yung mo ni //",
    "T02D1225:29b-5": "rlung mtshams thags bzangs ris steng gnas //",
    "T02D1225:29b-6": "phyag g-yon sdigs mdzub rdo rje g-yas //",
    "T02D1225:29b-7": "sna tshogs mdog la bdag la phyag 'tshal //",
    "T02D1225:29b-8": "skyil krung byed pa'i gar gyis bzhugs //",
    "T02D1225:29b-9": "phyag rgya lnga yis rnam par brgyan //",
    "T02D1225:29b-10": "gcer bu spyan gsum thams cad la //",
    "T02D1225:29b-11": "bdag ni gus pas phyag 'tshal lo //",
    "T02D1225:29b-12": "phung po khams ni rnam dag pa //",
    "T02D1225:29b-13": "byang chub sems las byung ba yi //",
    "T02D1225:29b-14": "bde rab ster 'di thams cad la //",
    "T02D1225:29b-15": "dngos po kun gyis phyag 'tshal lo //",
    "T02D1225:29b-16": "nyid kyi g-yas pa'i phyag bzung ba'i //",
    "T02D1225:29b-17": "phyag mtshan sa bon las byung ba'i //",
    "T02D1225:29b-18": "bde chen 'dod pa thams cad la //",
    "T02D1225:29b-19": "rtag tu yang dag phyag 'tshal lo //",
    "T02D1225:29b-20": "gang zhig nyi zla kha sbyor gnas sa bon //",
    "T02D1225:29b-21": "gnyis las skyes pa'i gtso bo rig mar bcas //",
    "T02D1225:29b-22": "nyid kyis nyid kyi dkyil 'khor 'di las ni //",
    "T02D1225:29b-23": "'jig rten gsum po sprul par mdzad dang ldan //",
    "T02D1225:29b-24": "nyid las 'di dag thams cad ma lus par //",
    "T02D1225:29b-25": "zhi ba'i bde stsol rig ma dang bcas te //",
    "T02D1225:29b-26": "shes rab chags pa bdud rtsi'i ro nyid kyi //",
    "T02D1225:29b-27": "gnas su zhi ba de la phyag 'tshal lo //",
    "T02D1225:29b-28": "mkha' 'gro ma'i gtso kye rdo rje //",
    "T02D1225:29b-29": "lha mo'i 'khor lo bcas bstod pas //",
    "T02D1225:29b-30": "bdag gis bsod nams gang thob pa //",
    "T02D1225:29b-31": "des ni 'jig rten de mtshungs shog / rje btsun",
    "T02D1225:29b-32": "dpal kye rdo rje'i bha da r'a ga'i bstod pa",
    "T02D1225:29b-33": "nyi shu pa zhes bya ba dngos grub brnyes pa'i",
    "T02D1225:29b-34": "slob dpon chen po mtsho skyes rdo rjes mdzad pa",
    "T02D1225:29b-35": "rdzogs so / //",
    "T02D1225:29b-36": "/ rgya gar gyi mkhan po ga ya dha ra dang /"
}