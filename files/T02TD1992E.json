{
    "T02TD1992E:188a-0": "@188a # // rgya gar skad du /",
    "T02TD1992E:188a-1": "badzra goo r'i aa nu gra ha s'a dha nam n'a ma /",
    "T02TD1992E:188a-2": "bod skad du /",
    "T02TD1992E:188a-3": "rdo rje dkar mo'i rjes su 'dzin pa'i sgrub thabs zhes bya ba /",
    "T02TD1992E:188b-0": "dpal gshin rje @188b gshed la phyag 'tshal lo //",
    "T02TD1992E:188b-1": "rdo rje dkar mo sgrub par 'dod pa'i sngags pas /",
    "T02TD1992E:188b-2": "yid dang mthun pa'i gnas su stan bde ba la 'dug ste /",
    "T02TD1992E:188b-3": "sems can thams cad la brtse ba chen pos phyag 'tshal ba la sogs pa nas /",
    "T02TD1992E:188b-4": "btang snyoms kyi bar du bsgom par bya'o //",
    "T02TD1992E:188b-5": "de nas stong pa nyid sngon du byas pa'i rjes la /",
    "T02TD1992E:188b-6": "sna tshogs padma dang zla ba'i steng du /",
    "T02TD1992E:188b-7": "ru'i yi ge ser po dang ral gri las sku mdog gser dang mtshungs so //",
    "T02TD1992E:188b-8": "zhal gsum phyag drug ma rtsa ba dang g-yas dang g-yon gyi zhal /",
    "T02TD1992E:188b-9": "ser po dang dmar po dang dkar po'o //",
    "T02TD1992E:188b-10": "g-yas pa na ral gri dang /",
    "T02TD1992E:188b-11": "rdo rje dang /",
    "T02TD1992E:188b-12": "gri gug go ;",
    "T02TD1992E:188b-13": "/ g-yon pa na 'khor lo dang /",
    "T02TD1992E:188b-14": "padma dang /",
    "T02TD1992E:188b-15": "thod pa bsnams pa'o //",
    "T02TD1992E:188b-16": "spyan gsum ma /",
    "T02TD1992E:188b-17": "mgo bo'i phreng ba'i cod pan dang /",
    "T02TD1992E:188b-18": "mi mgo lnga bcu'i do shal 'phyang ba /",
    "T02TD1992E:188b-19": "phyag rgya lnga dang ldan pa /",
    "T02TD1992E:188b-20": "sgeg pa la sogs pa'i ro dang ldan pa /",
    "T02TD1992E:188b-21": "g-yon brkyang dang /",
    "T02TD1992E:188b-22": "zla ba la ru yig ser po'o //",
    "T02TD1992E:188b-23": "rtsa sngags ni /",
    "T02TD1992E:188b-24": "aom gam bhi ra badzra karti ta gha gha h'um /",
    "T02TD1992E:188b-25": "rakta sho ni ti pra ye /",
    "T02TD1992E:188b-26": "goo ri yi bigha na dza h'ri: zhes 'bum phrag gcig rtse gcig pas bzlas so //",
    "T02TD1992E:188b-27": "de nas las nye bar bsgrub pa'i phyir sngon du bsnyen pa mtshan ma thob kyi bar du bya'o //",
    "T02TD1992E:188b-28": "des grub la sngags kyis bsgrub par bya'o //",
    "T02TD1992E:188b-29": "de nas bla gab med pa'i gnas su dkyil 'khor bzhengs par bya ste /",
    "T02TD1992E:188b-30": "padma 'dab ma brgyad pa'i lte ba dang bcas pa'i gzhal med khang pa'o //",
    "T02TD1992E:188b-31": "'dab ma brgyad pa la klu chen po brgyad kyi mjug mas mnan pa'i rtsang ke tu'i gzugs ra yig las skyes pa bri bar bya'o //",
    "T02TD1992E:188b-32": "de'i phyag g-yas na klu'i zhags pa /",
    "T02TD1992E:188b-33": "g-yon na shakti bsnams pa'o //",
    "T02TD1992E:188b-34": "de'i steng du dpal rdo rje goo r'i ma snga ma lta bus mnan pa'o //",
    "T02TD1992E:188b-35": "der mchod pa dang gtor ma la sogs pa bshams te /",
    "T02TD1992E:188b-36": "slob dpon bdag nyid grogs dang bcas pas bcom ldan 'das gshin rje gshed dmar po'i dkyil 'khor bsgoms pa la brten pas /",
    "T02TD1992E:188b-37": "ma rungs pa'i sems kyis sngags bzlas par bya'o //",
    "T02TD1992E:188b-38": "aom bhi shi mu ta tse du ma ma sha l'a ka la dza la ti aa dzi te sv'a h'a /",
    "T02TD1992E:188b-39": "tadya th'a /",
    "T02TD1992E:188b-40": "tsa tsa tsa /",
    "T02TD1992E:188b-41": "tsi tsanda /",
    "T02TD1992E:188b-42": "tsi tsanda /",
    "T02TD1992E:188b-43": "badzra she la sha la te sv'a h'a /",
    "T02TD1992E:188b-44": "aom li du la dzam ka sv'a h'a /",
    "T02TD1992E:188b-45": "sngags gsum po de stong phrag bzhi bzlas pas so //",
    "T02TD1992E:189a-0": "@189a * // aom pa sha mi gi tu ma sha dza ti aa dzi te sv'a h'a /",
    "T02TD1992E:189a-1": "brgyad kyis lhag pa'i brgya phrag gcig bzlas par bya'o //",
    "T02TD1992E:189a-2": "yang sngags de gnyis kyi rim pa yin pas bzlas par bya'o //",
    "T02TD1992E:189a-3": "de ltar gnyis kyis mtshan ma thob kyi bar du byed pa ste sngon du bsnyen pa byas par 'gyur ro //",
    "T02TD1992E:189a-4": "'khor lo la mngon du phyogs pas /",
    "T02TD1992E:189a-5": "rkang pa chu'i nang du bcug ste /",
    "T02TD1992E:189a-6": "rtsa ba'i sngags dang snying po dang /",
    "T02TD1992E:189a-7": "las kyi sngas rnams gcig pa bzlas par bya'o //",
    "T02TD1992E:189a-8": "yungs kar gyis bgegs bskrad par bya'o //",
    "T02TD1992E:189a-9": "yul brta bar bya ba'i phyir zhing skyong rnams la gtor ma rgya cher bya'o //",
    "T02TD1992E:189a-10": "gal te zhag gsum gyi bar du char mi phebs na de'i tshe kham phor du klu'i gzugs brnyan sngags snying gar bzhag pa gzhug ste /",
    "T02TD1992E:189a-11": "de la mchod nas kha sbyar la byang nub kyi phyogs su drag po'i thab khung du bcug ste /",
    "T02TD1992E:189a-12": "'og gi rlung gi dkyil 'khor du btang bas rlung cher g-yos nas me 'bar nas chu bsros te ;",
    "T02TD1992E:189a-13": "klu chen po rnams kyi dug rlangs pa dang /",
    "T02TD1992E:189a-14": "rgya mtsho'i rlangs pa byung bas bar snang du sprin char du lte bar babs par bsam mo //",
    "T02TD1992E:189a-15": "gal te de ltar byas kyang zhag lnga'i bar du char mi phebs na /",
    "T02TD1992E:189a-16": "de'i tshe ke tu la drag por bsdigs par bya'o //",
    "T02TD1992E:189a-17": "rdo rje dang don grub kyis bsnun pa dang bcas pas /",
    "T02TD1992E:189a-18": "aom ha na ha na badzra sa ma ya h'um zhes dam tshig brjod nas /",
    "T02TD1992E:189a-19": "aom pa sha mi ke tu ru mi shi ka dza la ti aom badzra la te sv'a h'a /",
    "T02TD1992E:189a-20": "aom bhi na dha ra ra h'um ma h'a kro dha p'a da sh'a la te sv'a h'a /",
    "T02TD1992E:189a-21": "aom ke tu yaksha dza la re k'i li k'i la ya sarba sv'a h'a //",
    "T02TD1992E:189a-22": "bri bzlas par bya'o //",
    "T02TD1992E:189a-23": "de nas dam bcas pa rjes su dran nas char nges par 'bebs par 'gyur ro //",
    "T02TD1992E:189a-24": "dpal rdo rje dkar mo'i sgrub thabs /",
    "T02TD1992E:189a-25": "grub thob kyi 'khor los sgyur ba'i slob dpon dpal 'dzin gyis mdzad pa rdzogs so /",
    "T02TD1992E:189a-27": "// rgya gar gyi pandi ta rgyal sras dpal bi bh'u ti tsandra dang /",
    "T02TD1992E:189a-28": "glo bo lo ts'a ba dge slong shes rab rin chen gyis chos kyi rgyal po'i khab sku mkhar nyid gzungs su bsgyur cing zhus te gtan phab pa'o /"
}