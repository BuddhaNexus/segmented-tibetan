{
    "T04TD3967E:239a-0": "@239a # // rgya gar skad du /",
    "T04TD3967E:239a-1": "bo dhi sa tva samba ra bi dhi /",
    "T04TD3967E:239a-2": "bod skad du /",
    "T04TD3967E:239a-3": "byang chub sems dpa'i sdom pa'i chog / sangs rgyas dang byang chub sems dpa' thams cad la phyag 'tshal lo //",
    "T04TD3967E:239a-4": "gang 'di rnams ni byang chub sems dpa' rnams kyi tshul khrims kyi phung po rnams su brjod pa ste /",
    "T04TD3967E:239a-5": "sdom pa'i tshul khrims dang /",
    "T04TD3967E:239a-6": "dge ba chos sdud pa'i tshul khrims dang /",
    "T04TD3967E:239a-7": "sems can don byed pa'i tshul khrims so //",
    "T04TD3967E:239a-8": "de rnams la slob par 'dod pa'i khyim pa'am rab tu byung ba //",
    "T04TD3967E:239a-9": "bla na med pa yang dag par rdzogs pa'i byang chub tu smon lam btab pas lhan cig tu chos mthun pa'i byang chub sems dpa' gang mkhas pa nus pa /",
    "T04TD3967E:239a-10": "ngag gi rnam par rig byed kyis don mdzad pa dang /",
    "T04TD3967E:239a-11": "go bar nus pa'i zhabs dag la phyag 'tshal nas gsol ba gdab par bya ste /",
    "T04TD3967E:239a-12": "bdag rigs kyi bu khyod dam /",
    "T04TD3967E:239a-13": "tshe dang ldan pa'am /",
    "T04TD3967E:239a-14": "btsun pa gang nye bas byang chub sems dpa'i tshul khrims kyi sdom pa yang dag par len par 'tshal bas de stsal ba la rung zhing dka' ba ma mchis na /",
    "T04TD3967E:239b-0": "@239b thad cig bdag la rjes su brtse bas stsal cing gson cig ces bya'o //",
    "T04TD3967E:239b-1": "'di ltar lan gsum du gsol ba btab nas bla gos phrag pa gcig tu gzar te /",
    "T04TD3967E:239b-2": "phyogs bcu'i 'jig rten rnams na 'das pa dang ma byon pa dang da ltar byung ba'i sangs rgyas bcom ldan 'das rnams dang /",
    "T04TD3967E:239b-3": "sa chen por chud pa'i byang chub sems dpa' rnams la btud nas /",
    "T04TD3967E:239b-4": "de rnams kyi yon tan rnams mngon sum du byas nas sems chen po bskyed nas /",
    "T04TD3967E:239b-5": "pus mo btsugs pa'am sa la tsog tsog por 'dug pas /",
    "T04TD3967E:239b-6": "de bzhin gshegs pa'i sku mngon du bzhugs su gsol nas mchod de /",
    "T04TD3967E:239b-7": "mngon sum du byas nas tshig 'di skad ces brjod do //",
    "T04TD3967E:239b-8": "rigs kyi bu'am tshe dang ldan pa'am btsun pa gang nye bas byang chub sems dpa' tshul khrims kyi sdom pa yang dag par blang ba bdag la rjes su stsal du gsol zhes so //",
    "T04TD3967E:239b-9": "de nas rtse gcig tu nye bar gzhag nas sems dang brjes su bskyed de /",
    "T04TD3967E:239b-10": "bdag ni ring por mi thogs par zad pa med cing dpag tu med pa bla na med pa'i bsod nams kyi gter thob par 'gyur ro zhes don 'di nyid bsam zhing cang mi smra bar bya'o //",
    "T04TD3967E:239b-11": "slar yang byang chub sems dpa' mkhas pa nges /",
    "T04TD3967E:239b-12": "de ltar gnas pa'i byang chub sems dpa' de la sems ma yengs par 'dug pa'am 'greng bas 'di skad brjod de /",
    "T04TD3967E:239b-13": "khyod ming 'di skad ces bya bas byang chub sems dpa'i bslab pa'i gnas thams cad dang /",
    "T04TD3967E:239b-14": "byang chub sems dpa'i tshul khrims thams cad de /",
    "T04TD3967E:239b-15": "'das pa'i byang chub sems dpa' rnams kyi tshul khrims dang bslab pa'i gnas rnams dang /",
    "T04TD3967E:239b-16": "tshul khrims gong ma 'ongs pa'i byang chub sems dpa' rnams kyir 'gyur ba dang /",
    "T04TD3967E:239b-17": "gang bslab pa'i gnas rnams dang /",
    "T04TD3967E:239b-18": "tshul khrims gang da ltar phyogs bcu na da ltar byung ba'i byang chub sems dpa' rnams kyi tshul khrims dang bslab pa'i gzhi gang yin pa rnams te /",
    "T04TD3967E:239b-19": "bslab pa'i gnas rnams dang tshul khrims gang rnams la 'das pa'i byang chub sems dpa' thams cad kyis bslabs pa dang ldan pa dang /",
    "T04TD3967E:239b-20": "ma 'ongs pa'i byang chub sems dpa' rnams kyis slob par 'gyur ba dang /",
    "T04TD3967E:239b-21": "da ltar byung ba'i byang chub sems dpa' rnams da ltar slob pa rnams nod dam /",
    "T04TD3967E:239b-22": "des kyang nod lags so zhes dam bca'o //",
    "T04TD3967E:239b-23": "lan gsum du'o //",
    "T04TD3967E:240a-0": "@240a * // phyogs bcu'i 'jig rten gyi khams na bzhugs pa'i sangs rgyas bcom ldan 'das rnams dang byang chub sems dpa' rnams bdag la dgongs su gsol /",
    "T04TD3967E:240a-1": "slob dpon bdag la dgongs su gsol /",
    "T04TD3967E:240a-2": "bdag ming 'di zhes bgyi bas /",
    "T04TD3967E:240a-3": "gang cung zad lus dang ngag dang yid rnams kyis sangs rgyas dang byang chub sems dpa' rnams dang /",
    "T04TD3967E:240a-4": "ma dang pha dang /",
    "T04TD3967E:240a-5": "de las gzhan pa'i sems can rnams la brten nas bskyed pa'i 'di dang srid pa gzhan rnams su bdag gis sdig pa bgyis pa dang bgyid du stsal pa dang /",
    "T04TD3967E:240a-6": "rjes su yi rang ba yang rung ste /",
    "T04TD3967E:240a-7": "de dag thams cad gcig tu bsdus shing bzlums te bsdoms nas /",
    "T04TD3967E:240a-8": "sangs rgyas dang byang chub sems dpa' rnams dang /",
    "T04TD3967E:240a-9": "slob dpon gyi spyan sngar mchog dang gtso bo'i bshags par bgyi'o //",
    "T04TD3967E:240a-10": "shes shing dran pas rab tu mi 'chab po //",
    "T04TD3967E:240a-11": "'di ltar lan gsum du'o //",
    "T04TD3967E:240a-12": "bdag ming 'di skad ces bgyi bas 'di ltar sdig pa bshags nas dus 'di nas nye bar bzung ste byang chub kyi snying po la nye bar mchis kyi bar du sangs rgyas bcom ldan 'das thugs rje chen po can /",
    "T04TD3967E:240a-13": "thams cad mkhyen pa /",
    "T04TD3967E:240a-14": "thams cad gzigs pa /",
    "T04TD3967E:240a-15": "dgra'i 'jigs pa thams cad las 'das pa skyes bu chen po mi phyed pa'i sku /",
    "T04TD3967E:240a-16": "bla na med pa'i sku /",
    "T04TD3967E:240a-17": "chos kyi sku /",
    "T04TD3967E:240a-18": "rkang gnyis rnams kyi mchog la skyabs su mchi'o //",
    "T04TD3967E:240a-19": "bdag ming 'di skad ces bgyi bas 'di ltar sdig pa bshags nas /",
    "T04TD3967E:240a-20": "dus 'di nas nye bar bzung ste /",
    "T04TD3967E:240a-21": "byang chub kyi snying po la mchis kyi bar du zhi ba 'dod chags dang bral ba'i mchog chos la skyabs su mchi'o //",
    "T04TD3967E:240a-22": "bdag ming 'di skad ces bgyi bas 'di ltar sdig pa bshags nas /",
    "T04TD3967E:240a-23": "dus 'di nas bzung ste /",
    "T04TD3967E:240a-24": "byang chub kyi snying po la mchis kyi bar du phyir mi ldog pa'i byang chub sems dpa'i dge 'dun tshogs rnams kyi mchog la skyabs su mchi'o //",
    "T04TD3967E:240a-25": "'di ltar lan gsum du'o //",
    "T04TD3967E:240a-26": "bdag ming 'di skad ces bgyi bas 'di ltar sdig pa bshags nas /",
    "T04TD3967E:240a-27": "gsum la skyabs su mchis te /",
    "T04TD3967E:240a-28": "mtha' yas pa'i sems can gyi khams bsgral ba'i phyir dang /",
    "T04TD3967E:240a-29": "'byung ba'i phyir dang /",
    "T04TD3967E:240a-30": "'khor ba'i sdug bsngal las yongs su bskyab pa'i phyir dang /",
    "T04TD3967E:240b-0": "thams cad mkhyen pa'i ye shes bla na med pa la gzhag pa'i @240b phyir /",
    "T04TD3967E:240b-1": "'di ltar 'das pa dang ma 'ongs pa dang da ltar byung ba'i byang chub sems dpa' de rnams kyis byang chub tu sems bskyed nas /",
    "T04TD3967E:240b-2": "sangs rgyas nyid rtogs pa dang ldan pa dang /",
    "T04TD3967E:240b-3": "rtogs par gyur pa dang /",
    "T04TD3967E:240b-4": "rtogs par 'gyur ba dang /",
    "T04TD3967E:240b-5": "ji ltar sangs rgyas thams cad sgrib pa dang bral ba dang /",
    "T04TD3967E:240b-6": "sangs rgyas kyi ye shes dang /",
    "T04TD3967E:240b-7": "sangs rgyas kyi spyan gyis mkhyen cing gzigs pa rnams dang /",
    "T04TD3967E:240b-8": "ji ltar chos rnams kyi chos nyid mkhyen pa'i chog des /",
    "T04TD3967E:240b-9": "bdag ming 'di skad ces bgyi ba slob dpon dang nye bas sangs rgyas dang byang chub sems dpa' rnams kyi spyan sngar bla na med pa yang dag par rdzogs pa'i byang chub tu sems bskyed par bgyi'o //",
    "T04TD3967E:240b-10": "'di ltar lan gsum mo //",
    "T04TD3967E:240b-11": "bdag gis sdig pa bshags pa 'di dang /",
    "T04TD3967E:240b-12": "gsum la skyabs su 'gro ba dang /",
    "T04TD3967E:240b-13": "byang chub tu sems bskyed pa las byung ba'i dge ba'i rtsa ba bla na med pa yang dag par rdzogs pa'i byang chub tu yongs su bsngo bar bgyi'o //",
    "T04TD3967E:240b-14": "skyabs med pa dang /",
    "T04TD3967E:240b-15": "skyob pa med pa dang /",
    "T04TD3967E:240b-16": "gnas med pa dang /",
    "T04TD3967E:240b-17": "dpung gnyen med pa dang /",
    "T04TD3967E:240b-18": "gling med pa'i 'jig rten la skyabs dang /",
    "T04TD3967E:240b-19": "skyob pa dang /",
    "T04TD3967E:240b-20": "gnas dang dpung gnyen dang /",
    "T04TD3967E:240b-21": "gling du gyur cig / sems can thams cad kyang 'khor ba'i rgya mtsho las ma bsgral ba las sgrol bar gyur cig / sgrib pa las yongs su ma 'das pa chos kyi dbyings kyi mya ngan las 'das pas yongs su mya ngan las bzla bar gyur cig / dbugs ma phyin pa rnams dbugs 'byin par gyur cig /'di ltar lan gsum mo //",
    "T04TD3967E:240b-22": "bdag ming 'di zhes bgyi bas 'di ltar byang chub tu sems bskyed pas /",
    "T04TD3967E:240b-23": "sems can gyi khams mtha' med pa la ji ltar ma dang pha dang sring mo dang spun dang //",
    "T04TD3967E:240b-24": "bu dang bu mo dang /",
    "T04TD3967E:240b-25": "gzhan gnyen dang snag gi gnyen mtshams su gyur pa rnams 'di ltar so sor gzung bar bgyi'o //",
    "T04TD3967E:240b-26": "bzung nas kyang nus pa ji ltar ba dang /",
    "T04TD3967E:240b-27": "stobs ji lta ba dang /",
    "T04TD3967E:240b-28": "brten pa ji lta bas dge ba'i rtsa ba yang dag par bskyed par bgyi'o //",
    "T04TD3967E:240b-29": "'di nas bzung ste /",
    "T04TD3967E:240b-30": "cung zad sbyin pa gtang bar bgyi'o //",
    "T04TD3967E:240b-31": "tshul khrims bsrung bar bgyi'o //",
    "T04TD3967E:240b-32": "bzod pa bskyed par bgyi'o //",
    "T04TD3967E:240b-33": "brtson 'grus brtsam par bgyi'o //",
    "T04TD3967E:241a-0": "bsam gtan la snyoms @241a * //",
    "T04TD3967E:241a-1": "par 'jug go //",
    "T04TD3967E:241a-2": "shes rab brten par bgyi'o //",
    "T04TD3967E:241a-3": "dge ba'i rtsa ba thams cad la yang slob po //",
    "T04TD3967E:241a-4": "de dag thams cad sems can thams cad kyi don dang /",
    "T04TD3967E:241a-5": "phan pa dang /",
    "T04TD3967E:241a-6": "bde ba dang /",
    "T04TD3967E:241a-7": "bla na med pa yang dag par rdzogs pa'i byang chub las brtsams te /",
    "T04TD3967E:241a-8": "sa chen por chud pa'i byang chub sems dpa' thugs rje chen po can de rnams kyi theg pa chen po'i 'jug pa'i rjes su mchi'o //",
    "T04TD3967E:241a-9": "'di ltar slob pa'i byang chub sems dpa' bdag byang chub sems dpar dus 'di nas bzung ste /",
    "T04TD3967E:241a-10": "bdag slob dpon gyis gzung du gsol /",
    "T04TD3967E:241a-11": "'di ltar lan gsum mo //",
    "T04TD3967E:241a-12": "de nas slob dpon nges sku de'i spyan sngar phyogs bcu'i sangs rgyas dang byang chub sems dpa' bzhugs shing 'tsho zhing 'dzin pa dang /",
    "T04TD3967E:241a-13": "gzhes pa rnams la zhabs gnyis la phyag 'tshal nas btud de gsol bar bya'o //",
    "T04TD3967E:241a-14": "ming 'di skad ces bgyi ba'i byang chub sems dpa' bdag ming 'di skad ces bgyi ba'i byang chub sems dpa' dang nye ba las ji srid du lan gsum du /",
    "T04TD3967E:241a-15": "yang byang chub sems dpa'i tshul khrims kyi sdom pa yang dag par blangs pa la /",
    "T04TD3967E:241a-16": "bdag ming 'di skad ces bgyi ba'i byang chub sems dpa' ming 'di skad ces bgyi ba'i byang chub sems dpa'i bdag nyid dpang du gyur par yang dag par shes te /",
    "T04TD3967E:241a-17": "phyogs bcu'i 'jig rten gyi khams mtha' med pa rnams su 'phags pa'i mchog lkog tu gyur kyang /",
    "T04TD3967E:241a-18": "sems can gyi don la lkog tu ma gyur pa rnams la /",
    "T04TD3967E:241a-19": "'di byang chub sems dpa'i tshul khrims kyi sdom pa yang dag par blangs pa la mkhyen par gsol lo ;",
    "T04TD3967E:241a-20": "/'di ltar len gsum mo //",
    "T04TD3967E:241a-21": "'di ltar yang tshul khrims kyi sdom pa yang dag par blangs pa'i las kyi rjes la /",
    "T04TD3967E:241a-22": "'di ni nges par chos nyid yin te /",
    "T04TD3967E:241a-23": "phyogs bcu'i 'jig rten gyi khams mtha' yas pa la gtugs pa na /",
    "T04TD3967E:241a-24": "de bzhin gshegs pa rnams bzhugs shing 'dzin pa rnams gzhes pa rnams dang /",
    "T04TD3967E:241a-25": "sa chen por chud pa'i byang chub sems dpa' rnams la 'di lta bu'i rang bzhin gyi ltas 'byung bar 'gyur ro /",
    "T04TD3967E:241a-26": "gang gis de rnams la 'di lta bur 'gyur ba ste /",
    "T04TD3967E:241b-0": "ming 'di skad ces bya ba'i byang chub sems dpa' dang nye bas ming 'di skad ces bya ba'i byang chub sems dpa' @241b dang nye ba las byang chub sems dpa'i tshul khrims kyi sdom pa yang dag par blang ba blangs so zhes so //",
    "T04TD3967E:241b-1": "'di ltar re zhig gzhan yang blang ba'i chog brjod pa /",
    "T04TD3967E:241b-2": "gal te yon tan dang ldan pa gang zag de dang nye bar ma gyur na /",
    "T04TD3967E:241b-3": "de nas byang chub sems dpa' des de bzhin gshegs pa'i sku'i mdun du rang nyid kyis byang chub sems dpa'i tshul khrims kyi sdom pa blang bar bya'o //",
    "T04TD3967E:241b-4": "'di ltar bya ste bla gos phrag pa gcig tu gzar nas /",
    "T04TD3967E:241b-5": "phyogs bcu'i 'jig rten gyi khams na 'das pa dang ma byon pa dang da ltar byung ba'i sangs rgyas bcom ldan 'das rnams dang /",
    "T04TD3967E:241b-6": "sa chen por bzhugs pa'i byang chub sems dpa' rnams la btud par bya ste /",
    "T04TD3967E:241b-7": "pus mo g-yas pa'i lha nga sa la btsugs pa'am /",
    "T04TD3967E:241b-8": "tsog tsog pos tshig 'di skad ces brjod par bya ste /",
    "T04TD3967E:241b-9": "bdag ming 'di skad ces bgyi bas phyogs bcu'i 'jig rten gyi khams na de bzhin gshegs pa thams cad dang /",
    "T04TD3967E:241b-10": "sa chen por chud pa'i byang chub sems dpa' rnams la gsol bar bgyi'o //",
    "T04TD3967E:241b-11": "de rnams kyi yang spyan sngar byang chub sems dpa'i bslab pa thams cad dang /",
    "T04TD3967E:241b-12": "byang chub sems dpa'i tshul khrims kyi sdom pa thams cad blang ba la /",
    "T04TD3967E:241b-13": "tshul khrims gang zhes bya ba la sogs pa sngar bzhin no //",
    "T04TD3967E:241b-14": "ji srid du byang chub sems dpa' bdag byang chub sems dpar 'di nas bzung ste /",
    "T04TD3967E:241b-15": "sangs rgyas dang byang chub sems dpas kyang bdag gzung du gsol zhes pa ni las so //",
    "T04TD3967E:241b-16": "byang chub sems dpa'i sdom pa'i cho ga slob dpon mkhas pa chen po byang chub bzang po'i zhal snga nas mdzad pa rdzogs so /",
    "T04TD3967E:241b-18": "// / rgya gar gyi mkhan po chen po bla ma su n'a ya shr'i mi tra dang /",
    "T04TD3967E:241b-19": "zhu chen gyi lo ts'a ba dge slong dar ma grags kyis bsgyur cing zhus te gtan la phab pa'o//"
}