{
    "T02TD2832E:176b-0": "@176b * // 'phags pa thugs rje chen po dang ldan pa la phyag 'tshal lo //",
    "T02TD2832E:176b-1": "gsum la skyabs song sems bskyed ldan //",
    "T02TD2832E:176b-2": "'gro la phan 'dod bdag dul ba'i //",
    "T02TD2832E:176b-3": "skyes bu dam pa bsam gtan gyi //",
    "T02TD2832E:176b-4": "khang bur zhugs la rmi lam bsgom //",
    "T02TD2832E:176b-5": "btsun pa spyan ras gzigs kyi sku //",
    "T02TD2832E:176b-6": "btso ma gser gyi mdog ldan pa //",
    "T02TD2832E:176b-7": "zhal gcig phyag bzhi g-yas dang po //",
    "T02TD2832E:176b-8": "'jigs skyob de bzhin g-yon du ni //",
    "T02TD2832E:176b-9": "padma dmar po gnyis pa gnyis //",
    "T02TD2832E:176b-10": "ting 'dzin mchog gi phyag rgya'o //",
    "T02TD2832E:176b-11": "thugs kyi padmo kha zum pa'i //",
    "T02TD2832E:176b-12": "dbus su sems dngos hr'i: bsam bya //",
    "T02TD2832E:176b-13": "'di 'dra'i 'phags pa nyid du bdag / skad cig tsam gyis bsgoms nas ni //",
    "T02TD2832E:176b-14": "dge dang brtse dang dad pa yis //",
    "T02TD2832E:176b-15": "rnal 'byor rgyal po gnyid log bya //",
    "T02TD2832E:176b-16": "gang tshe gnyid du nye ba na //",
    "T02TD2832E:176b-17": "hr'i: yang thig le gnyis la bsdu //",
    "T02TD2832E:176b-18": "rim gyis thig le 'og ma yang //",
    "T02TD2832E:176b-19": "de bzhin thig le gong ma la'o //",
    "T02TD2832E:176b-20": "de nas sna tshogs snang ba kun //",
    "T02TD2832E:177a-0": "rang gi @177a * //",
    "T02TD2832E:177a-1": "lus la bsdus nas de //",
    "T02TD2832E:177a-2": "pad dbus thig le nyag gcig la //",
    "T02TD2832E:177a-3": "chu la chu bzhag de bzhin bzhag / sems ni dri med zung 'jug bdag / dngos med dngos bral rnam par dag /'od gsal chen po nyid la nyid //",
    "T02TD2832E:177a-4": "mngon sum mi g-yo brtan par bzung //",
    "T02TD2832E:177a-5": "tshul 'di rang bzhin mkha' 'dra ste /",
    "T02TD2832E:177a-6": "rnam pa thig le bde ba che //",
    "T02TD2832E:177a-7": "ngo bo kun du ma 'gags pa'o //",
    "T02TD2832E:177a-8": "sbyangs sdom can gyi chos gcig bzhed //",
    "T02TD2832E:177a-9": "de ltar rgyu 'dra chos kun rang bzhin rang bzhin med //",
    "T02TD2832E:177a-10": "gzhan la mi rag bdag nyid snying dkyil brtan par gnas //",
    "T02TD2832E:177a-11": "rgyal ba rnams kyi gshegs shul gcig yin ma nor ba //",
    "T02TD2832E:177a-12": "bsgoms na de rjes rmi lam nyid du 'ang de mthong 'gyur //",
    "T02TD2832E:177a-13": "gal te sgrib tshogs bud shing tshang tshing gis bsgribs pas //",
    "T02TD2832E:177a-14": "yang dag ji bzhin de tshe mngon du ma gyur na 'ang //",
    "T02TD2832E:177a-15": "rnal 'byor rgyal pos re ba chad par mi bya ste //",
    "T02TD2832E:177a-16": "goms pa ma zad gcig tu brtson 'grus g-yel mi bya //",
    "T02TD2832E:177a-17": "mdun gyi mkha' la sangs rgyas byang chub sems dba' dang //",
    "T02TD2832E:177a-18": "nyan thos rang rgyal lha yi tshogs kyis yongs bskor ba'i //",
    "T02TD2832E:177a-19": "rgyal ba'i dkyil 'khor sprin gyi phung po ltar mthong 'gyur //",
    "T02TD2832E:177a-20": "de tshe de nas ring po mi thogs 'od gsal 'thob //",
    "T02TD2832E:177a-21": "rnam dag 'khor lo padmo 'dam nas skyes pa bzhin //",
    "T02TD2832E:177a-22": "gnyid kyis myos 'gyur ma rig gis bslad blo gros 'di //",
    "T02TD2832E:177a-23": "rang gis rang dben mkha' la nyi ltar spros bral du //",
    "T02TD2832E:177a-24": "rtsol bral med nyid rang dbang mngon sum 'char bar byed //",
    "T02TD2832E:177a-25": "rmi lam skyes bus rmi lam gyi //",
    "T02TD2832E:177a-26": "grong du dga' dang mya ngan la //",
    "T02TD2832E:177a-27": "bzung ba rlom sems tsam yin pa //",
    "T02TD2832E:177a-28": "de tshe de yis shes par 'gyur //",
    "T02TD2832E:177a-29": "me long gzugs brnyan gsal ba yis //",
    "T02TD2832E:177a-30": "yod dang med dang gnyis ka dang //",
    "T02TD2832E:177a-31": "gnyis ka ma yin brjod min pa //",
    "T02TD2832E:177a-32": "de tshe yid ches mthong bar 'gyur //",
    "T02TD2832E:177a-33": "nam mkha'i ngos la dbang po'i gzhu //",
    "T02TD2832E:177a-34": "de bzhin ser sprin 'brug sgra can //",
    "T02TD2832E:177a-35": "thog mthar skye dang 'gags mi dmigs //",
    "T02TD2832E:177a-36": "'od gsal la gnas skyes bus shes //",
    "T02TD2832E:177a-37": "ji ltar smig rgyu'i chu 'bab ba//",
    "T02TD2832E:177a-38": "shar sogs phyogs ni gang zhig nas //",
    "T02TD2832E:177a-39": "ma 'ongs gar yang mi 'gro ba //",
    "T02TD2832E:177a-40": "rmi lam mthong ba de yis shes //",
    "T02TD2832E:177a-41": "dril bu dang ni pi wang sgra //",
    "T02TD2832E:177a-42": "brag ca la sogs 'du byed ni //",
    "T02TD2832E:177a-43": "rnam par thar pa gsum gyis bsgos //",
    "T02TD2832E:177a-44": "zab mo rnam par dben pa yang //",
    "T02TD2832E:177a-45": "snang ba mun pa thibs po dang //",
    "T02TD2832E:177b-0": "'od gsal bye brag @177b med 'gyur ba //",
    "T02TD2832E:177b-1": "shin tu sbyangs pa'i gser bzhin du //",
    "T02TD2832E:177b-2": "dri bral rnam par dag pa rmad //",
    "T02TD2832E:177b-3": "ji srid 'dzin pa mang po la //",
    "T02TD2832E:177b-4": "zad dang mi skye bsre ba yis //",
    "T02TD2832E:177b-5": "ro gcig nyid du sbyor shes pa //",
    "T02TD2832E:177b-6": "rmi lam las gzhan rnal 'byor min //",
    "T02TD2832E:177b-7": "de ni sad pa nyid na yang //",
    "T02TD2832E:177b-8": "yid kyi dbang po tshim pa dang //",
    "T02TD2832E:177b-9": "'dod pa'i sred pa las blo zlog / chos 'di brjod pa tsam rtogs so //",
    "T02TD2832E:177b-10": "de ltar gzung dang 'dzin pa yi //",
    "T02TD2832E:177b-11": "dri ma dri ma bral ba dang //",
    "T02TD2832E:177b-12": "bral ba rang bzhin med pa yang //",
    "T02TD2832E:177b-13": "yid kyis mngon par 'du mi byed //",
    "T02TD2832E:177b-14": "'phags pa'i mig ces bshad pa ste //",
    "T02TD2832E:177b-15": "spyan ras gzigs kyi mthu yis so //",
    "T02TD2832E:177b-16": "rmi lam dri ma med pa bsgom pa rdzogs so//"
}