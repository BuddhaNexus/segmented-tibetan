{
    "T05D3999:119b-0": "@119b */ // 'phags pa sa bcu'i mdo sde'i gleng gzhi bzhugs /",
    "T05D3999:119b-2": "# // 'phags pa sa bcu'i mdo sde'i gleng gzhi bshad pa /",
    "T05D3999:119b-3": "'jam dpal gzhon nur gyur pa la phyag 'tshal lo ;",
    "T05D3999:119b-4": "/ byang chub sems dpa'i tshogs chen po zhes bya ba la /",
    "T05D3999:119b-5": "chen po ni yon tan dang grangs kyis so //",
    "T05D3999:119b-6": "de la thams cad kyang phyir mi ldog pa zhes bya ba nas bzung ste /",
    "T05D3999:119b-7": "byang chub sems dpa' thams cad kyi sde snod kyi",
    "T05D3999:119b-8": "yon tan sgrub pa shin tu yongs su rdzogs pa",
    "T05D3999:119b-9": "bskal pa brjod du med pa rgyun mi 'chad par",
    "T05D3999:119b-10": "rab tu bstan pas yon tan bsngags pa'i bstan pa",
    "T05D3999:119b-11": "zad mi shes pa sha stag ces bya ba'i bar",
    "T05D3999:119b-12": "'dis ni yon tan gyi che ba bstan to //",
    "T05D3999:119b-13": "'dir byang chub sems dpa' rnams kyi yon tan gyi khyad par ni rnam pa lngar brjod de /",
    "T05D3999:119b-14": "mngon sum du lung bstan pa thob pa dang /",
    "T05D3999:119b-15": "sangs rgyas nyid du nye ba dang /",
    "T05D3999:119b-16": "yid kyi cho 'phrul dang /",
    "T05D3999:119b-17": "lus kyi cho 'phrul dang /",
    "T05D3999:119b-18": "ngag gi cho 'phrul lo //",
    "T05D3999:119b-19": "de la phyir mi ldog ba zhes bya ba 'dis",
    "T05D3999:119b-20": "mngon sum du lung bstan pa thob par bstan te",
    "T05D3999:119b-21": "// 'di ltar sa brgyad pa la mi skye ba'i",
    "T05D3999:119b-22": "chos la bzod pa thob pas phyir mi ldog pa'i",
    "T05D3999:120a-0": "byang chub sems dpa' dag sangs rgyas nyid @120a *",
    "T05D3999:120a-1": "// // du sangs rgyas rnams kyis mngon sum du lung ston te /",
    "T05D3999:120a-2": "'di nyid kyi bshad pa ni /",
    "T05D3999:120a-3": "thams cad kyang byang chub sems dpa' thams cad kyi",
    "T05D3999:120a-4": "ye shes kyi spyod yul rab tu thob pa'i gnas",
    "T05D3999:120a-5": "bas gnas pa zhes bya ba'o //",
    "T05D3999:120a-6": "byang chub sems dpa' thams cad kyi ye shes ni de bzhin nyid la dmigs pa'o //",
    "T05D3999:120a-7": "de'i spyod yul ni kun ba rtags pa'i chos thams cad kyi skye ba med pa ste /",
    "T05D3999:120a-8": "de la rnam par rtog pa thams cad kyi gnyen pos rnyed pa ni rab tu thob pa'o //",
    "T05D3999:120a-9": "de gang yin zhe na /",
    "T05D3999:120a-10": "mi skye ba'i chos la bzod pa'i mtshan nyid kyi gnas pa ste /",
    "T05D3999:120a-11": "des sa brgyad pa la gnas pa'i ngang tshul can",
    "T05D3999:120a-12": "gang yin pa de dag la de skad ces bya",
    "T05D3999:120a-13": "ste / des ni phyir mi ldog pa'i sa la",
    "T05D3999:120a-14": "lung bstan pa thob pas mngon sum du lung bstan",
    "T05D3999:120a-15": "pa zhes ston to //",
    "T05D3999:120a-16": "skye ba gcig gis thogs pa zhes bya ba 'dis sangs rgyas nyid du nye bar bstan te /",
    "T05D3999:120a-17": "de dag ni ma 'ongs pa'i dus na sangs rgyas",
    "T05D3999:120a-18": "nyid du skye ba gcig kho nas thogs pa'i phyir",
    "T05D3999:120a-19": "ro // 'di'i bshad pa ni /",
    "T05D3999:120a-20": "de bzhin gshegs pa thams cad kyi ye shes kyi",
    "T05D3999:120a-21": "yul rtogs pa la 'jug pa rgyun mi gcod pa'i",
    "T05D3999:120a-22": "spyod yul pa zhes bya ste /",
    "T05D3999:120a-23": "de bzhin gshegs pa thams cad kyi ye shes kyi",
    "T05D3999:120a-24": "yul ni nyon mongs pa dang shes bya'i sgrib pa",
    "T05D3999:120a-25": "las rnam par dben pa'i de bzhin nyid de /",
    "T05D3999:120a-26": "de nyid sangs rgyas nyid do //",
    "T05D3999:120a-27": "de rtogs pa ni khong du chud pa ste /",
    "T05D3999:120a-28": "de nyid 'jug pa'o //",
    "T05D3999:120a-29": "de la rgyun mi gcod pa thogs pa med par nus pa'i spyod yul pa ste /",
    "T05D3999:120a-30": "mthu can gang yin pa de dag la de skad ces bya'o //",
    "T05D3999:120a-31": "'jug pa ni rnam pa gsum ste /",
    "T05D3999:120a-32": "mos pas spyod pa'i sa la mos pas 'jug pa dang /",
    "T05D3999:120a-33": "rab tu dga' ba la sogs pas bcu rnams la de kho na rtogs pas 'jug pa dang /",
    "T05D3999:120a-34": "sangs rgyas kyis la rtogs pas 'jug ste /",
    "T05D3999:120a-35": "de la 'jug pa gong ma gnyis las bzlog pa'i phyir rtogs pa smos so //",
    "T05D3999:120a-36": "yid kyi cho 'phrul la rnam pa lnga ste /",
    "T05D3999:120a-37": "sems can yongs su smin par bya ba la mkhas pa dang /",
    "T05D3999:120a-38": "smon lam mngon par sgrub pa la mkhas pa dang /",
    "T05D3999:120a-39": "yid bzhin gyi nor bu ltar 'gro ba thams cad nye bar 'gro ba la mkhas pa dang /",
    "T05D3999:120a-40": "'khor ba dar mya ngan las 'das pa la mi gnas par mkhas pa dang /",
    "T05D3999:120b-0": "bsam @120b gtan la sogs pa mngon par sgrub pa la mkhas pa'o //",
    "T05D3999:120b-1": "de la sems can yongs su smin bar bya ba la mkhas pa'i dbang du byas nas /",
    "T05D3999:120b-2": "'gro ba thams cad yongs su smin par bya ba dang /",
    "T05D3999:120b-3": "gdul bar bya ba'i dus bzhin du chad ba'i byin",
    "T05D3999:120b-4": "rlabs can gyi bya ba thams cad yang dag par",
    "T05D3999:120b-5": "ston pa la mkhas ba zhes bya ba gsungs te",
    "T05D3999:120b-6": "/ 'gro ba thams cad kyi dge ba'i rtsa ba yongs su smin par bya ba dang /",
    "T05D3999:120b-7": "yongs su smin ba'i 'dul bar bya ba ste /",
    "T05D3999:120b-8": "de'i don du'o //",
    "T05D3999:120b-9": "dus ji lta ba bzhin du gang gis yongs su smin par bya ba dang /",
    "T05D3999:120b-10": "'dul bar bya ba'i dus gang yin pa'o //",
    "T05D3999:120b-11": "phyad pa'i byin gyi rlabs 'bras bu yod pa'i mthu",
    "T05D3999:120b-12": "can gyi bya ba gang yin pa de thams cad",
    "T05D3999:120b-13": "yang dag par ston pa de la mkhas pa dag",
    "T05D3999:120b-14": "go // smon lam mngon bar sgrub pa la mkhas pa'i dbang du byas nas /",
    "T05D3999:120b-15": "byang chub sems dpa' thams cad kyi smon lam la mngon bar sgrub pa bskal pa dang /",
    "T05D3999:120b-16": "dus dang /",
    "T05D3999:120b-17": "zhing dang /",
    "T05D3999:120b-18": "spyod pa la rgyun mi gcod pas gnas pa zhes bya ba gsungs so //",
    "T05D3999:120b-19": "byang chub sems dpa' thams cad kyi smon lam rnams",
    "T05D3999:120b-20": "ni 'di kho na las 'og nas ji skad 'byung",
    "T05D3999:120b-21": "ba rnams te / de dag mngon par sgrub pa ni grub par byed pa'o //",
    "T05D3999:120b-22": "de rgyun mi gcod pa ni bzang po dang /",
    "T05D3999:120b-23": "skar ma lta bu la sogs bskal pa gang rnams dang /",
    "T05D3999:120b-24": "ma 'ongs pa'i skye ba'i rgyun gyi dus rnams dang /",
    "T05D3999:120b-25": "de bzhin gshegs pa 'byung ba yang dag par ston pa sangs rgyas kyi zhing rnams dang /",
    "T05D3999:120b-26": "spyod pa la rgyun chad par mi byad pa ste /",
    "T05D3999:120b-27": "de dag gis gnas pa'i dang tshul can gang yin pa de dag la de skad ces bya'o //",
    "T05D3999:120b-28": "de ni smon lam mngon par sgrub pa goms pas dus thams cad dang /",
    "T05D3999:120b-29": "yul thams cad dang /",
    "T05D3999:120b-30": "gnas thams cad du de dag gi smon lam dag 'byung ngo zhes bstan pa yin no //",
    "T05D3999:120b-31": "yid bzhin gyi nor bu ltar 'gro ba thams cad",
    "T05D3999:120b-32": "nya bar 'tsho ba la mkhas pa'i dbang du byas",
    "T05D3999:120b-33": "nas / byang chub sems dpa' thams cad kyi 'byor",
    "T05D3999:120b-34": "ba'i tshogs bsod nams dang ye shes shin tu yongs",
    "T05D3999:120b-35": "su rdzogs pa mi zad pa 'gro ba thams cad",
    "T05D3999:120b-36": "nye bar 'cho pa la zhugs pa zhes bya ba",
    "T05D3999:121a-0": "nas / gsungs so / byang chub sems dpa' thams cad kyi bsod @121a * //",
    "T05D3999:121a-1": "nams dang ye shes ni don thams cad kyi 'byor",
    "T05D3999:121a-2": "par gyur pa'i tshogs 'grub par 'gyur ba'i tshogs nyid",
    "T05D3999:121a-3": "yin pas byang chub sems dpa' thams cad kyi 'byor",
    "T05D3999:121a-4": "ba'i tshogs bsod nams dang ye shes te /",
    "T05D3999:121a-5": "des gzhan gyi don rnam pa thams cad du yang",
    "T05D3999:121a-6": "dag par sgrub pa'i phyir shin tu yongs su rdzogs",
    "T05D3999:121a-7": "pa'o // dus thams cad du rgyun mi 'chad pa'i phyir mi zad pa ste /",
    "T05D3999:121a-8": "'gro ba thams cad nye bar 'tsho ba gang yin pa de la zhugs pa dag go //",
    "T05D3999:121a-9": "bsdus pa'i don ni byang chub sems dpa' rnams kyis",
    "T05D3999:121a-10": "bsod nams dang ye shes kyi tshogs bsags pa'i phyir",
    "T05D3999:121a-11": "gang gis na de dag yid bzhin gyi nor bu",
    "T05D3999:121a-12": "ltar dus rtag tu sems can thams cad nye bar",
    "T05D3999:121a-13": "'tsho bar 'gyur ba de ltar byas so zhes bya",
    "T05D3999:121a-14": "ba yin no // 'khor ba dang mya ngan las",
    "T05D3999:121a-15": "'das pa la mi gnas par mkhas pa'i dbang du",
    "T05D3999:121a-16": "ba yin no // byas nas / byang chub sems",
    "T05D3999:121a-17": "dpa' thams cad kyi shes rab dang thabs dam pa",
    "T05D3999:121a-18": "mchog thob pa zhes bya ba gsungs te /",
    "T05D3999:121a-19": "shes rab ni de bzhin nyid la dmigs pa'i ye shes so //",
    "T05D3999:121a-20": "thabs ni 'dir snying rje chen por 'dod do //",
    "T05D3999:121a-21": "mchog ni rab bo //",
    "T05D3999:121a-22": "de ni dam pa yang yin la mchog kyang yin no zhes bya bar tshig rnam par sbyar te /",
    "T05D3999:121a-23": "shes rab dang thabs gnyis kyi dam pa mchog de thob pa dag go //",
    "T05D3999:121a-24": "de la shes rab kyis ni 'khor ba la mi gnas so //",
    "T05D3999:121a-25": "snying rjes ni mya ngan las 'das pa la mi gnas so //",
    "T05D3999:121a-26": "'khor ba dang mya ngan las 'das pa'i sgo yang",
    "T05D3999:121a-27": "dag par ston pa'i byang chub sems dpa'i spyod pa'i",
    "T05D3999:121a-28": "rgyun mi gcod pa zhes bya bas ni shes rab",
    "T05D3999:121a-29": "dang thabs 'di gnyis kyi 'bras bu bstan to //",
    "T05D3999:121a-30": "rgyun mi gcod pa zhes bya ba'i sgra ni re re dang sbyar te /",
    "T05D3999:121a-31": "'khor ba'i sgo yang dag par ston pa'i byang chub",
    "T05D3999:121a-32": "sems dpa'i spyod pa rgyun mi gcod pa zhes bya",
    "T05D3999:121a-33": "ba dang / mya ngan las 'das pa'i sgo yang",
    "T05D3999:121a-34": "dag par ston pa'i byang chub sems dpa'i spyod pa",
    "T05D3999:121a-35": "rgyun gcod pa zhes bya bar sbyar ro //",
    "T05D3999:121a-36": "snying brtse bas ni 'khor ba'i sgo yang dag par",
    "T05D3999:121a-37": "ston pa'i byang chub sems dpa'i spyod pa bltams pa",
    "T05D3999:121a-38": "dang / gzhon nu dang /",
    "T05D3999:121a-39": "btsun mo'i 'khor gyi nang na bzhugs pa yang dag",
    "T05D3999:121b-0": "par ston pa la sogs pa'i mtshan nyid @121b rgyun",
    "T05D3999:121b-1": "mi gcod do // shes rab kyis ni mya ngan",
    "T05D3999:121b-2": "las 'das pa'i sgo yang dag par ston pa'i byang",
    "T05D3999:121b-3": "chub sems dpa'i spyod pa mngon par 'byung ba la",
    "T05D3999:121b-4": "sogs pa'i mtshan nyid rgyun mi gcod do //",
    "T05D3999:121b-5": "bsam gtan la sogs pa mngon par sgrub pa la mkhas pa'i dbang du byas nas /",
    "T05D3999:121b-6": "byang chub sems dpa' thams cad kyi bsam gtan dang /",
    "T05D3999:121b-7": "rnam par thar pa dang /",
    "T05D3999:121b-8": "ting nge 'dzin dang /",
    "T05D3999:121b-9": "snyoms par 'jug pa dang /",
    "T05D3999:121b-10": "mngon par shes pa dang /",
    "T05D3999:121b-11": "ye shes kyi mngon par rol pa'i bya ba thams",
    "T05D3999:121b-12": "cad yang dag par ston pa la mkhas pa zhes",
    "T05D3999:121b-13": "bya ba gsungs so //",
    "T05D3999:121b-14": "bsam gtan rnams ni dang po la sogs pa'o //",
    "T05D3999:121b-15": "rnam par thar pa ni brgyad do //",
    "T05D3999:121b-16": "ting nge 'dzin rnams ni nam mkha' mdzod la sogs pa'o //",
    "T05D3999:121b-17": "snyoms par 'jug pa ni mthar gyis gnas pa'i snyoms par 'jug pa dgu po dag go //",
    "T05D3999:121b-18": "mngon par shes pa rnams ni lha'i mig la sogs pa'o ;",
    "T05D3999:121b-19": "/ ye shes ni de bzhin nyid la dmigs pa'o //",
    "T05D3999:121b-20": "de dag gi rnam par rol ba'i phyir de dag nyid mngon par rol pa'o //",
    "T05D3999:121b-21": "de dag nyid bya ba thams cad de /",
    "T05D3999:121b-22": "yid kyi spyod pa'i mtshan nyid de //",
    "T05D3999:121b-23": "de ston pa la mkhas pa dag go //",
    "T05D3999:121b-24": "lus kyi cho 'phrul ni rnam pa gnyis te /",
    "T05D3999:121b-25": "de bzhin gshegs pa thams cad kyi 'khor gyi dkyil",
    "T05D3999:121b-26": "'khor du cig car du 'gro bar yang dag par",
    "T05D3999:121b-27": "ston pa dang / 'dul ba dang mthun pa'i lus rab tu snang ba yang dag par ston pa'o //",
    "T05D3999:121b-28": "de bzhin gshegs pa'i 'khor gyi dkyil 'khor du 'gro",
    "T05D3999:121b-29": "ba yang dag par ston pa yang dam pa'i chos",
    "T05D3999:121b-30": "kyi gtam 'byung bar bya ba'i don dang /",
    "T05D3999:121b-31": "chos kyi 'khor lo yang dag par gzung ba'i don dang /",
    "T05D3999:121b-32": "de bzhin gshegs pa la mchod pa dang /",
    "T05D3999:121b-33": "rim gro bya ba'i don du'o //",
    "T05D3999:121b-34": "de la dam pa'i chos kyi gtam 'byung bar bya ba'i dbang du byas nas /",
    "T05D3999:121b-35": "byang chub sems dpa' thams cad kyi rdzu 'phrul gyi",
    "T05D3999:121b-36": "stobs la dbang thob pas mngon par 'du bya ba",
    "T05D3999:121b-37": "med par sems kyi skad cig gis de bzhin gshegs",
    "T05D3999:121b-38": "pa thams cad kyi 'khor gyi dkyil 'khor du 'gro",
    "T05D3999:121b-39": "ba la sngon du 'dren pa'i gtam gyi skyes bur",
    "T05D3999:121b-40": "gyur ba zhes bya ba gsungs te /",
    "T05D3999:121b-41": "rdzu 'phrul ni 'gro ba'o //",
    "T05D3999:122a-0": "de'i stobs @122a * //",
    "T05D3999:122a-1": "ni mthu'o //",
    "T05D3999:122a-2": "de la dbang ba ste de thob pa'o //",
    "T05D3999:122a-3": "de nyid kyi phyir de dag mngon par 'du bya ba med pas /",
    "T05D3999:122a-4": "lhun gyis grub par sems kyi skad cig kho nas",
    "T05D3999:122a-5": "de bzhin gshegs pa thams cad kyi 'khor gyi dkyil",
    "T05D3999:122a-6": "'khor du cig car du 'gro ba yang dag par",
    "T05D3999:122a-7": "ston to ; / des na de dag sngon du 'dren pa'i gtam gyi skyes bu ste /",
    "T05D3999:122a-8": "de dag ni theg pa chen po'i gtam la gtso bo yin ba'i phyir ro //",
    "T05D3999:122a-9": "de dag ni byang chub sems dpa' thams cad kyi",
    "T05D3999:122a-10": "rdzu 'phrul gyi stobs la dbang thob pa yang yin",
    "T05D3999:122a-11": "la / mngon par 'du bya ba med par sems",
    "T05D3999:122a-12": "kyi skad cig gis de bzhin gshegs pa thams cad",
    "T05D3999:122a-13": "kyi 'khor gyi dkyil 'khor du 'gro ba'i sngon du",
    "T05D3999:122a-14": "'dren pa'i gtam gyi skyes bu 'ang yin no zhes",
    "T05D3999:122a-15": "bye brag gi bsdu ba'o //",
    "T05D3999:122a-16": "chos kyi 'khor lo yang dag par gzung ba dang /",
    "T05D3999:122a-17": "de bzhin gshegs pa la mchod pa dang /",
    "T05D3999:122a-18": "rim gro bya ba'i dbang du byas nas /",
    "T05D3999:122a-19": "de bzhin gshegs pa thams cad kyi chos kyi 'khor lo yang dag par gzung ba dang /",
    "T05D3999:122a-20": "sangs rgyas la mchod pa dang /",
    "T05D3999:122a-21": "rim gro rgya chen po bya ba la mngon par brtson zhes bya ba gsungs te /",
    "T05D3999:122a-22": "de bzhin gshegs pa thams cad kyi chos kyi 'khor lo yang dag bar gzung ba dang /",
    "T05D3999:122a-23": "rim gro rgya chen po bya ba la mngon par brtson pa zhes bya ba'i tha tshig go //",
    "T05D3999:122a-24": "mchod pa ni gdugs la sogs pas so //",
    "T05D3999:122a-25": "rim gro bya ba ni bsnyen bkur bya ba la sogs pas so //",
    "T05D3999:122a-26": "'dul ba dang mthun pa'i lus rab tu snang bar",
    "T05D3999:122a-27": "byed pa yang dag par ston pa'i dbang du byas",
    "T05D3999:122a-28": "nas / byang chub sems dpa' thams cad kyi las",
    "T05D3999:122a-29": "yang dag par blang pa can gyi mnyam pa nyid",
    "T05D3999:122a-30": "kyi sbyor bas 'jig rten gyi khams thams cad du",
    "T05D3999:122a-31": "lus rab tu snang bar byed pa thob pa zhes",
    "T05D3999:122a-32": "bya ba gsungs te /",
    "T05D3999:122a-33": "byang chub sems dpa' thams cad kyi las ni sems can gyi don sgrub pa'o //",
    "T05D3999:122a-34": "de yang dag par blang ba ni legs par khas blang ba'o //",
    "T05D3999:122a-35": "de sngon du 'gro ba can du mnyam pa nyid kyi sbyor ba ni rjes su chags pa dang /",
    "T05D3999:122a-36": "khong khro ba med pa dang /",
    "T05D3999:122a-37": "'dul ba dang mthun pa nyid kyi sa thams cad la sgrub pa'o //",
    "T05D3999:122a-38": "de'i don du 'jig rten gyi khams thams cad du",
    "T05D3999:122a-39": "'dul ba dang mthun pa'i lus snang bar byed pa",
    "T05D3999:122a-40": "gang yin pa lus yang dag par ston pa de",
    "T05D3999:122a-41": "thob pa dag go //",
    "T05D3999:122b-0": "dag @122b gi cho 'phrul yang rnam pa gnyis te /",
    "T05D3999:122b-1": "dbyangs kyis 'jig rten gyi khams mtha' yas pa khyab pa dang /",
    "T05D3999:122b-2": "tshig dang yi ge sna tshogs kyis bskal pa mtha'",
    "T05D3999:122b-3": "yas pa rnams su theg pa chen po rgyun mi",
    "T05D3999:122b-4": "'chad par rab tu ston pa'o //",
    "T05D3999:122b-5": "de la dang po'i dbang du byas nas /",
    "T05D3999:122b-6": "chos thams cad kyi dbyings ltar chags pa med pa'i",
    "T05D3999:122b-7": "dbyangs sgrogs pas khyab par byed pas dus gsum thams",
    "T05D3999:122b-8": "cad la chags pa med pa'i sems kyi ye shes",
    "T05D3999:122b-9": "kyis yul rgyas par 'gengs pa zhes bya ba gsungs",
    "T05D3999:122b-10": "so // sangs rgyas kyi chos thams cad kyi dbyings ni de bzhin nyid do //",
    "T05D3999:122b-11": "de ltar chags pa med pa ni thogs pa med pa'o //",
    "T05D3999:122b-12": "de gang yin zhe na /",
    "T05D3999:122b-13": "chos kyi dung ngo //",
    "T05D3999:122b-14": "grag par byed pa'i phyir sgrogs pa ste //",
    "T05D3999:122b-15": "dbyangs kyi sgrogs pa yin pas dbyangs sgrogs pa ste /",
    "T05D3999:122b-16": "dbyangs kyi rgyu ni chos kyi dung zhes bya ba'i tha tshig go //",
    "T05D3999:122b-17": "des khyab par byed pa ste /",
    "T05D3999:122b-18": "kun du tshig tu snang ba'i rnam par shes pa 'byung ba'i phyir de skad ces bya'i /",
    "T05D3999:122b-19": "ngag phyi rol na grub pa ni med do //",
    "T05D3999:122b-20": "dus gsum thams cad la chags pa med pa'i sems",
    "T05D3999:122b-21": "kyi ye shes can gang yin pa'i sangs rgyas bcom",
    "T05D3999:122b-22": "ldan 'das de dag la de skad ces bya'o //",
    "T05D3999:122b-23": "sems smos pa ni phyi rol ma grub pa'i phyir zhes bya ba tsam du zad pa'o //",
    "T05D3999:122b-24": "de dag gi yul ni 'jig rten gyi khams thams cad de /",
    "T05D3999:122b-25": "'jig rten gyi khams thams cad du chags pa med",
    "T05D3999:122b-26": "pa'i dbyangs sgrogs pas khyab par byed pas dus thams",
    "T05D3999:122b-27": "cad la chags pa med pa'i sems kyi ye shes",
    "T05D3999:122b-28": "kyi yul rgyas par 'gengs pa ni khyab par byed",
    "T05D3999:122b-29": "pa ste / de bzhin gshegs pa'i ye shes kyi",
    "T05D3999:122b-30": "yul 'jig rten gyi khams rnams cig car du dbyangs",
    "T05D3999:122b-31": "kyis khyab par byed ces bya ba'i tha tshig go",
    "T05D3999:122b-32": "pa ste / // theg pa chen po yang dag par rab tu ston pa'i dbang du byas nas /",
    "T05D3999:122b-33": "byang chub sems dpa' thams cad kyi sde snod ces bya ba la sogs pa gsungs so //",
    "T05D3999:122b-34": "byang chub sems dpa'i sde snod ni theg pa chen po'o //",
    "T05D3999:122b-35": "de'i yon tan 'byor ba ni yon tan phun sum tshogs pa'o //",
    "T05D3999:122b-36": "de shin tu yongs su rdzogs pa bskal pa brjod",
    "T05D3999:122b-37": "du med par rgyun mi 'chad par bar chad med",
    "T05D3999:122b-38": "par yang dag par rab tu bstan pa ste /",
    "T05D3999:122b-39": "yang dag par rab tu bstan pa /",
    "T05D3999:123a-0": "de lta bus yon tan bsngags pa @123a * //",
    "T05D3999:123a-1": "bstan pa ;",
    "T05D3999:123a-2": "yon tan bstod pa zad mi shes pa can gang",
    "T05D3999:123a-3": "yin pa de dag la de skad ces bya ba",
    "T05D3999:123a-4": "ste / bskal pa dpag tu med par yang theg",
    "T05D3999:123a-5": "pa chen po'i yon tan ston pa rnams kyi yon",
    "T05D3999:123a-6": "tan bsngags pa'i bstan pa mi zad ces bya ba'i",
    "T05D3999:123a-7": "ste / tha tshig go // 'di ltar rdo rje'i",
    "T05D3999:123a-8": "snying po dang zhes bya ba la sogs pa ni",
    "T05D3999:123a-9": "grangs phal che ba bstan to //",
    "T05D3999:123a-10": "bdag gis byang chub sems dpa'i 'khor gyi nang na gtso bor gyur bas de la sogs pa ste /",
    "T05D3999:123a-11": "so sor bstan bar blta'o //",
    "T05D3999:123a-12": "'phags pa sa bcu'i mdo sde'i gleng gzhi bshad pa /"
}