{
    "T16D4360:213b-0": "@213b ` // lta ba'i khyad par bzhugs /",
    "T16D4360:213b-2": "# // phyi rol gyi don yod par smra ba la sogs pa'i lta ba'i bye brag dang /",
    "T16D4360:213b-3": "theg pa gsum dang sku gsum la sogs pa mkhan po dag las thos pa dang /",
    "T16D4360:213b-4": "gsung rab mdo sde dang /",
    "T16D4360:213b-5": "bstan bcos las byung ba'i don mdo tsam zhig brjed byang du byas pa /",
    "T16D4360:213b-6": "a'a ts'arya n'a g'a rdzu nas dbu ma'i k'a ram",
    "T16D4360:213b-7": "k'a mdzad pa'i 'grel pa shes rab sgron ma zhes",
    "T16D4360:213b-8": "bya ba dang / dbu ma'i snying po zhes bya ba mdzad pa dang /",
    "T16D4360:213b-9": "bar gyi mkhan po sh'anta rakshi ta zhes bya bas",
    "T16D4360:213b-10": "a'ats'arya aa sam gas rnam par shes pa tsam du",
    "T16D4360:213b-11": "bshad pa'i bstan bcos rnal 'byor spyod pa mdzad pa",
    "T16D4360:213b-12": "la brten te / kun rdzob tu de'i lugs dang",
    "T16D4360:213b-13": "mthun par rnam par shes pa tsam du bsgrubs la",
    "T16D4360:213b-14": "la brten te / / don dam par rnam par",
    "T16D4360:213b-15": "shes pa yang rang bzhin med par bshad pa'i dbu",
    "T16D4360:213b-16": "ma'i bstan bcos dbu ma'i rgyan zhes bya ba zhig",
    "T16D4360:213b-17": "la brten te / / mdzad de / dbu ma'i",
    "T16D4360:213b-18": "bstan bcos lugs cung zad mi mthun pa gnyis byung",
    "T16D4360:213b-19": "la brten te / / mdzad de / bas /",
    "T16D4360:213b-20": "a'a ts'arya bha byas mdzad pa la ni mdo sde",
    "T16D4360:213b-21": "ba'i dbu ma zhes btags /",
    "T16D4360:213b-22": "a'a ts'arya sh'anta rakshi tas mdzad pa la ni rnal 'byor spyod pa'i dbu ma zhes btags so //",
    "T16D4360:213b-23": "a'a ts'arya n' g'a rdzun dang ;",
    "T16D4360:213b-24": "a'a rya de was mdzad pa ni 'phags pa shes",
    "T16D4360:213b-25": "rab kyi pha rol tu phyin pa la sogs pa",
    "T16D4360:213b-26": "las 'byung ba bzhin du /",
    "T16D4360:213b-27": "gal te gzugs la sogs la ri bong gi rva bzhin du med la /",
    "T16D4360:213b-28": "rnam par shes pa nyid de ltar snang ba yin",
    "T16D4360:213b-29": "na ni 'di dag thog ma med pa nyid nas",
    "T16D4360:213b-30": "med pa nyid yin pas /",
    "T16D4360:213b-31": "gzugs su 'khrul pa'i gzhi mad pa'i phyir /",
    "T16D4360:213b-32": "de'i dbang gis rnam par shes pa de ltar snang ba zhes byar yang mi rung ngo //",
    "T16D4360:213b-33": "yang gcig tu na gzhi med par sems nyid de",
    "T16D4360:213b-34": "ltar snang na ri bong gi rva dang mo gsham",
    "T16D4360:213b-35": "gyi bu la sogs pa yang snang bar 'gyur ba'i",
    "T16D4360:213b-36": "rigs so // ci ste yul med pa'i gtan tshigs su dngos pa rags pa rdul du bshig la /",
    "T16D4360:213b-37": "rdul yang phyogs cha yod de mi 'grub pas sems tsam mo zhes bya na ni /",
    "T16D4360:213b-38": "'o na lta rnam par shes pa'i skad cig ma yang spyi'i mtshan nyid bshad pas yul yod do //",
    "T16D4360:213b-39": "spyir dngos po rnams rten cing 'brel bar 'byung ba yin pas /",
    "T16D4360:214a-0": "kun rdzob tu ni sgyu ma dang 'dra ba tsam du skye ba yod @214a * //",
    "T16D4360:214a-1": "la ;",
    "T16D4360:214a-2": "don dam par ni bdag dang gzhan dang gnyi ga dang /",
    "T16D4360:214a-3": "rgyu med pa las kyang skyer mi rung ste /",
    "T16D4360:214a-4": "rang bzhin med do zhes bshad pas /",
    "T16D4360:214a-5": "dbu ma pa gnyi ga yang de la brten to //",
    "T16D4360:214a-6": "de la rnal 'byor spyod pa'i dbu ma'i lugs ni",
    "T16D4360:214a-7": "kun rdzob tu ni rnam par shes pa tsam du",
    "T16D4360:214a-8": "smra ba dang mthun te /",
    "T16D4360:214a-9": "rnam par shes pas yul shes pa yang yul nyid rnam par shes pa'i rang bzhin yin pas /",
    "T16D4360:214a-10": "'brel ba yod pa'i phyir rang rig pas shes par",
    "T16D4360:214a-11": "rung gi yul gzhan yin par 'dod na ni shes",
    "T16D4360:214a-12": "pa dang 'brel pa med pas rig par mi rung",
    "T16D4360:214a-13": "ngo // phyi rol gyi rten cing 'brel par 'byung",
    "T16D4360:214a-14": "bar snang bar snang ba yang dper na rmi lam",
    "T16D4360:214a-15": "na mthong ba rnams yul med kyi sems nyid mthong",
    "T16D4360:214a-16": "ba dang 'dra ste /",
    "T16D4360:214a-17": "lang kar gshegs pa las /",
    "T16D4360:214a-18": "phyi rol gzugs ni yod ma yin //",
    "T16D4360:214a-19": "bdag gi sems ni phyi rol snang //",
    "T16D4360:214a-20": "zhes gsungs pa lta bu'o //",
    "T16D4360:214a-21": "don dam par ni sems de yang gcig dang du",
    "T16D4360:214a-22": "ma'i ngo bo nyid dang bral ba'i gtan tshigs kyis",
    "T16D4360:214a-23": "bshig na yod par mi 'grub ste /",
    "T16D4360:214a-24": "ji ltar zhe na /",
    "T16D4360:214a-25": "yul nyid rnam par shes pa'i rang bzhin yin na /",
    "T16D4360:214a-26": "yang na ni yul tha dad pa rnam pa mang po bzhin du sems kyang du mar 'gyur ro //",
    "T16D4360:214a-27": "yang na ni sems bzhin du yul yang sna tshogs su mi 'gyur ro //",
    "T16D4360:214a-28": "de lta bas na sems tsam la brten nas /",
    "T16D4360:214a-29": "phyi rol gyi yul med par shes par bya'o //",
    "T16D4360:214a-30": "dbu ma'i tshul 'di la brten nas sems de yang bdag med par rtogs par bya ste /",
    "T16D4360:214a-31": "'phags pa 'jig rten las 'das pa'i le'u las kyang /",
    "T16D4360:214a-32": "kye rgyal ba'i sras khams gsum ni sems tsam ste /",
    "T16D4360:214a-33": "dus gsum yang sems tsam du rtogs shing /",
    "T16D4360:214a-34": "sems de yang mtha' dang dbus med par rtogs so zhes 'byung ba lta bu'o //",
    "T16D4360:214a-35": "lang kar gshegs pa las kyang /",
    "T16D4360:214a-36": "sems tsam la ni brten nas su //",
    "T16D4360:214a-37": "phyi rol don la mi brtag go //",
    "T16D4360:214a-38": "de bzhin nyid la gnas nas su //",
    "T16D4360:214a-39": "sems tsam las kyang bzla bar bya ;",
    "T16D4360:214a-40": "/ sems tsam las ni bzlas nas su //",
    "T16D4360:214a-41": "snang ba med las bzla bar bya //",
    "T16D4360:214a-42": "snang med gnas pa'i rnal 'byor pa //",
    "T16D4360:214a-43": "de yis theg pa chen po mthong //",
    "T16D4360:214a-44": "zhes gsungs te /",
    "T16D4360:214a-45": "de lta bas na dbu ma'i tshul 'di don med pa'i nyes par 'gyur ba'i phyir ro //",
    "T16D4360:214a-46": "de ltar gang gi phyir dngos po skye ba mi",
    "T16D4360:214b-0": "'thad @214b pa de'i phyir skye ba mi srid de",
    "T16D4360:214b-1": "/ skye ba brjod pa ni tha dad btags pa tsam du zad do //",
    "T16D4360:214b-2": "rnam par shes pa tsam du smras pas phyi rol gyi yul med kyi /",
    "T16D4360:214b-3": "sems nyid don du snang zhes bya ba yang mi rung ste /",
    "T16D4360:214b-4": "ji ltar zhe na /",
    "T16D4360:214b-5": "yul nyid rnam par shes pa'i rang bzhin yin pas /",
    "T16D4360:214b-6": "yul yang shes pa can du 'gyur ro ;",
    "T16D4360:214b-7": "/ yang na ni shes pa nyid gzugs yin pas sems kyang shes pa med par 'gyur ro //",
    "T16D4360:214b-8": "yang na ni yul rnam pa mang po sna tshogs",
    "T16D4360:214b-9": "yod pa bzhin du smes kyang sna tshogs du mar",
    "T16D4360:214b-10": "'gyur ro // yang na ni sems bzhin du yul yang sna tshogs su mi 'gyur ro //",
    "T16D4360:214b-11": "yang na ni sems kyang gzugs can du 'gyur ro //",
    "T16D4360:214b-12": "yang na ni gzugs kyang sems bzhin du bltar mi snang bar 'gyur ro //",
    "T16D4360:214b-13": "rnam pa gcig tu na yul med kyi /",
    "T16D4360:214b-14": "sems nyid yul du snang na ni gzugs dang kha",
    "T16D4360:214b-15": "dog gi rnam pa ji lta bu bsams pa dang",
    "T16D4360:214b-16": "/ ji ltar 'dod pa de bzhin du thams cad yul nyid du 'byung zhing snang ba'i rigs so //",
    "T16D4360:214b-17": "yang rnam pa gcig tu na gzugs rdul du bshig ste /",
    "T16D4360:214b-18": "rdul phra rab kyang cha shas kyis bshig na med pa bzhin du sems kyang med par 'gyur te /",
    "T16D4360:214b-19": "de ltar sems nyid yul du snang zhes byar mi rung ngo //",
    "T16D4360:214b-20": "thog ma med pa nas gzugs su rtog pa'i bag chags smin pas /",
    "T16D4360:214b-21": "de ltar snang ngo zhes byar yang yul yang med na de ltar rtog pa mi 'byung bas /",
    "T16D4360:214b-22": "de'i bag chags kyang yod par mi 'gyur ro //",
    "T16D4360:214b-23": "'phags pa sa bcu pa las /",
    "T16D4360:214b-24": "khams gsum pa sems tsam mo zhes 'byung ba ni",
    "T16D4360:214b-25": "byed pa po dang za ba po dgag pa ste",
    "T16D4360:214b-26": "/ mdo sde de nyid las /",
    "T16D4360:214b-27": "de ltar rten cing 'brel par 'byung ba la rnam",
    "T16D4360:214b-28": "pa bcur rab tu rtogs shing bdag med pa dang",
    "T16D4360:214b-29": "/ srog med pa dang /",
    "T16D4360:214b-30": "gang zag med pa dang /",
    "T16D4360:214b-31": "ngo bo nyid kyis stong pa dang /",
    "T16D4360:214b-32": "rang bzhin gyi byed pa po dang /",
    "T16D4360:214b-33": "tshor ba po med pa rab tu rtogs pa'i tshe /",
    "T16D4360:214b-34": "stong pa nyid kyi rnam par thar pa'i sgo skyes pa yin no zhes gsungs pa'i phyir ro //",
    "T16D4360:214b-35": "'phags pa lang kar gshegs pa la sogs pa las /",
    "T16D4360:214b-36": "phyi rol gyi don med kyi sems de ltar snang",
    "T16D4360:214b-37": "ngo zhes 'byung ba yang dngos po don dam par",
    "T16D4360:214b-38": "yod par 'dod pa dgag pa dang /",
    "T16D4360:214b-39": "sems tsam du bshad pas 'dul ba la phan gdags",
    "T16D4360:214b-40": "pa'i phyir rten cing 'brel bar 'byung ba'i don rang",
    "T16D4360:215a-0": "bzhin gyis dngos por grub @215a * //",
    "T16D4360:215a-1": "pa med pa la log pa'i rnam par rtog pas",
    "T16D4360:215a-2": "dngos por sgro btags pa la dgongs nas de skad",
    "T16D4360:215a-3": "du gsungs pa yin no zhes 'chad do //",
    "T16D4360:215a-4": "a'arya ts'arya ka ma la sh'i las dbu ma'i bstan",
    "T16D4360:215a-5": "bcos dbu ma snang ba zhes bya ba mdzad pa",
    "T16D4360:215a-6": "las ni dbu ma 'di gnyis kun rdzob tu cung",
    "T16D4360:215a-7": "zad mi mthun yang /",
    "T16D4360:215a-8": "don dam par phyi nang gi dngos po thams cad",
    "T16D4360:215a-9": "rang bzhin med par 'dod du 'dra bas na 'gal",
    "T16D4360:215a-10": "ba med do zhes 'byung ngo //",
    "T16D4360:215a-11": "theg pa gsum ni nyan thos kyi theg pa dang /",
    "T16D4360:215a-12": "rang sangs rgyas kyi theg pa dang /",
    "T16D4360:215a-13": "theg pa chen po'o //",
    "T16D4360:215a-14": "theg pa zhes bya ba ni bzhon pa dang 'dra ste /",
    "T16D4360:215a-15": "des theg cing so so'i gnas su son par byed pas theg pa'o //",
    "T16D4360:215a-16": "zam pa dang gru dang gzings dang 'dra ste /",
    "T16D4360:215a-17": "des bteg cing brten nas 'khor ba'i chu bo'i pha rol tu phyin pas na yang theg pa'o //",
    "T16D4360:215a-18": "de la nyan thos kyi theg pa ni bden pa bzhi'i sgo nas 'jug ste /",
    "T16D4360:215a-19": "zag pa dang bcas pa'i 'bras bu nye bar len",
    "T16D4360:215a-20": "pa'i phung po lnga ni sdug bsngal sna tshogs kyi",
    "T16D4360:215a-21": "gzhi yin pas / blta sla ba'i phyir thog mar sdug bsngal gyi bden pa rtogs so //",
    "T16D4360:215a-22": "de nas sdug bsngal gyi rgyu brtags na las dang nyon mongs pa las byung bar rigs te /",
    "T16D4360:215a-23": "kun 'byung ba'i bden pa rtogs so //",
    "T16D4360:215a-24": "de nas las dang nyon mongs pa spangs te ;",
    "T16D4360:215a-25": "phung po lnga dang bral ba ni bden pa yin par rig ste /",
    "T16D4360:215a-26": "'gog pa'i bden pa rtogs so //",
    "T16D4360:215a-27": "de nas 'gog pa thob par bya ba'i thabs ni",
    "T16D4360:215a-28": "yang dag pa'i lta ba la sogs pa 'phags pa'i",
    "T16D4360:215a-29": "lam yin par rig ste /",
    "T16D4360:215a-30": "lam gyi bden pa rtogs so //",
    "T16D4360:215a-31": "de ltar zag pa dang bcas pa dang /",
    "T16D4360:215a-32": "zag pa med pa yang rgyu dang 'bras bu tsam du zad de /",
    "T16D4360:215a-33": "byed pa po dang za ba po bdag med par mthong bas /",
    "T16D4360:215a-34": "gang zag la bdag med par rtogs so //",
    "T16D4360:215a-35": "'khor ba ni sdug bsngal mi bzad pa yin zhing //",
    "T16D4360:215a-36": "mya ngan las 'das pa ni zhi ba dang bde bar rig la /",
    "T16D4360:215a-37": "de gnyis las gcig spang zhing gcig thob par bya bar rung bar rtogs pas /",
    "T16D4360:215a-38": "sdug bsngal gyis khong dngangs shing mi bzod de /",
    "T16D4360:215a-39": "'khor bas skyo zhing yid byung ba dang /",
    "T16D4360:215a-40": "snying rje shin tu chung ste /",
    "T16D4360:215a-41": "pha rol tu phyin pa la sogs pa dge ba",
    "T16D4360:215a-42": "spyod pa yang sems can mang po'i don gyi phyir",
    "T16D4360:215a-43": "ma yin gyi / bdag gcig pu'i don du spyod",
    "T16D4360:215b-0": "cing @215b bdag nyid mya ngan las 'das pa'i bde",
    "T16D4360:215b-1": "ba bsgrub pa dang /",
    "T16D4360:215b-2": "mngon par rtogs pa thob pa'i dus na yang dge",
    "T16D4360:215b-3": "ba'i bshes gnyen la ma ltos par bdag nyid kyis",
    "T16D4360:215b-4": "bden pa bzhi'i de kho na nyid rtogs par mi",
    "T16D4360:215b-5": "nus te / dbang po rtul bas theg pa dman pa zhes bya'o //",
    "T16D4360:215b-6": "nyan thos zhes bya ba ni dge ba'i bshes gnyen",
    "T16D4360:215b-7": "las nyan cing gzhan la yang sgrogs te thos par",
    "T16D4360:215b-8": "bya bas na nyan thos zhes bya'o //",
    "T16D4360:215b-9": "rang sangs rgyas kyi theg pa ni rten cing 'brel",
    "T16D4360:215b-10": "bar 'byung ba yan lag bcu gnyis pa'i sgo nas",
    "T16D4360:215b-11": "'jug ste / 'khor ba'i nyes dmigs rga shi mthong nas ci las byung zhes brtags nas /",
    "T16D4360:215b-12": "de'i rgyu skye ba yin par rig la /",
    "T16D4360:215b-13": "de bzhin du brtsad na gong nas gong du ma rig pa la thug gi bar du /",
    "T16D4360:215b-14": "rgyu dang 'bras bu'i tshul du rtogs nas rten cing 'brel bar 'byung tsam du zad de /",
    "T16D4360:215b-15": "bdag gam bdag gi zhes bya ba med pas gang zag la bdag med par mthong zhing /",
    "T16D4360:215b-16": "snga phyi cha shas kyis bshig na yod par mi 'grub ste /",
    "T16D4360:215b-17": "mthun par skyon du 'gyur bas /",
    "T16D4360:215b-18": "yul med la sems yod par mi rung ste /",
    "T16D4360:215b-19": "de gnyis ni gyi na tha snyad btags par zad kyi /",
    "T16D4360:215b-20": "dngos su ni de lta ma yin te /",
    "T16D4360:215b-21": "bcom ldan 'das kyis kyang /",
    "T16D4360:215b-22": "phyi'i rten cing 'brel bar 'byung ba dang /",
    "T16D4360:215b-23": "nang gi rten cing 'brel bar 'byung ba phye ste",
    "T16D4360:215b-24": "gsungs pas sems dang yul gnyi ga don dam par",
    "T16D4360:215b-25": "yod par mngon no //",
    "T16D4360:215b-26": "mdo dag las /",
    "T16D4360:215b-27": "yul med kyi sems nyid yul du snang ngo zhes",
    "T16D4360:215b-28": "'byung ba ni yul rnam pa thams cad du dgag",
    "T16D4360:215b-29": "pa ma yin gyi dngos po mi rtag pa dang",
    "T16D4360:215b-30": "/ rdul mang po 'dus pa la 'khrul pa'i rtog pas brtags pa dang /",
    "T16D4360:215b-31": "ril bor 'dzin pa bzlog pa'i gnyen por gsungs pa yin no zhes 'chad do //",
    "T16D4360:215b-32": "rnam par shes pa tsam du smra ba ni gzugs",
    "T16D4360:215b-33": "la sogs pa phyi rol gyi don med kyi rnam",
    "T16D4360:215b-34": "par shes pa nyid de ltar snang du zad de",
    "T16D4360:215b-35": "/ 'jig rten na grags pa dang /",
    "T16D4360:215b-36": "bstan bcos las 'byung ba'i bdag tu brjod pa sna tshogs dang /",
    "T16D4360:215b-37": "chos sna tshogs nye bar 'dogs pa 'byung ba ni rnam par shes pa gyur pa yin te /",
    "T16D4360:215b-38": "de dag dngos su yod pa la 'dogs pa ma yin gyi /",
    "T16D4360:215b-39": "thog ma med pa'i dus nas bdag la sogs pa dang /",
    "T16D4360:215b-40": "gzugs la sogs pa chos su rnam par rtog pa'i",
    "T16D4360:215b-41": "bag chags kun gzhi rnam par shes pa la yod",
    "T16D4360:216a-0": "@216a * // par bltas pas /",
    "T16D4360:216a-1": "kun gzhi'i rnam par shes pa de las bdag dang",
    "T16D4360:216a-2": "chos su snang ngo snyam du rnam par rtog pa",
    "T16D4360:216a-3": "'byung bas yul med do //",
    "T16D4360:216a-4": "ji ltar zhe na /",
    "T16D4360:216a-5": "dngos po gong bur snang ba ni rdul phra mo 'dus pa yin la /",
    "T16D4360:216a-6": "gong bur rtsom pa'i rdul phra mo ni phyogs drug gi cha yod pas /",
    "T16D4360:216a-7": "rdul phra mor 'grub pa'i phyir yul med par mngon te /",
    "T16D4360:216a-8": "dper na rab rib can gyis nam mkha' la skra shad 'dzings pa la sogs pa mthong bzhin no //",
    "T16D4360:216a-9": "sa bcu pa'i mdo las kyang kye rgyal ba'i sras khams gsum 'di ni sems tsam mo zhes 'byung /",
    "T16D4360:216a-10": "stug po bkod pa las kyang /",
    "T16D4360:216a-11": "sems ni rnam pa gnyis dngos su //",
    "T16D4360:216a-12": "gzung dang 'dzin par snang ba ste /",
    "T16D4360:216a-13": "bum pa snam bu la sogs pa'i //",
    "T16D4360:216a-14": "yul ni gang yang yod ma yin //",
    "T16D4360:216a-15": "zhes gsungs /",
    "T16D4360:216a-16": "lang kar gshegs pa las /",
    "T16D4360:216a-17": "phyi yi dngos po med par yang //",
    "T16D4360:216a-18": "sems ni rnam pa gnyis su snang //",
    "T16D4360:216a-19": "zhes bya ba la sogs pa 'byung bas /",
    "T16D4360:216a-20": "phyi'i don yod pa ma yin gyi rnam par shes pa nyid de ltar snang ngo //",
    "T16D4360:216a-21": "rnam par shes pa ni rten cing 'brel par 'byung ba ste /",
    "T16D4360:216a-22": "rgyun gyi rtag pa yin pas don dam par yang yod de /",
    "T16D4360:216a-23": "gnas gyur pa'i dus na yang gzung ba dang 'dzin",
    "T16D4360:216a-24": "pa dang las dben pa gnyis su med pa'i ye",
    "T16D4360:216a-25": "shes phyin ci ma log par yongs su grub pa",
    "T16D4360:216a-26": "yod do zhes 'chad do //",
    "T16D4360:216a-27": "dbu ma rnam gnyis kyi tshul ji lta bu zhe na /",
    "T16D4360:216a-28": "sngon gyi dbu ma'i mkhan po a' ts'arya n'a g'a rdzu na dang /",
    "T16D4360:216a-29": "a'arya de was dbu ma'i bstan bcos mdzad par zad de /",
    "T16D4360:216a-30": "rnam pa gnyis su phye ba yang med /",
    "T16D4360:216a-31": "de'i 'og tu a'a ts'arya aa sam ga dang /",
    "T16D4360:216a-32": "ba su ban dhus rnam par shes pa tsam du smra ba'i bstan bcos mdzad de /",
    "T16D4360:216a-33": "phyi rol gyi yul med kyi rnam par shes pa nyid yul du snang bar bsgrubs shing /",
    "T16D4360:216a-34": "rnam par shes pa dag pa gnyis su med pa",
    "T16D4360:216a-35": "ni don dam par yang yod par bshad pa la",
    "T16D4360:216a-36": "phyis dbu ma'i mkhan po bha bya zhes bya ba",
    "T16D4360:216a-37": "a'a ts'arya n'a g'a rdzu na'i lus kyi man ngag",
    "T16D4360:216a-38": "yod pas dngos grub brnyes pa zhig bzhugs pas /",
    "T16D4360:216a-39": "rnam par shes pa tsam du smra ba sun phyung ste /",
    "T16D4360:216a-40": "theg pa chung ngu ba phyi rol gyi don yod",
    "T16D4360:216a-41": "par smra ba ni phyi rol gyi don bzhi zhes",
    "T16D4360:216a-42": "bya ba ni 'byung ba chen po bzhi dang /",
    "T16D4360:216a-43": "de las gyur pa'i gzugs la sogs pa yin te /",
    "T16D4360:216b-0": "de dag ni mngon sum gyi tshad @216b mas kyang yod par grub la /",
    "T16D4360:216b-1": "phung po lnga las kyang gzugs kyi phung po dang /",
    "T16D4360:216b-2": "khams dang /",
    "T16D4360:216b-3": "skye mched las kyang dbang po gzugs can dang /",
    "T16D4360:216b-4": "de dag gi yul rnams ni 'byung ba chen po bzhi dang /",
    "T16D4360:216b-5": "de las gyur pa yin te /",
    "T16D4360:216b-6": "bcom ldan 'das kyis kyang phung po dang /",
    "T16D4360:216b-7": "khams dang /",
    "T16D4360:216b-8": "skye mched yod do zhes gsungs shing /",
    "T16D4360:216b-9": "'byung ba chen po la sogs pa'i rang dang ma rig pa ni dgag tu rung la /",
    "T16D4360:216b-10": "de 'gags na rga shi'i bar du 'gags par mthong /",
    "T16D4360:216b-11": "rten cing 'brel par 'byung ba lugs dang mthun pa dang /",
    "T16D4360:216b-12": "lugs dang mi mthun pa kun nas nyon mongs pa dang /",
    "T16D4360:216b-13": "rnam par byang ba'i phyogs rtogs pas /",
    "T16D4360:216b-14": "'khor ba'i sdug bsngal gyis skyo zhing yid byung ste",
    "T16D4360:216b-15": "rnam par byang ba la mngon sum du phyogs nas",
    "T16D4360:216b-16": "/ bdag 'ba' zhig byang chub pa dang /",
    "T16D4360:216b-17": "mya ngan las 'das par bya ba'i phyir pha rol",
    "T16D4360:216b-18": "tu phyin pa la sogs pa dge ba spyod cing",
    "T16D4360:216b-19": "snying rje chung ste /",
    "T16D4360:216b-20": "sems can mang po'i don mi byed par rang sangs rgyas kyi theg pa zhes bya'o //",
    "T16D4360:216b-21": "rang sangs rgyas ni 'phags pa bhi bha sha na lung bstan pa'i mdo las /",
    "T16D4360:216b-22": "rten cing 'brel par 'byung ba zab mo mthong ba dang /",
    "T16D4360:216b-23": "chos kyi dbyings mtha' dang dbus med pa rtogs so",
    "T16D4360:216b-24": "zhes gsungs pa dang bo a'a ts'arya'i t'i ka las",
    "T16D4360:216b-25": "gzugs kyi phung po la chos la bdag med par",
    "T16D4360:216b-26": "rtogs so zhes 'byung ba dang /",
    "T16D4360:216b-27": "mngon par rtogs pa thob pa'i dus na yang slob",
    "T16D4360:216b-28": "dpon la mi ltos par bdag nyid kyis chos nyid",
    "T16D4360:216b-29": "rtogs par nus te /",
    "T16D4360:216b-30": "dbang po rno ba nyan thos las khyad par du 'phags so //",
    "T16D4360:216b-31": "theg pa chen po ni don dam par dngos po thams cad rang bzhin med par rig cing /",
    "T16D4360:216b-32": "'khor ba dang mya ngan las 'das pa gnyis su med par rtogs pa dang /",
    "T16D4360:216b-33": "kun rdzob tu dngos po sgyu ma tsam du dmigs pas /",
    "T16D4360:216b-34": "shes rab dang snying rje chen po dang ldan te /",
    "T16D4360:216b-35": "'khor ba yang mi spong /",
    "T16D4360:216b-36": "mya ngan las 'das pa yang mi len par sems",
    "T16D4360:216b-37": "can tham cad kyi don du pha rol tu phyin",
    "T16D4360:216b-38": "pa bcu la spyod cing /",
    "T16D4360:216b-39": "bdag dang /",
    "T16D4360:216b-40": "gzhan gyi don phun sum tshogs par bsgrub pa ste /",
    "T16D4360:216b-41": "mdor na byang chub sems dpa'i sa bcu 'bras bu",
    "T16D4360:216b-42": "sangs rgyas kyi sa dang bcas pa ni theg pa",
    "T16D4360:216b-43": "chen po zhes bya'o //",
    "T16D4360:216b-44": "chen po ni nyan thos dang rang sangs rgyas kyi theg pa las /",
    "T16D4360:217a-0": "@217a * // chen po rnam pa bdun gyis khyad par du 'phags pa ste /",
    "T16D4360:217a-1": "chen po rnam pa bdun ni dmigs pa dang /",
    "T16D4360:217a-2": "bsgrub pa dang /",
    "T16D4360:217a-3": "ye shes dang /",
    "T16D4360:217a-4": "brtson 'grus dang /",
    "T16D4360:217a-5": "thabs dang /",
    "T16D4360:217a-6": "yang dag par 'grub pa dang /",
    "T16D4360:217a-7": "las chen po'o //",
    "T16D4360:217a-8": "de la dmigs pa chen po ni shes rab kyi pha rol tu phyin pa 'bum dang /",
    "T16D4360:217a-9": "dkon mchog brtsegs pa chen po 'bum dang /",
    "T16D4360:217a-10": "'dus pa chen po 'bum la sogs pa theg pa chen po'i mdo sde mtha' yas pa /",
    "T16D4360:217a-11": "byang chub sems dpa'i lam bshad pa'i chos la dmigs pa'o //",
    "T16D4360:217a-12": "bsgrub pa chen po ni bdag dang gzhan gyi don thams cad bsgrub pa'o //",
    "T16D4360:217a-13": "ye shes chen po ni gang zag dang chos la bdag med par rtogs pa'o //",
    "T16D4360:217a-14": "brtson 'grus chen po ni bskal pa chen po grangs",
    "T16D4360:217a-15": "med pa gsum du bya dka' ba rnam pa mang",
    "T16D4360:217a-16": "po la sbyor ba'o //",
    "T16D4360:217a-17": "thabs mkhas pa chen po ni 'khor ba dang mya",
    "T16D4360:217a-18": "ngan las 'das pa chen po la mi gnas pa'o",
    "T16D4360:217a-19": "; / yang dag par 'grub pa chen po ni stobs bcu dang /",
    "T16D4360:217a-20": "mi 'jigs pa bzhi dang /",
    "T16D4360:217a-21": "sangs rgyas kyi chos ma 'dres pa bco brgyad la",
    "T16D4360:217a-22": "sogs pa yon tan dpag tu med par 'grub po",
    "T16D4360:217a-23": "// las chen po ni 'khor ba ji srid pa",
    "T16D4360:217a-24": "de srid du sangs rgyas kyi phrin las thams cad",
    "T16D4360:217a-25": "bsgrub cing mdzad pa'o //",
    "T16D4360:217a-26": "theg pa gsum du yang gsungs la gcig ces kyang gsungs pa gang bden /",
    "T16D4360:217a-27": "ci las dgongs she na /",
    "T16D4360:217a-28": "'dul ba'i dbang gi phyir /",
    "T16D4360:217a-29": "mos pa'i rkyen tsam du dbang po'i rim pa dang sbyar nas theg pa gsum du bshad de /",
    "T16D4360:217a-30": "theg pa gnyis ni nyan thos dang rang sangs rgyas 'khor bas skyo zhing sdug bsngal mi bzod pas /",
    "T16D4360:217a-31": "de myur du zhi bar bya ba'i phyir rings thabs bsti ba'i gnas tsam du zad de /",
    "T16D4360:217a-32": "gtan du mya ngan las 'das pa'i gnas ma yin /",
    "T16D4360:217a-33": "'bras bu thob nas sangs rgyas kyi sku ste /",
    "T16D4360:217a-34": "chos la bdag med par rtogs par mdzad cing /",
    "T16D4360:217a-35": "byang chub kyi spyod pa la spyod du bcug nas /",
    "T16D4360:217a-36": "des bsgrubs nas bla na med pa'i byang chub tu mngon par rdzogs par 'tshang rgya ste /",
    "T16D4360:217a-37": "tha mar theg pa chen por 'du bas /",
    "T16D4360:217a-38": "lang kar gshegs pa'i mdo las /",
    "T16D4360:217a-39": "nyan thos zag pa med pa'i dbyings la gnas pa",
    "T16D4360:217b-0": "de bzhin gshegs pa'i @217b 'od zer gyis bskul te",
    "T16D4360:217b-1": "/ theg pa chen po la 'jug cing theg pa gcig tu bshad pa dang /",
    "T16D4360:217b-2": "dam pa'i chos padma dkar po'i mdo las /",
    "T16D4360:217b-3": "nyan thos mang po sangs rgyas su 'grub par lung bstan zhing //",
    "T16D4360:217b-4": "theg pa gcig tu bshad pa la sogs pa'i tshul",
    "T16D4360:217b-5": "gyis theg pa gsum du med de gcig tu zad",
    "T16D4360:217b-6": "do // mdo sde gzhan las rigs lnga dang sbyar te /",
    "T16D4360:217b-7": "theg pa gsum du bshad pa'i rigs lnga yang rigs",
    "T16D4360:217b-8": "yong gis de ltar nges te gtan du yod pa",
    "T16D4360:217b-9": "ni ma yin gyi /",
    "T16D4360:217b-10": "phrin las kyi dus la ltos te sngar phye bar zad do //",
    "T16D4360:217b-11": "mdo kha cig las zhi ba phyogs gcig pa'i nyan",
    "T16D4360:217b-12": "thos ni de bzhin gshegs pa mang pos bskul kyang",
    "T16D4360:217b-13": "'tshang rgya ba'i skal ba med do zhes 'byung ba",
    "T16D4360:217b-14": "dang / bden pa bzhi la nges pa rnyed nas /",
    "T16D4360:217b-15": "dgra bcom pa'i 'bras bu ma thob pa'i bar du bsgyur du mi rung ba la bya'o //",
    "T16D4360:217b-16": "mdo kha cig las dgra bcom pa ni sa bon tshig pa dang 'dra zhes 'byung ba dang /",
    "T16D4360:217b-17": "mching bu byi dor byas kyang rin po che bee d'uryar mi 'gyur ba'i dpes /",
    "T16D4360:217b-18": "nyan thos sangs rgyas su mi 'grub pa skad 'byung ba yang /",
    "T16D4360:217b-19": "thog ma nas theg pa chen po la 'jug par",
    "T16D4360:217b-20": "bya zhing don chung ngu nyid las su 'gyur pa",
    "T16D4360:217b-21": "theg pa dman pa la mi 'jug par dgag pa'i",
    "T16D4360:217b-22": "phyir smad pa yin no //",
    "T16D4360:217b-23": "tshul 'di ltar mi 'dod na ni 'phags pa ting",
    "T16D4360:217b-24": "nge 'dzin gyi rgyal po la sogs pa mdo sde",
    "T16D4360:217b-25": "mang po las sems cad thams cad ni de bzhin",
    "T16D4360:217b-26": "gshegs pa'i snying po can yin no zhes 'byung ba",
    "T16D4360:217b-27": "dang / sems can thams cad sangs rgyas su 'gyur te /",
    "T16D4360:217b-28": "snod ma yin pa gang yang med do zhes 'byung ba la sogs pa dang /",
    "T16D4360:217b-29": "'gal bar 'gyur ba nas /",
    "T16D4360:217b-30": "theg pa gnyis kyang tha mar theg pa chen por 'dus te /",
    "T16D4360:217b-31": "tha mar theg pa gcig tu 'du bar mngon no //",
    "T16D4360:217b-32": "ye shes bzhi ni me long lta bu'i ye shes dang /",
    "T16D4360:217b-33": "mnyam pa nyid kyi ye shes dang /",
    "T16D4360:217b-34": "so sor rtog pa'i ye shes dang /",
    "T16D4360:217b-35": "bya ba sgrub pa'i ye shes so //",
    "T16D4360:217b-36": "de la me long lta bu'i ye shes ni chos kyi dbyings rnam par dag pa dang /",
    "T16D4360:217b-37": "byams pa chen po dang /",
    "T16D4360:217b-38": "snying rje chen po dang ldan pa /",
    "T16D4360:217b-39": "sangs rgyas kyi mi gnas pa'i mya ngan las 'das",
    "T16D4360:217b-40": "pa la zhugs pa gzugs dang kha dog dang sku",
    "T16D4360:217b-41": "sna tshogs kun du ston pa'i gzhir gyur pa kun",
    "T16D4360:217b-42": "gzhi rnam par shes pa rnam par gnas gyur ba",
    "T16D4360:218a-0": "/ bsnyel ba me mnga' ba ma lus pa la dmigs @218a * //",
    "T16D4360:218a-1": "pa ;",
    "T16D4360:218a-2": "me long phyis pa'i nang du gzugs brnyan ci yang 'byung zhing snang ba bzhin du /",
    "T16D4360:218a-3": "de yang ye shes dang chos thams cad kyi gzugs brnyan 'byung ba'i gzhi yin pas /",
    "T16D4360:218a-4": "me long lta bu'i ye shes zhes bya'o //",
    "T16D4360:218a-5": "mnyam pa nyid kyi ye shes ni byang chub sems",
    "T16D4360:218a-6": "dpa'i sa dang po la chos thams cad ro gcig",
    "T16D4360:218a-7": "pa'i de bzhin gshegs pa nyid mngon par rtogs pa'i",
    "T16D4360:218a-8": "dus na / bdag dang gzhan du mi byed cing",
    "T16D4360:218a-9": "mnyam pa nyid du rtogs pa'i thob pa gang yin",
    "T16D4360:218a-10": "pa de nyid la dmigs shing gong nas gong du",
    "T16D4360:218a-11": "sbyangs pas nyon mongs pa can gyi yid gyur te",
    "T16D4360:218a-12": "dus na / / shel dang beed'urya la sogs pa'i kha dog gi sku ston pa'i rgyur gyur pa'o //",
    "T16D4360:218a-13": "so sor rtog pa'i ye shes ni yid kyi rnam par shes pa gnas gyur pas /",
    "T16D4360:218a-14": "gzugs dang /",
    "T16D4360:218a-15": "ting nge 'dzin dang /",
    "T16D4360:218a-16": "bsam gtan dang /",
    "T16D4360:218a-17": "snyoms par 'jug pa thams cad kyi gzhir gyur cing /",
    "T16D4360:218a-18": "shes bya thams cad la thogs pa med pa'i ye",
    "T16D4360:218a-19": "shes 'jug pas chos kyi char po 'bebs shing the",
    "T16D4360:218a-20": "tshom sna tshogs gcod pa dang mtshan ma med pa",
    "T16D4360:218a-21": "la dmigs pas rtog pa thams cad dang bral ba'o",
    "T16D4360:218a-22": "// bya ba sgrub pa'i ye shes ni mig la",
    "T16D4360:218a-23": "sogs pa'i dbang po lnga'i rnam par shes pa gnas",
    "T16D4360:218a-24": "// gyur pas / 'jig rten gyi khams thams cad",
    "T16D4360:218a-25": "du 'dul ba'i sems can gyi bsam pa dang mos",
    "T16D4360:218a-26": "pa ji lta ba bzhin du thabs sna tshogs dpag",
    "T16D4360:218a-27": "tu med pas yongs su smin par bya ba dang",
    "T16D4360:218a-28": "// gyur pas / / rnam par grol bar bya ba sgrub pa'i gzhir gyur pa'o //",
    "T16D4360:218a-29": "sku gsum ni chos kyi sku dang /",
    "T16D4360:218a-30": "longs spyod rdzogs pa'i sku dang /",
    "T16D4360:218a-31": "sbrul pa'i sku'o //",
    "T16D4360:218a-32": "de la chos kyi sku ni rnam par mi rtog",
    "T16D4360:218a-33": "pa'i ye shes kyi rang bzhin gzugs can ma yin",
    "T16D4360:218a-34": "pa / shes bya thams cad du khyab pa /",
    "T16D4360:218a-35": "sangs rgyas kyi che ba nyid ting nge 'dzin la",
    "T16D4360:218a-36": "sogs pa yon tan thams cad kyi 'byung gnas de",
    "T16D4360:218a-37": "bzhin nyid dang / kun gzhi rnam par shes pa rnam par dag pa la bya'o //",
    "T16D4360:218a-38": "de ltar ni ci mngon zhe na /",
    "T16D4360:218a-39": "'phags pa gser 'od dam pa'i mdo las sgrib pa thams cad dang bral zhing /",
    "T16D4360:218a-40": "dge ba'i chos thams cad rdzogs pa'i phyir /",
    "T16D4360:218a-41": "de kho na nyid dang yang dag pa'i ye shes ni chos kyi sku zhes gsungs so //",
    "T16D4360:218a-42": "'phags pa sangs rgyas kyi sa'i t'i ka las kyang chos kyi dbyings rnam par dag pa dang /",
    "T16D4360:218b-0": "me long lta @218b bu'i ye shes ni chos kyi sku'o zhes bshad de /",
    "T16D4360:218b-1": "chos kyi dbyings rnam par dag pa ni chos rnams",
    "T16D4360:218b-2": "kyi de bzhin nyid dri ma med pa yin la",
    "T16D4360:218b-3": "/ me long lta bu'i ye shes de ni de",
    "T16D4360:218b-4": "bzhin nyid la dmigs pa rnam par mi rtog pa",
    "T16D4360:218b-5": "yin pas 'di gnyis ni chos kyi sku'o //",
    "T16D4360:218b-6": "tha snyad du tha dad pa skad du bya yang /",
    "T16D4360:218b-7": "dngos su ni mi dmigs par bya ba dang /",
    "T16D4360:218b-8": "dmigs par byed par dbyer med de de skad du",
    "T16D4360:218b-9": "dbus dang mtha' rnam par 'byed pa'i t'i ka dang",
    "T16D4360:218b-10": "/ mdo sde rgyan gyi t'i ka las kyang bshad do //",
    "T16D4360:218b-11": "sku de ting nge 'dzin la sogs pa dang ldan par ni 'phags pa gser 'od dam pa dang /",
    "T16D4360:218b-12": "sangs rgyas kyi sa'i mdo las rgyas par bshad do //",
    "T16D4360:218b-13": "mdo sde rgyan las me long lta bu'i ye shes",
    "T16D4360:218b-14": "de longs spyod rdzogs pa'i sangs rgyas kyang de yin",
    "T16D4360:218b-15": "no zhes 'byung ba ni de'i rgyur gyur pa tsam",
    "T16D4360:218b-16": "la bya ste / de nyid las ye shes thams",
    "T16D4360:218b-17": "cad kyi 'byung gnas yin no zhes kyang bshad la",
    "T16D4360:218b-18": "la bya ste / / de'i t'i ka las de'i rgyur gyur pa'i phyir ro zhes bshad do //",
    "T16D4360:218b-19": "'phags pa gser 'od dam pa'i mdo las kyang kun",
    "T16D4360:218b-20": "gzhi'i rnam par shes pa gnas gyur pa ni chos",
    "T16D4360:218b-21": "kyi sku zhes gsungs so //",
    "T16D4360:218b-22": "'phags pa dung phreng gi mdo las kyang /",
    "T16D4360:218b-23": "de bzhin gshegs pa'i snying po gsal bar ma gyur ba'i tshe ni kun gzhi zhes bya'o //",
    "T16D4360:218b-24": "gsal bar gyur pa de'i tshe ni chos sku zhes bya'o zhes gsungs so //",
    "T16D4360:218b-25": "'phags pa dgongs pa nges par 'grel ba'i mdo las",
    "T16D4360:218b-26": "kyang de bzhin gshegs pa rnams kyi chos kyi sku'i",
    "T16D4360:218b-27": "mtshan nyid ni sa bcu dang pha rol tu phyin",
    "T16D4360:218b-28": "pa bcu shin tu bsgoms pa'i nges par 'byung bas",
    "T16D4360:218b-29": "/ gnas gyur pa yang dag par grub pa'o zhes gsungs te /",
    "T16D4360:218b-30": "kun gzhi rnam par shes pa gnas gyur pa la bya'o //",
    "T16D4360:218b-31": "don bsdus pa zhes bya ba'i bstan bcos las kyang chos sku zhes bya ba la /",
    "T16D4360:218b-32": "chos ni thog ma med pa nas rigs su gyur",
    "T16D4360:218b-33": "pa de bzhin gshegs pa'i snying po la bya ste",
    "T16D4360:218b-34": "/ sems can thams cad kyi rang bzhin no //",
    "T16D4360:218b-35": "de ni yang dag pa ma yin pas bsgribs pas dri ma can du gyur te /",
    "T16D4360:218b-36": "gang gi tshe sbyor ba sngon du btang nas 'khrul",
    "T16D4360:218b-37": "pa dang bral ba de'i tshe rang bzhin du 'gyur",
    "T16D4360:218b-38": "ro // rang bzhin du gyur pa de ni chos kyi sku zhes bshad do //",
    "T16D4360:218b-39": "longs spyod rdzogs pa'i sku ni byang chub sems dpa'i",
    "T16D4360:218b-40": "'khor gyi dkyil 'khor na chos kyi longs spyod chen",
    "T16D4360:219a-0": "po ma lus par @219a * //",
    "T16D4360:219a-1": "myong ba mdzad pa rnam par snang mdzad la sogs pa'i sku ste /",
    "T16D4360:219a-2": "mtshan dang dpe byang bzang po thams cad dang ldan pa'o //",
    "T16D4360:219a-3": "'phags pa sangs rgyas kyi sa'i t'i ka las /",
    "T16D4360:219a-4": "mnyam pa nyid kyi ye shes dang so sor rtog pa'i ye shes su bshad do //",
    "T16D4360:219a-5": "de yang rung bar ci mngon zhe na ;",
    "T16D4360:219a-6": "'phags pa gser 'od dam pa'i mdo las nyon mongs",
    "T16D4360:219a-7": "pa can gyi yid gnas gyur pa ni longs spyod",
    "T16D4360:219a-8": "rdzogs pa'i sku zhes gsungs te /",
    "T16D4360:219a-9": "de mnyam pa nyid kyi ye shes yon no //",
    "T16D4360:219a-10": "'phags pa sangs rgyas kye sa las kyang /",
    "T16D4360:219a-11": "de bzhin gshegs pa rnams kyi so sor rtog pa'i ye shes la /",
    "T16D4360:219a-12": "sangs rgyas dang byang chub sems dpa'i mthu dang ldan",
    "T16D4360:219a-13": "pa'i chos rgya chen po ston pa dag snang ngo",
    "T16D4360:219a-14": "zhes gsungs so // 'phags pa rdo rje ri rab",
    "T16D4360:219a-15": "kyi zom las kyang longs spyod rdzogs pa'i sku ni",
    "T16D4360:219a-16": "bsod nams chen po'i rgyu mthun pa zhes gsungs pas",
    "T16D4360:219a-17": "zhes gsungs so // / de ni ye shes gnyis dang ldan pa'i gzugs kyi sku'o ;",
    "T16D4360:219a-18": "/ sprul pa'i sku ni sh'akya thub pa'i sku la",
    "T16D4360:219a-19": "sogs pa sprul pa gang gis sems can rnams kyi",
    "T16D4360:219a-20": "don mdzad pa ste /",
    "T16D4360:219a-21": "de ni bya ba sgrub pa'i ye shes so //",
    "T16D4360:219a-22": "de ci mngon zhe na /",
    "T16D4360:219a-23": "'phags pa gser 'od dam pa'i mdo las kyang 'jug",
    "T16D4360:219a-24": "pa'i rnam par shes pa gnas gyur pa ni sprul",
    "T16D4360:219a-25": "pa'i sku'o zhes gsungs la ;",
    "T16D4360:219a-26": "'phags pa sangs rgyas kyi sa'i t'i ka las kyang",
    "T16D4360:219a-27": "bya ba sgrub pa'i ye shes ni sprul pa'i sku",
    "T16D4360:219a-28": "yin no zhes bshad do //",
    "T16D4360:219a-29": "'phags pa sangs rgyas kyi sa'i mdo las kyang bya",
    "T16D4360:219a-30": "ba sgrub pa'i ye shes ni lus sprul pa'i las",
    "T16D4360:219a-31": "byung ba des de bzhin gshegs pa rnams sems can",
    "T16D4360:219a-32": "las dang bzo'i gnas thams cad kyis rgyags dregs pa",
    "T16D4360:219a-33": "rnams la / las dang bzo'i gnas thams cad nye bar bstan te /",
    "T16D4360:219a-34": "zil gyis mnan nas thabs mkhas pa des kyang bstan pa la 'dzud de /",
    "T16D4360:219a-35": "de yongs su smin par byed rnam par grol bar",
    "T16D4360:219a-36": "byed do zhes sku dang gsung dang thugs kyi sprul",
    "T16D4360:219a-37": "pa rgya cher bka' stsal to ;",
    "T16D4360:219a-38": "/ de la sku sprul pa ni rnam pa gsum ste /",
    "T16D4360:219a-39": "bdag gi lus dang 'brel pa dang /",
    "T16D4360:219a-40": "gzhan gyi lus dang 'brel pa dang /",
    "T16D4360:219a-41": "ma 'brel pa'o //",
    "T16D4360:219a-42": "de la bdag gi lus dang 'brel pa ni bdag",
    "T16D4360:219a-43": "nyid 'khor los sgyur ba la sogs pa'i gzugs kun",
    "T16D4360:219a-44": "du ston pa'o // gzhan gyi lus dang 'brel ba",
    "T16D4360:219b-0": "ni @219b bdud la sogs pa sangs rgyas la sogs",
    "T16D4360:219b-1": "pa'i gzugs kun du ston pa'o //",
    "T16D4360:219b-2": "ma 'brel pa ni sa la sogs pa rin po che sna bdun du kun du ston pa dang /",
    "T16D4360:219b-3": "sangs rgyas kyi sku gzugs dpag tu med pa kun du ston pa la sogs pa'o //",
    "T16D4360:219b-4": "gsung sprul ba yang rnam pa gsum ste /",
    "T16D4360:219b-5": "bdag gi lus dang 'brel ba ni tshangs pa'i dbyangs",
    "T16D4360:219b-6": "kyis 'jig rten gyi khams mtha' yas pa go bar",
    "T16D4360:219b-7": "mdzad pa'o // gzhan gyi lus dang 'brel na ni gang gis nyan thos la sogs pa yang /",
    "T16D4360:219b-8": "sangs rgyas kyi gsung gis theg pa chen po'i chos ston pa'o //",
    "T16D4360:219b-9": "ma 'brel ba ni nam mkha' la sogs pa la",
    "T16D4360:219b-10": "chos bstan pa'i sgra 'byung zhes bya ba la sogs",
    "T16D4360:219b-11": "pa'o // thugs sprul pa ni bdag dang gzhan gnyis te /",
    "T16D4360:219b-12": "bdag chos thams cad thugs su chud pa dang /",
    "T16D4360:219b-13": "gzhan sems de bzhin du bsgyur ba ste /",
    "T16D4360:219b-14": "des na shes rab chud du dag kyang chos zab mo khong du chud pa dang /",
    "T16D4360:219b-15": "dran pa nyams pa yang dran pa thob ces bya",
    "T16D4360:219b-16": "ba la sogs pa dang sbyar ro zhes bshad do",
    "T16D4360:219b-17": "// sku gnyis la rtog pa mnga' 'am mi mnga'",
    "T16D4360:219b-18": "zhe na de gnyis te chos kyi sku rnam par",
    "T16D4360:219b-19": "rtog pa mi mnga' ba las byung bas rtog pa",
    "T16D4360:219b-20": "// mi mnga'o // de ltar ci mngon zhe na /",
    "T16D4360:219b-21": "'phags pa gser 'od dam pa'i mdo las kyang rtog",
    "T16D4360:219b-22": "pa yod pa 'dra mod kyi de bzhin nyid la",
    "T16D4360:219b-23": "ni rtog pa med do //",
    "T16D4360:219b-24": "gsum du bgrang ba yod mod kyi dngos po ni gsum du med do zhes gsungs so //",
    "T16D4360:219b-25": "mdo sde du ma las kyang de bzhin gshegs pa",
    "T16D4360:219b-26": "ni rtag tu mnyam par gzhag pa'o zhes bka' stsal",
    "T16D4360:219b-27": "to // de bzhin gshegs pa la dag pa 'jig",
    "T16D4360:219b-28": "rten pa'i ye shes mnga' 'am mi mnga' thams cad",
    "T16D4360:219b-29": "mkhyen pas dngos po rnams kyi rang gi mtshan nyid",
    "T16D4360:219b-30": "to // mkhyen tam / spyi'i mtshan nyid mkhyen /",
    "T16D4360:219b-31": "rtog pa dang bcas pas mkhyen tam /",
    "T16D4360:219b-32": "rnam par mi rtog par mkhyen zhe na /",
    "T16D4360:219b-33": "rnam par mi rtog bzhin du rang dang spyi'i mtshan nyid thams cad mkhyen te /",
    "T16D4360:219b-34": "sngon byang chub sems dpa' mdzad cing sgrib pa ma byang /",
    "T16D4360:219b-35": "lhun gyis ma grub /",
    "T16D4360:219b-36": "dbang bsam gyis mi khyab pa ma brnyes pa'i tshe /",
    "T16D4360:219b-37": "mnyam par gzhag pa'i dus na ni rnam par mi",
    "T16D4360:219b-38": "rtog pa'i ye shes kyis dngos po thams cad kyi",
    "T16D4360:219b-39": "spyi'i mtshan nyid stong pa nyid du gzigs la /",
    "T16D4360:219b-40": "de las bzhings nas rjes las thob pa dag pa",
    "T16D4360:220a-0": "'jig rten pa'i ye shes kyis sgyu ma @220a *",
    "T16D4360:220a-1": "// tsam du rang gi mtshan nyid mkhyen pa de",
    "T16D4360:220a-2": "gong nas gong du sbyangs pas rtog pa bsal te",
    "T16D4360:220a-3": "sgrib pa byang ba'i 'bras bu sangs rgyas kyi sa",
    "T16D4360:220a-4": "la lhun gyis te mnyam par 'jog pa dang /",
    "T16D4360:220a-5": "bzhengs pa mi mnga' bar shes bya ji snyed pa",
    "T16D4360:220a-6": "de thams cad dus gcig tu mngon du gyur te",
    "T16D4360:220a-7": "/ rnam par rtog pa mi mnga' bas rang gi",
    "T16D4360:220a-8": "mtshan nyid sgyu ma tsam du mkhyen kyang dngos por",
    "T16D4360:220a-9": "/ mi dmigs / mtshan mar mi 'dzin pa'i phyir /",
    "T16D4360:220a-10": "gzung ba dang 'dzin pa'i skyon du 'gyur ba yang med de /",
    "T16D4360:220a-11": "sangs rgyas phal po che'i mdo las kyang /",
    "T16D4360:220a-12": "sangs rgyas bcom ldan 'das rnams kyi dgongs pa ni chags pa mi mnga' ste /",
    "T16D4360:220a-13": "bskal pa bye ba khrag khrig brgya stong brjod du",
    "T16D4360:220a-14": "med pa'i yang brjod du med par yongs su sbyangs",
    "T16D4360:220a-15": "pa'o // 'jig rten gyi khams thams cad ma lus par yul du gyur pa'o //",
    "T16D4360:220a-16": "chos kyi dbyings ma lus pa thams cad yul du gyur ba'o //",
    "T16D4360:220a-17": "dus gsum thams cad la dgongs pa gcig gis chags",
    "T16D4360:220a-18": "pa med par mkhyen zhing thugs su chud pa'i yul",
    "T16D4360:220a-19": "dang ldan pa'o zhes bya ba la sogs pa rgya",
    "T16D4360:220a-20": "cher gsungs so // 'phags pa chos thams cad yang dag par sdud pa'i mdo las kyang /",
    "T16D4360:220a-21": "dper na sgyu ma'i mkhan po zhig / sprul pa thar bar bya phyir brtson //",
    "T16D4360:220a-22": "des ni snga nas de shes pas //",
    "T16D4360:220a-23": "sprul pa de la chags pa med //",
    "T16D4360:220a-24": "srid gsum sprul pa 'dra ba ni //",
    "T16D4360:220a-25": "rdzogs pa'i byang chub mkhas pas shes //",
    "T16D4360:220a-26": "'gro ba'i ched du go ba gos te //",
    "T16D4360:220a-27": "'gro ba de dag snga nas shes //",
    "T16D4360:220a-28": "zhes gsungs so //",
    "T16D4360:220a-29": "de bas na sangs rgyas kyi sa la dag pa",
    "T16D4360:220a-30": "'jig rten pa'i ye shes mnga' bar mi 'gyur ro",
    "T16D4360:220a-31": "// de ltar rnam par mi rtog pa las /",
    "T16D4360:220a-32": "sku dang gsung dang thugs sprul pa ji ltar 'byung zhe na /",
    "T16D4360:220a-33": "sngon thugs rje chen po'i dbang gis sems can ma",
    "T16D4360:220a-34": "lus pa'i don mdzad par thugs dam bcas shing smon",
    "T16D4360:220a-35": "lam chen po btab nas /",
    "T16D4360:220a-36": "thabs dang shes rab bsgoms pa mthar phyir te/ chos",
    "T16D4360:220a-37": "kyi sku rnam par dag pa lhun gyis grub nas",
    "T16D4360:220a-38": "/ dbang dang thing nge 'dzin dang mthu dang byin",
    "T16D4360:220a-39": "gyi rlabs dang shugs bsam gyis mi khyab pa brnyes",
    "T16D4360:220a-40": "/ pas / sprul pa thams cad kyang rnam par",
    "T16D4360:220a-41": "rtog pa mi mnga' bar gdul bya yid bzhin du",
    "T16D4360:220a-42": "lhun gyis grub par 'byung ste /",
    "T16D4360:220b-0": "dper na @220b yid bzhin gyi nor bu rin po che dang /",
    "T16D4360:220b-1": "dpag bsam gyi shing ni 'di dang 'di dbyung zhing",
    "T16D4360:220b-2": "sems can la phan gdags so snyam du mi sems",
    "T16D4360:220b-3": "mod kyi / 'on kyang mthu chen po dang ldan",
    "T16D4360:220b-4": "pa de las sems can skal ba can gyi bsam",
    "T16D4360:220b-5": "pa dang mthun par ci 'dod 'byung ba zhing phan",
    "T16D4360:220b-6": "mod kyi / 'dogs so // de bzhin du de bzhin gshegs pa yang 'di ltar sprul lo //",
    "T16D4360:220b-7": "'di skad bshad do //",
    "T16D4360:220b-8": "'di lta bur bcos so //",
    "T16D4360:220b-9": "'di ltar pan 'dogs so snyam du mi dgongs mod kyi /",
    "T16D4360:220b-10": "chos sku dbang dang mthu chen po la sogs pa",
    "T16D4360:220b-11": "bsam gyis mi khyab pa dang ldan pa de las",
    "T16D4360:220b-12": "/ sems can skal pa ci yod pa dang mthun par sku mthong ba dang /",
    "T16D4360:220b-13": "gsung thos pa dang /",
    "T16D4360:220b-14": "dran pa rnyed par 'gyur ba la sogs pa'i sku",
    "T16D4360:220b-15": "sprul pa sna tshogs yid bzhin du 'byung zhing phan",
    "T16D4360:220b-16": "'dogs so // 'phags pa dgongs pa nges par 'grel ba'i mdo las gsungs pa /",
    "T16D4360:220b-17": "bcom ldan 'das de bzhin gshegs pa rnams kyi chos",
    "T16D4360:220b-18": "kyi sku mngon par 'du byed pa dang bral na",
    "T16D4360:220b-19": "/ ji ltar mngon par 'du byed pa ma mchis par sems 'byung bar 'gyur /",
    "T16D4360:220b-20": "'jam dpal sngon thabs dang shes rab bsgoms pa'i mngon par 'du byed pa'i phyir ro //",
    "T16D4360:220b-21": "'jam dpal 'di lta ste dper na sems med par gnyis kyis log pa'i tshe /",
    "T16D4360:220b-22": "phyir sad par mngon par 'du bya ba med kyang /",
    "T16D4360:220b-23": "sngon gyi mngon par 'du byed kyi dbang gis sad par 'gyur ba'ang yod do //",
    "T16D4360:220b-24": "'gog pa la snyoms par 'jug pa yang ldang bar mngon par 'du byed pa med mod kyi /",
    "T16D4360:220b-25": "sngon gyi 'du byed kyi dbang gis ldang ba yang yod do //",
    "T16D4360:220b-26": "de bzhin du de bzhin gshegs pa'i sems 'byung ba",
    "T16D4360:220b-27": "yang sngon gyi thabs dang shes rab bsgoms pa'i mngon",
    "T16D4360:220b-28": "par 'du byed pa las shes par bya'o zhes gsungs",
    "T16D4360:220b-29": "so // 'phags pa gser 'od dam pa'i mdo las kyang /",
    "T16D4360:220b-30": "rigs kyi bu dper na nyi ma dang zla ba la yang rnam par rtog pa med /",
    "T16D4360:220b-31": "chu dang me long la yang rnam par rtog pa med /",
    "T16D4360:220b-32": "'od snang ba la yang rnam par rtog pa med mod kyi /",
    "T16D4360:220b-33": "gsum 'dus pa las gzugs brnyan 'byung ngo //",
    "T16D4360:220b-34": "de bzhin du yang dag pa'i mtha' dang /",
    "T16D4360:220b-35": "yang dag pa'i ye shes la yang rnam par rtog pa med mod kyi /",
    "T16D4360:220b-36": "smon lam gyi dbang dang sems can gyi mthu las /",
    "T16D4360:221a-0": "@221a * // longs spyod rdzogs pa'i sku dang sprul pa'i sku 'byung po zhes gsungs so //",
    "T16D4360:221a-1": "de skad du 'phags pa de bzhin gshegs pa'i gsang ba bstan pa'i mdo las kyang /",
    "T16D4360:221a-2": "de bzhin gshegs pa'i ye shes kyi rgyun rnams ni",
    "T16D4360:221a-3": "bsgribs pa mi mnga' zhing lhun gyis grub la mngon",
    "T16D4360:221a-4": "par 'du mdzad pa mi mnga' bar gnas so //",
    "T16D4360:221a-5": "sems can gyi spyod pa thams cad la yang gzigs so //",
    "T16D4360:221a-6": "sems can thams cad kyi kun nas nyon mongs pa dang /",
    "T16D4360:221a-7": "rnam par byang ba yang rab tu mkhyen to //",
    "T16D4360:221a-8": "de'i stobs bcu dang /",
    "T16D4360:221a-9": "mi 'jigs pa bzhi dang /",
    "T16D4360:221a-10": "sangs rgyas kyi chos ma 'dres pa bco brgyad mkhyen pa yang bsnyel ba mi mnga' ste /",
    "T16D4360:221a-11": "de bzhin gshegs pa'i chos de dag ni lhun gyis",
    "T16D4360:221a-12": "grub cing bsgribs pa mi mnga' bar mngon par 'du",
    "T16D4360:221a-13": "mdzad pa mi mnga' bar 'jug go //",
    "T16D4360:221a-14": "de bzhin gshegs pa ni sems dang yid dang rnam par shes pa dang yang bral la /",
    "T16D4360:221a-15": "ting nge 'dzin gyi gnas kyang mi 'dor ro ;",
    "T16D4360:221a-16": "/ sangs rgyas kyi mdzad pa thams cad kyang mdzad la /",
    "T16D4360:221a-17": "de'i chos thams cad la chags pa mi mnga' ba'i ye shes kyi gang du yang mi chags so //",
    "T16D4360:221a-18": "zhi ba'i blo gros 'di lta ste /",
    "T16D4360:221a-19": "dper na de bzhin gshegs pas sprul pa'i de bzhin",
    "T16D4360:221a-20": "gshegs pa gnyis pa gang yin pa de la ni",
    "T16D4360:221a-21": "sems kyang mi mnga' ;",
    "T16D4360:221a-22": "yid kyang mi mnga'/",
    "T16D4360:221a-23": "rnam par shes pa yang mi mnga'/",
    "T16D4360:221a-24": "sku'i 'du byed kyang mi mnga'/",
    "T16D4360:221a-25": "gsung gi 'du byed kyang mi mnga'/",
    "T16D4360:221a-26": "thugs kyi 'du byed kyang mi mnga' mod kyi /",
    "T16D4360:221a-27": "'di lta ste /",
    "T16D4360:221a-28": "sangs rgyas kyi mthu nyid kyis sangs rgyas kyi mdzad pa thams cad kyang mdzad do //",
    "T16D4360:221a-29": "de yang lhun gyis grub cing /",
    "T16D4360:221a-30": "bsgribs pa mi mnga' la /",
    "T16D4360:221a-31": "mngon par 'du mdzad pa mi mnga' bas mdzad do //",
    "T16D4360:221a-32": "zhi ba'i blo gros de bzhin du /",
    "T16D4360:221a-33": "de bzhin gshegs pa yang sprul pa dang mtshungs par mnyam mo //",
    "T16D4360:221a-34": "sprul pa'i chos nyid kyis rnam par mi rtog go //",
    "T16D4360:221a-35": "de la sku'i rtsom pa dang /",
    "T16D4360:221a-36": "gsung gi rtsom pa dang /",
    "T16D4360:221a-37": "thugs kyi rtsom pa yang mi snang la /",
    "T16D4360:221a-38": "sangs rgyas kyi mdzad pa thams cad kyang mdzad de /",
    "T16D4360:221a-39": "de yang lhun gyis grub cing bsgribs pa mi mnga' la /",
    "T16D4360:221a-40": "mngon par 'du mdzad pa mi mnga' bas mdzad do //",
    "T16D4360:221a-41": "de ci'i phyir zhe na /",
    "T16D4360:221a-42": "zhi ba'i blo gros de bzhin gshegs pas sprul pa'i",
    "T16D4360:221b-0": "rang bzhin gyi mtshan nyid du @221b chos thams cad",
    "T16D4360:221b-1": "mngon par rdzogs par sangs rgyas te /",
    "T16D4360:221b-2": "mngon par rdzogs par sangs rgyas nas kyang sems can la thugs brtse bas de bzhin du bstan to //",
    "T16D4360:221b-3": "zhi ba'i blo gros 'di yang de bzhin gshegs pa'i thugs kyi gsang ba ste /",
    "T16D4360:221b-4": "mnyam par gzhag pa'i gnas kyang mi 'dor la /",
    "T16D4360:221b-5": "sems can thams cad la rnam par rig par yang mdzad pas /",
    "T16D4360:221b-6": "thugs bsam gyis mi khyab pa nyid do zhes gsungs so //",
    "T16D4360:221b-7": "sku gsum rtag gam mi rtag ce na /",
    "T16D4360:221b-8": "chos kyi sku ni mdo sde dang bstan bcos las kyang rtag par bshad de /",
    "T16D4360:221b-9": "de bzhin gshegs pa byung yang rung ma byung yang",
    "T16D4360:221b-10": "rung chos rnams kyi chos nyid ni gnas pa nyid",
    "T16D4360:221b-11": "do zhes 'byung ngo //",
    "T16D4360:221b-12": "de lta na mu stegs can gyi bdag rtag par",
    "T16D4360:221b-13": "'dod pa dang 'dra bar mi 'gyur ram zhe na",
    "T16D4360:221b-14": "/ de dang mi 'dra ste /",
    "T16D4360:221b-15": "rtag pa ni de bzhin nyid la bya na /",
    "T16D4360:221b-16": "de ni dngos por gzung du med pas de nyid kyang bdag ma yin la /",
    "T16D4360:221b-17": "de la gang zag gi dngos po dang /",
    "T16D4360:221b-18": "chos kyi dngos po'i bdag kyang med pas de ltar mi 'dra'o //",
    "T16D4360:221b-19": "de lta bas na de ni don du na rtag pa yang ma yin /",
    "T16D4360:221b-20": "mi rtag pa yang ma yin no //",
    "T16D4360:221b-21": "de ltar ci mngon zhe na /",
    "T16D4360:221b-22": "'phags pa lang kar gshegs pa'i mdo las /",
    "T16D4360:221b-23": "de bzhin gshegs pa ni rtag pa yang ma yin te /",
    "T16D4360:221b-24": "rtag tu zin na ni rgyur 'gyur ro //",
    "T16D4360:221b-25": "blo gros chen po mu stegs byed pa thams cad kyi rgyu ni ma byas pa rtag pa ste /",
    "T16D4360:221b-26": "de bas na ma byas pa rtag pa'i phyir /",
    "T16D4360:221b-27": "de bzhin gshegs pa ni rtag pa yang ma yin no //",
    "T16D4360:221b-28": "mi rtag na ni byas pa'i mi rtag par 'gyur ro zhes rgya cher gsungs so //",
    "T16D4360:221b-29": "'phags pa gser 'od dam pa'i mdo las pa'i mdo las kyang /",
    "T16D4360:221b-30": "rigs kyi bu sku gsum ni rtag pa'i rnam grangs yod pas rtag pa zhes kyang bya /",
    "T16D4360:221b-31": "mi rtag pa'i rnam grangs yod pas mi rtag pa zhes kyang bya ste /",
    "T16D4360:221b-32": "sprul pa'i sku ni thabs mkhas pas gnas thams cad",
    "T16D4360:221b-33": "rkyen ji lta ba bzhin du rgyun mi chad par",
    "T16D4360:221b-34": "chos kyi 'khor lo bskor ba'i phyir rtag pa'o //",
    "T16D4360:221b-35": "de rtsa ba ma yin pa'i phyir spyod pa chen",
    "T16D4360:221b-36": "po phun sum tshogs pa mngon du mi 'byung bas",
    "T16D4360:221b-37": "mi rtag pa zhes bya'o //",
    "T16D4360:221b-38": "longs spyod rdzogs pa'i sku ni rgyun mi chad de /",
    "T16D4360:221b-39": "sangs rgyas thams cad kyi ma 'dres pa'i chos 'dzin zhing sdud pa'i phyir /",
    "T16D4360:221b-40": "sems can mi zad pas na spyod pa mi zad de de bas na rtag pa'o //",
    "T16D4360:222a-0": "de rtsa ba ma yin pa'i @222a * //",
    "T16D4360:222a-1": "phyir spyod pa chen po phun sum tshogs pa mngon du mi 'byung bas mi rtag pa'o //",
    "T16D4360:222a-2": "chos kyi sku ni 'dus byas kyi chos ma yin",
    "T16D4360:222a-3": "zhing mtshan ma tha dad pa med la rtsa ba",
    "T16D4360:222a-4": "dang gzhi yin pas rtag pa'o //",
    "T16D4360:222a-5": "rigs kyi bu rnam par mi rtog pa'i ye shes las gud na 'phags pa'i ye shes med do ;",
    "T16D4360:222a-6": "/ yang dag pa'i mtha'i chos dang bral na 'phags pa'i spyod yul med do //",
    "T16D4360:222a-7": "yang dag pa'i rnam pa 'di gnyis ni gcig pa'ang ma yin tha dad pa'ang ma yin no //",
    "T16D4360:222a-8": "de'i phyir chos kyi sku ni shes rab rnam par dag pa dang /",
    "T16D4360:222a-9": "spyod yul rnam par dag pas rnam par dag pa phun sum tshogs pa zhes bya'o //",
    "T16D4360:222a-10": "chos kyi sku la brten nas ting nge 'dzin chen",
    "T16D4360:222a-11": "po bsam gyis mi khyab pa mngon du snang bar",
    "T16D4360:222a-12": "'gyur ro // ye shes chen po thams cad kyang snang bar 'gyur te /",
    "T16D4360:222a-13": "de lta bas na sku gnyis kyang ting nge 'dzin",
    "T16D4360:222a-14": "dang shes rab la brten nas mngon du snang bar",
    "T16D4360:222a-15": "'gyur ro // chos kyi sku ni bdag gi ngo bo nyid la brten pas rtag pa zhes bya'o //",
    "T16D4360:222a-16": "bdag ces bya'o //",
    "T16D4360:222a-17": "ting nge 'dzin chen po la brten pas bde ba zhes bya'o //",
    "T16D4360:222a-18": "ye shes chen po la brten pas rnam par dag pa zhes bya'o //",
    "T16D4360:222a-19": "de'i phyir na de bzhin gshegs pa ni rtag par",
    "T16D4360:222a-20": "zhugs pa mnga' mdzad pa bde zhing skyid pa rnam",
    "T16D4360:222a-21": "par dag pa'o zhes gsungs te /",
    "T16D4360:222a-22": "sems can las dang nyon mongs pas 'dus byas pa'i",
    "T16D4360:222a-23": "phyir mi rtag pa rang dbang med pa sdug bsngal",
    "T16D4360:222a-24": "ba rnam par ma dag pa'i gnyen por de skad",
    "T16D4360:222a-25": "ces bka' stsal to //",
    "T16D4360:222a-26": "yang mdo de nyid las /",
    "T16D4360:222a-27": "de lta bu'i chos kyi sku ting nge 'dzin dang",
    "T16D4360:222a-28": "shes rab dang ldan pa ni mtshan ma thams cad",
    "T16D4360:222a-29": "las 'das pa / mtshan ma la mi chags pa /",
    "T16D4360:222a-30": "rnam par mi rtog pa /",
    "T16D4360:222a-31": "rtag pa yang ma yin mi rtag pa yang ma",
    "T16D4360:222a-32": "yin pa ste de ni dbu ma'i lam mo zhes",
    "T16D4360:222a-33": "gsungs so // 'phags pa lang kar gshegs pa'i mdo las kyang /",
    "T16D4360:222a-34": "ji srid du tshig gi rnam par rtog pa 'jug pa de srid du rtag pa dang /",
    "T16D4360:222a-35": "mi rtag pa'i nyes par 'gyur ro //",
    "T16D4360:222a-36": "blo gros chen po rnam par rtog pa'i blo zad pas byis pa rnams kyi rtag pa dang /",
    "T16D4360:222a-37": "mi rtag par lta ba ldog ste /",
    "T16D4360:222a-38": "dben pa'i blo zad pa'i phyir ni ma yin no zhes gsungs te /",
    "T16D4360:222b-0": "de lta bas na @222b bsam gyis mi khyab cing tshig gis brjod du med do //",
    "T16D4360:222b-1": "theg pa chen po bsdus pa dang /",
    "T16D4360:222b-2": "mdo sde rgyan las sku gsum char rtag ste /",
    "T16D4360:222b-3": "chos kyi sku ni mi 'gyur bas ngo bo nyid kyis rtag pa'o //",
    "T16D4360:222b-4": "longs spyod rdzogs pa'i sku ni chos kyi longs spyod rgyun mi 'chad pas /",
    "T16D4360:222b-5": "mi nyams pa'i rtag pa'o //",
    "T16D4360:222b-6": "sprul pa'i sku ni yang dang yang 'byung bas rgyun gyis rtag pa'o //",
    "T16D4360:222b-7": "rnam pa gcig tu na sku gnyis ni chos kyi",
    "T16D4360:222b-8": "sku rtag pa la brten pas rtag pa'o zhes bya",
    "T16D4360:222b-9": "ba bshad pa'ang don du na gong ma bzhin du",
    "T16D4360:222b-10": "sbyar bar 'gyur ro //",
    "T16D4360:222b-11": "mdo kha cig las rtag ces bshad na'ang yid ches",
    "T16D4360:222b-12": "par gyis shig / mi rtag ces bshad na yang",
    "T16D4360:222b-13": "yid ches par gyis shig / yod ces bshad na",
    "T16D4360:222b-14": "yang yid ches par gyis shig / med ces bshad",
    "T16D4360:222b-15": "na yang yid ches par gyis shig / rtag pa",
    "T16D4360:222b-16": "yang ma yin / mi rtag pa yang ma yin /",
    "T16D4360:222b-17": "yod pa yang ma yin /",
    "T16D4360:222b-18": "med pa yang ma yin zhes bshad na yid ches",
    "T16D4360:222b-19": "par gyis shig ces 'byung ba yang sgra tsam gyi",
    "T16D4360:222b-20": "phyir 'brang ste / de ltar gzung ba yang ma yin gyi /",
    "T16D4360:222b-21": "dgongs pa'i don rtogs par byas la /",
    "T16D4360:222b-22": "de ltar gzung ba yin no //",
    "T16D4360:222b-23": "rnam par shes pa brgyad ni mig gi rnam par shes pa dang /",
    "T16D4360:222b-24": "rna ba'i rnam par shes pa dang /",
    "T16D4360:222b-25": "sna'i rnam par shes pa dang /",
    "T16D4360:222b-26": "lce'i rnam par shes pa dang /",
    "T16D4360:222b-27": "lus kyi rnam par shes pa dang /",
    "T16D4360:222b-28": "yid kyi rnam par shes pa dang /",
    "T16D4360:222b-29": "nyon mongs pa can gyi yid dang /",
    "T16D4360:222b-30": "kun gzhi rnam par shes pa'o //",
    "T16D4360:222b-31": "de la mig gi rnam par shes pa ni mig dang gzugs la brten nas 'byung ste /",
    "T16D4360:222b-32": "sngon po tsam du yul gyi mtshan nyid shes pa yin gyi /",
    "T16D4360:222b-33": "'di ni sngon po'i zhes rtog pa dang 'dres pa ni ma yin no //",
    "T16D4360:222b-34": "rna ba dang sna dang lce dang lus kyi rnam par shes pa'ang tshul 'di dang 'dra'o //",
    "T16D4360:222b-35": "'di dag ni rang bzhin gyis phyi rol gyi yul la dmigs pa ste ;",
    "T16D4360:222b-36": "de bzhin nyid la nam yang mi dmigs pas gcig tu zad pa dang bcas pa'o //",
    "T16D4360:222b-37": "yid kyi rnam par shes pa ni yid dang chos la brten nas 'byung ste /",
    "T16D4360:222b-38": "yid ni rnam par shes pa gang yang rung 'gags ma thag pa'o //",
    "T16D4360:222b-39": "chos ni 'dus byas dang 'dus ma byas pa dang /",
    "T16D4360:223a-0": "zag pa dang @223a * //",
    "T16D4360:223a-1": "bcas pa dang /",
    "T16D4360:223a-2": "zag pa med pa thams cad de /",
    "T16D4360:223a-3": "yid kyi rnam par shes pa'i yul ni chos thams cad do //",
    "T16D4360:223a-4": "de'i phyir yid kyi rnam par shes pa ni zag",
    "T16D4360:223a-5": "dang bcas pa yang yin la zag pa med pa",
    "T16D4360:223a-6": "yang yin no // 'jug pa'i rnam par shes pa drug po 'di dag ni dge ba dang /",
    "T16D4360:223a-7": "mi dge ba dang lung du ma bstan pa gsum char du 'gyur te /",
    "T16D4360:223a-8": "sems las byung ba dge ba la sogs pa gang dang ldan pa bzhin du 'gyur ro //",
    "T16D4360:223a-9": "'di dag ni sems las byung ba kun du 'gro ba dang /",
    "T16D4360:223a-10": "yul so sor nges pa dang /",
    "T16D4360:223a-11": "dge ba dang /",
    "T16D4360:223a-12": "nyon mongs pa dang /",
    "T16D4360:223a-13": "nye ba'i nyon mongs pa dang /",
    "T16D4360:223a-14": "tshor ba'ang gsum char dang ldan no //",
    "T16D4360:223a-15": "de dag ni dge ba dang mi dge ba'i 'bras",
    "T16D4360:223a-16": "bu myong bar 'gyur ba'i rnam par smin par 'gyur",
    "T16D4360:223a-17": "ba dang / rang gi rgyun mi chad pa'i sa bon rnam par smin pa'i bag chags dang /",
    "T16D4360:223a-18": "rgyu mthun pa'i bag chags dang rnam pa gnyis kun gzhi rnam par shes pa la sogs pa'o ;",
    "T16D4360:223a-19": "/ yul la 'jug pa 'di dag ni bstan pa ma yin pa ste /",
    "T16D4360:223a-20": "'du shes med pa dang /",
    "T16D4360:223a-21": "'du shes med pa'i snyoms par 'jug pa dang /",
    "T16D4360:223a-22": "'gog pa'i snyoms par 'jug pa dang /",
    "T16D4360:223a-23": "brgyal ba dang /",
    "T16D4360:223a-24": "gnyid stug pos non pa na ldog go //",
    "T16D4360:223a-25": "nyon mongs pa can gyi yid ni dbang po dang",
    "T16D4360:223a-26": "yul gzhan la brten nas 'byung ba ma yin gyi",
    "T16D4360:223a-27": "/ kun gzhi rnam par shes pa nyid la brten te /",
    "T16D4360:223a-28": "kun gzhi rnam par shes pa nyid la dmigs nas 'byung ngo //",
    "T16D4360:223a-29": "ji ltar de la brten te 'byung zhe na /",
    "T16D4360:223a-30": "kun gzhi ni de'i sa bon gyi gnas yin te /",
    "T16D4360:223a-31": "ji ltar nyon mongs pa can gyi bag chags de",
    "T16D4360:223a-32": "la gnas pas na de la brten te 'byung ngo",
    "T16D4360:223a-33": "// ji ltar de la dmigs she na /",
    "T16D4360:223a-34": "'di ltar nyon mongs pa can gyi yid ni 'jig",
    "T16D4360:223a-35": "tshogs la lta ba la sogs pa dang ldan te",
    "T16D4360:223a-36": "/ de'i phyir nga dang nga'i snyam pa'i rnam pas",
    "T16D4360:223a-37": "kun gzhi rnam par shes pa nyid la dmigs so",
    "T16D4360:223a-38": "/ // 'di ni sems las byung ba'i chos kun du 'gro ba lnga dang /",
    "T16D4360:223a-39": "bsgribs la lung du ma bstan pa'i nyon mongs pa bzhi dang rtag tu ldan no //",
    "T16D4360:223a-40": "tshor ba gsum las ni tshor ba btang snyoms dang ldan no //",
    "T16D4360:223a-41": "nyon mongs pa bzhi ni bdag tu lta ba dang /",
    "T16D4360:223a-42": "bdag tu rmongs pa dang /",
    "T16D4360:223a-43": "bdag tu nga rgyal dang /",
    "T16D4360:223a-44": "bdag tu chags pa ste /",
    "T16D4360:223b-0": "'di bzhis bsgribs pa ni @223b nyon mongs pa can no //",
    "T16D4360:223b-1": "bsgribs pa'i rnam par shes pa ni mi dge ba rnams dang ldan mi srid do //",
    "T16D4360:223b-2": "de bas na nyon mongs pa can gyi yid ni",
    "T16D4360:223b-3": "mi dge ba rnams dang mi ldan pas rnam par",
    "T16D4360:223b-4": "smin pa 'phen mi nus pa dang ngar 'dzin pa'i",
    "T16D4360:223b-5": "tshul gyis nga sbyin pa byed do //",
    "T16D4360:223b-6": "nga srog gcod pa byed do //",
    "T16D4360:223b-7": "nga ri mo 'dra'o snyam pa la sogs pa dge ba dang mi dge ba dang /",
    "T16D4360:223b-8": "lung du ma bstan pa byed pa'i gnas skabs su 'ang 'byung ba lung du ma bstan pa'o //",
    "T16D4360:223b-9": "'di ni dgra bcom pa dang /",
    "T16D4360:223b-10": "'jig rten las 'das pa'i lam thob pa dang /",
    "T16D4360:223b-11": "'gog pa'i snyoms par 'jug pa la gnas pa'i dus ma gtogs par dus thams cad du 'byung ngo //",
    "T16D4360:223b-12": "nyon mongs pa can gyi yid dang lung du ma",
    "T16D4360:223b-13": "bstan pa rnams kyi ni rgyu mthun pa'i bag chags",
    "T16D4360:223b-14": "gcig pu sogs so //",
    "T16D4360:223b-15": "kun gzhi rnam par shes pa ni dge ba dang /",
    "T16D4360:223b-16": "mi dge ba dang lung du ma bstan pa'i chos",
    "T16D4360:223b-17": "thams cad kyi sa bon gyi gzhi yin pas kun",
    "T16D4360:223b-18": "gzhi'o // rnam pa gcig tu na de la chos",
    "T16D4360:223b-19": "thams cad dang 'bras bu'i dngos por 'jug cing 'brel",
    "T16D4360:223b-20": "gzhi'o // ba'am / de chos thams cad la rgyu'i dngos par 'jug cing 'brel bas na kun gzhi'o //",
    "T16D4360:223b-21": "shes pa'i rang bzhin yin pas na rnam par shes pa'o //",
    "T16D4360:223b-22": "kun gzhi ni ming gcig tu na sems zhes kyang bya ste /",
    "T16D4360:223b-23": "dge ba dang mi dge ba dang lung du ma bstan pa'i bag chags sogs pa'i phyir ro //",
    "T16D4360:223b-24": "yang gcig tu na len pa'i rnam par shes pa zhes kyang bya ste /",
    "T16D4360:223b-25": "sems can gyi ris gang dang gang gi lus mngon par 'grub cing skye ba na /",
    "T16D4360:223b-26": "lus dang bcas pa'i dbang po gzugs can nye bar len pa dang /",
    "T16D4360:223b-27": "ming nye bar len pa'i phyir nye bar len pa",
    "T16D4360:223b-28": "zhes bya ste 'dod pa dang gzugs yod pa'i khams",
    "T16D4360:223b-29": "na ni gnyi ga lan to //",
    "T16D4360:223b-30": "gzugs med pa'i khams na ni ming bzhi 'ba' zhig len to //",
    "T16D4360:223b-31": "len pa'i rnam par shes pa yod par lung dang rigs pas mngon te /",
    "T16D4360:223b-32": "lung ni dgongs pa nges par 'grel pa las ;",
    "T16D4360:223b-33": "len pa'i rnam par shes pa zab cing phra //",
    "T16D4360:223b-34": "sa bon thams cad chu bo bzhin du 'bab //",
    "T16D4360:223b-35": "bdag tu rtog par gyur na mi rung zhes //",
    "T16D4360:223b-36": "'di ni byis pa rnams la ngas ma bstan //",
    "T16D4360:223b-37": "zhes gsungs pa dang /",
    "T16D4360:223b-38": "theg pa chen po'i chos mngon pa las /",
    "T16D4360:224a-0": "thog ma med pa'ang dus kyi @224a * //",
    "T16D4360:224a-1": "dbyings //",
    "T16D4360:224a-2": "chos rnams kun gyi gnas yin te //",
    "T16D4360:224a-3": "de yod pas na 'gro kun dang //",
    "T16D4360:224a-4": "mya ngan 'das pa'ang thob par 'gyur //",
    "T16D4360:224a-5": "zhes gsungs pa yin no //",
    "T16D4360:224a-6": "rigs pa ni kun gzhi rnam par shes pa med",
    "T16D4360:224a-7": "na 'khor bar mi rung ste 'khor bar 'gyur ba'i",
    "T16D4360:224a-8": "sa bon bag chags kyi gzhi med pas 'khor bar",
    "T16D4360:224a-9": "mi rung ngo // nyon mongs pa spangs pa yang kun gzhi med na mi rung ste /",
    "T16D4360:224a-10": "'jug pa'i rnam par shes pa nyid la mi mthun pa'i phyogs dang /",
    "T16D4360:224a-11": "gnyen po gnyis dus gcig tu 'byung du mi rung bas /",
    "T16D4360:224a-12": "nyon mongs pa mngon du gyur pa spang zhes byar",
    "T16D4360:224a-13": "ni rnal 'byor pa lam la snyoms par zhugs pa'i",
    "T16D4360:224a-14": "tshe nyon mongs pa mngon du 'gyur mi srid /",
    "T16D4360:224a-15": "sa bon gyi gnas skabs kyi tshe na spang zhes",
    "T16D4360:224a-16": "byar ni gang na nyon mongs pa'i sa bon gnas",
    "T16D4360:224a-17": "pa de gnyen pos spangs dgos na /",
    "T16D4360:224a-18": "gnyen po ma gtogs par sa bon gyi gnas gzhan med pas de spang du yang mi rung ngo ;",
    "T16D4360:224a-19": "/ de lta bas na kun gzhi rnam par shes",
    "T16D4360:224a-20": "pa med na nyon mongs pa sbang du mi rung",
    "T16D4360:224a-21": "bas / 'khor ba las ldog pa mya ngan las 'das pa yang 'thob par mi 'gyur ro //",
    "T16D4360:224a-22": "rnam pa gcig tu na kun gzhi med du zin na /",
    "T16D4360:224a-23": "'du shes med pa'i snyoms par 'jug pa dang /",
    "T16D4360:224a-24": "'du shes med pa dang ;",
    "T16D4360:224a-25": "'gog pa'i snyoms par 'jug pa'i dus na 'jug pa'i",
    "T16D4360:224a-26": "rnam par shes pa thams cad 'gags te med pas",
    "T16D4360:224a-27": "/ de las langs pa'i tshe ci la brten nas 'byung zhes bya ste /",
    "T16D4360:224a-28": "de lta bas na kun gzhi rnam par shes pa yod par mngon no //",
    "T16D4360:224a-29": "de sems las byung ba du zhig dang ldan zhe na /",
    "T16D4360:224a-30": "kun du 'gro ba lnga dang ldan no //",
    "T16D4360:224a-31": "tshor ba gsum gyi nang nas ni tshor ba btang snyoms dang ldan te /",
    "T16D4360:224a-32": "kun gzhi rnam par shes pa ni lung ma bstan pa yin la /",
    "T16D4360:224a-33": "tshor ba gnyis ni 'dod chags zhe sdang gi rgyu yin te /",
    "T16D4360:224a-34": "rnam par smin pa bskyed nus pas kun gzhi dang ldan du mi rung ngo ;",
    "T16D4360:224a-35": "/ de la bde ba'i tshor ba ni las dge ba rnams kyi rnam par smin pa yin /",
    "T16D4360:224a-36": "sdug bsngal gyi tshor ba ni mi dge ba rnams kyi rnam par smin pa yin /",
    "T16D4360:224a-37": "tshor ba btang snyoms ni dge ba dang mi dge",
    "T16D4360:224a-38": "ba gnyi ga'i rnam par smin pa zhes 'byung bas",
    "T16D4360:224b-0": "/ las dge ba dang mi dge ba'i rnam @224b",
    "T16D4360:224b-1": "par smin pa kun gzhi rnam par shes pa dang",
    "T16D4360:224b-2": "ldan pa'i tshor ba btang snyoms nyid rnam par smin",
    "T16D4360:224b-3": "/ pa yin te / gnyis ni rnam par smin",
    "T16D4360:224b-4": "pa las byung ba'i phyir rnam par smin pa zhes",
    "T16D4360:224b-5": "/ pa yin te / btags so // kun gzhi",
    "T16D4360:224b-6": "dmigs pa dang rnam par gcod pa ni phra ste",
    "T16D4360:224b-7": "/ pa yin te / btags so // mi mngon",
    "T16D4360:224b-8": "pas / gzhan gyis mi rtogs pa'i phyir dmigs pa",
    "T16D4360:224b-9": "yongs su ma chad pa dang rnam pa yongs su",
    "T16D4360:224b-10": "ma chad pa zhes bya ste /",
    "T16D4360:224b-11": "dper na nyi ma'i 'od kyi snang ba byung na /",
    "T16D4360:224b-12": "zla ba dang skar ma'i 'od yod bzhin du mi",
    "T16D4360:224b-13": "mngon pa ltar rnam par rtog pa rags pa'i dbang",
    "T16D4360:224b-14": "gis phra ba mi rtogs so //",
    "T16D4360:224b-15": "nyon mongs pa can gyi yid kyi sa'i nyon mongs pa bzhis ma bsgribs la /",
    "T16D4360:224b-16": "rnam par smin pa'i rang bzhin te rnam par smin",
    "T16D4360:224b-17": "pa de las rnam par smin pa gzhan mi 'byung",
    "T16D4360:224b-18": "/ dge ba dang mi dge ba zhes lung bstan",
    "T16D4360:224b-19": "du med pa'i phyir ma bsgribs la lung du ma",
    "T16D4360:224b-20": "bstan pa zhes bya'o //",
    "T16D4360:224b-21": "bden pa gnyis ni kun rdzob kyi bden pa dang /",
    "T16D4360:224b-22": "don dam pa'i bden pa'o ;",
    "T16D4360:224b-23": "/ de la kun rdzob kyi bden pa ni rnam",
    "T16D4360:224b-24": "par rtog pa dang bcas pa'i shes pas chos rnams",
    "T16D4360:224b-25": "kyi de kho na nyid mthong bar bya ba mi",
    "T16D4360:224b-26": "rtogs te / sgrib pas yang dag bsgribs zhes kyang",
    "T16D4360:224b-27": "bya rnam pa gcig tu na chos thams cad rang",
    "T16D4360:224b-28": "bzhin med cing stong pa las /",
    "T16D4360:224b-29": "phyin ci log gi dngos po skye zhing 'byung par",
    "T16D4360:224b-30": "mthong ba la sogs pa 'jig rten gyi tha snyad",
    "T16D4360:224b-31": "dang grags pa tsam du bden pa ste /",
    "T16D4360:224b-32": "kun gyis shes pa la bya bar dbu ma'i bstan bcos las kyang bshad do //",
    "T16D4360:224b-33": "blo gros mi zad pas bstan pa la sogs pa'i",
    "T16D4360:224b-34": "nang nas kyang ji snyed du tshig 'bru dang yi",
    "T16D4360:224b-35": "ges bstan pa thams cad ni kun rdzob kyi bden",
    "T16D4360:224b-36": "pa'o zhes 'byung ste /",
    "T16D4360:224b-37": "mdor na dngos po rnams brtag mi bzod de rang",
    "T16D4360:224b-38": "bzhin med kyang 'phral du bya ba byed nus par",
    "T16D4360:224b-39": "snang ste / de tsam du bden pa kun rdzob kyi bden pa zhes bya'o //",
    "T16D4360:224b-40": "don dam pa'i bden pa ni chos rnams kyi chos nyid mi 'gag pa ste /",
    "T16D4360:224b-41": "de don kyang yin la dam pa yang yin pas don dam pa'o //",
    "T16D4360:224b-42": "rnam pa gcig tu na dam pa'i don du bshad do //",
    "T16D4360:224b-43": "dngos po med par rtogs pa'i ye shes dam pa'i yul yin pas dam pa'i don te /",
    "T16D4360:224b-44": "'phags pa chos kyi de kho na nyid gzigs pa",
    "T16D4360:224b-45": "rnams la de ltar bden pas na don dam pa'i",
    "T16D4360:224b-46": "bden pa zhes bya'o //",
    "T16D4360:225a-0": "bdag med @225a * //",
    "T16D4360:225a-1": "pa rnam pa gnyis ni gang zag la bdag med pa dang chos la bdag med pa'o //",
    "T16D4360:225a-2": "de la gang zag la bdag med pa ji lta bu zhe na /",
    "T16D4360:225a-3": "gang zag ces bya ba ni blo gros ngan pa",
    "T16D4360:225a-4": "log par rtog pa rnams kyis lus kyi khong na",
    "T16D4360:225a-5": "byed pa'i skyes bu bdag ces bya ba /",
    "T16D4360:225a-6": "byed pa po dang zab po rtag pa gcig pu zhig yod par brtags nas /",
    "T16D4360:225a-7": "sems can dang srog dang gang zag la sogs pa'i sgrar 'dogs te /",
    "T16D4360:225a-8": "bdag rtag pa gcig pu zhig yod pas /",
    "T16D4360:225a-9": "las gang gis byas pa'i 'bras bu yang des myong ngo //",
    "T16D4360:225a-10": "gang bcings pa des 'grol lo //",
    "T16D4360:225a-11": "gang gis sngon mthong ba des so sor ngo shes so //",
    "T16D4360:225a-12": "gang gis gzhag pa des dran no //",
    "T16D4360:225a-13": "gal te bdag rtag pa med de skad cig ma yin du zin na /",
    "T16D4360:225a-14": "byed pa yang gzhan za ba yang gzhan pas /",
    "T16D4360:225a-15": "gzhan gyis byas la gzhan gyis myong bar 'gyur zhing /",
    "T16D4360:225a-16": "gzhan bcings la gzhan grol ba la sogs pa'i nyes par 'gyur te /",
    "T16D4360:225a-17": "de lta bas na bdag rtag pa gcig pu yod par 'dod do //",
    "T16D4360:225a-18": "de ni de ltar mi rung ste rtag pa ni",
    "T16D4360:225a-19": "mi 'gyur bas byed pa po dang zab po chos",
    "T16D4360:225a-20": "mi mthun pa gnyis su 'gyur mi srid do //",
    "T16D4360:225a-21": "rtag pa gcig pu yin pas gang gis bcings pa de nyid grol la zhes byar yang /",
    "T16D4360:225a-22": "gong ma lta bu'i skyon yod kyi steng du sems",
    "T16D4360:225a-23": "can thams cad ni mi rtag par mngon sum du",
    "T16D4360:225a-24": "snang la / rtag pa gcig pu ni sus kyang ma mthong bas mngon sum dang yang 'gal lo //",
    "T16D4360:225a-25": "ngo shes pa dang dran pa de bzhin du sbyar ro //",
    "T16D4360:225a-26": "de lta bas na gang zag ces bya ba phung",
    "T16D4360:225a-27": "po lnga dang tha dad pa'i rtag pa gcig pu",
    "T16D4360:225a-28": "med pas gang zag la bdag med pa zhes bya'o",
    "T16D4360:225a-29": "// ci ste bdag rtag pa gcig pu de kho",
    "T16D4360:225a-30": "na phung po lnga las gzhan ma yin na ni",
    "T16D4360:225a-31": "phung po bzhin du skad cig par 'gyur ro //",
    "T16D4360:225a-32": "yang na phung po yang bdag bzhin du rtag par 'gyur ro //",
    "T16D4360:225a-33": "phung po bzhin du tha dad du mar 'gyur bas /",
    "T16D4360:225a-34": "gcig pu mi rung ba'i skyon du yang 'gyur te /",
    "T16D4360:225a-35": "de ltar na gang zag la bdag med do //",
    "T16D4360:225a-36": "chos la bdag med pa ji lta bu zhe na /",
    "T16D4360:225a-37": "chos zhes bya ba ni phung po dang khams dang skye mched rnams te /",
    "T16D4360:225a-38": "de dag kyang mdor bsdu na 'dus byas dang 'dus ma byas dang /",
    "T16D4360:225a-39": "gzugs yod pa dang gzugs med pa'o //",
    "T16D4360:225b-0": "'di @225b rnams kyang gcig dang du ma'i rang bzhin du ma grub pas rang bzhin med pa ste /",
    "T16D4360:225b-1": "ji lta zhe na /",
    "T16D4360:225b-2": "gzugs rnams dngos po gcig tu gyur na ni gcig pu la cha med pa'i phyir /",
    "T16D4360:225b-3": "mthong ba dang ma mthong ba dang zin pa dang ma zin pa dang /",
    "T16D4360:225b-4": "g-yogs pa dang ma g-yogs pa la sogs pa'i bye brag kyang med cing /",
    "T16D4360:225b-5": "gom pa gcig gis kyang phyogs thams cad du son pa'i rigs so //",
    "T16D4360:225b-6": "ci ste cha shas yod par 'dod na ni cha",
    "T16D4360:225b-7": "shas kyis bshig na dngos po gcig tu mi 'grub",
    "T16D4360:225b-8": "po // rdul phra mo cha med pa yod ces bya bar yang /",
    "T16D4360:225b-9": "ji tsam du rdul phra mo yod pa de tsam du lus yod de /",
    "T16D4360:225b-10": "rang gi yul du gzhan 'byung ba'i go mi 'byed",
    "T16D4360:225b-11": "pas cha shas yod de gcig tu mi 'grub po",
    "T16D4360:225b-12": "// gcig mi 'grub na de bsags pa'i dus yang med de /",
    "T16D4360:225b-13": "de ltar de gnyis kyi rang bzhin dang bral bas dngos po med do //",
    "T16D4360:225b-14": "gzugs med pa sems dang sems las byung ba rnams kyang gcig na ni rang bzhin mi 'gyur bas /",
    "T16D4360:225b-15": "dge ba dang mi dge ba la sogs pa rnam pa mang po yang 'gyur du mi rung la /",
    "T16D4360:225b-16": "skad cig pa thams cad kyang skad cig gcig pur 'gyur te /",
    "T16D4360:225b-17": "dus gsum thams cad kyang skad cig gcig tu zad par 'gyur ro //",
    "T16D4360:225b-18": "ci ste cha yod par 'dod na ni skad cig",
    "T16D4360:225b-19": "gi chas bshig na don dam par dngos por mi",
    "T16D4360:225b-20": "'grub ste / de ltar gcig tu mi rung ngo //",
    "T16D4360:225b-21": "gcig ma grub pas du mar yang mi 'grub ste /",
    "T16D4360:225b-22": "de gnyi ga'i rang bzhin dang bral bas dngos po med do //",
    "T16D4360:225b-23": "rnam pa gcig tu na byas thams cad ni rten cing 'brel par 'byung ba yin te /",
    "T16D4360:225b-24": "gang dag bdag nyid grub pa med kyi rgyu dang",
    "T16D4360:225b-25": "rkyen la ltos nas 'byung ba de dag ni sgyu",
    "T16D4360:225b-26": "ma lta bu yin pas rang bzhin med do //",
    "T16D4360:225b-27": "'dus ma byas nam mkha' la sogs pa la yang",
    "T16D4360:225b-28": "dngos po yod pa zhig yin na ni gcig tu",
    "T16D4360:225b-29": "du ma'i rang bzhin du 'gyur bas skyon bzlog par",
    "T16D4360:225b-30": "dka' bar 'gyur ro //",
    "T16D4360:225b-31": "de bas na chos thams cad gcig dang du ma'i rang bzhin du ma grub ste /",
    "T16D4360:225b-32": "dngos po med pas chos la bdag med pa zhes bya'o //",
    "T16D4360:225b-33": "mtshan nyid gsum ni kun du brtags pa'i mtshan nyid dang /",
    "T16D4360:225b-34": "gzhan gyi dbang gi mtshan nyid dang /",
    "T16D4360:225b-35": "yongs su grub pa'i mtshan nyid do //",
    "T16D4360:226a-0": "de la kun brtags @226a * //",
    "T16D4360:226a-1": "pa'i mtshan nyid ni ngo bo nyid dam /",
    "T16D4360:226a-2": "bye brag tu ming gi brdar btags pa ste /",
    "T16D4360:226a-3": "rten cing 'brel bar 'byung ba rang bzhin med pa sgyu ma tsam du snang ba la /",
    "T16D4360:226a-4": "dngos po sna tshogs su mngon par zhen nas gzung",
    "T16D4360:226a-5": "ba dang 'dzin pa dang bcas pa'i chos nan gyis",
    "T16D4360:226a-6": "btags pa rnams so //",
    "T16D4360:226a-7": "de la ngo bo nyid ni gzugs /",
    "T16D4360:226a-8": "tshor ba /",
    "T16D4360:226a-9": "'du shes /",
    "T16D4360:226a-10": "'du byed /",
    "T16D4360:226a-11": "rnam par shes pa zhes bya ba la sogs pa'o //",
    "T16D4360:226a-12": "bye brag ni gzugs rtag go //",
    "T16D4360:226a-13": "gzugs mi rtag go //",
    "T16D4360:226a-14": "gzugs kun nas nyon mongs pa'o //",
    "T16D4360:226a-15": "gzugs rnam par byang pa'o zhes bya ba la sogs pa'o //",
    "T16D4360:226a-16": "gzhan gyi dbang gi mtshan nyid ni rang mi 'byung",
    "T16D4360:226a-17": "gi rgyu dang rkyen gzhan gyi dbang gis 'byung bas",
    "T16D4360:226a-18": "rten cing 'brel bar 'byung ba'i chos rnams te /",
    "T16D4360:226a-19": "phyi nang gi rten cing 'brel bar 'byung ba thams cad la bya mod kyi /",
    "T16D4360:226a-20": "dngos su na sems dang sems las byung ba'i chos",
    "T16D4360:226a-21": "snga ma snga ma la brten te phyi ma phyi",
    "T16D4360:226a-22": "ma 'byung ba la bya'o //",
    "T16D4360:226a-23": "yongs su grub pa'i mtshan nyid ni de bzhin nyid",
    "T16D4360:226a-24": "dang mya ngan las 'das pa nyid dang lam mo",
    "T16D4360:226a-25": "// de la de bzhin nyid ni chos rnams kyi",
    "T16D4360:226a-26": "chos nyid 'dus ma byas pa gzung ba dang 'dzin",
    "T16D4360:226a-27": "pa dang bral ba ste lam gyi dmigs pa'o //",
    "T16D4360:226a-28": "mya ngan las 'das pa ni shin tu dri ma",
    "T16D4360:226a-29": "med pa'i de bzhin nyid gnas gyur ba'i mtshan nyid",
    "T16D4360:226a-30": "de / kun gzhi rnam par shes pa rnam par",
    "T16D4360:226a-31": "dag nas skye ba dang 'jig pa dang bral ba",
    "T16D4360:226a-32": "'dus byas kyi gnod pa med pa ste /",
    "T16D4360:226a-33": "lam gyis thob par bya ba'o //",
    "T16D4360:226a-34": "'di gnyis ni 'dus ma byas pa ste /",
    "T16D4360:226a-35": "mi 'gyur ba'i phyir 'gyur ba med par yongs su grub pa zhes bya'o //",
    "T16D4360:226a-36": "lam ni 'dus byas te des yang dag par rtogs",
    "T16D4360:226a-37": "pa'i phyir phyin ci ma log pa yongs su grub",
    "T16D4360:226a-38": "pa zhes bya'o // mdor na yongs su grub pa'i",
    "T16D4360:226a-39": "mtshan nyid ni chos rnams kyi de bzhin nyid de",
    "T16D4360:226a-40": "pa zhes bya'o // / byang chub sems dpa' rnams kyis brtson 'grus kyi stobs dang /",
    "T16D4360:226a-41": "yang dag par tshul bzhin yid la byed pa'i stobs kyis rtogs par 'gyur zhing /",
    "T16D4360:226a-42": "de rtogs pa goms par byas pa yang dag par grub pas kyang /",
    "T16D4360:226a-43": "bla na med pa yang dag par rdzogs pa'i byang chub kyi bar du yang dag par 'grub pa'o //",
    "T16D4360:226a-44": "rten cing 'brel bar 'byung ba ni rgyu dang bcas /",
    "T16D4360:226b-0": "@226b rkyen dang bcas pa la bya ste /",
    "T16D4360:226b-1": "rgyu med /",
    "T16D4360:226b-2": "rkyen med pa ni ma yin no //",
    "T16D4360:226b-3": "de yang rnam pa gnyis te /",
    "T16D4360:226b-4": "phyi dang nang gi'o //",
    "T16D4360:226b-5": "phyi'i rten cing 'brel bar 'byung ba la yang rnam pa gnyis te /",
    "T16D4360:226b-6": "rgyu dang 'brel pa dang /",
    "T16D4360:226b-7": "rkyen dang 'brel ba'o //",
    "T16D4360:226b-8": "de la rgyu dang 'brel ba ni sa bon las myu gu 'byung ba nas /",
    "T16D4360:226b-9": "ma tog las 'bras bu 'byung ba'i bar du'o //",
    "T16D4360:226b-10": "rkyen dang 'brel ba ni khams drug 'dus pa las 'bras bu 'byung ba ste /",
    "T16D4360:226b-11": "sa'i khams dang /",
    "T16D4360:226b-12": "chu'i khams dang /",
    "T16D4360:226b-13": "me'i khams dang /",
    "T16D4360:226b-14": "rlung gi khams dang /",
    "T16D4360:226b-15": "nam mkha'i khams dang /",
    "T16D4360:226b-16": "dus kyi khams so //",
    "T16D4360:226b-17": "nang gi rten cing 'brel par 'byung ba yang rnam pa gnyis te /",
    "T16D4360:226b-18": "lugs su 'byung ba dang /",
    "T16D4360:226b-19": "lugs su mi 'byung ba'o //",
    "T16D4360:226b-20": "lugs su 'byung ba yang rnam pa gnyis te /",
    "T16D4360:226b-21": "rgyu dang 'brel pa dang /",
    "T16D4360:226b-22": "rkyen dang 'brel pa'o //",
    "T16D4360:226b-23": "de la rgyu dang 'brel ba ni 'di yod pas 'di 'byung /",
    "T16D4360:226b-24": "'di skyes pa'i phyir 'di skye ba ste /",
    "T16D4360:226b-25": "'di lta ste /",
    "T16D4360:226b-26": "ma rig pa'i rkyen gyis 'du byed rnams zhes bya ba nas /",
    "T16D4360:226b-27": "skye ba'i rkyen gyis rga shi dang /",
    "T16D4360:226b-28": "mya ngan dang /",
    "T16D4360:226b-29": "smre sngags 'don pa dang /",
    "T16D4360:226b-30": "sdug bsngal ba dang /",
    "T16D4360:226b-31": "yid mi bde ba dang /",
    "T16D4360:226b-32": "'khrugs pa rnams 'byung ste /",
    "T16D4360:226b-33": "'di ltar sdug bsngal gyi phung po 'ba' zhig pa 'di 'byung bar 'gyur ba'i bar du'o //",
    "T16D4360:226b-34": "de la ma rig pa ni las legs nyes dang /",
    "T16D4360:226b-35": "de'i 'bras bu mi shes pa dang /",
    "T16D4360:226b-36": "yang dag pa'i don mi shes pa'o //",
    "T16D4360:226b-37": "'du byed ni las legs nyes byed pa'o //",
    "T16D4360:226b-38": "rnam par shes pa ni las bsgos pa'i kun gzhi",
    "T16D4360:226b-39": "rnam par shes pa skye ba'i thog mar mtshams sbyor",
    "T16D4360:226b-40": "ba'o // ming dang gzugs ni phung po lngar gyur pa'o //",
    "T16D4360:226b-41": "skye mched drug ni dbang po rnams dod pa'o //",
    "T16D4360:226b-42": "reg pa ni gsum 'dus nas yongs su gcod pa'o //",
    "T16D4360:226b-43": "tshor ba ni reg pa las byung ba rnam pa gsum myong ba'o //",
    "T16D4360:226b-44": "sred pa ni tshor ba la zhen cing mi ngoms pa'o //",
    "T16D4360:226b-45": "len pa ni sred pas g-yen spyos nas 'dzin zhing yongs su mi gtong ba'o //",
    "T16D4360:226b-46": "srid pa ni len pa las byung ba'i las zag pa dang bcas pa'o //",
    "T16D4360:226b-47": "skye ba ni srid pa dang mthun pa'i 'bras bu 'grub pa'o //",
    "T16D4360:226b-48": "rga shi ni phung po smin pa dang phung po 'jig pa'o //",
    "T16D4360:226b-49": "mya ngan ni mi dga' ba'o //",
    "T16D4360:227a-0": "smre sngags 'don pa @227a * //",
    "T16D4360:227a-1": "ni mya ngan las byung ba'i tshig tu smra ba'o //",
    "T16D4360:227a-2": "sdug bsngal ba ni lus la gnod pa'o //",
    "T16D4360:227a-3": "'ba' zhig po ni bdag gi med pa'o //",
    "T16D4360:227a-4": "bcu gnyis po 'di dag ni bya ba gnyis gnyis",
    "T16D4360:227a-5": "su nye bar gnas te ma rig pa ni sems",
    "T16D4360:227a-6": "can rmongs par yang byed do //",
    "T16D4360:227a-7": "'du byed mngon par 'grub pa'i rgyu yang 'byin to //",
    "T16D4360:227a-8": "'du byed ni ma 'ongs pa'i rnam par smin pa mngon par 'grub par yang byed do //",
    "T16D4360:227a-9": "rnam par shes pa mngon par 'grub pa'i rgyu yang 'byin to //",
    "T16D4360:227a-10": "rnam par shes pa ni srid pa'i nyid mtshams kyang sbyar ro //",
    "T16D4360:227a-11": "ming dang gzugs mngon par 'grub pa'i rgyu 'byin to //",
    "T16D4360:227a-12": "ming dang gzugs ni phan tshun ston par yang byed do //",
    "T16D4360:227a-13": "skye mched drug mngon par 'grub pa'i rgyu yang 'byin to //",
    "T16D4360:227a-14": "skye mched drug ni rang gi yul rnam par phye ba yang ston to //",
    "T16D4360:227a-15": "reg pa mngon par 'grub pa'i rgyu yang 'byin to //",
    "T16D4360:227a-16": "reg pa ni dmigs pa la reg par yang byed do //",
    "T16D4360:227a-17": "tshor ba mngon par 'grub pa'i rgyu yang 'byin to //",
    "T16D4360:227a-18": "tshor ba ni yid du 'ong ba dang yid du",
    "T16D4360:227a-19": "mi 'ong ba dang gnyis ka ma yin pa myong",
    "T16D4360:227a-20": "bar yang byed do //",
    "T16D4360:227a-21": "sred pa mngon par 'grub pa'i rgyu yang 'byin to //",
    "T16D4360:227a-22": "sred pa ni chags par 'gyur ba'i dngos po la mngon par chags par yang byed do //",
    "T16D4360:227a-23": "len pa mngon par 'grub pa'i rgyu yang 'byin to //",
    "T16D4360:227a-24": "len pa ni kun nas nyon mongs pas 'ching bar byang byed do //",
    "T16D4360:227a-25": "srid pa mngon par 'grub pa'i rgyu yang 'byin to //",
    "T16D4360:227a-26": "srid pa ni srid pa'i rgyud gzhan du gnas par yang byed do //",
    "T16D4360:227a-27": "skye ba mngon par 'grub pa'i rgyu yang 'byin to //",
    "T16D4360:227a-28": "skye ba ni phung po 'byung bar yang byed do //",
    "T16D4360:227a-29": "rga ba mngon par 'grub pa'i rgyu yang 'byin to //",
    "T16D4360:227a-30": "rga ba ni dbang po yongs su 'gyur bar yang byed do //",
    "T16D4360:227a-31": "'chi ba mngon par 'grub pa'i rgyu yang 'byin to //",
    "T16D4360:227a-32": "'chi ba ni 'du byed 'jig par yang byed do //",
    "T16D4360:227a-33": "yongs su ma shes pa rgyun mi 'chad pa'i rgyu yang 'byin to //",
    "T16D4360:227a-34": "chos bcu gnyis po 'di dag ni yan lag lngar 'gyur ro //",
    "T16D4360:227a-35": "dang po gsum ni 'phen pa'i yan lag go //",
    "T16D4360:227a-36": "de'i 'og ma bzhi ni 'phangs pa'i yan lag go //",
    "T16D4360:227a-37": "de'i 'og ma gsum ni mngon par sgrub pa'i yan lag go //",
    "T16D4360:227a-38": "skye ba ni mngon par sgrub pa'i yan lag go //",
    "T16D4360:227a-39": "rga shi ni nyes dmigs kyi yan lag go //",
    "T16D4360:227b-0": "ji ltar 'phen @227b zhe na ;",
    "T16D4360:227b-1": "ma rig pa yod pas legs nyes byed cing las",
    "T16D4360:227b-2": "kyi rnam par shes pa la bag chags bsgos nas",
    "T16D4360:227b-3": "/ de gsum gyis ni mar skye ba 'phangs par 'gyur ro //",
    "T16D4360:227b-4": "de nas sred pa dang /",
    "T16D4360:227b-5": "len pa dang /",
    "T16D4360:227b-6": "srid pa las de bskul nas /",
    "T16D4360:227b-7": "tshe mngon par 'grub par 'gyur ro //",
    "T16D4360:227b-8": "de nas lang tsho dang srog 'phangs pa 'jig pas nyes dmigs su 'gyur ro //",
    "T16D4360:227b-9": "yang 'di dag ni las dang nyon mongs pa dang /",
    "T16D4360:227b-10": "tshe dang gsum 'gyur te /",
    "T16D4360:227b-11": "ma rig pa dang srid pa dang len pa ni nyon mongs pa'o //",
    "T16D4360:227b-12": "'du byed dang srid pa ni las so //",
    "T16D4360:227b-13": "lhag ma bdun ni tshe ste sdug bsngal zhes kyang bya'o //",
    "T16D4360:227b-14": "gsum las gnyis 'byung /",
    "T16D4360:227b-15": "gnyis las bdun 'byung /",
    "T16D4360:227b-16": "bdun las kyang gsum 'byung ste /",
    "T16D4360:227b-17": "thog ma dang tha ma med cing nges pa med par yang 'khor ro //",
    "T16D4360:227b-18": "yang de dag rab gsum du dbye ste /",
    "T16D4360:227b-19": "dang po gnyis ni 'das pa'o //",
    "T16D4360:227b-20": "bar pa brgyad ni da ltar gyi'o //",
    "T16D4360:227b-21": "tha ma gnyis ni ma 'ongs pa'o //",
    "T16D4360:227b-22": "de la ma rig pa dang 'du byed ni 'das",
    "T16D4360:227b-23": "pa'i nyon mongs pa dang las te da ltar gyi",
    "T16D4360:227b-24": "rgyur gyur pa'o // rnam par shes pa dang ming",
    "T16D4360:227b-25": "dang gzugs dang skye mched drug dang reg pa dang",
    "T16D4360:227b-26": "tshor ba ni da ltar gyi 'bras bu'o //",
    "T16D4360:227b-27": "sred pa dang len pa dang srid pa ni da ltar gyi nyon mongs pa dang las te /",
    "T16D4360:227b-28": "ma 'ongs pa'i rgyur 'gyur ba'o ;",
    "T16D4360:227b-29": "/ skye ba dang rga shi ni ma 'ongs pa'i 'bras bu'o //",
    "T16D4360:227b-30": "rkyen dang 'brel ba ni khams drug 'dus pa las phung po 'grub pa ste /",
    "T16D4360:227b-31": "sa'i khams dang /",
    "T16D4360:227b-32": "chu'i khams dang /",
    "T16D4360:227b-33": "me'i khams dang /",
    "T16D4360:227b-34": "rlung gi khams dang /",
    "T16D4360:227b-35": "nam mkha'i khams dang /",
    "T16D4360:227b-36": "rnam par shes pa'i khams so //",
    "T16D4360:227b-37": "de la sa'i khams ni lus kyi sra ba'o //",
    "T16D4360:227b-38": "chu'i khams ni lus sdud pa dang gsher ba'o //",
    "T16D4360:227b-39": "me'i khams ni lus kyi drod do //",
    "T16D4360:227b-40": "rlung gi khams ni lus kyi g-yo ba'o //",
    "T16D4360:227b-41": "nam mkha'i khams ni lus kyi nang sbubs yod pa'o //",
    "T16D4360:227b-42": "rnam par shes pa'i khams ni rnam par shes pa lnga dang /",
    "T16D4360:227b-43": "yid kyi rnam par shes pa zag pa dang bcas pa'o //",
    "T16D4360:227b-44": "rten cing 'brel bar 'byung ba bstan pas ni mu",
    "T16D4360:227b-45": "stegs can rgyu med pa las 'byung bar 'dod pa",
    "T16D4360:227b-46": "dang mi mthun pa'i rgyu las 'byung bar 'dod pa",
    "T16D4360:227b-47": "sel te / rgyu yod pa las 'byung zhing rtag pa ma yin pa dang /",
    "T16D4360:227b-48": "chad pa ma yin pa dang /",
    "T16D4360:227b-49": "'pho ba ma yin pa dang /",
    "T16D4360:228a-0": "rgyu chung ngu las 'bras @228a * //",
    "T16D4360:228a-1": "bu chen po 'byung ba dang /",
    "T16D4360:228a-2": "de dang 'dra ba'i rgyud du 'byung bar ston to //",
    "T16D4360:228a-3": "ji ltar rtag pa ma yin zhe na /",
    "T16D4360:228a-4": "'chi ba'i char gtogs pa'i phung po rnams 'gag la /",
    "T16D4360:228a-5": "skye ba'i char gtogs pa'i phung po rnams 'byung bar 'gyur ro //",
    "T16D4360:228a-6": "ji ltar chad pa ma yin zhe na /",
    "T16D4360:228a-7": "tha ma 'chi ba'i char gtogs pa'i phung po 'gag la /",
    "T16D4360:228a-8": "de nyid kyi tshe skye ba'i char gtogs pa'i phung",
    "T16D4360:228a-9": "po srang mda'i mthon dman bzhin du 'byung ba'i phyir",
    "T16D4360:228a-10": "ro // ji ltar 'pho ba ma yin zhe na /",
    "T16D4360:228a-11": "sems can gyi ris mi 'dra bar shi 'phos la gzhan du skye ba'i phyir ro //",
    "T16D4360:228a-12": "ji ltar rgyu chung ngu las 'bras bu chen po 'byung zhe na /",
    "T16D4360:228a-13": "las chung ngu byas pa las 'bras bu chen po'i rnam par smin pa myong ba'i phyir ro //",
    "T16D4360:228a-14": "ji ltar de dang 'dra ba'i rgyud 'byung zhe na /",
    "T16D4360:228a-15": "ji ltar myong bar 'gyur ba'i las byas pa de",
    "T16D4360:228a-16": "ltar myong bar 'gyur ba'i rnam par smin pa myong",
    "T16D4360:228a-17": "ba'i phyir ro // lugs su mi 'byung ba ni 'di 'gags pas 'di 'gag pa ste /",
    "T16D4360:228a-18": "'di ltar ma rig pa 'gags pas 'du byed 'gag",
    "T16D4360:228a-19": "ces bya ba nas skye ba 'gags pas rga shi",
    "T16D4360:228a-20": "la sogs pa 'gag pa'i bar du'o //",
    "T16D4360:228a-21": "ma rig pa 'gags pas ci'ang med pa 'gyur ba'ang ma yin /",
    "T16D4360:228a-22": "rten cing 'brel bar 'byung bar 'gyur ba 'ang ma yin gyi /",
    "T16D4360:228a-23": "kun nas nyon mongs pa'i phyogs 'gags nas /",
    "T16D4360:228a-24": "rnam par byang ba'i phyogs su 'gyur te ;",
    "T16D4360:228a-25": "dper na sman bcud kyis len bya bzos nas tshe thung ba dang nad rnams med par gyur nas /",
    "T16D4360:228a-26": "tshe ring ba dang nad med pa rnyed par 'gyur ba bzhin du /",
    "T16D4360:228a-27": "ma rig pa 'gags te rig pa byung nas /",
    "T16D4360:228a-28": "nyan thos dang /",
    "T16D4360:228a-29": "rang sangs rgyas kyi 'bras bu grub pa dang /",
    "T16D4360:228a-30": "rig pa las byung ba'i bsod nams dang ;",
    "T16D4360:228a-31": "ye shes kyi tshogs chen po skong ba'i bye brag",
    "T16D4360:228a-32": "gis byang chub sems dpa'i sa nas sar 'phar ba",
    "T16D4360:228a-33": "dang / sangs rgyas kyi sa la tshogs yongs su rdzogs te /",
    "T16D4360:228a-34": "bsgrub pa thams cad mthar phyin nas /",
    "T16D4360:228a-35": "yon tan phun sum tshogs pa mtha' dag brnyes te /",
    "T16D4360:228a-36": "'khor ba'i mtha' ji tsam par 'gro ba ma lus pa'i don lhun gyis grub par mdzad cing /",
    "T16D4360:228a-37": "mi gnas pa'i mya ngan las 'das pa la bzhugs pa yin no //"
}