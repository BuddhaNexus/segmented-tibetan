{
    "NG0647:0": "@#/  / rgya gar skad du /",
    "NG0647:1": "sarba pany+tsa a mr-i ta /",
    "NG0647:2": "bod skad du /",
    "NG0647:3": "thams cad bdud rtsi lnga'i rang bzhin /",
    "NG0647:4": "bcom ldan 'das dpal kun tu bzang po la phyag 'tshal lo //",
    "NG0647:5": "'di skad bshad pa'i dus gcig ste /",
    "NG0647:6": "bcom ldan 'das gsang ba mchog gi dkyil 'khor na //",
    "NG0647:7": "shin tu rnal 'byor dbang phyug tshogs //",
    "NG0647:8": "skal ldan rnams dang thabs gcig ste //",
    "NG0647:9": "mdo sde'i byang chub sems dpa' dang *//",
    "NG0647:10": "dgra bcom nyan thos rang rgyal dang *//",
    "NG0647:11": "theg dman ming yang med nang du //",
    "NG0647:12": "gsang sngags gsang ba'i snying po 'di //",
    "NG0647:13": "bdud rtsi mchog gi lta ba dang *//",
    "NG0647:14": "spyod pa bsgrub pa 'di gsungs so //",
    "NG0647:15": "bsam gyis mi khyab bstan pa dang *//",
    "NG0647:16": "brgyad khri bzhi stong rnam grangs kyang *//",
    "NG0647:17": "theg pa'i sgo ni gsum du gsungs //",
    "NG0647:18": "gsang nyid thig par bsdus dang bzhi //",
    "NG0647:19": "ldem por dgongs pa'i mdo don yang *//",
    "NG0647:20": "kri ya'i don te sangs rgyas yin //",
    "NG0647:21": "rna brgyud ston pas thugs brtol to //",
    "NG0647:22": "nges pa'i lung yang sangs rgyas la //",
    "NG0647:23": "sangs rgyas mnyam dang dbyings su 'gro //",
    "NG0647:24": "byang chub sems de kun tu dag / rdzogs pa'i ye shes de bzhin nyid //",
    "NG0647:25": "ma rtog sbyong ba'i yul ma yin //",
    "NG0647:26": "ma lus mtha' dag nyid kyi rgya //",
    "NG0647:27": "ye nas bya med bya mi dgos //",
    "NG0647:28": "rgyu dang 'bras bu 'khrul ba'i sgra //",
    "NG0647:29": "byang chub nyid de ltung gnas med //",
    "NG0647:30": "b+ha ga ji bzhin bde bar gnas //",
    "NG0647:31": "rgyud dang lung dang man ngag dang *//",
    "NG0647:32": "dmangs dang rje dang rgyal po'i @#//",
    "NG0647:33": "tshul //",
    "NG0647:34": "khrud par rtsal 'phang thag ring yang *//",
    "NG0647:35": "gcig la gcig brten gcig gi ngang *//",
    "NG0647:36": "gcig ste rnam pa yongs kyis med //",
    "NG0647:37": "de bas sku gsung thugs kyi bdag / sku dang brgyan dang 'khor lo yang *//",
    "NG0647:38": "lung chen zab mo'i nang nas gsal //",
    "NG0647:39": "lnga bzhin nang du 'khor ba yang *//",
    "NG0647:40": "ye nas sangs rgyas bde chen nyid //",
    "NG0647:41": "lta ba 'di la gnas pa'i //",
    "NG0647:42": "rnal 'byor 'di ni skal ba bzang *//",
    "NG0647:43": "ci spyad bsgoms shing ci bsgrubs kyang *//",
    "NG0647:44": "bdud rtsi nyid de sman gyi mchog / bde gshegs kun gyi thugs dam nyid //",
    "NG0647:45": "byin brlabs ngo mtshar rgya cher 'byung *//",
    "NG0647:46": "rgyal ba rgya mtsho rnams kyi gsos //",
    "NG0647:47": "sangs rgyas de bzhin nyid las 'byung *//",
    "NG0647:48": "mtha' yas sems can don gyi phyir //",
    "NG0647:49": "rang la mchod cing rang gis bza' //",
    "NG0647:50": "bsgrub pa po ni nan tan bya //",
    "NG0647:51": "bcom ldan 'das dang gnyis med phyir //",
    "NG0647:52": "las 'di lung gis bsgrub byas na //",
    "NG0647:53": "mi spang ba dang dang du len //",
    "NG0647:54": "spyad pa'i dam tshig bco lnga bsdu //",
    "NG0647:55": "de yang ma ha sa ma ya //",
    "NG0647:56": "bzhi pa rdzogs nas kun tu bzang *//",
    "NG0647:57": "zhi rgyas dbang dang mngon spyod dang *//",
    "NG0647:58": "gnan bzlog drug ni gcig tu'o //",
    "NG0647:59": "sta na g+ha na'i lung bshad de //",
    "NG0647:60": "bcom ldan 'das ni nyid kyi bka' //",
    "NG0647:61": "lha yi bdud dang phung po'i bdud //",
    "NG0647:62": "nyon mongs bdud dang 'chi bdag bcom //",
    "NG0647:63": "phyag rgya chen po bzhi dang ldan //",
    "NG0647:64": "byang chub 'khor ba mya ngan 'das //",
    "NG0647:65": "sangs rgyas sems can thams cad dang *//",
    "NG0647:66": "mtshan mar brtags pa thams cad kun //",
    "NG0647:67": "de bzhin nyid las gzhan ma yin //",
    "NG0647:68": "de bzhin nyid las gzhan pa'i chos //",
    "NG0647:69": "sangs rgyas nyid kyis mi mkhyen no //",
    "NG0647:70": "phyi nang ma lus snod bcud kyang *//",
    "NG0647:71": "yab yum bde ba'i ngang du gsal //",
    "NG0647:72": "'di ni snying po byang chub lung *//",
    "NG0647:73": "yang dag ma rig 'khyam 'gyur ba //",
    "NG0647:74": "khams gsum thams cad bsgral ba'i zhing *//",
    "NG0647:75": "ma skyes bas na 'jig pa med //",
    "NG0647:76": "bdag dang gnyis med mnyam pa'i //",
    "NG0647:77": "thugs rje chen po cir mi mdzad //",
    "NG0647:78": "yang dag nyid la yang dag sgrol //",
    "NG0647:79": "yang dag bsgral na bde ba thob //",
    "NG0647:80": "stong gsum ma lus bskyab pa bas //",
    "NG0647:81": "skyes bu chen po rnal 'byor gyis //",
    "NG0647:82": "bsgral ba 'ba' zhig snying rje'i mchog / mi ldog dbyings su yang dag nyid //",
    "NG0647:83": "thig le chen pos dbang bskur te //",
    "NG0647:84": "zla gsang dbus na byang chub sems //",
    "NG0647:85": "rdzogs sangs rgyas la som nyi med //",
    "NG0647:86": "rnam dag dri chen snang ba'i mchog / mi bskyod byang chub sems nyid de //",
    "NG0647:87": "rin chen mang ba 'byung ldan gtso //",
    "NG0647:88": "snang ba mtha' yas rak+ta'i thugs //",
    "NG0647:89": "don yod dri chu las grub pas //",
    "NG0647:90": "thams cad ma lus sangs rgyas lnga //",
    "NG0647:91": "lus pa med pas ye shes dang *//",
    "NG0647:92": "ma bcos ye nas 'di nyid do //",
    "NG0647:93": "de phyir sman chen dngos grub mchog / bdud rtsi zhes ni 'di la bya //",
    "NG0647:94": "rtog pa'i klong du su 'dris pa //",
    "NG0647:95": "mi zhes mi bya sangs rgyas yin //",
    "NG0647:96": "bcom ldan 'das ni gud na med //",
    "NG0647:97": "rigs lnga bde @#//",
    "NG0647:98": "bar gshegs la phyag 'tshal lo //",
    "NG0647:99": "byin brlabs mtshams bcad bstan par bya //",
    "NG0647:100": "yid 'ong gnas su 'dug nas ni //",
    "NG0647:101": "bya ba med pa'i las 'di bsgrub //",
    "NG0647:102": "man+dal brgyad pa gzhung bzhin du //",
    "NG0647:103": "dpal dang ldan pa'i snod bzhag ste //",
    "NG0647:104": "stong las 'byor bas ye nas dag / bcal dang btsag dang btag pa yis //",
    "NG0647:105": "nyi zla gsal ba'i dkyil 'khor du //",
    "NG0647:106": "'bru lnga ye shes 'phro 'du las //",
    "NG0647:107": "stong khams khyab par don byas te //",
    "NG0647:108": "bcud kyi dam pa kun bsdus nas //",
    "NG0647:109": "dus gsum sangs rgyas mchod pa'i phyir //",
    "NG0647:110": "mu tig dkar po dri med ltar //",
    "NG0647:111": "bsgrub pa pos ni nan tan bya //",
    "NG0647:112": "gu h+ya lag pa'i phyag rgya yis //",
    "NG0647:113": "gzhung bzhin bstan nas 'phro 'du bya //",
    "NG0647:114": "de dbus klu bdag sa bon gyis //",
    "NG0647:115": "dngos grub dam pa blang bar bya //",
    "NG0647:116": "dgu pa'i sngags kyis btab nas ni //",
    "NG0647:117": "le lo med pa'i brtson 'grus kyis //",
    "NG0647:118": "bar chad med pa'i 'phro 'du bya //",
    "NG0647:119": "gsal ba 'byung 'jug lhan ne seng *//",
    "NG0647:120": "rtags dang mtshan ma bdun gyis 'byung *//",
    "NG0647:121": "'od dang du ba dri dang sgra //",
    "NG0647:122": "lha mo'i gzugs kyang ston par 'gyur //",
    "NG0647:123": "mang du 'phel na grub rdzas yin //",
    "NG0647:124": "de la ya mtshan bskyed mi bya //",
    "NG0647:125": "mtshan ma 'di dag ma byung na //",
    "NG0647:126": "bskang gso'i cho ga rgya cher bya //",
    "NG0647:127": "spogs thabs bskyar zhing rtsal shugs dbyung *//",
    "NG0647:128": "rdzas rnams kyang ni gsar bar bya //",
    "NG0647:129": "de nas mchod cing dngos grub blang *//",
    "NG0647:130": "slob ma la yang dbang bskur ro //",
    "NG0647:131": "tshe dang bskong dang yid du 'ong *//",
    "NG0647:132": "nad med bran dang ci 'dod pa'i //",
    "NG0647:133": "bgegs rnams zhi ba la sogs pa'i //",
    "NG0647:134": "yon tan rtsa brgyad 'di yis 'thob //",
    "NG0647:135": "snying po tshim byed bcud kyi mchog / gtso bo lnga dang 'bras bu lnga //",
    "NG0647:136": "'di dag rab tu bskyab pa'i phyir //",
    "NG0647:137": "dri zhim bcud ldan thams cad kun //",
    "NG0647:138": "mang po 'dus pa mthu byin che //",
    "NG0647:139": "yangs shing rgyud la goms pa dang *//",
    "NG0647:140": "slob ma dpa' brtul gtsang sbra can //",
    "NG0647:141": "zla gsang dkar dmar rlung kar lci //",
    "NG0647:142": "nyungs yang pany+tsa yan chad kyis //",
    "NG0647:143": "mi phyed pas ni bdud gnas pa'o //",
    "NG0647:144": "thugs kyi dngos grub dam pa 'di //",
    "NG0647:145": "re ba med pas grub pa blangs //",
    "NG0647:146": "'di tshe 'bru ni brtag par bya //",
    "NG0647:147": "ma dag pa ni mtshams gcad do //",
    "NG0647:148": "las kyi gtsor ni bskang ba dang *//",
    "NG0647:149": "dbyangs dang bstod dang mchod pa yi //",
    "NG0647:150": "nan tan gyis ni brtson 'grus bya //",
    "NG0647:151": "the tshom med na nges par 'grub //",
    "NG0647:152": "ces bka' stsal nas shin tu rnal 'byor gyis dbang phyug kun yi rangs te //",
    "NG0647:153": "bcom ldan 'das kyis gsungs pa la mngon par bstod do //",
    "NG0647:154": "e ma gsang ba las byung ba /",
    "NG0647:155": "byang chub bde chen nyid la rdzogs //",
    "NG0647:156": "ma rig mun sel ye shes sgron //",
    "NG0647:157": "dpa' bo khyod la skyabs su mchi //"
}