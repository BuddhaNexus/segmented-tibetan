{
    "T12D4291:236a-0": "@236a * // rgya gar skad du /",
    "T12D4291:236a-1": "sarba bh'a sha pra wartta na by'a ka ra na sh'astra sya britti /",
    "T12D4291:236a-2": "bod skad du /",
    "T12D4291:236a-3": "smra ba kun la 'jug pa'i sgra'i bstan bcos kyi 'grel pa /",
    "T12D4291:236a-4": "thams cad mkhyen pa la phyag 'tshal lo //",
    "T12D4291:236a-5": "'dir bstan bcos byed pas /",
    "T12D4291:236a-6": "kun mkhyen la ni phyag 'tshal nas //",
    "T12D4291:236a-7": "gsal byed sbyor ba bsnyad par bya //",
    "T12D4291:236a-8": "zhes bya bas ston pa la phyag 'tshal ba sngon",
    "T12D4291:236a-9": "du 'gro ba'i sgo nas bstan bcos bshad par dam",
    "T12D4291:236a-10": "bca' ba dang / zin pa dang ni ma zin dang//",
    "T12D4291:236a-11": "gnyis ka dag las byung ba'i sgra //",
    "T12D4291:236a-12": "sems can ston dang mi ston dag / lung du ston dang mi ston pa'o //",
    "T12D4291:236a-13": "zhes bya bas bstan bcos kyi brjod par bya ba mdor bstan te /",
    "T12D4291:236a-14": "de la sgra thams cad ni rnam pa gsum ste /",
    "T12D4291:236a-15": "zin pa'i 'byung ba chen po'i rgyu las byung ba'i sgra dang /",
    "T12D4291:236b-0": "de bzhin du ma @236b zin pa dang /",
    "T12D4291:236b-1": "gnyis ka las byung ba dag ste /",
    "T12D4291:236b-2": "de dag kyang kha cig sems can du ston pa dang /",
    "T12D4291:236b-3": "kha cig ni mi ston pa'o //",
    "T12D4291:236b-4": "ston pa rnams la yang tshig tu lhung ba dang",
    "T12D4291:236b-5": "ma lhung ba'i sgo nas lung du ston pa dang",
    "T12D4291:236b-6": "mi ston pa zhes bya ba gnyis su 'gyur te",
    "T12D4291:236b-7": "/ snga ma ni lung du ston pa dang phyi ma ni mi ston pa 'ba' zhig go //",
    "T12D4291:236b-8": "'di gnyis sbyor ba bzhi dang dgos 'brel bzhi'i sgo",
    "T12D4291:236b-9": "nas rang gi don ston par mtshungs kyang don ji",
    "T12D4291:236b-10": "lta ba dang / ji snyed pa ston par nus",
    "T12D4291:236b-11": "pa dang mi nus pa'i sgo nas phye ba yin",
    "T12D4291:236b-12": "lta ba dang / no // de la sbyor ba bzhi gang zhe na /",
    "T12D4291:236b-13": "gang zhig gang gis dus la ni //",
    "T12D4291:236b-14": "gang bsgrub phyir na sgra grags pa //",
    "T12D4291:236b-15": "zhes bya ba smos te /",
    "T12D4291:236b-16": "dang po dang tsam gyi tshig gang zhig khyad par",
    "T12D4291:236b-17": "gyi dus la de nyid ston pa'i phyir ston par",
    "T12D4291:236b-18": "nus pa'i sgra grags so zhes bya bar sbyar bar",
    "T12D4291:236b-19": "bya'o // sbyor ba 'di la dgos 'brel med na don med cing nus pa med par 'gyur bas /",
    "T12D4291:236b-20": "de yis de dag ston pa'i phyir //",
    "T12D4291:236b-21": "de yi brjod bya rjod byed dang //",
    "T12D4291:236b-22": "'brel dang dgos pa bsnyad par bya //",
    "T12D4291:236b-23": "zhes smos te /",
    "T12D4291:236b-24": "de dag gang yin pa dang ji ltar bstan pa'i phyir /",
    "T12D4291:236b-25": "mi mthun mi shes rigs sel ba'i //",
    "T12D4291:236b-26": "thog mar brjod pa'i sgra gang zhig //",
    "T12D4291:236b-27": "bsdus dang byed ldan dus la ni //",
    "T12D4291:236b-28": "bstan bya yongs su ston pa'i phyir //",
    "T12D4291:236b-29": "de dag nyid mthun sgra brjod pa //",
    "T12D4291:236b-30": "brjod bya rjod byed dag tu 'dod //",
    "T12D4291:236b-31": "mtshon par byed dang mtshon bya la //",
    "T12D4291:236b-32": "'brel dang dgos pa shes par bya //",
    "T12D4291:236b-33": "zhes smos te /",
    "T12D4291:236b-34": "thog mar brjod pa'i sgra rigs mi mthun pa sel",
    "T12D4291:236b-35": "bar byed pa skyes bu zhes bya ba lta bu'am",
    "T12D4291:236b-36": "/ rigs mi shes pa sel bar byed pa chos rnams zhes bya ba gang zhig go //",
    "T12D4291:236b-37": "gang zhig ni don tsam ste /",
    "T12D4291:236b-38": "sbyor ba dang po dang 'brel to //",
    "T12D4291:236b-39": "bsdus pa'i dus dang byed pa'i tshig dang ldan pa'i",
    "T12D4291:236b-40": "dus ni sbyor ba gnyis pa ste khyad par gyi",
    "T12D4291:236b-41": "tshig go // bya ba yongs su ston pa ni sbyor ba gsum pa'o //",
    "T12D4291:236b-42": "mthun pa'i sgra ni sbyor ba bzhi pa ste /",
    "T12D4291:236b-43": "de la sbyor ba gsum ni bstan par bya ba yin pas sgra'i brjod bya'o //",
    "T12D4291:236b-44": "de dang mthun pa'i sgra ni ston par byed pa yin pas sgra'i rjod byed do //",
    "T12D4291:236b-45": "rjod byed ni don go ba dang 'brel pas 'brel pa'o //",
    "T12D4291:236b-46": "sgra thams cad la 'di rnams tshang ba'i phyir /",
    "T12D4291:237a-0": "rigs sel ba dang @237a * //",
    "T12D4291:237a-1": "dus sel dang //",
    "T12D4291:237a-2": "ched dang ming du gdags dang bzhi //",
    "T12D4291:237a-3": "mi ldan sgra ni yod ma yin //",
    "T12D4291:237a-4": "zhes gsungs pa yin no //",
    "T12D4291:237a-5": "de la lung du mi ston pa'i phyogs kyi sgra'i sbyor ba bstan pa'i phyir /",
    "T12D4291:237a-6": "'dzam bu'i 'bras bu smin pa ni //",
    "T12D4291:237a-7": "dri ma med pa'i chu la lhung //",
    "T12D4291:237a-8": "nya yis bza' ba'i ched du ni //",
    "T12D4291:237a-9": "'gu lu 'gu lu zhes su smra //",
    "T12D4291:237a-10": "zhes smos te /",
    "T12D4291:237a-11": "tshig 'di bzhi sbyor ba bzhi dang rim pa bzhin sbyar bar bya'o //",
    "T12D4291:237a-12": "sbyor ba ji lta ba bzhin du dgos 'brel yang de bzhin no //",
    "T12D4291:237a-13": "'di ltar 'bras bu de'i 'dug gnas ni chu'o //",
    "T12D4291:237a-14": "'byung khungs ni 'dzam bu'i shing ngo //",
    "T12D4291:237a-15": "byed pa ni nya'o //",
    "T12D4291:237a-16": "las ni rang nyid do //",
    "T12D4291:237a-17": "de'i tshe na 'gu lu zhes bya ba'i sgra grag pa ni mthun pa'i sgra ste /",
    "T12D4291:237a-18": "'gu lu zhes bya ba'i sgra bshad na don 'di",
    "T12D4291:237a-19": "rnams dang mthun par sngon gyi slob dpon rnams kyis",
    "T12D4291:237a-20": "bshad do // skad kyi khams mi shes pa rnams",
    "T12D4291:237a-21": "kyis ni sbyor ba bzhi'i spyi tsam la 'jug par",
    "T12D4291:237a-22": "nus kyi thams cad la ni ma yin te /",
    "T12D4291:237a-23": "'on kyang khyad par gyi sngon du 'gro ba can yin pas shes par bya ba nyid do //",
    "T12D4291:237a-24": "de bzhin du me sgra dang chu sgra dang byol",
    "T12D4291:237a-25": "song gi ngag gi sgra la sogs pa ste lung",
    "T12D4291:237a-26": "du mi ston pa'i phyogs thams cad la sbyar bar",
    "T12D4291:237a-27": "bya'o // de ltar lung du mi ston pa cung",
    "T12D4291:237a-28": "zad tsam sbyar nas lung du ston pa'i phyogs la",
    "T12D4291:237a-29": "sbyar bar gsungs pa /",
    "T12D4291:237a-30": "tshogs pas bskyed pa'i chos rnams ni //",
    "T12D4291:237a-31": "byas pas 'jig pa'i dus dag la //",
    "T12D4291:237a-32": "gang zhig de shes 'dod pa'i phyir //",
    "T12D4291:237a-33": "mi rtag ces ni brjod pa yin //",
    "T12D4291:237a-34": "zhes smos te /",
    "T12D4291:237a-35": "'di yang sbyor ba dang dgos 'brel ni snga ma bzhin du'o //",
    "T12D4291:237a-36": "'dug gnas ni rnam par rtog pa'o //",
    "T12D4291:237a-37": "'byung khungs ni byas pa'o //",
    "T12D4291:237a-38": "byed pa ni rkyen no //",
    "T12D4291:237a-39": "las ni rang nyid do //",
    "T12D4291:237a-40": "ched ni de shes pa'o //",
    "T12D4291:237a-41": "de'i tshe na mi rtag go zhes bya ba'i mthun pa'i sgra grag go zhes shes par bya'o //",
    "T12D4291:237a-42": "de ni 'di ltar 'gyur te /",
    "T12D4291:237a-43": "rnam par rtog pa la rtog pa yod kyi mi rtog pa la med pa dang /",
    "T12D4291:237a-44": "byas na mi rtag gi ma byas na rtag pa dang /",
    "T12D4291:237a-45": "'phangs pa'i rkyen dang 'phral gyi rkyen gyis 'jig gi",
    "T12D4291:237a-46": "gzhan du ma yin pa mthong nas sdug bsngal ba",
    "T12D4291:237a-47": "dang bdag med pa la sogs pa ste lung du",
    "T12D4291:237a-48": "ston pa'i phyogs thams cad la sbyar bar bya ste",
    "T12D4291:237b-0": "/ dper na gzhon nu gcig shes na gzhon @237b nu thams cad kyi rigs dang /",
    "T12D4291:237b-1": "rgan po'i rigs kyang shes par nus pa lta bu'o //",
    "T12D4291:237b-2": "de ltar bsdus te bstan nas /",
    "T12D4291:237b-3": "de nyid rgyas par bstan par bya ste /",
    "T12D4291:237b-4": "da la dang po rigs mthun pa sel ba bstan pa'i phyir /",
    "T12D4291:237b-5": "rigs sel ji ltar yin zhe na /",
    "T12D4291:237b-6": "'khor dang mya ngan 'das pa 'am //",
    "T12D4291:237b-7": "lung du mi ston dngos gang zhig / bstan pas don gzhan gcod pa'o //",
    "T12D4291:237b-8": "zhes gsungs te /",
    "T12D4291:237b-9": "dngos po gang yang rung ste dang por don tsam smos pa rnams khyad par mi 'dor la /",
    "T12D4291:237b-10": "rigs mi mthun pa ni sel lo //",
    "T12D4291:237b-11": "'di ltar skyes bu zhes smos na lhas byin dang",
    "T12D4291:237b-12": "sred med dang dbang phyug la sogs pa ni mi",
    "T12D4291:237b-13": "'dor la / bud med dang rta dang glang po",
    "T12D4291:237b-14": "la sogs te skyes bu ma yin pa'i rigs ni",
    "T12D4291:237b-15": "'dor la / sel lo // the tshom sel ba gsungs pa /",
    "T12D4291:237b-16": "spyi la 'jug pa bstan pa na //",
    "T12D4291:237b-17": "mi shes pa ni sel bar byed //",
    "T12D4291:237b-18": "ces smos te /",
    "T12D4291:237b-19": "rigs sel ba'i tshig dang sbyar bar bya'o //",
    "T12D4291:237b-20": "de ni 'di lta ste /",
    "T12D4291:237b-21": "chos rnams zhes smos na kha cig ni gzhi'i chos /",
    "T12D4291:237b-22": "kha cig ni lam gyi chos /",
    "T12D4291:237b-23": "kha cig ni 'bras bu'i chos /",
    "T12D4291:237b-24": "kha cig ni don dam pa'i chos /",
    "T12D4291:237b-25": "kha cig ni bshad pa'i chos te /",
    "T12D4291:237b-26": "chos ma yin pa med kyang skye bo kha cig ni kun du gti mug ste ma shes /",
    "T12D4291:237b-27": "kha cig ni ma yin par 'dor /",
    "T12D4291:237b-28": "kha cig ni the tshom can te /",
    "T12D4291:237b-29": "de dag sel ba ni rigs sel ba'o //",
    "T12D4291:237b-30": "rigs bsal ba de ni de'i spyi'i mtshan nyid de /",
    "T12D4291:237b-31": "de'i phyir /",
    "T12D4291:237b-32": "rigs kyi 'dom pa bsal byas nas //",
    "T12D4291:237b-33": "spyi yi mtshan nyid brjod par bya //",
    "T12D4291:237b-34": "zhes smos te /",
    "T12D4291:237b-35": "'dom pa ma bsal bar spyi'i mtshan nyid 'dri ba ni slar dri bar bya ba yin la /",
    "T12D4291:237b-36": "ston pa ni dor bar bya ba nyid yin pas so //",
    "T12D4291:237b-37": "rigs kyi 'dom pa sel ba zhes bya ba sbyor ba dang po rdzogs so /",
    "T12D4291:237b-39": "// / de ltar rigs kyi 'dom pa bsal nas dus",
    "T12D4291:237b-40": "kyi 'dom pa ma bsal na khyad par mi shes",
    "T12D4291:237b-41": "pa'i phyir / dus kyi 'dom pa sel ba ni //",
    "T12D4291:237b-42": "rang gi mtshan nyid ston pa yin //",
    "T12D4291:237b-43": "zhes gsungs pa yin no //",
    "T12D4291:237b-44": "da ni dus sel ba gnyis gsungs pa de rgyas par bstan pa'i phyir /",
    "T12D4291:237b-45": "dang po bsdus pa'i dus kyi nges tshig / gnyis dang rnams grangs sogs rnams kyi //",
    "T12D4291:237b-46": "gang du byed tshig mi gnas pa //",
    "T12D4291:237b-47": "de ni mdo ru bsdus pa ste //",
    "T12D4291:238a-0": "zhes gsungs @238a * //",
    "T12D4291:238a-1": "te ;",
    "T12D4291:238a-2": "mdo tsam gyi tshig dang bye brag rnam par 'byed",
    "T12D4291:238a-3": "pa'i tshig gi bar na byed pa'i tshig mi gnas",
    "T12D4291:238a-4": "na bsdus pa zhes bya ba'i ming du 'gyur ro",
    "T12D4291:238a-5": "// de yang dus yod pa dang gang gang ba yin pa bstan pa'i phyir /",
    "T12D4291:238a-6": "mdor bsdus de yang bcu bzhir 'dod //",
    "T12D4291:238a-7": "tshig gnyis dang ni rnam grangs dang //",
    "T12D4291:238a-8": "tshig don gzhan dang byed tshig drug / khyad par dang ni 'bru mang po //",
    "T12D4291:238a-9": "bye brag gzhi bsdu gcig tu bsdu //",
    "T12D4291:238a-10": "zlas dbye ba gnyis de'i skyes bu //",
    "T12D4291:238a-11": "zad par mi 'gyur las 'dzin yin //",
    "T12D4291:238a-12": "zhes smos te /",
    "T12D4291:238a-13": "de la ming gnyis kyis byed pa gcig sdud pa ste /",
    "T12D4291:238a-14": "de yang mya ngan las 'das pa'i rnam par thar pa ni rnam thar zhes pa lta bu'o //",
    "T12D4291:238a-15": "mang po'i bar gyi byed pa phyis pa ni rnam grangs kyis mdor bsdus pa ste /",
    "T12D4291:238a-16": "de yang drang srong mnyan pa dang yod pas dang",
    "T12D4291:238a-17": "po bzung ba'i yul ni mnyan yod ces pa lta",
    "T12D4291:238a-18": "bu'o // tshig gang rang gi don mi ston par",
    "T12D4291:238a-19": "don 'pho ba na tshig don gzhan gyis mdor bsdus",
    "T12D4291:238a-20": "bu'o // pa ste / de yang nor lha'i bu",
    "T12D4291:238a-21": "la 'khor lo yod pas 'khor lo can zhes 'bod",
    "T12D4291:238a-22": "bu'o // pa ste / pa lta bu'o // las dang /",
    "T12D4291:238a-23": "byed pa dang /",
    "T12D4291:238a-24": "sbyin pa dang /",
    "T12D4291:238a-25": "bslang ba dang /",
    "T12D4291:238a-26": "sgrub pa dang /",
    "T12D4291:238a-27": "gzhi rnams ni byed pa'i tshig drug ste /",
    "T12D4291:238a-28": "de dag bsdus pa ni byed tshig drug gi mdor bsdus pa ste /",
    "T12D4291:238a-29": "de yang chos la spyod pa ni chos spyod ces bya ba nas /",
    "T12D4291:238a-30": "chos la brten pa ni chos brten zhes bya ba'i bar lta bur rig par bya'o //",
    "T12D4291:238a-31": "ngo bo nyid kyi tshig dang khyad par gyi tshig",
    "T12D4291:238a-32": "gi bar na gnas gzhan spong ba'i tshig phyi nas",
    "T12D4291:238a-33": "mu gsum dang gnyis gcod bar byed pa ni khyad",
    "T12D4291:238a-34": "par gyis mdor bsdus pa ste /",
    "T12D4291:238a-35": "sangs rgyas bcom ldan 'das dang /",
    "T12D4291:238a-36": "lha dbang phyug dang /",
    "T12D4291:238a-37": "'byung ba sa kha dog dkar zhes pa lta bu ste /",
    "T12D4291:238a-38": "ji ltar gcod pa'i rim pa bzhin no //",
    "T12D4291:238a-39": "'di dag ni mdor bsdus ba lnga zhes slob dpon kha cig 'chad do //",
    "T12D4291:238a-40": "spyir ni mdor bsdus pa 'di dag kyang don gyi",
    "T12D4291:238a-41": "dbang re res bkod kyi thams cad kyi thams cad",
    "T12D4291:238a-42": "du tha dad pa ni ma yin te /",
    "T12D4291:238a-43": "'bru mang po pa dang /",
    "T12D4291:238a-44": "tshig don gzhan lta bu dang /",
    "T12D4291:238a-45": "de'i skyes bu dang /",
    "T12D4291:238a-46": "byed pa drug lta bu ni phyogs gcig mi 'dra ba'i dbang yin no //",
    "T12D4291:238a-47": "bye brag dang khyad par ni sgra mi 'dra ba'i dbang yin no //",
    "T12D4291:238b-0": "rjes su @238b zlos pa'i zlas dbye ba lta bu ni don mi 'dra ba'i dbang yin no //",
    "T12D4291:238b-1": "gzhi mthun pa dang de'i skyes bu lta bu ni thams cad mi 'dra ba'i dbang yin no //",
    "T12D4291:238b-2": "de yang gang la 'bru mang po yod pa de ni 'bru mang po ba ste /",
    "T12D4291:238b-3": "'di ltar ba khra mo can zhes bya ba la sogs pa lta bu'o //",
    "T12D4291:238b-4": "gang la rang gi bye brag bsdus pa de ni bye brag bsdus pa ste /",
    "T12D4291:238b-5": "de yang autpal sngon po lta bu'o //",
    "T12D4291:238b-6": "gang dus sam dngos po gzhan sdud pa de ni gzhi bsdu ba ste /",
    "T12D4291:238b-7": "de yang lha la sogs pa rnams zhes pa lta bu'o //",
    "T12D4291:238b-8": "gang tshogs pa gtso bor sgrub cing gzhi mthun par sdud pa ni gzhi gcig tu bsdu pa ste /",
    "T12D4291:238b-9": "de yang 'di ni aa ru ra smin pa dag ces pa lta bu'o //",
    "T12D4291:238b-10": "gang gcig bstan na gcig shes pa de ni zlas dbye ba ste /",
    "T12D4291:238b-11": "de yang mthun pa shes pa dang mi mthun pa shes pa gnyis te /",
    "T12D4291:238b-12": "'di ltar lam 'khyog pa ngal ba'i rgyur bstan na",
    "T12D4291:238b-13": "lam mi bde ba 'ang ngal ba'i rgyur shes pa",
    "T12D4291:238b-14": "dang / lam drang ba bde ba sems pa'i rgyur yang shes pa lta bu'o //",
    "T12D4291:238b-15": "ba ni rtogs pa'i phyir thams cad du yang gnyis par 'gyur ba yin mod kyi /",
    "T12D4291:238b-16": "'dir ni rnam grangs dang bsdus pa'i gnyis dang ldan pa'i tshig de ni ba gnyis pa zhes bya'o //",
    "T12D4291:238b-17": "de'i skyes bu ni tva ta hvom too ma pu",
    "T12D4291:238b-18": "ru she na tad pu ru sha ste dngos po",
    "T12D4291:238b-19": "gzhan dang gzhan du sbyar ba de'i skyes bu'o //",
    "T12D4291:238b-20": "gang mtha' mi 'jed pa'i tshig ni zad par mi 'gyur ba'o //",
    "T12D4291:238b-21": "gang gzhi gcig gis gzhi nyid dang byed pa gzhan",
    "T12D4291:238b-22": "gyis las su gyur pa yang sgrub pa de ni",
    "T12D4291:238b-23": "las 'dzin pa yin no //",
    "T12D4291:238b-24": "de rnams ni dus gnyis bkod pa las bsdus pa'i dus yin no //",
    "T12D4291:238b-25": "da ni byed pa'i tshig dang ldan pa'i dus bshad pa'i phyir /",
    "T12D4291:238b-26": "byed pa'i dus ni de nyid la //",
    "T12D4291:238b-27": "the tshom gcod byed 'dus byas yin //",
    "T12D4291:238b-28": "zhes smos te /",
    "T12D4291:238b-29": "bsdus pa de dag nyid legs par sbyar ba'i phyir 'dus byas yin no //",
    "T12D4291:238b-30": "de yang gang yin pa bstan pa'i phyir /",
    "T12D4291:238b-31": "de yang las dang byed pa dang //",
    "T12D4291:238b-32": "ched dang 'byung khungs 'brel ba dang //",
    "T12D4291:238b-33": "gzhi dang zhes bya ba la sogs pa smos te /",
    "T12D4291:238b-34": "de yang las zhes bya ba ni gang dag tshogs",
    "T12D4291:238b-35": "pa 'dus pa'i dus na gang gis mngon par 'du",
    "T12D4291:238b-36": "byed pa dang / gang la mngon par 'du bya ba'i gzhi dang /",
    "T12D4291:238b-37": "gang zhig mngon par 'du bya ba rnams ni las yin te /",
    "T12D4291:238b-38": "gang g-yo ba'am /",
    "T12D4291:239a-0": "rtsol @239a * //",
    "T12D4291:239a-1": "ba'am /",
    "T12D4291:239a-2": "snga ma'i gnas las gyur par byas pa'i phyir de",
    "T12D4291:239a-3": "yang mtshan nyid dang rnam par gzhag pa'i tshe na",
    "T12D4291:239a-4": "ni byed pa la yod pa'i g-yo ba'am rtsol ba",
    "T12D4291:239a-5": "las su gzung ngo //",
    "T12D4291:239a-6": "byed pa dang rnam par gzhag pa'i tshe na ni",
    "T12D4291:239a-7": "bya ba'i gzhi la yod pa'i snga ma'i gnas las",
    "T12D4291:239a-8": "gyur pa las su gzung ngo //",
    "T12D4291:239a-9": "bya ba dang rnam par gzhag pa'i tshe na ni",
    "T12D4291:239a-10": "bya ba'i gzhi dang bya ba nyid gnyis ka bya",
    "T12D4291:239a-11": "bar gzung ste / las ni byed pa la yod pa'i g-yo rtsal du gzung ngo //",
    "T12D4291:239a-12": "'dir ni rnam par dbye ba ston pa'i don yin",
    "T12D4291:239a-13": "pas byed pa dang rnam par gzhag pa'i las nyid",
    "T12D4291:239a-14": "gzung bar bya'o // de yang 'bras bu'am /",
    "T12D4291:239a-15": "don dang dgos ched lta bu dang /",
    "T12D4291:239a-16": "gnas sam ldan par byed pa dang phrad pa rnams ni bzhi pa'am /",
    "T12D4291:239a-17": "bdun pa'i don yin pas de ni 'dir 'gog go //",
    "T12D4291:239a-18": "spyi'i dbye ba ni byed pa'i don gyis shes par bya'o //",
    "T12D4291:239a-19": "byed pa ni byed pa po dang bcas pa ste /",
    "T12D4291:239a-20": "de yang rab tu skyed par byed pa dang /",
    "T12D4291:239a-21": "rnam par 'jog par byed pa dang /",
    "T12D4291:239a-22": "shes bya shes par byed pa rnams so //",
    "T12D4291:239a-23": "de dag kyang gcig dang du ma'i sgo nas mu bzhi ste /",
    "T12D4291:239a-24": "dmigs pa dang de ma thag pa dang bdag po",
    "T12D4291:239a-25": "du mas bya ba rnams shes gcig skyed pa dang",
    "T12D4291:239a-26": "/ 'byung ba bzhi dang dus kyi khams lta bu",
    "T12D4291:239a-27": "du mas bya ba 'bras bu gcig skyed pa lta",
    "T12D4291:239a-28": "bu ni du mas gcig la byed pa yin no",
    "T12D4291:239a-29": "/ // dmigs pas 'dra ba skyed pa dang /",
    "T12D4291:239a-30": "de ma thag pas shes pa'i rigs su skyed pa dang /",
    "T12D4291:239a-31": "bdag pos yul 'dzin pa'i ngo bor skyed pa lta bu dang /",
    "T12D4291:239a-32": "'byung ba dag rten pa dang /",
    "T12D4291:239a-33": "sdud pa dang /",
    "T12D4291:239a-34": "smin pa dang /",
    "T12D4291:239a-35": "ma rul pa dang /",
    "T12D4291:239a-36": "rim gyis 'phel ba dang /",
    "T12D4291:239a-37": "cha mnyam par skyed pa lta bu ni du ma du ma la byed pa lta bu yin no //",
    "T12D4291:239a-38": "kun gzhi lta bu rnam par shes pa kun skyed pa dang /",
    "T12D4291:239a-39": "ma rig pa lta bu las dang sdug bsngal kun skyed pa dang /",
    "T12D4291:239a-40": "sa bon lta bu ga lo ma la sogs pa",
    "T12D4291:239a-41": "skyed pa lta bu ni gcig du ma la byed",
    "T12D4291:239a-42": "pa lta bu'o / ma rig pas 'du byed dang /",
    "T12D4291:239a-43": "de bzhin du rga ba'i bar lta bu dang /",
    "T12D4291:239a-44": "sa bon gyis myu gu dang /",
    "T12D4291:239a-45": "de bzhin du 'bras bu'i bar du dang /",
    "T12D4291:239a-46": "de dag re re'i dbang du brjod pa thams cad ni gcig gcig la byed pa'o //",
    "T12D4291:239a-47": "rnam par 'jog byed ni lhas byin dang lag chu'i",
    "T12D4291:239a-48": "tshogs lta bu du mas shing lta bu bya ba",
    "T12D4291:239b-0": "@239b gcig la byed pa dang /",
    "T12D4291:239b-1": "lhas byin gyis bskul ba'i bya ba byed pa dang /",
    "T12D4291:239b-2": "lag chas gcod pa dang 'dreg pa'i bya ba byed",
    "T12D4291:239b-3": "pa lta bu du mas du ma la byed pa",
    "T12D4291:239b-4": "dang / sta re gcig gis bya ba rtsi shing lta bu du ma la byed pa dang /",
    "T12D4291:239b-5": "sta re lta bu gcig bya ba gcig la gcod pa lta bu /",
    "T12D4291:239b-6": "gcig gcig la byed pa'o //",
    "T12D4291:239b-7": "shes bya shes par byed pa ni mtshan rtags sam /",
    "T12D4291:239b-8": "gtan tshigs sam /",
    "T12D4291:239b-9": "brjod pa dag las don shes par byed pa ste /",
    "T12D4291:239b-10": "de yang sgra du mas don du ma shes par byed pa dang /",
    "T12D4291:239b-11": "skad kyi dbyings lta bu sgra gcig gis don du ma shes par byed pa dang /",
    "T12D4291:239b-12": "gtan tshigs rjod 'jog lta bu sgra du mas don gcig shes par byed pa dang /",
    "T12D4291:239b-13": "ngo bo nyid ston pa lta bu sgra gcig gis don gcig ston pa lta bu yin te /",
    "T12D4291:239b-14": "de bzhin du rtags kyis shes pa dag la yang sbyar ro //",
    "T12D4291:239b-15": "sbyin pa ni gang gi ched dang don dang dgos pa dang 'bras bu lta bu la'am /",
    "T12D4291:239b-16": "gang la mchod sbyin dang phyag 'tshal ba'i sa ste /",
    "T12D4291:239b-17": "'di ltar las dang byed pa'i 'bras bu ni bya ba ste /",
    "T12D4291:239b-18": "bya ba'i don ni 'dir yang dag par sbyin pa'o //",
    "T12D4291:239b-19": "de'i dbye ba ni las dang byed pas sbyar bar bya'o //",
    "T12D4291:239b-20": "'byung khungs sam rgyu'i don ni gang la gang yod",
    "T12D4291:239b-21": "pa las de de las bral ba dang skyes pa",
    "T12D4291:239b-22": "dang dgar zhing khyad par du byas na don der",
    "T12D4291:239b-23": "'gyur te / bdun pa'i don la rag las pas de'i don la shes par bya'o //",
    "T12D4291:239b-24": "drug pa ni bdag po'i tshig gis lhag ma'i tshig",
    "T12D4291:239b-25": "ston par byed pas sgra dang the tshom gyi 'dom",
    "T12D4291:239b-26": "pa sel bar byed de /",
    "T12D4291:239b-27": "mu bzhi pa rnams ni gsum sel to //",
    "T12D4291:239b-28": "gsum pa rnams ni gnyis sel to//",
    "T12D4291:239b-29": "gnyis pa rnams ni gcig sel to //",
    "T12D4291:239b-30": "de'i phyir 'di ni nges par 'dzin pa yin no //",
    "T12D4291:239b-31": "bdag po gang gi don du bstan zhes 'dri ba'i",
    "T12D4291:239b-32": "tshe ni lhag ma gang gi bar bstan pa'i dbang",
    "T12D4291:239b-33": "du byas zhes bya bar 'gyur ro //",
    "T12D4291:239b-34": "lhag ma gang gi yin zhes 'dri ba'i tshe na ni bdag gi yin zhes bya bar 'gyur te /",
    "T12D4291:239b-35": "las nas brten gnas kyi bar du kun la drug pa'i sgras 'dom pa sel bar byed do //",
    "T12D4291:239b-36": "brgyud pa'i dus su snga ma 'og 'dril te sel to //",
    "T12D4291:239b-37": "brten gnas bzhi ni bzhi ste /",
    "T12D4291:239b-38": "ngo bo nyid brten pa'i gnas bzhi dang /",
    "T12D4291:239b-39": "las brten pa'i gnas bzhi dang /",
    "T12D4291:239b-40": "mthu la brten pa'i gnas bzhi dang /",
    "T12D4291:240a-0": "ldan pa @240a * //",
    "T12D4291:240a-1": "brten pa'i gnas gzhi dang bzhi'o //",
    "T12D4291:240a-2": "ngo bo nyid brten pa'i gnas gzhi la bzhi ste /",
    "T12D4291:240a-3": "thams cad la thams cad kyis khyab pa'i til 'bru",
    "T12D4291:240a-4": "la til mar gyis khyab pa lta bu khyab mtshungs",
    "T12D4291:240a-5": "pa dang / phyogs kyis phyogs la khyab pa med",
    "T12D4291:240a-6": "dang du ba lta bu khyab mi mtshungs pa dang",
    "T12D4291:240a-7": "pa dang / / phyogs kyis thams cad la khyab",
    "T12D4291:240a-8": "ba shing gis tsan dan gyis shing la khyab pa",
    "T12D4291:240a-9": "lta bu khyab byed rgya che ba dang thams cad",
    "T12D4291:240a-10": "kyis phyogs la khyab pa nam mkha' la 'od kyis",
    "T12D4291:240a-11": "khyab pa lta bu khyab pa rgya che ba'o //",
    "T12D4291:240a-12": "las brten pa'i gnas gzhi la yang bzhi ste /",
    "T12D4291:240a-13": "yongs su rdzogs par 'gyur ba'i las brten pa me",
    "T12D4291:240a-14": "dang chu la sreg pa dang spangs par byed ces",
    "T12D4291:240a-15": "pa lta bu dang /",
    "T12D4291:240a-16": "yongs su nyams par 'gyur ba'i las brten pa me",
    "T12D4291:240a-17": "dang chu dang dgra la sreg pa dang sdug bsngal",
    "T12D4291:240a-18": "ba dang 'jig par byed ces pa lta bu dang",
    "T12D4291:240a-19": "/ gnyis kar 'gyur ba'i las brten pa gtar sreg",
    "T12D4291:240a-20": "la brten pas sdug bsngal gyis phan par 'gyur ba",
    "T12D4291:240a-21": "/ lta bu dang / gnyis ka ma yin pa'i",
    "T12D4291:240a-22": "las brten pa gang du yang mi 'gyur ba ste",
    "T12D4291:240a-23": "rlung las ljon shing rnams g-yo ba nas bya rnams",
    "T12D4291:240a-24": "skad 'byin par byed pa zhes pa lta bu'o //",
    "T12D4291:240a-25": "mthu la brten pa'i gnas gzhi la yang bzhi ste /",
    "T12D4291:240a-26": "ngo bo tha dad pa'i mthu la brten pa rgyal",
    "T12D4291:240a-27": "po la brten pa rgyal po'i mi zhes pa lta",
    "T12D4291:240a-28": "bu dang / dus tha dad pa'i mthu la brten",
    "T12D4291:240a-29": "ba sa bon la brten pa myu gu zhes pa",
    "T12D4291:240a-30": "bu dang / lta bu dang / tha mi dad",
    "T12D4291:240a-31": "pa'i mthu la brten pa de bzhin gshegs pa ni",
    "T12D4291:240a-32": "so so rang rig pa'i ye shes la gnas zhes",
    "T12D4291:240a-33": "pa lta bu dang /",
    "T12D4291:240a-34": "gnyis ka ma yin pa'i mthu la brten pa kun gzhi la bag chags gnas zhes pa lta bu'o //",
    "T12D4291:240a-35": "ldan pa brten pa'i gnas gzhi yang bzhi ste /",
    "T12D4291:240a-36": "mthun pa'i phyogs ldan pa lhas byin la nor zas dang dpung yod ces pa lta bu dang /",
    "T12D4291:240a-37": "mi mthun pa'i phyogs ldan pa lhas byin la dgra yod ces pa lta bu dang /",
    "T12D4291:240a-38": "gnyis ka ma ldan pa lhas byin la rta ngan pa yod ces ba lta bu dang /",
    "T12D4291:240a-39": "gnyis ka ma yin pa ldan pa lhas byin la",
    "T12D4291:240a-40": "rdzas dgos pa med pa yod do zhes pa lta",
    "T12D4291:240a-41": "bu'o // de dag bod pa dang don tsam bsdus pa dang bcas pa ni gnas brgyad de /",
    "T12D4291:240a-42": "rjod par byed pa'i byed tshig dag kyang der 'du ste /",
    "T12D4291:240a-43": "kha cig ni don gyi ngo bos so //",
    "T12D4291:240a-44": "kha cig ni brgyud pas so //",
    "T12D4291:240b-0": "don de dag @240b kun kyang tshig rnam par sbyar ba dang /",
    "T12D4291:240b-1": "mjug sdud pa'i tshig dag gis skabs kyi khyad par gsal bar bstan par bya ba'i phyir gzhan yang /",
    "T12D4291:240b-2": "zla bsdu lhag ma bcas pa dang //",
    "T12D4291:240b-3": "dgag sgrub brnan dang bdag po dang //",
    "T12D4291:240b-4": "zhes bya ba la sogs pa rgya cher smos so //",
    "T12D4291:240b-5": "de la zla bsdu zhes bya ba ni zla sdud pa'i tshig ste /",
    "T12D4291:240b-6": "gang zhig dam bcas pa'i don spyi dang khyad par",
    "T12D4291:240b-7": "dag gis bstan par bya ba rdzogs so zhes bya",
    "T12D4291:240b-8": "bas bstan du rung ba dag go //",
    "T12D4291:240b-9": "tshig lhag ma can ni lhag bcas te /",
    "T12D4291:240b-10": "lhag ma ni don gyis kha skong ba'o //",
    "T12D4291:240b-11": "de gang la yod pa de ni lhag ma dang bcas pa ste /",
    "T12D4291:240b-12": "'di ltar dper na lhas byin shing gcod de zhes bya ba gzhan 'dren pa lta bu dag go //",
    "T12D4291:240b-13": "dgag pa zhes bya ba ni 'gog par byed pa ste /",
    "T12D4291:240b-14": "ji ltar zhe na med pa dang /",
    "T12D4291:240b-15": "ma yin par ro //",
    "T12D4291:240b-16": "'di'i khyad par ci zhe na /",
    "T12D4291:240b-17": "dgag par bya bas bye brag tu 'gyur gyi /",
    "T12D4291:240b-18": "'gegs par byed pas ni ma yin te /",
    "T12D4291:240b-19": "mi nus pa'i phyir ro //",
    "T12D4291:240b-20": "dgag par bya ba nyid med pa yang gnyis ka la brjod du rung ste /",
    "T12D4291:240b-21": "gzhi'i bye brag bsnan par byas ba dngos po med",
    "T12D4291:240b-22": "pa zhig 'gegs par byed bas ston pa ni med",
    "T12D4291:240b-23": "par dgag pa zhes bya'o //",
    "T12D4291:240b-24": "dngos po yod pa zhig 'gegs par byed pa'i tshig",
    "T12D4291:240b-25": "gis ston na ni ma yin par dgag pa zhes",
    "T12D4291:240b-26": "bya'o // de yang med pa rnams bzhir bstan pa",
    "T12D4291:240b-27": "dag las gtan med pa dang zhig nas med pa",
    "T12D4291:240b-28": "ston pa ni med pa'o //",
    "T12D4291:240b-29": "snga na med pa dang gcig la gcig med pa",
    "T12D4291:240b-30": "dag ni rang gi rang gi rten mi 'dor bsam",
    "T12D4291:240b-31": "yin pa yin no //",
    "T12D4291:240b-32": "ma yin pa de dag kyang bye brag gis na",
    "T12D4291:240b-33": "gnyen po dang mi mthun pa dang chung ba dang",
    "T12D4291:240b-34": "/ mi 'dra ba dang dman pa rnams su 'gyur te /",
    "T12D4291:240b-35": "'gegs pa'i tshig gis de lta bu dag yin par ston to //",
    "T12D4291:240b-36": "de'i phyir dgag pa dang bcas pas bstan par bya",
    "T12D4291:240b-37": "bas bye brag phye zhes bya ba'i tha tshig go",
    "T12D4291:240b-38": "// ci'i phyir dgag pa zhes bya zhe na /",
    "T12D4291:240b-39": "'di dag dang ldan pa gang dag ldog par mi 'gyur ba med pa'i phyir ro //",
    "T12D4291:240b-40": "sgrub pa zhes bya ba ni sgrub par byed pa'o //",
    "T12D4291:240b-41": "don gang zhig bsgrub par bya ba 'di dag yod na ldog par mi 'gyur ro //",
    "T12D4291:240b-42": "ldog pa dang mi ldog pa'i bye brag ci zhe na /",
    "T12D4291:240b-43": "gang zhig yod pa yod do //",
    "T12D4291:240b-44": "med pa med do //",
    "T12D4291:240b-45": "med pa yang yod do zhes brjod na med pa'i",
    "T12D4291:240b-46": "tshig gis rang dang gnyis ka ldog par byed do",
    "T12D4291:241a-0": "// yod pa'i tshig gis ni rang dang gzhan gnyis ka sgrub @241a * //",
    "T12D4291:241a-1": "par byed de /",
    "T12D4291:241a-2": "de'i phyir de dag dgag pa dang sgrub par ming 'dogs par byed do //",
    "T12D4291:241a-3": "brnan pa ni ngo bo nyid dang rnam grangs so //",
    "T12D4291:241a-4": "de la ngo bo nyid brnan pas ni gzhan gyis",
    "T12D4291:241a-5": "gzhan ston pa la sogs pa sel bar byed do",
    "T12D4291:241a-6": "// rnam grangs gzhan brnan pas ni de lta bu dge kyang yin pa la sogs bar 'gyur ro //",
    "T12D4291:241a-7": "brnan pa'i sgra dgar bar 'gyur ba dag kyang yod de /",
    "T12D4291:241a-8": "'di ltar de la 'di ni zhes pa lta bu'o //",
    "T12D4291:241a-9": "de gang las she na /",
    "T12D4291:241a-10": "kha cig ni dgod pa las so //",
    "T12D4291:241a-11": "kha cig na zla las so //",
    "T12D4291:241a-12": "bdag po la sogs pa ni bdag po ste /",
    "T12D4291:241a-13": "bdag po'i don ni gang la de yod pa'i ming ni der brtags pa ste /",
    "T12D4291:241a-14": "'bru mang po pa dang /",
    "T12D4291:241a-15": "ba gnyis pa dang /",
    "T12D4291:241a-16": "de la phan pa'i rkyen can la sogs bar ston pa dag lta bu don 'pho ba rnams so //",
    "T12D4291:241a-17": "gzhan yang /",
    "T12D4291:241a-18": "rgyan dang kha skong dus la 'jug / ces bya ba la tshig gi rgyan gyi gsum ste /",
    "T12D4291:241a-19": "mthun pa dang mi mthun pa dang kha skong ba'o //",
    "T12D4291:241a-20": "de la mthun pa'i rgyan ni don mthun par ston pa'o //",
    "T12D4291:241a-21": "mi mthun pa'i rgyan ni mi mthun yang bsgrub bya",
    "T12D4291:241a-22": "grub par ston pa ste khas len pa'i rgol ba",
    "T12D4291:241a-23": "la sogs pa'o // kha skong ba ni gnyis te /",
    "T12D4291:241a-24": "rtsa ba skong ba dang tshig kha skong ba'o //",
    "T12D4291:241a-25": "de la rtsa ba skong ba ni yi ge tshang bar byed pa rnams so //",
    "T12D4291:241a-26": "tshig kha skong ba ni tshig dang tshig gi lhag ma dag go //",
    "T12D4291:241a-27": "dus la 'jug pa ni sgra gang gzhig gis 'das",
    "T12D4291:241a-28": "pa dang da ltar byung ba dang ma 'ongs pa",
    "T12D4291:241a-29": "ston par nus pa dag go //",
    "T12D4291:241a-30": "'byed sdud gzhan gcod gnyis pa dang /",
    "T12D4291:241a-31": "zhes bya ba la /",
    "T12D4291:241a-32": "'byed pa dang sdud pa la sogs pa ston pa ste /",
    "T12D4291:241a-33": "'byed cing sdud pa dang sdud cing 'byed pa dag go //",
    "T12D4291:241a-34": "de dag ni ngo bo tha dad pa yang skabs kyi bya ba sdud pa dang ldan no //",
    "T12D4291:241a-35": "'di ni dad dang yang gi sbyor ba can te /",
    "T12D4291:241a-36": "kha cig na rgyu'i don dang dus kyi bye brag",
    "T12D4291:241a-37": "dang gzhi'i don dang smra ba 'debs pa dang rtsa",
    "T12D4291:241a-38": "ba bskang ba rnams su yang byed do //",
    "T12D4291:241a-39": "gang 'di yod na khyad par tha mi dad pa med do //",
    "T12D4291:241a-40": "sdud pa dag gis ni bshad par byas pa dang",
    "T12D4291:241a-41": "'gyur ba dang gzhan don yin pa ni skabs kyi",
    "T12D4291:241a-42": "mthus yin gyi sgras ni ma yin no //",
    "T12D4291:241a-43": "gzhan gcod pa zhes bya ba ni gzhan 'gegs pa ste /",
    "T12D4291:241a-44": "'di ni dgag pa dang sgrub pa dag dang phyogs re re mthun pa yin te /",
    "T12D4291:241a-45": "'di ni gang zhig gi rjes su brjod na de'i ma rigs spyi tsam du bsdus pa'am /",
    "T12D4291:241b-0": "rigs gcig @241b pa'i khyad par dag snga ma las gzhan pa'i 'gegs par byed de /",
    "T12D4291:241b-1": "de yang khyad par gyi gzhi la de brjod de /",
    "T12D4291:241b-2": "khyad par brjod na khyad par gyi gzhi'i rigs su",
    "T12D4291:241b-3": "bsdus pa gzhan la khyad par de med par ston",
    "T12D4291:241b-4": "te / de ni gzhan mi ldan par nges bar",
    "T12D4291:241b-5": "gzung ba zhes bya ba'i gzhan gcod pa yin no",
    "T12D4291:241b-6": "te / ; / gang dag gzhi dang khyad par",
    "T12D4291:241b-7": "ngo bo gcig tu mi 'du ba dag kyang yod",
    "T12D4291:241b-8": "pa dang ldan pa'i sgo nas gzhi dang /",
    "T12D4291:241b-9": "khyad par du zhig la ldan par sgrub pa ste /",
    "T12D4291:241b-10": "de brjod na ni 'brel ba nges par 'dzin cing ma 'brel pa rnam par gcod par byed de /",
    "T12D4291:241b-11": "de dag ni dper na sngon po kho na autpal yod ces brjod na khyad bar gzhan gcod do //",
    "T12D4291:241b-12": "sngon po autpal kho na la yod ces brjod na gzhi gzhan gcod do //",
    "T12D4291:241b-13": "sngon po autpal yod pa kho na zhes brjod na",
    "T12D4291:241b-14": "sngon po autpal la yod pa nges par bstan pas",
    "T12D4291:241b-15": "med pa dang ma 'brel pa gcod de /",
    "T12D4291:241b-16": "de bzhin du tha dad pa dag la yang brjod do ;",
    "T12D4291:241b-17": "/ da la snga ma gnyis la ni skabs kyis ma nges par 'gyur ba yang yod do //",
    "T12D4291:241b-18": "ma 'brel pa gcod pa ni khyad par dang gzhi",
    "T12D4291:241b-19": "nyid la 'gal ba med na brnan pa'i tshig gis",
    "T12D4291:241b-20": "ma nges par ston pa'i nus pa med do //",
    "T12D4291:241b-21": "spyir brnan pa'i rigs su gtogs pa rnams tshig snga ma'i khyad par gcad pa dang /",
    "T12D4291:241b-22": "ngo bo gcod pa dang tha mi dad par sbyor ba dag skabs kyi stobs kyis shes par bya'o //",
    "T12D4291:241b-23": "sgra las ni nus pa med do //",
    "T12D4291:241b-24": "gzhan yang brnan pa'i sgra tshig gi phrad du mi slu ba dag la 'jug pa yang yod do //",
    "T12D4291:241b-25": "skabs kyi mthus yin te /",
    "T12D4291:241b-26": "bstan par bya ba gang zhig kho na dang nyid",
    "T12D4291:241b-27": "kyi tshig gis bstan na don de bden par shes",
    "T12D4291:241b-28": "so // de ni tshig gi phrad du 'gog go //",
    "T12D4291:241b-29": "gnyis pa zhes bya ba ni tshig zur gnyis pa'o //",
    "T12D4291:241b-30": "de ni 'di ltar byed pa dang las gnyis kar 'gyur du rung blta bu dang /",
    "T12D4291:241b-31": "yin pa dang yod pa gnyis kar 'gyur du rung ba lta bu ste /",
    "T12D4291:241b-32": "'di ltar gnyis kho na ni ma yin te gzhan dang gnyis zhes bya'o //",
    "T12D4291:241b-33": "gcig gi tshig dang gnyis kyi tshig / mang po'i tshig dang rtags can dang //",
    "T12D4291:241b-34": "zhes bya ba la /",
    "T12D4291:241b-35": "gcig tu ston pa'i tshig ni gcig gi tshig ste /",
    "T12D4291:241b-36": "de bzhin du gzhan la yang sbyar ro //",
    "T12D4291:241b-37": "de ni 'di ltar shing /",
    "T12D4291:242a-0": "shing dag / shing rnams zhes bya @242a * //",
    "T12D4291:242a-1": "ba ste grangs ston pa zhes bya ba'i tshig go //",
    "T12D4291:242a-2": "rtags can ni rtags yod pa'i tshig ste /",
    "T12D4291:242a-3": "pho dang mo dang ma ning gi rtags gang zhig dang ldan na don gang rgya che ba dang /",
    "T12D4291:242a-4": "bya ba byed pa dang /",
    "T12D4291:242a-5": "sdud pa la sogs pa phyed pa dang mi byed",
    "T12D4291:242a-6": "ba dag gi sgra mtshon par byed pa dag go",
    "T12D4291:242a-7": "// de dag dang bcas pa dang 'dren pa dang snang ba dang ldan pas so //",
    "T12D4291:242a-8": "mtha' yi tshig dang dbus kyi tshig / ces bya",
    "T12D4291:242a-9": "ba ni gang zhig la gang zhig yod na mtha'",
    "T12D4291:242a-10": "'dren pa dang dbus 'dren nus pa'i tha tshig ni",
    "T12D4291:242a-11": "mtha' dang dbus kyi tshig ste /",
    "T12D4291:242a-12": "'di ltar gzugs la sogs pa zhes bya ba dang /",
    "T12D4291:242a-13": "gzugs nas rnam par shes pa zhes pa lta bu'o //",
    "T12D4291:242a-14": "nye dang ring la snyeg pa dang /",
    "T12D4291:242a-15": "mngon du ba dang lkog tu gyur /",
    "T12D4291:242a-16": "rab tu lkog la snyeg pa dang /",
    "T12D4291:242a-17": "zhes bya ba ni sgra gang zhig don gang nye ba dang /",
    "T12D4291:242a-18": "mngon du gyur pa la snyeg par byed pa dang gang zhig ring ba dang /",
    "T12D4291:242a-19": "lkog dang shin tu lkog tu gyur pa la snyeg par byed pa zhes sbyar ba'o //",
    "T12D4291:242a-20": "de la don nye ba ni yul thug nye ba ste /",
    "T12D4291:242a-21": "gang zhig la ltos nas 'di thag nye ba'o //",
    "T12D4291:242a-22": "yul gang shes pa'i mgon sum du gyur pa ni mngon du'o //",
    "T12D4291:242a-23": "don 'dir gyur pa ni bshad pa 'am /",
    "T12D4291:242a-24": "'chad pa'am gzhan yang rung ste 'di'o zhes bya bar brjod do //",
    "T12D4291:242a-25": "ring ba ni yul thag ring ba ste /",
    "T12D4291:242a-26": "gang zhig la ltos nas de thag ring ba zhes brjod pa'o //",
    "T12D4291:242a-27": "lkog tu gyur pa ni mngon du byar mi nus pa'o //",
    "T12D4291:242a-28": "rab tu lkog tu gyur pa ni lo rgyus ma yin pas shes par mi nus pa ste /",
    "T12D4291:242a-29": "de dag lkog tu gyur pas de zhes bya ba brjod do //",
    "T12D4291:242a-30": "de yang ngo bo nyid du dus dang tha snyad kyi dbye bas 'dren pa'i 'dra bar 'gyur te /",
    "T12D4291:242a-31": "ngo bo nyid ston ba'i tshe na ni thag ring ba yul gang bdag dang ma 'brel pa dang /",
    "T12D4291:242a-32": "bdag gang zhig gis bzhag na de dang 'brel pa gzhan dang /",
    "T12D4291:242a-33": "mi brjod par mi nus pa dang ngo bo nyid bden pa dag la yang 'jug par byed de /",
    "T12D4291:242a-34": "'di ltar 'brel pa'am ma 'brel pa dag 'brel pa ni skyes bu gzhan dang skyes bu gzhan no //",
    "T12D4291:242a-35": "de'i skyes bu bya bas brjod pa lta bu'o //",
    "T12D4291:242a-36": "ming brjod par mi nus pa ni gsang bar 'os",
    "T12D4291:242a-37": "pa mi ston par 'doms pa ni de ma ston",
    "T12D4291:242a-38": "cig ces brjod pa lta bu'o //",
    "T12D4291:242b-0": "ngo bo @242b nyid bden pa la 'jug pa ni",
    "T12D4291:242b-1": "'di nyid bden pa yin pa la de kho na",
    "T12D4291:242b-2": "zhes bya bas brjod pa ste /",
    "T12D4291:242b-3": "de dag ni tshig gi phrad du 'dod do //",
    "T12D4291:242b-4": "de ltar na dngos po bden pa dang gsang ba",
    "T12D4291:242b-5": "dang bdag gi ba dang pha rol po la 'jug",
    "T12D4291:242b-6": "par byed pa na de zhes bya ba 'di dag",
    "T12D4291:242b-7": "dus gsum char mi sel to //",
    "T12D4291:242b-8": "gal te bstan par bya ba dus nyid yin te /",
    "T12D4291:242b-9": "dus can la ni da ltar sel to //",
    "T12D4291:242b-10": "dus can yin na bdag nyid sel te /",
    "T12D4291:242b-11": "dus dang dngos po la 'jug pa'i stobs kyis phye",
    "T12D4291:242b-12": "ba ni tshig gi phrad du 'gog pa'i phyir dus",
    "T12D4291:242b-13": "sel bar mi 'gyur ro //",
    "T12D4291:242b-14": "'dir ni gang tha snyad kyi dbang du brjod pa 'das pa dang /",
    "T12D4291:242b-15": "rnam grangs gzhan la brjod pa yang rung ste /",
    "T12D4291:242b-16": "gang zhig gi skabs su bstan par bya ba'i don",
    "T12D4291:242b-17": "yod pa dang tshig lhag ma dang bcas par 'gyur",
    "T12D4291:242b-18": "pa gzung ngo // de la 'das pa ni sngar brjod pa ste /",
    "T12D4291:242b-19": "de yang 'das ma thag pa dang /",
    "T12D4291:242b-20": "lan grangs gzhan la brjod pa yang rung ste /",
    "T12D4291:242b-21": "gang zhig gi skabs su bstan par bya ba'i don",
    "T12D4291:242b-22": "gang zhig yin pa ni de zhes bya bas ston",
    "T12D4291:242b-23": "par rig par bya'o //",
    "T12D4291:242b-24": "'dri dang lan gyi tshig dang ni //",
    "T12D4291:242b-25": "bdag dang gzhan dang sbyor ba'i tshig / ces bya ba la /",
    "T12D4291:242b-26": "'dri ba'i tshig ni gang dang /",
    "T12D4291:242b-27": "ji ltar dang /",
    "T12D4291:242b-28": "gang zhe na /",
    "T12D4291:242b-29": "gang gi phyir zhe na /",
    "T12D4291:242b-30": "gang gi zhes pa la sogs pa ste /",
    "T12D4291:242b-31": "dri bar byas nas gang zhig gi tshig rnam par sbyar zhing mjug sdud pa'i lan du 'gyur ro //",
    "T12D4291:242b-32": "bdag gi tshig ni yin byed kyi mtha' can dang",
    "T12D4291:242b-33": "byed pa'i rkyen la sogs pa dag gi ngo bor",
    "T12D4291:242b-34": "ston pas brjod pa'o //",
    "T12D4291:242b-35": "gzhan gyi tshig ni don gzhan dang 'bru mang po",
    "T12D4291:242b-36": "la sogs pa tshig rang gi don mi ston par",
    "T12D4291:242b-37": "rnams kyi brjod pa'o //",
    "T12D4291:242b-38": "sbyor ba'i tshig ni tshig rnam par sbyar ba thams cad de /",
    "T12D4291:242b-39": "'di ltar ming gang la yin pas sbyar ba dang /",
    "T12D4291:242b-40": "yod pas sbyar ba dang /",
    "T12D4291:242b-41": "de la phan pas sbyar ba dang /",
    "T12D4291:242b-42": "byed pas sbyar ba dang /",
    "T12D4291:242b-43": "las kyis sbyar ba dang /",
    "T12D4291:242b-44": "'dra bas sbyar ba dang /",
    "T12D4291:242b-45": "ngo bos sbyar ba dang /",
    "T12D4291:242b-46": "dngos po'i rkyen yis sbyar ba lta bus ming de rnam par sbyar te /",
    "T12D4291:242b-47": "de la ji ltar zhe na /",
    "T12D4291:242b-48": "'di ltar yin pas sbyar ba ni yin par sbyar ba ste /",
    "T12D4291:242b-49": "de bzhin du gzhan la yang brjod par bya'o //",
    "T12D4291:243a-0": "@243a * // de la yin par sbyar ba ni dper na skyes",
    "T12D4291:243a-1": "bu 'di'i ming lhas byin zhes bya'o zhes pa lta",
    "T12D4291:243a-2": "bu'o // yod par sbyar ba ni dper na skyes",
    "T12D4291:243a-3": "bu 'di la brtul ba yod pas 'di'i ming brtul",
    "T12D4291:243a-4": "ba zhes bya'o zhes pa lta bu'o //",
    "T12D4291:243a-5": "de la phan par sbyar ba ni dper na skyes",
    "T12D4291:243a-6": "bu 'di don grub pa la phan pa'i mthu nye",
    "T12D4291:243a-7": "bar sgrub pa yin pas 'di'i ming don grub ces",
    "T12D4291:243a-8": "bya'o zhes pa lta bu'o //",
    "T12D4291:243a-9": "byed par sbyar ba ni dper na skyes bu 'di",
    "T12D4291:243a-10": "mi rnams dga' bar byed ba yin pas 'di'i ming",
    "T12D4291:243a-11": "dga' bo zhes bya'o //",
    "T12D4291:243a-12": "zhes pa lta bu'o //",
    "T12D4291:243a-13": "las su sbyar ba ni dper na skyes bu 'di",
    "T12D4291:243a-14": "la mi rnams kyis nye bar bsngags pa yin pas",
    "T12D4291:243a-15": "'di'i ming nye bar bsngags pa zhes bya'o zhes pa",
    "T12D4291:243a-16": "lta bu'o // 'dra bar sbyar ba ni dper na",
    "T12D4291:243a-17": "skyes bu 'di lha dang 'dra ba yin pas 'di'i",
    "T12D4291:243a-18": "ming lha zhes bya'o zhes pa lta bu'o //",
    "T12D4291:243a-19": "ngo bor sbyar ba ni skyes bu 'di skyes bu",
    "T12D4291:243a-20": "yin pas 'di'i ming skyes bu zhes pa lta bu'o",
    "T12D4291:243a-21": "// dngos po'i rkyen du sbyar ba ni skyes bu'i",
    "T12D4291:243a-22": "dngos po 'di skyes bu nyid yin pas 'di'i ming",
    "T12D4291:243a-23": "skyes bu nyid do //",
    "T12D4291:243a-24": "de ltar tshig rnam par sbyar ba de rnams kyi",
    "T12D4291:243a-25": "nang du ni sngar bstan pa kun kyang 'du bas",
    "T12D4291:243a-26": "ming gang yang de dag tu rnam par sbyar zhing",
    "T12D4291:243a-27": "gang zhig tu mjug bsdu bar bya'o //",
    "T12D4291:243a-28": "de rnams kyang kha cig ni de dag tu ston pa'i rkyen gyi yi ge dang ldan no //",
    "T12D4291:243a-29": "kha cig ni skabs kyi stobs kyis so //",
    "T12D4291:243a-30": "de ltar na sum cu rtsa lnga ste /",
    "T12D4291:243a-31": "rgyas pa dang bsdus pa dag ni ma nges pa dang /",
    "T12D4291:243a-32": "gang yang sgra dag ni 'di tsam kho na zhes nges par gzung ba ni med de /",
    "T12D4291:243a-33": "gzungs dang spobs pa mi zad pa dang /",
    "T12D4291:243a-34": "so so'i skye bo'i yul ma yin pa'i phyir ro //",
    "T12D4291:243a-35": "de'i phyir 'dir bstan pa sum cu rtsa lnga'o zhes so //",
    "T12D4291:243a-36": "de dag ni byed pa'i tshig dang ldan pas bye",
    "T12D4291:243a-37": "brag tu ston pas dus byed pa dang ldan pa",
    "T12D4291:243a-38": "yin no // mdor na skabs kyi mthu dang ldan pa dag ni bsdus nas rtogs par gyur ro //",
    "T12D4291:243a-39": "byed pa'i tshig dang ldan pa dag gis ni mi ldan pa dag kyang rtogs par 'gyur ro //",
    "T12D4291:243a-40": "dus kyis 'dom pa sel ba de dag kyang gzhan",
    "T12D4291:243a-41": "gcod pa'i tshig dang ldan na khyad par gyi sgrar",
    "T12D4291:243a-42": "'gyur te / rang dang nyid lta bu ni mthun pa'i thun mong mi srid pa'i phyir /",
    "T12D4291:243b-0": "de dang ldan na rang 'ba' zhig gam khyad par du @243b 'gyur ro //",
    "T12D4291:243b-1": "de mi ldan pa dag ni thun mong dag kyang",
    "T12D4291:243b-2": "srid pa'i phyir khyad par nyid du ston pa'i nus",
    "T12D4291:243b-3": "pa med do // dus kyi 'dom pa sel ba zhes bya ba sbyor ba gnyis pa rdzogs so /",
    "T12D4291:243b-5": "// / da ni bsal ba de dag gi dgos ched bstan pa'i phyir /",
    "T12D4291:243b-6": "rigs dang dus bsal byas nas ni //",
    "T12D4291:243b-7": "bstan bya gang zhig ston pa de //",
    "T12D4291:243b-8": "de ni ched du 'dod pa yin //",
    "T12D4291:243b-9": "zhes smos te /",
    "T12D4291:243b-10": "de la sgra de dag rang gi tshig gi don",
    "T12D4291:243b-11": "ji lta bu ston pa dag gi gzhan bsal te",
    "T12D4291:243b-12": "/ don de dag nyid bstan pa ni ched yin te /",
    "T12D4291:243b-13": "de ni sgra sbyar ba'i dgos pa yin no //",
    "T12D4291:243b-14": "de'i dbye ba ni dus sel ba'i sgra yin par shes par bya'o //",
    "T12D4291:243b-15": "ched du bya ba'i sbyor ba'i sbyor ba zhes bya ba gsum pa rdzogs so /",
    "T12D4291:243b-17": "// / sbyor ba bzhi pa bstan pa'i phyir /",
    "T12D4291:243b-18": "ji snyed don gyi sbyor ba ni //",
    "T12D4291:243b-19": "gang la 'jug pa bstan pa ni //",
    "T12D4291:243b-20": "gang gis ston pa'i yi ge de //",
    "T12D4291:243b-21": "de ni ming du btags pa yin //",
    "T12D4291:243b-22": "zhes gsungs te /",
    "T12D4291:243b-23": "ming du btags pa ni sngon gyi slob dpon gyis",
    "T12D4291:243b-24": "de ltar ston pa'i sbyor ba de'i ming ni de",
    "T12D4291:243b-25": "skad ces bya'o // ming ji snyed yin pa ni sngar bstan pa'i ming dag yin no //",
    "T12D4291:243b-26": "ming du btags pa'i sbyor ba zhes bya ba bzhi ba rdzogs so /",
    "T12D4291:243b-29": "// / gang zhig rnam smin rnam bral rnam pa'i shes pas mi reg cing //",
    "T12D4291:243b-30": "brjod min brjod dang ldan min brjod pas reg min kyang /",
    "T12D4291:243b-31": "brda ru btags pas brjod pa gsal te de nyis rnam pa brjod gyur nas //",
    "T12D4291:243b-32": "rnam pa'i shes pas rnam bral khong du chud la phan pa'i 'di gzigs te ;",
    "T12D4291:243b-33": "/ thub dbang sras dang bcas pas skye bo mthun par btags pa bstan par mdzad //",
    "T12D4291:243b-34": "gdags pas brgyud phyir tha snyad gzugs kyis bstan de ston pa dag //",
    "T12D4291:243b-35": "skye bo grags so shin tu 'khrul pas khrid pa rnams //",
    "T12D4291:243b-36": "don la rnam pas 'dzin cing rnam pa brjod 'dzin pa ;",
    "T12D4291:243b-37": "/ brjod pa ming du btags 'dzin tha snyad de la gzugs su rtog //",
    "T12D4291:243b-38": "tha snyad 'jug pa tsam yang med pa dag //",
    "T12D4291:243b-39": "byis pa ku dang thun mong 'di byas pas //",
    "T12D4291:243b-40": "de dag sgra dang don la mkhas gyur te //",
    "T12D4291:243b-41": "rnam bral brjod med don la 'jug gyur cig //",
    "T12D4291:244a-0": "smra ba thams @244a * //",
    "T12D4291:244a-1": "cad la 'jug pa zhes bya ba'i sgra'i bstan bcos",
    "T12D4291:244a-2": "kyi 'grel pa sbyor ba bzhi dang ldan pa slob",
    "T12D4291:244a-3": "dpon chen po su bh'a sha k'i rtis ngo bo"
}