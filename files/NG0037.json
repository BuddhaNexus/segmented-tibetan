{
    "NG0037:1": "@#// rgya gar skad du /",
    "NG0037:2": "pra pany+tsa ts+tshe da pany+tsa se na tan+t+ra /",
    "NG0037:3": "bod skad du /",
    "NG0037:4": "spros pa gcod pa sde lnga'i rgyud /",
    "NG0037:5": "sems kyi rang bzhin shes pa'i kun bzang rdo rje sems dpa' la phyag 'tshal lo //",
    "NG0037:6": "ye nas yongs su brdal ba'i gzhal yas na //",
    "NG0037:7": "mtshon med brjod las 'das pa'i chos sku bzhugs //",
    "NG0037:8": "'khor gyi dam pa rang gsal khye'u chung gis //",
    "NG0037:9": "bstan pa'i snying po spros gcod sde lnga zhus //",
    "NG0037:10": "dus gsum dbyer med byin brlabs bshad pa'i dus //",
    "NG0037:11": "thog ma mtha' ma med pa'i khyad par don //",
    "NG0037:12": "ma phyed mi phyed snying po mnyam pa nyid //",
    "NG0037:13": "rang bzhin yongs la khyab pa'i stong ra na //",
    "NG0037:14": "ma skyes mi 'gag chos sku lhun grub dbyings //",
    "NG0037:15": "ma mtshon mi mtshon mtshon med chos sku'o //",
    "NG0037:16": "ma bsgrubs mi bsgrub bsgrub med yul dang bral //",
    "NG0037:17": "ma bstan mi bstan bstan du btub pa med //",
    "NG0037:18": "ma bltas mi blta bltar med zhe 'dod med //",
    "NG0037:19": "ma bsgoms mi bsgom bsam med 'gyur med klong *//",
    "NG0037:20": "ma spyod mi spyad chags zhen kun dang bral //",
    "NG0037:21": "ma thob mi thob thob rgyu rang la med //",
    "NG0037:22": "ma bstan mi ston gdams ngag zhen 'dzin med //",
    "NG0037:23": "ming med shes med 'gyu med dngos dang bral //",
    "NG0037:24": "mtshon med tshig med bshad med nyan pa med //",
    "NG0037:25": "mtha' med dbus med phyogs med dbyings dang bral //",
    "NG0037:26": "yin med min med mtshon pa'i yul dang bral //",
    "NG0037:27": "bde med sdug med sdug bsngal yongs dang bral //",
    "NG0037:28": "re med dogs med thob med ltung ba yongs dang bral //",
    "NG0037:29": "smrar med brjod med smra brjod yongs dang bral //",
    "NG0037:30": "gsal med mi gsal med de dbyer med ngang *//",
    "NG0037:31": "rig dang ma rig gnyis kyang rig stong dbyer med dang *//",
    "NG0037:32": "mtshon med mtshon mkhan ming de brjod med dang *//",
    "NG0037:33": "shes med rang gnas rtog pa med pa'i don //",
    "NG0037:34": "ye nas yongs khyab kun gyi gzhal yas na //",
    "NG0037:35": "snying po rang bzhin g.yo med chos sku bzhugs //",
    "NG0037:36": "rang bzhin yongs su rdzogs pa'i chos sku'o //",
    "NG0037:37": "kun gzhi mdzod chen chos sku'i klong yangs la //",
    "NG0037:38": "shar ba'i snang tshul sna tshogs cir shar kyang *//",
    "NG0037:39": "yul la ma zhen chos sku'i klong du thim //",
    "NG0037:40": "chos nyid klong na chos can longs spyod la //",
    "NG0037:41": "gnyis med rang sa zin te longs spyod rdzogs sku'o //",
    "NG0037:42": "snying po'i ngang la snang tshul cir shar kyang *//",
    "NG0037:43": "gzhan du ma bkol chos sku'i klong du thim //",
    "NG0037:44": "bya ba'i cha sangs byar med spros bral rgyas //",
    "NG0037:45": "sna tshogs sprul yang gnyis med sprul sku'o //",
    "NG0037:46": "sku gsum dbyer med gcig ste 'gyur med sangs rgyas so //",
    "NG0037:47": "sku gsum zhing khams zhes ni de la gdags //",
    "NG0037:48": "snying po snang tshul rgya chad med pa la //",
    "NG0037:49": "ma rig dbang gis chos nyid ma rtogs te //",
    "NG0037:50": "ye don ma rig don mi gsal //",
    "NG0037:51": "de phyir ma rig mun par gsungs //",
    "NG0037:52": "rang rkyen g.yo ba'i dbang du song ba yis //",
    "NG0037:53": "yid dpyod rtog pa'i rlung 'phyo bsam mi khyab //",
    "NG0037:54": "rig yid sems kyi snang tshul rnam lnga yis //",
    "NG0037:55": "nyon mongs dug lnga'i dbang @#//",
    "NG0037:56": "du song *//",
    "NG0037:57": "de yi dbang gis ma rtogs sems can rnams //",
    "NG0037:58": "skye rga na 'chi'i sdug bsngal la sogs te //",
    "NG0037:59": "lus ni na tsha sdug bsngal dang *//",
    "NG0037:60": "sems ni zhe 'dod sdug bsngal dang *//",
    "NG0037:61": "snang ba phyogs ris sdug bsngal lo //",
    "NG0037:62": "rig pa yid dang sems dang gsum //",
    "NG0037:63": "rang sa ma zin rnam gsum gyis //",
    "NG0037:64": "yid ni 'khor lo gsum gyi dbang du song *//",
    "NG0037:65": "de yi dbang gis sdug bsngal ni //",
    "NG0037:66": "nyon mongs brgyad khri bzhi stong ngo *//",
    "NG0037:67": "de yi don du chos sgo brgyad khri bzhi stong gsungs //",
    "NG0037:68": "gsung gi don ni a gcig pu //",
    "NG0037:69": "skye med yin par shes par bya //",
    "NG0037:70": "chos sgo brgyad khri bzhi stong rnams //",
    "NG0037:71": "tra tha ke ru 'dus par bstan //",
    "NG0037:72": "snying po thig le nyag gcig la //",
    "NG0037:73": "gcad bya gcod byed don la mi bdog kyang *//",
    "NG0037:74": "chos sku'i klong du thams cad gnas bya'i phyir //",
    "NG0037:75": "rdzogs chen snying po spros gcod sde lnga gsungs //",
    "NG0037:76": "chos kyi snying po yin par shes par gyis //",
    "NG0037:77": "phun sum tshogs dang gzhi yi gnas lugs dang *//",
    "NG0037:78": "sangs rgyas sems can gnyis kyang bye brag dang */",
    "NG0037:79": "gleng gzhi yongs su bkod pa'i le'u ste dang po'o",
    "NG0037:80": "// // de nas 'khor gyi dam pa rang gsal",
    "NG0037:81": "khye'u chung gis // mtshon med brjod las 'das pa'i chos sku la //",
    "NG0037:82": "gleng gzhi'i don ni de ltar na //",
    "NG0037:83": "spros pa gcod pa sde lnga ji ltar lags //",
    "NG0037:84": "zhes gsol pa dang */",
    "NG0037:85": "mtshon med brjod las 'das pa'i chos skus bka' stsal pa //",
    "NG0037:86": "rang bzhin lhun grub don gyi snying po la //",
    "NG0037:87": "gcad bya gcod byed don la mi bdog kyang *//",
    "NG0037:88": "dper na me gcig 'dod pas kyang *//",
    "NG0037:89": "me ma brjod pas 'phrad mi 'gyur //",
    "NG0037:90": "de bzhin spros gcod don 'dod la //",
    "NG0037:91": "ma brjod spros pa chod mi 'gyur //",
    "NG0037:92": "snying po rang bzhin rgya chad med pa la //",
    "NG0037:93": "yan lag rig pa'i dbang gis ma rtogs te //",
    "NG0037:94": "lhun grub chos sku rtogs par bya ba'i phyir //",
    "NG0037:95": "nang gi sems dang phyi yi yul //",
    "NG0037:96": "snang zhing srid pa'i chos rnams thams cad dang *//",
    "NG0037:97": "rig yid sems kyis btags pa'i dran rtogs thams cad dang *//",
    "NG0037:98": "blo yul theg pa brgyad khri bzhi stong kun //",
    "NG0037:99": "de dag thams cad spros pa gcod pa la //",
    "NG0037:100": "'khor ba'i spros pa yongs su gcod pa dang *//",
    "NG0037:101": "theg pa'i spros pa yongs su gcod pa dang *//",
    "NG0037:102": "lta ba rnams kyi spros pa yongs su gcod pa dang *//",
    "NG0037:103": "sgom spyod 'bras dang gsum gyi spros pa gcod pa dang *//",
    "NG0037:104": "man ngag rnams kyi spros pa yongs su bcad pa'o /",
    "NG0037:105": "spros pa gcod pa sde lnga so sor dbye ba'i le'u ste gnyis pa'o ///",
    "NG0037:106": "/ de nas 'khor gyi dam pa rang gsal khye'u chung gis //",
    "NG0037:107": "mtshon med brjod las 'das pa'i chos sku la //",
    "NG0037:108": "'khor ba'i spros gcod ji ltar lags //",
    "NG0037:109": "zhes gsol pa dang *//",
    "NG0037:110": "mtshon med brjod las 'das pa'i chos skus bka' stsal pa //",
    "NG0037:111": "snying po rang bzhin lhun grub chos sku la //",
    "NG0037:112": "'khor ba myang 'das gnyis su mi bdog kyang *//",
    "NG0037:113": "rig pa'i mtshan nyid rgya @#//",
    "NG0037:114": "chad med pa yis //",
    "NG0037:115": "snang tshul ma 'gags 'khor ba nyid du shar //",
    "NG0037:116": "de yi don du spros gcod sde lnga byung *//",
    "NG0037:117": "khams gsum 'khor ba'i spros pa gcad pa ni //",
    "NG0037:118": "mtha' 'khob kla klor 'khor ba dang *//",
    "NG0037:119": "'bog chol sde yi gnas su 'khor ba dang *//",
    "NG0037:120": "dbang po ma tshang gnas su 'khor ba dang *//",
    "NG0037:121": "lta ba log pa'i gnas su 'khor ba dang *//",
    "NG0037:122": "dmyal khams bco brgyad gnas su 'khor ba dang *//",
    "NG0037:123": "yi dwags yul du 'khor ba dang *//",
    "NG0037:124": "byol song yul du 'khor ba dang *//",
    "NG0037:125": "mi yi yul du 'khor ba dang *//",
    "NG0037:126": "lha min yul du 'khor ba dang *//",
    "NG0037:127": "lha yi yul du 'khor ba rnams //",
    "NG0037:128": "de sogs khams gsum 'khor ba'i sdug bsngal rnams //",
    "NG0037:129": "las dbang rang sa ma zin gsum gyis lan //",
    "NG0037:130": "chos sku'i klong la 'khor dang ma 'khor med //",
    "NG0037:131": "'khor ba'i sdug bsngal ji snyed kun //",
    "NG0037:132": "mya ngan 'das par spros pa chod //",
    "NG0037:133": "dmyal ba'i yul du skye ba dang *//",
    "NG0037:134": "yi dwags yul du skye ba dang *//",
    "NG0037:135": "byol song yul du skye ba dang *//",
    "NG0037:136": "mi yi yul du skye ba dang *//",
    "NG0037:137": "lha min yul du skye ba dang *//",
    "NG0037:138": "lha yi yul du skye ba dang *//",
    "NG0037:139": "de la sogs pa skye ba'i sdug bsngal ji snyed rnams //",
    "NG0037:140": "skye med chos sku'i klong du spros pa chod //",
    "NG0037:141": "lus 'dir na tsha'i sdug bsngal la //",
    "NG0037:142": "tsha ba'i nad dang grang ba'i nad //",
    "NG0037:143": "rlung gi nad dang mkhris pa'i nad //",
    "NG0037:144": "lus kyi na tsha ji snyed kun //",
    "NG0037:145": "'du ba rnam bzhi'i nad yin te //",
    "NG0037:146": "dbugs mi bde dang mkhal ma na //",
    "NG0037:147": "mgo nad mig nad yan lag nad //",
    "NG0037:148": "mdze dang shu ba g.yan pa dang *//",
    "NG0037:149": "rims ni nyin gcig pa dang nyin gnyis pa //",
    "NG0037:150": "de dag lus kyi sdug bsngal te //",
    "NG0037:151": "snying po skye med chos sku la //",
    "NG0037:152": "bde dang sdug bsngal gnyis med de //",
    "NG0037:153": "'byung rkyen glo bur nad yin te //",
    "NG0037:154": "na med tsha med chos nyid dbyings su spros pa chod //",
    "NG0037:155": "skra dkar gnyer 'dus so yang don //",
    "NG0037:156": "lus kyi dpa' shor yan lag 'dar //",
    "NG0037:157": "kha sna chu 'dzag lus gyong ba //",
    "NG0037:158": "kha dbang shor te nyan pa su yang med //",
    "NG0037:159": "bu tsha kun yang sdug rgan shi 'phyi zer //",
    "NG0037:160": "de la sogs te rgas pa'i sdug bsngal rnams //",
    "NG0037:161": "thog ma med pa'i dus mtha' nas //",
    "NG0037:162": "tha mar thug gi bar du gsal //",
    "NG0037:163": "byang chub sems la rgan zhon med pa la //",
    "NG0037:164": "ma rtogs 'khrul pa'i sems la rgas gzhon byung *//",
    "NG0037:165": "lo mang 'og rul yin mod kyi //",
    "NG0037:166": "chos sku rgan gzhon med pa'i klong du spros pa chod //",
    "NG0037:167": "me grir shi dang chu grir shi //",
    "NG0037:168": "g.yang la shi dang mtshon grir shi //",
    "NG0037:169": "dus ma yin par 'chi ba brgyad //",
    "NG0037:170": "de la sogs pa 'chi ba'i sdug bsngal rnams //",
    "NG0037:171": "chos sku'i ngang la 'chi 'gyur mi bdog ste //",
    "NG0037:172": "'chi 'gyur med par spros pa chod //",
    "NG0037:173": "'khor ba'i sdug bsngal thams cad kun //",
    "NG0037:174": "bde ba chen por spros pa chod /",
    "NG0037:175": "'khor ba spros pa gcod pa'i le'u ste gsum pa'o ///",
    "NG0037:176": "/ de nas rang gsal khye'u chung gis //",
    "NG0037:177": "mtshon med brjod las 'das pa'i chos sku la //",
    "NG0037:178": "theg pa'i spros pa ji ltar @#//",
    "NG0037:179": "gcad //",
    "NG0037:180": "ces gsol pa dang */",
    "NG0037:181": "mtshon med brjod las 'das pa'i chos skus bka' stsal pa //",
    "NG0037:182": "snying po'i ngang la gcod bya gcod byed gnyis med kyang *//",
    "NG0037:183": "byang chub sems la shi dang ma shi med //",
    "NG0037:184": "thog ma med pa'i dus mtha' nas //",
    "NG0037:185": "theg pa'i spros pa yongs su gcod pa ni //",
    "NG0037:186": "brgyad khri bzhi stong theg pa'i sgo //",
    "NG0037:187": "brjod kyis mi langs bsam mi khyab //",
    "NG0037:188": "mdor bsdus spros pa gcod pa ni //",
    "NG0037:189": "yul sems so sor mthong ba'i nyan thos dang *//",
    "NG0037:190": "ma rig rten 'brel snang ba'i rang rgyal dang *//",
    "NG0037:191": "snang ba sems su 'dus pa'i sems tsam dang *//",
    "NG0037:192": "bden pa gnyis su lta ba'i dbu ma dang *//",
    "NG0037:193": "dag pa rnam gsum gcod pa'i kri ya dang *//",
    "NG0037:194": "mar spyod yar blta'i u pa dang *//",
    "NG0037:195": "dag pa chen por gcod pa'i yo ga dang *//",
    "NG0037:196": "thabs dang shes rab gnyis med ma ha dang *//",
    "NG0037:197": "dbyings dang ye shes gnyis med a nu dgu //",
    "NG0037:198": "'dod lugs mi mthun lta spyod so so ba //",
    "NG0037:199": "snying po'i rang bzhin kun la khyab pa la //",
    "NG0037:200": "yan lag snang tshul ma 'gags dgu ru shar //",
    "NG0037:201": "theg pa dgu ru shar yang ngan par ma bor te //",
    "NG0037:202": "snying po rang bzhin chos sku'i klong yangs su //",
    "NG0037:203": "dgu 'dus kun 'dus brgyad khri bzhi stong 'dus par chod /",
    "NG0037:204": "theg pa'i spros pa gcod pa'i le'u ste bzhi pa'o ///",
    "NG0037:205": "/ de nas rang gsal khye'u chung gis //",
    "NG0037:206": "mtshon med brjod las 'das pa'i chos sku la //",
    "NG0037:207": "theg pa rnams kyi lta ba spros pa ji ltar gcad //",
    "NG0037:208": "zhes gsol pa dang *//",
    "NG0037:209": "mtshon med brjod las 'das pa'i chos skus bka' stsal pa //",
    "NG0037:210": "theg pa'i lta ba'i spros gcod bstan pa la //",
    "NG0037:211": "nyan thos bye brag lta ba rnam pa gnyis //",
    "NG0037:212": "nyan thos bye brag pa dang mdo sde pa //",
    "NG0037:213": "bye brag pa yis 'dod lugs ni //",
    "NG0037:214": "chos sku lhun grub spros pa med pa la //",
    "NG0037:215": "snang tshul ma 'gags phra ba'i shes pa dang *//",
    "NG0037:216": "phyi yi yul dang nang sems so sor mthong *//",
    "NG0037:217": "mthong ba'i tshul gyis g.yag rnga ne seng snang *//",
    "NG0037:218": "nyan thos mdo sde lta ba ni //",
    "NG0037:219": "rdul phran gong bu gcig pur snang *//",
    "NG0037:220": "'dod pa'i bdag med tshogs drug yul 'geg med //",
    "NG0037:221": "nyan thos de ltar 'dod kyi dgag bsgrub med pa'i ngang du spros pa chod //",
    "NG0037:222": "rang rgyal lta ba'i 'dod pa ni //",
    "NG0037:223": "phyi yi yul yang 'byung ba rten 'brel snang *//",
    "NG0037:224": "nang gi sems kyang rten 'brel rim par snang *//",
    "NG0037:225": "bdag med rnam par rig byed 'dod //",
    "NG0037:226": "rten 'brel gnyis med klong du spros pa chod //",
    "NG0037:227": "sems tsam lta ba bstan pa ni //",
    "NG0037:228": "rnam bden rnam med gnyis su 'dod //",
    "NG0037:229": "rnam pa bden par 'dod pa'i lta ba ni //",
    "NG0037:230": "rang rig rgyud kyi rtag la skad cig cha mi",
    "NG0037:231": "rtog / snang ba'i rnam pa sems su bden par",
    "NG0037:232": "'dod // mtha' bzhi bral ba gzung 'dzin gnyis stong ba //",
    "NG0037:233": "rang rig gsal ba'i ngo bo gcig tu 'dod //",
    "NG0037:234": "rnam pa med pa'i lta ba'i 'dod lugs ni //",
    "NG0037:235": "phyi rol sems kyi rnam pa med pa'i rdul //",
    "NG0037:236": "rang rig bden pa'i @#//",
    "NG0037:237": "shes pa'i ngo bo la //",
    "NG0037:238": "de nyid gzhan du brjod du med pa'i don //",
    "NG0037:239": "gsal byed gzhan la ltos pa ci yang med //",
    "NG0037:240": "gsal stong rgya chad med par spros pa chod //",
    "NG0037:241": "dbu ma'i lta ba'i 'dod lugs ni //",
    "NG0037:242": "sgyu mar 'dod dang rnal 'byor spyod pa'o //",
    "NG0037:243": "sgyu ma lta bu'i lta ba'i 'dod lugs ni //",
    "NG0037:244": "snang sems thams cad sgyu ma tsam du 'dod //",
    "NG0037:245": "phyi yi dngos po 'di dag thams cad kyang *//",
    "NG0037:246": "yang dag par ni rang bzhin grub pa med //",
    "NG0037:247": "yod dang med dang dbus ma yin //",
    "NG0037:248": "kun rdzob chu zla tsam du 'dod pa'o //",
    "NG0037:249": "rnal 'byor spyod pa'i lta ba'i 'dod lugs ni //",
    "NG0037:250": "chos rnams thams cad mnyam pa nyid du 'dod //",
    "NG0037:251": "yod dang med dang ci yang 'dod pa med //",
    "NG0037:252": "spang len med pa'i klong du spros pa chod //",
    "NG0037:253": "mtshan nyid sde gsum spros pa gcod pa'i le'u ste",
    "NG0037:254": "lnga pa'o // // de nas rang gsal khye'u chung",
    "NG0037:255": "gis // mtshon med brjod las 'das pa'i chos sku la //",
    "NG0037:256": "kri yog sde gsum lta ba ji ltar lags //",
    "NG0037:257": "sde gsum lta ba'i spros pa gcad du gsol //",
    "NG0037:258": "zhes gsol pa dang *//",
    "NG0037:259": "brjod las 'das pa'i chos skus bka' stsal pa //",
    "NG0037:260": "kri ya'i lta ba'i 'dod lugs ni //",
    "NG0037:261": "chos sku'i rang bzhin dngos med rgya chad med pa la //",
    "NG0037:262": "kun rdzob 'di ltar snang ba thams cad kun //",
    "NG0037:263": "rigs gsum dal du snang bar 'dod //",
    "NG0037:264": "don dam dag pa rnam gsum yin par blta //",
    "NG0037:265": "dag pa chen po'i klong du spros pa chod //",
    "NG0037:266": "u pa ya yi lta ba'i 'dod lugs ni //",
    "NG0037:267": "snying po'i rang bzhin rgya chad med pa la //",
    "NG0037:268": "kun rdzob rigs bzhi lha yi dkyil 'khor dang *//",
    "NG0037:269": "rnam bzhi las rigs bzhi yi lha ru 'dod //",
    "NG0037:270": "don dam rang bzhin skye 'gag med par 'dod //",
    "NG0037:271": "yo ga'i lta ba'i 'dod lugs bstan pa ni //",
    "NG0037:272": "snying po'i rang bzhin rgya chad med pa la //",
    "NG0037:273": "kun rdzob rigs lnga lha yis dkyil 'khor 'dod //",
    "NG0037:274": "rnam shes lnga las rigs lnga lha ru 'dod //",
    "NG0037:275": "don dam rang bzhin skye 'gag med pa'o //",
    "NG0037:276": "rnam rtog blo la de ltar snang mod kyang *//",
    "NG0037:277": "don dam chos kyi dbyings su spros pa chod //",
    "NG0037:278": "kri yog sde gsum spros pa gcod pa'i le'u ste",
    "NG0037:279": "drug pa'o // // 'khor gyi dam pa rang gsal",
    "NG0037:280": "khye'u chung gis // mtshon med brjod las 'das pa'i chos sku la //",
    "NG0037:281": "ma ha a nu'i lta ba spros bcad ji ltar gcod //",
    "NG0037:282": "ces gsol pa dang */",
    "NG0037:283": "mtshon med brjod las 'das pa'i chos sku yis //",
    "NG0037:284": "'khor gyi dam pa rang gsal khye'u chung la //",
    "NG0037:285": "snying po rang bzhin rgya chad med pa la //",
    "NG0037:286": "ma ha yo ga'i lta ba'i 'dod lugs ni //",
    "NG0037:287": "phyi dang nang dang snod bcud snang ba la //",
    "NG0037:288": "thabs dang shes rab gnyis su 'dod pa la //",
    "NG0037:289": "phyi dang snod ni thabs kyi rang bzhin 'dod //",
    "NG0037:290": "nang dang bcud ni shes rab rang bzhin 'dod //",
    "NG0037:291": "thabs kyi rang bzhin bskyed pa'i rim pa'i tshul //",
    "NG0037:292": "shes rab rang bzhin rdzogs pa'i rim pa'i tshul //",
    "NG0037:293": "thabs dang shes rab gnyis su snang ba yang *//",
    "NG0037:294": "snang @#//",
    "NG0037:295": "stong gnyis med zung 'jug lta bar 'dod //",
    "NG0037:296": "ma ha yo ga'i lta ba'i 'dod pa ste //",
    "NG0037:297": "dbye bsal med pa'i klong du spros pa chod //",
    "NG0037:298": "a nu'i lta ba'i 'dod lugs ni //",
    "NG0037:299": "snying po'i rang bzhin rgya chad med pa la //",
    "NG0037:300": "phyi yi yul ni chos dbyings gzhal yas khang *//",
    "NG0037:301": "nang gi bcud ni lha yi rang bzhin yin //",
    "NG0037:302": "gzhal yas khang dang lha yi rang bzhin de gnyis la //",
    "NG0037:303": "dbyings dang ye shes gnyis med lta bar 'dod //",
    "NG0037:304": "a nu'i lta ba'i 'dod pa de //",
    "NG0037:305": "sor zhag chen po'i klong du spros pa chod //",
    "NG0037:306": "ma ha a nu'i lta ba'i spros pa gcod pa'i",
    "NG0037:307": "le'u ste bdun pa'o // // de ni gzhan gzhung",
    "NG0037:308": "spros pa gcad pa'o //",
    "NG0037:309": "de nas 'khor gyi dam pa rang gsal khye'u chung gis //",
    "NG0037:310": "mtshon med brjod las 'das pa'i ston pa la //",
    "NG0037:311": "gzhan gzhung spros gcod sde lnga de ltar na //",
    "NG0037:312": "rang gi gzhung gi 'dod pa'i spros pa gcod pa'i sde lnga ji ltar lags //",
    "NG0037:313": "zhes gsol pa dang */",
    "NG0037:314": "mtshon med brjod las 'das pa'i ston pa yis //",
    "NG0037:315": "'khor gyi dam pa rang gsal khye'u chung la //",
    "NG0037:316": "snying po'i rang bzhin lhun grub chos sku la //",
    "NG0037:317": "mtshan nyid ma 'gags snang tshul cir yang 'char //",
    "NG0037:318": "'char ba'i zer las skye ba'i rig pa skyes //",
    "NG0037:319": "skyes kyang snying po'i don las g.yos pa med //",
    "NG0037:320": "ma 'das snying po ma bcos chos sku la //",
    "NG0037:321": "rang byung rtsal gyis rig pas so sor phye //",
    "NG0037:322": "phye bas spros pa gcod pa'i sde lnga po //",
    "NG0037:323": "rang gzhung nyams su blang ba'i don du bshad //",
    "NG0037:324": "blta ba'i spros pa gcod pa dang *//",
    "NG0037:325": "bsgom pa'i spros pa gcod pa dang *//",
    "NG0037:326": "spyod pa'i spros pa gcod pa dang *//",
    "NG0037:327": "'bras bu'i spros pa gcod pa dang *//",
    "NG0037:328": "man ngag spros pa gcod pa'o //",
    "NG0037:329": "spros pa gcod pa sde lnga so sor phye ba'i",
    "NG0037:330": "le'u ste brgyad pa'o // // rang gsal rig pa'i",
    "NG0037:331": "khye'u chung gis // mtshon med brjod las 'das pa'i chos sku la //",
    "NG0037:332": "lta ba'i spros gcod ji ltar lags //",
    "NG0037:333": "zhes gsol pa dang */",
    "NG0037:334": "mtshon med brjod las 'das pa'i chos skus bka' stsal pa //",
    "NG0037:335": "brgyad khri bzhi stong theg pa'i sgo //",
    "NG0037:336": "mi mthun lta ba so so ba //",
    "NG0037:337": "brjod kyis mi langs bsam mi khyab //",
    "NG0037:338": "dran brtags lta ba ngas ma bstan //",
    "NG0037:339": "bsam brtags blo yul lta ba rnams //",
    "NG0037:340": "blta bya lta byed thamasacad kun //",
    "NG0037:341": "brjod bya rjod byed thams cad kun //",
    "NG0037:342": "yul snang blos btags thams cad kun //",
    "NG0037:343": "mtshon med brjod las 'das pa yin //",
    "NG0037:344": "zhe 'dod med par spros pa chod //",
    "NG0037:345": "lta ba spros pa gcod pa'i le'u ste dgu pa'o",
    "NG0037:346": "// // 'khor gyi dam pa rang gsal khye'u chung",
    "NG0037:347": "gis // mtshon med brjod las 'das pa'i chos sku la //",
    "NG0037:348": "sgom pa'i spros bcad ji ltar lags //",
    "NG0037:349": "brjod las 'das pa'i chos skus bka' stsal pa //",
    "NG0037:350": "brgyad khri bzhi stong theg pa'i sgo //",
    "NG0037:351": "bsgom pa mi mthun so so ba //",
    "NG0037:352": "brjod kyis mi langs bsam mi khyab //",
    "NG0037:353": "yid kyis btson bzung bsgom pa de //",
    "NG0037:354": "dran pa bzhi 'gyur bsgom pa @#//",
    "NG0037:355": "yin //",
    "NG0037:356": "yid dpyod blos bsgom rtsol ba dang *//",
    "NG0037:357": "bsgom yul sgom mkhan rtsol ba dang *//",
    "NG0037:358": "bcas bcos yid smon bsgom pa dang *//",
    "NG0037:359": "de dag gsum gyi rtsol ba ste //",
    "NG0037:360": "bsam du med pa'i don ma rtogs //",
    "NG0037:361": "ma bsams ma bsgoms don gyi klong dkyil du //",
    "NG0037:362": "bsam bsgom ci yang mi bya ste //",
    "NG0037:363": "ma bsam pa de chos kyi sku //",
    "NG0037:364": "rig med 'gyur med sems med rtog pa med //",
    "NG0037:365": "yid smon ma yin blo yi yul dang bral //",
    "NG0037:366": "bsgom pa ma yin bsgom pa'i yul ma mchis //",
    "NG0037:367": "bsam pas mi rnyed bsam rgyu ci yang med //",
    "NG0037:368": "bsam med rtog med 'gyur med klong du spros pa chod //",
    "NG0037:369": "bsgom pa'i spros pa gcod pa'i le'u ste bcu pa'o //    // rang gsal rig pa'i khye'u chung gis /",
    "NG0037:370": "mtshon med brjod las 'das pa'i chos sku la //",
    "NG0037:371": "spyod pa'i spros pa gcad pa ji ltar lags //",
    "NG0037:372": "zhes gsol pa dang *//",
    "NG0037:373": "mtshon med brjod las 'das pa'i chos skus bka' stsal pa //",
    "NG0037:374": "brgyad khri bzhi stong theg pa'i sgo //",
    "NG0037:375": "mi mthun spyod pa ji snyed pa //",
    "NG0037:376": "bcos bya 'dod pa bsgrub pa ste //",
    "NG0037:377": "brjod kyis mi las bsam mi khyab //",
    "NG0037:378": "'di ru chos skus yongs ma gsungs //",
    "NG0037:379": "snang ba'i yul du cir snang yang *//",
    "NG0037:380": "chos dbyings snang la rang bzhin med //",
    "NG0037:381": "rig pa'i sems kyis gar brtags kyang *//",
    "NG0037:382": "yid kyi bsam pa glo bur pa //",
    "NG0037:383": "snang sems gnyis su gar snang kyang *//",
    "NG0037:384": "ma chags ma zhen spyod pa'i mchog / gang snang yum la ma zhen na //",
    "NG0037:385": "de ni spyod pa'i rgyan du gsungs //",
    "NG0037:386": "gang yang ma spangs ma bsgrubs par //",
    "NG0037:387": "de ni spyod pa'i mchog tu gsungs //",
    "NG0037:388": "cir snang cir rig cir bsam kyang *//",
    "NG0037:389": "nang du bdag 'dzin ma skyes na //",
    "NG0037:390": "de ni spyod pa'i snying por gsungs //",
    "NG0037:391": "snang ba sna tshogs cir snang yang *//",
    "NG0037:392": "de la sems kyi chags zhen med //",
    "NG0037:393": "de ni spyod pa'i mchog tu gsungs //",
    "NG0037:394": "spyod pa'i rnam grangs ji snyed pa //",
    "NG0037:395": "spyod pa bya ba btang ba'i ngang de la //",
    "NG0037:396": "lus ngag yid gsum rtsol bsgrub mi bya ste //",
    "NG0037:397": "bya ba'i spyod pa ma 'gags la //",
    "NG0037:398": "bya rgyu gang yang mi dmigs te //",
    "NG0037:399": "gang la ma chags ma zhen pa //",
    "NG0037:400": "spyod pa'i mchog ni byar med yin //",
    "NG0037:401": "spyod pa bcos bya ma yin bcos pa med //",
    "NG0037:402": "gang yang bya ba btang ba yi //",
    "NG0037:403": "bya byed spros bral klong du spros pa chod //",
    "NG0037:404": "spyod pa'i spros pa gcod pa'i le'u ste bcu gcig pa'o ///",
    "NG0037:405": "/ 'khor gyi dam pa rang gsal khye'u chung gis //",
    "NG0037:406": "mtshon med brjod las 'das pa'i chos sku la //",
    "NG0037:407": "'bras bu'i spros gcod ji ltar lags //",
    "NG0037:408": "zhes gsol pa dang */",
    "NG0037:409": "mtshon med brjod las 'das pa'i chos skus bka' stsal pa //",
    "NG0037:410": "rang bzhin lhun gyis grub pa'i chos sku la //",
    "NG0037:411": "'bras bu thob dang ma thob mi mnga' yang *//",
    "NG0037:412": "chos sku rgya chad med pa ma rtogs pas //",
    "NG0037:413": "ma 'gags brgyad khri bzhi stong theg pa'i sgo //",
    "NG0037:414": "'bras bu'i thob lugs ji snyed kun //",
    "NG0037:415": "spangs nas thob pa'i 'bras bu @#//",
    "NG0037:416": "de //",
    "NG0037:417": "yid smon 'bras bu yin par bshad //",
    "NG0037:418": "re dogs 'bras bu ngas ma bshad //",
    "NG0037:419": "rtsol bsgrub 'bras bu ngas ma bshad //",
    "NG0037:420": "'dod pa'i 'bras bu ngas ma bshad //",
    "NG0037:421": "re ba'i 'bras bu ngas ma bshad //",
    "NG0037:422": "yid smon 'bras bu ngas ma bshad //",
    "NG0037:423": "bsgrub nas thob pa'i 'bras bu ngas ma bshad //",
    "NG0037:424": "chos sku dmigs med mtshon med brjod las 'das //",
    "NG0037:425": "'bras bu thob bya thob byed gnyis med kyang *//",
    "NG0037:426": "rang byung rtsal snang rgya chad med pa yis //",
    "NG0037:427": "re zhig 'bras bu'i ming btags 'di ltar ro //",
    "NG0037:428": "'bras ni snying po'i don la bya //",
    "NG0037:429": "bu ni yan lag ma 'gags pa //",
    "NG0037:430": "'bras ni chos nyid dbyings yin te //",
    "NG0037:431": "bu ni chos can mtshan ma'o //",
    "NG0037:432": "'bras ni chos sku lhun grub la //",
    "NG0037:433": "bu ni rig pa'i snang tshul yin //",
    "NG0037:434": "'bras ni gzhi mo'i don la bya //",
    "NG0037:435": "rtsal dang zer ni bu yin no //",
    "NG0037:436": "'bras ni chos kyi dbyings yin te //",
    "NG0037:437": "bu ni rig pa'i ye shes so //",
    "NG0037:438": "'bras ni thog ma'i dus yin te //",
    "NG0037:439": "bu ni da lta'i shes pa'o //",
    "NG0037:440": "'bras ni rang gi shes rab ste //",
    "NG0037:441": "bu ni bla ma'i gdams ngag thob //",
    "NG0037:442": "thog ma med pa'i dus nyid nas //",
    "NG0037:443": "rang la rang chas yod pa 'bras yin te //",
    "NG0037:444": "thos bsam bsgom gsum gyis rtogs bu yin no //",
    "NG0037:445": "'bras bu de dag thams cad kyang *//",
    "NG0037:446": "sku gsum 'du 'bral med pa'i klong du spros pa chod //",
    "NG0037:447": "'bras bu spros pa gcod pa'i le'u ste bcu gnyis",
    "NG0037:448": "pa'o // // 'khor gyi dam pa rang gsal khye'u",
    "NG0037:449": "chung gis // mtshon med brjod las 'das pa'i chos sku la //",
    "NG0037:450": "lta sgom spyod 'bras bzhi yi spros gcod de ltar na //",
    "NG0037:451": "man ngag rnams kyi spros gcod ji lta bu //",
    "NG0037:452": "zhes gsol pa dang */",
    "NG0037:453": "brjod las 'das pa'i chos skus bka' stsal pa //",
    "NG0037:454": "snying po rang bzhin chos sku klong yangs la //",
    "NG0037:455": "mtshon med brjod las 'das pa ma rtogs te //",
    "NG0037:456": "yan lag snang tshul rgya chad med pa la //",
    "NG0037:457": "mtshon bya mtshon byed don la mi bdog ste //",
    "NG0037:458": "ma mtshon go zhing rtogs par mi 'gyur bas //",
    "NG0037:459": "man ngag spros gcod mtshon te bstan //",
    "NG0037:460": "brgyad khri bzhi stong theg pa'i sgo //",
    "NG0037:461": "de yi man ngag brjod mi langs //",
    "NG0037:462": "bsam gyis mi khyab mtshon las 'das //",
    "NG0037:463": "dran pa bzhir 'gyur man ngag ste //",
    "NG0037:464": "chos sku thob par ma gsungs so //",
    "NG0037:465": "don gyi man ngag bstan pa ni //",
    "NG0037:466": "gnyis snang med pa'i man ngag la //",
    "NG0037:467": "spros pa'i mu las grol ba ni //",
    "NG0037:468": "man ngag rang bzhin yin par bshad //",
    "NG0037:469": "sgro skur bral ba'i man ngag la //",
    "NG0037:470": "spros pa med par rtogs pa ni //",
    "NG0037:471": "man ngag mtshan nyid yin par bshad //",
    "NG0037:472": "sgro skur bral bar rtogs pa ni //",
    "NG0037:473": "spros pa'i mtha' la ma zhen na //",
    "NG0037:474": "man ngag ngo bo yin par bshad //",
    "NG0037:475": "snying po don gyi gnas lugs la //",
    "NG0037:476": "smra bsam brjod pa'i yul las 'das //",
    "NG0037:477": "bsam 'das brjod med rtogs pa ni //",
    "NG0037:478": "man ngag mtshan nyid yin par bshad //",
    "NG0037:479": "phyogs ris spros pa med pa'i don //",
    "NG0037:480": "sgro skur mtha' las grol ba @#//",
    "NG0037:481": "ni //",
    "NG0037:482": "man ngag 'bras bu yin par bshad //",
    "NG0037:483": "mtha' dbus med pa'i klong chen po //",
    "NG0037:484": "rgya chad med pa'i man ngag bsdus //",
    "NG0037:485": "chos kyi dbyings su rang bzhin thim //",
    "NG0037:486": "snying po don gyi klong dkyil du //",
    "NG0037:487": "mtshon med brjod las 'das pa'i man ngag thim //",
    "NG0037:488": "gzhi yi rang bzhin yod med mnyam pa'i ngang *//",
    "NG0037:489": "snang srid 'khor 'das thams cad de las byung *//",
    "NG0037:490": "byung yang sna tshogs gzhi yi ngang du thim //",
    "NG0037:491": "man ngag brgyad khri bzhi stong yang *//",
    "NG0037:492": "zhen 'dzin med pa'i klong du spros pa chod //",
    "NG0037:493": "spros pa gcod pa sde lnga zhes ni de la gdags //",
    "NG0037:494": "sprod pa gcod pa'i sde lnga las //",
    "NG0037:495": "man ngag spros pa gcod pa'i le'u ste bcu gsum",
    "NG0037:496": "pa'o // // 'khor gyi dam par rang gsal khye'u",
    "NG0037:497": "chung gis // mtshon med brjod las 'das pa'i chos sku la //",
    "NG0037:498": "mtshan gyi rnam grangs ji lta bu //",
    "NG0037:499": "zhes gsol pa dang *//",
    "NG0037:500": "mtshon med brjod las 'das pa'i chos skus bka' stsal pa //",
    "NG0037:501": "snying po'i ngang la gdags su med pa la //",
    "NG0037:502": "snang tshul ma 'gags rgya chad med pa la //",
    "NG0037:503": "yan lag rig pa'i dbang gis mtshan btags pa //",
    "NG0037:504": "theg pa ma lus 'di nas 'byung ba'i phyir //",
    "NG0037:505": "theg pa spyi yi rgyud chen zhes kyang bya //",
    "NG0037:506": "theg pa thams cad gnya' gcog phyir //",
    "NG0037:507": "gnya' gcog chen po'i rgyud ni zhes kyang bya //",
    "NG0037:508": "theg pa phyi yi don rnams bsdu ba'i phyir /[",
    "NG0037:509": "lta ba yangs pa'i don rnams ston pa'i phyir //",
    "NG0037:510": "yang ti yo ga'i rgyud chen zhes kyang bya //",
    "NG0037:511": "theg pa thams cad nyag gcig phyir /[",
    "NG0037:512": "lta sgom spyod pa la bzla'i phyir //",
    "NG0037:513": "la zlo chen po'i rgyud chen zhes kyang bya //",
    "NG0037:514": "thams cad spros pa yongs su gcad pa'i phyir //",
    "NG0037:515": "sprod pa gcod pa'i sde lnga zhes kyang bya /",
    "NG0037:516": "mtshan gyi rnam grangs bstan pa'i le'u ste bcu bzhi",
    "NG0037:517": "pa'o // // spros pa gcod pa sde lnga zhes",
    "NG0037:518": "bya ba'i rgyud rdzogs so // // rgya gar gyi",
    "NG0037:519": "slob dpon gu ru pad+ma sam b+ha wa dang bod",
    "NG0037:520": "kyi lo ts+tsha ba chen po ska ba dpal brtsegs",
    "NG0037:521": "kyis bsgyur cing gtan la phab pa'o //",
    "NG0037:522": "srog dang bral ba'i kha bzhin bsdom //"
}