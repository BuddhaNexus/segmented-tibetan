{
    "T02TD3283E:29a-0": "@29a # // rgya gar skad du /",
    "T02TD3283E:29a-1": "krishna ya m'a ri sv'a dha nam /",
    "T02TD3283E:29a-2": "bod skad du /",
    "T02TD3283E:29a-3": "gshin rje gshed nag po'i sgrub thabs /",
    "T02TD3283E:29a-4": "gang gi thugs rdo rje'i dbang gis nang na dgyes pa nyid yin yang //",
    "T02TD3283E:29a-5": "ma rungs gdul bya'i skye bo rnams la drag por yang dag ston //",
    "T02TD3283E:29a-6": "sna tshogs nyer phan tshun gyis gshin rje gshed yod kyang //",
    "T02TD3283E:29a-7": "gar mdzad pa yi sku de bdag gis rab tu dgod par bya //",
    "T02TD3283E:29a-8": "dang por sgrub pa po yi mchog des bde 'byung stan gnas la //",
    "T02TD3283E:29a-9": "bsam gtan gnas khang dri zhim dri yis yid ni dgar gyur par //",
    "T02TD3283E:29a-10": "bsgom par bya ste mnyam gzhag yid kyis rang gi snying gar ni /",
    "T02TD3283E:29a-11": "'od zer gtum po'i gzugs kyi dkyil 'khor dmar po gzi ldan pa'o //",
    "T02TD3283E:29a-12": "de steng gnas pa'i h'um yig mdog sngon 'od zer dang ldan pa'i //",
    "T02TD3283E:29a-13": "'od zer brgya byung gshin rje gshed la sogs pa rnams la ni ;",
    "T02TD3283E:29a-14": "/ yid kyis sprul pa'i me tog bdug pa mar me la sogs pa //",
    "T02TD3283E:29a-15": "rnam pa mang pos legs par mchod bya gus pas phyag kyang btsal //",
    "T02TD3283E:29a-16": "sngon byas pa yi sdig pa bshags pa la sogs byas pas ni //",
    "T02TD3283E:29a-17": "stong par 'jig rten ma lus rab tu brtson par sngon bya ba //",
    "T02TD3283E:29a-18": "aom /",
    "T02TD3283E:29a-19": "stong pa nyid la sogs pa'i gsang sngags tshig mchog rnams kyis bya //",
    "T02TD3283E:29a-20": "bdag nyid ngo bo gus pa nyid kyis yongs su bsgom bya ba //",
    "T02TD3283E:29a-21": "bdug pa'i 'od zer gzi brjid dang ldan dkyil 'khor dmar gnas pa'i //",
    "T02TD3283E:29a-22": "h'um yig sngon po'i gzugs las rdo rjes mtshan pa'i dbyug sngon te //",
    "T02TD3283E:29a-23": "dbyug pa la gnas h'um gzugs mchog las 'od zer dra ba rnams //",
    "T02TD3283E:29a-24": "'phros pas legs bskul ma lus rgyal ba spyan drangs rab bcug par //",
    "T02TD3283E:29a-25": "bltas la de dag nyid ni ma lus yongs su gyur pa las ni phyis //",
    "T02TD3283E:29a-26": "bdag nyid myur bar gshin rje gshed skur yongs su bsgom bya ba //",
    "T02TD3283E:29b-0": "mthing nag sku ste khro ba @29b dad ldan zhal gcig phyag gnyis pa //",
    "T02TD3283E:29b-1": "phyag g-yas na ni rdo rjes mtshan pa'i dbyug to sngon po ste //",
    "T02TD3283E:29b-2": "sdigs mdzub zhags pa dang ldan g-yon pa'i phyag ni thugs kar ro //",
    "T02TD3283E:29b-3": "smad smin ser 'bar bar gyur pa'i zhal gyi padma'o //",
    "T02TD3283E:29b-4": "stag dang dzi na'i pags pa gsang ba'i phyogs su legs par bsnams //",
    "T02TD3283E:29b-5": "kha nang rnam par 'gyur ba'i ro dang ldan par gyur pa'i sprul //",
    "T02TD3283E:29b-6": "'dab sna tshogs pa'i padma dam pa'i steng na nyi ma yi //",
    "T02TD3283E:29b-7": "gdan la legs gnas ma hirsha gtum rab tu brtson gnon pa'i //",
    "T02TD3283E:29b-8": "grod 'jol zhal sgyur mche ba rnam par gtsigs pa'i bong thung ngo //",
    "T02TD3283E:29b-9": "nyi ma'i dkyil 'khor gdan bzhugs sgyur bar mdzad pa'i spyan gnyis pa //",
    "T02TD3283E:29b-10": "khros pa'i klu brgyad dag gis spras pa'i rgyan ldan thod phreng gis //",
    "T02TD3283E:29b-11": "ser zhing sdug pa'i dbu skra spor ba'i 'khor lo legs par bcings //",
    "T02TD3283E:29b-12": "mi mgo las byas dam pa'i tshad ldan do shal 'chang ba can //",
    "T02TD3283E:29b-13": "ha ha cher dgod nyams kyis bdud dpung kun nas skrag par mdzad //",
    "T02TD3283E:29b-14": "phyi nas bcom ldan thugs kar gnas pa'i nyi ma la gnas par //",
    "T02TD3283E:29b-15": "h'um dbyibs 'od kyis sna tshogs kun nas gsal byas rnam par bsam //",
    "T02TD3283E:29b-16": "de la legs gzhug dus mi ring bar yang ni spro bar bya //",
    "T02TD3283E:29b-17": "rim 'dis spro dang bsdu ba ji srid 'dod kyi bar byas la //",
    "T02TD3283E:29b-18": "yang na dam tshig sngon du 'gro ba nyid kyis thams cad kyang //",
    "T02TD3283E:29b-19": "thun tshod bzhi ni 'di dag ma lus rnam par bsgom par bya //",
    "T02TD3283E:29b-20": "ngal na ji ltar brjod pa'i sngags ni rab tu bzlas par bya //",
    "T02TD3283E:29b-21": "bcom ldan gshin rje gshed kyi sgrub thabs yang mo byams pa'i dpal //",
    "T02TD3283E:29b-22": "bdag gis byas pa'i bsod nams grangs med 'dir ni gang skyes pa //",
    "T02TD3283E:29b-23": "des ni 'jig rten ma lus bcom ldan gshin rje gshed skur shog / bdag kyang ring min nyid nas gshin rje gshed du 'gyur bar shog //",
    "T02TD3283E:29b-24": "de la gsang sngags rgyal po ni 'di yin te /",
    "T02TD3283E:29b-25": "aom hr'i:shti:bi kri t'a na na h'um h'um phat phat sv'a h'a /",
    "T02TD3283E:29b-26": "gshin rje gshed nag po'i sgrub thabs so /",
    "T02TD3283E:29b-28": "// / aa bha ya la sogs pa'i zhal snga nas dge slong tshul khrims rgyal mtshan gyis bsgyur pa'o//"
}