{
    "NG0168:1": "me long lta bu'i ye shes dang *//",
    "NG0168:2": "sprul pa 'gro mang don gyi phyir //",
    "NG0168:3": "phal mang bkod pa'i sa rnams su //",
    "NG0168:4": "dngos po mtshan ma rnam 'phrul gyis //",
    "NG0168:5": "bya ba grub pa'i ye shes tshogs //",
    "NG0168:6": "thams cad mtshan ma nam mkha'i dngos //",
    "NG0168:7": "de nyid sgro btags chos dang bral //",
    "NG0168:8": "kun ldan byams sems de kho na //",
    "NG0168:9": "rang bzhin dag pa dri ma med //",
    "NG0168:10": "he ru ka yi bde chen dbyings //",
    "NG0168:11": "chos rnams kun gyi rgyu yin te //",
    "NG0168:12": "'od gsal ba yi gnas 'jug pas //",
    "NG0168:13": "rnal 'byor chen po zhes bya bshad //",
    "NG0168:14": "de bzhin gshegs pa thams cad kyi dgongs pa gsang ba dpal rta mchog rol pa'i rgyud las /",
    "NG0168:15": "dkyil 'khor rgyu'i don phyung ba'i le'u ste nyi shu",
    "NG0168:16": "gnyis pa'o // // de nas bcom ldan dpal gyi",
    "NG0168:17": "skus // gar gyi dbang phyug lhun grub mchog / thugs rje brjid pa'i stobs ldan pas //",
    "NG0168:18": "yon tan khyad par bstan pa'i phyir //",
    "NG0168:19": "nam mkha'i ri mo phyag rgya'i rngom //",
    "NG0168:20": "cir yang 'gyur ba'i bzhugs pa'i rngom //",
    "NG0168:21": "zil gyis gnon pa'i gnas mchog rngom //",
    "NG0168:22": "tsham ngam chen po'i stang stabs rngom //",
    "NG0168:23": "sku mdog brgyad kyis brjid pa'i mchog / phyag rgya'i don dang ldan pa'i sku //",
    "NG0168:24": "ha~m lnga 'brel par gyur pa'i zhal //",
    "NG0168:25": "zla kham cir yang 'gyur ba'i ljags //",
    "NG0168:26": "skye shi rtsad nas gcod pa'i tshems //",
    "NG0168:27": "rnam pa'i 'brug ltar sgrogs pa'i dbyangs //",
    "NG0168:28": "ting 'dzin nam mkha'i skar tshogs bzhin //",
    "NG0168:29": "phrin las rgya mtsho rlabs tshogs ltar //",
    "NG0168:30": "byin brlabs cho 'phrul sprin phung tshogs //",
    "NG0168:31": "mdzad pa'i rol mo gar thabs rngam //",
    "NG0168:32": "bdud dang srin mo 'joms byed rnams //",
    "NG0168:33": "khams gsum zil gyis gnon pa'i gdan //",
    "NG0168:34": "stong gsum dus gcig bsgral ba'i zhing *//",
    "NG0168:35": "rtog pa 'joms pa'i brtul zhugs mchog / sku gsung thugs mchog yon tan ni //",
    "NG0168:36": "rngam brjid sum cu rtsa drug mnga' //",
    "NG0168:37": "rgya chen yan lag rags pas brjid //",
    "NG0168:38": "grangs ma rkyen dang 'tsham pas brjid //",
    "NG0168:39": "bkur gshog gtso bo mthong bas brjid //",
    "NG0168:40": "khyad zhugs bla ma yin pas brjid //",
    "NG0168:41": "gdangs chen stong gsum gang bas brjid //",
    "NG0168:42": "don la nyi tsher ston pas brjid //",
    "NG0168:43": "gsal bas mtha' gnyis yangs bas brjid //",
    "NG0168:44": "thugs rje thugs dam mthar phyin brjid //",
    "NG0168:45": "ma rmongs thabs kyis 'dul bas brjid //",
    "NG0168:46": "ma 'gags sa le mkhyen pas brjid //",
    "NG0168:47": "med la zad mi shes pas brjid //",
    "NG0168:48": "gcig la 'dod dgur sgyur bas brjid //",
    "NG0168:49": "gnod sbyin pham par mdzad pas brjid //",
    "NG0168:50": "thabs mkhas skyon gyis ma gos brjid //",
    "NG0168:51": "rims bral nyam thag rol pas brjid //",
    "NG0168:52": "'khor ba yun ring mgon mdzad brjid //",
    "NG0168:53": "cig char zil gyis gnon pas brjid //",
    "NG0168:54": "bya ba'i ye shes rdzogs pas brjid //",
    "NG0168:55": "sku gsung yon tan phrin las thugs //",
    "NG0168:56": "zil gnon nga rgyal bcag par bya //",
    "NG0168:57": "de su ro yi nang nas ni //",
    "NG0168:58": "glog 'gyu lce ni lan @#//",
    "NG0168:59": "gsum 'byung *//",
    "NG0168:60": "so 'am sen mo gcad par bya //",
    "NG0168:61": "de nyid ral gri bzang por 'gyur //",
    "NG0168:62": "rnal 'byor pa yi grangs bzhin dbyung *//",
    "NG0168:63": "de thogs nam mkha' la song nas //",
    "NG0168:64": "rig pa 'dzin pa'i sngags brjod bya //",
    "NG0168:65": "o~m b+hu ru na ra sa ma ta ya hu~m phat //",
    "NG0168:66": "gar gyi dbang phyug nga rgyal gyis //",
    "NG0168:67": "gang 'dod gnas su 'gro bya zhing *//",
    "NG0168:68": "dregs byed tshogs rnams zil gnon te //",
    "NG0168:69": "brtul zhugs spyod pas glu blang zhing *//",
    "NG0168:70": "brtul zhugs spyod pa sna tshogs pas //",
    "NG0168:71": "yud tsam gcig la gnas su dag par byed //",
    "NG0168:72": "bcom ldan pad+ma he ru ka'i //",
    "NG0168:73": "sku gsung thugs kyi dkyil 'khor ni //",
    "NG0168:74": "ji ltar sprul zhing cir yang snang *//",
    "NG0168:75": "mtshan nyid gcig tu ma nges pas //",
    "NG0168:76": "sku gsung thugs sprul bsam yas che //",
    "NG0168:77": "rang bzhin las dang yon tan gyi //",
    "NG0168:78": "byin brlabs ya mtshan sgrib med gsal //",
    "NG0168:79": "khams gsum kun las rtsal 'phags shing *//",
    "NG0168:80": "rang gi dkyil 'khor rnam gsal las //",
    "NG0168:81": "byin brlabs 'gro la rgya cher ston //",
    "NG0168:82": "chos dang longs spyod rdzogs pa dang */",
    "NG0168:83": "sprul sku sna tshogs 'dul ba'o //",
    "NG0168:84": "tshig gi gsung rab rig pa'i gsung *//",
    "NG0168:85": "bzhi la sum cu drug gis brjid //",
    "NG0168:86": "dug gsum sku gsung thugs kyis sbyangs //",
    "NG0168:87": "dug lnga bde ba chen pos spyad //",
    "NG0168:88": "dbyings las ye shes rol pa'i mthus //",
    "NG0168:89": "skye 'gro ma lus rgyas btab nas //",
    "NG0168:90": "rang bzhin dag pa'i dbyings su sbyong *//",
    "NG0168:91": "rgyal ba gang gi thugs rjes kyang *//",
    "NG0168:92": "'di la skyabs su yod ma yin //",
    "NG0168:93": "srid pa gsum du dag byas nas //",
    "NG0168:94": "srid pa'i phyag rgyas phyag rgya gsang bas 'debs //",
    "NG0168:95": "thig le chos sku rig pa'i mchog / gar gyi dbang phyug zhes su bsngags //",
    "NG0168:96": "de bzhin gshegs pa thams cad kyi dgongs pa bla",
    "NG0168:97": "na med pa'i gsang ba dpal rta mchog rol pa'i",
    "NG0168:98": "rgyud las // khrau bo rngam brjid ston pa'i le'u",
    "NG0168:99": "ste nyer gsum pa'o // // de nas 'khor gyi",
    "NG0168:100": "gtso bo mchog / gsang ba'i bdag po la sogs",
    "NG0168:101": "rgyud las // pas // yang dang yang du phyag 'tshal lo //",
    "NG0168:102": "mchod pa rgya chen phul byas te //",
    "NG0168:103": "'gro ba brtse ba'i sems can las //",
    "NG0168:104": "bsgrub pa'i rim pa zhu bar mdzad //",
    "NG0168:105": "bcom ldan dngos grub kun gyi bdag / gdul bya kun gyi don gyi phyir //",
    "NG0168:106": "thun mong dngos grub ji lta bur //",
    "NG0168:107": "de bzhin mchog gi dngos grub dag / bsgrub par bya ba'i thabs ni gang *//",
    "NG0168:108": "las kyi cho ga ci lta bur //",
    "NG0168:109": "yan lag tshogs pa'i ldan byas nas //",
    "NG0168:110": "tshe 'di mchog tu gyur ram ci //",
    "NG0168:111": "thabs mang cho ga bshad par bya //",
    "NG0168:112": "de nas bcom ldan 'das kyi dbang *//",
    "NG0168:113": "rang gi dkyil 'khor gnas bzhugs te //",
    "NG0168:114": "ma 'ongs 'gro la phan pa'i phyir //",
    "NG0168:115": "sku gsung thugs kyi sbyor pa las //",
    "NG0168:116": "ngo mtshar 'phrul pa 'di gsungs so //",
    "NG0168:117": "rgyal ba kun gyi dam tshig che //",
    "NG0168:118": "rnam gsum phyag rgya la gnas nas //",
    "NG0168:119": "las kyi dngos grub bsgrub pa ni //",
    "NG0168:120": "gnas bzang dag tu brtsam par bya //",
    "NG0168:121": "phyag rgya'i grogs la brten pa na //",
    "NG0168:122": "bzlas brjod @#//",
    "NG0168:123": "yan lag ma nyams par //",
    "NG0168:124": "gsang sngags yi ge bcu bzhi pa //",
    "NG0168:125": "sum 'bum dag tu brjod byas nas //",
    "NG0168:126": "rol pa mtshan ma bsgrub pa'i phyir //",
    "NG0168:127": "mchog chen mtshan ma ma nyams pa //",
    "NG0168:128": "rab brtags dur khrod gnas nas blangs //",
    "NG0168:129": "khro bo chen po'i tsham rngam kyis //",
    "NG0168:130": "yungs kar thal ba la sogs pas //",
    "NG0168:131": "sum b+ha ni yi sngags brjod cing *//",
    "NG0168:132": "yi dwags gshin rje bskrad par bya //",
    "NG0168:133": "de nas dri zhim sbyor ba yi //",
    "NG0168:134": "dag byed chu yis legs bkrus te //",
    "NG0168:135": "me tog phreng sogs rgyan gyis brgyan //",
    "NG0168:136": "gsung gi phyag rgya byin brlabs shing *//",
    "NG0168:137": "dpa' bos rang gi khyim du blang *//",
    "NG0168:138": "glu drug dbyangs drug bcas pa yis //",
    "NG0168:139": "khro rgyal rol pa'i bro yis sbyangs //",
    "NG0168:140": "bsgrub pa'i dkyil 'khor nyams dga'i mchog / rgya khyon 'dom gang khrus yis bstod //",
    "NG0168:141": "ci bzhin la sogs cho ga bzhin //",
    "NG0168:142": "rdzas dang sa gzhi dag bya zhing *//",
    "NG0168:143": "sa bon gnas pa'i las rdzogs nas //",
    "NG0168:144": "bsrung zhing dkyil 'khor bri bar bya //",
    "NG0168:145": "yab yum bsgrub pa'i grogs bcas rnams //",
    "NG0168:146": "dkyil 'khor phyogs bzhir gnas bzung ste //",
    "NG0168:147": "mchog chen dkyil 'khor kha ru bzhag / bsrung ba'i 'khor lo legs ldan pas //",
    "NG0168:148": "stong nyid ting 'dzin nas brtsams te //",
    "NG0168:149": "dkyil 'khor mnyes sogs rdzogs byas nas //",
    "NG0168:150": "ro langs dgug cing gzhug bya ste //",
    "NG0168:151": "bar chad med par bzlas brjod bya //",
    "NG0168:152": "o~m bi ra na trag sha ta ha la ta'i",
    "NG0168:153": "lo ma ta ya man ta tsan tra hu~m phat",
    "NG0168:154": "/ ting 'dzin 'od zer gsal ba'i rgyun //",
    "NG0168:155": "zur ma chag par brjod byas te //",
    "NG0168:156": "'bum tsho gcig gis g.yo 'gyur zhing *//",
    "NG0168:157": "gnyis kyis 'od dang bcas par snang *//",
    "NG0168:158": "'bum phrag gsum gyis sgra bstan zhing *//",
    "NG0168:159": "langs te kun du lta bar byed //",
    "NG0168:160": "de tshe rnal 'byor dbang po yis //",
    "NG0168:161": "skra nas bzung nas bsgyel byas la //",
    "NG0168:162": "rta mchog sngags kyis dbang du bya //",
    "NG0168:163": "rdo rje khyung gshog phyag rgya yis //",
    "NG0168:164": "don gyi gsung gis go bar spyod pas bro yang brdung *//",
    "NG0168:165": "ting 'dzin sngags dang yan lag rnams //",
    "NG0168:166": "ma bral rang gi gnas 'ongs te //",
    "NG0168:167": "dkyil 'khor mtha' ma bskor byas nas //",
    "NG0168:168": "mchod pa bro glu dang bcas pas //",
    "NG0168:169": "lha rnams mnyes pa'i cho ga bya //",
    "NG0168:170": "de nas brtul zhugs chen po yis //",
    "NG0168:171": "go la lang g+ha gnon pa yis //",
    "NG0168:172": "bro la sogs pa rdzogs byas nas //",
    "NG0168:173": "ro de gser du gyur pa yin //",
    "NG0168:174": "de ni mchod dang sbyin pa dang *//",
    "NG0168:175": "rang la dgos pa'i yo byad bya //",
    "NG0168:176": "de bzhin gshegs pa thams cad kyi dgongs pa bla",
    "NG0168:177": "na med pa'i gsang ba dpal rta mchog rol pa'i",
    "NG0168:178": "rgyud las / ro langs bsgrub pa bstan pa'i le'u",
    "NG0168:179": "ste nyi shu bzhi pa'o // // de nas gar",
    "NG0168:180": "gyi dbang phyug gis //",
    "NG0168:181": "gzi ldan yum dang rol mdzad cing *//",
    "NG0168:182": "'khor gyis zhus pa'i tshig gsan nas //",
    "NG0168:183": "thun mong dngos grub bzang po nyid //",
    "NG0168:184": "ma 'ongs 'gro la phan gdags phyir //",
    "NG0168:185": "rim pa bzhin du phan gdags mdzad //",
    "NG0168:186": "dbang thob dam @#//",
    "NG0168:187": "tshig la gnas pas //",
    "NG0168:188": "yid mthun gnas mchog bzang po ru //",
    "NG0168:189": "mig sman sbyor ba bsgrub byas te //",
    "NG0168:190": "byin brlabs ldan pas 'gro don byas //",
    "NG0168:191": "rang gi ting 'dzin la gnas pas //",
    "NG0168:192": "rang gi gsang sngags 'bum rdzogs nas //",
    "NG0168:193": "mtshan ma phra mo mthong ba dang *//",
    "NG0168:194": "bsgrub pa'i dkyil 'khor brtsam par bya //",
    "NG0168:195": "dkyil 'khor gang yang rung ba yi //",
    "NG0168:196": "phyag rgya gsang sngags ting 'dzin ldan //",
    "NG0168:197": "rin chen sngags kyi bzlas brjod ni //",
    "NG0168:198": "'bum phrag gsum du gsung bar bya //",
    "NG0168:199": "o~m pad+ma ma tsa ga hru a la sa ma ra si ti yo na hu~m phat /",
    "NG0168:200": "dkyil 'khor gnas kyi rtags mthong nas //",
    "NG0168:201": "grong mtha'i gnas su 'gro byas te //",
    "NG0168:202": "sus kyang ma mthong mtshan mo rung *//",
    "NG0168:203": "lha 'dre gtum po'i grong du bsdad //",
    "NG0168:204": "rang gi 'khor gyi tshogs rnams kyis //",
    "NG0168:205": "mi rgod btsan 'brang bsrung bar bya //",
    "NG0168:206": "der ni b+han d+ha mtshan ldan du //",
    "NG0168:207": "gzi chen mar ni bltas nas su //",
    "NG0168:208": "mtshan gcig yal bar sngags bzlas shing *//",
    "NG0168:209": "ting 'dzin ma nyams sbyor ba byas //",
    "NG0168:210": "skya rengs dang po 'char dus su //",
    "NG0168:211": "dud pas bdugs te bcang par bya //",
    "NG0168:212": "glu dang bro yi brtul zhugs dang *//",
    "NG0168:213": "lha rnams kun gyi stang stabs kyis //",
    "NG0168:214": "gnas de'i bdag po dbang du sdud //",
    "NG0168:215": "rig pa 'dzin pa'i sngags ldan pas //",
    "NG0168:216": "slar nyid mig sman shas gcig byug / de nas 'khor gyi tshogs bsgo zhing *//",
    "NG0168:217": "skye 'gro kun la gsang bar bya //",
    "NG0168:218": "pad+ma bsgrub pa'i an rdza lis //",
    "NG0168:219": "ci 'dod dngos po mthong bar 'gyur //",
    "NG0168:220": "gzhan yang ril bu'i sgrub thabs ni //",
    "NG0168:221": "bdud rtsi lnga las 'byung ba yi //",
    "NG0168:222": "rdzas dag sha lnga dang bsres te //",
    "NG0168:223": "thod pa mtshan ldan nang bzhag nas //",
    "NG0168:224": "dkyil 'khor rgyan dang ldan gnas su //",
    "NG0168:225": "thabs dang shes rab ldan gnas su //",
    "NG0168:226": "gar gyi dbang phyug sku bsgoms shing *//",
    "NG0168:227": "yi ge bcu bzhi gsang sngags kyis //",
    "NG0168:228": "'bum phrag gsum du bzlas byas te //",
    "NG0168:229": "mtshan ma phra mo mthong ba dang *//",
    "NG0168:230": "bdud rtsi gong bu bsgril byas te //",
    "NG0168:231": "rgya shug 'bras bu'i tshad tsam du //",
    "NG0168:232": "rin chen za ma tog tu gzhug / dkyil 'khor de yi dbus bzhag pas //",
    "NG0168:233": "bsrung ba'i tsakras bsrung bya zhing *//",
    "NG0168:234": "rig pa 'dzin pa'i gsang sngags ni //",
    "NG0168:235": "'bum phrag lnga ru brjod par bya //",
    "NG0168:236": "'od zer lcags kyu 'byung bar 'gyur //",
    "NG0168:237": "o~m ma ha pad+ma sa~m bo ta hu lu hu lu hu~m phat swa ha /",
    "NG0168:238": "de nas ril bu de blangs te //",
    "NG0168:239": "kha'am lag tu bzung byas nas //",
    "NG0168:240": "gang 'dod gnas su 'gro byed cing *//",
    "NG0168:241": "ci 'dod pa dag grub par byed //",
    "NG0168:242": "lha yi gnas mchog nyams dga' bas //",
    "NG0168:243": "snga dro gcig gis 'khor bar nus //",
    "NG0168:244": "gzhan yang bcud len bzang po nyid //",
    "NG0168:245": "skyes bu gang gis bsgrub 'dod pas //",
    "NG0168:246": "'dud rtsi rgyal po a ru ra //",
    "NG0168:247": "gser gyi mdog tu 'dug pas mchog / nyi shu rtsa gcig ra bor sba //",
    "NG0168:248": "sul rangs rgyas par gyur pa dang *//",
    "NG0168:249": "ba gcin phur mo thal ba dang *//",
    "NG0168:250": "ser skya'i ba mar btso bar bya //",
    "NG0168:251": "de @#//",
    "NG0168:252": "nyid sbrang rtsi dang sbyar bas //",
    "NG0168:253": "nyi shu rtsa gcig zhag gi bar //",
    "NG0168:254": "zho re'i tshad du bskyed cing bza' //",
    "NG0168:255": "dkyil 'khor gsang ba la brten nas //",
    "NG0168:256": "gar gyi dbang phyug skur bsgoms shing *//",
    "NG0168:257": "rig 'dzin pa yi sngags brjod cing //",
    "NG0168:258": "mtshan rtags gsal bar ma mthong bar //",
    "NG0168:259": "yan lag ma nyams brtson 'grus bskyed //",
    "NG0168:260": "o~m pad+mo bi ha ra ha ra ta sa ni hu~m phat swa ha //",
    "NG0168:261": "gsang sngags sum 'bum ma rdzogs par //",
    "NG0168:262": "a ru ra yi 'bras bzang stong gi tshad //",
    "NG0168:263": "legs par sbyar te zos pa'i mthus //",
    "NG0168:264": "nad dang zug rngu'i tshogs 'joms shing *//",
    "NG0168:265": "tshe ring bde ba phun sum tshogs //",
    "NG0168:266": "rgas la sogs pa'i skyon sel cing *//",
    "NG0168:267": "rig 'dzin gnas su 'gro bar byed //",
    "NG0168:268": "de bzhin dbang po'i lag pa dang *//",
    "NG0168:269": "kha ra bu ram nye shing dang *//",
    "NG0168:270": "zur rngul mu zi la sogs pas //",
    "NG0168:271": "rang gi cho ga shes pa yis //",
    "NG0168:272": "rig pa 'dzin pa'i sngags kyis 'grub //",
    "NG0168:273": "gar dbang dkyil 'khor la ni brten byas te //",
    "NG0168:274": "so sor ma nyams sbyangs pa'i sa //",
    "NG0168:275": "ba yi 'o ma dang sbyar zhing *//",
    "NG0168:276": "ba yi mar gyis gzungs btab nas //",
    "NG0168:277": "mtshan ma ma byung bar du gzhag / de ni rig 'dzin dngos grub thob //",
    "NG0168:278": "o~m pad+mo i dra dra a he de bi na hu~m phat /",
    "NG0168:279": "o~m pad+ma ra rgya a gar ta dar sha hu~m phat /",
    "NG0168:280": "o~m pad+mo sa mon bi sha le hu~m phat /",
    "NG0168:281": "o~m g+hu li sa bo ta ma go ra na hu~m phat //",
    "NG0168:282": "o~m pad+mo me sha a nan da ta ya ka ra hu~m phat /",
    "NG0168:283": "de dag las rnams 'grub pa dang *//",
    "NG0168:284": "rtag tu rang gis 'char byas shing *//",
    "NG0168:285": "gsang ba'i sngags lam la brten nas //",
    "NG0168:286": "tshe 'di grub par gyur pa yin //",
    "NG0168:287": "de bzhin gshegs pa thams cad kyi dgongs pa bla",
    "NG0168:288": "na med pa'i gsang ba dpal rta mchog rol pa'i",
    "NG0168:289": "rgyud las / thun mong gi dngos grub bsgrub pa'i le'u ste nyer lnga pa'o ///",
    "NG0168:290": "/ de nas gar gyi dbang phyug nyid /",
    "NG0168:291": "phyag rgya rol pa'i skur bcas kyis //",
    "NG0168:292": "snod ldan byang chub sems dpa' dag / mchog gi dngos grub skyed byed pa'i //",
    "NG0168:293": "rig 'dzin gnas kyi mtshan nyid bshad //",
    "NG0168:294": "dmar po dbang gi dkyil 'khor du //",
    "NG0168:295": "b+han d+ha mtshan dang ldan pa brgyad //",
    "NG0168:296": "pad+ma'i 'dab ma la bkram nas //",
    "NG0168:297": "tshe 'das sngags kyis brgyan par bya //",
    "NG0168:298": "de ni bza' btung longs spyod tshogs //",
    "NG0168:299": "ma nyams phun sum tshogs par spyad //",
    "NG0168:300": "gar dbang lha la mos pa yis //",
    "NG0168:301": "gsang sngags rgyal po rjod byed cing *//",
    "NG0168:302": "sum 'bum bzlas pa'i grangs tshang nas //",
    "NG0168:303": "mtha' sngags gzhan gyis brgyan byas te //",
    "NG0168:304": "rtags mthong bar du bzlas brjod brtsam //",
    "NG0168:305": "o~m a su sha o~m a yu sha so ta bru~m //",
    "NG0168:306": "'od zer du ba lta bu dang *//",
    "NG0168:307": "phyag rgya'i dbyings dang 'byung ba'i dus //",
    "NG0168:308": "bro drug glu dang gar bcas pas //",
    "NG0168:309": "brtul zhugs chen po bdud rtsi spyad //",
    "NG0168:310": "sku gsung thugs mchog phyag rgya che //",
    "NG0168:311": "gsang ba'i yum bskyed snying po mchog / o~m e",
    "NG0168:312": "ka te bi ga te ma tang ka te swa",
    "NG0168:313": "ha // ma nyams nyams pa'i phyag rgyar gsal //",
    "NG0168:314": "gnyis @#//",
    "NG0168:315": "su med par spyor ba yis //",
    "NG0168:316": "rdo rje pad+mor ldan byas pas //",
    "NG0168:317": "thabs kyi phyag rgya'i cho 'phrul la //",
    "NG0168:318": "gzi ldan gsang ba e gru gsum //",
    "NG0168:319": "nyi ma pad+ma shes rab ldan //",
    "NG0168:320": "so so gsal ba'i brdas mtshon te //",
    "NG0168:321": "o~m bru~m pad+ma a yu she //",
    "NG0168:322": "byin brlabs rnam par 'phro ba yis //",
    "NG0168:323": "phyogs bcu'i sangs rgyas thugs bskul zhing *//",
    "NG0168:324": "byang chub sems mchog tshe yi rgyun //",
    "NG0168:325": "sgrub pa po la gsal bar mdzad //",
    "NG0168:326": "pad 'dab brgyad pa nyi mar bcas //",
    "NG0168:327": "dbus su gsang ba'i rdo rje che //",
    "NG0168:328": "hu~m gis gsor zhing a yis bskyod //",
    "NG0168:329": "yang dang yang du bskul ba ni //",
    "NG0168:330": "sku gsung dbyings su gyur pa'o //",
    "NG0168:331": "de la byang chub sems mchog rgyun //",
    "NG0168:332": "b+han d+ha mtshan ldan nang du bcug / rnal 'byor gar dang legs bcas pas //",
    "NG0168:333": "bkra shis tshigs bcad glu blang zhing *//",
    "NG0168:334": "bkra shis gar dang dbyangs su bcas //",
    "NG0168:335": "longs spyod ston mo kun gsol zhing *//",
    "NG0168:336": "dngos grub don phyir gsol ba gdab //",
    "NG0168:337": "de bzhin gshegs pa thams cad kyi dgongs pa bla",
    "NG0168:338": "na med pa'i gsang ba dpal rta mchog rol pa'i",
    "NG0168:339": "rgyud chen po las tshe bsgrub pa'i le'u ste nyer",
    "NG0168:340": "drug pa'o // // de nas gar gyi lha mchog",
    "NG0168:341": "gis // thams cad bdud rtsir byin brlabs nas //",
    "NG0168:342": "phyi nang snod bcud ma lus kun //",
    "NG0168:343": "rigs lnga'i sku ru bsgrub pa'i phyir //",
    "NG0168:344": "rang las byung ba'i rang bzhin dang *//",
    "NG0168:345": "dngos grub snying po kun bsdus bshad //",
    "NG0168:346": "chos rnams ma lus rnams brtags nas //",
    "NG0168:347": "rigs lnga'i dkyil 'khor tshul du gnas //",
    "NG0168:348": "de las 'byung ba'i dngos rnams kyis //",
    "NG0168:349": "de nyid lta bur sbyor ba bya //",
    "NG0168:350": "dang por bsod nams tshogs bsags shing *//",
    "NG0168:351": "rdo rje bla ma mnyes byas pas //",
    "NG0168:352": "phun sum tshogs pa'i gnas dag tu //",
    "NG0168:353": "lha nyid nye bar bsgoms byas pas //",
    "NG0168:354": "dkyil 'khor chen po brtsam par bya //",
    "NG0168:355": "rigs kyi lha yi dkyil 'khor gyis //",
    "NG0168:356": "rigs kyi phyag rgya bsgrub par bya //",
    "NG0168:357": "dri dbyibs kha dog ro la sogs //",
    "NG0168:358": "sha lnga bdud rtsir bcas pa dag / b+han d+ha mtshan ldan lnga ru ni //",
    "NG0168:359": "dkyil 'khor 'khor dang phyogs bzhir dgram //",
    "NG0168:360": "rdo rje bkod pa'i dkyil 'khor gyis //",
    "NG0168:361": "so sor spang ba sbyang byas te //",
    "NG0168:362": "phyag rgya sngags dang ting 'dzin mthus //",
    "NG0168:363": "rigs kyi dkyil 'khor mngon par bsgrub //",
    "NG0168:364": "mchod cing mnyes par byas nas ni //",
    "NG0168:365": "las kun grub pa'i gsang sngags brjod //",
    "NG0168:366": "o~m pad+mo badzra hri g+hu na sid+d+hi sarba pany+tsa a mr-i ta /",
    "NG0168:367": "o~m ahhu~m swa ha /",
    "NG0168:368": "de la 'od dang du ba dang *//",
    "NG0168:369": "dri dang lta mo rtags dag ni //",
    "NG0168:370": "bzlas brjod thun mong khyad par dag / 'bum tsho gsum gyis 'grub par 'gyur //",
    "NG0168:371": "de nas grub pa'i rtags mthong nas //",
    "NG0168:372": "de dag btag tsam sbyang bya zhing *//",
    "NG0168:373": "mkha' 'gro rol pa'i brtul zhugs kyis //",
    "NG0168:374": "bsod nams sbyang zhing byin gyis brlabs //",
    "NG0168:375": "dkyil 'khor bkod pa rgyan dang bcas //",
    "NG0168:376": "khro bo 'bar bar zhal sgyur zhing *//",
    "NG0168:377": "yab yum gdung @#//",
    "NG0168:378": "ba'i glu dbyangs dang *//",
    "NG0168:379": "byang chub sems dpa' 'phro 'du yis //",
    "NG0168:380": "dkyil 'khor dbus kyi gnas bzhugs par //",
    "NG0168:0": "(24)@#// dang dngos med gsal byed pas //",
    "NG0168:381": "bdud kyi gar gyi dbang phyug bskyed //",
    "NG0168:382": "slar nyid khro bo dkyil 'khor gyis //",
    "NG0168:383": "gzugs 'dul gtso bo'i thugs kar zhugs //",
    "NG0168:384": "ye shes dkyil 'khor kun bkug nas //",
    "NG0168:385": "dam tshig bdud rtsi gnyis med 'gyur //",
    "NG0168:386": "slar 'byung pad+mo'i rgyal po'i sku //",
    "NG0168:387": "dbus kyi dkyil 'khor gdan la bzhugs /",
    "NG0168:388": "mchod bstod dga' bas mnyes byas nas //",
    "NG0168:389": "bro gar glu yis thugs dam bskang *//",
    "NG0168:390": "khyad par gsang sngags rgyal po'i mthus /",
    "NG0168:391": "ye shes lngar ldan 'od zer can /",
    "NG0168:392": "o~m ma ha sarba ta tha ga ta pany+tsa a",
    "NG0168:393": "mr-i ta ru lu ru lu hu~m phat swa ha",
    "NG0168:394": "/ ji srid mtshan ma ma byung bar //",
    "NG0168:395": "sngags kyi rgyal po brjod par bya //",
    "NG0168:396": "de nas rta mgrin phyag rgya yis //",
    "NG0168:397": "sgrub pa chen po gsang ba'i don //",
    "NG0168:398": "rdo rje rta mchog phyag rgya che //",
    "NG0168:399": "bdud rtsi rdzas kyis dbang bskur zhing *//",
    "NG0168:400": "rnal 'byor grogs bcas tshim par bya //",
    "NG0168:401": "phyogs rnams kun nas gdungs pa'i glus //",
    "NG0168:402": "dkyil 'khor lha dang bla ma mchod //",
    "NG0168:403": "dngos grub gsol ba'i tshig brjod cing *//",
    "NG0168:404": "dga' ba'i longs spyod rgya cher bya //",
    "NG0168:405": "lha rnams kun la dgyes 'dul zhing *//",
    "NG0168:406": "dam med dbang po sngags kyis bskrad //",
    "NG0168:407": "bdud rtsi gtor bas lus rlag 'gyur //",
    "NG0168:408": "rang gi ye shes las las skyes //",
    "NG0168:409": "de nas las mdzad srung ma dang *//",
    "NG0168:410": "mgron tshogs gtor mas mnyes byas te //",
    "NG0168:411": "bsod nams ye shes tshogs chen po //",
    "NG0168:412": "rab tshogs 'gro ba'i don phyir bsngo //",
    "NG0168:413": "de bzhin gshegs pa thams cad kyi dgongs pa dpal",
    "NG0168:414": "rta mchog rol pa'i rgyud chen po las bdud rtsi",
    "NG0168:415": "bsgrub pa'i le'u ste nyi shu bdun pa'o // //",
    "NG0168:416": "de nas rta mchog rol pa'i sku dbus su //",
    "NG0168:417": "dkyil 'khor dbus su dgyes tshul gyis //",
    "NG0168:418": "'gro rnams kun la bskul mdzad cing *//",
    "NG0168:419": "phrin las gsang ba'i don bshad mdzad //",
    "NG0168:420": "bsam gtan las kyis 'byung ba yi //",
    "NG0168:421": "zhi rgyas dbang drag mngon spyod dang *//",
    "NG0168:422": "mnan bzlog rengs dang bsad la sogs //",
    "NG0168:423": "ting 'dzin gsal nas goms pa'i mthus //",
    "NG0168:424": "bdag dang gzhan don las la sbyar //",
    "NG0168:425": "zhi ba zhi ba'i yi ge ste //",
    "NG0168:426": "bsgrub bya zla dkyil la bzhag nas //",
    "NG0168:427": "rnam par snang mdzad 'od sngags kyis //",
    "NG0168:428": "dus gsum lha dang mngon sbyar zhing *//",
    "NG0168:429": "byang chub sems kyi bde bskyed de //",
    "NG0168:430": "zug rngu rtog pa rnam par sel //",
    "NG0168:431": "yun ring goms par bstan pa'i mthus //",
    "NG0168:432": "me 'bar gnas kyang zhi bar nus //",
    "NG0168:433": "rgyas la rgyas pa'i gzugs bgyis te //",
    "NG0168:434": "rin chen 'byung ldan la 'byung ba'i //",
    "NG0168:435": "'khor los sgyur rgyal cha lugs kyis //",
    "NG0168:436": "ser po 'od dpung 'bar ba brjid //",
    "NG0168:437": "rang gi btsun mo'i tshogs dang bcas //",
    "NG0168:438": "bde gshegs byin brlabs kun bsdus shing *//",
    "NG0168:439": "sku gsung thugs kyi yon tan dang *//",
    "NG0168:440": "phrin las sgo nas brtsam par mdzad //",
    "NG0168:441": "sngags dang 'od zer gsang ba @#//",
    "NG0168:442": "yis //",
    "NG0168:443": "rin chen sna bdun gser la sogs //",
    "NG0168:444": "mkha' mdzod char sprin bzhin du 'bebs //",
    "NG0168:445": "tshogs rnams rang gis longs spyod cing *//",
    "NG0168:446": "'gro rnams gzhan la sbyin par byed //",
    "NG0168:447": "thabs dang dbang du bsdus phyir ro //",
    "NG0168:448": "'od dpung dmar po mtha' yas sku //",
    "NG0168:449": "pad+ma'i dkyil 'khor dbus bzhugs shing *//",
    "NG0168:450": "chags pa chen pos 'gro 'dul ba //",
    "NG0168:451": "rigs kyi ting 'dzin sngags kyi mthus //",
    "NG0168:452": "lha tshogs 'gro rnams dbang sdud cing *//",
    "NG0168:453": "'khor bcas dang bar gyur pa yin //",
    "NG0168:454": "gang zhig sdang ba'i sems yod pa //",
    "NG0168:455": "'phrad pa bzhin rgyas chags par 'gyur //",
    "NG0168:456": "gang zhig gsad pa'i las grub mdzod //",
    "NG0168:457": "de ni mthing nag las kyi khro bo'i ting 'dzin las //",
    "NG0168:458": "khro bo sprul pa'i 'phro 'du yis //",
    "NG0168:459": "bsgrub bya dang phra zhing dgug pa //",
    "NG0168:460": "me yi dkyil 'khor la gzhag ste //",
    "NG0168:461": "shin tu ma rungs mtshon char ldan //",
    "NG0168:462": "dkon mchog gsum la sdo byed cing *//",
    "NG0168:463": "skye bo yongs la 'tshe ba dang *//",
    "NG0168:464": "slob dpon kun la bsdo ba dang *//",
    "NG0168:465": "sangs rgyas thugs rjes bzod mi mdzad //",
    "NG0168:466": "las kyi khro bo sna tshogs kyis //",
    "NG0168:467": "mtshon cha me 'od 'bar 'phros nas //",
    "NG0168:468": "sdig pa can de bsgral mdzad cing *//",
    "NG0168:469": "bya khyi ce spyang sha za dang *//",
    "NG0168:470": "khrag 'thung mang po 'dus pa yis //",
    "NG0168:471": "bstod pa'i tshul du rol zhing dgyes //",
    "NG0168:472": "til tsam med par zos pa dang *//",
    "NG0168:473": "sems nyid bde ba chen po'i gnas //",
    "NG0168:474": "de dag ting 'dzin gsang sngags dang *//",
    "NG0168:475": "dkyil 'khor so so'i rnam pa bsgrub //",
    "NG0168:476": "o~m b+hu ta tsakra sam pa ga ti lo tsa na che ge mo shin+tam ku ru swa ha /",
    "NG0168:477": "o~m rat+na sam b+ha gu ru ma ma ki che ge mo push+ti~m ku ru swa ha /",
    "NG0168:478": "o~m ya mi te sa ra ba ra ho che ge mo pa sha~m ku ru swa ha //",
    "NG0168:479": "o~m karma san+ti ba kro ta ni che ge mo ha ya swa ha /",
    "NG0168:480": "rang gi dkyil 'khor gnas bzang po //",
    "NG0168:481": "rang gi dkyil 'khor la gnas te //",
    "NG0168:482": "sngags dang ting 'dzin sbyor ba'i mthus //",
    "NG0168:483": "cho ga mngon du 'grub par byed //",
    "NG0168:484": "gzhan yang rmongs dang rengs pa dang *//",
    "NG0168:485": "dbye zhing dgug dang bskrad pa dang *//",
    "NG0168:486": "gnon la sogs pa'i las rnams kyang *//",
    "NG0168:487": "rang gi lta ba'i sbyor ba yis //",
    "NG0168:488": "bsam gtan sngags kyis 'grub par 'gyur //",
    "NG0168:489": "de bzhin gshegs pa thams cad kyi dgongs pa bla",
    "NG0168:490": "na med pa'i gsang ba dpal rta mchog rol pa'i",
    "NG0168:491": "rgyud chen po las bsam gtan gyi sbyor ba'i rim",
    "NG0168:492": "pa ste le'u nyer brgyad pa'o // // de nas",
    "NG0168:493": "sbyor ba'i rgyal po dang *//",
    "NG0168:494": "phrin las kun gyi mchog gyur pa'o //",
    "NG0168:495": "rdzas rnams rten pa'i mtshan ma nyid //",
    "NG0168:496": "'dong 'dod 'bras bu sgrub byed pa'o //",
    "NG0168:497": "gar gyi dbang phyug phyag rgya'i sku //",
    "NG0168:498": "rnam spro lha yi dkyil 'khor gyis //",
    "NG0168:499": "so so'i 'dod don sgrub par byed //",
    "NG0168:500": "rdo rje tsakra rin chen dang *//",
    "NG0168:501": "pad+ma rgya gram la sogs te //",
    "NG0168:502": "las kun lha yi nga rgyal gyis //",
    "NG0168:503": "mtshan rtags ma byung bar du bsgrub //",
    "NG0168:504": "gzugs brnyan dkyil 'khor gzhir bzhag nas //",
    "NG0168:505": "lha yi dkyil 'khor sgrub byed cing *//",
    "NG0168:506": "mtshan ma'i rdzas @#//",
    "NG0168:507": "la brten byas te //",
    "NG0168:508": "brten par mchod cing mnyes pa dang *//",
    "NG0168:509": "las kun pa yi gsang sngags brjod //",
    "NG0168:510": "o~m ma ma sarba bi ta ha ra ku ru swa ha //",
    "NG0168:511": "sarba sa mo ku ni /",
    "NG0168:512": "la~m ba shan+tim ku ru da ni hu~m /",
    "NG0168:513": "push+tim rat+na ma ku ru swa ha //",
    "NG0168:514": "pa sha~m ku ru pad+mo hr-i da ya a~m /",
    "NG0168:515": "sta~m ba na mo sha a karma pa ni hu~m phat //",
    "NG0168:516": "cung zhig gzugs ni 'du ba'am //",
    "NG0168:517": "'od 'phros bskyod par gyur pa dang *//",
    "NG0168:518": "nga rgyal ldan pas lag thogs te //",
    "NG0168:519": "gsang sngags drag tu brjod par bya //",
    "NG0168:520": "gang zhig zhi dang rgyas pa dang *//",
    "NG0168:521": "dbang la sogs ni sgrub 'dod pas //",
    "NG0168:522": "de dag de dang mthun pa dang */",
    "NG0168:523": "las kyi dkyil 'khor la gnas bsam //",
    "NG0168:524": "phyag rgya'i mtshan ma bskul byas te //",
    "NG0168:525": "rang gi las la rnam par gnas //",
    "NG0168:526": "dgug la sogs pa'i las dag dang *//",
    "NG0168:527": "lcags kyu la sogs las kyi bsgrub //",
    "NG0168:528": "rten gyi mtshan ma dang bral bar //",
    "NG0168:529": "ci 'dod bya ba mthar phyin 'grub //",
    "NG0168:530": "thabs dang sgrub byed gsang sngags la //",
    "NG0168:531": "so so'i las kyi mtha' brgyan te //",
    "NG0168:532": "yi ge bcu bzhi'i rjes thogs su //",
    "NG0168:533": "sum 'bum grangs kyis bsgrub par bya //",
    "NG0168:534": "o~m bi lo gi ma ma dush+tan ga ga na ru lu ru lu hu~m phat /",
    "NG0168:535": "dang po rtsa ba'i sngags ni /",
    "NG0168:536": "sum 'bum dag tu bzlas byas nas //",
    "NG0168:537": "slar yang de yi grangs mthun pa //",
    "NG0168:538": "gang 'dod las rnams 'grub par 'gyur //",
    "NG0168:539": "de bzhin gshegs pa thams cad kyi dgongs pa bla",
    "NG0168:540": "na med pa'i gsang ba dpal rta mchog rol pa'i",
    "NG0168:541": "rgyud chen po las rten gyi sgo nas spyad pa'i",
    "NG0168:542": "le'u ste nyi shu dgu pa'o // // 'gro gnas",
    "NG0168:543": "thams cad srung byed cing *//",
    "NG0168:544": "phan gdags cho ga bzang po nyid //",
    "NG0168:545": "rgyal ba'i byin brlabs gnas pa'i thabs //",
    "NG0168:546": "rnam pa yis ni brtsam byas te //",
    "NG0168:547": "grong khyer la sogs bsrung 'dod pas //",
    "NG0168:548": "chu dang bye ma la sogs la //",
    "NG0168:549": "gsang sngags rgyal po brjod par bya //",
    "NG0168:550": "o~m na mo ku ru sarba bi da ra ni",
    "NG0168:551": "mo sa de ni ra sha ni ra sha kra",
    "NG0168:552": "ra kra ta hu~m phat //",
    "NG0168:553": "rang gi lha yi sbyor ldan pas //",
    "NG0168:554": "stong du brjod cing phyogs bcur gtor //",
    "NG0168:555": "gang srung ba dag shis 'gyur cing *//",
    "NG0168:556": "'byung po'i tshogs kyis mi tshugs 'gyur //",
    "NG0168:557": "gzhan yang ri'u cha dgu pa yi //",
    "NG0168:558": "'khor lo shing shun tshogs la bri //",
    "NG0168:559": "mu khyud dag gis mtha' bskor nas //",
    "NG0168:560": "gsang sngags rgyal po dgod par bya //",
    "NG0168:561": "dbus su dgod pa'i gsang sngags ni //",
    "NG0168:562": "yi ge bcu bzhi gsang sngags bsam //",
    "NG0168:563": "de'i mtha' mar o~m mthar he he dang *//",
    "NG0168:564": "hu ru ka~m pa bag sha ha ha ma mra bri hu~m phat swa ha //",
    "NG0168:565": "de mthar dbyangs dang gsal byed gang *//",
    "NG0168:566": "bsrung ba'i sngags dang bcas pa ni //",
    "NG0168:567": "gur gum bzang pos byugs byas te //",
    "NG0168:568": "rdo rje rgya gram dbus su gzhug / gang gi ming bcas 'bum bzlas shing *//",
    "NG0168:569": "btags pa'i srung ba'i mchog tu 'gyur //",
    "NG0168:570": "gzhan yang bum pa bzang po ru //",
    "NG0168:571": "bdud rtsi 'o ma sbyar ba dag / rang gi gsang sngags yungs kar bcas //",
    "NG0168:572": "gar dbang chags pa'i skur bsgoms @#//",
    "NG0168:573": "shing *//",
    "NG0168:574": "sngags thod bsrung bar 'gyur bar byed //",
    "NG0168:575": "de bzhin gshegs pa thams cad kyi //",
    "NG0168:576": "gsang ba 'di nyid bshad pa las //",
    "NG0168:577": "phyogs bcu'i byang chub sems bcas pas //",
    "NG0168:578": "de la thams cad dga' mdzad cing *//",
    "NG0168:579": "lha rnams kun la slar bsgo mdzad //",
    "NG0168:580": "de dag dad pa'i shugs kyis ni //",
    "NG0168:581": "rgyud kyi rgyal po 'dibazung zhing *//",
    "NG0168:582": "de 'dzin gzhan la'ang byams par 'gyur //",
    "NG0168:583": "de bzhin gshegs pa thams cad kyi gsang ba dpal",
    "NG0168:584": "rta mchog rol pa'i rgyud chen po zhes bya ba",
    "NG0168:585": "las bsrung ba'i le'u ste sum cu pa'o // //",
    "NG0168:586": "de bzhin gshegs pa thams cad kyi dgongs pa bla",
    "NG0168:587": "na med pa'i gsang ba dpal rta mchog rol pa'i"
}