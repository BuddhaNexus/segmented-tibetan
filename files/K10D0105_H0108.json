{
    "K10D0105_H0108:444b-0": "@444b / rgya gar skad du /",
    "K10D0105_H0108:444b-1": "a'arya mandal aashta dharmma parya ya n'a ma ma h'a y'a na s'u tra /",
    "K10D0105_H0108:444b-2": "bod skad du /",
    "K10D0105_H0108:444b-3": "'phags pa dkyil 'khor brgyad pa zhes bya ba'i chos kyi rnam grangs theg pa chen po'i mdo //",
    "K10D0105_H0108:444b-4": "'di skad bdag gis thos pa dus gcig na /",
    "K10D0105_H0108:444b-5": "bcom ldan 'das mnyan yod na rgyal bu rgyal byed",
    "K10D0105_H0108:444b-6": "kyi tshal mgon med zas sbyin gyi kun dga' ra",
    "K10D0105_H0108:444b-7": "ba na dge slong gi dge 'dun chen po dang",
    "K10D0105_H0108:444b-8": "/ byang chub sems dpa'i dge 'dun chen po dang thabs cig tu bzhugs te /",
    "K10D0105_H0108:444b-9": "lha dang /",
    "K10D0105_H0108:444b-10": "klu dang /",
    "K10D0105_H0108:444b-11": "gnod sbyin dang /",
    "K10D0105_H0108:444b-12": "dri za dang /",
    "K10D0105_H0108:444b-13": "lha ma yin dang /",
    "K10D0105_H0108:444b-14": "nam mkha' lding dang /",
    "K10D0105_H0108:444b-15": "mi 'am ci dang /",
    "K10D0105_H0108:444b-16": "lto 'phye chen po dang /",
    "K10D0105_H0108:444b-17": "mi dang /",
    "K10D0105_H0108:444b-18": "mi ma yin pa du mas yongs su bskor te /",
    "K10D0105_H0108:444b-19": "mdun gyis bltas nas chos ston to //",
    "K10D0105_H0108:444b-20": "de'i tshe byang chub sems dpa' sengge'i rgyal po bkod",
    "K10D0105_H0108:444b-21": "pa zhes bya ba zhig 'khor der 'dus par gyur",
    "K10D0105_H0108:444b-22": "te 'dug pa des 'khor gyi dkyil 'khor chen po",
    "K10D0105_H0108:444b-23": "de mthong nas ltad mor gyur te /",
    "K10D0105_H0108:444b-24": "de stan las langs nas bla gos phrag pa gcig tu gzar te /",
    "K10D0105_H0108:444b-25": "pus mo g-yas pa'i lha nga sa la btsugs nas",
    "K10D0105_H0108:444b-26": "bcom ldan 'das ga la ba de logs su thal",
    "K10D0105_H0108:444b-27": "mo sbyar ba btud de /",
    "K10D0105_H0108:444b-28": "bcom ldan 'das la 'di skad ces gsol to //",
    "K10D0105_H0108:444b-29": "bcom ldan 'das /",
    "K10D0105_H0108:445a-0": "bdag gis sangs rgyas @445a *//",
    "K10D0105_H0108:445a-1": "'byung ba bye ba khrag khrig phrag du ma zhig 'das na /",
    "K10D0105_H0108:445a-2": "gang gi 'khor gyi dkyil 'khor yang bcom ldan 'das",
    "K10D0105_H0108:445a-3": "kyi ci 'dra ba de 'dra bar ma gyur lags",
    "K10D0105_H0108:445a-4": "so // bcom ldan 'das; bdag gi zhu ba bstan pa 'di'i lan stsal du gsol /",
    "K10D0105_H0108:445a-5": "byang chub sems dpa' gzhan dag gis thos na'ang dbugs phyin par 'gyur lags so //",
    "K10D0105_H0108:445a-6": "de nas bcom ldan 'das kyis thams cad dang ldan",
    "K10D0105_H0108:445a-7": "pa'i 'khor yang dag par gzengs bstod pa'i phyir byang",
    "K10D0105_H0108:445a-8": "chub sems dpa' sengge'i rgyal po bkod pa la 'di",
    "K10D0105_H0108:445a-9": "skad ces bka' stsal to //",
    "K10D0105_H0108:445a-10": "rigs kyi bu; nyon cig dang /",
    "K10D0105_H0108:445a-11": "dris pa lan gdab pa dkyil 'khor brgyad pa zhes",
    "K10D0105_H0108:445a-12": "bya ba'i chos kyi rnam grangs gang ngas sngon so",
    "K10D0105_H0108:445a-13": "so'i skye bo'i dus na kun tu bsten cing bsgoms",
    "K10D0105_H0108:445a-14": "te lan mang du byas pa de bstan par bya'o",
    "K10D0105_H0108:445a-15": "// rigs kyi bu /",
    "K10D0105_H0108:445a-16": "'das pa'i dus na sngon byung ba'i de bzhin gshegs",
    "K10D0105_H0108:445a-17": "pa dgra bcom pa yang dag par rdzogs pa'i sangs",
    "K10D0105_H0108:445a-18": "rgyas snang ba bsam gyis mi khyab pa zhes bya",
    "K10D0105_H0108:445a-19": "ba bzhugs te / 'tsho zhing gzhes la chos kyang ston to //",
    "K10D0105_H0108:445a-20": "de'i dus na khyim bdag drag shul can gyis byin",
    "K10D0105_H0108:445a-21": "zhes bya ba zhig shin tu ma dad cing yid",
    "K10D0105_H0108:445a-22": "du mi 'ong ba'i chos lnga dang ldan zhing /",
    "K10D0105_H0108:445a-23": "chos 'dul ba la rgyab kyis phyogs so //",
    "K10D0105_H0108:445a-24": "dge slong rnam par rgyal ba 'byung ba zhes bya",
    "K10D0105_H0108:445a-25": "ba zhig khyim bdag de la snying brtse ba'i phyir",
    "K10D0105_H0108:445b-0": "yang dang yang du rgyun mi @445b 'chad par khyim",
    "K10D0105_H0108:445b-1": "bdag de'i khyim du 'gro'o //",
    "K10D0105_H0108:445b-2": "re zhig na dus kyi mthus khyim bdag de dge",
    "K10D0105_H0108:445b-3": "slong de la rjes su chags pa dang bcas pa'i",
    "K10D0105_H0108:445b-4": "sems su gyur nas /",
    "K10D0105_H0108:445b-5": "re zhig na khyim bdag des legs par bya ba'i las kyi 'bras bu dris so //",
    "K10D0105_H0108:445b-6": "de nas dge slong des skye bo mang po la phan pa'i phyir dang /",
    "K10D0105_H0108:445b-7": "skye bo mang po la bde ba'i phyir dang /",
    "K10D0105_H0108:445b-8": "'jig rten la snying brtse ba'i phyir dang /",
    "K10D0105_H0108:445b-9": "lha dang /",
    "K10D0105_H0108:445b-10": "mi rnams kyi skye bo phal po che'i don dang /",
    "K10D0105_H0108:445b-11": "phan pa dang bde ba'i phyir khyim bdag de la",
    "K10D0105_H0108:445b-12": "dkyil 'khor brgyad pa zhes bya ba'i chos kyi rnam",
    "K10D0105_H0108:445b-13": "grangs bstan te / khyim bdag /",
    "K10D0105_H0108:445b-14": "dkyil 'khor brgyad pa zhes bya ba'i chos kyi rnam grangs gang zhe na /",
    "K10D0105_H0108:445b-15": "bde ba thams cad sbyin par byed pa'o //",
    "K10D0105_H0108:445b-16": "des 'khor phun sum tshogs pa thob par 'gyur te /",
    "K10D0105_H0108:445b-17": "gang dang gang du skyes par chos dang ldan pa'i sems can rnams dang mi 'bral bar 'gyur /",
    "K10D0105_H0108:445b-18": "'khor mang po dang lus phun sum tshogs nas gzugs bzang po nyid thob par 'gyur /",
    "K10D0105_H0108:445b-19": "yo byad phun sum tshogs pa 'thob par 'gyur te /",
    "K10D0105_H0108:445b-20": "btsal mi dgos par yo byad rnams 'byor bar 'gyur /",
    "K10D0105_H0108:445b-21": "lus sra zhing brtan la lus phun sum tshogs pa 'thob par 'gyur zhing /",
    "K10D0105_H0108:445b-22": "de la ri dang rtsig pa rnams kyang sgrib par mi byed de /",
    "K10D0105_H0108:445b-23": "phun sum tshogs pa bzhi po de dag 'thob par 'gyur ro //",
    "K10D0105_H0108:445b-24": "de nas khyim bdag de dga' zhing mgu la yi rang bar gyur nas /",
    "K10D0105_H0108:446a-0": "dge slong de'i rkang pa @446a *//",
    "K10D0105_H0108:446a-1": "la phyag byas te 'di skad ces smras so //",
    "K10D0105_H0108:446a-2": "'phags pa dkyil 'khor brgyad pa ston cig dang /",
    "K10D0105_H0108:446a-3": "des bdag la mngon sum du 'gyur ro //",
    "K10D0105_H0108:446a-4": "de nas dge slong rnam par rgyal ba 'byung bas",
    "K10D0105_H0108:446a-5": "khyim bdag de'i bsam pa shes nas yang dag par",
    "K10D0105_H0108:446a-6": "rab tu bstan te /",
    "K10D0105_H0108:446a-7": "rigs kyi bu /",
    "K10D0105_H0108:446a-8": "nyon cig dang bstan par bya'o //",
    "K10D0105_H0108:446a-9": "des na lci ba gsar bsres pa'i //",
    "K10D0105_H0108:446a-10": "dkyil 'khor gru bzhi lham par bya //",
    "K10D0105_H0108:446a-11": "sems can kun dang thun mong du //",
    "K10D0105_H0108:446a-12": "'das pa'i sangs rgyas gang yin dang //",
    "K10D0105_H0108:446a-13": "gang dag ma 'ongs da ltar byung //",
    "K10D0105_H0108:446a-14": "byang chub sems dpa' nyan thos dang //",
    "K10D0105_H0108:446a-15": "rang sangs rgyas dag gang yod pa //",
    "K10D0105_H0108:446a-16": "de dag rnams la yongs su bsngo //",
    "K10D0105_H0108:446a-17": "de nas dkyil 'khor yug dgu /",
    "K10D0105_H0108:446a-18": "'khor gyi dkyil 'khor rnams bya ste; ;'jig rten dbang dang byams pa dang //",
    "K10D0105_H0108:446a-19": "thub pa skyes mchog nam mkha' dang //",
    "K10D0105_H0108:446a-20": "kun tu bzang po blo ldan dang //",
    "K10D0105_H0108:446a-21": "gsang ba pa yi bdag po dang //",
    "K10D0105_H0108:446a-22": "'jam dpal gzhon nur gyur pa dang //",
    "K10D0105_H0108:446a-23": "sgrib pa thams cad rnam sel dang //",
    "K10D0105_H0108:446a-24": "de bzhin sa yi snying po ste [?]//",
    "K10D0105_H0108:446a-25": "de dag gi ched du dkyil 'khor brgyad bya'o //",
    "K10D0105_H0108:446a-26": "khyim bdag /",
    "K10D0105_H0108:446a-27": "'di ni /",
    "K10D0105_H0108:446a-28": "dkyil 'khor brgyad pa zhes bya ba'i chos kyi rnam grangs yin te /",
    "K10D0105_H0108:446a-29": "'di ni /",
    "K10D0105_H0108:446a-30": "bdag gis bcom ldan 'das de bzhin gshegs pa snang",
    "K10D0105_H0108:446b-0": "ba bsam gyis mi khyab pa de las mngon @446b",
    "K10D0105_H0108:446b-1": "sum du thos so //",
    "K10D0105_H0108:446b-2": "khyim bdag gzhan yang nyon cig /",
    "K10D0105_H0108:446b-3": "kun nas skal pa mthun pa yi //",
    "K10D0105_H0108:446b-4": "'khor rnams gang zhig 'dod pa des //",
    "K10D0105_H0108:446b-5": "dkyil 'khor brgyad ni 'dri bar bya //",
    "K10D0105_H0108:446b-6": "gang zhig brgya byin nyid dang ni //",
    "K10D0105_H0108:446b-7": "tshangs pa'i 'jig rten bdag po dang //",
    "K10D0105_H0108:446b-8": "lha mi rgyal po'i rgyal srid dang //",
    "K10D0105_H0108:446b-9": "blo ldan sna tshogs gzugs bzang 'dod //",
    "K10D0105_H0108:446b-10": "rtag tu dkyil 'khor mchog brgyad bya //",
    "K10D0105_H0108:446b-11": "sengge'i rgyal po bkod pa /",
    "K10D0105_H0108:446b-12": "'di ji snyam du sems /",
    "K10D0105_H0108:446b-13": "de'i tshe dge slong rnam par rgyal ba 'byung ba",
    "K10D0105_H0108:446b-14": "zhes bya ba de gzhan zhig yin pa snyam du",
    "K10D0105_H0108:446b-15": "'dzin na / de ltar mi blta ste; 'jam dpal",
    "K10D0105_H0108:446b-16": "gzhon nur gyur pa 'di de'i tshe de'i dus na",
    "K10D0105_H0108:446b-17": "dge slong rnam par rgyal ba 'byung ba zhes bya",
    "K10D0105_H0108:446b-18": "'dzin na / bar gyur to // sengge'i rgyal po bkod pa /",
    "K10D0105_H0108:446b-19": "de'i tshe de'i dus na khyim bdag drag shul can",
    "K10D0105_H0108:446b-20": "gyis byin pa zhes bya ba de gzhan zhig yin",
    "K10D0105_H0108:446b-21": "pa snyam du som nyi'am yid gnyis za na /",
    "K10D0105_H0108:446b-22": "de ltar mi blta ste /",
    "K10D0105_H0108:446b-23": "nga nyid de'i tshe de'i dus na drag shul can",
    "K10D0105_H0108:446b-24": "gyis byin pa zhes bya ba'i khyim bdag tu gyur",
    "K10D0105_H0108:446b-25": "to // ngas pha rol tu phyin pa drug yongs su rdzogs par byas pa'i bar dang /",
    "K10D0105_H0108:446b-26": "sangs rgyas nyid thob kyi bar du tshe rabs bye",
    "K10D0105_H0108:446b-27": "ba khrag khrig 'bum de dang de dag tu chos",
    "K10D0105_H0108:446b-28": "'di kun tu bsten to //",
    "K10D0105_H0108:446b-29": "bsgoms so //",
    "K10D0105_H0108:446b-30": "mang du byas so //",
    "K10D0105_H0108:446b-31": "rigs kyi bu /",
    "K10D0105_H0108:446b-32": "gang gis na /",
    "K10D0105_H0108:446b-33": "nga'i 'khor gyi dkyil 'khor bkod pa 'di 'dra bar gyur ba'i rgyu ni /",
    "K10D0105_H0108:446b-34": "de yin no //",
    "K10D0105_H0108:446b-35": "rkyen ni /",
    "K10D0105_H0108:446b-36": "de yin no //",
    "K10D0105_H0108:447a-0": "@447a *// bcom ldan 'das kyis de skad ces bka' stsal nas /",
    "K10D0105_H0108:447a-1": "byang chub sems dpa' sengge'i rgyal po bkod pa dang /",
    "K10D0105_H0108:447a-2": "dge slong de dag dang /",
    "K10D0105_H0108:447a-3": "byang chub sems dpa' de dag dang /",
    "K10D0105_H0108:447a-4": "thams cad dang ldan pa'i 'khor de dang /",
    "K10D0105_H0108:447a-5": "lha dang /",
    "K10D0105_H0108:447a-6": "mi dang /",
    "K10D0105_H0108:447a-7": "lha ma yin dang /",
    "K10D0105_H0108:447a-8": "dri zar bcas pa'i 'jig rten yi rang ste /",
    "K10D0105_H0108:447a-9": "bcom ldan 'das kyis gsungs pa la mngon par bstod do //",
    "K10D0105_H0108:447a-10": "'phags pa dkyil 'khor brgyad pa zhes bya ba'i chos",
    "K10D0105_H0108:447a-11": "kyi rnam grangs theg pa chen po'i mdo rdzogs so",
    "K10D0105_H0108:447a-12": "//// rgya gar gyi mkhan po dzi na mi tra dang /",
    "K10D0105_H0108:447a-13": "zhu chen gyi lotstsha ba bandhe ye shes sde la"
}