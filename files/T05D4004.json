{
    "T05D4004:174a-0": "@174a # // rgya gar skad du /",
    "T05D4004:174a-1": "a'arya aa ti dzny'a na ma h'a y'a na s'u tra britti /",
    "T05D4004:174a-2": "bod skad du /",
    "T05D4004:174a-3": "'phags pa 'da' ka ye shes zhes bya ba theg pa chen po'i mdo'i 'grel pa /",
    "T05D4004:174a-4": "sangs rgyas dang byang chub sems dpa' thams cad la phyag 'tshal lo //",
    "T05D4004:174a-5": "rang gzhan don grub dri med blo ldan pa //",
    "T05D4004:174a-6": "sku gnyis ldan pa'i 'dren pa de la phyag 'tshal nas //",
    "T05D4004:174a-7": "chos nyid don gsal 'da' ka ye shes kyi //",
    "T05D4004:174a-8": "don gsal phyir ni 'bad pa chen po bya //",
    "T05D4004:174a-9": "'di skad bdag gis thos pa'i dus gcig na zhes bya ba la sogs pa gsungs te /",
    "T05D4004:174a-10": "de la nyan thos pa kha cig gis log par",
    "T05D4004:174a-11": "rtog pa bsal ba'i ched du tshig gi cha rnam",
    "T05D4004:174a-12": "pa bzhi dang ldan par bshad pa'o //",
    "T05D4004:174a-13": "bcom ldan 'das 'og min lha'i rgyal po'i khang bzangs",
    "T05D4004:174a-14": "na bzhugs te zhes bya ba la sogs pa gsungs",
    "T05D4004:174a-15": "te / bcom ldan 'das ni nyon mongs pa dang",
    "T05D4004:174a-16": "nye ba'i nyon mongs pa thams cad bcom pas so",
    "T05D4004:174a-17": "te / // ldan pa ni yon tan drug dang ldan pas so //",
    "T05D4004:174a-18": "'das pa ni 'khor ba dang mya ngan las 'das pa gnyis ka la mi gnas pa ste /",
    "T05D4004:174a-19": "mngon par rtogs pa las kyang /",
    "T05D4004:174a-20": "tshu rol pha rol mtha' la min //",
    "T05D4004:174a-21": "de dag bar na mi gnas shing //",
    "T05D4004:174a-22": "dus rnams mnyam pa nyid shes pas //",
    "T05D4004:174a-23": "zhes bshad /",
    "T05D4004:174a-24": "yang /",
    "T05D4004:174a-25": "'khor ba dang ni mya ngan 'das //",
    "T05D4004:174a-26": "'di gnyis yod pa ma yin te //",
    "T05D4004:174a-27": "'khor ba yongs su shes pa la //",
    "T05D4004:174a-28": "mya ngan 'das zhes brjod pa yin //",
    "T05D4004:174a-29": "zhes gsungs pas na bcom ldan 'das so //",
    "T05D4004:174a-30": "kha cig ni /",
    "T05D4004:174a-31": "ma rig gnyid las sangs phyir dang //",
    "T05D4004:174b-0": "blo rgyas phyir na sangs rgyas zhes pa dang yang @174b mtshungs so //",
    "T05D4004:174b-1": "yang na bcom pa ni bdud la sogs pa bzhi bcom pa'am /",
    "T05D4004:174b-2": "ldan pa yon tan dang ldan pas so //",
    "T05D4004:174b-3": "des ston pa bshad nas gnas ni 'og min ces pas te /",
    "T05D4004:174b-4": "'og min gyi gnas stug po bkod pa'i zhing khams",
    "T05D4004:174b-5": "de las lha'i rgyal po rtog pa dang bral ba'i",
    "T05D4004:174b-6": "lha bzhugs pas na de'i khang bzangs so //",
    "T05D4004:174b-7": "bzhugs pa'i spyod lam gyis so //",
    "T05D4004:174b-8": "yang na mnyam par gzhag pas zhes 'chad do //",
    "T05D4004:174b-9": "chos ston pa dang rnam par dkar ba'i chos gzhan",
    "T05D4004:174b-10": "ston pa la zhu ba po rten gyi gang zag",
    "T05D4004:174b-11": "bstan pa'i phyir yang de'i tshe byang chub sems dpa'",
    "T05D4004:174b-12": "sems dpa' chen po nam mkha'i snying pos so ;",
    "T05D4004:174b-13": "/ de la ston pa dag pa bcom ldan 'das",
    "T05D4004:174b-14": "longs spyod rdzogs pa'i sku dang ldan pas gnas 'og",
    "T05D4004:174b-15": "min du zhu ba po dag pa byang chub sems",
    "T05D4004:174b-16": "dpas zhus pas de kho na nyid zung 'jug la",
    "T05D4004:174b-17": "sogs pa sngags kyi don du 'grel ba yang yod",
    "T05D4004:174b-18": "do // zhus pa'i tshig ni btsun pa bcom ldan",
    "T05D4004:174b-19": "'das la byang chub sems dpa' nam 'chi ka ma'i",
    "T05D4004:174b-20": "sems ji ltar blta bar bgyi zhes gsol pa dang",
    "T05D4004:174b-21": "zhes bya ba smos te /",
    "T05D4004:174b-22": "de la bcom ldan 'das la sogs pa ha cang spros pas chog go //",
    "T05D4004:174b-23": "byang chub sems dpa' zhes pa ni //",
    "T05D4004:174b-24": "byang chub nam mkha'i mtshan nyid de //",
    "T05D4004:174b-25": "rtog pa thams cad spangs phyir ro //",
    "T05D4004:174b-26": "zhes bshad pa nas /",
    "T05D4004:174b-27": "gtong ba che dang blo che ba dang mthu che dang //",
    "T05D4004:174b-28": "rgyal ba rnams kyi theg chen mchog la zhugs pa dang //",
    "T05D4004:174b-29": "go cha chen po bgos shing bdud kyi sgyu 'dul ba //",
    "T05D4004:174b-30": "de yi phyir na sems dpa' che zhes rab tu brjod //",
    "T05D4004:174b-31": "ces gsungs pa sa chen po'i don yang de yin te /",
    "T05D4004:174b-32": "sems can gyi don la dpa' bas so zhes kyang bshad /",
    "T05D4004:174b-33": "'phags pa ni las dang nyon mongs pa las ring du gyur bas 'phags pa ste /",
    "T05D4004:174b-34": "rten cing 'brel bar 'byung ba'i rtsibs bcom pas so //",
    "T05D4004:174b-35": "des na aarhata kyi sgra las bshad do //",
    "T05D4004:174b-36": "ming gis mtshon nas nam mkha'i snying pos chos rtags",
    "T05D4004:174b-37": "kyi phyag rgya bzhi yis rgyas thebs pa'i sems can",
    "T05D4004:174b-38": "gyi nam 'chi ba ste /",
    "T05D4004:174b-39": "mi rtag par gyur pas rten cing 'brel bar 'byung",
    "T05D4004:174b-40": "ba yan lag bcu gnyis su 'khor ba'i sems can",
    "T05D4004:174b-41": "de mi rtag pa ste /",
    "T05D4004:174b-42": "srog 'joms pa 'chi ka ma rgyal po la gdams",
    "T05D4004:174b-43": "pa'i mdo la sogs pa las 'byung ba'i dus su",
    "T05D4004:175a-0": "sems ji ltar blta bar bya @175a * //",
    "T05D4004:175a-1": "zhes zhus pa dang /",
    "T05D4004:175a-2": "bcom ldan 'das kyis bka' stsal pa /",
    "T05D4004:175a-3": "nam mkha'i snying po khyod kyis nga la zhus pa",
    "T05D4004:175a-4": "de legs te yid dang ba'i sgo nas nyon cig",
    "T05D4004:175a-5": "/ ngas legs par bshad par bya yi zhes bka' stsal te /",
    "T05D4004:175a-6": "thog ma nas rang gi sems ma rtogs pas 'khor",
    "T05D4004:175a-7": "bar 'khyam pas na de la skye rga na 'chi",
    "T05D4004:175a-8": "rnams dang bral ba mi srid do //",
    "T05D4004:175a-9": "rten cing 'brel ba'i chos las ma 'das pa'i phyir ro //",
    "T05D4004:175a-10": "de'i phyir na skye rga na 'chi dang 'bral bar",
    "T05D4004:175a-11": "'dod pas 'da' ka'i ye shes lhun gyis grub pa",
    "T05D4004:175a-12": "spros pa dang bral ba de bsgom par bya'o //",
    "T05D4004:175a-13": "dus las mtshon nas nam 'chi ka ma'i bsgom par bya'o //",
    "T05D4004:175a-14": "de yang /",
    "T05D4004:175a-15": "bya ba sgrub par byed pa la //",
    "T05D4004:175a-16": "brtun pas 'grub pas skyes bu dang //",
    "T05D4004:175a-17": "mgo la me shor ji bzhin no //",
    "T05D4004:175a-18": "zhes gsungs pas rab tu bsgom par bya'o zhes gang bsgom pa'i dngos po dang bcas pas bstan nas /",
    "T05D4004:175a-19": "de ni de dag gi ngo bo nyid spros pa",
    "T05D4004:175a-20": "dang bcas pa 'chad par 'dod nas dri bas 'da'",
    "T05D4004:175a-21": "ka ma'i ye shes zhes bya ba de gang zhe",
    "T05D4004:175a-22": "na zhes dris pa dang /",
    "T05D4004:175a-23": "de la zhes yul du byas te ye shes bsgom pa de'o //",
    "T05D4004:175a-24": "ji ltar bsgom na /",
    "T05D4004:175a-25": "chos thams cad rang bzhin gyis rnam par dag pas",
    "T05D4004:175a-26": "na dngos po med pa'i 'du shes rab tu bsgom",
    "T05D4004:175a-27": "par bya'o zhes bya ba ni /",
    "T05D4004:175a-28": "chos thams cad ces pa ni grangs dang dngos po'i thams cad de ma lus pa'o //",
    "T05D4004:175a-29": "chos ni mtshan nyid 'dzin phyir chos zhes bya zhes",
    "T05D4004:175a-30": "gsungs pas khyab par bya ba'i khyab bya la ma",
    "T05D4004:175a-31": "khyab ba med pas na chos thams cad rang bzhin",
    "T05D4004:175a-32": "nam ngo bo nyid kyis rnam par dag pa ste",
    "T05D4004:175a-33": "; dkon brtsegs las /",
    "T05D4004:175a-34": "chos rnams thams cad dag pa ste //",
    "T05D4004:175a-35": "nyes skyon la sogs dmigs pa med //",
    "T05D4004:175a-36": "de bas rang bzhin ngo bo la //",
    "T05D4004:175a-37": "dngos sogs 'dzin pa ga la srid //",
    "T05D4004:175a-38": "ces gsungs pas na rang dang spyi'i chos de thams",
    "T05D4004:175a-39": "cad dngos po med pas don ngo bo nyid kyis",
    "T05D4004:175a-40": "stong pa brjod du med pa'i gsal snang ngo bo",
    "T05D4004:175a-41": "nyid las 'das par bshad do //",
    "T05D4004:175a-42": "de'i phyir na /",
    "T05D4004:175a-43": "nam mkha' mthong zhes sems can tshig tu rab brjod pa //",
    "T05D4004:175a-44": "nam mkha' ji ltar mthong ste don 'di brtag par bgyi //",
    "T05D4004:175a-45": "de ltar chos mthong ba yang de bzhin gshegs pas bstan //",
    "T05D4004:175b-0": "ces dpe @175b don sbyar ba yang yang bshad do //",
    "T05D4004:175b-1": "des dngos po don dam mtshan nyid la gnas pa",
    "T05D4004:175b-2": "bshad nas gang zag la ltos pa bstan pa'i phyir",
    "T05D4004:175b-3": "kun rdzob rgya chad med pa bstan pa'i phyir kun",
    "T05D4004:175b-4": "rdzob la rgyu 'bras la gnod pa med pa spang",
    "T05D4004:175b-5": "ba'i phyir / chos thams cad byang chub sems su",
    "T05D4004:175b-6": "'dus pas na snying rje chen po'i 'du shes rab",
    "T05D4004:175b-7": "tu bsgom par bya'o zhes bya ba gsungs te /",
    "T05D4004:175b-8": "gang zag shes rab shas chung ba blo tha ma",
    "T05D4004:175b-9": "la bslab pa rnams la ltos nas snang ba 'di",
    "T05D4004:175b-10": "med pa ma yin te /",
    "T05D4004:175b-11": "chos thams cad kyi rtsa ba gzhan las mi gnod",
    "T05D4004:175b-12": "pas khyad par du bya bar theg pa rnam gnyis",
    "T05D4004:175b-13": "kyang khas len par snang na de las 'di rab",
    "T05D4004:175b-14": "tu mi gnas pa don gsal stong par gnas pas",
    "T05D4004:175b-15": "na / stong pa kho na yang min te /",
    "T05D4004:175b-16": "stong nyid snying rje'i snying bo can //",
    "T05D4004:175b-17": "zhes bshad /",
    "T05D4004:175b-18": "theg pa gong ma rnams mi gnod pa tsam yod pas min te /",
    "T05D4004:175b-19": "phan 'dogs dang bcas pas gnas pas theg pa rin chen gsal las kyang /",
    "T05D4004:175b-20": "byang chub sems la rab gnas pa //",
    "T05D4004:175b-21": "stong nyid la sogs thag mi ring //",
    "T05D4004:175b-22": "thabs dang shes rab zung 'brel na //",
    "T05D4004:175b-23": "spyod tshul gang ltar gnas kyang ste //",
    "T05D4004:175b-24": "kho na nyid la 'gyur ba med //",
    "T05D4004:175b-25": "ces gsungs pa dang /",
    "T05D4004:175b-26": "dbu ma de kho na nyid las /",
    "T05D4004:175b-27": "snying rje'i yul du sems can te //",
    "T05D4004:175b-28": "de rgu byang chub sems las byung //",
    "T05D4004:175b-29": "zhes pas na 'gal ba med pa dang //",
    "T05D4004:175b-30": "bslab btus las kyang /",
    "T05D4004:175b-31": "byang chub tu yang blo brtan bya //",
    "T05D4004:175b-32": "zhes gsungs pas na gang mtha' gnyis su mi ltung bar bya ba'i ched du gsungs so //",
    "T05D4004:175b-33": "de'i phyir na sngon gyi slob dpon rnams kyang mtha'",
    "T05D4004:175b-34": "gnyis las ma los pas 'jug par bya zhes gsungs",
    "T05D4004:175b-35": "so // des na tshig don ni rtogs sla bas ha cang ma spros so //",
    "T05D4004:175b-36": "des chad lta la sogs pa rnam par bkag nas /",
    "T05D4004:175b-37": "da ni dngos kyi don snang ba thams cad kyi rigs don la bsgom pa 'chad pa ni /",
    "T05D4004:175b-38": "chos thams cad rang bzhin gyis 'od gsal bas na",
    "T05D4004:175b-39": "mi dmigs pa'i 'du shes bsgom par bya'o zhes bstan",
    "T05D4004:175b-40": "pa ste / de yang rang la snang ba'i chos",
    "T05D4004:175b-41": "'di thams cad ngo bo nyid la rtog pa dang",
    "T05D4004:175b-42": "bral bas sgrib byed med de /",
    "T05D4004:175b-43": "dper na nam mkha' rang bzhin gyis dag pa bzhin no //",
    "T05D4004:176a-0": "de bas na chos @176a * //",
    "T05D4004:176a-1": "thams cad 'od gsal ba ste /",
    "T05D4004:176a-2": "dper na nyi ma'i 'od zer bzhin no //",
    "T05D4004:176a-3": "de la kha cig na re khyed kyi dpe la gnod pa yod de /",
    "T05D4004:176a-4": "nam mkha' dag pa la nyi ma snang ba la",
    "T05D4004:176a-5": "'od zer gsal kyang sprin la sogs pas sgrib g-yogs",
    "T05D4004:176a-6": "yod na mi gsal ba bzhin dpe ma grub ste",
    "T05D4004:176a-7": "; gnod do zhe na /",
    "T05D4004:176a-8": "des mi gnod de /",
    "T05D4004:176a-9": "nyi ma'i 'od zer la ni nam yang sgrib g-yogs",
    "T05D4004:176a-10": "yod pas mi gsal ba dang med pas gsal ba",
    "T05D4004:176a-11": "la sogs pa dang ste spyi sems can gyi snang",
    "T05D4004:176a-12": "ba la snang ba'i phyir ro //",
    "T05D4004:176a-13": "des na chos rnams kyi rang bzhin la 'od gsal ba sgrib pa med pa dang /",
    "T05D4004:176a-14": "mi gsal ba sgrib bcas med pas na sems can gyi snang ba la yin te /",
    "T05D4004:176a-15": "nyon mongs pa'i sgrib pa la sogs pa gsal bas",
    "T05D4004:176a-16": "kyang chos kyi ngo bo nyid la gsal ba med",
    "T05D4004:176a-17": "la / sgrib pas mi gsal ba med par /",
    "T05D4004:176a-18": "yang dbu ma rigs pa brtag pa las /",
    "T05D4004:176a-19": "chos kyi dngos po gnas pa la //",
    "T05D4004:176a-20": "dus dang che chung gsal mi gsal //",
    "T05D4004:176a-21": "'byed par gyur pa'i gang zag de /",
    "T05D4004:176a-22": "nga yi 'khor du ji ste rigs //",
    "T05D4004:176a-23": "de bas 'od gsal stong ba yin //",
    "T05D4004:176a-24": "zhes bshad do //",
    "T05D4004:176a-25": "des na dngos po la dmigs pa med pa snang",
    "T05D4004:176a-26": "tsam nyid na stong pas na yul mi dmigs te",
    "T05D4004:176a-27": "'dzin pa'i shes pa mi dmigs pas na dmigs bya",
    "T05D4004:176a-28": "dmigs byed gnyi ga la /",
    "T05D4004:176a-29": "grub pa gnas med pa'i phyir mi dmigs pa'i 'du shes rab tu bsgom par bya'o //",
    "T05D4004:176a-30": "de yang skabs kyi tshig gi bsgom pa'i dngos po",
    "T05D4004:176a-31": "des 'chi ka ma'i tshe zhes thams cad la sbyar",
    "T05D4004:176a-32": "bar rig par bya'o //",
    "T05D4004:176a-33": "'o na gal te 'chi kha kho na bsgom gyi gzhan du ma yin nam zhe na //",
    "T05D4004:176a-34": "de'i rgol ba la skabs med de /",
    "T05D4004:176a-35": "'chi kha zhes pa ni dngos po dad dus la nges par gzung ba med de /",
    "T05D4004:176a-36": "dbu ma sgrub pa chen po las //",
    "T05D4004:176a-37": "mi rtag 'gyur la gnas dang dus //",
    "T05D4004:176a-38": "gang 'di yod par ngas ma mthong //",
    "T05D4004:176a-39": "de bas skyes pa kho na nas //",
    "T05D4004:176a-40": "'chi bdag kha na gnas pa yin //",
    "T05D4004:176a-41": "zhes slob dpon klu sgrub kyis gsungs pa dang /",
    "T05D4004:176a-42": "nam zhig sangs rgyas ma gtogs par //",
    "T05D4004:176a-43": "mi rtag la sogs gnas pa yin //",
    "T05D4004:176a-44": "zhes pa dang /",
    "T05D4004:176a-45": "yang slob dpon klu sgrub kyis rang la 'chi ba'i",
    "T05D4004:176a-46": "dus nges pa med pas thar pa'i don du 'bad",
    "T05D4004:176b-0": "pa ni brtson 'grus @176b chen po dang ldan pas",
    "T05D4004:176b-1": "bya'o zhes gsungs pas na 'chi kha ma zhes rgyal",
    "T05D4004:176b-2": "po la gdams pa'i mdo sogs ni dpe tsam yin",
    "T05D4004:176b-3": "te skyes nas 'chi kha ma yin pa'i phyir ro",
    "T05D4004:176b-4": "zhes 'chad do // kha cig ni rgol ba la 'dod pas sgrub pa yang snang ste /",
    "T05D4004:176b-5": "bsgom pa la 'chi khar bsgom la yang rtog pa med ces 'chad do //",
    "T05D4004:176b-6": "'di ni ngan te 'chi kha'i gnas skabs na sdug",
    "T05D4004:176b-7": "bsngal gyi tshor ba la sogs pas gzir bas skabs",
    "T05D4004:176b-8": "su sems la ting nge 'dzin mi skye ba med",
    "T05D4004:176b-9": "/ theg pa che la zhugs pa ste //",
    "T05D4004:176b-10": "ji srid gson par las grub nas //",
    "T05D4004:176b-11": "'chi ba'i dus su dga' bas 'gro //",
    "T05D4004:176b-12": "zhes gsungs pas na 'chi kha ma ni skyes tsam",
    "T05D4004:176b-13": "nyid na 'chi kha mar gnas pa yin no zhes",
    "T05D4004:176b-14": "'chad pa bzang ngo //",
    "T05D4004:176b-15": "rang ni rang bzhin gyis stong pa 'am /",
    "T05D4004:176b-16": "gnas pa'i don bshad nas re zhig phyi nang gi",
    "T05D4004:176b-17": "nye du dang nor rdzas la sogs pa la yang",
    "T05D4004:176b-18": "chags par mi rigs par ston pa ni /",
    "T05D4004:176b-19": "dngos po thams cad mi rtag pas na ci la",
    "T05D4004:176b-20": "yang mi chags pa'i 'du shes rab tu bsgom par",
    "T05D4004:176b-21": "bya'o zhes bya ba la sogs pa gsungs te /",
    "T05D4004:176b-22": "de la dngos po ni phyir brten par snang ba thams cad dang /",
    "T05D4004:176b-23": "nang g-yo bar snang ba snod bcud thams cad kyang mi rtag ste /",
    "T05D4004:176b-24": "'dus byas thams cad mi rtag pa //",
    "T05D4004:176b-25": "zhes pa dang /",
    "T05D4004:176b-26": "dngos po la sogs rtag par ngas ma mthong //",
    "T05D4004:176b-27": "de bas chags pa'i blo ma 'jug / ces pa dang /",
    "T05D4004:176b-28": "skabs dang sbyar na dbu ma rigs pa brtag pa las /",
    "T05D4004:176b-29": "gang la chags pa de nyid spangs /",
    "T05D4004:176b-30": "des ni 'ching bar 'gyur ba'i phyir //",
    "T05D4004:176b-31": "khyad par bu dang bu mo sogs //",
    "T05D4004:176b-32": "spang ba'i yul du bya bar rigs //",
    "T05D4004:176b-33": "zhes bshad pas na /",
    "T05D4004:176b-34": "gnas skabs brje bas na de la chags pa'i gnas med pas nam yang chags par mi bya ste /",
    "T05D4004:176b-35": "de'i gnas skabs ni mi rtag pa'i rnam par ngo bo nyid la gnas pas bya ba med de /",
    "T05D4004:176b-36": "des na chags pa med de /",
    "T05D4004:176b-37": "nang sems can dang /",
    "T05D4004:176b-38": "phyi yo byad la yang chags pa med par bya'o zhes bstan pa'i don to //",
    "T05D4004:176b-39": "de yang blo rab 'bring gi bye brag gis gzhan",
    "T05D4004:176b-40": "la btang ba mi dmigs pas zin pa'i ma chags",
    "T05D4004:176b-41": "pa dang / dngos po la ma chags kyang de'i",
    "T05D4004:176b-42": "'dod pa'i yul la chags pa dang ma chags pa",
    "T05D4004:176b-43": "'dra yang dmigs med gyi rgyas ma thebs pas ma",
    "T05D4004:176b-44": "bral ba'i blo can gyis rim ba bzhin blo la",
    "T05D4004:177a-0": "pa dang / snang @177a * // bar mkhas pas",
    "T05D4004:177a-1": "bshad pas na 'dir ni dngos po yul gang zag",
    "T05D4004:177a-2": "thams cad la mi dmigs pas shes rab dang ma",
    "T05D4004:177a-3": "bral bar gnas pas ma chags pa'i gtso bo 'am",
    "T05D4004:177a-4": "mchog de yin pas na skabs don yang de yin",
    "T05D4004:177a-5": "par rig par bya'o zhes bshad do //",
    "T05D4004:177a-6": "de las gzhan pa bstan bcos rnam gnyis la sogs",
    "T05D4004:177a-7": "pa'i rang bzhin ni btang ba dang ldan pa'i chags",
    "T05D4004:177a-8": "pa med pa ma yin pa'i phyir na /",
    "T05D4004:177a-9": "slob dpon klu sgrub kyis /",
    "T05D4004:177a-10": "chags pa'i yul la dngos med par //",
    "T05D4004:177a-11": "de la chags pa skye ba de //",
    "T05D4004:177a-12": "rigs sam gal te ri bong rva //",
    "T05D4004:177a-13": "de la'ang chags pa skye bar rigs //",
    "T05D4004:177a-14": "zhes gsungs pa dang mthun pas na chags pa med",
    "T05D4004:177a-15": "de mi rtag par gnas pas zhes skabs don dang",
    "T05D4004:177a-16": "yang sbyar ro // 'du shes ni de la thabs",
    "T05D4004:177a-17": "kyis gnas pas na bsgom pa'am de la dngos po",
    "T05D4004:177a-18": "de gnas pas na de'i khyab pa sgrub pa'i tshul",
    "T05D4004:177a-19": "du bya'o zhes bshad do //",
    "T05D4004:177a-20": "brten pa dang rten du rgyu tshogs pas 'bras bu",
    "T05D4004:177a-21": "'byung ba de'i phyir 'dir yang de kho na bzhin",
    "T05D4004:177a-22": "'byung ngam snyam na re zhig dam pa'i don la",
    "T05D4004:177a-23": "de mi snang ste /",
    "T05D4004:177a-24": "sems rtogs na ye shes yin pas na sangs rgyas",
    "T05D4004:177a-25": "gzhan mi btsal ba'i 'du shes bsgom par bya'o zhes",
    "T05D4004:177a-26": "gsungs te / de'i dngos po ni nyan thos pa dang /",
    "T05D4004:177a-27": "sems tsam pa dang /",
    "T05D4004:177a-28": "dbu ma pa la sogs pa'i lta ba dang bstun",
    "T05D4004:177a-29": "na yang sems tsam pa yin par shes pa kha",
    "T05D4004:177a-30": "cig ni yod par mngon pas na de ni ma",
    "T05D4004:177a-31": "yin te / sems rtogs na zhes pa ni don",
    "T05D4004:177a-32": "ni rtogs par bya ba'i ye shes ma sems de",
    "T05D4004:177a-33": "gang yang med pas na sems rtogs na zhes bshad",
    "T05D4004:177a-34": "pas bgegs pa'i na'am /",
    "T05D4004:177a-35": "yang na sems rtogs na zhes pa ye shes la",
    "T05D4004:177a-36": "snang ba'i sems rtogs na de kho na ye shes",
    "T05D4004:177a-37": "yin pas na ye shes yin pa'o zhes 'chad pas",
    "T05D4004:177a-38": "na nyan thos la sogs par gnas pa med do",
    "T05D4004:177a-39": "// des na mdo sde las kyang /",
    "T05D4004:177a-40": "sems nyid ye nas med pa la //",
    "T05D4004:177a-41": "de la rtogs pa'i blo mi 'jug / ma zhugs pa de de shes yin //",
    "T05D4004:177a-42": "de shes ye shes bla na med //",
    "T05D4004:177a-43": "ces gsungs pa yang snga ma'i khongs su 'gro'o //",
    "T05D4004:177a-44": "dkon brtsegs las kyang /",
    "T05D4004:177a-45": "'od srungs sems ni yongs su btsal nas mi rnyed do //",
    "T05D4004:177a-46": "gang mi rnyed pa de mi dmigs pa yin pa'o //",
    "T05D4004:177a-47": "gang mi dmigs pa de 'das pa 'am /",
    "T05D4004:177a-48": "da ltar ram /",
    "T05D4004:177b-0": "@177b ma 'ongs pa ma yin pas na //",
    "T05D4004:177b-1": "zhes rgya cher gsungs so //",
    "T05D4004:177b-2": "yang sems gang gis yongs su rtogs pa de yang stong pa /",
    "T05D4004:177b-3": "yongs su rtogs pa de yang stong pa zhes bya",
    "T05D4004:177b-4": "ba la sogs pa gsungs pas na dngos po rtogs",
    "T05D4004:177b-5": "rgyu med pa zhes bshad /",
    "T05D4004:177b-6": "de rtogs pa de la ye shes bla na med pa zhes bya ste /",
    "T05D4004:177b-7": "sangs rgyas gzhan nas btsal bya ma yin te /",
    "T05D4004:177b-8": "btsal bya yin na sems can tha dad pa'i skyon yang gnas pa'i phyir ro //",
    "T05D4004:177b-9": "de bas na gzhan btsal bya med ces bya ba rtogs pa'i mdo las kyang /",
    "T05D4004:177b-10": "'di tsam snang ba log pa la //",
    "T05D4004:177b-11": "ye shes bla na med pa yin //",
    "T05D4004:177b-12": "de phyir sangs rgyas sgra tsam zhig / gzhan du btsal la ma dngos 'dzin min //",
    "T05D4004:177b-13": "sgra la btsal bar bya min te //",
    "T05D4004:177b-14": "rtogs pa de nyid rang la yin //",
    "T05D4004:177b-15": "zhes gsungs so //",
    "T05D4004:177b-16": "de bas na rnam par rtogs pa goms pas gnas",
    "T05D4004:177b-17": "pas ma rtogs pa de la tha dad par rtogs",
    "T05D4004:177b-18": "pa ni mtha' gnyis ma spangs pa'i gang zag tu",
    "T05D4004:177b-19": "shes par bya'o // tshig gi go cha dang pos ni don snang ba'i rang bzhin la /",
    "T05D4004:177b-20": "gnyis pas ni kun rdzob dang bstun no //",
    "T05D4004:177b-21": "de'i 'og mas ni stong pa dang bstun la /",
    "T05D4004:177b-22": "de'i 'og mas ni rnam par rtog pa dang bstun no //",
    "T05D4004:177b-23": "de'i 'og mas ni mthar thug la gzung 'dzin la",
    "T05D4004:177b-24": "mi dmigs pas na sangs rgyas pa la dus dang",
    "T05D4004:177b-25": "snga phyi dang / che chung dang bzang ngan med de /",
    "T05D4004:177b-26": "dper na mar me mdzad dang da ltar gyi sems",
    "T05D4004:177b-27": "can tham la ba la yang khyad med par mnyam",
    "T05D4004:177b-28": "pa nyid du gnas pa yin no zhes ngo bo",
    "T05D4004:177b-29": "nyid la gnas pa'i don bshad pa yin zhes mkhas",
    "T05D4004:177b-30": "pa yan chad gsungs la /",
    "T05D4004:177b-31": "kho bos kyang de la sems pa phra ba skyes",
    "T05D4004:177b-32": "pa 'di brjod pas kha cig skrag pa dang dngang",
    "T05D4004:177b-33": "ba la sogs pa'i yul can la 'di ni bstan",
    "T05D4004:177b-34": "par bya ba ma yin te /",
    "T05D4004:177b-35": "gsang ba'i le'u dang po las /",
    "T05D4004:177b-36": "gang la chos nyid gnas pa de //",
    "T05D4004:177b-37": "legs par rtogs dang de la mos //",
    "T05D4004:177b-38": "de la cung zhig sbyin par bya //",
    "T05D4004:177b-39": "de las bzlog la de mi sbyin //",
    "T05D4004:177b-40": "zhes gsungs pas de ni dam pa'i don la gnas pa'o zhes 'chad par 'gyur ro //",
    "T05D4004:177b-41": "de bas de dag gi bsdu ba'i tshigs su bcad pa ni /",
    "T05D4004:177b-42": "bcom ldan 'das kyis tshigs su bcad de bka' stsal",
    "T05D4004:177b-43": "pa zhes bya ba la sogs pa nas sangs rgyas",
    "T05D4004:177b-44": "gzhan du ma tshol gyi bar gyis don bsdus nas",
    "T05D4004:177b-45": "nam mkha'i snying po la yid gzung ba'i phyir du",
    "T05D4004:177b-46": "bskyar ba'am / bstan pa'i tshul du bstan pa ste //",
    "T05D4004:178a-0": "@178a * // de ni bsdus pa'i khyad par las don la khyad",
    "T05D4004:178a-1": "par med de zhes 'chad pas na yang dag par",
    "T05D4004:178a-2": "rdzogs pa'i sangs rgyas kyis gsungs pa dang 'khor rnams",
    "T05D4004:178a-3": "dga' ba skyes pa ni /",
    "T05D4004:178a-4": "bcom ldan 'das kyis de skad ces bka' stsal nas zhes pa'o //",
    "T05D4004:178a-5": "'khor dga' ba skyes pa ni byang chub sems dpa' nam mkha'i snying po dang /",
    "T05D4004:178a-6": "de la sogs pa'i 'khor lha ma srin sde brgyad la sogs pa rnams yi rang nas /",
    "T05D4004:178a-7": "bcom ldan 'das kyis gsungs pa la yi rang bar",
    "T05D4004:178a-8": "gyur nas bstod pa la sogs pa mdzad do zhes",
    "T05D4004:178a-9": "'chad do // bdag 'dra sdeb sbyor gsal ldan ma yin kyang //",
    "T05D4004:178a-10": "don la mos pa'i gang zag rang bas dman pa dang //",
    "T05D4004:178a-11": "chos nyid mthong la log par rtog pa ci yod kyi //",
    "T05D4004:178a-12": "don du bdag gis byas pa yin //",
    "T05D4004:178a-13": "de las byung ba'i dge ba des //",
    "T05D4004:178a-14": "bdag dang mtha' yas ma rig pa //",
    "T05D4004:178a-15": "mi mthun shes rab kyis 'joms shog / don la",
    "T05D4004:178a-16": "mos pa'i mtha' gnyis med par shog /'phags pa 'da'",
    "T05D4004:178a-17": "ka ye shes kyi mdo'i don gsal pa zhes bya",
    "T05D4004:178a-18": "ba / slob dpon zhi ba lhas mdzad pa rdzogs so /",
    "T05D4004:178a-20": "// / rgya gar gyi mkhan po dharma r'a dza dang /"
}