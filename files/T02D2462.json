{
    "T02D2462:135b-0": "@135b # // rgya gar skad du /",
    "T02D2462:135b-1": "su ga ta sh'a sa na ratna bha hi da dra n'a ma /",
    "T02D2462:135b-2": "bod skad du /",
    "T02D2462:135b-3": "bde bar gshegs pa'i bstan pa rin po che'i gru bo zhes bya ba /",
    "T02D2462:135b-4": "bcom ldan 'das 'jig rten dbang phyug la phyag 'tshal lo //",
    "T02D2462:136a-0": "brtse ldan rtogs bcas lung gis phyug / smra mkhas @136a * //",
    "T02D2462:136a-1": "skyo ba med yid thul //",
    "T02D2462:136a-2": "sbyangs sdom dbang po rab zhi ba'i //",
    "T02D2462:136a-3": "bla ma la btud de bstan bshad //",
    "T02D2462:136a-4": "shin tu rnyed dka'i dal ba sprin 'dra las 'bras rjes 'brel sdug bsngal can //",
    "T02D2462:136a-5": "gnas la rab dad 'gro la brtse dang chos rab rnam 'byed brtson 'grus dang //",
    "T02D2462:136a-6": "gus pas mchog gsol cho ga bzang ldan mnyam par 'jog brtson legs bsngor bcas //",
    "T02D2462:136a-7": "bsam bya bsgrub bya rnal 'byor mchog spyod srid zhi'i rgya mtsho sgrol ba'i gru //",
    "T02D2462:136a-8": "rus sbal gyis ni gnya' shing dang //",
    "T02D2462:136a-9": "yungs 'bru khab kyi bu gar dang //",
    "T02D2462:136a-10": "rtsig ngos la ni sran 'bras ltar //",
    "T02D2462:136a-11": "dal ba shin tu rnyed dkar gsungs //",
    "T02D2462:136a-12": "gang phyir las can kun gyi las //",
    "T02D2462:136a-13": "rgyun ltar thur du ltung phyir dang //",
    "T02D2462:136a-14": "der yang mi dge 'phel phyir dang //",
    "T02D2462:136a-15": "min yang legs spyad bya dka'i phyir //",
    "T02D2462:136a-16": "rten 'di thob dka' de bzhin du //",
    "T02D2462:136a-17": "ji tsam rnyed dka' de tsam gyis //",
    "T02D2462:136a-18": "snying po med pa'i lus 'di las //",
    "T02D2462:136a-19": "snying po dam pa btsal bar bya //",
    "T02D2462:136a-20": "de phyir bdag la legs 'dod pas //",
    "T02D2462:136a-21": "skyes bu'i don bsgrub bya ba'i phyir //",
    "T02D2462:136a-22": "rgya mtshor bying bas rnyed pa yi //",
    "T02D2462:136a-23": "gru bo lta bur lus 'di spyad //",
    "T02D2462:136a-24": "srog 'di 'dus byas yin phyir dang //",
    "T02D2462:136a-25": "mi sdod phyir dang rkyen mang phyir //",
    "T02D2462:136a-26": "de bzhin snying po med pa'i phyir //",
    "T02D2462:136a-27": "'chi bdag gis bdag myur za nges //",
    "T02D2462:136a-28": "lus dang longs spyod sdug pa yi //",
    "T02D2462:136a-29": "mdza' rnams rjes 'brang mi 'gyur zhing //",
    "T02D2462:136a-30": "mgon med gcig pu gyi nar ni //",
    "T02D2462:136a-31": "'jig rten pha rol 'dod par byed //",
    "T02D2462:136a-32": "re zhig tshe rabs 'ga' lta zhig / nyon mongs mi 'gyur gdeng thob pa'am //",
    "T02D2462:136a-33": "bdag la yang ye mi snang na //",
    "T02D2462:136a-34": "ci phyir bdag yid bde bar 'dug / de bas 'bad pa thams cad kyis //",
    "T02D2462:136a-35": "tshe 'di'i dgos pa khyad bsad cing //",
    "T02D2462:136a-36": "mgo la me shor bsgrims pa bzhin //",
    "T02D2462:136a-37": "mkhas pa slad ma'i don bsgrub bya //",
    "T02D2462:136a-38": "mthong dang ma mthong myong ba yi //",
    "T02D2462:136a-39": "rnam smin rgyu mthun dbang gi las //",
    "T02D2462:136a-40": "mngar skyur kha la rang rgyu bzhin //",
    "T02D2462:136a-41": "slu med las 'bras 'brel par 'dod //",
    "T02D2462:136a-42": "mkha' ltar 'gag med sems nyid la //",
    "T02D2462:136a-43": "sna tshogs bag chags sprin tshogs 'khrigs //",
    "T02D2462:136a-44": "smin gyur char gyi rgyun 'bab pas //",
    "T02D2462:136a-45": "rjes myong lo tog smin par byed //",
    "T02D2462:136a-46": "chos kun rten cing 'brel 'byung zhing //",
    "T02D2462:136b-0": "@136b rten med de yi rten yin te //",
    "T02D2462:136b-1": "brten pa'i rgyu 'bras gshis yin phyir //",
    "T02D2462:136b-2": "dkar gnag las 'bras 'brel pa nyid //",
    "T02D2462:136b-3": "slu med so sor nges phyir dang //",
    "T02D2462:136b-4": "chung las che nyid 'byung phyir dang //",
    "T02D2462:136b-5": "sngon byung da dung myong 'gyur phyir //",
    "T02D2462:136b-6": "blo ldan blang dor 'bad par rigs //",
    "T02D2462:136b-7": "de ltar las de dang de yi //",
    "T02D2462:136b-8": "'bras ba sdug bsngal bsam yas kyis //",
    "T02D2462:136b-9": "skye dgu kun du gdung pa yang //",
    "T02D2462:136b-10": "me lce yi ni so ma la bzhin //",
    "T02D2462:136b-11": "de ni 'du byed 'gyur ba dang //",
    "T02D2462:136b-12": "sdug bsngal gyi yang sdug bsngal sogs //",
    "T02D2462:136b-13": "skye rga na dang rgud dang 'chi //",
    "T02D2462:136b-14": "phrad bral bsrung dka' tshol la sogs //",
    "T02D2462:136b-15": "ji ltar bkra shis rna nag dang //",
    "T02D2462:136b-16": "dri mi zhim dang mi gtsang bzhin //",
    "T02D2462:136b-17": "sdug bsngal nye bar len pa la //",
    "T02D2462:136b-18": "lhan skyes rtag tu 'brel pa yin //",
    "T02D2462:136b-19": "rmongs rnams sdug bsngal gyis skrag bzhin //",
    "T02D2462:136b-20": "de yi rgyu la dga' mgur spyod //",
    "T02D2462:136b-21": "mi gang nad la dug bzhin du //",
    "T02D2462:136b-22": "shes pas gnyis spong de mkhas pa //",
    "T02D2462:136b-23": "bskal mang rnyed dka'i ngal ba legs rnyed brag rum au dumb'a ra bzhin //",
    "T02D2462:136b-24": "gang thob srog 'di'ang rtag tu mi rung ri gzar khrod kyi klung rgyun 'dra //",
    "T02D2462:136b-25": "lus can rnams kyi dkar nag las kyang sa bon dang ni lo tog mtshungs //",
    "T02D2462:136b-26": "'di dag tu ni sdug bsngal gdung ba'ang me 'obs 'bar ba'i me lte bzhin //",
    "T02D2462:136b-27": "zhes bya ba ni bsam par bya ba'i gnas bzhi'i chos mdor bsdu ba'o /",
    "T02D2462:136b-29": "// / skyabs gsum thar pa las 'bras la //",
    "T02D2462:136b-30": "rab dang mngon 'dod yid ches dang //",
    "T02D2462:136b-31": "rnyog med yid gzhungs rnam par nges //",
    "T02D2462:136b-32": "gus sbyor the tshom med par rgyu //",
    "T02D2462:136b-33": "yon tan shes pa nyid dang de //",
    "T02D2462:136b-34": "cig shos skyon mthong yid 'byung bcas //",
    "T02D2462:136b-35": "rtags myong khong du chud gyur la //",
    "T02D2462:136b-36": "brten nas dang ba thob par 'gyur //",
    "T02D2462:136b-37": "bya ba kun sngon 'gro phyir dang //",
    "T02D2462:136b-38": "byed pa yi ni rgyu nyid phyir //",
    "T02D2462:136b-39": "sa bon tshig las myu gu bzhin //",
    "T02D2462:136b-40": "chos kun spro ba med la min //",
    "T02D2462:136b-41": "'di na gang la rab dang yod //",
    "T02D2462:136b-42": "de yis dngos gang bsgrub dka' ba //",
    "T02D2462:136b-43": "de yang gzhan gyis bya sla bas //",
    "T02D2462:136b-44": "rab tu sla bas 'grub par 'gyur //",
    "T02D2462:136b-45": "sems can chos dang chos nyid la //",
    "T02D2462:136b-46": "brtse rtogs mtshan ma med snying rje //",
    "T02D2462:136b-47": "mi bzod mngon du byed rtog med //",
    "T02D2462:136b-48": "don shes dri ma zad sbyor rgyu //",
    "T02D2462:137a-0": "gnyen tshogs sdug bsngal @137a * //",
    "T02D2462:137a-1": "mthong dran dang //",
    "T02D2462:137a-2": "gang zag chos bdag med nyid dang //",
    "T02D2462:137a-3": "rigs lung man ngag gis phye bas //",
    "T02D2462:137a-4": "mthong phyir gzhan zhugs brtse ba skye //",
    "T02D2462:137a-5": "sku gnyis lhun gyis 'grub pa'i rgyu //",
    "T02D2462:137a-6": "rin chen sems kyi rgyu phyir dang //",
    "T02D2462:137a-7": "ji ltar khab la khab len bzhin //",
    "T02D2462:137a-8": "'gro ba sdud par byed phyir te //",
    "T02D2462:137a-9": "de bzhin de yi khyad par gyis //",
    "T02D2462:137a-10": "rgyal sras mdzad pa khyad par phyir //",
    "T02D2462:137a-11": "sman shing ljon pa lta bu yi //",
    "T02D2462:137a-12": "phun tshogs snying rje bskyed par byos //",
    "T02D2462:137a-13": "sgyu mas sprul pa'i grong khyer du //",
    "T02D2462:137a-14": "skyes bu de dag dga' dang gdung //",
    "T02D2462:137a-15": "yul dus rnam kun shin tu ba //",
    "T02D2462:137a-16": "snang mtshungs don ma grub rtogs shes //",
    "T02D2462:137a-17": "ma 'gags mu mthar thug min dang //",
    "T02D2462:137a-18": "skye ba med las skye phyir ni //",
    "T02D2462:137a-19": "snang 'gyur gang skye med dang //",
    "T02D2462:137a-20": "rten 'brel rtsa ba zad phyir stong //",
    "T02D2462:137a-21": "de la gang snang la sogs phyir //",
    "T02D2462:137a-22": "'khor ba'o de nyid de tshe der //",
    "T02D2462:137a-23": "dpyad na mkha' ltar dben pa na //",
    "T02D2462:137a-24": "rang bzhin mya ngan 'das par brjod //",
    "T02D2462:137a-25": "de ni mi rtogs rtogs dka' zhing //",
    "T02D2462:137a-26": "rtogs na nges par grol 'gyur phyir //",
    "T02D2462:137a-27": "rab zab zab cing ngo mtshar phyir //",
    "T02D2462:137a-28": "mkhas pas 'dzin pa rnam par gzhig /'bras bu bzang rnams mthong nyid dang //",
    "T02D2462:137a-29": "'grub pa 'bad pa la rag phyir//",
    "T02D2462:137a-30": "rgyun 'brel goms pas don thob shes //",
    "T02D2462:137a-31": "bsam brtson phyir mi ldog brtson 'grus //",
    "T02D2462:137a-32": "gzhan skyon 'di yi yon tan rig / gnyid sogs snyom bral zhum med dang //",
    "T02D2462:137a-33": "thabs sbyangs snying brtan rtul phod dpa' //",
    "T02D2462:137a-34": "skal ldan spro ba rnam par 'phel //",
    "T02D2462:137a-35": "rlung med rnam g-yo mi 'byung bzhin //",
    "T02D2462:137a-36": "brtson bral legs spyad ga la yod //",
    "T02D2462:137a-37": "spro ldan skad cig nyid la yang //",
    "T02D2462:137a-38": "ri rab thal bar brlag sems bskyed //",
    "T02D2462:137a-39": "kye ma ho gzhan du yid brtan med //",
    "T02D2462:137a-40": "nying mtshams tshe na long med de //",
    "T02D2462:137a-41": "gson tshe 'ang bsil khang mar me bzhin //",
    "T02D2462:137a-42": "ci phyir bdag blo ngal bar gnas //",
    "T02D2462:137a-43": "bdag nyid padmo dmar gsal rab dga' dri med dad pa'i nyi zer 'bar bas rnam phye ba //",
    "T02D2462:137a-44": "mtha' yas 'gro la brtse ba'i chab brlan rjes chags autpala mig gi rdzi rab dkrugs nas ni //",
    "T02D2462:137a-45": "sna tshogs snang sems shes bya'i dkyil 'khor rten cing",
    "T02D2462:137b-0": "'brel 'byung @137b rang bzhin stong pa nyid rig dang",
    "T02D2462:137b-1": "// srid pa'i dgra tshogs skyon mang gis skrag phang",
    "T02D2462:137b-2": "du sprul 'ong brtson pa bzhin du brtson par bya",
    "T02D2462:137b-3": "// // zhes bya ba ni bsgrub par bya ba'i gnas bzhi'i chos mdor bsdu ba'o //",
    "T02D2462:137b-4": "srid zhi'i skyon yon dran byas nas //",
    "T02D2462:137b-5": "bdag dang gzhan gyi don bsgrub phyir //",
    "T02D2462:137b-6": "yid bzhin nor la byi dor bzhin //",
    "T02D2462:137b-7": "de nas dngos grub mchog gsol bya //",
    "T02D2462:137b-8": "gang phyir bskal pa brgya phrag tu //",
    "T02D2462:137b-9": "'bad kyang phyogs tsam mi rnyed pa //",
    "T02D2462:137b-10": "gang gi drin gyis bde chen nyid //",
    "T02D2462:137b-11": "skad cig nyid la thob bya'i phyir //",
    "T02D2462:137b-12": "rgyun gyi rnal 'byor cho ga yis //",
    "T02D2462:137b-13": "ji bzhin mngon du byas nas su ;",
    "T02D2462:137b-14": "/ re ba nyid dang gdung ba dang //",
    "T02D2462:137b-15": "gus pas rten gnyis gsol ba gdab //",
    "T02D2462:137b-16": "gang tshe lhar bcas bla ma yi //",
    "T02D2462:137b-17": "byin rlabs snying la gang babs pa //",
    "T02D2462:137b-18": "de tshe shel ltar dad ba yi //",
    "T02D2462:137b-19": "sems thob spro bas non par 'gyur //",
    "T02D2462:137b-20": "rnam dag gsum gyis bsgyur byas nas //",
    "T02D2462:137b-21": "'od gsal gyis ni dri med bya //",
    "T02D2462:137b-22": "zung du 'jug pas ye shes te //",
    "T02D2462:137b-23": "dbang bsgyur sbyor bas phrin las bsgrub //",
    "T02D2462:137b-24": "lha dang sngags dang ting 'dzin nyid //",
    "T02D2462:137b-25": "snang grag dran pa nyid med nyid //",
    "T02D2462:137b-26": "sna tshogs bral ba kun snang zhing //",
    "T02D2462:137b-27": "gang snang gzhan gyi dbang can no //",
    "T02D2462:137b-28": "'di dag lus ngag yid rim bzhin //",
    "T02D2462:137b-29": "dri ma 'khru bar byed phyir dang //",
    "T02D2462:137b-30": "mchog byed ro gcig byed pa'i phyir //",
    "T02D2462:137b-31": "don sgrub byed phyir rnam par gzhag / bdag nyid rtogs par byed phyir dang //",
    "T02D2462:137b-32": "rtogs pas grol phyir grol ba nyid //",
    "T02D2462:137b-33": "gzhan don rnam par 'phrul ba'i phyir //",
    "T02D2462:137b-34": "lam 'di theg gzhan las khyad 'phags //",
    "T02D2462:137b-35": "rnal 'byor chen po rang gi sems //",
    "T02D2462:137b-36": "dri med rab dang sim byed phyir //",
    "T02D2462:137b-37": "mkha' dang zla 'od bden mthong zhing //",
    "T02D2462:137b-38": "mi rtog 'od gsal bde chen brjod //",
    "T02D2462:137b-39": "sgyu ma nyid dang de snang dang //",
    "T02D2462:137b-40": "de dag ji bzhin chos rnams kun //",
    "T02D2462:137b-41": "sems yin de nyid 'od gsal phyir //",
    "T02D2462:137b-42": "blo mchog rnam par mi rtog go //",
    "T02D2462:137b-43": "rang bzhin kun du ma 'gags shing //",
    "T02D2462:137b-44": "rnam pa sna tshogs rang snang ba //",
    "T02D2462:137b-45": "kun khyab rnyog pa med mtshan nyid //",
    "T02D2462:137b-46": "skal bzang 'od gsal ting 'dzin bshad //",
    "T02D2462:137b-47": "mchog mthong phyir dang rdul med phyir //",
    "T02D2462:137b-48": "dngos bral dngos la mngon chub phyir //",
    "T02D2462:138a-0": "@138a * // chags bral zag pa med rab zhi //",
    "T02D2462:138a-1": "sim gyur bde ba chen por 'dod //",
    "T02D2462:138a-2": "de ltar 'di skyes dge ba yang //",
    "T02D2462:138a-3": "mtshan ma med cing rgya che nyid //",
    "T02D2462:138a-4": "stong nyid snying rjer bcas sems kyis //",
    "T02D2462:138a-5": "mchog spyod sku gnyis legs bsngo bya //",
    "T02D2462:138a-6": "rmi lam yul gyi 'du byed bzhin //",
    "T02D2462:138a-7": "gang phyir gang du gang gis gang //",
    "T02D2462:138a-8": "ji ltar bsgrub pa mi dmigs phyir //",
    "T02D2462:138a-9": "dge ba mtshan ma med par gsungs //",
    "T02D2462:138a-10": "dmigs med dmigs par rab gsal ba //",
    "T02D2462:138a-11": "ngo bo ngo bo med rjes 'brel //",
    "T02D2462:138a-12": "rnam lnga yan lag snang ba'i gzhi //",
    "T02D2462:138a-13": "rgyal sras rnams kyi tshogs rab yin //",
    "T02D2462:138a-14": "gang zhig chos shes gang zag shes //",
    "T02D2462:138a-15": "shes rab thabs bcas chags bral chags //",
    "T02D2462:138a-16": "mi gnas mya ngan 'das bsngo ba //",
    "T02D2462:138a-17": "bdag nyid chen po'i ngo mtshar rmad //",
    "T02D2462:138a-18": "gang snying cod pan chu skyes dmar rgyas lha mchog gis mtshan rdzogs sangs stong ldan mgon pos brgyan //",
    "T02D2462:138a-19": "phyi nang gsang bdag dri med ye shes lhan cig skyes rol 'od kyi sbyor bas rnam par rtsen //",
    "T02D2462:138a-20": "sprin bral mkha' dang zla rgyas zer ltar dag cing rab gsal bde chen yid rab sim pa dang //",
    "T02D2462:138a-21": "gang skyes dge tshogs rin chen mda' de'ang brtse ba'i gzhus bskyod 'gro la yongs 'phen de dpa' bo //",
    "T02D2462:138a-22": "zhes bya ba ni rnal 'byor du bya ba'i gnas bzhi'i chos mdor bsdu ba'o /",
    "T02D2462:138a-24": "// / srid mtshor rab gnas nyon mongs chu srin kha gdengs gnas //",
    "T02D2462:138a-25": "sdug bsngal rlabs 'khrug gting mtha' med mngon 'jigs pa dang //",
    "T02D2462:138a-26": "zhi ba mching bu'i mtsho chen dkar 'khyil gnyis ka las //",
    "T02D2462:138a-27": "sgrol byed bstan pa rin chen gru mchog bzang 'di yin //",
    "T02D2462:138a-28": "legs sbyar bdag blo rab dang dga' ba dang //",
    "T02D2462:138a-29": "snying brtses yid gzhungs 'bad byas dge ba 'dis //",
    "T02D2462:138a-30": "'gro rnams sngon gyi rgyal bsam bsgral ba //",
    "T02D2462:138a-31": "de dag legs sgrol ded dpon mchog bdag gyur //",
    "T02D2462:138a-32": "bde bar gshegs pa'i bstan pa rin po che'i gru",
    "T02D2462:138a-33": "bo zhes bya ba grub pa brnyes pa'i pandi ta"
}