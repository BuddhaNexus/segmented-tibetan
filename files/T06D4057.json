{
    "T06D4057:4a-0": "@4a * // rgya gar skad du /",
    "T06D4057:4a-1": "bing shi ka bridhi //",
    "T06D4057:4a-2": "bod skad du /",
    "T06D4057:4a-3": "nyi shu pa'i 'grel pa /",
    "T06D4057:4a-4": "'jam dpal gzhon nur gyur pa la phyag 'tshal lo //",
    "T06D4057:4a-5": "theg pa chen po la khams gsum pa rnam par rig pa tsam du rnam par gzhag ste /",
    "T06D4057:4a-6": "mdo las kye rgyal ba'i sras dag 'di lta ste /",
    "T06D4057:4a-7": "khams gsum pa 'di ni sems tsam mo zhes 'byung ba'i phyir ro //",
    "T06D4057:4a-8": "sems dang yid dang /",
    "T06D4057:4a-9": "rnam par shes pa dang /",
    "T06D4057:4a-10": "rnam par rig pa zhes bya ba ni rnam grangs su gtogs pa'o //",
    "T06D4057:4a-11": "sems de yang 'dir mtshungs par ldan pa dang bcas par dgongs pa'o //",
    "T06D4057:4a-12": "tsam zhes bya ba smos pa ni don dgag pa'i phyir ro //",
    "T06D4057:4a-13": "rnam par shes pa 'di nyid don du snang ba 'byung ste /",
    "T06D4057:4a-14": "dper na rab rib can rnams kyis skra zla la sogs pa med par mthong ba bzhin te /",
    "T06D4057:4a-15": "don gang yang med do //",
    "T06D4057:4a-16": "'dir 'di skad ces brgal te /",
    "T06D4057:4a-17": "gal te rnam rig don min na //",
    "T06D4057:4a-18": "yul dang dus la nges med cing //",
    "T06D4057:4a-19": "sems kyang des med ma yin la //",
    "T06D4057:4a-20": "bya ba byed ba'ang mi rigs 'gyur //",
    "T06D4057:4a-21": "ji skad du bstan par 'gyur zhe na /",
    "T06D4057:4a-22": "gal te gzugs la sogs pa'i don med par gzugs",
    "T06D4057:4a-23": "la sogs pa'i rnam par rig pa 'byung ste gzugs",
    "T06D4057:4a-24": "la sogs pa'i don las ma yin na /",
    "T06D4057:4a-25": "ci'i phyir yul la lar 'byung la thams cad na ma yin /",
    "T06D4057:4a-26": "yul de nyid na yang res 'ga' 'byung la thams cad du ma yin /",
    "T06D4057:4a-27": "yul dang dus de na 'khod pa thams cad kyi",
    "T06D4057:4a-28": "sems la nges pa med pa 'byung la 'ga' tsam",
    "T06D4057:4a-29": "la ma yin / de ltar rab ri ba can",
    "T06D4057:4a-30": "nyid kyi sems la skra la sogs pa snang gi",
    "T06D4057:4b-0": "la ma yin / / @4b gzhan dag la ni ma yin //",
    "T06D4057:4b-1": "ci'i phyir gang rab rib can gyis mthong ba'i skra dang /",
    "T06D4057:4b-2": "sbrang bu la sogs pas skra la sog pa'i bya ba mi byed la /",
    "T06D4057:4b-3": "de ma yin pa gzhan dag gis ni byed /",
    "T06D4057:4b-4": "rmi lam na mthong ba'i bza' ba dang btung ba",
    "T06D4057:4b-5": "dang bgo ba dang dug dang mtshon la sogs pas",
    "T06D4057:4b-6": "zas dang skom la sogs pa'i bya ba mi byed",
    "T06D4057:4b-7": "la / de ma yin pa gzhan dag gis ni byed /",
    "T06D4057:4b-8": "dri za'i grong khyer yod pa ma yin pas grong khyer gyi bya ba mi byed la /",
    "T06D4057:4b-9": "de ma yin pa gzhan dag gis ni byed /",
    "T06D4057:4b-10": "'di dag don med par med du 'dra na yul dang dus nges pa dang /",
    "T06D4057:4b-11": "sems nges pa med pa dang /",
    "T06D4057:4b-12": "bya ba byed pa 'di dag kyang mi rung ngo zhe na /",
    "T06D4057:4b-13": "mi rung ba ma yin te /",
    "T06D4057:4b-14": "'di ltar /",
    "T06D4057:4b-15": "yul la sogs pa nges 'grub ste //",
    "T06D4057:4b-16": "rmi 'dra'o //",
    "T06D4057:4b-17": "rmi lam du rmis pa dang mtshungs pas na rmi 'dra'o //",
    "T06D4057:4b-18": "ji lta zhe na /",
    "T06D4057:4b-19": "rmi lam na yang don med par yul la na grong dang /",
    "T06D4057:4b-20": "kun dga' ra ba dang /",
    "T06D4057:4b-21": "skyes pa dang bud med la sogs pa ji dag",
    "T06D4057:4b-22": "snang la thams cad na ma yin yul de nyid",
    "T06D4057:4b-23": "na yang res 'ga' snang la dus thams cad du",
    "T06D4057:4b-24": "ma yin pas don med par yang yul la sogs",
    "T06D4057:4b-25": "pa nges par 'grub po //",
    "T06D4057:4b-26": "sems kyang nges pa med /",
    "T06D4057:4b-27": "yi dags bzhin te /",
    "T06D4057:4b-28": "grub ces bya bar bsnyegs so //",
    "T06D4057:4b-29": "yi dags rnams kyi dang mtshungs pas na yi dags bzhin no //",
    "T06D4057:4b-30": "ji ltar 'grub /",
    "T06D4057:4b-31": "thams cad kyis /",
    "T06D4057:4b-32": "klung la rang la sogs mthong bzhin //",
    "T06D4057:4b-33": "rang gis gang ba'i klung ni rang gi lung ste //",
    "T06D4057:4b-34": "mar gyi bum pa bzhin no //",
    "T06D4057:4b-35": "las kyi rnam par smin pa mtshungs pa la gnas",
    "T06D4057:4b-36": "pa'i yi dags rnams ni kun gyis kyang mtshungs par",
    "T06D4057:4b-37": "klung rang gis gang bar mthong ste /",
    "T06D4057:4b-38": "gcig 'gas ni ma yin no //",
    "T06D4057:4b-39": "rnag gis gang ba ji lta ba bzhin du gcin dang /",
    "T06D4057:4b-40": "ngan skyugs dang /",
    "T06D4057:4b-41": "me ma mur dang /",
    "T06D4057:4b-42": "mchil ma dang /",
    "T06D4057:4b-43": "snabs kyis gang ba dang /",
    "T06D4057:4b-44": "dbyig pa dang /",
    "T06D4057:4b-45": "ral gri thogs pa'i mi dag gis srung ba yang de bzhin te /",
    "T06D4057:4b-46": "sogs pa zhes bya bar bsdu'o //",
    "T06D4057:4b-47": "de ltar na don med par yang rnam par rig",
    "T06D4057:4b-48": "pa rnams kyi sems nges pa med par 'grub po",
    "T06D4057:4b-49": "// bya byed rmi lam gnod pa 'dra //",
    "T06D4057:4b-50": "grub ces bya bar rig par bya'o /",
    "T06D4057:5a-0": "dper na rmi lam na gnyis kyis gnyis phrad pa @5a * //",
    "T06D4057:5a-1": "med par yang khu ba 'byung ba'i mtshan nyid ni rmi lam gyi gnod pa'o //",
    "T06D4057:5a-2": "de ltar re zhig dpe gzhan dang gzhan dag gis",
    "T06D4057:5a-3": "yul dang dus nges pa la sogs pa bzhin 'grub",
    "T06D4057:5a-4": "bo // thams cad sems can dmyal ba bzhin //",
    "T06D4057:5a-5": "grub ces bya bar rig par bya'o //",
    "T06D4057:5a-6": "sems can dmyal ba dag na yod pa dang mtshungs pas sems can dmyal ba bzhin no //",
    "T06D4057:5a-7": "ji ltar 'grub ce na /",
    "T06D4057:5a-8": "dmyal ba'i srung ma sogs mthong dang //",
    "T06D4057:5a-9": "de dag gis ni gnod phyir ro //",
    "T06D4057:5a-10": "dper na sems can dmyal ba dag na sems can",
    "T06D4057:5a-11": "dmyal ba'i sems can rnams kyis sems can dmyal ba'i",
    "T06D4057:5a-12": "srung ma la sogs pa mthong ste /",
    "T06D4057:5a-13": "yul dang dus nges par 'grub po //",
    "T06D4057:5a-14": "khyi dang bya rog dang lcags kyi ri la sogs",
    "T06D4057:5a-15": "pa 'ong ba dang 'gro bar yang mthong ba ni",
    "T06D4057:5a-16": "sogs pa zhes bya bar bsdu ste /",
    "T06D4057:5a-17": "thams cad kyis mthong gi /",
    "T06D4057:5a-18": "gcig 'gas ni ma yin no //",
    "T06D4057:5a-19": "de dag gis de dgal gnod pa yang 'grub ste /",
    "T06D4057:5a-20": "dngos po la sems can dmyal ba'i srung ma la",
    "T06D4057:5a-21": "sogs pa med par yang rang gi las kyi rnam",
    "T06D4057:5a-22": "par smin pa mtshungs pa'i dbang phyir ro //",
    "T06D4057:5a-23": "de bzhin du gzhan yang yul dang dus nges pa",
    "T06D4057:5a-24": "la sogs pa bzhi po 'di dag thams cad grub",
    "T06D4057:5a-25": "par rig par bya'o //",
    "T06D4057:5a-26": "ci'i phyir sems can dmyal ba'i srung ma dang bya",
    "T06D4057:5a-27": "rog dang khyi la sogs pa de dag sems can",
    "T06D4057:5a-28": "du mi 'dod ce na /",
    "T06D4057:5a-29": "mi rigs pa'i phyir ro //",
    "T06D4057:5a-30": "de dag ni sems can dmyal bar mi rigs te /",
    "T06D4057:5a-31": "de bzhin du sdug bsngal des mi myong ba'i phyir ro //",
    "T06D4057:5a-32": "gcig la gcig gnod pa byed na ni 'di dag ni sems can dmyal ba bdag go //",
    "T06D4057:5a-33": "'di dag ni sems can dmyal ba'i srung ma dag",
    "T06D4057:5a-34": "go zhes rnam par gzhag pa med par 'gyur ro",
    "T06D4057:5a-35": "/ byad gzugs dang bong tshod dang stobs mtshungs pa",
    "T06D4057:5a-36": "dag ni gcig la gcig gnod pa byed kyang ji",
    "T06D4057:5a-37": "lta bur 'jigs par mi 'gyur ro //",
    "T06D4057:5a-38": "lcags rab tu 'bar ba'i sa gzhi la tsha ba'i",
    "T06D4057:5a-39": "sdug bsngal yang mi bzod na ni ji ltar de",
    "T06D4057:5a-40": "na gzhan la gnod pa byed par 'gyur /",
    "T06D4057:5a-41": "sems can dmyal ba pa ma yin pa dag sems can dmyal bar 'byung bar ga la 'gyur /",
    "T06D4057:5a-42": "'o na dud 'gro dag kyang ji ltar mtho ris su 'byung ste /",
    "T06D4057:5a-43": "de bzhin du sems can dmyal bar yang dud 'gro",
    "T06D4057:5b-0": "dang yi @5b dags kyi bye brag sems can dmyal",
    "T06D4057:5b-1": "ba'i srung ma la sogs pa 'byung bar 'gyur ro",
    "T06D4057:5b-2": "zhe na / ji ltar dud 'gro mtho ris su //",
    "T06D4057:5b-3": "'byung ba de ltar dmyal ba min //",
    "T06D4057:5b-4": "yi dags min te de lta bur //",
    "T06D4057:5b-5": "de yod sdug bsngal des mi myong //",
    "T06D4057:5b-6": "dud 'gro gang dag mtho ris su 'byung ba de",
    "T06D4057:5b-7": "dag ni snod kyi 'jig rten na de'i bde ba",
    "T06D4057:5b-8": "myong bar 'gyur ba'i las kyis der 'byung ba dag",
    "T06D4057:5b-9": "ste / de na yod ba'i bde ba so sor myong ngo //",
    "T06D4057:5b-10": "sems can dmyal ba'i srung ma la sogs pa dag",
    "T06D4057:5b-11": "ni de bzhin du sems can dmyal ba'i sdug bsngal",
    "T06D4057:5b-12": "mi myong ngo // de'i phyir dud 'gro dag der 'byung bar mi rigs so //",
    "T06D4057:5b-13": "yi dags kyi bye brag dag kyang ma yin no //",
    "T06D4057:5b-14": "sems can dmyal ba de dag gi las rnams kyis",
    "T06D4057:5b-15": "der 'byung ba'i bye brag dag 'di lta bur 'byung",
    "T06D4057:5b-16": "ste / mdog dang byad gzugs dang bong tshod dang",
    "T06D4057:5b-17": "stobs kyi bye brag gang gis sems can dmyal ba'i",
    "T06D4057:5b-18": "srung ma la sogs pa'i ming thob pa'o //",
    "T06D4057:5b-19": "gang lag pa brkyang pa la sogs pa bya ba",
    "T06D4057:5b-20": "sna tshogs byed par snang ba de lta bur yang",
    "T06D4057:5b-21": "'grub ste / de dag 'jigs pa bskyed pa'i phyir ro //",
    "T06D4057:5b-22": "dper na lug lta bu'i ri dags 'ong ba dang /",
    "T06D4057:5b-23": "'gro ba dang /",
    "T06D4057:5b-24": "lcags kyi shal la ma li'i nags tshal chor ma",
    "T06D4057:5b-25": "kha thur du lta ba dang gyen du lta bar",
    "T06D4057:5b-26": "'gyur ba lta bu ste /",
    "T06D4057:5b-27": "de dag ni med pa yang ma yin no zhe na /",
    "T06D4057:5b-28": "gal te de'i las kyis der 'byung ba dag ni byung ba dang /",
    "T06D4057:5b-29": "de bzhin 'gyur bar 'dug na go //",
    "T06D4057:5b-30": "rnam par shes par cis mi 'dod //",
    "T06D4057:5b-31": "de'i las rnams kyis der rnam par shes pa nyid",
    "T06D4057:5b-32": "der de lta bur 'gyur ba ci'i phyir mi 'dod",
    "T06D4057:5b-33": "la / ci'i phyir 'byung ba rnams su rtog / gzhan na las kyi bag chags la //",
    "T06D4057:5b-34": "'bras bu dag ni gzhan du rtog / gang na bag chags yod pa der //",
    "T06D4057:5b-35": "ci'i phyir na 'dod mi bya //",
    "T06D4057:5b-36": "sems can dmyal ba pa rnams kyi las gang gis",
    "T06D4057:5b-37": "der 'byung ba dag de lta bur 'byung ba dang",
    "T06D4057:5b-38": "/ 'gyur bar yang rtog pa'i las de'i bag chags",
    "T06D4057:5b-39": "de dag nyid kyi rnam par shes pa'i rgyud la",
    "T06D4057:5b-40": "/ gnas te / gzhan ma yin na bag chags",
    "T06D4057:5b-41": "de gang na yod pa de dag nyid la de'i",
    "T06D4057:5b-42": "'bras bu rnam par shes par gyur pa de 'dra",
    "T06D4057:5b-43": "bar ci'i phyir mi 'dod la /",
    "T06D4057:5b-44": "gang na bag chags med pa der de'i 'bras bu rtog ba 'di la gtan tshigs ci yod /",
    "T06D4057:6a-0": "@6a * // smras pa /",
    "T06D4057:6a-1": "lung gi gtan tshigs yod de /",
    "T06D4057:6a-2": "gal te rnam par shes pa nyid gzugs la sogs par snang gi //",
    "T06D4057:6a-3": "gzugs la sogs pa'i don ni med na gzugs la",
    "T06D4057:6a-4": "sogs pa'i skye mched yod par ni bcom ldan 'das",
    "T06D4057:6a-5": "kyis gsung bar mi 'gyur ro zhe na /",
    "T06D4057:6a-6": "'di ni gtan tshigs ma yin te //",
    "T06D4057:6a-7": "'di ltar /",
    "T06D4057:6a-8": "gzugs sogs skye mched yod par ni //",
    "T06D4057:6a-9": "des 'dul ba yi skye bo la //",
    "T06D4057:6a-10": "dgongs pa'i dbang gis gsungs pa ste //",
    "T06D4057:6a-11": "brdzus te byung ba'i sems can bzhin //",
    "T06D4057:6a-12": "dper na bcom ldan 'das kyis brdzus te byung ba'i sems can bzhin yod do //",
    "T06D4057:6a-13": "zhes gsungs ba yang phyi ma la sems kyi rgyud",
    "T06D4057:6a-14": "rgyun mi 'chad pa la dgongs nas dgongs pa'i dbang",
    "T06D4057:6a-15": "gis gsungs pa ste /",
    "T06D4057:6a-16": "'di na bdag gam sems can med //",
    "T06D4057:6a-17": "chos 'di rgyu dang bcas las byung //",
    "T06D4057:6a-18": "zhes gsungs pa'i phyir ro //",
    "T06D4057:6a-19": "de bzhin du bcom ldan 'das kyis gzugs la sogs",
    "T06D4057:6a-20": "pa'i skye mched yod par gsungs pa yang de bstan",
    "T06D4057:6a-21": "pas 'dul ba'i skye bo'i ched du ste /",
    "T06D4057:6a-22": "bka' de ni dgongs pa can no //",
    "T06D4057:6a-23": "'dir ci las dgongs she na /",
    "T06D4057:6a-24": "rang gi sa bon gang las su //",
    "T06D4057:6a-25": "rnam rig snang ba gang byung ba //",
    "T06D4057:6a-26": "de dag de yi skye mched ni //",
    "T06D4057:6a-27": "rnam pa gnyis su thub pas gsungs //",
    "T06D4057:6a-28": "'di skad du bstan par 'gyur zhe na /",
    "T06D4057:6a-29": "gzugs su snang ba'i rnam par rig pa rang gi",
    "T06D4057:6a-30": "sa bon 'gyur ba'i bye brag tu gyur pa gang",
    "T06D4057:6a-31": "las byung ba'i sa bon de dang snang ba gang",
    "T06D4057:6a-32": "yin pa de dang de dag ni de'i mig dang",
    "T06D4057:6a-33": "/ gzugs kyi skye mched du bcom ldan 'das kyis go rims bzhin du gsungs so //",
    "T06D4057:6a-34": "de bzhin du reg byar snang ba'i rnam par rig",
    "T06D4057:6a-35": "pa'i bar du rang rang gi sa bon 'gyur ba'i",
    "T06D4057:6a-36": "bye brag tu gyur pa'i sa bon gang las byung",
    "T06D4057:6a-37": "ba'i sa bon de dang /",
    "T06D4057:6a-38": "snang ba gang yin pa de dang de dag ni",
    "T06D4057:6a-39": "bcom ldan 'das kyis de'i lus dang reg bya'i skye",
    "T06D4057:6a-40": "mched du go rims bzhin du gsungs te /",
    "T06D4057:6a-41": "'di ni 'dir dgongs pa'o //",
    "T06D4057:6a-42": "de ltar dgongs pa'i dbang gis bstan pa la yon tan ci yod ce na /",
    "T06D4057:6a-43": "de ltar gang zag la bdag med par 'jug par 'gyur ro //",
    "T06D4057:6b-0": "de ltar bshad na gang zag la bdag med par 'jag @6b par 'gyur te /",
    "T06D4057:6b-1": "drug po gnyis las rnam par shes pa drug 'byung gi /",
    "T06D4057:6b-2": "lta ba po gcig pu nas reg pa po'i bar",
    "T06D4057:6b-3": "du gnang yang med par rig nas gang dag gang",
    "T06D4057:6b-4": "zag la bdag med par bstan pas 'dul ba de",
    "T06D4057:6b-5": "dag gang zag la bdag med par 'jug go //",
    "T06D4057:6b-6": "gzhan du yang /",
    "T06D4057:6b-7": "bstan pa chos la bdag med par 'jug 'gyur //",
    "T06D4057:6b-8": "gzhan du yang zhes bya ba ni rnam par rig pa tsam du bstan pa'o //",
    "T06D4057:6b-9": "ji ltar chos la bdag med par 'jug ce na /",
    "T06D4057:6b-10": "rnam par rig pa tsam 'di nyid gzugs la sogs pa'i chos su snang bar 'byung ste /",
    "T06D4057:6b-11": "gzugs la sogs pa'i mtshan nyid kyi chos gang yang med bar rig nas 'jug go //",
    "T06D4057:6b-12": "gal te chos rnam pa thams cad du med na",
    "T06D4057:6b-13": "rnam par rig pa tsam zhes bya ba de yang",
    "T06D4057:6b-14": "med pas de ji ltar rnam par gzhag ce na",
    "T06D4057:6b-15": "/ chos ni rnam pa thams cad du med pa",
    "T06D4057:6b-16": "ma yin pas de ltar chos la bdag med par",
    "T06D4057:6b-17": "'jug par 'gyur te /",
    "T06D4057:6b-18": "brtags pa'i bdag nyid kyis /",
    "T06D4057:6b-19": "gang byis pa rnams kyis chos rnams kyi rang bzhin",
    "T06D4057:6b-20": "kun brtags pa'i bdag nyid des de dag bdag med",
    "T06D4057:6b-21": "kyi sangs rgyas kyi yul gang yin pa brjod du",
    "T06D4057:6b-22": "mad pa'i bdag nyid kyis ni med pa ma yin",
    "T06D4057:6b-23": "no // de ltar rnam par rig pa tsam yang",
    "T06D4057:6b-24": "rnam par rig pa gzhan gyis kun brtags pa'i bdag",
    "T06D4057:6b-25": "nyid kyis bdag med par rtogs pa'i phyir rnam par",
    "T06D4057:6b-26": "rig pa tsam du rnam par gzhag pas chos thams",
    "T06D4057:6b-27": "cad la chos la bdag med par 'jug pa yin",
    "T06D4057:6b-28": "no // gyi / yod pa de la yang rnam",
    "T06D4057:6b-29": "pa thams cad du skur pas ni ma yin no",
    "T06D4057:6b-30": "no // gyi / // gzhan du na ni rnam",
    "T06D4057:6b-31": "par rig pa gzhan yang rnam par rig pa gzhan",
    "T06D4057:6b-32": "gyi don du 'gyur bas rnam par rig pa tsam",
    "T06D4057:6b-33": "nyid du mi 'grub ste /",
    "T06D4057:6b-34": "rnam par rig pa rnams don dang ldan pa'i phyir ro //",
    "T06D4057:6b-35": "bcom ldan 'das kyis dgongs pa 'dis gzugs la sogs pa'i skye mched yang par gsungs kyi /",
    "T06D4057:6b-36": "gzugs la sogs pa gang dag yod bzhin du de",
    "T06D4057:6b-37": "dag rnam par rig pa so so'i yul du mi",
    "T06D4057:6b-38": "'gyur ro zhes bya ba de ji ltar rtogs par",
    "T06D4057:6b-39": "bya zhe na / 'di ltar de ni gcig na'ang yul min la //",
    "T06D4057:6b-40": "phra rab rdul du du ma'ang min //",
    "T06D4057:6b-41": "de dag 'dus pa'ang ma yin te //",
    "T06D4057:7a-0": "'di @7a * //",
    "T06D4057:7a-1": "ltar rdul phran mi 'grub phyir //",
    "T06D4057:7a-2": "ji skad du bstan par 'gyur zhe na /",
    "T06D4057:7a-3": "gang gzugs la sogs pa'i skye mched gzugs la sogs",
    "T06D4057:7a-4": "ba rnam par rig pa so so'i yul yin du",
    "T06D4057:7a-5": "zin na de ni gcig pu zhig yin te /",
    "T06D4057:7a-6": "ji ltar bye brag pa rnams kyis cha shas can gyi ngo bor brtag pa'i lta bu'am /",
    "T06D4057:7a-7": "rdul phra rab du ma'am rdul phra rab de dag nyid 'dus pa zhig tu 'gyur grang na /",
    "T06D4057:7a-8": "gcig pu de ni yul ma yin te /",
    "T06D4057:7a-9": "cha shas rnams las gzhan pa cha shas can gyi ngo bo gang la'ang mi 'dzin pa'i phyir ro //",
    "T06D4057:7a-10": "du ma'ang yul ma yin te /",
    "T06D4057:7a-11": "rdul phra rab so so la mi 'dzin pa'i phyir ro //",
    "T06D4057:7a-12": "de dag 'dus pa yang yul ma yin te /",
    "T06D4057:7a-13": "'di ltar rdul phra rab rdzas gcig tu mi 'grub pa'i phyir ro //",
    "T06D4057:7a-14": "ji ltar mi 'grub ce na 'di ltar //",
    "T06D4057:7a-15": "drug gis cig car sbyar bas na //",
    "T06D4057:7a-16": "phra rab rdul cha drug tu 'gyur //",
    "T06D4057:7a-17": "phyogs drug nas rdul phra rab drug gis cig car",
    "T06D4057:7a-18": "du sbyar na ni rdul phra rab cha drug tu",
    "T06D4057:7a-19": "'gyur te / gcig gi go gang yin pa der gzhan mi 'byung ba'i phyir ro //",
    "T06D4057:7a-20": "drug po dag kyang go gcig na //",
    "T06D4057:7a-21": "gong bu rdul phran tsam du 'gyur //",
    "T06D4057:7a-22": "ji ste rdul phra rab gcig gi go gang yin",
    "T06D4057:7a-23": "pa de nyid du drug po rnams kyi go yang",
    "T06D4057:7a-24": "yin na ni des na thams cad go gcig pa'i",
    "T06D4057:7a-25": "phyir gong bu thams cad rdul phra rab tsam du",
    "T06D4057:7a-26": "'gyur te / phan tshun tha dad pa med pa'i",
    "T06D4057:7a-27": "phyir gong bu gang yang snang bar mi 'gyur ro",
    "T06D4057:7a-28": "'gyur te / // kha che'i bye brag tu smra",
    "T06D4057:7a-29": "ba rnams nyes pa 'di 'byung du 'ong ngo zhes",
    "T06D4057:7a-30": "'gyur te / // te / rdul phra rab rnams",
    "T06D4057:7a-31": "ni cha shas med pa'i phyir spyor ba ma yin",
    "T06D4057:7a-32": "'gyur te / // te / gyi / 'dus pa",
    "T06D4057:7a-33": "dag ni phan tshun sbyor ro zhes zer ba de",
    "T06D4057:7a-34": "dag la 'di skad du /",
    "T06D4057:7a-35": "rdul phra rab rnams 'dus pa gang yin pa de",
    "T06D4057:7a-36": "de dag las don gzhan rnams ma yin no zhes",
    "T06D4057:7a-37": "brjod par bya'o // rdul phran sbyor ba med na ni //",
    "T06D4057:7a-38": "de 'dus yod pa de gang gis //",
    "T06D4057:7a-39": "sbyor ba zhes bya bar bsnyegs so //",
    "T06D4057:7a-40": "cha shas yod ba ma yin pas //",
    "T06D4057:7a-41": "de sbyor mi 'grub ma zer cig / ji ste",
    "T06D4057:7a-42": "'dus pa dag kyang phan tshun mi sbyor ro zhe",
    "T06D4057:7a-43": "na / rdul phra rab rnams ni cha shas med",
    "T06D4057:7a-44": "pa'i phyir sbyor ba mi 'grub bo zhes ma zer",
    "T06D4057:7a-45": "cig 'dus pa cha shas dang bcas pa yang sbyor",
    "T06D4057:7a-46": "bar khas mi len pa'i phyir ro //",
    "T06D4057:7b-0": "de bas rdul phra @7b rab rdzas gcig pu mi 'grub bo //",
    "T06D4057:7b-1": "rdul phra rab sbyor bar 'dod kyang rung mi 'dod kyang rung ste /",
    "T06D4057:7b-2": "gang la phyogs cha tha dad yod //",
    "T06D4057:7b-3": "de ni gcig tu mi rung ngo //",
    "T06D4057:7b-4": "rdul phra rab kyi shar phyogs kyi cha yang gzhan",
    "T06D4057:7b-5": "pa nas 'og gi cha'i bar du yang gzhan te",
    "T06D4057:7b-6": "/ phyogs kyi cha tha dad na de'i bdag nyid kyi rdul phra rab gcig pur ji ltar rung /",
    "T06D4057:7b-7": "sgrib dang sgrib par ji ltar 'gyur //",
    "T06D4057:7b-8": "gal te rdul phra rab re re la phyogs kyi",
    "T06D4057:7b-9": "cha tha dad pa med na ni nyi ma shar",
    "T06D4057:7b-10": "ba'i tshe ngos gzhan na ni grib ma 'bab par",
    "T06D4057:7b-11": "ji ltar 'gyur te /",
    "T06D4057:7b-12": "de la ni gang du nyi ma mi 'bab pa'i phyogs gzhan med do //",
    "T06D4057:7b-13": "gal te phyogs kyi phyogs tha dad par mi 'dod",
    "T06D4057:7b-14": "na rdul phra rab la rdul phra rab gzhan gyis",
    "T06D4057:7b-15": "sgrib par yang ji ltar 'gyur /",
    "T06D4057:7b-16": "rdul phra rab gang la yang cha shas gzhan med",
    "T06D4057:7b-17": "na gang du 'ong ba'i phyogs la gcig la gcig",
    "T06D4057:7b-18": "thogs par 'gyur / thogs pa med na ni thams",
    "T06D4057:7b-19": "cad go gcig tu gyur pas 'dus pa thams cad",
    "T06D4057:7b-20": "rdul phra rab tsam du 'gyur te /",
    "T06D4057:7b-21": "de ni bshad zin to //",
    "T06D4057:7b-22": "grib ma dang sgrib pa rdul phra rab kyi ma yin yang /",
    "T06D4057:7b-23": "ci gong bu'i yin pa de ltar yang mi 'dod dam /",
    "T06D4057:7b-24": "rdul phra rab rnams la gong bu gzhan zhig yin par 'dod dam ci na de dag de'i yin /",
    "T06D4057:7b-25": "smras pa /",
    "T06D4057:7b-26": "yin no //",
    "T06D4057:7b-27": "gong bu gzhan min de de'i min //",
    "T06D4057:7b-28": "gal te rdul phra rab rnams las gong bu gzhan",
    "T06D4057:7b-29": "ma yin na de dag de'i ma yin par grub",
    "T06D4057:7b-30": "pa yin no // yongs su rtogs pa 'di ni gnas pa'i khyad par te /",
    "T06D4057:7b-31": "gzugs la sogs pa'i mtshan nyid ni ma bkag na rdul phra rab ce'am /",
    "T06D4057:7b-32": "'dus ba zhes bsam pa 'dis ci zhig bya zhe na /",
    "T06D4057:7b-33": "de dag gi mtshan nyid gang yin /",
    "T06D4057:7b-34": "mig la sogs pa'i yul nyid dang //",
    "T06D4057:7b-35": "sngon po la sogs ba nyid do //",
    "T06D4057:7b-36": "gang mig la sogs pa'i yul sngon po dang /",
    "T06D4057:7b-37": "ser po la sogs ba 'dod pa de ci rdzas gcig pu zhig gam /",
    "T06D4057:7b-38": "'on te du ma zhig ces de dpyad par bya'o //",
    "T06D4057:7b-39": "'dis ci zhig bya zhe na /",
    "T06D4057:7b-40": "du ma'i nges pa ni bshad zin to //",
    "T06D4057:7b-41": "gcig na rim gyis 'gro ba med //",
    "T06D4057:7b-42": "zin dang ma zin cig car med //",
    "T06D4057:7b-43": "ris chad du mar gnas pa dang //",
    "T06D4057:7b-44": "mig gis mi sod phra ba'ang med //",
    "T06D4057:8a-0": "gal te mig gi yul sngon po dang ser @8a * //",
    "T06D4057:8a-1": "po la sogs pa gang yin pa de ris su",
    "T06D4057:8a-2": "ma chad de rdzas gcig par rtogs nas la rim",
    "T06D4057:8a-3": "gyis 'gro bar mi 'gyur te /",
    "T06D4057:8a-4": "gom pa gcig bor bas thams cad du son pa'i phyir ro //",
    "T06D4057:8a-5": "tshu rol gyi cha zin la pha rol gyi cha ma zin pa cig car du mi 'gyur te /",
    "T06D4057:8a-6": "de'i tshe zin pa dang ma zin pa de mi rigs so //",
    "T06D4057:8a-7": "glang po che dang rta la sogs pa'i ris su",
    "T06D4057:8a-8": "chad pa du ma gcig na 'dug par mi 'gyur",
    "T06D4057:8a-9": "te / gcig gnang na 'dug pa de nyid na",
    "T06D4057:8a-10": "gzhan yang 'dug na de dag ris su chad par",
    "T06D4057:8a-11": "te / ji ltar rung / de gnyis kyis gnang",
    "T06D4057:8a-12": "non pa dang ma non pa de dag gcig tu",
    "T06D4057:8a-13": "ji ltar rung ste /",
    "T06D4057:8a-14": "bar na de dag gis stong pa gzung du yod pa'i phyir ro //",
    "T06D4057:8a-15": "gal te mtshan nyid tha dad pa nyid kyis rdzas",
    "T06D4057:8a-16": "gzhan kho nar rtog gi gzhan du ma yin na",
    "T06D4057:8a-17": "go // chu'i skye bo phra mo rnams kyang chen",
    "T06D4057:8a-18": "po dag dang gzugs mtshungs pas mig gis mi sod",
    "T06D4057:8a-19": "par mi 'gyur ro //",
    "T06D4057:8a-20": "de'i phyir nges par rdul phra rab tha dad par brtag par bya ste /",
    "T06D4057:8a-21": "de dag gcig tu mi 'grub bo //",
    "T06D4057:8a-22": "de ma grub pas gzugs la sogs pa yang mig la sogs pa'i yul nyid du mi 'grub ste /",
    "T06D4057:8a-23": "rnam par rig pa tsam du grub pa yin no //",
    "T06D4057:8a-24": "tshad ma'i dbang gis na yod dam med pa dmigs kyis dbye bar 'gyur la /",
    "T06D4057:8a-25": "tshad ma thams cad kyi nang na yang mngon sum gyi tshad ma ni mchog yin no //",
    "T06D4057:8a-26": "don de med na 'di ni bdag gi mngon sum",
    "T06D4057:8a-27": "mo snyam pa blo 'di ji ltar 'byung zhe na",
    "T06D4057:8a-28": "/ mngon sum blo ni rmi sogs bzhin //",
    "T06D4057:8a-29": "don med par yang zhes sngar bstan pa nyid do //",
    "T06D4057:8a-30": "de yang gang tshe de yi tshe //",
    "T06D4057:8a-31": "khyod kyi don de min snang na //",
    "T06D4057:8a-32": "de ni mngon sum ji ltar 'dod //",
    "T06D4057:8a-33": "gang gi tshe yul 'di nyid ni bdag gi mngon",
    "T06D4057:8a-34": "sum mo snyam du mngon sum gyi blo de byung",
    "T06D4057:8a-35": "ba de'i tshe khyod kyi don de mi snang ste",
    "T06D4057:8a-36": "/ yid kyi rnam par shes pas yongs su bcad pa dang /",
    "T06D4057:8a-37": "mig gi rnam par shes pa yang de'i tshe 'gags pa'i phyir ro //",
    "T06D4057:8a-38": "lhag par yang skad cig mar smra bas de mngon sum du ji ltar 'dod /",
    "T06D4057:8a-39": "de ltar na de'i tshe gzugs dang rol sogs pa de dag ni 'gags zin to /",
    "T06D4057:8a-40": "myong ba med par yid kyi rnam par shes pa",
    "T06D4057:8b-0": "dran par mi @8b 'gyur bas don gdon mi za",
    "T06D4057:8b-1": "bar myong bar 'gyur te /",
    "T06D4057:8b-2": "de ni da ma mthong ba yin no //",
    "T06D4057:8b-3": "de ltar de'i yul gzugs la sogs pa mngon sum du 'dod do zhe na /",
    "T06D4057:8b-4": "myong ba ni don dran pa yin no //",
    "T06D4057:8b-5": "zhes de ma grub ste /",
    "T06D4057:8b-6": "'di ltar /",
    "T06D4057:8b-7": "dper na der snang rnam rig bzhin //",
    "T06D4057:8b-8": "bshad zin /",
    "T06D4057:8b-9": "dper na don med par don du snang ba mig",
    "T06D4057:8b-10": "gi rnam par shes pa la sogs pa'i rnam par",
    "T06D4057:8b-11": "rig pa 'byung ba de bzhin te bshad zin to",
    "T06D4057:8b-12": "// de las dran par zad /",
    "T06D4057:8b-13": "rnam par rig pa de las dran pa dang mtshungs",
    "T06D4057:8b-14": "par ldan pa der snang ba nyid gzugs la sogs",
    "T06D4057:8b-15": "pa la rnam par rtog pa yid kyi rnam par",
    "T06D4057:8b-16": "rig pa 'byung ste /",
    "T06D4057:8b-17": "dran pa byung ba las don myong bar mi 'grub bo /",
    "T06D4057:8b-18": "dper na rmi lam gyi rnam par rig pa'i yul yod pa ma yin pa de bzhin du /",
    "T06D4057:8b-19": "gal te gnyid kyis ma log pa'i tshe na yang",
    "T06D4057:8b-20": "de ltar yin na ni de kho na bzhin du",
    "T06D4057:8b-21": "de med par 'jig rten rang rang gis khong du",
    "T06D4057:8b-22": "chud pa'i rigs na /",
    "T06D4057:8b-23": "de ltar yang ma yin te /",
    "T06D4057:8b-24": "de'i phyir rmi lam bzhin du don dmigs pa thams cad don med pa ma yin no zhe na /",
    "T06D4057:8b-25": "de ni gtan tshigs su mi rung ste /",
    "T06D4057:8b-26": "'di ltar /",
    "T06D4057:8b-27": "rmi lam mthong ba yul med par //",
    "T06D4057:8b-28": "ma sad bar du rtogs ma yin //",
    "T06D4057:8b-29": "de ltar log par rnam par rtog pa la goms",
    "T06D4057:8b-30": "pa'i bag chags kyi gnyid kyis log pa'i 'jig rten",
    "T06D4057:8b-31": "ni rmi lam bzhin du yang dag pa ma yin",
    "T06D4057:8b-32": "pa'i don mthong te /",
    "T06D4057:8b-33": "ma sad kyi bar du de med par ji lta ba bzhin du rtogs pa ma yin gyi /",
    "T06D4057:8b-34": "gang gi tshe de'i gnyen po 'jig rten las 'das",
    "T06D4057:8b-35": "pa rnam par mi rtog pa'i ye shes thob nas",
    "T06D4057:8b-36": "sang par gyur pa de'i tshe de'i rjes las thob",
    "T06D4057:8b-37": "pa dag pa 'jig rten pa'i ye shes de mngon",
    "T06D4057:8b-38": "du gyur nas yul med par ji lta ba bzhin",
    "T06D4057:8b-39": "du khong du chud de de ni mtshungs so //",
    "T06D4057:8b-40": "gal te rang gi rgyud gyur pa'i khyad par nyid",
    "T06D4057:8b-41": "las sems can rnams kyi don du snang ba'i rnam",
    "T06D4057:8b-42": "par rig pa 'byung gi /",
    "T06D4057:8b-43": "don gyi khyad par las ma yin na /",
    "T06D4057:8b-44": "brten pa de dang bshad pa de med pas sdig pa'i grogs po dang /",
    "T06D4057:8b-45": "dge ba'i bshes gnyen la brten pa dang /",
    "T06D4057:8b-46": "dam pa dang dam pa ma yin pa'i chos mnyan",
    "T06D4057:8b-47": "pa las sems can rnams kyis rnam par rig pa",
    "T06D4057:8b-48": "nges pa ji ltar 'grub par 'gyur /",
    "T06D4057:9a-0": "gcig la @9a * //",
    "T06D4057:9a-1": "gcig gi dbang gis na //",
    "T06D4057:9a-2": "rnam par rig pa phan tshun nges //",
    "T06D4057:9a-3": "sems can thams cad kyi rnam par rig pa phan",
    "T06D4057:9a-4": "tshun gyi dbang gis phan tshun du rnam par rig",
    "T06D4057:9a-5": "pa rnams nges par 'gyur te /",
    "T06D4057:9a-6": "ci rigs su sbyar ro //",
    "T06D4057:9a-7": "gcig la gcig ces bya ba ni phan tshun no //",
    "T06D4057:9a-8": "de'i phyir rgyud gzhan gyi rnam par rig pa'i khyad",
    "T06D4057:9a-9": "par las rgyud gzhan la rnam par rig pa'i khyad",
    "T06D4057:9a-10": "par 'byung gi don gyi khyad par las ni ma",
    "T06D4057:9a-11": "yin no // dper na rmi lam gyi rnam par",
    "T06D4057:9a-12": "rig pa'i don med ba bzhin du gal te gnyid",
    "T06D4057:9a-13": "kyis ma log pa'i yang de lta na gnyid kyis",
    "T06D4057:9a-14": "log pa dang ma log pa na dge ba dang",
    "T06D4057:9a-15": "mi dge ba'i las kun tu spyod pa'i 'bras bu",
    "T06D4057:9a-16": "phyi ma la 'dod pa dang mi 'dod pa 'dra",
    "T06D4057:9a-17": "bar ci'i phyir mi 'gyur /",
    "T06D4057:9a-18": "sems ni gnyid kyis non pas na //",
    "T06D4057:9a-19": "de phyir rmi dang 'bras mi mtshungs //",
    "T06D4057:9a-20": "de ni 'dir rgyu yin gyi don yod pa ni ma yin no //",
    "T06D4057:9a-21": "gal te 'di dag rnam par rig btsam du zad",
    "T06D4057:9a-22": "na gang la yang lus dang ngag kyang med pas",
    "T06D4057:9a-23": "shan pa la sogs pas gsod pa na lug la",
    "T06D4057:9a-24": "sogs pa 'chi bar ji ltar 'gyur /",
    "T06D4057:9a-25": "'chi ba de des ma byas na ni shan pa",
    "T06D4057:9a-26": "la sogs pa srog gcod pa'i kha na ma tho",
    "T06D4057:9a-27": "ba dang ldan par ji ltar 'gyur zhe na /",
    "T06D4057:9a-28": "'chi ba gzhan gyi rnam rig gi //",
    "T06D4057:9a-29": "bye brag las de dper bya na //",
    "T06D4057:9a-30": "'dre la sogs pa'i yid dbang gis //",
    "T06D4057:9a-31": "gzhan gyi dran nyams 'gyur sogs bzhin //",
    "T06D4057:9a-32": "dper na 'dre la sogs pa'i yid kyi dbang gis gzhan dag gi dran pa nyams pa dang /",
    "T06D4057:9a-33": "rmi ltas su mthong ba dang /",
    "T06D4057:9a-34": "'byung po'i gdon phab par 'gyur ba dang /",
    "T06D4057:9a-35": "rdzu 'phrul dang ldan pa'i yid kyi dbang gis te /",
    "T06D4057:9a-36": "dper na 'phags pa k'a ty'a'i bu chen po'i byin",
    "T06D4057:9a-37": "gyi brlabs kyis sa ra nas rmi ltas su mthong",
    "T06D4057:9a-38": "ba dang / drang srong dgon pa pa'i yid 'khrugs",
    "T06D4057:9a-39": "pas thags zangs ris bzhin du gzhan gyi rnam par",
    "T06D4057:9a-40": "rig pa'i bye brag gis sems can gzhan gyi srog",
    "T06D4057:9a-41": "gi dbang po dang mi mthun pa'i 'gyur ba 'ga'",
    "T06D4057:9a-42": "'byung ste de bskal pa 'dra ba'i rgyud kyi rgyun",
    "T06D4057:9a-43": "chad pa zhes bya ba 'chi bar rig par bya'o",
    "T06D4057:9a-44": "ba dang / // drang srong khros pas dan ta ka'i //",
    "T06D4057:9a-45": "dgon pa ji ltar stongs par 'gyur //",
    "T06D4057:9b-0": "gal te gzhan gyi rnam par @9b rig pa'i bye",
    "T06D4057:9b-1": "brag gis sems can dag 'chi bar mi 'dod na",
    "T06D4057:9b-2": "/ yid kyi nyes pa kha na ma tho ba",
    "T06D4057:9b-3": "chen po dang bcas pa nyid du bsgrub pa na",
    "T06D4057:9b-4": "/ / bcom ldan 'das kyis khyim bdag nye ba 'khor la bka' stsal pa /",
    "T06D4057:9b-5": "khyim bdag khyod kyis dan ta ka'i dgon pa dang /",
    "T06D4057:9b-6": "ka ling ka'i dgon pa dang ma tang ka'i dgon pa de dag ci zhig gis stongs pa dang /",
    "T06D4057:9b-7": "gtsang mar gyur pa ci thos zhes smras pa dang /",
    "T06D4057:9b-8": "des goo ta ma drang srong rnams khros pas de ltar gyur ces thos so zhes gsol to //",
    "T06D4057:9b-9": "yid nyes khan mtho cher //",
    "T06D4057:9b-10": "ji ltar de yis 'grub par 'gyur //",
    "T06D4057:9b-11": "gal te 'di ltar rtog ste //",
    "T06D4057:9b-12": "de la dga' ba mi ma yin pa de dag",
    "T06D4057:9b-13": "gis de na gnas pa'i sems can rnams kha btag",
    "T06D4057:9b-14": "gi / drang srong rnams kyis yid 'khrugs pas dogs pa ni ma yin no zhe na /",
    "T06D4057:9b-15": "de ltar na las des lus dang ngag gi nyes",
    "T06D4057:9b-16": "pa rnams pas yid kyi nyes pa ches kha na",
    "T06D4057:9b-17": "ma tho ba chen po dang bcas par 'grub par",
    "T06D4057:9b-18": "ji ltar 'gyur te /",
    "T06D4057:9b-19": "de'i yid 'khrugs pa tsam gyis sems can de snyed 'chi bar 'grub bo //",
    "T06D4057:9b-20": "gal te 'di dag rnam par rig pa tsam du",
    "T06D4057:9b-21": "zad na gzhan gyi sems rig pas ci gzhan gyi",
    "T06D4057:9b-22": "sems shes sam 'on te mi shes she na /",
    "T06D4057:9b-23": "'dis ci zhig bya /",
    "T06D4057:9b-24": "gal te mi shes na ni gzhan gyi sems rig pa zhes kyang ci skad du bya /",
    "T06D4057:9b-25": "ji ste shes na yang /",
    "T06D4057:9b-26": "gzhan sems rig pas shes ba ni //",
    "T06D4057:9b-27": "don bzhin ma yin ji ltar dper //",
    "T06D4057:9b-28": "rang sems shes pa /",
    "T06D4057:9b-29": "de yang ji ltar don ji lta ba bzhin du ma yin zhe na /",
    "T06D4057:9b-30": "sangs rgyas kyi spyod yul ji bzhin ma shes phyir /",
    "T06D4057:9b-31": "ji ltar de brjod du med pa'i bdag nyid du",
    "T06D4057:9b-32": "sangs rgyas kyi spyod yul du gyur pa de ltar",
    "T06D4057:9b-33": "des ma shes pa'i phyir de gnyi ga yang don",
    "T06D4057:9b-34": "ji lta ba bzhin ma yin te /",
    "T06D4057:9b-35": "log par snang ba'i phyir ro //",
    "T06D4057:9b-36": "gzung ba dang 'dzin pa'i rnam par rtog pa ma spangs pa'i phyir ro //",
    "T06D4057:9b-37": "rnam par rig pa tsam gyis rab tu dbye ba",
    "T06D4057:9b-38": "rnam par nges pa mtha' yas la gting mi dpogs",
    "T06D4057:9b-39": "shing zab ba'i / rnam rig tsam du grub pa 'di //",
    "T06D4057:9b-40": "bdag gis bdag gi mthu 'dra bar //",
    "T06D4057:9b-41": "byas kyi de yi rnam pa kun //",
    "T06D4057:9b-42": "bsam yas /",
    "T06D4057:9b-43": "bdag 'dra bas rnam pa thams cad ni bsam par mi nus te /",
    "T06D4057:10a-0": "rtog ge'i spyod yul ma yin pa'i @10a * //",
    "T06D4057:10a-1": "phyir ro //",
    "T06D4057:10a-2": "'o na de rnam pa thams cad du su'i spyod yul snyam pa la /",
    "T06D4057:10a-3": "sangs rgyas spyod yul lo zhes bya ba smos te /",
    "T06D4057:10a-4": "de ni sangs rgyas bcom ldan 'das rnams kyi spyod yul te /",
    "T06D4057:10a-5": "shes bya thams cad kyi rnam pa thams cad la mkhyen pa thogs pa mi mnga' ba'i phyir ro //",
    "T06D4057:10a-6": "slob dpon dbyig gnyen gyis mdzad pa nyi shu ba'i 'grel pa rdzogs so /",
    "T06D4057:10a-8": "// / rgya gar gyi mkhan po dzi na mi tra dang /",
    "T06D4057:10a-9": "sh'i len dra bo dhi dang /"
}