{
    "T02TD1747E:117b-0": "@117b # // rgya gar skad du /",
    "T02TD1747E:117b-1": "dharma aa bhi shi ka ma ra ga sa hi /",
    "T02TD1747E:117b-2": "bod skad du /",
    "T02TD1747E:117b-3": "dbang chos rten 'brel 'gro ldog / dpal rdo rje mkha' 'gro ma rnams la phyag 'tshal lo //",
    "T02TD1747E:117b-4": "bla ma mkha' 'gro rdo rje 'chang dbyer med ;",
    "T02TD1747E:117b-5": "/ gar bsgom gnad kyi yul der 'dud //",
    "T02TD1747E:117b-6": "bla med rgyud rnams bcud bsdus pa'i //",
    "T02TD1747E:117b-7": "dbang chos rim pa bshad par bya //",
    "T02TD1747E:117b-8": "dbang bzhi'i gdams pa zab mo yis //",
    "T02TD1747E:117b-9": "rang gzhan lhan cig skyes pa des //",
    "T02TD1747E:117b-10": "gzhan rnams dbang du sdud pa yi //",
    "T02TD1747E:117b-11": "srog sngags zab mo 'di nyid la //",
    "T02TD1747E:117b-12": "dbang bzhi'i gdams pa med pa yis //",
    "T02TD1747E:117b-13": "rnam rtog dbang du rnam rtog song //",
    "T02TD1747E:117b-14": "rang nyid gzhan gyi dbang du 'gro //",
    "T02TD1747E:117b-15": "rang srog gcod pa'i stva re yin //",
    "T02TD1747E:117b-16": "dbang po gcig dang tshe gcig la //",
    "T02TD1747E:117b-17": "gang zag bzhi dang rigs can bzhin //",
    "T02TD1747E:118a-0": "mchog dbang bzhi @118a * //",
    "T02TD1747E:118a-1": "yis the tshom med //",
    "T02TD1747E:118a-2": "dug gsum lam dang rnam rtog lam //",
    "T02TD1747E:118a-3": "mchog thun dngos grub gang bsgrub pa //",
    "T02TD1747E:118a-4": "bsnyen sogs bzhi dang bcu gnad gces //",
    "T02TD1747E:118a-5": "rang rkyen dag las gzhan rkyen 'byung //",
    "T02TD1747E:118a-6": "ltas gcig rtags bzhin shes byas la //",
    "T02TD1747E:118a-7": "bsgrub dang ldog gzhag gdams ngag gces //",
    "T02TD1747E:118a-8": "bla ma sangs rgyas dbyer med mchog / gar bsgom rigs lnga'i skor ldog sogs //",
    "T02TD1747E:118a-9": "mchog thun gnyis kyi bye brag gis //",
    "T02TD1747E:118a-10": "ting 'dzin lnga ldan gdams pa bcas //",
    "T02TD1747E:118a-11": "gzhan yang ting 'dzin du ma las //",
    "T02TD1747E:118a-12": "'jug par byed pa ma shes na //",
    "T02TD1747E:118a-13": "mchog dang thun mong de la med //",
    "T02TD1747E:118a-14": "de bas gdan gyi gdams pa gces //",
    "T02TD1747E:118a-15": "lus ngag yid gsum rten 'brel kyang //",
    "T02TD1747E:118a-16": "ye shes gcig gis 'gro ldog nges //",
    "T02TD1747E:118a-17": "dad gus bdag gzhan 'gro ldog nges //",
    "T02TD1747E:118a-18": "gcig la gcig brten mtshungs ldan 'grub //",
    "T02TD1747E:118a-19": "phrin las bzhi dang bsdu ba bzhi //",
    "T02TD1747E:118a-20": "rigs lnga ye shes lnga la sogs //",
    "T02TD1747E:118a-21": "stan thog gcig tu bsgom pa gces //",
    "T02TD1747E:118a-22": "bzhi pa phyag rgya chen po gces //",
    "T02TD1747E:118a-23": "khyad par ting 'dzin lnga ldan gces //",
    "T02TD1747E:118a-24": "mi 'gyur bla ma gdams pa gces //",
    "T02TD1747E:118a-25": "'khrul 'khor nyes nad dgra gdon 'byung //",
    "T02TD1747E:118a-26": "zhi dang dngos grub 'byung ba la //",
    "T02TD1747E:118a-27": "lus rtsa ngag rlung sems thig le //",
    "T02TD1747E:118a-28": "dbyer med lhan cig skyes pa yi //",
    "T02TD1747E:118a-29": "dbang bzhi dag las skyes pa'i bu //",
    "T02TD1747E:118a-30": "gegs sel bogs 'don ngag tu 'gyur //",
    "T02TD1747E:118a-31": "phyag rgya nyer gnas phyi 'khor sogs //",
    "T02TD1747E:118a-32": "lus ngag yid gsum 'dra mthun dang //",
    "T02TD1747E:118a-33": "kha dog dbyibs sogs rgyud sde bzhin //",
    "T02TD1747E:118a-34": "gang la gang shis rten 'brel gnad //",
    "T02TD1747E:118a-35": "rnal 'byor blo sems mthun pas 'grub //",
    "T02TD1747E:118a-36": "ci bsam 'grub pas blo re bde //",
    "T02TD1747E:118a-37": "rang lus gzhan lus gdams pa gcig / rang sems gtso bor gyur pa las //",
    "T02TD1747E:118a-38": "rnal 'byor bo rang bya mi dgos //",
    "T02TD1747E:118a-39": "bla med theg pa chen po yin //",
    "T02TD1747E:118a-40": "bde shas che ba'i rigs kyis ni //",
    "T02TD1747E:118a-41": "rigs ldan shes dang sgyu rtsal shes //",
    "T02TD1747E:118a-42": "'khrul 'khor gnad dang yon tan sogs //",
    "T02TD1747E:118a-43": "tha mal spangs pa gnad du gces //",
    "T02TD1747E:118a-44": "bla med snod rung snod byas nas //",
    "T02TD1747E:118a-45": "nyon mongs rang dbang lam dang 'dres //",
    "T02TD1747E:118b-0": "@118b srid sel rigs rgyud spel zhes bya //",
    "T02TD1747E:118b-1": "bzhi ldan gdan dang mthun pas bsgyur //",
    "T02TD1747E:118b-2": "mthon dman skyon yon bzang ngan sogs //",
    "T02TD1747E:118b-3": "'dun pa'i sems kyis bsgyur bar bya //",
    "T02TD1747E:118b-4": "spros bcas spros med shin tu spros med dang //",
    "T02TD1747E:118b-5": "phyogs las rnal 'byor don gyi spyod pa bya //",
    "T02TD1747E:118b-6": "phyi nang gsang ba de nyid rig ma yin //",
    "T02TD1747E:118b-7": "bsten thabs dus tshod gnas skabs 'dod yon dang //",
    "T02TD1747E:118b-8": "khyad par ro drug rig ma gnad kyis bcad //",
    "T02TD1747E:118b-9": "'bras bu bzhi dang dbyer med phyag rgya'i gnad //",
    "T02TD1747E:118b-10": "la la nyon mongs 'bur 'joms byed //",
    "T02TD1747E:118b-11": "la la nyon mongs 'gyod rjes gcod //",
    "T02TD1747E:118b-12": "nyon mongs che ba bde ba che //",
    "T02TD1747E:118b-13": "de phyir stong pa'i rgyas 'debs gnad //",
    "T02TD1747E:118b-14": "gzhan don slob pa'i zung 'jug yin //",
    "T02TD1747E:118b-15": "bya byed bral sogs lhun grub yin //",
    "T02TD1747E:118b-16": "dam tshig bzhi dang sdom pa bzhi //",
    "T02TD1747E:118b-17": "dam bca' bzhi bcas mchog dbang bskur //",
    "T02TD1747E:118b-18": "phyogs bcu'i dpa' bo rnal 'byor ma //",
    "T02TD1747E:118b-19": "'dus na dz'a landa rar thim //",
    "T02TD1747E:118b-20": "padma bzhi la thig le bzhi //",
    "T02TD1747E:118b-21": "bde ba bcu drug skye bar 'gyur //",
    "T02TD1747E:118b-22": "rang snang ye shes gzugs can gyis //",
    "T02TD1747E:118b-23": "padma lte ba'i dbus na gnas //",
    "T02TD1747E:118b-24": "nor bu'i rtse mor gnas pa'i tshe //",
    "T02TD1747E:118b-25": "mar me lta bur mya ngan 'das //",
    "T02TD1747E:118b-26": "phyag rgya bzhi dang sku bzhir bstan //",
    "T02TD1747E:118b-27": "sangs rgyas rnams ni chos sku yin //",
    "T02TD1747E:118b-28": "gsang sngags tshul chen theg pa 'dir //",
    "T02TD1747E:118b-29": "bla ma bzang pos bzung ba rnams //",
    "T02TD1747E:118b-30": "zla ba drug la sogs pas ni //",
    "T02TD1747E:118b-31": "'grub pas su zhig 'dir mi 'jug / rten 'brel rdo rje'i tshig drug 'di //",
    "T02TD1747E:118b-32": "ma byung 'byung bar mi 'gyur ro //",
    "T02TD1747E:118b-33": "tshig don 'brel pa'i rten 'brel 'di //",
    "T02TD1747E:118b-34": "thabs shes gnyis su 'brel byas nas //",
    "T02TD1747E:118b-35": "mchog thun gnyis su 'grub 'gyur zhing //",
    "T02TD1747E:118b-36": "mkha' 'gro'i dmod bzhin da ltar de 'grub shog / dpal n'a ro pas mdzad pa'i dbang chos kyi gdams ngag rdzogs so /",
    "T02TD1747E:118b-39": "// / rgya gar gyi bla ma te phu pa dang /",
    "T02TD1747E:118b-40": "bod kyi lo ts'a ba rma ban chos 'bar gyis bskur ba'o//"
}