{
    "K10Dx_H0349:478b-0": "@478b / rgya gar skad du /",
    "K10Dx_H0349:478b-1": "a'arya mee tri s'u tram n'a ma /",
    "K10Dx_H0349:478b-2": "bod skad du /",
    "K10Dx_H0349:478b-3": "'phags pa byams pa'i mdo zhes bya ba /",
    "K10Dx_H0349:479a-0": "dkon mchog gsum la gus par phyag 'tshal @479a *//",
    "K10Dx_H0349:479a-1": "lo; ;'di skad bdag gis thos pa dus gcig na /",
    "K10Dx_H0349:479a-2": "bcom ldan 'das ston pa ser skya'i gnas n+ya gro",
    "K10Dx_H0349:479a-3": "dha'i gtsug lag khang re hi ni'i 'bab chu'i 'gram",
    "K10Dx_H0349:479a-4": "na dge slong gi dge 'dun dang thabs cig tu",
    "K10Dx_H0349:479a-5": "bzhugs so // de nas tshe dang ldan pa sh'a",
    "K10Dx_H0349:479a-6": "ri'i bus bcom ldan 'das la dri ba 'di skad",
    "K10Dx_H0349:479a-7": "bzhugs so // ces gsol to // ma 'ongs dus na 'byung ba yi //",
    "K10Dx_H0349:479a-8": "rgyal ba ji lta bu zhig lags //",
    "K10Dx_H0349:479a-9": "nyid kyi rjes la rab bstan pa'i //",
    "K10Dx_H0349:479a-10": "sangs rgyas ji ltar 'byung ba lags //",
    "K10Dx_H0349:479a-11": "rgya cher bdag ni nyan par 'tshal //",
    "K10Dx_H0349:479a-12": "spyan dang ldan pas gsung du gsol //",
    "K10Dx_H0349:479a-13": "gnas brtan gyi ni tshig gsan nas //",
    "K10Dx_H0349:479a-14": "bcom ldan 'das kyis bka' stsal pa //",
    "K10Dx_H0349:479a-15": "bsod nams dpag med phung po ni /",
    "K10Dx_H0349:479a-16": "aa dzi ta zhes ye shes che //",
    "K10Dx_H0349:479a-17": "da yi yon tan thams cad ni //",
    "K10Dx_H0349:479a-18": "bshad par mi nus cung zad cha //",
    "K10Dx_H0349:479a-19": "chu thigs tsam zhig ngas bshad kyi //",
    "K10Dx_H0349:479a-20": "sh'a ri'i bu yis 'di la nyon //",
    "K10Dx_H0349:479a-21": "bskal bzang 'di las grangs med lo //",
    "K10Dx_H0349:479a-22": "rim gyis brgyad khrir gyur pa'i tshe //",
    "K10Dx_H0349:479a-23": "byams pa zhes bya'i mtshan ldan pa'i //",
    "K10Dx_H0349:479a-24": "rkang gnyis mchog gyur rdzogs sangs 'byung //",
    "K10Dx_H0349:479a-25": "ji ltar zhe na /",
    "K10Dx_H0349:479a-26": "da mya ngan las 'das nas rim gyis rnam pa lnga nub par 'gyur te /",
    "K10Dx_H0349:479a-27": "dang por 'bras bu thob pa rnams nub par 'gyur ba dang /",
    "K10Dx_H0349:479a-28": "de nas sgrub pa la gnas pa rnams nub par 'gyur ba dang /",
    "K10Dx_H0349:479a-29": "de nas lung gi chos rnams nub par 'gyur ba dang /",
    "K10Dx_H0349:479b-0": "de nas @479b dur smrig gi rtags rnams nub par 'gyur ba dang /",
    "K10Dx_H0349:479b-1": "de nas thub pa'i ring bsrel rnams nub par 'gyur ba yin no //",
    "K10Dx_H0349:479b-2": "de la sangs rgyas mya ngan las 'das nas lo",
    "K10Dx_H0349:479b-3": "stong phrag gcig gi tshad du 'bras bu rnams thob",
    "K10Dx_H0349:479b-4": "par nus pa yin no //",
    "K10Dx_H0349:479b-5": "de nas rim pa rim pa'i dus song nas phyir mi 'ong ba dang /",
    "K10Dx_H0349:479b-6": "phyir 'ong ba dang /",
    "K10Dx_H0349:479b-7": "rgyun du zhugs ba de rnams thob pa yod pa",
    "K10Dx_H0349:479b-8": "na 'bras bu thob pa nub par ma gyur ba",
    "K10Dx_H0349:479b-9": "yin no // de'i rjes la rgyun du zhugs pa",
    "K10Dx_H0349:479b-10": "la gnas pa gcig tsam yang med par gyur pa",
    "K10Dx_H0349:479b-11": "na 'bras bu la gnas pa nub par gyur ba",
    "K10Dx_H0349:479b-12": "yin no // yin no // 'di ni /",
    "K10Dx_H0349:479b-13": "'bras bu la gnas pa nub par 'gyur ba'i tshul yin no //",
    "K10Dx_H0349:479b-14": "sgrub pa la gnas pa nub par 'gyur ba gang zhe na /",
    "K10Dx_H0349:479b-15": "brtson 'grus kyis mthong lam gyi 'bras bu sgrub mi nus shing /",
    "K10Dx_H0349:479b-16": "tshul khrims kyi rtsa ba bzhi so sor dag pa srung ba tsam nyams su len te /",
    "K10Dx_H0349:479b-17": "de nas rim pa rim pa'i dus song nas tshul khrims kyi rtsa ba bzhi tsam srung ste /",
    "K10Dx_H0349:479b-18": "sdom pa'i rtsa ba bzhi tsam srung ba'i dge slong stong phrag gcig gam /",
    "K10Dx_H0349:479b-19": "brgya phrag gcig tsam yod na yang sgrub pa la gnas pa nub par ma gyur pa yin no //",
    "K10Dx_H0349:479b-20": "de'i rjes la dge slong gcig tsam lus pa yang sdom pa btang ba'am /",
    "K10Dx_H0349:479b-21": "tshe'i dus byas par gyur na sgrub pa la gnas pa nub par gyur pa yin no //",
    "K10Dx_H0349:479b-22": "'dri ni //",
    "K10Dx_H0349:479b-23": "sgrub pa la gnas pa nub par 'gyur ba'i tshul yin no //",
    "K10Dx_H0349:479b-24": "lung gi chos nub par 'gyur ba gang zhe na /",
    "K10Dx_H0349:480a-0": "sangs rgyas kyis gsungs pa'i sde snod gsum gyi @480a *//",
    "K10Dx_H0349:480a-1": "'grel ba dang lung yod pa na lung gi chos rnams thams cad yod pa yin no //",
    "K10Dx_H0349:480a-2": "de nas rim pa rim pa'i dus song nas rtsod",
    "K10Dx_H0349:480a-3": "pa'i dus kyi rgyal po rnams kyang chos la mi",
    "K10Dx_H0349:480a-4": "dad / blon po rnams kyang chos la mi dad /",
    "K10Dx_H0349:480a-5": "yul 'khor dang ljongs dang yul gyi ma rnams kyang",
    "K10Dx_H0349:480a-6": "de'i rjes su 'brangs nas 'di rnams chos la dad",
    "K10Dx_H0349:480a-7": "pa med par gyur pas lha yang char legs par",
    "K10Dx_H0349:480a-8": "mi 'bebs // 'bru rnams kyang legs par mi smin /",
    "K10Dx_H0349:480a-9": "'bru rnams nyung bar gyur nas sbyin pa po rnams",
    "K10Dx_H0349:480a-10": "kyang dge slong gi dge 'dun rnams la sbyin pa",
    "K10Dx_H0349:480a-11": "byed mi nus shing /",
    "K10Dx_H0349:480a-12": "dge slong rnams la sbyin pa byed pa med pas nye bar 'khor ba rnams dang /",
    "K10Dx_H0349:480a-13": "slob ma rnams 'dzin mi nus so //",
    "K10Dx_H0349:480a-14": "de nas rim pa rim pa'i dus song nas lung gi chos rnams nyung ngur 'gyur ro //",
    "K10Dx_H0349:480a-15": "de nas thog ma nyid du rab tu byed pa",
    "K10Dx_H0349:480a-16": "chen po zhes bya ba'i chos nub par 'gyur ro",
    "K10Dx_H0349:480a-17": "// de nub par gyur nas rim gyis ya ma k'am dang /",
    "K10Dx_H0349:480a-18": "tshigs su bcad pa dang /",
    "K10Dx_H0349:480a-19": "gzhi dang /",
    "K10Dx_H0349:480a-20": "pungga la dang /",
    "K10Dx_H0349:480a-21": "gtsug dang /",
    "K10Dx_H0349:480a-22": "khams kyi tshogs dang /",
    "K10Dx_H0349:480a-23": "rnam par 'byed pa dang /",
    "K10Dx_H0349:480a-24": "chos yang dag par sdud pa zhes pa ste /",
    "K10Dx_H0349:480a-25": "mngon pa'i sde snod rim gyis nub par gyur nas mdo sde'i sde snod nub par 'gyur ba ni /",
    "K10Dx_H0349:480a-26": "aam gotta ra ni ka yam zhes bya ba nub par 'gyur ro //",
    "K10Dx_H0349:480a-27": "aam gotta ra ni ka yam nub par gyur nas yang dag par ldan pa'i lung dang /",
    "K10Dx_H0349:480a-28": "lung bar ma dang /",
    "K10Dx_H0349:480a-29": "lung ring po nub par 'gyur ro //",
    "K10Dx_H0349:480b-0": "lung ring por nub par gyur nas 'dul ba'i sde snod @480b dang /",
    "K10Dx_H0349:480b-1": "mdo'i sde skyes rabs lnga brgya lnga bcu pa 'dzin par byed do //",
    "K10Dx_H0349:480b-2": "'dul ba'i sde snod ngo tsha shes pa rnams 'dzin par byed do //",
    "K10Dx_H0349:480b-3": "de nas rim pa rim pa'i dus song nas skyes pa'i rabs kyang 'dzin bar mi nus te /",
    "K10Dx_H0349:480b-4": "thog ma nyid du thams cad sgrol ba'i skyes ba'i rabs nub par 'gyur ro //",
    "K10Dx_H0349:480b-5": "tha ma nyid du aa pa rna ka'i skyes pa'i rabs nub par 'gyur ro //",
    "K10Dx_H0349:480b-6": "skyes pa'i rabs thams cad rim gyis nub par gyur nas 'dul ba'i sde snod 'dzin par byed do //",
    "K10Dx_H0349:480b-7": "de nas rim pa rim pa'i dus song nas rkang",
    "K10Dx_H0349:480b-8": "pa bzhi pa'i tshigs su bcad pa gcig 'chad pa'i",
    "K10Dx_H0349:480b-9": "mi yod na yang lung gi chos nub bar ma",
    "K10Dx_H0349:480b-10": "gyur pa yin no //",
    "K10Dx_H0349:480b-11": "de nas dad pa chen po dang ldan pa'i rgyal",
    "K10Dx_H0349:480b-12": "po zhig gis glang po che'i rgyab tu gser gyi",
    "K10Dx_H0349:480b-13": "za ma tog gi nang du nor stong phrag gcig",
    "K10Dx_H0349:480b-14": "btsud de bkal nas sangs rgyas kyis gsungs pa'i tshigs",
    "K10Dx_H0349:480b-15": "su bcad pa gcig shes pa yod na /",
    "K10Dx_H0349:480b-16": "nor stong phrag gcig po 'di khyer cig ces grong",
    "K10Dx_H0349:480b-17": "khyer la lan gsum bskor ba byed cing rnga brdungs",
    "K10Dx_H0349:480b-18": "te dril bsgrags pa na /",
    "K10Dx_H0349:480b-19": "da len pa'i mi med par gyur nas nor stong",
    "K10Dx_H0349:480b-20": "phrag gcig po yang rgyal po'i pho brang du 'dzud",
    "K10Dx_H0349:480b-21": "par byed par 'gyur te /",
    "K10Dx_H0349:480b-22": "de ni /",
    "K10Dx_H0349:480b-23": "lung nub par gyur ba ste /",
    "K10Dx_H0349:480b-24": "'di ni /",
    "K10Dx_H0349:480b-25": "lung gi chos rnams nub bar 'gyur ba'i tshul yin no //",
    "K10Dx_H0349:480b-26": "de nas rim pa rim pa'i dus song nas chos gos khyer ba dang /",
    "K10Dx_H0349:480b-27": "lhung bzed khur ba mu stegs gcer bu pa'i dge sbyong dang 'dra ste /",
    "K10Dx_H0349:480b-28": "lha skor gyi lhung bzed dang /",
    "K10Dx_H0349:481a-0": "ku ba'i lhung bzed lag tu phyar phyar bor khyer te lag pas steg steg por @481a *//",
    "K10Dx_H0349:481a-1": "'dzin cing dra bar btums nas rgyu bar byed do //",
    "K10Dx_H0349:481a-2": "de nas rim ba rim pa'i dus song nas 'di",
    "K10Dx_H0349:481a-3": "skad du gos ser bo 'dis bdag cag la don",
    "K10Dx_H0349:481a-4": "med ces gos ser po'i dum bu gcig lag tu",
    "K10Dx_H0349:481a-5": "byed pa dang / rke la 'dogs pa dang /",
    "K10Dx_H0349:481a-6": "rna rgyan du byed pa dang /",
    "K10Dx_H0349:481a-7": "skra la 'dogs so //",
    "K10Dx_H0349:481a-8": "de nas bag ma len pa dang /",
    "K10Dx_H0349:481a-9": "zhing rmo ba dang /",
    "K10Dx_H0349:481a-10": "nyo tshong la sogs ba byed cing rang gi 'tsho ba ched cher byed pa yin no //",
    "K10Dx_H0349:481a-11": "de'i dus na sbyin pa'i bdag po sbyin pa btang",
    "K10Dx_H0349:481a-12": "na dge 'dun gyi ming yid la byis te de",
    "K10Dx_H0349:481a-13": "dag la sbyin pa byas na /",
    "K10Dx_H0349:481a-14": "kun dga' bo /",
    "K10Dx_H0349:481a-15": "de'i dus na dge 'dun gyi ming la phul ba'i bsod nams grangs med par nga nyid 'chad do //",
    "K10Dx_H0349:481a-16": "de nas rim pa rim pa'i dus 'das shing song",
    "K10Dx_H0349:481a-17": "nas 'dis bdag cag la don ci zhig yod ces",
    "K10Dx_H0349:481a-18": "zer te gos gsar pa'i dum bu bcad nas thang",
    "K10Dx_H0349:481a-19": "la skyur bar byed do //",
    "K10Dx_H0349:481a-20": "de'i dus na rtags dang cha lugs nub par gyur pa ste /",
    "K10Dx_H0349:481a-21": "'di ni /",
    "K10Dx_H0349:481a-22": "rtags dang cha lugs nub par 'gyur ba'i tshul yin no //",
    "K10Dx_H0349:481a-23": "de'i rjes la yang dag par rdzogs pa'i sangs rgyas",
    "K10Dx_H0349:481a-24": "kyi bstan pa stong phrag lnga pa la dad pas",
    "K10Dx_H0349:481a-25": "bkur sti dang mchod pa byed pa nyung bar gyur",
    "K10Dx_H0349:481a-26": "nas ring bsrel rnams kyang dad pas bkur sti dang",
    "K10Dx_H0349:481a-27": "mchod pa byed pa'i gnas su 'byon pa yin no",
    "K10Dx_H0349:481a-28": "// de nas rim pa rim pa'i dus song nas",
    "K10Dx_H0349:481a-29": "'jig rten thams cad du dad pas bkur sti dang",
    "K10Dx_H0349:481a-30": "mchod pa byed pa med par 'gyur ro //",
    "K10Dx_H0349:481b-0": "de nas bstan pa rdzogs pa'i dus na klu'i yul na bzhugs pa @481b dang /",
    "K10Dx_H0349:481b-1": "lha'i yul na bzhugs pa dang /",
    "K10Dx_H0349:481b-2": "tshangs pa'i 'jig rten na bzhugs pa'i ring bsrel thams",
    "K10Dx_H0349:481b-3": "cad byang chub chon po'i gnas su byon zhing sangs",
    "K10Dx_H0349:481b-4": "rgyas kyi skur mdzad de /",
    "K10Dx_H0349:481b-5": "cho 'phrul gyis rdzu 'phrul mdzad nas kun la snang bar mdzad de /",
    "K10Dx_H0349:481b-6": "gnas der mi'i sems can gyi ming yang med la /",
    "K10Dx_H0349:481b-7": "'jig rten du 'khor lo stong phrag bcu'i lha khri",
    "K10Dx_H0349:481b-8": "phrag thams cad 'ongs nas de ring stobs bcu mnga'",
    "K10Dx_H0349:481b-9": "ba'i bstan pa nub par 'gyur ro //",
    "K10Dx_H0349:481b-10": "da ni /",
    "K10Dx_H0349:481b-11": "'jig rten thams cad mun par 'gyur ro //",
    "K10Dx_H0349:481b-12": "zhes du bar byed do //",
    "K10Dx_H0349:481b-13": "ring bsrel de'i sku thams cad me'i khams nas bsregs te lhag ma med par 'gyur ro //",
    "K10Dx_H0349:481b-14": "'di ni /",
    "K10Dx_H0349:481b-15": "ring bsrel nub par 'gyur ba'i tshul yin no //",
    "K10Dx_H0349:481b-16": "'di ltar stong phrag lnga pa'i bstan pa 'di nub",
    "K10Dx_H0349:481b-17": "par gyur nas 'jig rten du mi dge ba spyod",
    "K10Dx_H0349:481b-18": "pa shas che bar 'gyur ro //",
    "K10Dx_H0349:481b-19": "mi rnams ngo tsha dang khrel med bar 'gyur te; ma dang /",
    "K10Dx_H0349:481b-20": "sring mo dang /",
    "K10Dx_H0349:481b-21": "bu mo yin pa'i sems mi byed par phag dang /",
    "K10Dx_H0349:481b-22": "wa dang 'dra ste ngo tsha med par 'gyur ro //",
    "K10Dx_H0349:481b-23": "de nyid kyis sdig pa shas cher song nas tshe",
    "K10Dx_H0349:481b-24": "thung ngur song ste tshe lo bcu par 'gyur ro",
    "K10Dx_H0349:481b-25": "// lo lnga ba'i skyes pa dang bud med khyim thab byed do //",
    "K10Dx_H0349:481b-26": "yang lo lnga'i nang da bu dang bu mo dang tsha bo 'byung ba yin no //",
    "K10Dx_H0349:481b-27": "de'i dus su mtshon gyi bskal ba 'byung ste /",
    "K10Dx_H0349:481b-28": "bar gyi bskal pa gsum ni /",
    "K10Dx_H0349:481b-29": "mu ge'i bskal pa dang /",
    "K10Dx_H0349:481b-30": "nad kyi bskal pa dang /",
    "K10Dx_H0349:481b-31": "mtshon gyi bskal pa'o //",
    "K10Dx_H0349:481b-32": "gang gi tshe 'jig rten gyi sems can rnams ser",
    "K10Dx_H0349:481b-33": "sna shas cher gyur ba na mu ge'i bskal pa",
    "K10Dx_H0349:481b-34": "'byung ba yin no //",
    "K10Dx_H0349:482a-0": "gang gi tshe gti mug @482a *//",
    "K10Dx_H0349:482a-1": "shas cher gyur pa na nad kyi bskal pa 'byung ba yin no //",
    "K10Dx_H0349:482a-2": "gang gi tshe zhe sdang shas cher gyur pa na mtshon gyi bskal pa 'byung ste /",
    "K10Dx_H0349:482a-3": "mu ge'i bskal pa la shi ba'i sems can rnams yi dvags su skye bar 'gyur ro //",
    "K10Dx_H0349:482a-4": "nad kyi bskal pa la shi ba'i sems can rnams dud 'gro'i yul du skye bar 'gyur ro //",
    "K10Dx_H0349:482a-5": "mtshon gyi bskal ba la shi ba'i sems can rnams dmyal bar skye bar 'gyur ro //",
    "K10Dx_H0349:482a-6": "de'i tshe mi rnams gcig la gcig ri dvags yin pa'i sems su byed de /",
    "K10Dx_H0349:482a-7": "mtshon cha rtse gcig pa dang /",
    "K10Dx_H0349:482a-8": "rtse gnyis pa dang /",
    "K10Dx_H0349:482a-9": "rtse gsum pa rnon po spu gri lta bu khyer",
    "K10Dx_H0349:482a-10": "nas gcig gis gcig bsad de 'chi bar 'gyur ro",
    "K10Dx_H0349:482a-11": "// de dag gi nang nas bsod nams yod pa'i",
    "K10Dx_H0349:482a-12": "mkhas pa la las zhag bdun nas mtshon gyi bskal",
    "K10Dx_H0349:482a-13": "pa 'byung zhes nub mo lha las thos te ri'i",
    "K10Dx_H0349:482a-14": "// phug gam / sa'i 'og tu zhag bdun bdun gyi 'tsho ba khyer te sdod par byed do //",
    "K10Dx_H0349:482a-15": "de dag ma yin pa'i sems can lhag ma rnams gcig gis gcig bsad de 'chi bar 'gyur ro //",
    "K10Dx_H0349:482a-16": "sa thams cad sha dang khrag gis gang bar 'gyur ro //",
    "K10Dx_H0349:482a-17": "de'i rjes la 'brug sgra chen po byung ste char 'bab bo //",
    "K10Dx_H0349:482a-18": "ri dang sha thams cad phyi'i rgya mtshor 'khyer bar 'gyur ro //",
    "K10Dx_H0349:482a-19": "lhas kyang char chen po phab pa'i rjes la dri bzang po'i char 'bab bo //",
    "K10Dx_H0349:482a-20": "de'i rjes las thams cad gtsang mar 'gyur te //",
    "K10Dx_H0349:482a-21": "sa thams cad dag par gyur nas 'bru'i char 'bab",
    "K10Dx_H0349:482b-0": "@482b pa; ;'bru'i char gyi rjes la 'bras kyi char",
    "K10Dx_H0349:482b-1": "'bab bo // char de'i bar du gos dang rgyan gyi char 'bab bo //",
    "K10Dx_H0349:482b-2": "de'i bar du pus mo nub tsam gyi rin po che sna bdun gyi char 'bab par 'gyur ro //",
    "K10Dx_H0349:482b-3": "de la 'di skad ces bya ste; dri bzang char ba rab 'bab cing //",
    "K10Dx_H0349:482b-4": "'bru rnams dang ni 'bras rnams dang //",
    "K10Dx_H0349:482b-5": "gos dang rgyan rnams sna tshogs 'bab //",
    "K10Dx_H0349:482b-6": "de'i tshe dga' tshal yang 'od snang //",
    "K10Dx_H0349:482b-7": "de tshe rin chen sna bdun mang //",
    "K10Dx_H0349:482b-8": "de tshe der na 'bab gyur te //",
    "K10Dx_H0349:482b-9": "de tshes kun gang bar 'gyur //",
    "K10Dx_H0349:482b-10": "de tshe dga' tshal yid 'ong 'gyur //",
    "K10Dx_H0349:482b-11": "mtshon gyi bskal pa zhag bdun 'das nas de'i tshe",
    "K10Dx_H0349:482b-12": "mi ri'i phug la sogs par bros te gab pa",
    "K10Dx_H0349:482b-13": "rnams phyir 'ongs nas gcig la gcig 'khyud de du",
    "K10Dx_H0349:482b-14": "zhing phan par sems pas chos yid la byed cing",
    "K10Dx_H0349:482b-15": "sdom pa lnga legs par srung bar byed do //",
    "K10Dx_H0349:482b-16": "de nas lo bcu ba'i mi la bu lo nyi shu pa 'byung ba yin no //",
    "K10Dx_H0349:482b-17": "de nas mi rnams chos la shin tu legs par",
    "K10Dx_H0349:482b-18": "dad de rim gyis tshe ring por 'phel zhing tshe",
    "K10Dx_H0349:482b-19": "lo grangs med par 'gyur ro //",
    "K10Dx_H0349:482b-20": "de'i dus su sems can rnams la rgas pa dang shi ba mi mthong ste /",
    "K10Dx_H0349:482b-21": "der sems can rnams yang chos la dad pa med",
    "K10Dx_H0349:482b-22": "par gyur nas dmyal ba'i sdug bsngal gang yin pa",
    "K10Dx_H0349:482b-23": "yang mi shes te /",
    "K10Dx_H0349:482b-24": "tshe lo grangs med pa thung ngur 'gyur zhing rim",
    "K10Dx_H0349:482b-25": "gyis mar la 'grib ste tshe lo brgyad khri bar",
    "K10Dx_H0349:482b-26": "'gyur ba yin no //",
    "K10Dx_H0349:482b-27": "de'i dus na 'dzam bu'i gling thams cad du lha lta bu'i skyes pa dang /",
    "K10Dx_H0349:482b-28": "lha mo lta bu'i bud med shin tu mang po 'byung ba yin no //",
    "K10Dx_H0349:482b-29": "lha rnams kyis zla ba phyed tsam dang /",
    "K10Dx_H0349:483a-0": "zhag bcu tsam @483a *//",
    "K10Dx_H0349:483a-1": "dang /",
    "K10Dx_H0349:483a-2": "zhag lnga lnga tsam du char 'babs shing /",
    "K10Dx_H0349:483a-3": "nam gyi gung las thams cad dri bzang bo dang ro zhim zhing bcud chen por 'gyur te /",
    "K10Dx_H0349:483a-4": "de nas sa thams cad rab tu mnyam zhing rdo dang tsher ma med par 'gyur ba yin no //",
    "K10Dx_H0349:483a-5": "grong khyer gyi sgo bzhi dang /",
    "K10Dx_H0349:483a-6": "zur bzhi dang /",
    "K10Dx_H0349:483a-7": "grong khyer gyi dbus su dpag bsam gyi shing 'byung bar 'gyur ro //",
    "K10Dx_H0349:483a-8": "de la 'di skad ces bya ste /",
    "K10Dx_H0349:483a-9": "gzhan yang de yi grong khyer du //",
    "K10Dx_H0349:483a-10": "sna tshogs sna tshogs mang ba'i srang //",
    "K10Dx_H0349:483a-11": "mngon par grub pa'i rdzing bu la //",
    "K10Dx_H0349:483a-12": "them skas shin tu legs pa 'byung //",
    "K10Dx_H0349:483a-13": "chu chen shin tu dri ma med; ;bsil zhing dri zhim yid 'ong ldan //",
    "K10Dx_H0349:483a-14": "bde mnyam dang pa du mar bcas //",
    "K10Dx_H0349:483a-15": "bye ma mu tig mdog 'dra ba //",
    "K10Dx_H0349:483a-16": "autpal padmo'i me tog 'khrigs //",
    "K10Dx_H0349:483a-17": "dus rnams kun tu rnying ma 'khrungs //",
    "K10Dx_H0349:483a-18": "rin po che yi rang bzhin gyi //",
    "K10Dx_H0349:483a-19": "ta la'i rab bdun gyis bskor //",
    "K10Dx_H0349:483a-20": "de yi grong khyer thams cad la //",
    "K10Dx_H0349:483a-21": "rin chen lcags ri bdun gyis bskor //",
    "K10Dx_H0349:483a-22": "de tshe rtsva mchog grong khyer 'dir //",
    "K10Dx_H0349:483a-23": "grong khyer rgyal mtshan blo gros 'byung //",
    "K10Dx_H0349:483a-24": "grong khyer zur bzhi dang ni sgor //",
    "K10Dx_H0349:483a-25": "dpag bsam ljon shing rab tu skye //",
    "K10Dx_H0349:483a-26": "sngon po ser po dmar po dang /",
    "K10Dx_H0349:483a-27": "kha dog sna tshogs 'od zer can //",
    "K10Dx_H0349:483a-28": "lha yi gos ni de las skye //",
    "K10Dx_H0349:483a-29": "lha yi rgyan rnams de las 'byung //",
    "K10Dx_H0349:483a-30": "gzhan yang dgos 'dod sna tshogs pa /",
    "K10Dx_H0349:483a-31": "thams cad de las rab tu 'byung //",
    "K10Dx_H0349:483a-32": "grong khyer de yi dbus su yang //",
    "K10Dx_H0349:483a-33": "sgo bzhi bzhi ldan khang bzang bzhi /",
    "K10Dx_H0349:483b-0": "@483b bsod nams las las rab tu 'grub //",
    "K10Dx_H0349:483b-1": "dpag bsam ljon shing mang po 'khrigs //",
    "K10Dx_H0349:483b-2": "ka shi'i gos dang ka ra bas //",
    "K10Dx_H0349:483b-3": "la ma au dum wa ra'i gis //",
    "K10Dx_H0349:483b-4": "bsod nams las las rab grub pa'i //",
    "K10Dx_H0349:483b-5": "dpag bsam shing las rab tu 'byung //",
    "K10Dx_H0349:483b-6": "lag rnga dang ni rja rnga dang //",
    "K10Dx_H0349:483b-7": "rnga zlu ma dag ni phrag rnga yang //",
    "K10Dx_H0349:483b-8": "bsod nams las las rab grub pa'i //",
    "K10Dx_H0349:483b-9": "dpag bsam shing las rab tu 'byung //",
    "K10Dx_H0349:483b-10": "rin chen phreng ba mgul rgyan dang //",
    "K10Dx_H0349:483b-11": "rin chen phreng pa'i do shal yang //",
    "K10Dx_H0349:483b-12": "bsod nams las las rab grub pa'i //",
    "K10Dx_H0349:483b-13": "dpag bsam shing las rab tu 'byung //",
    "K10Dx_H0349:483b-14": "gtsug rgyan mdzod spu'i rgyan dang ni //",
    "K10Dx_H0349:483b-15": "dpung rgyan nor bu'i sked rgyan dang //",
    "K10Dx_H0349:483b-16": "bsod nams las las rab grub pa'i //",
    "K10Dx_H0349:483b-17": "dpag bsam shing las rab tu 'byung //",
    "K10Dx_H0349:483b-18": "gzhan yang sna tshogs du ma yi //",
    "K10Dx_H0349:483b-19": "rgyan mang legs po thams cad ni //",
    "K10Dx_H0349:483b-20": "bsod nams las las rab grub pa'i //",
    "K10Dx_H0349:483b-21": "dpag bsam shing las rab tu 'byung //",
    "K10Dx_H0349:483b-22": "bsod nams las can sems can la //",
    "K10Dx_H0349:483b-23": "ma grugs skog med dri med dkar //",
    "K10Dx_H0349:483b-24": "dri zhim 'bras kyi snye ma 'grub //",
    "K10Dx_H0349:483b-25": "ma rmos ma btab rang byung la //",
    "K10Dx_H0349:483b-26": "ma g-yos ma bskol 'bras kyi zas /",
    "K10Dx_H0349:483b-27": "mi rnams thams cad legs par za //",
    "K10Dx_H0349:483b-28": "der ni rtsa ba gcig las kyang //",
    "K10Dx_H0349:483b-29": "'bras kyi yal ga 'bum phrag skye //",
    "K10Dx_H0349:483b-30": "sdong bu kun la myu gu rnams //",
    "K10Dx_H0349:483b-31": "thams cad re res kun nas bskor //",
    "K10Dx_H0349:483b-32": "'bras rnams so ma re re la //",
    "K10Dx_H0349:483b-33": "de tshe bre ni re re 'byung //",
    "K10Dx_H0349:483b-34": "dus kun dri zhim ldan pa'i 'bras //",
    "K10Dx_H0349:483b-35": "mi kun la ni 'byung ba yin //",
    "K10Dx_H0349:483b-36": "'khor lo gnyis pa'i shing rta ni //",
    "K10Dx_H0349:484a-0": "@484a *// nyis stong dang ni nyis brgya dang //",
    "K10Dx_H0349:484a-1": "shing rta bdun cu rtsa gnyis dang /",
    "K10Dx_H0349:484a-2": "khal ni bcu drug de bzhin du //",
    "K10Dx_H0349:484a-3": "ku ba gnyis dang bcas pa'i 'bras //",
    "K10Dx_H0349:484a-4": "sems can bsod nams ldan pas na; ;sa bon gcig las de snyed 'byung //",
    "K10Dx_H0349:484a-5": "rgyal po dung gi grong khyer ni //",
    "K10Dx_H0349:484a-6": "rgyal mtshan blo gros der gnas mi //",
    "K10Dx_H0349:484a-7": "thams cad ma lus de kun kyang //",
    "K10Dx_H0349:484a-8": "yon tan kun ldan rgyan rnams 'dzin; ;yid la gang bsam bde bar 'byor //",
    "K10Dx_H0349:484a-9": "gzugs bzang me tog rgyan la sogs //",
    "K10Dx_H0349:484a-10": "ha ri tsandan na lus la byugs //",
    "K10Dx_H0349:484a-11": "ka shi ka yi gos mchog gyon //",
    "K10Dx_H0349:484a-12": "mnyen gshin nor mang dbang phyug ldan //",
    "K10Dx_H0349:484a-13": "pi wang ting ting shags kyis rtse //",
    "K10Dx_H0349:484a-14": "lus dang de bzhin yid rnams kyang //",
    "K10Dx_H0349:484a-15": "nyin mtshan med par shin tu skyid //",
    "K10Dx_H0349:484a-16": "'dzam gling 'di yi rgya khyon yang //",
    "K10Dx_H0349:484a-17": "dpag tshad stong phrag bcu yin te; ;tsher ma can dang mtha' 'khob med /",
    "K10Dx_H0349:484a-18": "khang mnyam ljang khu'i rtsva gsar ldan //",
    "K10Dx_H0349:484a-19": "'dod dang rgas dang mthar 'chi ste //",
    "K10Dx_H0349:484a-20": "nad gsum tsam ni de tshe yod //",
    "K10Dx_H0349:484a-21": "bu mo lnga brgya'i lo lon tshe //",
    "K10Dx_H0349:484a-22": "khyim thab la ni 'gro bar byed //",
    "K10Dx_H0349:484a-23": "kun tu sems mthun bde dang ldan //",
    "K10Dx_H0349:484a-24": "'thab dang rtsod pa med par gnas //",
    "K10Dx_H0349:484a-25": "me tog 'bras bu mang po dang //",
    "K10Dx_H0349:484a-26": "'khri shing shing thog yod pa'i tshal //",
    "K10Dx_H0349:484a-27": "sor bzhi'i dbang tsam rtsva rnams rigs //",
    "K10Dx_H0349:484a-28": "shing bal lta bur reg bya 'jam //",
    "K10Dx_H0349:484a-29": "bsil drod shin tu snyoms pa ste //",
    "K10Dx_H0349:484a-30": "char dang rlung yang shin tu snyoms //",
    "K10Dx_H0349:484a-31": "de tshe dbyar dgun ston yang snyoms //",
    "K10Dx_H0349:484b-0": "mtsho dang 'bab @484b chu rlabs med cing //",
    "K10Dx_H0349:484b-1": "sa kun de dang de ru ni //",
    "K10Dx_H0349:484b-2": "gseg ma bye ma dkar po yang //",
    "K10Dx_H0349:484b-3": "sran ma dang ni sran dkar tsam //",
    "K10Dx_H0349:484b-4": "mu tig lta bu mang pos mdzes //",
    "K10Dx_H0349:484b-5": "legs par brgyan pa'i tshal bzhin du //",
    "K10Dx_H0349:484b-6": "kun nas bzang po 'byung ba yin //",
    "K10Dx_H0349:484b-7": "grong dang grong rdal 'dab 'brel ba //",
    "K10Dx_H0349:484b-8": "de der nye zhing shin tu nye //",
    "K10Dx_H0349:484b-9": "smyug ma'i tshal dang 'od ma'i tshal //",
    "K10Dx_H0349:484b-10": "kun tu khyim bya mang po rgyu //",
    "K10Dx_H0349:484b-11": "nor mang phyug cing 'jigs pa med //",
    "K10Dx_H0349:484b-12": "kun tu khrims bzang gnod med ldan //",
    "K10Dx_H0349:484b-13": "nyin mtshan 'dod yon lnga yis rtse //",
    "K10Dx_H0349:484b-14": "gcig tu bde bar gnas pa yin //",
    "K10Dx_H0349:484b-15": "skar ma'i 'od kyi mda' ltar 'gro //",
    "K10Dx_H0349:484b-16": "yid rab dang zhing bde dags gnas //",
    "K10Dx_H0349:484b-17": "bza' dang btung ba bzang zhing mang //",
    "K10Dx_H0349:484b-18": "sha dang chang sogs mang bar ldan //",
    "K10Dx_H0349:484b-19": "byang gi sgra mi snyan dang ni //",
    "K10Dx_H0349:484b-20": "lha yi grong khyer lcang lo can //",
    "K10Dx_H0349:484b-21": "yangs pa can gyi grong khyer bzhin //",
    "K10Dx_H0349:484b-22": "'dzam gling kun nas bzang por 'gyur; ;de'i dus na",
    "K10Dx_H0349:484b-23": "byang chub sems dpa' byams pa 'di grangs med pa'i",
    "K10Dx_H0349:484b-24": "bskal pa 'bum phrag gcig dang bcu drug tu sbyin",
    "K10Dx_H0349:484b-25": "pa'i pha rol tu phyin pa la sogs pa pha",
    "K10Dx_H0349:484b-26": "rol tu phyin par thams cad rdzogs nas thams cad",
    "K10Dx_H0349:484b-27": "sgrol ba'i tshul gyis tha ma nyid du sbyin pa",
    "K10Dx_H0349:484b-28": "chen po ste / pha rol tu phyin pa'i tshogs",
    "K10Dx_H0349:484b-29": "thams cad mthar phyin cing 'di nas dga' ldan du",
    "K10Dx_H0349:484b-30": "mngon par skyes te; de'i dus na 'jig rten gyi",
    "K10Dx_H0349:484b-31": "khams stong phrag bcu'i lha thams cad 'ongs te sangs",
    "K10Dx_H0349:484b-32": "rgyas 'jig rten du 'byung bar 'gyur ro //",
    "K10Dx_H0349:485a-0": "zhes sgra dbyangs snyan pa chen po 'byin cing mngon par @485a *//",
    "K10Dx_H0349:485a-1": "rdzogs par 'tshang rgya bar gsol zhes skul bar byed de //",
    "K10Dx_H0349:485a-2": "de nas gzigs pa rnam pa lnga la mngon par",
    "K10Dx_H0349:485a-3": "gzigs te dga' ldan gyi lha'i 'khor nas 'ongs te",
    "K10Dx_H0349:485a-4": "rgyal po dung gi grong khyer rgyal mtshan blo gros",
    "K10Dx_H0349:485a-5": "su bram ze mdun na 'don tshangs rab ces bya",
    "K10Dx_H0349:485a-6": "ba'i btsun mo tshangs ldan ma zhes bya ba'i lhums",
    "K10Dx_H0349:485a-7": "su 'jug ste / 'jig rten gyi khams stong phrag bcu 'dar zhing g-yo bar 'gyur ro //",
    "K10Dx_H0349:485a-8": "der zla ba bcu song nas drang song lhung ba'i",
    "K10Dx_H0349:485a-9": "ri dvags rgyu ba'i gnas su yum las 'khrungs te",
    "K10Dx_H0349:485a-10": "/ rim gyis nar son nas rang gi bsod nams",
    "K10Dx_H0349:485a-11": "kyi mthu las sa 'og nas nor bu rin po",
    "K10Dx_H0349:485a-12": "che bdun las grub ba'i khang bzang bzhi byung ba'i",
    "K10Dx_H0349:485a-13": "nang du rang nyid lha bzhin du lha mo zla",
    "K10Dx_H0349:485a-14": "ba'i gdong can dang /",
    "K10Dx_H0349:485a-15": "gzhan yang lha mo lta bu'i bud med mang po",
    "K10Dx_H0349:485a-16": "dang lhan cig tu lo stong phrag gcig tu lha'i",
    "K10Dx_H0349:485a-17": "longs spyod lta bu la bde bar spyod de /",
    "K10Dx_H0349:485a-18": "de nas tha ma'i zhag la btsun pa'i gzugs shig",
    "K10Dx_H0349:485a-19": "mthong nas gser gyi khang bur sengge'i rgyal po mi",
    "K10Dx_H0349:485a-20": "dga' ba bzhin du rin po che'i khang bzang dpal",
    "K10Dx_H0349:485a-21": "mang po yod pa la mi dga' zhing nges par",
    "K10Dx_H0349:485a-22": "'byung ba chen po'i sems byung ste 'jig rten 'khor",
    "K10Dx_H0349:485a-23": "lo stong phrag bcu thams cad kyi lha rnams lha'i",
    "K10Dx_H0349:485a-24": "me tog lag tu khyer nas 'jig rten gyi 'khor",
    "K10Dx_H0349:485a-25": "lo 'dir 'ongs te 'khod par byed do //",
    "K10Dx_H0349:485a-26": "rgyal po dung dang bcas pa'i mi mang po yang",
    "K10Dx_H0349:485b-0": "me tog dang dri dang spos @485b phyir te khang",
    "K10Dx_H0349:485b-1": "bzang la bskor nas 'khod par byed do //",
    "K10Dx_H0349:485b-2": "nam mkha'i lha rnams kyang lha'i me tog lag tu khyer nas legs so legs so //",
    "K10Dx_H0349:485b-3": "zhes 'og min gyi bar du sgra cher sgrog cing",
    "K10Dx_H0349:485b-4": "'khod par byed do; ;de nas rin po che'i khang",
    "K10Dx_H0349:485b-5": "bzang rdza mkhan gyi 'khor lo bzhin du 'khor zhing",
    "K10Dx_H0349:485b-6": "nam mkha' la song nas bco lnga'i zla ba skar",
    "K10Dx_H0349:485b-7": "ma'i tshogs kyis yongs su bskor ba bzhin du byang",
    "K10Dx_H0349:485b-8": "chub sems dpa' ni /",
    "K10Dx_H0349:485b-9": "zla ba'i gdong can ma dang /",
    "K10Dx_H0349:485b-10": "gzhan btsun mo'i tshogs dang bcas pa nam mkha' la 'gro bar byed de /",
    "K10Dx_H0349:485b-11": "sems dpa' chen po de dang thabs cig tu 'gro",
    "K10Dx_H0349:485b-12": "ba'i sems yin pa thams cad kyang nam mkha' la",
    "K10Dx_H0349:485b-13": "'gro bar byed do //",
    "K10Dx_H0349:485b-14": "de nas tshangs pa chen pos ni /",
    "K10Dx_H0349:485b-15": "dpag tshad gsum tsam yod pa'i gdugs dkar po 'dzin",
    "K10Dx_H0349:485b-16": "cing lha'i dbang pos dung 'phud par byed do; ;'di",
    "K10Dx_H0349:485b-17": "ltar bsod nams kyi dpal chen pos lha dang mis",
    "K10Dx_H0349:485b-18": "bskor ba'i khang bzang dang bcas pas byang chub gyi",
    "K10Dx_H0349:485b-19": "shing gi drung du nye bar 'ongs te /",
    "K10Dx_H0349:485b-20": "de ji ltar zhe na /",
    "K10Dx_H0349:485b-21": "shing sdong khru brgya nyi shu ste //",
    "K10Dx_H0349:485b-22": "yal ga'ang khru brgya nyi shu'i srid //",
    "K10Dx_H0349:485b-23": "rlung gis dal bur bskyod pa na //",
    "K10Dx_H0349:485b-24": "rma bya'i gar gyi gdugs ltar snang //",
    "K10Dx_H0349:485b-25": "dus kun lha yi me tog ni //",
    "K10Dx_H0349:485b-26": "shin tu legs par rgyas pa yang //",
    "K10Dx_H0349:485b-27": "'khor lo tsam gyi lte ba la //",
    "K10Dx_H0349:485b-28": "gser dri bzang bre gang tsam //",
    "K10Dx_H0349:485b-29": "rlung gis phyogs bcur bskyod pa na //",
    "K10Dx_H0349:485b-30": "dpag tshad bcur ni dri yis khyab //",
    "K10Dx_H0349:485b-31": "me tog sa la bab pa yang //",
    "K10Dx_H0349:485b-32": "byang chub shing drung nyid du gnas //",
    "K10Dx_H0349:486a-0": "@486a *// de'i dus su nam mkha' la 'gro ba'i bya'i rigs",
    "K10Dx_H0349:486a-1": "mang po skad snyan pos mchod pa byed cing 'gro",
    "K10Dx_H0349:486a-2": "bar byed do // de ltar byang chub kyi shing",
    "K10Dx_H0349:486a-3": "klu shing gi nye 'khor du 'ongs te nam mkha'",
    "K10Dx_H0349:486a-4": "las babs nas khang bzang sa'i nye 'khor yid du",
    "K10Dx_H0349:486a-5": "'thad pa'i steng de nyid du 'khor bar byed do",
    "K10Dx_H0349:486a-6": "bar byed do // // der dpal gyi khang bzang",
    "K10Dx_H0349:486a-7": "gi nang du zhag bdun du dka' thub byed do",
    "K10Dx_H0349:486a-8": "bar byed do // // // de nas tshangs pa",
    "K10Dx_H0349:486a-9": "chen pos phul ba mkho ba'i yo byad blangs te",
    "K10Dx_H0349:486a-10": "rab tu byung bar byed do //",
    "K10Dx_H0349:486a-11": "'khor thams cad kyang rab tu 'byung bar 'gyur ro //",
    "K10Dx_H0349:486a-12": "'di lta ste /",
    "K10Dx_H0349:486a-13": "brgyad khri bzhi stong grangs snyed kyi //",
    "K10Dx_H0349:486a-14": "bram ze rig byed rab mkhas pa //",
    "K10Dx_H0349:486a-15": "de yi rjes su rab tu 'byung //",
    "K10Dx_H0349:486a-16": "'khor rnams kun kyang rab tu 'byung //",
    "K10Dx_H0349:486a-17": "de ltar rab tu byung nas lha mo zla ba'i",
    "K10Dx_H0349:486a-18": "gdong can mas phul ba'i 'o thug ro sna tshogs",
    "K10Dx_H0349:486a-19": "dang ldan pa gsol bar byed do //",
    "K10Dx_H0349:486a-20": "de'i dgong thun la byang chub kyi shing drung du",
    "K10Dx_H0349:486a-21": "nye bar 'ongs te rnam par rgyal ba'i khang bzang",
    "K10Dx_H0349:486a-22": "du khri bshams pa la shar gyi 'jig rten la",
    "K10Dx_H0349:486a-23": "mngon par gzigs te bzhugs par mdzad do //",
    "K10Dx_H0349:486a-24": "de nas rim gyis nyi ma'i skya rengs shar ba'i",
    "K10Dx_H0349:486a-25": "dus na yang dag par rdzogs pa'i sangs rgyas kyi",
    "K10Dx_H0349:486a-26": "ye shes mngon du mdzad de 'di skad gsung bar",
    "K10Dx_H0349:486a-27": "'gyur ro // 'khor ba'i skye bo mang por ni //",
    "K10Dx_H0349:486a-28": "dug med pa yi don gyi phyir //",
    "K10Dx_H0349:486a-29": "gnas bzang kun tu btsal byas kyang //",
    "K10Dx_H0349:486a-30": "yang yang skye ba'i sdug bsngal byung //",
    "K10Dx_H0349:486b-0": "da ni gnas bzang mchog thob @486b pas; ;da gzod gnas gdon mi 'gro ste //",
    "K10Dx_H0349:486b-1": "dug khyim sdug bsngal thams cad bcas //",
    "K10Dx_H0349:486b-2": "rab bcom tho bas bshig pa yin //",
    "K10Dx_H0349:486b-3": "nyon mongs dug bcas 'dod pa yi //",
    "K10Dx_H0349:486b-4": "yid ni rnam par dag par byas //",
    "K10Dx_H0349:486b-5": "'di skad ces gsungs nas byang chub kyi shing la",
    "K10Dx_H0349:486b-6": "nye bar gnas te zhag bdun phrag bdun song ba",
    "K10Dx_H0349:486b-7": "dang / tshangs pas gsol ba 'debs pa gsan nas",
    "K10Dx_H0349:486b-8": "drang song lhung ba'i gnas su byin te chos kyi",
    "K10Dx_H0349:486b-9": "'khor lo bskor ba la gshegs pa'i tshe //",
    "K10Dx_H0349:486b-10": "zhabs ni bskyod mi bskyod pa yang //",
    "K10Dx_H0349:486b-11": "shin tu rgyas pa'i bde steng gshegs //",
    "K10Dx_H0349:486b-12": "'dab ma khru ni sum cur bcas //",
    "K10Dx_H0349:486b-13": "bar gyi 'dab ma nyi shu lnga //",
    "K10Dx_H0349:486b-14": "ge sar nyi shu'i khru dang ldan //",
    "K10Dx_H0349:486b-15": "ze 'bru la ni bcu drug ste //",
    "K10Dx_H0349:486b-16": "ge sar kha dog shin tu dmar //",
    "K10Dx_H0349:486b-17": "me tog padma chen po 'byung //",
    "K10Dx_H0349:486b-18": "stobs bcu mnga' ba'i 'od zer rab tu 'bar zhing",
    "K10Dx_H0349:486b-19": "gsal te nyi ma'i 'od mi gsal zhing nyin mtshan",
    "K10Dx_H0349:486b-20": "bye brag med par 'gyur ro //",
    "K10Dx_H0349:486b-21": "de'i tshe snga dro dang dgong mo bya'i sgras shes par byed pa dang /",
    "K10Dx_H0349:486b-22": "me tog rgyas pas kyang 'jig rten pa rnams go bar byed do //",
    "K10Dx_H0349:486b-23": "gang dang gang na chos 'chad pa yod pa de",
    "K10Dx_H0349:486b-24": "dang der chos kyi sgra thams cad la rab tu",
    "K10Dx_H0349:486b-25": "grags shing 'chad par byed do //",
    "K10Dx_H0349:486b-26": "de'i tshe bram ze brgyad khri bzhi stong dang /",
    "K10Dx_H0349:486b-27": "tshangs pa sa ya phrag bco brgyad kyis thog mar",
    "K10Dx_H0349:486b-28": "chos kyi bdud rtsi 'thungs te 'di ltar bcom ldan",
    "K10Dx_H0349:486b-29": "'das bsod nams dang byin rlabs brgya phrag mang po",
    "K10Dx_H0349:487a-0": "dang ldan pa / 'od zer kha dog @487a *//",
    "K10Dx_H0349:487a-1": "sna tshogs pa 'gyed cing brgya phrag mang po'i mtshan",
    "K10Dx_H0349:487a-2": "can mtshan bzang po sum cu rtsa gnyis dang dpe",
    "K10Dx_H0349:487a-3": "byad brgyad cu mnyam par ldan zhing ngo mtshar mang",
    "K10Dx_H0349:487a-4": "po mnga' ba / brgya phrag mang po'i 'od de'i sku las 'byung ba yin //",
    "K10Dx_H0349:487a-5": "ji ltar zhe na /",
    "K10Dx_H0349:487a-6": "sngon po dang /",
    "K10Dx_H0349:487a-7": "ser po'i kha dog dang /",
    "K10Dx_H0349:487a-8": "dmar po'i kha dog dang /",
    "K10Dx_H0349:487a-9": "dkar po'i kha dog dang /",
    "K10Dx_H0349:487a-10": "shel gyi kha dog dang /",
    "K10Dx_H0349:487a-11": "dngul gyi kha dog gsal zhing gsal ba'i 'od zer dang bcas pa 'byung ngo //",
    "K10Dx_H0349:487a-12": "sangs rgyas kyi sku de las 'od 'phro ba ta",
    "K10Dx_H0349:487a-13": "la'i shing lta bu phyogs thams cad du bskor zhing",
    "K10Dx_H0349:487a-14": "phung po so sor bcom ldan 'das kyi sku la",
    "K10Dx_H0349:487a-15": "lan gsum bskor ba byas shing yar mar 'gro bar",
    "K10Dx_H0349:487a-16": "byed do // bcom ldan 'das de'i sku khru brgyad",
    "K10Dx_H0349:487a-17": "cu rtsa brgyad kyi srid dang ldan pa yin te",
    "K10Dx_H0349:487a-18": "byed do // / zhabs kyi mthil nas pus mo'i bar la khru nyi shu rtsa gnyis so //",
    "K10Dx_H0349:487a-19": "pus mo dang lte ba'i bar la khru nyi shu rtsa gnyis so //",
    "K10Dx_H0349:487a-20": "lte ba dang mgur gyi bar la khru nyi shu rtsa gnyis so //",
    "K10Dx_H0349:487a-21": "mgur dang dbu'i bar la khru nyi shu rtsa gnyis pa'o //",
    "K10Dx_H0349:487a-22": "dpung pa gnyis kyi bar la khru nyi shu lnga lnga'o //",
    "K10Dx_H0349:487a-23": "sgrog rus re re la'ang khru lnga lnga'o //",
    "K10Dx_H0349:487a-24": "snyan shal gnyis la khru bdun bdun no; ;spyan re re'i dkyus la khru lnga lnga'o //",
    "K10Dx_H0349:487a-25": "smin ma gnyis la'ang khru lnga lnga'o //",
    "K10Dx_H0349:487a-26": "smin phrag la'ang khru lnga'o //",
    "K10Dx_H0349:487a-27": "shengs kyi dkyus la khru bdun no //",
    "K10Dx_H0349:487b-0": "mchu gnyis la khru @487b bcu'o; ;ljags kyi bskor la khru lnga'o //",
    "K10Dx_H0349:487b-1": "gtsug tor la khru lnga'o //",
    "K10Dx_H0349:487b-2": "zhal gyi bskor gser gyi me long lta bu la khru nyi shu rtsa lnga'o //",
    "K10Dx_H0349:487b-3": "mgrin pa la'ang khru lnga'o //",
    "K10Dx_H0349:487b-4": "phyag gnyis kyi dkyus la khru bzhi bcu rtsa bzhi bzhi bcu rtsa bzhi 'byung ba yin no //",
    "K10Dx_H0349:487b-5": "de lta bu'i sangs rgyas de ni /",
    "K10Dx_H0349:487b-6": "dpe med pa'i dpal dang /",
    "K10Dx_H0349:487b-7": "sangs rgyas kyi yon tan mtha' med pa dang ldan",
    "K10Dx_H0349:487b-8": "zhing 'jig rten 'khor lo stong phrag bcu po thams",
    "K10Dx_H0349:487b-9": "cad kyi lha dang mi'i dbus su bzhugs nas chos",
    "K10Dx_H0349:487b-10": "kyi 'khor lo bskor zhing ston par mdzad pa yin",
    "K10Dx_H0349:487b-11": "no // de'i rjes su sa ya 'bum phrag gcig",
    "K10Dx_H0349:487b-12": "gi lha dang mi rnams 'dzin pa med par dang",
    "K10Dx_H0349:487b-13": "po nyid du chos kyi mchog gis rnam par grol",
    "K10Dx_H0349:487b-14": "ba thob par 'gyur te /",
    "K10Dx_H0349:487b-15": "rnam par grol ba ma thob pa rnams lha'i yul du skye bar 'gyur ro //",
    "K10Dx_H0349:487b-16": "'di ltar byams pa legs pa'i mchog chen po de gang gis mi mthong zhe na /",
    "K10Dx_H0349:487b-17": "ma bsad pa dang /",
    "K10Dx_H0349:487b-18": "pha bsad pa dang /",
    "K10Dx_H0349:487b-19": "dgra bcom pa bsad pa dang /",
    "K10Dx_H0349:487b-20": "dge slong ma sun phyung ba dang /",
    "K10Dx_H0349:487b-21": "dge 'dun gyi dbyen byed pa ste /",
    "K10Dx_H0349:487b-22": "sdig pa'i las lnga byed pa dang /",
    "K10Dx_H0349:487b-23": "mchod rten bshig pa dang /",
    "K10Dx_H0349:487b-24": "byang chub kyi shing bcad pa dang /",
    "K10Dx_H0349:487b-25": "byang chub sems dpa' gsod pa dang /",
    "K10Dx_H0349:487b-26": "dge 'dun gyi 'tsho ba nyams par byed pa dang /",
    "K10Dx_H0349:487b-27": "ser sna che ba dang /",
    "K10Dx_H0349:488a-0": "rtag chad du nges @488a *//",
    "K10Dx_H0349:488a-1": "par lta ba'i mu stegs dang /",
    "K10Dx_H0349:488a-2": "'phags pa rnams la smod pa dang /",
    "K10Dx_H0349:488a-3": "gcer bu pa'i rigs can rnams kyis mi mthong ba yin no //",
    "K10Dx_H0349:488a-4": "tshigs bcad stong phrag gcig gi rgyan yod pa'i thams",
    "K10Dx_H0349:488a-5": "cad sgrol ba'i skyes rabs chen po stong phrag gsum",
    "K10Dx_H0349:488a-6": "pa zhag gcig la 'chad cing nyan par byed pa'i",
    "K10Dx_H0349:488a-7": "mi dang / mar me stong phrag gcig 'bul ba dang /",
    "K10Dx_H0349:488a-8": "dri bzang po med na yang me tog stong phrag gcig tsam 'bul ba dang /",
    "K10Dx_H0349:488a-9": "autpa la sngon po stong phrag gcig tsam 'bul ba dang /",
    "K10Dx_H0349:488a-10": "sangs rgyas kyi ring bsrel yod pa'i mchod rten dang /",
    "K10Dx_H0349:488a-11": "sangs rgyas kyi sku la mchod pa byed pa thams cad ni /",
    "K10Dx_H0349:488a-12": "sangs rgyas byams pa de chos 'chad pa'i dus su",
    "K10Dx_H0349:488a-13": "de'i drung du chos kyi mchog gis rnam par grol",
    "K10Dx_H0349:488a-14": "ba thob pa dang /",
    "K10Dx_H0349:488a-15": "mthong bar 'gyur ro //",
    "K10Dx_H0349:488a-16": "de ma yin pa sems can sbyin pa gtong ba dang /",
    "K10Dx_H0349:488a-17": "sdom pa srung ba dang /",
    "K10Dx_H0349:488a-18": "lha khang byed pa dang /",
    "K10Dx_H0349:488a-19": "byang chub kyi shing gi sa bon skyed pa dang /",
    "K10Dx_H0349:488a-20": "ring bsrel gyi mchod rten byed pa dang /",
    "K10Dx_H0349:488a-21": "byang chub kyi shing dang mchod rten la zhabs tog byed pa dang /",
    "K10Dx_H0349:488a-22": "sems can la phan pa'i tshal byed pa dang /",
    "K10Dx_H0349:488a-23": "zam pa byed pa dang /",
    "K10Dx_H0349:488a-24": "lam 'chos pa dang /",
    "K10Dx_H0349:488a-25": "mgron po'i gnas khang byed pa dang /",
    "K10Dx_H0349:488a-26": "chu mig byed pa dang /",
    "K10Dx_H0349:488a-27": "sangs rgyas kyi bstan pa la dad par byed pa dang /",
    "K10Dx_H0349:488a-28": "sangs rgyas kyi chos 'di dag 'chad pa la dri",
    "K10Dx_H0349:488b-0": "@488b dang me tog la sogs pa'i mchod pa byed",
    "K10Dx_H0349:488b-1": "pa dang / khri la byi dor byed cing legs par chos nyan pa dang /",
    "K10Dx_H0349:488b-2": "dge 'dun la bsnyen bkur dam pa byed pa dang /",
    "K10Dx_H0349:488b-3": "ma dang pha'i zhabs tog byed pa dang /",
    "K10Dx_H0349:488b-4": "rigs kyis che ba la gus par byed pa dang /",
    "K10Dx_H0349:488b-5": "sdom pa srung ba'i dus su dge 'dun la bsnyen bkur byed pa dang /",
    "K10Dx_H0349:488b-6": "tshes bco lnga la dus ston byed pa dang /",
    "K10Dx_H0349:488b-7": "lhung bzed 'bul ba dang /",
    "K10Dx_H0349:488b-8": "stan ster bar byed pa thams cad kyis yang dag",
    "K10Dx_H0349:488b-9": "par rdzogs pa'i sangs rgyas byams pa mthong zhing mjal",
    "K10Dx_H0349:488b-10": "ba yin no // de lta bu'i bsod nams mang",
    "K10Dx_H0349:488b-11": "po mi nus na yang me tog sbar mo re",
    "K10Dx_H0349:488b-12": "ba yin no // tsam dang / mar me gcig tsam 'bul bar byed pa dang /",
    "K10Dx_H0349:488b-13": "gzhan gyi bsod nams la rjes su yi rang ba'i",
    "K10Dx_H0349:488b-14": "dge ba byed pa'i lha dang mi rnams kyis de'i",
    "K10Dx_H0349:488b-15": "dus na yang dag par rdzogs pa'i sangs rgyas byams",
    "K10Dx_H0349:488b-16": "pa mthong ba yin no //",
    "K10Dx_H0349:488b-17": "yang dag par rdzogs pa'i sangs rgyas byams pa de",
    "K10Dx_H0349:488b-18": "mthong bar 'dod pa'i dad pa yod cing sbyin pa",
    "K10Dx_H0349:488b-19": "gtong ba dang / tshul khrims srung ba dang /",
    "K10Dx_H0349:488b-20": "bsnyen gnas sgrub pa dang /",
    "K10Dx_H0349:488b-21": "don yang dag par sgom pa dang /",
    "K10Dx_H0349:488b-22": "dge ba'i las shin tu legs par byed pa rnams kyis shin tu legs par mthong ba yin no //",
    "K10Dx_H0349:488b-23": "thub pa'i gsung rab thos gyur nas //",
    "K10Dx_H0349:488b-24": "tshangs par spyod pa sgrub byed pa //",
    "K10Dx_H0349:488b-25": "de rnams 'khor ba'i pha rol phyin //",
    "K10Dx_H0349:488b-26": "'chi med thar pa thob par 'gyur //",
    "K10Dx_H0349:488b-27": "tshangs spyod yang dag sgrub byed cing //",
    "K10Dx_H0349:489a-0": "@489a *// sbyin gnas mchog la sbyin byed dang //",
    "K10Dx_H0349:489a-1": "bsnyen gnas bslab pa sogs srung dang //",
    "K10Dx_H0349:489a-2": "byams pa'i sgom la legs gnas pa //",
    "K10Dx_H0349:489a-3": "rtse gcig pa yis sgrub par gyis //",
    "K10Dx_H0349:489a-4": "nyin mtshan bsod nams rab sgrub gyis //",
    "K10Dx_H0349:489a-5": "'di ru de dag sgrub byed na //",
    "K10Dx_H0349:489a-6": "sdug bsngal zad par byed par 'gyur //",
    "K10Dx_H0349:489a-7": "bcom ldan 'das kyis de skad ces bka' stsal pa dang /",
    "K10Dx_H0349:489a-8": "tshe dang ldan pa sh'a ri'i bu dang bcas pa'i",
    "K10Dx_H0349:489a-9": "'khor de dag thams cad yi rang ste bcom ldan",
    "K10Dx_H0349:489a-10": "'das kyis gsungs pa la mngon par bstod do //",
    "K10Dx_H0349:489a-11": "'phags pa byams pa'i mdo rdzogs so ////",
    "K10Dx_H0349:489a-12": "thub dbang mchog dang rgyal pa byams pa yi //",
    "K10Dx_H0349:489a-13": "bstan pa gsal byed mdo sde'i dbang po 'di //",
    "K10Dx_H0349:489a-14": "yon tan dang ldan singge gling yul gyi //",
    "K10Dx_H0349:489a-15": "stong phrag mang po'i dge 'dun kun gyi gtso //",
    "K10Dx_H0349:489a-16": "mar me mdzad slob rdo rje gdan bzhugs pa //",
    "K10Dx_H0349:489a-17": "pan chen a'a nanda shr'i yon tan can //",
    "K10Dx_H0349:489a-18": "dge slong chos kyi spyan can mkhas gnyis mkhas //",
    "K10Dx_H0349:489a-19": "bstan la phan 'dod bzang po de nyid dang //",
    "K10Dx_H0349:489a-20": "de la legs gtugs dge slong lung rigs 'dzin //",
    "K10Dx_H0349:489a-21": "skad gnyis smra ba mchog gi rjes 'jug pa //",
    "K10Dx_H0349:489a-22": "kun dga' rgyal mtshan thub bstan dpal bzang pos //",
    "K10Dx_H0349:489a-23": "ston pa 'das nas lo stong brgyad brgya dang //",
    "K10Dx_H0349:489a-24": "lnga bcu lhag pa'i zla ba bcu 'das dus //",
    "K10Dx_H0349:489b-0": "chos kyi rgyal po ha shang mnga' @489b gsol tshe //",
    "K10Dx_H0349:489b-1": "me lug dgun zla ra ba'i yar ngo la //",
    "K10Dx_H0349:489b-2": "dpal ldan bla ma kun dga' sengge yi //",
    "K10Dx_H0349:489b-3": "sku drin la brten dpal ldan sa skyar ni //",
    "K10Dx_H0349:489b-4": "sgra don ji bzhin legs par bsgyur ba min //",
    "K10Dx_H0349:489b-5": "'phags nor rgyan ldan skyes bu dam pa rnams //",
    "K10Dx_H0349:489b-6": "dam chos rin chen 'di la gtsug rgyan mdzod //",
    "K10Dx_H0349:489b-7": "nyon mongs nad can phrag dog rab rib can //",
    "K10Dx_H0349:489b-8": "chos sman 'di bsten nad med mig gsal 'gyur //",
    "K10Dx_H0349:489b-9": "dge ba 'di gzhan ma lus legs bsdoms te //",
    "K10Dx_H0349:489b-10": "bla ma thub dbang byams pa mgon la sogs //",
    "K10Dx_H0349:489b-11": "sangs rgyas kun mnyes rnam dag rgya chen zhing //",
    "K10Dx_H0349:489b-12": "rnam dag rab bsgrubs bstan pa mchog bsgrubs nas //",
    "K10Dx_H0349:489b-13": "phyogs bcu'i zhing rdul snyed kyi sprul pa yis //",
    "K10Dx_H0349:489b-14": "sems can thams cad bstan la dang byas shing //",
    "K10Dx_H0349:489b-15": "sangs rgyas bstan pa rab tu rgyas byas ta //",
    "K10Dx_H0349:489b-16": "sangs rgyas sku gsum ye shes myur thob shog /",
    "K10Dx_H0349:489b-17": "shes bya mtha' yas rab tu zab phyir dang //",
    "K10Dx_H0349:489b-18": "shes byed ched can rab tu rtogs sla'i phyir //",
    "K10Dx_H0349:489b-19": "'khrul par gyur na rab tu sems dge'i phyir //",
    "K10Dx_H0349:489b-20": "skye bo mkhas rnams rab tu bzod mdzad rigs //",
    "K10Dx_H0349:489b-21": "rgya dpe dang legs par gtugs so //"
}