{
    "T02TD3078E:173b-0": "@173b # // de nas mchod rten gyi don bshad de /",
    "T02TD3078E:173b-1": "bsags par bya ba yin pas bsags pa'o //",
    "T02TD3078E:173b-2": "yang na bsags su rung ba'i phyir yang bsags pa zhes bya'o //",
    "T02TD3078E:173b-3": "yang na don gyi skabs su 'dir dran par bya ba yin pas na dran pa zhes bya ste /",
    "T02TD3078E:173b-4": "de bzhin gshegs pa chos kyi sku'i bdag nyid dran pa nye bar gzhag pa dang /",
    "T02TD3078E:173b-5": "yang dag par sbong ba dang /",
    "T02TD3078E:173b-6": "dbang bo dang ;",
    "T02TD3078E:173b-7": "stobs dang /",
    "T02TD3078E:173b-8": "byang chub kyi yan lag dang /",
    "T02TD3078E:173b-9": "lam gyi yan lag dang /",
    "T02TD3078E:173b-10": "ye shes dang /",
    "T02TD3078E:173b-11": "stobs dang /",
    "T02TD3078E:173b-12": "ma 'dres pa'i dran pa nye bar gzhag pa dang /",
    "T02TD3078E:173b-13": "snying rje chen po zhes bya ba'i yon tan de dag yun ring po nas thabs kyi bye brag gis bsags pa dang /",
    "T02TD3078E:173b-14": "sngon yang dag par ma bsgoms kyang /",
    "T02TD3078E:173b-15": "don gyi skabs dag tu 'dul ba rnams kyis dran par bya ba'i phyir na btsigs pa zhes bya ba'am /",
    "T02TD3078E:173b-16": "dran pa zhes bya ste /",
    "T02TD3078E:173b-17": "de dag gi gzugs brnyan la mchod rten zhes bya'o //",
    "T02TD3078E:173b-18": "chos kyi sku'i gzugs brnyan zhes bya'o //",
    "T02TD3078E:173b-19": "de'i bang rim bzhi dang /",
    "T02TD3078E:173b-20": "bum rten dang /",
    "T02TD3078E:173b-21": "bum pa dang /",
    "T02TD3078E:173b-22": "pu shu dang /",
    "T02TD3078E:173b-23": "srog shing dang /",
    "T02TD3078E:173b-24": "'khor lo brtsegs ma bcu gsum dang /",
    "T02TD3078E:173b-25": "char khebs rnams ni mchod rten gyi dbyibs yin no //",
    "T02TD3078E:173b-26": "de la bang rim dang po na dran pa nye bar gzhag pa bzhi ste /",
    "T02TD3078E:173b-27": "'di ltar lus dran pa nye bar gzhag pa dang /",
    "T02TD3078E:173b-28": "tshor ba dang /",
    "T02TD3078E:173b-29": "sems dang /",
    "T02TD3078E:173b-30": "chos dran pa nye bar gzhag pa'o //",
    "T02TD3078E:174a-0": "@174a * // bang rim gnyis pa ni yang dag par sbong ba bzhi ste /",
    "T02TD3078E:174a-1": "'di ltar sdig pa mi dge ba'i chos skyes pa rnams spang ba'i phyir brtson pa dang /",
    "T02TD3078E:174a-2": "sdig pa mi dge ba'i chos ma skyes pa rnams mi bskyed pa'i phyir brtson pa dang /",
    "T02TD3078E:174a-3": "dge ba'i chos ma skyes pa rnams bskyed pa'i phyir brtson pa dang /",
    "T02TD3078E:174a-4": "dge ba'i chos skyes pa rnams gnas par bya ba'i phyir brtson pa'o //",
    "T02TD3078E:174a-5": "bang rim gsum pa rdzu 'phrul gyi rkang pa bzhi ste /",
    "T02TD3078E:174a-6": "'di ltar 'dun pa'i ting nge 'dzin spong ba'i 'du byed dang ldan pa'i rdzu 'phrul gyi rkang ba dang /",
    "T02TD3078E:174a-7": "sems kyi ting nge 'dzin dang /",
    "T02TD3078E:174a-8": "dpyod pa'i ting nge 'dzin slong ba'i 'du byed dang ldan pa'i rdzu 'phrul gyi rkang pa'o //",
    "T02TD3078E:174a-9": "bang rim bzhi pa dbang po lnga ste /",
    "T02TD3078E:174a-10": "'di ltar dad pa'i dbang po dang /",
    "T02TD3078E:174a-11": "brtson 'grus kyi dbang po dang /",
    "T02TD3078E:174a-12": "dran pa'i dbang po dang /",
    "T02TD3078E:174a-13": "ting nge 'dzin gyi dbang po dang /",
    "T02TD3078E:174a-14": "shes rab kyi dbang po'o //",
    "T02TD3078E:174a-15": "bum rten ni stobs lnga ste /",
    "T02TD3078E:174a-16": "'di ltar dad pa'i stobs dang /",
    "T02TD3078E:174a-17": "brtson 'grus kyi stobs dang /",
    "T02TD3078E:174a-18": "dran pa'i stobs dang /",
    "T02TD3078E:174a-19": "ting nge 'dzin gyi stobs dang /",
    "T02TD3078E:174a-20": "shes rab kyi stobs so //",
    "T02TD3078E:174a-21": "bum pa ni byang chub kyi yan lag bdun te /",
    "T02TD3078E:174a-22": "'di ltar dran pa yang dag byang chub kyi yan lag dang /",
    "T02TD3078E:174a-23": "chos rnam par 'byed pa dang /",
    "T02TD3078E:174a-24": "dga' ba dang /",
    "T02TD3078E:174a-25": "shin tu sbyangs pa dang /",
    "T02TD3078E:174a-26": "ting nge 'dzin dang /",
    "T02TD3078E:174a-27": "btang snyoms yang dag byang chub kyi yan lag go //",
    "T02TD3078E:174a-28": "pu shu ni lam yan lag brgyad pa ste /",
    "T02TD3078E:174a-29": "'di ltar yang dag pa'i lta ba dang /",
    "T02TD3078E:174a-30": "yang dag pa'i rtog pa dang /",
    "T02TD3078E:174a-31": "yang dag pa'i ngag dang /",
    "T02TD3078E:174a-32": "yang dag pa'i mtha' dang /",
    "T02TD3078E:174a-33": "yang dag pa'i 'tsho ba dang /",
    "T02TD3078E:174a-34": "yang dag pa'i rtsol ba dang ;",
    "T02TD3078E:174a-35": "yang dag pa'i dran pa dang /",
    "T02TD3078E:174a-36": "yang dag pa'i ting nge 'dzin to //",
    "T02TD3078E:174a-37": "srog shing ni shes pa bcu ste /",
    "T02TD3078E:174a-38": "'di ltar kun rdzob shes pa dang /",
    "T02TD3078E:174a-39": "pha rol gyi sems shes pa dang /",
    "T02TD3078E:174a-40": "chos shes pa dang /",
    "T02TD3078E:174a-41": "rjes su rtogs par shes pa dang /",
    "T02TD3078E:174a-42": "sdug bsngal shes pa dang /",
    "T02TD3078E:174a-43": "kun 'byung shes pa dang /",
    "T02TD3078E:174a-44": "'gog pa shes pa dang /",
    "T02TD3078E:174a-45": "lam shes pa dang /",
    "T02TD3078E:174a-46": "zad pa shes pa dang /",
    "T02TD3078E:174a-47": "mi skye ba shes pa'o //",
    "T02TD3078E:174a-48": "'khor lo dang po ni gnas dang /",
    "T02TD3078E:174a-49": "gnas ma yin pa mkhyen pa'i stobs so //",
    "T02TD3078E:174a-50": "'khor lo gnyis pa ni las bdag gir mkhyen pa'i stobs gsum pa ni bsam gtan dang /",
    "T02TD3078E:174b-0": "rnam par @174b thar pa dang /",
    "T02TD3078E:174b-1": "ting nge 'dzin dang /",
    "T02TD3078E:174b-2": "snyoms par 'jug pa mkhyen pa'i stobs so //",
    "T02TD3078E:174b-3": "'khor lo bzhi pa ni dbang po mchog dang mchog ma yin pa mkhyen pa'i stobs so //",
    "T02TD3078E:174b-4": "'khor lo lnga pa ni mos pa sna tshogs mkhyen pa'i stobs so //",
    "T02TD3078E:174b-5": "'khor lo drug pa ni khams sna tshogs mkhyen pa'i stobs so //",
    "T02TD3078E:174b-6": "'khor lo bdun pa ni thams cad du 'gro ba'i lam mkhyen pa'i stobs so //",
    "T02TD3078E:174b-7": "'khor lo brgyad pa ni sngon gyi gnas rjes su dran pa'i stobs so //",
    "T02TD3078E:174b-8": "'khor lo dgu pa ni 'chi 'pho ba dang skye ba mkhyen pa'i stobs so //",
    "T02TD3078E:174b-9": "'khor lo bcu pa ni zag pa zad pa mkhyen pa'i stobs so //",
    "T02TD3078E:174b-10": "'khor lo bcu gcig pa ni ma 'dres pa'i dran pa nye bar gzhag pa dang po ste /",
    "T02TD3078E:174b-11": "gang gis de bzhin gshegs pa'i 'khor rnams la chos ston pa na /",
    "T02TD3078E:174b-12": "slob ma thams cad mthun par gus par nyan pa la dga' ba'i sems mi 'byung ba'o //",
    "T02TD3078E:174b-13": "'khor lo bcu gnyis pa ni /",
    "T02TD3078E:174b-14": "ma 'dres pa'i dran pa nye bar gzhag pa gnyis pa ste /",
    "T02TD3078E:174b-15": "gang gis de bzhin gshegs pa'i 'khor rnams la chos ston pa na /",
    "T02TD3078E:174b-16": "slob ma thams cad mthun par gus par mi nyan pa la khong khro ba mi 'byung ba'o //",
    "T02TD3078E:174b-17": "'khor lo bcu gsum pa ni ma 'dres pa'i dran pa nye bar gzhag pa gsum pa ste /",
    "T02TD3078E:174b-18": "gang gis de bzhin gshegs pa 'khor rnams la chos ston pa la slob ma la gus par mnyan la /",
    "T02TD3078E:174b-19": "la la gus par mi nyan pa rnams la dga' ba dang /",
    "T02TD3078E:174b-20": "khong khro ba gnyis mi 'byung ba'o //",
    "T02TD3078E:174b-21": "char khebs ni snying rje chen po ste /",
    "T02TD3078E:174b-22": "gang gis de bzhin gshegs pa'i 'dul ba'i rgyud smin pa dang /",
    "T02TD3078E:174b-23": "ma smin pa dang /",
    "T02TD3078E:174b-24": "da ltar smin pa rnams kyi don dpyod cing /",
    "T02TD3078E:174b-25": "'jig rten la phan pa'i phyir /",
    "T02TD3078E:174b-26": "de bzhin gshegs pa chos kyi sku ma lus pa dus kyi khyad par dag tu yang dag 'dzin 'di ni mchod rten gyi rang bzhin no //",
    "T02TD3078E:174b-27": "de las gzhan pa'i rdo rings dang /",
    "T02TD3078E:174b-28": "them skas dang /",
    "T02TD3078E:174b-29": "chu srin gyi rgyal mtshan dang /",
    "T02TD3078E:174b-30": "me tog gi phreng ba dang /",
    "T02TD3078E:174b-31": "'jig rten skyong ba dang /",
    "T02TD3078E:174b-32": "dril bu dang /",
    "T02TD3078E:174b-33": "gdugs dang /",
    "T02TD3078E:174b-34": "zla ba dang /",
    "T02TD3078E:174b-35": "dar gyi cod pan dang /",
    "T02TD3078E:175a-0": "ba dan la sogs pa de bzhin gshegs pa'i chos kyi sku'i rkyen du 'bab pa'i mchod pa'i yo byad dag @175a * //",
    "T02TD3078E:175a-1": "kyang yod de /",
    "T02TD3078E:175a-2": "de la rdo rings rnams ni mi 'jigs pa bzhi bstan te /",
    "T02TD3078E:175a-3": "'di ltar zag pa zad pa dang /",
    "T02TD3078E:175a-4": "yang dag par rdzogs pa'i sangs rgyas dang /",
    "T02TD3078E:175a-5": "bar du gcod pa'i chos rnams phyin ci log par bstan pa dang /",
    "T02TD3078E:175a-6": "nges par 'byung ba'i lam phyin ci ma log par bstan pa'o ;",
    "T02TD3078E:175a-7": "/ them skas kyis ni bsrung ba med pa bzhi bstan te /",
    "T02TD3078E:175a-8": "'di ltar sku'i phrin las yongs su dag pa dang /",
    "T02TD3078E:175a-9": "gsung gi phrin las yongs su dag pa dang /",
    "T02TD3078E:175a-10": "thugs kyi phrin las yongs su dag ba dang /",
    "T02TD3078E:175a-11": "'tsho ba yongs su dag pa'o //",
    "T02TD3078E:175a-12": "chu srin rgyal mtshan rnams kyis ni /",
    "T02TD3078E:175a-13": "bdud kyi rgyal mtshan bsnyal bar bstan te /",
    "T02TD3078E:175a-14": "'di ltar lha'i bdud bsnyal ba dang /",
    "T02TD3078E:175a-15": "nyon mongs pa'i bdud bsnyal ba dang /",
    "T02TD3078E:175a-16": "phung po'i bdud bsnyal ba'o //",
    "T02TD3078E:175a-17": "'chi bdag gi bdud bsnyal ba'o //",
    "T02TD3078E:175a-18": "me tog gi phreng bas ni bla na med pa'i tshul khrims kyi phung po bstan to //",
    "T02TD3078E:175a-19": "'jig rten skyong ba rnams kyis ni 'phags pa'i bden pa bzhi bshad pas /",
    "T02TD3078E:175a-20": "'jig rten bzhi la phan 'dogs par bstan to //",
    "T02TD3078E:175a-21": "'di ltar so so'i skye bo la phan 'dogs pa dang /",
    "T02TD3078E:175a-22": "rgyun du zhugs pa la phan 'dogs pa dang /",
    "T02TD3078E:175a-23": "lan cig phyir 'ong ba la phan 'dogs pa dang /",
    "T02TD3078E:175a-24": "phyir mi 'ong ba la phan 'dogs pa'o //",
    "T02TD3078E:175a-25": "dril bu rnams ni tshangs pa'i dbyangs bstan te /",
    "T02TD3078E:175a-26": "gang gis de bzhin gshegs pas tshegs chung dus stong gsum gyi stong chen por tshangs pa'i 'jig rten gyi khams su chos bstan pa'i sgra skad kyis kun du 'gengs pa'o //",
    "T02TD3078E:175a-27": "gdugs kyis ni 'gro ba thams cad kyi spyi bor gyur par bstan te /",
    "T02TD3078E:175a-28": "de bzhin gshegs pa sems can rkang pa med pa dang /",
    "T02TD3078E:175a-29": "rkang pa gnyis pa dang /",
    "T02TD3078E:175a-30": "rkang mangs dang /",
    "T02TD3078E:175a-31": "gzugs can dang /",
    "T02TD3078E:175a-32": "gzugs med pa rnams kyi mchog ces bya bar gyur pa'o //",
    "T02TD3078E:175a-33": "/ zla bas bla na med pa'i ye shes kyi snang ba bstan te /",
    "T02TD3078E:175a-34": "gang gis de bzhin gshegs pa mun pa'i 'jig rten du bla na med pa'i shes rab kyi mig skyed par mdzad pa'o //",
    "T02TD3078E:175a-35": "dar gyi cod pan gyis ni bla na med pa yang dag par rdzogs pa'i byang chub kyi cod pan thogs pa bstan te /",
    "T02TD3078E:175a-36": "gang gis de bzhin gshegs pa thams cad du thogs pa med pa'i ye shes kun du 'jug pa'o //",
    "T02TD3078E:175b-0": "ba dan rnams kyis ni bla na med @175b pa'i chos kyi grags pa'i ba dan bstan te /",
    "T02TD3078E:175b-1": "gang gis de bzhin gshegs pa chos kyi 'khor lo bskor ba'i grags pas 'jig rten gyi dkyil 'khor non par gyur pa'o //",
    "T02TD3078E:175b-2": "mchod rten gyi cha dbye ba 'dul ba las byung ba'i mdo rdzogs so//"
}