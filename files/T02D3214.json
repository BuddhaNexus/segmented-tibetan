{
    "T02D3214:218a-0": "@218a # // rgya gar skad du /",
    "T02D3214:218a-1": "ku ru kull'a s'a dha nam /",
    "T02D3214:218a-2": "bod skad du /",
    "T02D3214:218a-3": "ku ru kulle'i sgrub thabs /",
    "T02D3214:218a-4": "ku ru kulle la phyag 'tshal lo //",
    "T02D3214:218a-5": "sngar bzhin du stong pa nyid pa nyid kyi mthar thug par rnam par bsgoms la /",
    "T02D3214:218a-6": "yi ge ra yongs su gyur pa las nyi ma",
    "T02D3214:218a-7": "la yi ge hr'i: las spro ba dang bsdu ba'i",
    "T02D3214:218a-8": "tshogs rnams kyang bsgom zhing /",
    "T02D3214:218a-9": "skad cig gis de yongs su gyur pa las bcom ldan 'das ma ku ru kulle ste /",
    "T02D3214:218a-10": "phyag brgyad ma /",
    "T02D3214:218a-11": "sku mdog dmar mo padma dmar po 'dab ma brgyad",
    "T02D3214:218a-12": "pa dang nyi ma la rdo rje skyil krung gis",
    "T02D3214:218b-0": "@218b bzhugs shing / gzhal yas khang gi nang na gnas pa /",
    "T02D3214:218b-1": "phyag dang po gnyis kyis khams gsum rnam par rgyal ba'i phyag rgya mdzad pa /",
    "T02D3214:218b-2": "g-yas pa'i phyag lhag ma rnams kyis ni lcags kyu dang /",
    "T02D3214:218b-3": "rna ba'i drung du bkang ba'i mda' dang /",
    "T02D3214:218b-4": "mchog sbyin pa'i phyag rgya mdzad pa /",
    "T02D3214:218b-5": "g-yon pa'i phyag lhag ma rnams kyis ni zhags pa dang gzhu dang autpala bsnams pa'o //",
    "T02D3214:218b-6": "rgyan thams cad dang ldan pa bsgom par bya ba'o //",
    "T02D3214:218b-7": "shar gyi 'dab ma la rab tu dang ba'i sgrol ma'o //",
    "T02D3214:218b-8": "lho'i 'dab ma la grub pa'i sgrol ma'o //",
    "T02D3214:218b-9": "nub kyi 'dab ma la rgyal ba'i sgrol ma'o//",
    "T02D3214:218b-10": "byang gi 'dab ma la rna ba'i sgrol ma'o //",
    "T02D3214:218b-11": "dbang ldan gyi 'dab ma la tsundra'o //",
    "T02D3214:218b-12": "me'i 'dab ma la gzhan gyis mi thub pa'o //",
    "T02D3214:218b-13": "bden bral gyi 'dab ma la mar me rab tu gsal bar snang ba'o //",
    "T02D3214:218b-14": "rlung gi 'dab ma la sgrol ma dkar mo bsgom par bya ba'o //",
    "T02D3214:218b-15": "de dag thams cad kyang kha dog dmar mo de bzhin gshegs pa lnga dbu rgyan du gyur pa /",
    "T02D3214:218b-16": "rdo rje skyil mo krung gis bzhugs pa /",
    "T02D3214:218b-17": "g-yas pa'i phyag dag gis mchog sbyin pa'i phyag rgya dang /",
    "T02D3214:218b-18": "rna ba'i bar du bkang ba'i mda' bsnams pa /",
    "T02D3214:218b-19": "g-yon pa'i phyag gis autpala dang gzhu bsnams pa /",
    "T02D3214:218b-20": "shar gyi sgor ni rdo rje 'jigs byed ma ste",
    "T02D3214:218b-21": "gsus pa 'jol ba zhal rnam par bsgyur ba mdog",
    "T02D3214:218b-22": "dmar ba mi bskyod pa dbu rgyan la bzhugs pa",
    "T02D3214:218b-23": "/ g-yas pa'i phyag gnyis kyis sdigs mdzub dang lcags kyu bsnams pa /",
    "T02D3214:218b-24": "g-yon pa'i phyag gnyis kyis rdo rje'i dril bu dang zhags pa bsnams pa'o //",
    "T02D3214:218b-25": "lho sgor ni gzhan gyis mi thub ma ste kha",
    "T02D3214:218b-26": "dog ser mo dbu rgyan la rin chen 'byung ldan",
    "T02D3214:218b-27": "bzhugs pa / phyag g-yas pa gnyis kyis ni dbyug pa dang lcags kyu bsnams pa /",
    "T02D3214:218b-28": "g-yon pa'i phyag gnyis kyis ni dril bu dang zhags pa bsnams pa'o //",
    "T02D3214:218b-29": "nub sgor ni ral gcig ma ste kha dog nag mo skra ni gyen la gsus pa 'phyang ba /",
    "T02D3214:218b-30": "tshems kyis ma mchu kun nas bsdams pa /",
    "T02D3214:218b-31": "dbu rgyan la snang ba mtha' yas bzhugs pa /",
    "T02D3214:218b-32": "g-yas kyi phyag gnyis na rdo rje dang lcags kyu bsnams pa /",
    "T02D3214:219a-0": "g-yon gyi phyag gnyis na dril bu dang @219a * //",
    "T02D3214:219a-1": "zhags pa bsnams pa'o //",
    "T02D3214:219a-2": "byang gi sgor ni rdo rje dri za ma ste",
    "T02D3214:219a-3": "ser ljang ma don yod grub pa dbu rgyan la",
    "T02D3214:219a-4": "bzhugs pa / zhal rnam par bsgyur pa /",
    "T02D3214:219a-5": "gsus pa 'jol ba /",
    "T02D3214:219a-6": "phyag g-yas pa gnyis kyis ni kha tv'am ga dang lcags kyu bsnams pa /",
    "T02D3214:219a-7": "g-yon pa'i phyag gnyis kyis ni dril bu dang zhags pa bsnams pa bsam par bya ste /",
    "T02D3214:219a-8": "bzhi po de dag rnams ni g-yon bskum pa'i zhabs kyis bzhugs pa'o //",
    "T02D3214:219a-9": "de la khams gsum rnam par rgyal ba'i phyag rgya ni 'di yin te /",
    "T02D3214:219a-10": "lag pa gnyis kyi rgyab gnyis sprad la srin lag",
    "T02D3214:219a-11": "gnyis mdud pa byas shing mthe'u chung gnyis dang gung",
    "T02D3214:219a-12": "mo gnyis kyis kun nas dkris te /",
    "T02D3214:219a-13": "mdzub mo gnyis lcags kyu'i rnam pa ltar byas pa",
    "T02D3214:219a-14": "'gying ba dang ldan pas dpral ba'i phyogs su gzung",
    "T02D3214:219a-15": "bar bya ba'o // bsgoms pas dub na sngags bzlas par bya ste /",
    "T02D3214:219a-16": "aom ku ru kulle hr'i: sv'a h'a /",
    "T02D3214:219a-17": "khri bzlas pas skye bo thams cad dbang du 'gyur ro //",
    "T02D3214:219a-18": "khri phrag gis ni bka' blon pa'o //",
    "T02D3214:219a-19": "autpala dang mar dang sbrang rtsis byugs pa'i shing aa",
    "T02D3214:219a-20": "shvadtha dang yam shing rnams kyis sbyin sreg byas na",
    "T02D3214:219a-21": "'dod pa'i go 'phang thob par 'gyur ro //",
    "T02D3214:219a-22": "dpal 'bras kyi shing gi me legs par sbar la",
    "T02D3214:219a-23": "mar dang sbrang rtsis byugs pa'i dpal 'bras 'jug sbyin",
    "T02D3214:219a-24": "sreg byas pas ni rgyal po'i blon po dbang du",
    "T02D3214:219a-25": "'gyur ro // autpala stong sbyin sreg byas shing lha",
    "T02D3214:219a-26": "mo'i mdun du mar gyi mar me stong phul bas",
    "T02D3214:219a-27": "ni rgyal po thams cad dbang du 'gyur ro //",
    "T02D3214:219a-28": "ku ru kulle'i sgrub thabs rdzogs so /",
    "T02D3214:219a-30": "// /'di ni aindra bh'u ti ba'i zhal snga nas mdzad pa yin no //"
}