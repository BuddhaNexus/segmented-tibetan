{
    "NK006(cha)004:0": "brgyud pa'i gsol 'debs ni /",
    "NK006(cha)004:1": "chos sku 'dus pa kun tu bzang po dang //",
    "NK006(cha)004:2": "longs sku 'dus pa 'jam dpal rigs lnga dang //",
    "NK006(cha)004:3": "sprul sku 'dus pa sh+aakya thub pa sogs //",
    "NK006(cha)004:4": "sku gsum bla ma rnams la gsol ba 'debs //",
    "NK006(cha)004:5": "rdo rje mkha' 'gro rin chen mkha' 'gro dang //",
    "NK006(cha)004:6": "pad+ma mkha' 'gro las kyi mkha' 'gro dang //",
    "NK006(cha)004:7": "de bzhin mkha' 'gro o rgyan mkha' 'gro sogs //",
    "NK006(cha)004:8": "ma lus mkha' 'gro'i tshogs la 'jam dpal dbyangs dang rdo rje 'chang chen po //",
    "NK006(cha)004:9": "'jam dpal bshes gnyen sh+r+ai sing+ha dang //",
    "NK006(cha)004:10": "rang byung chen po pad+ma 'byung gnas zhabs //",
    "NK006(cha)004:11": "rig 'dzin brgyud pa rnams la khri srong lde'u btsan 'jam mgon sprul pa'i sku //",
    "NK006(cha)004:12": "shel bza' sgron gcig mtshan ldan gsang ba'i yum //",
    "NK006(cha)004:13": "gter ston chen po sar ban phyogs med sogs //",
    "NK006(cha)004:14": "sprul pa'i sku mchog rnams la lung zin gsar ban nyi ma'i snying po dang //",
    "NK006(cha)004:15": "sngags 'chang dab nga dar 'gar ston rin chen 'bum //",
    "NK006(cha)004:16": "ri pa sangs rgyas byams pa dpal la sogs //",
    "NK006(cha)004:17": "brgyud 'dzin bla ma rnams la rgyal ban bla ma rga ston dpal ba dang //",
    "NK006(cha)004:18": "rig 'dzin chen po rgod kyi ldem 'phru can //",
    "NK006(cha)004:19": "rdo rje mgon po ngag dbang grags pa sogs //",
    "NK006(cha)004:20": "bka' babs bla ma rnams la sangs rgyas dpal bzang thugs sras nam mkha'i mtshan //",
    "NK006(cha)004:21": "dpal ldan blo gros 'dren mchog chos kyi rje //",
    "NK006(cha)004:22": "yongs 'dzin dam pas rjes bzung dbang po'i sde //",
    "NK006(cha)004:23": "rig 'dzin bla ma rnams la rgyal dbang pad+ma'i gdung 'tshob ngag gi dbang //",
    "NK006(cha)004:24": "klong chen rab 'byams gsum pa sha gzugs pa //",
    "NK006(cha)004:25": "zab don gter mdzod karma gsang sngags rje //",
    "NK006(cha)004:26": "mkhas grub bla ma rnams la gnub chen yongs srid phrin las lhun grub zhabs //",
    "NK006(cha)004:27": "rigs brgya'i khyab bdag chos dbyings rang grol rje //",
    "NK006(cha)004:28": "'jam mgon dgyes pa'i za hor bzhad pa rtsal //",
    "NK006(cha)004:29": "mtshungs med bla ma rnams la pad+ma phrin las rig 'dzin dbang gi rgyal //",
    "NK006(cha)004:30": "pad+ma theg mchog skal ldan dri med zhabs //",
    "NK006(cha)004:31": "bstan 'dzin dpal 'bar sangs rgyas kun dga' che //",
    "NK006(cha)004:32": "'dren mchog bla ma rnams la 'gyur med bstan 'phel pad+ma gar gyi dbang //",
    "NK006(cha)004:33": "'jam dpal dbyangs dngos mkhyen brtse'i dbang po'i zhabs //",
    "NK006(cha)004:34": "lam 'di'i bka' drin dngos su 'dom mkhas pa'i //",
    "NK006(cha)004:35": "rtsa brgyud bla ma rnams la gsol ba 'debs //",
    "NK006(cha)004:36": "zhes brgyud 'debs dang /",
    "NK006(cha)004:37": "gzhan yang 'jam dpal zhi khro'i smin grol gyi //",
    "NK006(cha)004:38": "bka' gter brgyud 'dzin rgya bod mkhas grub dang //",
    "NK006(cha)004:39": "phyogs dus rtsa gsum rgyal ba'i dkyil 'khor lha //",
    "NK006(cha)004:40": "ma lus kun la gus pas gsol ba 'debs //",
    "NK006(cha)004:41": "sangs rgyas kun 'dus bla ma thod phreng rtsal //",
    "NK006(cha)004:42": "yi dam 'jam dpal rdo rje dbyer med la //",
    "NK006(cha)004:43": "mos gus gdung shugs drag pos gsol ba 'debs //",
    "NK006(cha)004:44": "rig rtsal ye shes dbang chen bskur du gsol //",
    "NK006(cha)004:45": "h'u h'u /",
    "NK006(cha)004:46": "brgyud pa'i bla ma byin rlabs can //",
    "NK006(cha)004:47": "grub pa'i rig 'dzin chen po rnams //",
    "NK006(cha)004:48": "sngon gyi thugs dam ji bzhin du //",
    "NK006(cha)004:49": "byin gyis rlobs phyir gshegs su gsol //",
    "NK006(cha)004:50": "h'u h'u /",
    "NK006(cha)004:51": "yi dam zhi khro dngos grub bdag /",
    "NK006(cha)004:52": "phyogs bcu'i zhing na gang bzhugs kun //",
    "NK006(cha)004:53": "sngon gyi thugs dam ji bzhin du //",
    "NK006(cha)004:54": "byin gyis rlobs h'u h'u /",
    "NK006(cha)004:55": "mkha' 'gro dam can mthu rtsal can //",
    "NK006(cha)004:56": "ye shes spyan dang ldan pa rnams //",
    "NK006(cha)004:57": "sngon gyi byin gyi h'u h'u /",
    "NK006(cha)004:58": "rig 'dzin bla ma sprin ltar gtibs //",
    "NK006(cha)004:59": "yi dam lha tshogs shigs se shig /",
    "NK006(cha)004:60": "mkha' 'gro dam can thibs se thib //",
    "NK006(cha)004:61": "byin rlabs na bun ya la la //",
    "NK006(cha)004:62": "dngos grub char 'bebs si li li //",
    "NK006(cha)004:63": "nyams dang rtogs pa 'u ru ru //",
    "NK006(cha)004:64": "snang ba shes pa ban ma bun //",
    "NK006(cha)004:65": "rig pa ye shes sha ra ra //",
    "NK006(cha)004:66": "gnas lugs rtogs pa wa la la //",
    "NK006(cha)004:67": "ka dag chen por byin gyis rlobs //",
    "NK006(cha)004:68": "byang chub chen por dbang mchog bskur //",
    "NK006(cha)004:69": "dbyer med chen por rtogs pa spor //",
    "NK006(cha)004:70": "rdo rje 'bebs pa 'bebs pa che //",
    "NK006(cha)004:71": "dus gsum dus med rtogs pa 'o //",
    "NK006(cha)004:72": "sems can kun gyi snying la gnas //",
    "NK006(cha)004:73": "ye shes mig gcig dri ma med //",
    "NK006(cha)004:74": "nam mkha' las byung rang byung ba //",
    "NK006(cha)004:75": "shes rab ye shes me bo che //",
    "NK006(cha)004:76": "'od chen rnam par snang bar byed //",
    "NK006(cha)004:77": "ye shes snang ba lam me ba //",
    "NK006(cha)004:78": "skad cig gcig gis byed brag phyed //",
    "NK006(cha)004:79": "skad cig gcig gi rdzogs sangs rgyas //",
    "NK006(cha)004:80": "rig rtsal ye shes rdo rje dbang //",
    "NK006(cha)004:81": "dus 'di nyid du thob par mdzod //",
    "NK006(cha)004:82": "sngags ring thung dal bus bzla zhing ting 'dzin gyis gzir rol mo 'khrol bar bya'o //",
    "NK006(cha)004:85": "// // +aahmh'u /",
    "NK006(cha)004:86": "h'u /",
    "NK006(cha)004:87": "phyogs dus rgyal ba kun gyi ye shes sku //",
    "NK006(cha)004:88": "dpal ldan rdzogs pa'i sangs rgyas pad+ma skyes //",
    "NK006(cha)004:89": "ma h+aa gu ru blo ldan mchog sred rtsal //",
    "NK006(cha)004:90": "'jam dpal rdo rje rnon po'i dkyil 'khor lha //",
    "NK006(cha)004:91": "ma lus mchog gsum rtsa gsum kun 'dus pa //",
    "NK006(cha)004:92": "til gyi gang bu bye ba bzhin bzhugs pa'i //",
    "NK006(cha)004:93": "skyabs gnas kun 'dus bslu med bdag nyid la //",
    "NK006(cha)004:94": "bdag gzhan sgo gsum dge tshogs longs spyod bcas //",
    "NK006(cha)004:95": "ma lus gcig tu blo yis yong bsdom nas //",
    "NK006(cha)004:96": "bla med gsang ba mchog gi mchod pa ni //",
    "NK006(cha)004:97": "kun tu bzang po'i rnam rol bde ba che //",
    "NK006(cha)004:98": "chos dbyings kun khyab ye shes bdud rtsi'i sprin //",
    "NK006(cha)004:99": "phyi nang gsang ba bla med tshogs mchod nyid //",
    "NK006(cha)004:100": "mi zad rgyan gyi 'khor lo chen po 'di //",
    "NK006(cha)004:101": "gus pas 'bul lo thugs rjes bzhes nas kyang //",
    "NK006(cha)004:102": "rdo rje'i thugs dam dgongs pas bzung du gsol //",
    "NK006(cha)004:103": "byang chub bar du 'bral med rjes 'dzin cing //",
    "NK006(cha)004:104": "phyi nang gsang ba'i bar chad dbyings su sol //",
    "NK006(cha)004:105": "ji ltar bsam pa yid bzhin grub pa dang //",
    "NK006(cha)004:106": "mchog dang thun mong dngos grub char ltar phob //",
    "NK006(cha)004:107": "mkha' khyab 'gro ba kun kyi phan bde'i gter //",
    "NK006(cha)004:108": "'jam dpal sgru 'phrul d+r+wa ba'i ye shes skur //",
    "NK006(cha)004:109": "'du 'bral med par mngon par byang chub nas //",
    "NK006(cha)004:110": "don gnyis lhun gyis grub par mdzad du gsol //"
}