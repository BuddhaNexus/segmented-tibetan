{
    "T04TD3830E:99b-0": "@99b # // rgya gar skad du /",
    "T04TD3830E:99b-1": "bee da lyam n'a ma pra ka ra na /",
    "T04TD3830E:99b-2": "bod skad du /",
    "T04TD3830E:99b-3": "zhib mo rnam par 'thag pa zhes bya ba'i rab tu byed pa /",
    "T04TD3830E:99b-4": "'jam dpal gzhon nur gyur pa la phyag 'tshal lo //",
    "T04TD3830E:99b-5": "rtog ge shes pa'i nga rgyal gyis //",
    "T04TD3830E:99b-6": "gang zhig rtsod par mngon 'dod pa //",
    "T04TD3830E:99b-7": "de yi nga rgyal spang ba'i phyir //",
    "T04TD3830E:99b-8": "zhib mo rnam 'thag bshad par bya //",
    "T04TD3830E:99b-9": "gzhan dag 'dir rgol ba thams cad kyis tshad ma dang /",
    "T04TD3830E:99b-10": "gzhal bya dang /",
    "T04TD3830E:99b-11": "the tshom dang /",
    "T04TD3830E:99b-12": "dgos pa dang /",
    "T04TD3830E:99b-13": "dpe dang /",
    "T04TD3830E:99b-14": "grub pa'i mtha' dang /",
    "T04TD3830E:99b-15": "yan lag dang /",
    "T04TD3830E:99b-16": "rtog ge dang /",
    "T04TD3830E:99b-17": "gtan la dbab pa dang /",
    "T04TD3830E:99b-18": "rtsod pa dang /",
    "T04TD3830E:99b-19": "brjod pa dang /",
    "T04TD3830E:99b-20": "sun ci phyin du brgal ba dang /",
    "T04TD3830E:99b-21": "gtan tshigs ltar snang ba dang /",
    "T04TD3830E:99b-22": "tshig dor ba dang /",
    "T04TD3830E:99b-23": "ltag chod dang /",
    "T04TD3830E:99b-24": "tshar gcad pa'i gnas rnams gdon mi za bar khas blangs nas gtan du byed kyi stong pa nyid du smra ba rnam [*rnams?] kyis ni zhen pa med pa'i phyir tshad ma la sogs pa'i don khas len par mi byed do zhes zer ro //",
    "T04TD3830E:99b-25": "'di la brjod par bya ste /",
    "T04TD3830E:99b-26": "tshad ma dang gzhal bya dag gnyi ga 'dres so //",
    "T04TD3830E:99b-27": "'dir tshad ma dang gzhal bya gnyi ga 'dres par mthong ste /",
    "T04TD3830E:99b-28": "gang gi phyir gzhal bya yod na tshad ma nyid du 'gyur zhing /",
    "T04TD3830E:99b-29": "tshad ma yod na yang gzhal bya ni gzhal bya nyid du 'gyur ro ;",
    "T04TD3830E:99b-30": "/ zhes gzhal bya las tshad ma grub pa dang /",
    "T04TD3830E:99b-31": "tshad ma las kyang gzhal bya grub par byas nas /",
    "T04TD3830E:99b-32": "tshad ma ni gzhal bya'i gzhal byar 'gyur la /",
    "T04TD3830E:99b-33": "gzhal bya yang tshad ma'i tshad mar 'gyur bas phan tshun ltos nas bdag nyid thob par 'gyur pa de'i phyir tshad ma yang gnyi gar 'gyur la ;",
    "T04TD3830E:99b-34": "gzhal bya yang gnyi gar 'gyur bas na gnyis ka 'dres pa'o //",
    "T04TD3830E:99b-35": "de'i phyir rang las grub pa ma yin no //",
    "T04TD3830E:99b-36": "gal te tshad ma dang gzhal bya dag rang gi ngo bos grub par 'gyur na ni /",
    "T04TD3830E:99b-37": "tshad ma dang gzhal bya dag tu 'gyur na /",
    "T04TD3830E:99b-38": "gang gi phyir ltos nas grub pa ni /",
    "T04TD3830E:99b-39": "phan tshun skyed par byed pa zhes bya ba'i don yin pa /",
    "T04TD3830E:99b-40": "de'i phyir rang las grub pa ma yin no //",
    "T04TD3830E:99b-41": "gzhan yang /",
    "T04TD3830E:99b-42": "yod pa dang med pa dang gnyi ga'i dngos po dag ni ltos pa can ma yin no //",
    "T04TD3830E:99b-43": "gal te yang ltos pa can du 'grub par 'gyur na yod pa'am /",
    "T04TD3830E:100a-0": "med pa gnyi ga gang zhig yin grang @100a * //",
    "T04TD3830E:100a-1": "na ;",
    "T04TD3830E:100a-2": "de la re zhig yod pa nyid kyi phyir yod pa ni ltos pa ma yin te /",
    "T04TD3830E:100a-3": "yod pa'i bum pa ni gzhan 'jim pa la sogs pa la ltos pa ma yin no //",
    "T04TD3830E:100a-4": "med pa nyid kyi phyir med pa yang ltos pa ma yin te /",
    "T04TD3830E:100a-5": "ri bong gi rva la sogs pa yang ltos par thal ba'i phyir ro ;",
    "T04TD3830E:100a-6": "/ nyes pa gnyi ga yod pa'i phyir gnyi ga yang ltos pa ma yin no //",
    "T04TD3830E:100a-7": "smras pa /",
    "T04TD3830E:100a-8": "ji ltar srang la sogs pa med na gzhal bya gzung ba med pa de bzhin du tshad ma med na yang gzhal bya gzung ba med do zhes smra na brjod par bya ste /",
    "T04TD3830E:100a-9": "ma yin te thug pa med par thal bar 'gyur ba'i phyir ro //",
    "T04TD3830E:100a-10": "gal te tshad ma med pas gzhal bya grub pa ma yin par 'dod na gang gis na tshad ma rnams med par tshad ma rnams grub par 'dod pa yin te /",
    "T04TD3830E:100a-11": "khyad par gyi gtan tshigs sam mi 'dra ba nyid brjod dgos so //",
    "T04TD3830E:100a-12": "gal te yang don thams cad tshad mas grub pa yin no zhe na ;",
    "T04TD3830E:100a-13": "tshad ma rnams de las gzhan pa'i tshad mas grub bo zhes bya bar thal bar 'gyur te /",
    "T04TD3830E:100a-14": "tshad ma rnams ni don thams cad kyi nang du gtogs pa'i phyir ro //",
    "T04TD3830E:100a-15": "gal te tshad ma rnams ni tshad ma rnams kyis 'grub pa ma yin na ni don thams cad tshad mas bsgrub par bya ba yin no zhes bya ba'i dam bca' nyams pa yin no //",
    "T04TD3830E:100a-16": "smras pa /",
    "T04TD3830E:100a-17": "tshad ma rnams la ni tshad ma med de /",
    "T04TD3830E:100a-18": "'dir mar me bzhin tshad ma ni rang dang gzhan sgrub par byed pa yin no //",
    "T04TD3830E:100a-19": "ji ltar mar me ni rang dang gzhan rab tu gsal bar byed pa mthong ba de bzhin du tshad ma rnams kyang rang dang gzhan sgrub par byed pa yin no //",
    "T04TD3830E:100a-20": "de lta bas na thag pa med pa mar me la sogs pa'i skyon srid pa ma yin no //",
    "T04TD3830E:100a-21": "brjod par bya ste /",
    "T04TD3830E:100a-22": "mar me ni mun pa dang phrad pa'am ma phrad kyang rung ste gsal bar byed pa ma yin no //",
    "T04TD3830E:100a-23": "mar me ni mun pa dang phrad nas gsal bar byed dam /",
    "T04TD3830E:100a-24": "ma phrad par yang gsal bar byed grang na /",
    "T04TD3830E:100a-25": "re zhig mar me ni mun pa dang phrad nas gsal bar byed bar mi 'gyur te phrad pa med pa'i phyir ro //",
    "T04TD3830E:100a-26": "gang gi phyir mar me dang mun pa ni phrad pa yod pa ma yin te /",
    "T04TD3830E:100a-27": "'gal ba'i phyir ro //",
    "T04TD3830E:100b-0": "gang na mar me yod pa don mun pa med na ji @100b ltar mar me 'di mun pa sel bar byed pa'am gsal bar byed par 'gyur /",
    "T04TD3830E:100b-1": "ma phrad pa yin na yang ma phrad pa'i ral gri ni gcod par mi byed pa bzhin no //",
    "T04TD3830E:100b-2": "gza'i gnod pa bzhin du 'di yang 'gyur ro zhe na ma yin te dpe dang 'gal ba'i phyir ro //",
    "T04TD3830E:100b-3": "'di lta sbyin la sogs pa la gzas byas pa'i skyon phrad nas gnod pa byed pa'am /",
    "T04TD3830E:100b-4": "rang gi lus la sogs pa rnams 'dzin par byed pa de ltar ni mar mes byas pa'i gnod pa sun pa la yod pa ma yin pa ji ltar gzas byas pa'i skyon dang mtshungs pa yin /",
    "T04TD3830E:100b-5": "gza' la sogs pa lus dang ldan pas skyes bu la sogs pa rnams la byed par 'gyur ba me dang /",
    "T04TD3830E:100b-6": "thag pa dang /",
    "T04TD3830E:100b-7": "chu dang /",
    "T04TD3830E:100b-8": "nad dang /",
    "T04TD3830E:100b-9": "sbrul dang rims la sogs pa lus can rnams kho nas gnod par byed pa de lta bu ni mar me la cung zad kyang yod pa ma yin te /",
    "T04TD3830E:100b-10": "de nas chos mthun pa nyid ma yin no //",
    "T04TD3830E:100b-11": "gzhan yang thag ring po na yod pa'i me ni mun pa'i lus dang dbang po la sogs pa la gnod par byed pa ma yin te de dag med pa'i phyir ro //",
    "T04TD3830E:100b-12": "de lta bas na gza'i dpe ni ma phrad par sgrub par byed pa la sogs pa ma yin no //",
    "T04TD3830E:100b-13": "gal te yang mar me ni ma phrad par gsal bar byed par 'gyur na ni 'di na gnas pa kho nas ri thams cad kyi phug gi nang du gtogs pa'i mun pa sel bar byed pa'am gsal bar byed par 'gyur ba zhig ne de ltar ni 'jig rten na ma mthong ba 'am 'dod pa yang ma yin no //",
    "T04TD3830E:100b-14": "bstan bcos las 'jig rten pa'i spyod pa po de yang seng ge la sogs pa dang mtshungs par mngon par 'dod pa yin no //",
    "T04TD3830E:100b-15": "de la 'jig rten pa ni byis pa la sogs pa nas ba lang rdzi'i bar du'o //",
    "T04TD3830E:100b-16": "spyod pa po ni khyab 'jug dang dbang phyug dang changs pa dang ser skya dang 'ug pa dang rgyas pa dang gnas 'jog dang bya ghra dang 'byor ldan dang /",
    "T04TD3830E:100b-17": "ga ga ra dang /",
    "T04TD3830E:100b-18": "ma tha ra la sogs pa ste /",
    "T04TD3830E:100b-19": "de dag don gang la blo mthun pa de ni dpe rab tu grub pa yin no //",
    "T04TD3830E:100b-20": "de la khyab 'jug la sogs pa ni 'od med pa tsam la mun par 'dod de /",
    "T04TD3830E:100b-21": "ji lta zhe na /",
    "T04TD3830E:100b-22": "'od med pa ni mun pa'o zhes brjod pa'i phyir ro //",
    "T04TD3830E:100b-23": "'di na mun pa yin te /",
    "T04TD3830E:100b-24": "snang ba med pa zhes bya ba'i don to //",
    "T04TD3830E:101a-0": "de ltar gzhan dag dpyod pa po la mun pa zhes bya @101a * //",
    "T04TD3830E:101a-1": "pa'i dngos po ci 'dra ba zhig yod pa yin te /",
    "T04TD3830E:101a-2": "su zhig la yang yod pa ma yin no //",
    "T04TD3830E:101a-3": "de bas na mar mes mun pa bsal ba zhes bya ba 'di ma grub pa yin no //",
    "T04TD3830E:101a-4": "de'i phyir gang mar me ni mun pa sel bar byed pa'o //",
    "T04TD3830E:101a-5": "zhes bya ba'i dpe ni 'di rigs pa ma yin no //",
    "T04TD3830E:101a-6": "de mi rigs pas dpe can gyi don tshad ma zhes bya ba ma grub pa ma yin no //",
    "T04TD3830E:101a-7": "de'i phyir rang dang gzhan sgrub par byed pa'i tshad ma zhes bya ba yod pa ma yin no //",
    "T04TD3830E:101a-8": "gzhan yang mar me ni bdag nyid gsal bar byed pa ma yin te /",
    "T04TD3830E:101a-9": "mun pa med pa'i phyir mar me ni rang gi bdag nyid kyang gsal bar byed pa ma yin no //",
    "T04TD3830E:101a-10": "mar me la ni mun pa yod pa ma yin na ci zhig gsal bar byed de /",
    "T04TD3830E:101a-11": "mar me dang gsal ba zhes bya ba don gcig pa yin no //",
    "T04TD3830E:101a-12": "de la mun pa yod pa ma yin te 'gal ba'i phyir ro //",
    "T04TD3830E:101a-13": "gzhan yang phyin ci log tu thal bar 'gyur ba'i phyir /",
    "T04TD3830E:101a-14": "mun pa yang bdag nyid la sgrib par byed par 'gyur ro //",
    "T04TD3830E:101a-15": "gal te mar me rang dang gzhan gsal bar byed pa yin na dpe ci zhig la thob par 'gyur zhe na /",
    "T04TD3830E:101a-16": "phyin ci log pa'i phyir mun pa yang bdag nyid la sgrib par byed par 'gyur ro //",
    "T04TD3830E:101a-17": "gal te yang mun pa rang gi bdag nyid la sgrib par byed pa yin na de la mun pa mi dmigs pa thob par 'gyur ro //",
    "T04TD3830E:101a-18": "su zhig la brjod par bya zhe na /",
    "T04TD3830E:101a-19": "mar mes bdag nyid dang gzhan gsal bar byed par rang gis khas blangs pa'i de'i 'dod pa la ltos nas gal te zhes bya ba'i sgra smos so //",
    "T04TD3830E:101a-20": "mun pa yang bdag nyid kho nas bdag nyid sgrib pa na mar me de la gsal bar byed par mi 'gyur ro //",
    "T04TD3830E:101a-21": "gzhan yang tshad ma dang gzhal bya dag ni dus gsum du ma grub po //",
    "T04TD3830E:101a-22": "tshad ma ni gzhal bya'i don las snga rol du'am phyis sam /",
    "T04TD3830E:101a-23": "tshad ma dang gzhal bya dag cig car du yin grang ;",
    "T04TD3830E:101a-24": "de la gal te tshad ma gzhal bya'i don las snga rol du yin na ni gang gis na de tshad mar brjod par bya ba gzhal bya'i don yod pa ma yin pa gang gis tshad ma yin zhing ci zhig tshad mas nges par byed /",
    "T04TD3830E:101a-25": "'on te phyis nas yin na gzhal bya yod pa la ci zhig tshad mar gyur /",
    "T04TD3830E:101b-0": "@101b ma skyes pa ni skyes pa'i tshad mar 'thad pa ma yin te /",
    "T04TD3830E:101b-1": "ri bo la sogs pa yang tshad ma nyid du thal bar 'gyur ba'i phyir dang /",
    "T04TD3830E:101b-2": "ma skyes pa dang skyes pa dag lhan cig mi gnas pa'i yang phyir ro //",
    "T04TD3830E:101b-3": "'on te cig car ba yin na de yang srid pa ma yin te /",
    "T04TD3830E:101b-4": "dper na ba lang gi rva cig car skyes pa dag rgyu dang 'bras bur mi 'thad pa bzhin no //",
    "T04TD3830E:101b-5": "smras pa /",
    "T04TD3830E:101b-6": "dus gsum du tshad ma dang gzhal bya dag ma grub pas 'gag pa mi 'thad do //",
    "T04TD3830E:101b-7": "dus gsum du gzhal bya dag ma grub par 'dod pa de'i phyir khyod kyis brjod pa'i tshad ma dang gzhal bya'i 'gag pa gang yin pa de yang dgag par bya ba'i don las snga rol du'am phyis nas sam cig car yin grang na 'gag pa de yang dus gsum du mi 'grub ste dgag par bya ba med pa'i phyir ji ltar khyod kyi tshig kyang 'gag par byed par 'gyur zhing ji ltar na de'i dgag pa grub par 'gyur /",
    "T04TD3830E:101b-8": "'on te dgag la 'grub po zhe na /",
    "T04TD3830E:101b-9": "dus gsum gyi brtag pa'i don mtshungs pa nyid grub pa na tshad ma dang gzhal bya grub pa'ang mi 'dra ba nyid brjod dgos so //",
    "T04TD3830E:101b-10": "de ltar dgag par bya ba dang /",
    "T04TD3830E:101b-11": "'gog par byed pa de dus gsum du ma grub pa na de lta yin dang /",
    "T04TD3830E:101b-12": "'gag pa yang mi 'grub bo zhe na brjod par bya ste /",
    "T04TD3830E:101b-13": "dgag par grub na tshad ma dang gzhal bya yang grub bo zer ba ni ma yin te /",
    "T04TD3830E:101b-14": "sngar khas blangs pa'i phyir ro //",
    "T04TD3830E:101b-15": "dus gsum gyi brtag pas dgag pas na tshad ma dang gzhal bya dag go zhes smras pa de ni ma yin no //",
    "T04TD3830E:101b-16": "gang las she na /",
    "T04TD3830E:101b-17": "sngar khas blangs pa'i phyir te /",
    "T04TD3830E:101b-18": "sngar nyid khyod kyis tshad ma dang gzhal bya dag dus gsum du ma grub po //",
    "T04TD3830E:101b-19": "zhes khas blangs pa'i phyi nas ni 'di skyon byung ba mthong nas /",
    "T04TD3830E:101b-20": "des 'jig pas 'gag pa yang mi 'grub po zhes yongs su brtags te smras pa ma yin no //",
    "T04TD3830E:101b-21": "gal te tshad ma dang gzhal bya dag ma grub par khas blangs pa yin na ni khas blangs pa dang dus mnyam pa kho nar rtsod pa rdzogs pa yin no //",
    "T04TD3830E:101b-22": "ji lta zhe na /",
    "T04TD3830E:102a-0": "yongs su tshim pa lha rnams dga' ba khyod kyis gang gi tshe kho nar tshad ma dang gzhal bya dag dus gsum du ma grub pa yin na dgag pa dang 'gog par byed pa'i tshig kyang ma grub po zhes smras par byed pa de'i tshe kho nar rang gi @102a * //",
    "T04TD3830E:102a-1": "skyon spang bar 'dod pa khyod kyis tshad ma dang gzhal bya dag med par khas blangs pa ma yin nam /",
    "T04TD3830E:102a-2": "tshad ma dang gzhal bya dag med pa'i phyir 'gag pa 'di gang yin zhes smra bar byed /",
    "T04TD3830E:102a-3": "gang gi phyir tshad ma dang gzhal bya dag med pa de khas blangs nas phyi nas 'gag pa 'gog bar byed pa'i phyir dang po khas blangs pa na rtsod pa rdzogs pa yin no //",
    "T04TD3830E:102a-4": "dgag par byed pa med na 'gag pa zhes bya ba med do zhe na /",
    "T04TD3830E:102a-5": "de ni ma yin te /",
    "T04TD3830E:102a-6": "ma grub pa'i rtog pa spong pa yin no //",
    "T04TD3830E:102a-7": "'di lta ste dper na chu shin tu gting ring ba ma yin pa la /",
    "T04TD3830E:102a-8": "gting ring ba'i blo dang mngon par ldan zhing 'jigs par 'gyur ba la de'i 'jigs pa'i dogs pa spang ba'i don du gzhan de shes pas 'di la chu gting ring ba yod pa ma yin no //",
    "T04TD3830E:102a-9": "zhes smra ba ni de med pa la de'i blo gsal ba'i don du 'thad pa yin pa'i phyir dgag bya med pa la yang dgag bya brjod pa las dgag pa byed pa yin no //",
    "T04TD3830E:102a-10": "gzhan yang gal te mtshungs pa'i skyon khas len na mtshungs pa'i skyon khas blangs pa nyid kyis rtsod pa rdzogs pa yin no //",
    "T04TD3830E:102a-11": "zhes khas blangs nas smra bar 'dod par bya'o //",
    "T04TD3830E:102a-12": "smras pa /",
    "T04TD3830E:102a-13": "mngon sum la sogs pa ni yod pa ma yin te /",
    "T04TD3830E:102a-14": "gang las she na ;",
    "T04TD3830E:102a-15": "yang dag pa rtogs pa'i phyir ro //",
    "T04TD3830E:102a-16": "'di mngon sum gyi don la dmigs nas bya ba dang bya ba ma yin pa'i yon tan shes bya yang dag par rtogs par 'gyur ro //",
    "T04TD3830E:102a-17": "lhag ma rnams kyang de bzhin no //",
    "T04TD3830E:102a-18": "de'i phyir tshad ma dang gzhal bya yod do zhe na /",
    "T04TD3830E:102a-19": "brjod par bya ste /",
    "T04TD3830E:102a-20": "mngon sum la sogs pa grub kyang gzhal bya ni 'thad pa ma yin no //",
    "T04TD3830E:102a-21": "de ni khas blangs na brjod par bya ste /",
    "T04TD3830E:102a-22": "mngon sum la sogs pa'i tshad ma rnams ni grub na gzhan gzhal bya'i don gang zhig yin pa smros shig / gang gi phyir bum pa nyid mngon sum yin gyi bum pa ni ma yin te dbang po la rab tu phyogs pa'i don gang yin pa de ni mngon sum yin par byas nas /",
    "T04TD3830E:102a-23": "mig gi dbang po la dbang po'i brda byas la de la rab tu phyogs pa'i don gang yin pa de ni mngon sum yin zhing de yang snang ba la sogs pa'i rkyen la ltos pa ste /",
    "T04TD3830E:102b-0": "de phyir bum pa la sogs pa nyid @102b mngon sum du yongs su grub pa yin na tshad ma de gang gi yin pa don gzhal byar gyur pa de gang zhig yin par 'gyur /",
    "T04TD3830E:102b-1": "de bzhin du me dang du ba la 'brel pa las mngon sum sngon du 'gro ba can rjes su dpag pa yin no //",
    "T04TD3830E:102b-2": "de na rjes su dpag pa'i shes pa skyes pa na yang gang gi de rjes su dpag par 'gyur /",
    "T04TD3830E:102b-3": "rjes su dpag par bya ba'i don gzhan gang zhig yin par 'gyur /",
    "T04TD3830E:102b-4": "lhag ma la yang de bzhin no //",
    "T04TD3830E:102b-5": "smras pa /",
    "T04TD3830E:102b-6": "bum pa la /",
    "T04TD3830E:102b-7": "bum pa'i blo ni tshad ma yin la bum pa ni gzhal bya yin no zhe na brjod par bya ste /",
    "T04TD3830E:102b-8": "de rkyen du gyur pa nyid yin pa'i phyir shes pa yang ma yin zhing shes bya yang ma yin no //",
    "T04TD3830E:102b-9": "gang gi phyir dbang po dang don phrad pa las blo skye bar 'dod pa de'i bum pa ni rkyen du gyur pa nyid yin pa de'i phyir blo ni tshad ma yin la bum pa yang gzhal bya ma yin no //",
    "T04TD3830E:102b-10": "gzhal bya yang blo ni tshad ma ma yin te /",
    "T04TD3830E:102b-11": "gzhal bya yin bar mngon par brjod pa'i phyir ro //",
    "T04TD3830E:102b-12": "gang gi phyir khyod kyi blo gzhal bya yin par rjod par byed de ji lta zhe na /",
    "T04TD3830E:102b-13": "bdag dang /",
    "T04TD3830E:102b-14": "lus dang /",
    "T04TD3830E:102b-15": "dbang po dang /",
    "T04TD3830E:102b-16": "don dang /",
    "T04TD3830E:102b-17": "blo dang /",
    "T04TD3830E:102b-18": "yid dang /",
    "T04TD3830E:102b-19": "'jug pa dang /",
    "T04TD3830E:102b-20": "skyon dang /",
    "T04TD3830E:102b-21": "srid pa phyi ma dang /",
    "T04TD3830E:102b-22": "'bras bu dang /",
    "T04TD3830E:102b-23": "sdug bsngal dang byang grol rnams ni gzhal bya yin no zhes brjod pa'i phyir ro //",
    "T04TD3830E:102b-24": "de'i phyir gnyi ga yang med pa yin no //",
    "T04TD3830E:102b-25": "smras pa /",
    "T04TD3830E:102b-26": "tshad ma nyid gang yin pa de nyid gzhal bya yin no zhes brjod pa na the tshom za ba yon no //",
    "T04TD3830E:102b-27": "the tshom yod pa'i phyir tshad ma dang gzhal bya gnyi ga grub pa yin no //",
    "T04TD3830E:102b-28": "the tshom zhes bya ba'i tshig gi don ni yod pa nyid de ma bden pa'i don la 'di yod ma yin no zhe na brjod par bya ste /",
    "T04TD3830E:102b-29": "dmigs pa'am ma dmigs pa dag la the tshom za ba med pa de yod pa dang med pa nyid kyi phyir ro //",
    "T04TD3830E:102b-30": "'dir dmigs pa'i don la'am ma dmigs pa'i don la'am dmigs bzhin pa'i don la the tshom za grang /",
    "T04TD3830E:102b-31": "dmigs pa'i don la the tshom za ba mi rigs shing /",
    "T04TD3830E:102b-32": "ma dmigs pa'i don la yang the tshom za bar mi rigs la /",
    "T04TD3830E:102b-33": "dmigs bzhin zhes bya ba'i don gsum pa yang yod pa ma yin no //",
    "T04TD3830E:102b-34": "de lta bas na the tshom ni yod pa ma yin no //",
    "T04TD3830E:102b-35": "smras pa /",
    "T04TD3830E:102b-36": "the tshom ni yod pa ma yin te /",
    "T04TD3830E:103a-0": "khyad par la ltos pa med pa'i phyir @103a * //",
    "T04TD3830E:103a-1": "ro ;",
    "T04TD3830E:103a-2": "/'dir sdong dum mam skyes bu zhes bya ba yul thag ring po nas mthong nas phyir 'dzin pa 'di skyes bu'am /",
    "T04TD3830E:103a-3": "'on te sdong dum yin zhes the tshom za bar 'gyur ro //",
    "T04TD3830E:103a-4": "gang gi tshe bya'i tshang bcas pa'am ri dags 'khrug pa la sogs pa'i khyad par mthong ba de'i tshe 'di ni sdong dum nyid do //",
    "T04TD3830E:103a-5": "zhes nges par 'gyur zhing de las bzlog pa yin pa'i phyir dang /",
    "T04TD3830E:103a-6": "mgo bsgyur ba dang /",
    "T04TD3830E:103a-7": "lag pa g-yo ba la sogs pa'i bya ba mthong ba'i phyir skyes bu'i blo 'byung ba yin no //",
    "T04TD3830E:103a-8": "'di yang yod pa dang med pa nyid kyi phyir khyad par la ltos pa yin la de las gzhan du na the tshom za ba yin no //",
    "T04TD3830E:103a-9": "de'i phyir the tshom ni yod pa yin no zhe na brjod par bya ste /",
    "T04TD3830E:103a-10": "sngar bkag zin pa'i phyir the tshom ni khyad par la ltos pa ma yin no //",
    "T04TD3830E:103a-11": "yod pa dang med pa'i phyir the tshom med do zhes bya ba 'dis sngar nyid bkag pa yin no //",
    "T04TD3830E:103a-12": "ji lta zhe na /",
    "T04TD3830E:103a-13": "sdong dum la bya'i tshang bcas pa sogs pa'i rgyu mtshan dmigs pas 'di na sdong dum yin no //",
    "T04TD3830E:103a-14": "zhes shes pa skye'i the tshom ni ma yin te /",
    "T04TD3830E:103a-15": "yang dag pa ji lta ba bzhin du yongs su shes pa nyid kyi phyir ro //",
    "T04TD3830E:103a-16": "de bzhin du skyes bu yin pa la yang mgo bsgyur ba la sogs pa'i rgyu mtshan dmigs pas 'di ni skyes bu nyid do //",
    "T04TD3830E:103a-17": "zhes yang dag pa ji lta ba bzhin du yongs su shes pa skye bar 'gyur ba the tshom ni ma yin te /",
    "T04TD3830E:103a-18": "yang dag pa ji lta ba bzhin du shes pa nyid kyi phyir ro //",
    "T04TD3830E:103a-19": "gnyi ga la yang yang dag pa'i shes pa'i rgyu mtshan med na ma rtogs pa nyid yin gyi the tshom ma yin te /",
    "T04TD3830E:103a-20": "ma nges pa dang /",
    "T04TD3830E:103a-21": "ma rtogs pa dang /",
    "T04TD3830E:103a-22": "ma bzung ba dang /",
    "T04TD3830E:103a-23": "mi shes pa dang /",
    "T04TD3830E:103a-24": "ma mthong ba'i don rnams gzhan ma yin zhing de dag ni mi shes pa'i rnam grangs yin te /",
    "T04TD3830E:103a-25": "shes pa las bzlog pa yin pa'i phyir ro //",
    "T04TD3830E:103a-26": "'di skad du ston par 'gyur te /",
    "T04TD3830E:103a-27": "khyad par la ltos nas shes par 'gyur la /",
    "T04TD3830E:103a-28": "khyad par ma mthong ba la ni mi shes pa skye bar 'gyur ro //",
    "T04TD3830E:103a-29": "mgo bsgyur ba dang /",
    "T04TD3830E:103a-30": "lag pa g-yo ba la sogs pa mthong na the tshom du 'gyur ba ma yin la /",
    "T04TD3830E:103a-31": "khyad par med na ni mi shes pa nyid yin no //",
    "T04TD3830E:103b-0": "'di lta bur 'gyur te khyad par yod na shes par 'gyur zhing de med na mi shes pa nyid @103b do ;",
    "T04TD3830E:103b-1": "gang la khyad par dang khyad par med pa dag cig car 'gyur ba rtog pa gsum pa ni med pa'i phyir the tshom yod pa ma yin no //",
    "T04TD3830E:103b-2": "smras pa /",
    "T04TD3830E:103b-3": "dgos pa'i don gang la kho bo cag gi shes pa nges par ma skyes pa'i dgos pa don de la the tshom yod pa yin no zhe na brjod par bya ste /",
    "T04TD3830E:103b-4": "yod pa dang med pa nyid kyi phyir dgos pa'i don ni med pa yin no //",
    "T04TD3830E:103b-5": "don gang gi ched du gnyer nas 'jug pa de ni dgos pa yin no //",
    "T04TD3830E:103b-6": "zhes khyod kyis brjod pa yin te /",
    "T04TD3830E:103b-7": "ji ltar bum pa'i don du rdza mkhan 'jug pa bzhin no //",
    "T04TD3830E:103b-8": "gal te 'jim pa la bum pa yod pa de'i tshe de'i 'jug pa don med par 'gyur ro //",
    "T04TD3830E:103b-9": "'on te med na bye ma bzhin du med pa nyid kyis de la 'jug pa ma yin no //",
    "T04TD3830E:103b-10": "smras pa /",
    "T04TD3830E:103b-11": "bye ma la 'jug pa ni ma yin te /",
    "T04TD3830E:103b-12": "dpe yod pa'i phyir ro //",
    "T04TD3830E:103b-13": "ji ltar snam bu dgos pa na snam bu la sogs pa la 'jug pa yin gyi 'jug pa la ma yin pa bzhin no zhe na brjod par bya ste ;",
    "T04TD3830E:103b-14": "de lta bu de yang snga ma dang mtshungs pa nyid do //",
    "T04TD3830E:103b-15": "gzhan yang thog ma dang dbus med pa'i phyir mtha' yang mthong ba ma yin no //",
    "T04TD3830E:103b-16": "gang gi don gyi thog ma dang dbus ma mthong ba des ji ltar mthar mthong ba yin te /",
    "T04TD3830E:103b-17": "thog ma dang dbus med na mtha' yod pa ma yin no //",
    "T04TD3830E:103b-18": "de'i phyir dpe med pa yin no //",
    "T04TD3830E:103b-19": "smras pa /",
    "T04TD3830E:103b-20": "'jig rten pa dang spyod pa po dag don gang blo mthun pa de ni dpe yin la de yang chos mthun pa nyid dang /",
    "T04TD3830E:103b-21": "chos mi mthun pa nyid yin no zhe na brjod par bya ste /",
    "T04TD3830E:103b-22": "chos mthun pa nyid kyi phyir me ni me'i dpe nyid ma yin no //",
    "T04TD3830E:103b-23": "chos mthun pa nyid kyi phyir dpe zhes gang brjod pa de ni ma yin no //",
    "T04TD3830E:103b-24": "gang gi phyir me ni me'i dpe ma yin te /",
    "T04TD3830E:103b-25": "bsgrub par bya ba dang /",
    "T04TD3830E:103b-26": "sgrub par byed pa dag khyad par med pa'i phyir ro //",
    "T04TD3830E:103b-27": "gal te de nyid bsgrub par bya ba yin zhing de nyid sgrub par byed pa yin na yang ji ltar na dpe khyad par can du 'gyur /",
    "T04TD3830E:103b-28": "gzhan yang chu ni me'i dpe ma yin te /",
    "T04TD3830E:103b-29": "chos mi mthun pa nyid kyi phyir /",
    "T04TD3830E:103b-30": "grang bar gtogs pa'i chu ni me'i dper 'thad pa ma yin te /",
    "T04TD3830E:103b-31": "la la dag tu chu ni grang ba yin te /",
    "T04TD3830E:103b-32": "dper na me bzhin no zhes smras pa de dang 'dra'o //",
    "T04TD3830E:103b-33": "gzhan yang cung zad chos mthun pa las yin no zhe na ma yin te ri rab dang skra bzhin no //",
    "T04TD3830E:104a-0": "de la @104a * //",
    "T04TD3830E:104a-1": "cung zad chos mthun pa las dpe yin no zhes bya ba de ltar 'gyur ro zhe na de ni ma yin te /",
    "T04TD3830E:104a-2": "gang las she na /",
    "T04TD3830E:104a-3": "'dir ri rab dang skra dag kyang yod pa nyid dang gcig pa nyid dang lus can nyid du cung zad chos mthun pa yin no //",
    "T04TD3830E:104a-4": "gzhan yang ri rab dang mtshungs pa'i skra zhes rab tu grags pa ni ma yin no //",
    "T04TD3830E:104a-5": "phal cher chos mthun pa la 'gyur ro zhe na brjod par bya ste /",
    "T04TD3830E:104a-6": "sngar bkag pa nyid kyis phal cher chos mthun par ni ma yin no //",
    "T04TD3830E:104a-7": "'dir phal cher chos mi mthun par 'gyur ba yang ma yin te /",
    "T04TD3830E:104a-8": "de la phal cher chos mthun pa dang chos mi mthun pa nyid kyis ma grub pa yin no //",
    "T04TD3830E:104a-9": "smras pa /",
    "T04TD3830E:104a-10": "khyod ni grub pa med pa nyid du brjod pa yin te grub mtha' med pa dang lhan cig smra bar bya ba ma yin no zhe na brjod par bya ste /",
    "T04TD3830E:104a-11": "thog ma ma grub na tha ma 'grub pa yang ma yin no //",
    "T04TD3830E:104a-12": "gal te thog ma ma grub na dbus dang mtha' gnyis ma grub po //",
    "T04TD3830E:104a-13": "smras pa ;",
    "T04TD3830E:104a-14": "yan lag dang bral ba ni sgrub par byed pa ma yin la khyed cag gi yan lag tu smra ba ni ma yin no //",
    "T04TD3830E:104a-15": "des na thams cad ma 'brel ba nyid kyis 'gog pa yin pa de'i phyir gdon mi za bar yan lag gzung bar byas nas brjod par bya dgos te /",
    "T04TD3830E:104a-16": "rnam pa gzhan du na dgag pa mi 'grub po zhe na brjod par bya ste /",
    "T04TD3830E:104a-17": "yan lag can med pa'i phyir yan lag yod pa ma yin no //",
    "T04TD3830E:104a-18": "'dir dam bca' ba dang gtan tshigs dang dpe dang nye bar sbyor ba dang mjug bsdu ba'i yan lag rnams la yan lag can med pa'i phyir yan lag rnam pa med pa yin no //",
    "T04TD3830E:104a-19": "smras pa /",
    "T04TD3830E:104a-20": "tshogs pa la yan lag ma grub bo zhe na brjod par bya ste /",
    "T04TD3830E:104a-21": "re re la med pa'i phyir tshogs pa la yang mi 'grub po //",
    "T04TD3830E:104a-22": "tshogs pa la yan lag can yod pa zhes bya bar brjod pa gang yin pa de ni ma yin te /",
    "T04TD3830E:104a-23": "yan lag re re la yan lag can med pa'i phyir tshogs pa la yang yod pa ma yin no //",
    "T04TD3830E:104a-24": "gzhan yang /",
    "T04TD3830E:104a-25": "yan lag can gcig yin pa'i phyir yan lag rnam pa thams cad gcig nyid du thal bar 'gyur te /",
    "T04TD3830E:104a-26": "skyon 'di ni gzhan yang yin pa la'o /",
    "T04TD3830E:104a-27": "'on te yan lag lnga las gzhan pa gcig yin na ni drug par thal bar 'gyur ro //",
    "T04TD3830E:104a-28": "gzhan yang /",
    "T04TD3830E:104b-0": "dus gsum lam @104b grub pas yan lag med pa nyid do //",
    "T04TD3830E:104b-1": "dam bca' ba la sogs pa skyes pa dang /",
    "T04TD3830E:104b-2": "ma skyes pa dang /",
    "T04TD3830E:104b-3": "da ltar ba rnam pa las 'das pa dang /",
    "T04TD3830E:104b-4": "ma 'ongs pa dang /",
    "T04TD3830E:104b-5": "da ltar ba rnams yongs su brtag bzod pa ma yin te /",
    "T04TD3830E:104b-6": "rigs pa med pa'i phyir ro //",
    "T04TD3830E:104b-7": "de'i phyir yan lag can med pa yin zhing yan lag kyang med pa yin no //",
    "T04TD3830E:104b-8": "'on te rtsva bal ba dza bzhin du de yang grub po //",
    "T04TD3830E:104b-9": "ji ltar rtsva bal ba dza gcig gis glang po che 'ching bar mi nus kyang rtsva bal pa dza tshogs pas ni nus pa ltar de bzhin du na dam bca' pa la sogs pa la yan lag can yod pa ma yin no zhe na brjod par bya ste ma yin te /",
    "T04TD3830E:104b-10": "bsgrub par bya ba dang mtshungs pa'i phyir ro //",
    "T04TD3830E:104b-11": "'di ni mo gsham dang long ba dang bye ma lta bu yin te gang gi tshe mo gsham gcig gis bu bskyed mi nus pa de bzhin du mo gsham stong phrag du ma tshogs pas kyang bskyed par nus par mi 'gyur ro //",
    "T04TD3830E:104b-12": "ji ltar long ba gcig la mthong ba'i nus pa med pa de bzhin du long ba stong phrag du ma la yang mthong ba'i nus pa yod pa ma yin no //",
    "T04TD3830E:104b-13": "ji ltar bye ma re re la til mar med pa de bzhin du /",
    "T04TD3830E:104b-14": "mang po tshogs pas 'byin pa med de med pa nyid kyi phyir ro //",
    "T04TD3830E:104b-15": "'on te mo gsham la sogs pa'i dpe ni mtshungs pa nyid de gang gis na de phye ma leb la sogs pa'am /",
    "T04TD3830E:104b-16": "de lta bu'i ngo bo 'ga' zhig 'ching bar 'gyur ba bal ba dza gcig la yang bal ba dza'i ngo bo dang rjes su mthun pa'i nus pa yod pa yin la /",
    "T04TD3830E:104b-17": "mang po 'dus pas ni glang po che 'ang 'ching bar nus par 'gyur ro snyam du sems na /",
    "T04TD3830E:104b-18": "de yang srid pa ma yin te /",
    "T04TD3830E:104b-19": "gang las she na rigs pa med pa'i phyir ro //",
    "T04TD3830E:104b-20": "rab tu grags pa'i yan lag can gyi dper yin na /",
    "T04TD3830E:104b-21": "yan lag can dag la ni ma yin te /",
    "T04TD3830E:104b-22": "lhan cig gnas pa med pa'i phyir ro //",
    "T04TD3830E:104b-23": "dus gcig lam kha sgo'i yul la dam bca' ba la sogs pa'am de'i yi ge dag lhan cig gnas pa yod pa ma yin te /",
    "T04TD3830E:104b-24": "de'i phyir bal ba dza'i dpe 'di mi rigs so //",
    "T04TD3830E:104b-25": "de mi rigs pa'i phyir yan lag med do zhes bya bar grub pa yin no //",
    "T04TD3830E:104b-26": "gzhan yang /",
    "T04TD3830E:104b-27": "yan lag dag la yang yan lag yod par thal bar 'gyur ro //",
    "T04TD3830E:105a-0": "gal te yan lag ni ma grub pa'i don sgrub par byed @105a * //",
    "T04TD3830E:105a-1": "pa yin na /",
    "T04TD3830E:105a-2": "de dag kyang grub pa zhig sgrub par byed pa yin nam ma grub pa zhig yin grang /",
    "T04TD3830E:105a-3": "gal te grub pa zhig sgrub par byed pa yin na sgrub byed gang gis /",
    "T04TD3830E:105a-4": "de dag sgrub par byed pa de dag la yang sgrub par byed pa gzhan zhig yod par 'gyur la de dag la yang gzhan yod pas thug pa med par thal bar 'gyur ro //",
    "T04TD3830E:105a-5": "'on te de dag la yang gzhan yod pa ma yin na mi 'dra ba nyid dang dam bca' ba nyams pa zhes bya ba'i 'di dag thams cad yan lag gi sgo nas yan lag can sgrub par 'dod pa la brjod par bya'o //",
    "T04TD3830E:105a-6": "gzhan yang /",
    "T04TD3830E:105a-7": "dam bca' ba las gtan tshigs gzhan dang gzhan ma yin pa'i phyir gtan tshigs ma yin no //",
    "T04TD3830E:105a-8": "dam bca' ba ni sgrub byed na gang pos mi 'grub pa'i phyir ro //",
    "T04TD3830E:105a-9": "'on te gtan tshigs dang dam bca' bdag ma yin na ci zhig 'thob par 'gyur zhe na dam bca' ba ni snam bu dkar po'i gtan tshigs gang zhe na dkar po nyid kyi phyir ro //",
    "T04TD3830E:105a-10": "de nyid ni de'i sgrub byed ma yin te 'di ni bsgrub par bya ba dang mtshungs pa yin no //",
    "T04TD3830E:105a-11": "gzhan yang gtan tshigs la gtan tshigs med pa'i yang phyir ro //",
    "T04TD3830E:105a-12": "gtan tshigs las grub po zhes brjod pa gang yin pa de ni ma yin te gtan tshigs la yang gtan tshigs gzhan thob par 'gyur zhing de la yang gzhan yin no //",
    "T04TD3830E:105a-13": "zhes thug pa med par 'gyur ro //",
    "T04TD3830E:105a-14": "'on te gtan tshigs la yang gtan tshigs yod par mi 'dod na de'i phyir gtan tshigs med pa yin no //",
    "T04TD3830E:105a-15": "yang na gtan tshigs bzhin du thams cad kyang gtan tshigs med par grub par 'gyur ro //",
    "T04TD3830E:105a-16": "gzhan yang /",
    "T04TD3830E:105a-17": "dam bca' ba dang gtan tshigs med pa'i phyir nye bar sbyor ba dang mjug bsdu ba dag med pa yin no //",
    "T04TD3830E:105a-18": "de ltar na dam bcas pa dang gtan tshigs dang dpe dag med pa nyid kyis nye bar sbyor ba dang mjug bsdu ba dag kyang yod pa ma yin no //",
    "T04TD3830E:105a-19": "gzhan yang lhag ma dag la gtan tshigs med do //",
    "T04TD3830E:105a-20": "gal te yang dam bca' ba ni gtan tshigs las grub pa yin na dpe la sogs pa sgrub par byed pa la ni gtan tshigs med par thal bar 'gyur ro //",
    "T04TD3830E:105b-0": "gzhan yang gal te grub pa ni gtan tshigs kyis byas pa yin na ci zhig @105b 'thob ce na /",
    "T04TD3830E:105b-1": "dpe la sogs pa don med do //",
    "T04TD3830E:105b-2": "khyod gtan tshigs kho nas 'grub par sems can de'i phyir dpe la sogs pa dag don med par 'gyur te gtan tshigs kho na'i don 'grub pa'i phyir ro //",
    "T04TD3830E:105b-3": "gzhan yang gtan tshigs don med pa nyid dam /",
    "T04TD3830E:105b-4": "'on te dpe grub par 'dod na de'i tshe gtan tshigs don med par thob par 'gyur ro //",
    "T04TD3830E:105b-5": "yang na dpe don med pa yin no //",
    "T04TD3830E:105b-6": "smras pa /",
    "T04TD3830E:105b-7": "bdag sgrub pa la gtan tshigs dang dpe yin no zhe na /",
    "T04TD3830E:105b-8": "brjod par bya ste /",
    "T04TD3830E:105b-9": "bdag 'grub pa ni ma yin no //",
    "T04TD3830E:105b-10": "gtan tshigs kyis 'grub par sems te /",
    "T04TD3830E:105b-11": "ji ltar skyes bu rtag pa ni dam bca' ba'o //",
    "T04TD3830E:105b-12": "lus can ma yin pa'i phyir ni gtan tshigs so //",
    "T04TD3830E:105b-13": "dpe ni nam mkha' bzhin no zhes khyod kyis smras pa yin no //",
    "T04TD3830E:105b-14": "gtan tshigs kyis 'grub par rtag pa ma yin te /",
    "T04TD3830E:105b-15": "mi rtag pa nyid kyi phyir ro //",
    "T04TD3830E:105b-16": "gang gi phyir rang nyid kyis med pas rtag pa'i ngo bo nyid med pa yin no //",
    "T04TD3830E:105b-17": "de'i tshe gtan tshigs brjod pa na yang dam bca' la sogs pa med do //",
    "T04TD3830E:105b-18": "de'i phyir gtan tshigs la sogs pa dag yod pa ma yin no //",
    "T04TD3830E:105b-19": "'dir smras pa /",
    "T04TD3830E:105b-20": "khyod kyi yan lag thams cad med do zhes dam bca' ba de lta bas na /",
    "T04TD3830E:105b-21": "dam bca' ba khas blangs pa'i phyir khyod la lhag ma dag kyang grub pa yin no zhe na brjod par bya ste /",
    "T04TD3830E:105b-22": "yi ge dag la yang de lta bu yin no //",
    "T04TD3830E:105b-23": "yan lag ma grub pa'i rnam pa gang yin pa de yi ge thams cad la yang lta bar byed de /",
    "T04TD3830E:105b-24": "ji ltar pra'i yi ge dang /",
    "T04TD3830E:105b-25": "ti'i yi ge dang /",
    "T04TD3830E:105b-26": "dznya'i yi ge dag lhan cig gnas pa med pa'i phyir dam bca' ba med pa nyid do //",
    "T04TD3830E:105b-27": "de bzhin du pra'i yi ge la yang bra la sogs pa'i rim gyis brjod pa'i phyir yi ge med do //",
    "T04TD3830E:105b-28": "rlung dang /",
    "T04TD3830E:105b-29": "nam mkha' dang /",
    "T04TD3830E:105b-30": "lce dang /",
    "T04TD3830E:105b-31": "so dang /",
    "T04TD3830E:105b-32": "mgrin pa dang /",
    "T04TD3830E:105b-33": "rkan dang /",
    "T04TD3830E:105b-34": "chu dang 'bad pa la sogs pa'i rkyen las byung ba'i tshe gcig la gcig med pa yin no //",
    "T04TD3830E:105b-35": "smras pa /",
    "T04TD3830E:105b-36": "gang gi phyir brtags na de ma thag tu rab tu rtog pa de phyir rtog ge zhes bya ba'i tshig gi don yod pa yin no //",
    "T04TD3830E:105b-37": "de yod pa'i phyir gzhan dag kyang grub pa yin no zhe na brjod par bya ste /",
    "T04TD3830E:105b-38": "the tshom bzhin du rtog ge yang yin no //",
    "T04TD3830E:105b-39": "ji lta zhe na /",
    "T04TD3830E:106a-0": "shes @106a * //",
    "T04TD3830E:106a-1": "pa'i don la dpyod pa yin nam mi shes pa'i don la dpyod pa yin grang /",
    "T04TD3830E:106a-2": "de la gal te shes pa'i don la yin na ci zhig dpyod par 'gyur /",
    "T04TD3830E:106a-3": "'on te mi shes pa'i don la yin na yang ci zhig dpyod par 'gyur /",
    "T04TD3830E:106a-4": "rnam par rtog pa gsum pa ni med do //",
    "T04TD3830E:106a-5": "smras pa /",
    "T04TD3830E:106a-6": "rnam par dpyad pa don khong du chud pa ni gtan la phab pa yin la /",
    "T04TD3830E:106a-7": "ngo shes pa'i rlung mtshan ni 'thad pa'o //",
    "T04TD3830E:106a-8": "de kho na nyid shes pa'i don du dpyod par byed pa ni rtog ge yin no zhe na brjod par bya ste /",
    "T04TD3830E:106a-9": "rdzas dang yod pa dang gcig nyid la sogs pa dag ni gzhan dang gzhan ma yin pa dang gnyis ka med pa'i phyir gtan la phab pa med do //",
    "T04TD3830E:106a-10": "'dir bum pa dang /",
    "T04TD3830E:106a-11": "yod pa dang /",
    "T04TD3830E:106a-12": "gcig dang /",
    "T04TD3830E:106a-13": "zlum po dang /",
    "T04TD3830E:106a-14": "dmar po la sogs pa dag gcig nyid dam gzhan nyid grang /",
    "T04TD3830E:106a-15": "de la gal te gcig nyid du 'dod na gang la yod pa la sogs pa dag gi nang nas gang yang rung ba gcig srid pa de la nus pa yod par 'gyur te /",
    "T04TD3830E:106a-16": "dbang dang nus pa ldan dang grong khyer 'jig par byed pa bzhin no //",
    "T04TD3830E:106a-17": "'on te de lta ma yin na de lta bas na gcig nyid med do //",
    "T04TD3830E:106a-18": "'on te gzhan yin na de'i phyir bum pa yod pa ma yin zhing gcig kyang ma yin la /",
    "T04TD3830E:106a-19": "zlum po dang dmar po yang ma yin no //",
    "T04TD3830E:106a-20": "bum pa ni yod pa yin te /",
    "T04TD3830E:106a-21": "yod pa nyid dang ldan pa'i phyir ro zhe na de ni ma yin no //",
    "T04TD3830E:106a-22": "gang zhig gang dang ldan pa de ni de nyid du 'gyur ba ma yin no //",
    "T04TD3830E:106a-23": "de'i phyir gcig nyid dang gzhan nyid dang gnyi ga med pa'i phyir gtan la dbab pa med do //",
    "T04TD3830E:106a-24": "smras pa /",
    "T04TD3830E:106a-25": "tshad mas sgrub par byed pa dmigs pa can grub mtha' dang mi 'gal ba yan lag lnga las skyes pa phyogs dang mi mthun pa dag yongs su 'dzin pa ni rtsod pa yin la /",
    "T04TD3830E:106a-26": "'dir bum pa la sogs pa gsal bar 'dod pa khyod phyogs dang mi mthun pa yongs su 'dzin pa yin no brjod par bya ste /",
    "T04TD3830E:106a-27": "rtsod pa ni ;",
    "T04TD3830E:106a-28": "yod pa ma yin te /",
    "T04TD3830E:106a-29": "brjod par byed pa dang brjod bya dag med pa'i phyir rtsod pa yang med do //",
    "T04TD3830E:106a-30": "ji ltar rdzas dang yod pa dang gcig nyid la sogs pa dag ni gzhan dang gzhan ma yin pa gnyi ga med pas gtan la phab pa med pa de bzhin gal te bum pa mngon par brjod pa dang /",
    "T04TD3830E:106b-0": "@106b bum pa gcig nyid yin na bum pa brjod pa bzhin du phyi rol yang 'jim pa'i gong bu dang /",
    "T04TD3830E:106b-1": "'khor lo dang /",
    "T04TD3830E:106b-2": "chu la sogs pa 'dus pa la ma ltos par grub par 'gyur te /",
    "T04TD3830E:106b-3": "bum pa la sogs pa mngon par rtogs nas bum pa la sogs pa 'grub par 'gyur ro //",
    "T04TD3830E:106b-4": "bum pa zhes brjod pa na kha gang bar 'gyur la me zhes brjod pa na mchu 'tshig par 'gyur te de ltar 'dod pa yang ma yin no //",
    "T04TD3830E:106b-5": "gzhan yin na bum pa zhes nges par brjod pa na bum pa nges par mi 'gyur ro //",
    "T04TD3830E:106b-6": "brda byas pa'i brjod pa'i tha snyad yin no zhe na ma yin te /",
    "T04TD3830E:106b-7": "don dam pa dpyod pa'i skabs yin pa'i phyir ro //",
    "T04TD3830E:106b-8": "'di ltar lha rnams dga' ba'i rigs pa phra ba'i phyogs su lhung ba khyod kyi tshig gi don bcu drug yongs su shes pas grol bar 'gyur ro //",
    "T04TD3830E:106b-9": "zhes bya ba ni grub pa'i mtha' yin no //",
    "T04TD3830E:106b-10": "gang gi phyir tshad ma la sogs pa'i tshig don bcu drug po 'di dag don dam par 'gyur ba ni 'di la rigs pa ci zhig ces mkhas pa rnams kyis rtogs par byed do //",
    "T04TD3830E:106b-11": "rang gis brda byas pa'i ming 'di dag ni yang dag pa ma yin pa'i don dag la yang mthong ste /",
    "T04TD3830E:106b-12": "'di ltar lha sbyin dang dbang pos sbed ces bya ba yin no /",
    "T04TD3830E:106b-13": "gal te 'jig rten pa'i tha snyad 'ba' zhig las grol ba yin na ba lang rdzi la sogs pa thams cad kyang grol bar 'gyur ba dang /",
    "T04TD3830E:106b-14": "mkhas pa dang /",
    "T04TD3830E:106b-15": "rmongs pa zhes bya ba'i khyad par dag kyang med par 'gyur ro //",
    "T04TD3830E:106b-16": "gzhan yang brda byas pa'i ming dag ni rnam pa du ma mthong ste /",
    "T04TD3830E:106b-17": "'di lta ste /",
    "T04TD3830E:106b-18": "ba lang la da mi da la sogs pa ni stigs [?] ta dang 'phags pa zhes ming du byas pa lta bu dang /",
    "T04TD3830E:106b-19": "de bzhin du yul tshigs 'jig pa dag gis kyang pin da ra sa dang skyur rtsi la sogs pa'i rdzas la tshogs can dang sha lo ka la sogs pa lta bu'o //",
    "T04TD3830E:106b-20": "gzhan yang 'jig rten pa'i mkhas pa dag kyang rjod par byed pa dang brjod par bya ba du ma la sbyor ba mthong ba'i phyir ro //",
    "T04TD3830E:106b-21": "'jig rten pa'i mkhas pa dag ni go'i sgra du ma la sbyor bar byed de /",
    "T04TD3830E:106b-22": "ha ri'i sgra yang de bzhin no //",
    "T04TD3830E:106b-23": "go'i sgra rnam pa du ma la 'jug pa ni 'di lta ste /",
    "T04TD3830E:106b-24": "dag phyogs dang ni sa gzhi dang //",
    "T04TD3830E:106b-25": "'od zer rdo rje phyugs dang mig /",
    "T04TD3830E:107a-0": "@107a * // chu dang mtho ris don dgu la //",
    "T04TD3830E:107a-1": "mkhas pas go sgra nges gzung bya //",
    "T04TD3830E:107a-2": "ji ltar khyab 'jug seng ge glang po sbal //",
    "T04TD3830E:107a-3": "nyi zla 'od dang spre'u dang //",
    "T04TD3830E:107a-4": "ser skya ne tsho dbang po klu //",
    "T04TD3830E:107a-5": "mkhas pas ha rir shes par bya //",
    "T04TD3830E:107a-6": "sgra gcan gnas ldan khyab 'jug dang //",
    "T04TD3830E:107a-7": "ha ri ban glang skyong bdag dang //",
    "T04TD3830E:107a-8": "mi yi seng ge mi thung sprul //",
    "T04TD3830E:107a-9": "sred med bu 'di grags pa yin //",
    "T04TD3830E:107a-10": "de bzhin du sgra gzhan la yang nye bar gzung bar bya'o //",
    "T04TD3830E:107a-11": "'di ltar re zhig rjod par byed pa gcig la don du ma yin pa dang /",
    "T04TD3830E:107a-12": "brjod par bya ba re re la yang rjod par byed pa du ma yin no //",
    "T04TD3830E:107a-13": "de bzhin du nus ldan dang /",
    "T04TD3830E:107a-14": "dbang po dang /",
    "T04TD3830E:107a-15": "grong khyer 'jig dang /",
    "T04TD3830E:107a-16": "mchod sbyin dang /",
    "T04TD3830E:107a-17": "koo shi ka dang /",
    "T04TD3830E:107a-18": "brgya byin dag gi sgra ni brjod par bya ba gcig la 'jug pa yin no //",
    "T04TD3830E:107a-19": "med pa dang yod pa ma yin pa dang mi 'dogs pa zhes bya ba'i ming gi rnam grangs yin no //",
    "T04TD3830E:107a-20": "de yang don dam par grub pa ma yin no //",
    "T04TD3830E:107a-21": "de'i phyir rjod par byed pa dang brjod par bya ba dag rnam pa du ma 'dres pa'i skyon mthong ba'i phyir ma nges pas ma grub pa yin no //",
    "T04TD3830E:107a-22": "gzhan yang gcig nyid yin na rjod par byed pa dang brjod par bya ba ma grub pa yin la /",
    "T04TD3830E:107a-23": "gzhan nyid yin na ni bum pa zhes bya ba'i rjod par byed pa sbyor ba na bum pa la shes pa nges par mi 'gyur ro //",
    "T04TD3830E:107a-24": "de kho na bzhin du gzhan la yang gcig nyid yin na /",
    "T04TD3830E:107a-25": "sngar bshad pa'i skyon nyid yin no //",
    "T04TD3830E:107a-26": "de'i phyir rtsod pa ni mi srid do //",
    "T04TD3830E:107a-27": "gzhan yang brjod pa dang sun ci phyin du brgal ba yang de bzhin no //",
    "T04TD3830E:107a-28": "de bzhin zhes bya ba ni rnam pa gang gis rtsod pa sun phyung ba'i rnam pa des zhes bya ba'i don to //",
    "T04TD3830E:107a-29": "des brjod pa dang sun ci phyin du brgal ba dag med pa yin no //",
    "T04TD3830E:107a-30": "smras pa /",
    "T04TD3830E:107a-31": "khyod kyis thams cad gtan tshigs ltar snang bar brjod cing lan dang ldan pa ma yin no zhe na brjod par bya ste /",
    "T04TD3830E:107a-32": "chos mthun pa nyid dang /",
    "T04TD3830E:107a-33": "chos mi mthun pa nyid med pa'i phyir gtan tshigs ltar snang ba ma yin no //",
    "T04TD3830E:107a-34": "gal te gtan tshigs ltar snang ba yod na de chos mthun pa nyid kyis yin nam chos mi mthun pa nyid kyis yin grang /",
    "T04TD3830E:107a-35": "re zhig chos mthun pa nyid kyis ni gtan tshigs ltar snang bar 'gyur ba ma yin te /",
    "T04TD3830E:107b-0": "ji ltar @107b gser nyid la gser nyid kyi yongs su dpyod pa na gser nyid dor bar mi byed pa de ni gser yin gyi gser ltar snang ba ni ma yin no //",
    "T04TD3830E:107b-1": "de bzhin du gtan tshigs gang yin pa de ni gtan tshigs kho na yin gyi gtan tshigs ltar snang ba ma yin no //",
    "T04TD3830E:107b-2": "de bzhin du chos mi mthun pa nyid kyis kyang gtan tshigs ltar snang bar mi 'gyur te /",
    "T04TD3830E:107b-3": "ji ltar bong ba la sogs pa gser ma yin pa gang yin pa de ni ji ltar na gser ltar snang bar 'gyur /",
    "T04TD3830E:107b-4": "de bzhin du gtan tshigs ma yin pa de ni gtan tshigs ltar snang ba ma yin te /",
    "T04TD3830E:107b-5": "gtan tshigs nyid ma yin pa'i phyir ro //",
    "T04TD3830E:107b-6": "ltar snang zhes bya ba ni dngos po de nyid ma yin te /",
    "T04TD3830E:107b-7": "de las bzlog pa yin pa'i phyir ro //",
    "T04TD3830E:107b-8": "rang gi rgyud yongs su 'gyur ba'i phyir khyad par khams mi mnyam pa nyid las mi nyams pa'am /",
    "T04TD3830E:107b-9": "khams mnyam pa las de'i blo ni shes pa nyid yin pa ltar /",
    "T04TD3830E:107b-10": "yongs su brtags na gtan tshigs ltar snang ba zhes bya ba cung zad yod pa ma yin no //",
    "T04TD3830E:107b-11": "gang gi phyir gtan tshigs ma yin pa dang /",
    "T04TD3830E:107b-12": "gtan tshigs las gzhan gsum pa 'di 'thad pa ma yin no //",
    "T04TD3830E:107b-13": "de lta bas na gtan tshigs ltar snang ba ni yod pa ma yin no //",
    "T04TD3830E:107b-14": "gzhan yang /",
    "T04TD3830E:107b-15": "ma 'khrul ba ni 'khrul ba dang bral ba las yin no //",
    "T04TD3830E:107b-16": "ma 'khrul ba nyid gang las she na /",
    "T04TD3830E:107b-17": "rang gi bdag nyid la 'khrul pa dang bcas pa yin par 'gyur ram ma 'khrul par 'gyur grang /",
    "T04TD3830E:107b-18": "gal te bdag nyid la 'khrul par mi 'gyur ba yin na 'khrul pa dang bcas par mi 'gyur te /",
    "T04TD3830E:107b-19": "ji lta zhe na /",
    "T04TD3830E:107b-20": "bdag nyid rang gi ngo bo mi 'dor pa'i phyir ro //",
    "T04TD3830E:107b-21": "bdag nyid des yod pa nyid kyi phyir 'khrul pa dang bcas par mi 'gyur ro //",
    "T04TD3830E:107b-22": "'on te rang gi ngo bo 'dor bar byed pa de lta na yang 'khrul pa dang bcas pa ma yin te /",
    "T04TD3830E:107b-23": "rang gi ngo bo dor nas de nyid med pa'i phyir ro //",
    "T04TD3830E:107b-24": "rnam pa gzhan du na yang rigs pa yod pa ma yin no //",
    "T04TD3830E:107b-25": "'di skad bstan par 'gyur te /",
    "T04TD3830E:107b-26": "gtan tshigs bsgrub bya sgrub par byed pa'i rang bzhin can gang yin pa de ni bdag nyid des 'khrul pa can ma yin la /",
    "T04TD3830E:108a-0": "bsgrub bya sgrub par byed pa'i rang bzhin ma yin pa de ni gtan tshigs ma yin pa nyid kyi phyir 'khrul pa dang @108a * //",
    "T04TD3830E:108a-1": "bcas pa ma yin te /",
    "T04TD3830E:108a-2": "rnam par rtog pa gsum pa med pa'i phyir ro /",
    "T04TD3830E:108a-3": "smras pa /",
    "T04TD3830E:108a-4": "'khrul pa dang bcas pa'i gtan tshigs yod do //",
    "T04TD3830E:108a-5": "'di lta ste /",
    "T04TD3830E:108a-6": "nam mkha' dang las zhes bya ba dag la lus can ma yin pa nyid dang /",
    "T04TD3830E:108a-7": "rdul phra rab dang /",
    "T04TD3830E:108a-8": "bum pa zhes bya ba la sogs pa la spyi dang khyad par lta bu'o zhe na ma yin te /",
    "T04TD3830E:108a-9": "de dag las gzhan yin pa'i phyir ro //",
    "T04TD3830E:108a-10": "de ni yod pa yin no //",
    "T04TD3830E:108a-11": "gang las she na de dag gzhan nyid yin pa'i phyir ro //",
    "T04TD3830E:108a-12": "nam mkha' la yod pa'i lus can ma yin pa gang yin pa de ni nyid las dang blo la yod par rigs pa ma yin te skyes pa dang ma skyes pa 'gal ba'i phyir ro //",
    "T04TD3830E:108a-13": "'dir las dang blo la sogs pa dag gi lus can ma yin pa ni skye ba dang ldan pa yin la /",
    "T04TD3830E:108a-14": "nam mkha' ni ma yin pa nyid de //",
    "T04TD3830E:108a-15": "nam mkha'i lus can ma yin pa nyid gang yin pa de ni las la yod pa ma yin te /",
    "T04TD3830E:108a-16": "gang gi phyir las ni skye ba dang ldan pa'i phyir ro //",
    "T04TD3830E:108a-17": "lus can ma yin pa de dang lhan cig skye ba na skye ba dang /",
    "T04TD3830E:108a-18": "des 'jig pa na yang 'jig pa'i phyir ro //",
    "T04TD3830E:108a-19": "de'i phyir nam mkha' dang lus can ma yin pa gzhan nyid yin no //",
    "T04TD3830E:108a-20": "nam mkha'i lus can ma yin pa nyid gang yin pa de las blo la sogs pa la rigs pa ma yin la las kyi lus can ma yin pa nyid gang yin pa de yang nam mkha' la yod pa ma yin no //",
    "T04TD3830E:108a-21": "sgrub pa dang sun 'byin pa la rgyu mtshan 'ga' zhig yod pa sgrub par byed pa gang yin pa de sgrub par byed pa nyid du mi 'khrul la /",
    "T04TD3830E:108a-22": "de bzhin du sun 'byin pa la yang brjod par bya'o //",
    "T04TD3830E:108a-23": "de'i phyir 'khrul pa dang ldan pa'o gtan tshigs ni yod pa ma yin no //",
    "T04TD3830E:108a-24": "'gal ba nyid yin gyi 'khrul pa dang bcas pa ni ma yin no //",
    "T04TD3830E:108a-25": "de'i phyir nam mkha'i lus can ma yin pa nyid ni rtag pa nyid ni sgrub pa la 'khrul pa ma yin no //",
    "T04TD3830E:108a-26": "de las la sogs pa la yang de bzhin no //",
    "T04TD3830E:108a-27": "gzhan yang /",
    "T04TD3830E:108a-28": "skad cig ma nyid kyi phyir yang ngo //",
    "T04TD3830E:108a-29": "don gang la bsgrub pa'am sun 'byin par byed pa de la 'jig pa yod pa yin na sgrub pa'am sun 'byin par byed pa rigs pa ma yin no //",
    "T04TD3830E:108b-0": "gnyi ga gnas pa yin na gtan tshigs sgrub pa'am sun 'byin par @108b byed pa yin gyi de 'jig pa na gtan tshigs de sgrub pa'am sun 'byin par byed par rigs pa ma yin te /",
    "T04TD3830E:108b-1": "gnyi ga gnas pa med pa'i phyir ro //",
    "T04TD3830E:108b-2": "de'i phyir 'khrul pa dang bcas pa'i gtan tshigs yod pa ma yin no //",
    "T04TD3830E:108b-3": "smras pa /",
    "T04TD3830E:108b-4": "khyod kyi gtan tshigs thams cad 'gal bar brjod pa yin gyi 'khrul pa dang bcas pa ni ma yin no //",
    "T04TD3830E:108b-5": "ma nges pa kho na 'khrul pa dang bcas pa yin no //",
    "T04TD3830E:108b-6": "sgrub par byed pa gang yin pa de sgrub par byed pa nyid lam 'khrul pa yin la /",
    "T04TD3830E:108b-7": "de bzhin du sun 'byin par byed pa la yang brjod par bya'o //",
    "T04TD3830E:108b-8": "de'i phyir 'khrul pa dang ldan pa'i gtan tshigs med pa'i phyir zhes 'gal ba nyid yin no zhe na brjod par bya ste /",
    "T04TD3830E:108b-9": "snga ma dang phyi mar 'byung ba'i phyir 'gal ba med do //",
    "T04TD3830E:108b-10": "'gal bar brjod pa gang yin pa de ni med de /",
    "T04TD3830E:108b-11": "re zhig snga ma la 'gal ba med de phyi ma med pa'i phyir ro //",
    "T04TD3830E:108b-12": "phyi mar brjod pa la yang 'gal ba med de /",
    "T04TD3830E:108b-13": "lnga ma'i gtan tshigs med pa'i phyir ro //",
    "T04TD3830E:108b-14": "gnyi ga dus gcig tu gnas pa na 'gal ba yin la /",
    "T04TD3830E:108b-15": "rgol ba dang phyir rgol pa dus gcig kho nar lan phyir rgol ba'i lan dag smra ba'i skabs ni med de /",
    "T04TD3830E:108b-16": "lhan cig gnas pa med pa dag ni 'gal ba med pa'i phyir ro //",
    "T04TD3830E:108b-17": "smras pa /",
    "T04TD3830E:108b-18": "'das pa'i dus zhes bya ba gtan tshigs ltar snang ba yod do //",
    "T04TD3830E:108b-19": "de yod pas gtan tshigs ltar snang ba yod do zhe na brjod par bya ste /",
    "T04TD3830E:108b-20": "'das pa ni 'das pa'o //",
    "T04TD3830E:108b-21": "'das pa zhes bya ba 'das par gyur pa'o //",
    "T04TD3830E:108b-22": "'dir khyod kyi bum pa'i bdag nyid kyi dus ni da lta ba yin la /",
    "T04TD3830E:108b-23": "'jim gong gi dus ni 'das pa yin zhing gyo mo'i bdag nyid ni ma 'ongs pa'i dus yin par brjod do //",
    "T04TD3830E:108b-24": "gyo mo ma 'ongs pa de'i phyir yang 'jim gong dang bum pa'i dus dag 'das par gyur pa yin no //",
    "T04TD3830E:108b-25": "de'i tshe de dag med pa'i phyir 'di ni gang gi ma 'ongs par 'gyur /",
    "T04TD3830E:108b-26": "da ltar dang 'das pa yod do zhe na /",
    "T04TD3830E:108b-27": "de yang ma yin te /",
    "T04TD3830E:108b-28": "da ltar gyi dus la 'das pa med pa'i phyir dang de bzhin du 'das pa'i dus la yang da ltar ba med pa'i phyir dus thams cad la 'thob par 'gyur ro //",
    "T04TD3830E:108b-29": "rjod byed kyi rnam pa thams cad med par thal bar 'gyur ba'i yang phyir ro //",
    "T04TD3830E:109a-0": "'jig @109a * //",
    "T04TD3830E:109a-1": "rten na ni rjod byed kyi rnam pa du ma yod de legs par sbyar ba dang /",
    "T04TD3830E:109a-2": "legs par sbyar ba ma yin pa dang /",
    "T04TD3830E:109a-3": "tha mal pa'o //",
    "T04TD3830E:109a-4": "'byung bar gyur pa ni 'das pa'o //",
    "T04TD3830E:109a-5": "yod pa ni da ltar byung ba'o //",
    "T04TD3830E:109a-6": "'byung bar 'gyur ba zhes bya ba ni ma 'ongs pa'o //",
    "T04TD3830E:109a-7": "de bzhin du legs par sbyar ba ma yin pa dang tha mal pa'i rjod par byed pa la yang sbyar bar bya ste /",
    "T04TD3830E:109a-8": "gzhung mangs pa'i nyes pas ma brjod do //",
    "T04TD3830E:109a-9": "gzhan yang /",
    "T04TD3830E:109a-10": "'das pa'i gtan tshigs sam 'das pa'i dus ni yod pa ma yin te /",
    "T04TD3830E:109a-11": "gang las she na mi srid pa'i phyir ro //",
    "T04TD3830E:109a-12": "rna ba'i dbang pos ni gtan tshigs nyid thos pas yin gyi 'das pa ma yin te /",
    "T04TD3830E:109a-13": "'das pa'i phyir ro //",
    "T04TD3830E:109a-14": "'das pa'i dus kyang rigs pa ma yin te /",
    "T04TD3830E:109a-15": "gtan tshigs 'das pa yin pa'i phyir ro //",
    "T04TD3830E:109a-16": "da ltar gyi dus ni 'das pa'i gtan tshigs dang 'brel pa ma yin te /",
    "T04TD3830E:109a-17": "gang dang 'di 'brel bar 'gyur te de nyid gtan tshigs kyi dus yin no //",
    "T04TD3830E:109a-18": "de'i phyir de lta bu la sogs pa'i rgyu mtshan gyis rnam par dpyad na 'das pa'i dus yod pa ma yin zhing gtan tshigs kyang yod pa ma yin no //",
    "T04TD3830E:109a-19": "smras pa /",
    "T04TD3830E:109a-20": "khyod kyi thams cad tshig don du brjod pa yin gyi don dam par ma yin no zhe na brjod par bya ste /",
    "T04TD3830E:109a-21": "ma yin te /",
    "T04TD3830E:109a-22": "lan thams cad la thal bar 'gyur ba'i phyir ro //",
    "T04TD3830E:109a-23": "'di ni de lta bu ma yin te /",
    "T04TD3830E:109a-24": "gang cung zad lan du brjod pa de thams cad tshig don nyid du 'gyur ba'i phyir ro //",
    "T04TD3830E:109a-25": "gang las she na /",
    "T04TD3830E:109a-26": "smra ba po thams cad ni 'thad pas gdon mi za bar tshig nyams par byed pa yin no //",
    "T04TD3830E:109a-27": "de'i phyir lan du 'thad pa yin no //",
    "T04TD3830E:109a-28": "tshig dor ba med pa'am /",
    "T04TD3830E:109a-29": "yang na tshul 'di mi 'dod na de'i phyir tshig dor ba med par 'gyur ro //",
    "T04TD3830E:109a-30": "smras pa /",
    "T04TD3830E:109a-31": "gang la brgya'am stong du lan btab pas ltag chod du thal bar 'gyur ba nges pa'i don la ltag chod ces bya ba tshig gi don yod do zhe na brjod par bya ste /",
    "T04TD3830E:109a-32": "skyes pa dang ma skyes pa gnyi ga med pa'i phyir ltag chod ni med do //",
    "T04TD3830E:109a-33": "ltag chod ces brjod pa gang yin pa de gang las she na /",
    "T04TD3830E:109a-34": "skyes pa'am ma skyes pa'am /",
    "T04TD3830E:109a-35": "skye bzhin skye ba yin grang /",
    "T04TD3830E:109a-36": "re zhig skyes pa ma yin te /",
    "T04TD3830E:109a-37": "skyes zin pa nyid kyi phyir ro //",
    "T04TD3830E:109a-38": "ma skyes pa'ang ma yin te /",
    "T04TD3830E:109a-39": "ma skyes pa nyid kyi phyir ro //",
    "T04TD3830E:109b-0": "@109b gnyi ga med pa'i phyir skye bzhin pa yod pa ma yin te skyes pa dang ma skyes pa las ma gtogs pa'i skye bzhin pa bya ba ni yod pa ma yin no /",
    "T04TD3830E:109b-1": "smras pa /",
    "T04TD3830E:109b-2": "khyod kyis zlos pa brjod par rtogs par byed de gang gi phyir khyod sna tshogs pa'i don la yod pa dang med pa nyid kyis dgag pa byed kyi rnam pa gzhan du ni ma yin no //",
    "T04TD3830E:109b-3": "de'i phyir tshar gcad pa'i gnas yin no //",
    "T04TD3830E:109b-4": "zhe na brjod par bya ste /",
    "T04TD3830E:109b-5": "ma yin te snga ma phyi ma dag gcig nyid dang /",
    "T04TD3830E:109b-6": "gzhan nyid du med pa'i phyir zlos pa brjod pa ni ma yin no //",
    "T04TD3830E:109b-7": "gal te zlos pa brjod par 'gyur na gcig gis sam gzhan gyis yin grang ;",
    "T04TD3830E:109b-8": "snga ma dang phyi ma'i tshig de ni gcig nyid kyi zlos pa brjod pa srid pa ma yin no //",
    "T04TD3830E:109b-9": "ji lta zhe na /",
    "T04TD3830E:109b-10": "gang gi phyir brjod pa de'i phyir zlos pa brjod pa ma yin te /",
    "T04TD3830E:109b-11": "de nyid yin pa'i phyir ro //",
    "T04TD3830E:109b-12": "de nyid yin pa'i phyir lan brgyar brjod kyang ji ltar zlos par 'gyur /",
    "T04TD3830E:109b-13": "'on te snga ma las gzhan yin no zhe na /",
    "T04TD3830E:109b-14": "de yang zlos pa brjod par mi 'gyur te /",
    "T04TD3830E:109b-15": "gzhan nyid yin pa'i phyir dang /",
    "T04TD3830E:109b-16": "skad cig ma nyid yin pa'i phyir ro //",
    "T04TD3830E:109b-17": "sgra yang brjod pa snga ma gzhan yin la /",
    "T04TD3830E:109b-18": "phyi ma yang de dang 'dra bar gzhan yin no //",
    "T04TD3830E:109b-19": "de'i phyir zlos pa brjod pa gzhan yin no //",
    "T04TD3830E:109b-20": "gzhan yang ;",
    "T04TD3830E:109b-21": "tshar gcad pa'i gnas kyang de bzhin no //",
    "T04TD3830E:109b-22": "ji ltar skyes pa dang ma skyes pa gnyi ga med pa'i phyir ltag chod med pa bzhin du tshar gcad pa'i gnas kyang med pa yin no //",
    "T04TD3830E:109b-23": "tshar gcad pa'i gnas zhes bya ba tshar gcad pa las 'gyur ram ma gcad pa las 'gyur grang na /",
    "T04TD3830E:109b-24": "rnam pa gnyi ga yang srid pa ma yin te /",
    "T04TD3830E:109b-25": "de'i phyir de ni med do //",
    "T04TD3830E:109b-26": "gzhan yang /",
    "T04TD3830E:109b-27": "tshar gcad pa'i gnas la ni tshar gcad pa med de bcings pa bzhin no //",
    "T04TD3830E:109b-28": "tshar gcad pa'i gnas la yang tshar gcod par mi 'gyur te /",
    "T04TD3830E:109b-29": "dper na bcings pa'i gnas na gnas pa yang gdon mi za bar bcings par 'gyur ba ma yin pas na 'di'i nges pa 'di yod pa ma yin no //",
    "T04TD3830E:109b-30": "smras pa /",
    "T04TD3830E:109b-31": "tshad ma la sogs pa 'gag par bya ba bzhin du dgag pa yang med pa yin no zhe na brjod par bya ste /",
    "T04TD3830E:109b-32": "gnyi ga khas ma blangs pa'i phyir ro //",
    "T04TD3830E:109b-33": "de ma grub na ma grub pa kho nar zad do //",
    "T04TD3830E:110a-0": "@110a * // gal te tshad ma la sogs pa dag med pas dgag pa yang med pa yin te /",
    "T04TD3830E:110a-1": "de lta bas na gnyi ga yang ma grub bo zhes bya bar 'dod na /",
    "T04TD3830E:110a-2": "de kho na bzhin du brjod pa yin no //",
    "T04TD3830E:110a-3": "mngon par brjod pa ni med pa nyid do //",
    "T04TD3830E:110a-4": "gcig nyid dang gzhan nyid dang gnyi ga med pa'i phyir dngos po thams cad med par khas blangs pa yin no //",
    "T04TD3830E:110a-5": "de lta bas na dngos po med par mngon par brjod par bya ba dang /",
    "T04TD3830E:110a-6": "mngon par brjod pa yang med pa yin no //",
    "T04TD3830E:110a-7": "de'i phyir mya ngan las 'das pa dang byang grol zhes bya ba dag don gzhan nyid ni ma yin no //",
    "T04TD3830E:110a-8": "tshad ma la sogs pa tshig gis don bcu drug sel bar byed pa zhib mo rnam par 'thag pa'i rab tu byed pa /",
    "T04TD3830E:110a-9": "slob dpon 'phags pa klu sgrub kyis mdzad pa rdzogs so /",
    "T04TD3830E:110a-11": "// / yongs kyi dge ba'i bshes gnyen chen po yon tan grags pa'i bkas /",
    "T04TD3830E:110a-12": "kha che'i pandi ta dza ya a'a nanda dang /",
    "T04TD3830E:110a-13": "bod kyi lo tstsha ba chen po sh'akya'i dge slong khumdo sde 'bar gyis bsgyur cing zhus te gtan la phab pa'o//"
}