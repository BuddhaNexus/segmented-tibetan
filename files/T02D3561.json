{
    "T02D3561:192b-0": "@192b # // rgya gar skad du /",
    "T02D3561:192b-1": "kalpo ktam t'a rodbha ba ku ru kulle s'a dha nam /",
    "T02D3561:192b-2": "bod skad du /",
    "T02D3561:192b-3": "sgrol ma'i rtog pa las 'byung ba'i ku ru kulle'i sgrub thabs /",
    "T02D3561:192b-4": "ku ru kulle la phyag 'tshal lo //",
    "T02D3561:192b-5": "dang por re zhig sngags pas yid dang mthun pa'i",
    "T02D3561:192b-6": "gnas 'ga' zhig tu stan bde ba la nye bar",
    "T02D3561:192b-7": "'dug ste / bcom ldan 'das ma'i bris sku la sogs pa bkram ste /",
    "T02D3561:192b-8": "phyi'i mchod pa rnams byas nas rang gi snying gar",
    "T02D3561:192b-9": "dri ma med pa'i zla ba yongs su gang ba'i",
    "T02D3561:192b-10": "rnam pa la dbyangs yig dang po las byung ba'i",
    "T02D3561:192b-11": "zla ba yid kyis rnam par bsams nas de'i steng",
    "T02D3561:192b-12": "du sa bon dgod par bya'o //",
    "T02D3561:192b-13": "dro ba rnams kyi bzhi pa ni //",
    "T02D3561:192b-14": "me yig steng du nye bar gnas //",
    "T02D3561:192b-15": "a'i yig dang ne yang dag ldan //",
    "T02D3561:192b-16": "mkha' gnyis kyis ni rnam par brgyan //",
    "T02D3561:192b-17": "de yi 'od zer sna tshogs kyis //",
    "T02D3561:192b-18": "'gro ba rnams kyi dri med byas //",
    "T02D3561:192b-19": "chen po la sogs khams dag pa'i //",
    "T02D3561:192b-20": "ku ru kulle'i rir bzhugs nas //",
    "T02D3561:192b-21": "de yi 'od kyis yang dag bskul //",
    "T02D3561:192b-22": "sgrol ma yid kyis mdun du bya //",
    "T02D3561:193a-0": "@193a * // mkhas pas de yi sa bon las //",
    "T02D3561:193a-1": "mchod pa'i sprin chen spro bya ste //",
    "T02D3561:193a-2": "me tog bdug spos mar me dang //",
    "T02D3561:193a-3": "de bzhin dri dang zhal zas tshogs //",
    "T02D3561:193a-4": "sgeg mo phreng ma gar ma glu //",
    "T02D3561:193a-5": "sil snyan la sogs rnams kyis mchod //",
    "T02D3561:193a-6": "dkon mchog gsum la bdag skyabs mchi//",
    "T02D3561:193a-7": "sdig pa thams cad so sor bshags //",
    "T02D3561:193a-8": "'gro ba'i dge la rjes yi rang //",
    "T02D3561:193a-9": "sangs rgyas byang chub yid kyis gzung //",
    "T02D3561:193a-10": "zhes pa'i sngags ni lan gsum brjod //",
    "T02D3561:193a-11": "de nas bzod par gsol bya ste //",
    "T02D3561:193a-12": "de la tshigs bcad 'di yis so //",
    "T02D3561:193a-13": "bdag ni slar yang blo rmongs pas //",
    "T02D3561:193a-14": "nyes pa 'ga' zhig ci bgyis pa //",
    "T02D3561:193a-15": "lus can kun gyi skyabs gyur pa'i //",
    "T02D3561:193a-16": "lha mo khyed la bzod par gsol //",
    "T02D3561:193a-17": "byams pa'i sems ni gnas pa yis //",
    "T02D3561:193a-18": "de tshe slar yang sdug par blta //",
    "T02D3561:193a-19": "snying rje'i sems ni yang dag bskyed //",
    "T02D3561:193a-20": "dga' ba'i sems ni 'jug par bya //",
    "T02D3561:193a-21": "phyi nas kun la btang snyoms pa'i //",
    "T02D3561:193a-22": "sems tsam du ni rnam par gzhag / de nas rang bzhin rnam bral ba'i //",
    "T02D3561:193a-23": "stong pa nyid nyi gsal bar bya //",
    "T02D3561:193a-24": "stong nyid me yis bsregs pa yi //",
    "T02D3561:193a-25": "phung po lnga po slar mi 'byung /",
    "T02D3561:193a-26": "aom sh'u n+ya d'a dzny'a na badzra sva bh'a wa a'atma ko&amp ;",
    "T02D3561:193a-27": "ham /",
    "T02D3561:193a-28": "skad cig stong nyid sbyor ba yis //",
    "T02D3561:193a-29": "sems nyid kyi ni ngal gso bya //",
    "T02D3561:193a-30": "sngon gyi dam bca' dran byas la //",
    "T02D3561:193a-31": "sa bon tsam ni slar yang bsam //",
    "T02D3561:193a-32": "bdag nyid gcig pu myang 'das na //",
    "T02D3561:193a-33": "bdag gis sems can yongs su bslus //",
    "T02D3561:193a-34": "srid pa'i rgya mtsho gting med las //",
    "T02D3561:193a-35": "de la ji ltar gdon par bya //",
    "T02D3561:193a-36": "sems can rnams la brtser bzhugs pa'i //",
    "T02D3561:193a-37": "sems bral stong nyid spang bar bya //",
    "T02D3561:193a-38": "chos kyi dbyings kyi rang bzhin du //",
    "T02D3561:193a-39": "sems nyid kyis ni sems bskyed bya //",
    "T02D3561:193a-40": "sangs rgyas byin rlabs sa bon las //",
    "T02D3561:193a-41": "de las autpa lar bshad do //",
    "T02D3561:193a-42": "aa yi dbyangs las byung ba yi //",
    "T02D3561:193a-43": "autpal zla ba'i dkyil 'khor la //",
    "T02D3561:193a-44": "zla ba de la slar yang ni //",
    "T02D3561:193a-45": "sa bon las byung de la sbyor //",
    "T02D3561:193a-46": "'jig rten khams rnams ma lus pa //",
    "T02D3561:193a-47": "'di yis rnam par spyang bar bsam //",
    "T02D3561:193a-48": "sbyangs shing rtogs pa de yis ni //",
    "T02D3561:193a-49": "'od kyis sangs rgyas byang chub rnams //",
    "T02D3561:193a-50": "bskul zhing de las autpal te //",
    "T02D3561:193a-51": "de yis sgrol ma bskyed par bsam //",
    "T02D3561:193b-0": "sku @193b mdog dmar mo phyag bzhi pa //",
    "T02D3561:193b-1": "padma dmar po'i steng bzhugs zhing //",
    "T02D3561:193b-2": "gos zung dmar po dang ldan pa //",
    "T02D3561:193b-3": "rna rgyan dmar po dang bcas shing //",
    "T02D3561:193b-4": "phyag g-yas mi 'jigs pa dang ni //",
    "T02D3561:193b-5": "mda' ni bsnams zhing slar yang 'gengs //",
    "T02D3561:193b-6": "g-yon pa gzhu 'dzin gnyis pa ni //",
    "T02D3561:193b-7": "shin tu dmar ba'i autpal bsnams //",
    "T02D3561:193b-8": "ku ru kulle'i phug gnas shing //",
    "T02D3561:193b-9": "'od dpag med kyi dbu rgyan can //",
    "T02D3561:193b-10": "padma dmar po'i stan gyi 'og / sgra gcan gyi ni steng gnas pa'i //",
    "T02D3561:193b-11": "'dod lha'i chung ma'i steng du ni //",
    "T02D3561:193b-12": "myos par byed pa bsgom par bya //",
    "T02D3561:193b-13": "rdo rje skyil krung gis gnas shing //",
    "T02D3561:193b-14": "sgyu rtsal sna tshogs kun ldan pa //",
    "T02D3561:193b-15": "rgyan rnams kun gyis yang dag brgyan //",
    "T02D3561:193b-16": "bcom ldan 'das ma bsam par bya //",
    "T02D3561:193b-17": "dam tshig sku ru bsdu sogs kyis //",
    "T02D3561:193b-18": "ye shes 'khor lo mtshon par bya //",
    "T02D3561:193b-19": "skad cig rnam par yongs rdzogs pas //",
    "T02D3561:193b-20": "ye shes 'khor lo mdun du gnas //",
    "T02D3561:193b-21": "dza:h'um bam ho: zhes pa 'dis /",
    "T02D3561:193b-22": "dgug gzhug bcing dang mnyes par bya //",
    "T02D3561:193b-23": "dam tshig phyag rgya rab sbyor bas //",
    "T02D3561:193b-24": "zhal gyi lam du gzhug par bya //",
    "T02D3561:193b-25": "lag pa dag ni thal sbyar nas //",
    "T02D3561:193b-26": "gang tshe gung mo ming med dag / ring du rtse mor byas pa yi //",
    "T02D3561:193b-27": "rtse mo'i nang du ming med de //",
    "T02D3561:193b-28": "mdzub mo dag ni gung mor 'khyud //",
    "T02D3561:193b-29": "mthe ba chen dag ni 'og tu son //",
    "T02D3561:193b-30": "'di bzhin bcings nas dam tshig gi /'khor lo la ni gzhug par bya //",
    "T02D3561:193b-31": "de nas dbang bskur ba zhu bar bya ste /",
    "T02D3561:193b-32": "sangs rgyas la zhes pa'i tshigs su bcad pa bklag par bya'o //",
    "T02D3561:193b-33": "byang chub rdo rjes sangs rgyas la //",
    "T02D3561:193b-34": "mchod chen ji ltar byin pa ltar //",
    "T02D3561:193b-35": "bdag kyang bskyab pa'i don gyi phyir //",
    "T02D3561:193b-36": "nam mkha'i rdo rje deng bdag stsol //",
    "T02D3561:193b-37": "de byin chen por gyur pa yis //",
    "T02D3561:193b-38": "rgyal srid ming gi dbang bskur ba //",
    "T02D3561:193b-39": "me tog dbang bskur de bzhin rgyal //",
    "T02D3561:193b-40": "spyan ma la sogs lha rnams kyis //",
    "T02D3561:193b-41": "dbang bskur ba ni rdo rje che //",
    "T02D3561:193b-42": "khams gsum kun gyis phyag byas pa //",
    "T02D3561:193b-43": "sangs rgyas kun gyi gsang gsum gyi //",
    "T02D3561:193b-44": "gnas las byung ba sbyin par bya //",
    "T02D3561:193b-45": "sangs rgyas dbang bskur sgrol ma yi //",
    "T02D3561:193b-46": "chos na gtsug tor nor bur bya //",
    "T02D3561:193b-47": "'od zer dmar po sna tshogs pa //",
    "T02D3561:193b-48": "'gro ba gsum po gsal bar mdzad //",
    "T02D3561:193b-49": "rin chen dbang bskur thob gyur nas //",
    "T02D3561:194a-0": "@194a * // dngos grub thams cad bsgrub par bya //",
    "T02D3561:194a-1": "cho ga ji ltar sngon gsungs pa //",
    "T02D3561:194a-2": "lo phyed brtan par 'jug pa yis //",
    "T02D3561:194a-3": "thun mtshams gsum du gtor ma 'bul //",
    "T02D3561:194a-4": "bsgom pa sngon du 'gro ba yis //",
    "T02D3561:194a-5": "sgrol ma yi ni snying po 'di //",
    "T02D3561:194a-6": "mnyam par gzhag nas sngags bzlas so //",
    "T02D3561:194a-7": "aom ku ru kulle hr'i:h'um sv'a h'a /",
    "T02D3561:194a-8": "de nas sngon du bsnyen pa'i yi ge 'bum bzlas nas /",
    "T02D3561:194a-9": "phyis las yang dag par brtsam par bya'o //",
    "T02D3561:194a-10": "cha shas kyis ni shes rab 'phel //",
    "T02D3561:194a-11": "yan lag gzhan gyis dbang du byed //",
    "T02D3561:194a-12": "yan lag gsum pas de bzhin du //",
    "T02D3561:194a-13": "mi yis dug rnams 'gugs par byed //",
    "T02D3561:194a-14": "'jig rten pa ni thams cad kyi //",
    "T02D3561:194a-15": "shin tu smyos shing sgeg pa yi //",
    "T02D3561:194a-16": "bud med rnams kyis mchod par byad //",
    "T02D3561:194a-17": "ji ltar 'dod bzhin sngags bzung nas //",
    "T02D3561:194a-18": "lha yi bu mo yid 'ong rnams //",
    "T02D3561:194a-19": "zas dang ston mo sbyor bar byed //",
    "T02D3561:194a-20": "mkhas pas rim par goms pa yis //",
    "T02D3561:194a-21": "dngos grub phra mo 'grub par 'gyur //",
    "T02D3561:194a-22": "'dir ni dngos grub chen po yang //",
    "T02D3561:194a-23": "'grub par 'gyur bar the tshom med //"
}