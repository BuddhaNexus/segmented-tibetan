{
    "K12acip-k_lha_sa-083-021:422a-0": "@422a / /dpal rdo rje 'jigs byed la phyag 'tshal lo //",
    "K12acip-k_lha_sa-083-021:422a-1": "de nas yang dag bshad bya ba //",
    "K12acip-k_lha_sa-083-021:422a-2": "bcom ldan nyid kyi sku gsung thugs //",
    "K12acip-k_lha_sa-083-021:422a-3": "rdo rje rnams las byung ba yi //",
    "K12acip-k_lha_sa-083-021:422a-4": "rdo rje 'jigs byed chen po yi //",
    "K12acip-k_lha_sa-083-021:422a-5": "lho phyogs rgya mtsho pha rgal na //",
    "K12acip-k_lha_sa-083-021:422a-6": "de nas gshin rje'i grong khyer ni //",
    "K12acip-k_lha_sa-083-021:422a-7": "ga la ba yi gnas su byon //",
    "K12acip-k_lha_sa-083-021:422a-8": "mi bzad zhabs ni bcu drug gis //",
    "K12acip-k_lha_sa-083-021:422a-9": "lcags mkhar sgo med bcu drug brdzis //",
    "K12acip-k_lha_sa-083-021:422a-10": "ye shes rtse gcig mtshan ma yis //",
    "K12acip-k_lha_sa-083-021:422a-11": "dbus kyi lcags mkhar chen po brdzis //",
    "K12acip-k_lha_sa-083-021:422a-12": "de tshe bdud chen las rgyal nas //",
    "K12acip-k_lha_sa-083-021:422a-13": "ha ha hi hi'i sgra sgrog pas //",
    "K12acip-k_lha_sa-083-021:422a-14": "chos kyi rgyal po la sogs pa //",
    "K12acip-k_lha_sa-083-021:422a-15": "gzir bzhin du ni rab smras pa //",
    "K12acip-k_lha_sa-083-021:422a-16": "dpa' bo chen po ga la ci //",
    "K12acip-k_lha_sa-083-021:422a-17": "dpa' bo'i dgongs pa bdag gis bgyi //",
    "K12acip-k_lha_sa-083-021:422a-18": "bdag cag srog gi snying po rnams //",
    "K12acip-k_lha_sa-083-021:422b-0": "tshul bzhin @422b 'bul gyi dpa' bo bzhes //",
    "K12acip-k_lha_sa-083-021:422b-1": "lha ma srin ni sde brgyad kyi //",
    "K12acip-k_lha_sa-083-021:422b-2": "srog gi yang snying phul ba ni //",
    "K12acip-k_lha_sa-083-021:422b-3": "gshin rjes ya phul ma mos ma //",
    "K12acip-k_lha_sa-083-021:422b-4": "srin bos ra phul gnod sbyin kshe //",
    "K12acip-k_lha_sa-083-021:422b-5": "mi yis ni phul sa bdags //",
    "K12acip-k_lha_sa-083-021:422b-6": "btsan gyis tsa phul bdud kyis da //",
    "K12acip-k_lha_sa-083-021:422b-7": "de rnams gcig tu dril ba ni //",
    "K12acip-k_lha_sa-083-021:422b-8": "bran du yang ni khas blangs so //",
    "K12acip-k_lha_sa-083-021:422b-9": "gtan tshigs chen po de yi phyir //",
    "K12acip-k_lha_sa-083-021:422b-10": "ye shes lha yi dgongs pa dang //",
    "K12acip-k_lha_sa-083-021:422b-11": "bsnyen pa nyams 'og rab chud nas //",
    "K12acip-k_lha_sa-083-021:422b-12": "lha yi bsnyen pa rab chud nas //",
    "K12acip-k_lha_sa-083-021:422b-13": "sngon gyi thugs dam las mi 'da'//",
    "K12acip-k_lha_sa-083-021:422b-14": "mi 'grub pa ni mi srid do //",
    "K12acip-k_lha_sa-083-021:422b-15": "ya m'a ra dza sa do me ya /",
    "K12acip-k_lha_sa-083-021:422b-16": "ya me do ru na yo da ya /",
    "K12acip-k_lha_sa-083-021:422b-17": "ya da ro ni ra yakshe ya //",
    "K12acip-k_lha_sa-083-021:422b-18": "yakshe yatstsha ni r'a ma ya /",
    "K12acip-k_lha_sa-083-021:422b-19": "h'um h'um phat phat/",
    "K12acip-k_lha_sa-083-021:422b-20": "de skad smras pa dang /",
    "K12acip-k_lha_sa-083-021:422b-21": "rdo rje 'jigs byed chen po yis //",
    "K12acip-k_lha_sa-083-021:422b-22": "chos kyi rgyal po la sogs pa //",
    "K12acip-k_lha_sa-083-021:422b-23": "gshin rje'i pho nya la sogs kun //",
    "K12acip-k_lha_sa-083-021:422b-24": "sgrol ba'i bran du byin gyis brlabs //",
    "K12acip-k_lha_sa-083-021:422b-25": "ma dang sring mo bu mo dang //",
    "K12acip-k_lha_sa-083-021:422b-26": "'khor bcas kun la bka' bsgo ba //",
    "K12acip-k_lha_sa-083-021:422b-27": "lnga brgya dus kyi tha ma la //",
    "K12acip-k_lha_sa-083-021:422b-28": "nga yi bstan pa 'byung ba'i tshe //",
    "K12acip-k_lha_sa-083-021:422b-29": "rnal 'byor rig 'dzin ldan pa la; ;bka' bsgo'i las rnams tshul bzhin gyis //",
    "K12acip-k_lha_sa-083-021:422b-30": "zhes pas dam bcas pa dang /",
    "K12acip-k_lha_sa-083-021:422b-31": "mnan bzhin du mna' bor ro //",
    "K12acip-k_lha_sa-083-021:422b-32": "gtam rgyud kyi rtog pa rdzogs so //"
}