{
    "NG0634:0": "@#/  / rgya gar skad du /",
    "NG0634:1": "badzra gu h+ya karma tan tra /",
    "NG0634:2": "bod skad du /",
    "NG0634:3": "rdo rje gsang ba las kyi rgyud /",
    "NG0634:4": "dpal kun tu bzang po la phyag 'tshal lo //",
    "NG0634:5": "de nas rdo rje kun tu bzang po des chos thams cad skye 'jig med pa'i skur phyung ste /",
    "NG0634:6": "nyid kyi 'khor skye 'jig med pa /",
    "NG0634:7": "rtog pa thams cad 'joms pa'i skur gyur pa'i phyir /",
    "NG0634:8": "rang nyid mi snang bar byas nas /",
    "NG0634:9": "nam mkha' las sgra 'di phyung ngo *//",
    "NG0634:10": "a a /",
    "NG0634:11": "e o /",
    "NG0634:12": "o aum /",
    "NG0634:13": "skye med cho 'phrul drag po'i skus //",
    "NG0634:14": "nam mkha'i khams kun gang bar 'gyur //",
    "NG0634:15": "zhes pa'i sgra phyung ngo *//",
    "NG0634:16": "nyid kyi sku dpal rdo rje kun tu bzang po'i sku dang */",
    "NG0634:17": "dpal rigs lnga he ru ka'i sku dang */",
    "NG0634:18": "dpal rdo rje gzhon nu'i sku dang */",
    "NG0634:19": "ye shes rig pa'i sku dang */",
    "NG0634:20": "gti mug 'joms pa'i sku dang */",
    "NG0634:21": "zhe sdang 'joms pa'i sku dang */",
    "NG0634:22": "nga rgyal 'joms pa'i sku dang */",
    "NG0634:23": "'dod chags 'joms pa'i sku dang */",
    "NG0634:24": "phrag dog 'joms pa'i sku dang */",
    "NG0634:25": "gzugs 'joms pa'i sku dang */",
    "NG0634:26": "tshor ba 'joms pa'i sku dang */",
    "NG0634:27": "'du shes 'joms pa'i sku dang */",
    "NG0634:28": "'du byed 'joms pa'i sku dang */",
    "NG0634:29": "rnam par shes pa 'joms pa'i sku dang */",
    "NG0634:30": "'dzin byed chen mo gti mug 'dzin pa dang */",
    "NG0634:31": "zhe sdang 'dzin pa dang */",
    "NG0634:32": "nga rgyal 'dzin pa dang */",
    "NG0634:33": "'dod chags 'dzin pa dang */",
    "NG0634:34": "phrag dog 'dzin pa dang */",
    "NG0634:35": "gzugs 'dzin pa dang */",
    "NG0634:36": "tshor ba 'dzin pa dang */",
    "NG0634:37": "'du shes 'dzin pa dang */",
    "NG0634:38": "rnam par shes pa 'dzin pa'i sku dang */",
    "NG0634:39": "khro bo chen po bcu dang */",
    "NG0634:40": "khro mo chen mo bcus /",
    "NG0634:41": "phyogs bcu'i 'jig rten gtams nas bzhugs so //",
    "NG0634:42": "de las sprul pa'i sku grangs med pa yang byung bar gyur to //",
    "NG0634:43": "de la rdo rje kun tu bzang pos bsgo ba /",
    "NG0634:44": "kye skye ba med pas rdo rje la //",
    "NG0634:45": "'jig pa med pa'i gzhon nu'i sku //",
    "NG0634:46": "'gyur ba med pas mthing nag mdog / thams cad dbang sdud rgyas 'debs 'khril //",
    "NG0634:47": "g.yas pa theg dgu rdzogs rtags kyis //",
    "NG0634:48": "don mtshon nyon mongs dgu ni 'joms par mdzad //",
    "NG0634:49": "g.yon pa me dpung 'bar ba yis /",
    "NG0634:50": "khams gsum bud shing bsreg par mdzad //",
    "NG0634:51": "bar ma rtse lnga rtse gsum gyis //",
    "NG0634:52": "'phags mchod dug gsum rtsad nas gcod //",
    "NG0634:53": "tha gnyis bsnams pa'i phyag mtshan gyis //",
    "NG0634:54": "mtshan chen ri rab phur bu des //",
    "NG0634:55": "sngon po lcags kyi phur pa bsnams //",
    "NG0634:56": "stong gsum 'jig rten khams 'di ni //",
    "NG0634:57": "rdo rje ri rab phur bu 'dril //",
    "NG0634:58": "sku stod zhal gsum phyag drug pa'i //",
    "NG0634:59": "khro bo bcu'i skur bzhugs pa la //",
    "NG0634:60": "sku smad lcags kyi phur gsum bsnams //",
    "NG0634:61": "'og ni rdo rje gtan nas blangs //",
    "NG0634:62": "dkar nag mtshams su btab pa yis /",
    "NG0634:63": "khams gsum sdug bsngal rtsad nas gcod //",
    "NG0634:64": "rnam pa'i mthu dang rdzu 'phrul 'phrog / hum gis thugs kyi dbyings nas bsdus //",
    "NG0634:65": "phyogs bcu khro rgyal sras @#//",
    "NG0634:66": "su bskyed //",
    "NG0634:67": "khyed ni sangs rgyas thams cad kyi //",
    "NG0634:68": "sras te rdo rje gzhon nu'i sku //",
    "NG0634:69": "khams gsum sgrol ba'i las mdzad cig / de nas dpal rdo rje gzhon nu des //",
    "NG0634:70": "rang gi dkyil 'khor thams cad 'od zer spros //",
    "NG0634:71": "slar hum gis bsdus nas /",
    "NG0634:72": "nyid kyi sku gsung thugs la 'thim par mdzad do //",
    "NG0634:73": "de nyid kyi dus gsum gyi sangs rgyas kyi che ba bsdu ba'i phyir /",
    "NG0634:74": "a+om am hum bzhi gnas bzhir bkod /",
    "NG0634:75": "de nas spa ra na phat ces 'bru bzhi spros nas /",
    "NG0634:76": "chos kyi dbyings na bzhugs pa yis //",
    "NG0634:77": "lhun gyis grub pa'i sangs rgyas la //",
    "NG0634:78": "sku gsung thugs mnyes pa'i mchod pa phul nas /",
    "NG0634:79": "slar sam ha rat+na hum gis /",
    "NG0634:80": "sku gsung thugs yon tan 'phrin las kyi dngos grub thams cad bdag gis gnas dbyig bsdus nas /",
    "NG0634:81": "de nas don mdzad par dgongs /",
    "NG0634:82": "yab yum gnyis su med pa las /",
    "NG0634:83": "thugs rje ye shes kyi sras /",
    "NG0634:84": "'joms byed dang */",
    "NG0634:85": "'dzin byed kyi tshogs thams cad spros pa ni /",
    "NG0634:86": "'di lta ste /",
    "NG0634:87": "om badzra kro d+ha hum hum /",
    "NG0634:88": "kar gar rdza gar rdza hum phat /",
    "NG0634:89": "ces brjod pas steng gi phyogs su spros /",
    "NG0634:90": "a+om badzra kro d+ha hum / bi dza ya ha na ha na hum phat /",
    "NG0634:91": "shar du brjod /",
    "NG0634:92": "a+om badzra kro d+ha hum /",
    "NG0634:93": "ya man ta ka pa tsa hum phat /",
    "NG0634:94": "lho'i phyogs su sprul pas /",
    "NG0634:95": "srid pa'i chos 'joms byed chen po lho ru brjod /",
    "NG0634:96": "a+om badzra kro d+ha hum /",
    "NG0634:97": "ha ya g+h+ri ba hu lu hu lu hum phat /",
    "NG0634:98": "nub tu 'o //",
    "NG0634:99": "a+om badzra kro d+ha hum /",
    "NG0634:100": "a mri ta kun da li tshin d+ha tshin d+ha hum phat /",
    "NG0634:101": "byang du'o //",
    "NG0634:102": "a+om kro d+ha hum /",
    "NG0634:103": "ni la dan da da ha da ha hum phat /",
    "NG0634:104": "shar lhor ro //",
    "NG0634:105": "badzra kro d+ha hum /",
    "NG0634:106": "ar+ya a tsa la b+han d+ha ban d+ha hum phat /",
    "NG0634:107": "lho nub tu'o //",
    "NG0634:108": "a+om badzra kro d+ha hum /",
    "NG0634:109": "a pa ra dzi ta stish+tha stish+tha hum phat /",
    "NG0634:110": "nub byang du'o //",
    "NG0634:111": "a+om badzra kro d+ha hum /",
    "NG0634:112": "trai lo kya bi dza ya b+hin d+ha b+hin d+ha hum phat /",
    "NG0634:113": "byang shar du'o //",
    "NG0634:114": "om badzra kro d+ha hum /",
    "NG0634:115": "ma ha ba la pho ta pho ta hum phat /",
    "NG0634:116": "'og gi phyogs su spros /",
    "NG0634:117": "phyogs bcur spros pas srid pa'i chos 'joms byed chen po khro bo bcu dang */",
    "NG0634:118": "rtogs byed chen mo bcus /",
    "NG0634:119": "phyogs bcu ru sku mdog dang phyag mtshan du chas nas /",
    "NG0634:120": "'dul ba'i gdan gyi steng 'thon te bzhugs pa ni /",
    "NG0634:121": "'di lta ste /",
    "NG0634:122": "steng gi phyogs na khro bo chen po hum ka ra /",
    "NG0634:123": "sku mdog sngo skya zhal gsum phyag drug pa /",
    "NG0634:124": "rdo rje gshog pas khams gsum dbang du sdud //",
    "NG0634:125": "sku smad zhabs drug brkyang bskum gyad kyi dor stabs kyis //",
    "NG0634:126": "bgegs kyi rgyal po nyi zla tshangs pa'i gdon tshogs gnon //",
    "NG0634:127": "zhal gsum g.yas pa ser ba g.yon dmar ba //",
    "NG0634:128": "dbus ni sngo skya sku dang mthun zhing phyag rgya bzhi dang ldan //",
    "NG0634:129": "phyag mtshan rdo rje ri rab phur bu ste //",
    "NG0634:130": "sku stod zhal gsum phyag drug khro bo bcu'i gzugs la //",
    "NG0634:131": "sku smad lcags kyi phur pa zur gsum bsnams //",
    "NG0634:132": "sgra 'byin srid pa'i chos kun 'dzin dang gnyis su med par bzhugs //",
    "NG0634:133": "sprul pa'i 'phra men phag dang smig pu grangs med 'byin //",
    "NG0634:134": "phyag mtshan dang po gnyis ban d+ha dang rdo rje 'khrug cing gsol",
    "NG0634:136": "[(]2[)]@#// ba //",
    "NG0634:137": "bar ma gnyis sprul pa'i phyag mtshan sna tshogs spyi mthun te //",
    "NG0634:138": "steng gi phyogs na bzhugs so //",
    "NG0634:139": "shar gyi phyogs na khro bo chen po rnam par rgyal //",
    "NG0634:140": "sku mdog dkar po zhal gsum phyag drug pa //",
    "NG0634:141": "sku mdog zhal gsum phyag drug rdo rje gshog pa can //",
    "NG0634:142": "sku smad zhabs drug brkyang bskum gyad kyi 'dor thabs kyis //",
    "NG0634:143": "bgegs kyi rgyal po dri za'i gdon rnams gnon pa //",
    "NG0634:144": "zhal gsum g.yas sngo g.yon pa ljang ser dbus dkar po //",
    "NG0634:145": "phyag mtshan rdo rje ri rab phur bu ste //",
    "NG0634:146": "sku stod zhal gsum phyag drug khro bo'i gzugs can la //",
    "NG0634:147": "sku smad lcags kyi phur pa zur gsum bsnams //",
    "NG0634:148": "'dzin byed bsnyems ma nyid dang gnyis su med par bzhugs //",
    "NG0634:149": "lho'i phyogs kyi khro bo chen po gshin rje gshed po ni //",
    "NG0634:150": "zhal gsum phyag drug sku mdog sngon po la //",
    "NG0634:151": "sku stod zhal gsum phyag drug rdo rje gshog pa can //",
    "NG0634:152": "sku smad zhabs drug brkyang bskum gyad kyi 'dor thabs kyis //",
    "NG0634:153": "bgegs kyi rgyal po gshin rje'i gdon tshogs gnon //",
    "NG0634:154": "zhal g.yas sngo skya g.yon pa ljang nag dbus sngon po //",
    "NG0634:155": "phyag mtshan rdo rje ri rab phur bu ste //",
    "NG0634:156": "sku stod zhal gsum phyag drug khro bo bcu'i gzugs can la //",
    "NG0634:157": "sku smad lcags kyi phur pa zur gsum bsnams //",
    "NG0634:158": "'dzin byed dur khrod bdag dang gnyis med bzhugs //",
    "NG0634:159": "nub kyi phyogs na khro bo chen po rta mchog dpal /",
    "NG0634:160": "zhal gsum phyag drug sku mdog dmar po la //",
    "NG0634:161": "sku stod zhal gsum phyag drug pa //",
    "NG0634:162": "rdo rje gshog pas khams gsum dbang du sdud //",
    "NG0634:163": "sku smad zhabs drug brkyang bskum gyad kyi 'dod thabs kyis //",
    "NG0634:164": "bgegs kyi rgyal po klu yi gdon tshogs gnon //",
    "NG0634:165": "zhal ni g.yas dkar g.yon sngo dbus dmar zhal //",
    "NG0634:166": "phyag mtshan rdo rje ri rab phur bu ste //",
    "NG0634:167": "sku stod zhal gsum phyag drug khro bo bcu'i gzugs can la //",
    "NG0634:168": "sku smad lcags kyi phur pa zur gsum bsnams //",
    "NG0634:169": "yum chen gtum mo sku dang gnyis med bzhugs //",
    "NG0634:170": "byang gi phyogs su khro bo bdud rtsi 'khyil //",
    "NG0634:171": "zhal gsum phyag drug sku mdog ljang ku la //",
    "NG0634:172": "sku stod zhal gsum phyag drug rdo rje gshog pa can //",
    "NG0634:173": "sku smad zhabs drug brkyang bskum gyad kyi dor stabs kyis //",
    "NG0634:174": "bgegs kyi rgyal po gnod sbyin gdon tshogs gnon //",
    "NG0634:175": "zhal ni g.yas pa ser la g.yon dud kha //",
    "NG0634:176": "phyag mtshan rdo rje ri rab phur bu ste //",
    "NG0634:177": "sku stod zhal gsum phyag drug khro bo bcu'i gzugs can la //",
    "NG0634:178": "sku smad lcags kyi phur pa zur gsum bsnams //",
    "NG0634:179": "'dzin byed rlung 'byin gnyis su med par bzhugs //",
    "NG0634:180": "shar lho mtshams kyi khro bo dbyug sngon po //",
    "NG0634:181": "zhal gsum phyag drug sku mdog sngo skya la //",
    "NG0634:182": "sku stod zhal gsum phyag drug rdo rje gshog pa can //",
    "NG0634:183": "sku smad zhabs drug gyad kyi 'dor thabs kyis //",
    "NG0634:184": "bgegs kyi rgyal po me lha'i gdon tshogs gnon //",
    "NG0634:185": "zhal gsum g.yas dkar g.yon dmar dbus sngo zhal //",
    "NG0634:186": "phyag mtshan rdo @#//",
    "NG0634:187": "rje ri rab phur bu ste //",
    "NG0634:188": "sku stod zhal gsum phyag drug khro bo bcu'i gzugs can la //",
    "NG0634:189": "sku smad lcags kyi phur pa zur gsum bsnams //",
    "NG0634:190": "'dzin byed rdo rje sder dang gnyis med bzhugs //",
    "NG0634:191": "lho nub mtshams su khro bo mi g.yo mgon //",
    "NG0634:192": "zhal gsum phyag drug sku mdog ljang sngon la //",
    "NG0634:193": "sku stod zhal gsum phyag drug rdo rje gshog pa can //",
    "NG0634:194": "sku smad zhabs drug brkyang bskum gyad kyi 'dor thabs kyis //",
    "NG0634:195": "bgegs kyi rgyal po srin po'i gdon gyi tshogs rnams gnon //",
    "NG0634:196": "zhal gsum g.yas pa ljang nag g.yon smug dbus ljang sngon //",
    "NG0634:197": "phyag mtshan ri rab phur bu ni //",
    "NG0634:198": "sku stod zhal gsum phyag drug khro bo bcu'i gzugs can la //",
    "NG0634:199": "sku smad lcags kyi phur bu zur gsum bsnams //",
    "NG0634:200": "'dzin byed gtun khung ma dang gnyis med bzhugs //",
    "NG0634:201": "nub byang mtshams su khro bo chen po gzhan gyis mi thub pa //",
    "NG0634:202": "zhal gsum phyag drug sku mdog dmar skya la //",
    "NG0634:203": "sku stod zhal gsum phyag drug rdo rje gshog pa can //",
    "NG0634:204": "sku smad zhabs drug brkyang bskum gyed kyi 'dor thabs kyis //",
    "NG0634:205": "bgegs kyi rgyal po rlung len gdon gyi tshogs rnams gnon //",
    "NG0634:206": "zhal nas g.yas ser g.yon ljang dbus dmar skya //",
    "NG0634:207": "phyag mtshan rdo rje ri rab phur bu ste //",
    "NG0634:208": "sku stod zhal gsum phyag drug khro bo bcu'i gzugs can la //",
    "NG0634:209": "sku smad lcags kyi phur pa zur gsum bsnams //",
    "NG0634:210": "'dzin byed mda' byed mda' bsnyems ma dang gnyis med bzhugs //",
    "NG0634:211": "byang shar mtshams kyi khro bo chen po khams gsum rnam par rgyal //",
    "NG0634:212": "zhal gsum phyag drug sku mdog ser po la //",
    "NG0634:213": "sku stod zhal gsum phyag drug rdo rje gshog pa can //",
    "NG0634:214": "sku smad zhabs drug brkyang bskum 'dor thabs kyis //",
    "NG0634:215": "bgegs kyi rgyal po dbang ldan gdon gyi tshogs rnams gnon //",
    "NG0634:216": "zhal gsum g.yas dkar g.yon dmar dbus ser zhal //",
    "NG0634:217": "phyag mtshan rdo rje ri rab phur bu ste //",
    "NG0634:218": "sku stod zhal gsum phyag drug khro bo bcu'i gzugs can la //",
    "NG0634:219": "sku smad lcags kyi phur pa zur gsum bsnams //",
    "NG0634:220": "yum chen gsod skyen ma dang gnyis med bzhugs //",
    "NG0634:221": "'og gi phyogs su khro bo chen po stobs po che //",
    "NG0634:222": "zhal gsum phyag drug rdo rje gshog pa can //",
    "NG0634:223": "sku smad zhabs drug gyad kyi 'dor thabs kyis //",
    "NG0634:224": "bgegs kyi rgyal po sa bdag gdon gyi tshogs rnams gnon //",
    "NG0634:225": "zhal ni g.yas pa ljang nag g.yon dmar nag / dbus ni dud kha sku dang mthun //",
    "NG0634:226": "phyag mtshan rdo rje ri rab phur bu ste //",
    "NG0634:227": "sku stod zhal gsum phyag drug khro bo bcu'i gzugs can la //",
    "NG0634:228": "sku smad lcags kyi phur ba zur gsum bsnams //",
    "NG0634:229": "yum chen skul byed ma dang gnyis su med par bzhugs //",
    "NG0634:230": "zhes gsungs so //",
    "NG0634:231": "rdo rje gsang ba las kyis rgyud las /",
    "NG0634:232": "khro rgyal bzhugs tshul gyi le'u ste dang po'o //",
    "NG0634:233": "// de nas bcom ldan 'das dpal rdo rje gzhon",
    "NG0634:234": "nu dais / dus gsum gyi sangs rgyas thams cad @#//",
    "NG0634:235": "kyi che ba bsdus pa'i phyir /",
    "NG0634:236": "rang gi dkyil 'khor phyogs bcu nas hum gsum gyis /",
    "NG0634:237": "bskal pa'i me 'bar ba /",
    "NG0634:238": "gru gsum mthing nag 'bar ba /",
    "NG0634:239": "zla gam dbang gi tshul dang */",
    "NG0634:240": "zlum po zhi ba'i tshul dang */",
    "NG0634:241": "rgyas pa gru bzhi'i dkyil 'khor bsdus te /",
    "NG0634:242": "dpal rdo rje gzhon nu nyid kyi sku gsung thugs las /",
    "NG0634:243": "a+om am hum hum sgra sgrogs pas chos kyi dbyings dang nam mkha'i khams kun khyab pas /",
    "NG0634:244": "lhun gyis grub pa'i sangs rgyas kun mnyes te /",
    "NG0634:245": "hum gis bsdus te rang rang gis dkyil 'khor thams",
    "NG0634:246": "cad sku gsung thugs yon tan 'phrin las kyi phyag",
    "NG0634:247": "rgya bzhi dang ldan par gyur to //",
    "NG0634:248": "nyid kyi dbu ni rigs lngas brgyan //",
    "NG0634:249": "rigs lnga phyag rgya bzhi dang ldan //",
    "NG0634:250": "ye shes kyi sras khro bo bcu rnams kyang *//",
    "NG0634:251": "rang rang gi sku ni rgyan chas rdzogs par bzhugs so //",
    "NG0634:252": "de nas dpal rdo rje gzhon nus 'di skad ces gsungs so //",
    "NG0634:253": "kye chos sku skye ba med pa las //",
    "NG0634:254": "skye ba'i cho 'phrul sgra byung ba //",
    "NG0634:255": "a a la sogs sgra yis ni //",
    "NG0634:256": "chos kyi dbyings nam mkha'i khams kun tu grags pa'i sgra de'i /",
    "NG0634:257": "dus gsum sangs rgyas thams cad dang *//",
    "NG0634:258": "lhun gyis grub pa'i sangs rgyas kyis //",
    "NG0634:259": "khams gsum 'khor ba 'joms pa dang *//",
    "NG0634:260": "srid pa 'joms pa'i bdag po ru //",
    "NG0634:261": "bdag gis dkyil 'khor byung ba ste //",
    "NG0634:262": "khams gsum sgrol ba'i dbang bskur ba //",
    "NG0634:263": "sku mdog phyag mtshan yan chad kyang *//",
    "NG0634:264": "khro bo sgrol bar dbang bskur cig / 'joms byed ye shes khro bo bcu rnams dang *//",
    "NG0634:265": "'dzin byed khro mo chos dbyings bcu rnams la //",
    "NG0634:266": "gnyis su med pa'i byin gyi brlabs kyi ni //",
    "NG0634:267": "rdo rje 'phrul chen sprul pa 'jig byed dang *//",
    "NG0634:268": "gsod byed 'byin par byed pa'i khro mo rnams la",
    "NG0634:269": "dbang bskur cig / rdo rje 'phra men rdo rje",
    "NG0634:270": "'jigs byed la // phyogs bcu'i 'jig rten 'dul bar",
    "NG0634:271": "dbang bskur cig / dus gsum sangs rgyas lhun gyis",
    "NG0634:272": "'jigs byed la // grub pa yis // phyag rgya bzhi dang ldan pa'i gnas su ni //",
    "NG0634:273": "sku lnga gsung lnga thugs lnga yon tan lnga //",
    "NG0634:274": "'phrin las lnga yis sangs rgyas don mdzad bzhin //",
    "NG0634:275": "sangs rgyas che ba'i yon tan lnga po 'dis //",
    "NG0634:276": "khams gsum 'khor ba sgrol ba'i dbang bskur cig /",
    "NG0634:277": "ces dus gsum lhun gyis grub pa'i sangs rgyas la",
    "NG0634:278": "dbang nos so // rdo rje gsang ba las kyi rgyud las /",
    "NG0634:279": "khro rgyal sgrol ba dbang nos kyi le'u ste gnyis pa'o //    // de nas chos kyi dbyings dang */",
    "NG0634:280": "nam mkha'i khams na mo'i sangs rgyas thams cad 'dus te /",
    "NG0634:281": "gru gsum mthing nag bskal pa'i me 'bar ba'i gnas der /",
    "NG0634:282": "dpal rdo rje gzhon nu la /",
    "NG0634:283": "dpa' bo 'bru lnga'i 'phro 'du yis //",
    "NG0634:284": "sku gsung yon tan 'phrin las thugs //",
    "NG0634:285": "rgyal ba rigs lnga byin brlabs ni //",
    "NG0634:286": "khams gsum sgrol ba'i dbang 'byin no //",
    "NG0634:287": "'joms byed khro mo bcu rnams dang *//",
    "NG0634:288": "'dzin byed khro mo bcu rnams la //",
    "NG0634:289": "phyag rgya bzhi yi 'bru bkod nas //",
    "NG0634:290": "khams @#//",
    "NG0634:291": "gsum sgrol ba'i dbang bskur ro //",
    "NG0634:292": "'dod pa'i khams dang gzugs kyi khams //",
    "NG0634:293": "khams gsum srid pa'i chos 'di ni //",
    "NG0634:294": "phyag mtshan rdo rje ri rab tu //",
    "NG0634:295": "byin gyis brlabs te dbang yang bskur //",
    "NG0634:296": "ye shes khro bo lha bkod nas //",
    "NG0634:297": "khams gsum sgrol ba'i dbang yang bskur //",
    "NG0634:298": "rdo rje gsang ba las kyi rgyud las /",
    "NG0634:299": "khams gsum sgrol ba'i dbang bskur ba'i le'u ste gsum pa'o ///",
    "NG0634:300": "/ de nas sangs rgyas thams cad kyis //",
    "NG0634:301": "khro rgyal 'bar ba'i dkyil 'khor du //",
    "NG0634:302": "thams cad la gsung drag po'i 'phrin las kyi dbang bskur ba 'di gsungs so //",
    "NG0634:303": "kye dpal chen rdo rje gzhon nu dang *//",
    "NG0634:304": "ye shes khro bo bcu rnams dang *//",
    "NG0634:305": "chos dbyings khro mo bcu rnams dang *//",
    "NG0634:306": "sprul pa 'phra men tshogs rnams kyis //",
    "NG0634:307": "a+om badzra ki li ki la ya sarba big nan bam hum hum phat /",
    "NG0634:308": "drag po'i gsung sgra 'di zlos shig / 'di yis khams gsum sgrol bar byed //",
    "NG0634:309": "de yang ji ltar sgrol zhe na //",
    "NG0634:310": "drag po sgra 'di bshad par bya //",
    "NG0634:311": "ma skyes pa yi snying po a //",
    "NG0634:312": "cho 'phrul 'byung ba o ru snang *//",
    "NG0634:313": "yan lag rdzogs pa a+om du snang *//",
    "NG0634:314": "a+om ni sku yi snying po ste //",
    "NG0634:315": "bde bar gshegs pa sku'i snying por bshad //",
    "NG0634:316": "badzra na ni rdo rje ste //",
    "NG0634:317": "rdo rje'i rang bzhin skye 'jig med //",
    "NG0634:318": "rdo rje khro bo khro mo rnams //",
    "NG0634:319": "skye 'jig med pa'i sku yis ni //",
    "NG0634:320": "ki li ki la phyag na bsnams //",
    "NG0634:321": "ki li ki la ya zhes pa //",
    "NG0634:322": "rdo rje ri rab phur pa ste //",
    "NG0634:323": "ya ni chags med byang chub sems //",
    "NG0634:324": "thugs rjes 'gro ba sems can gyi //",
    "NG0634:325": "don la chags pa med par mdzod //",
    "NG0634:326": "sarba na ni thams cad de //",
    "NG0634:327": "'khor ba'i chos dang mya ngan 'das //",
    "NG0634:328": "snang srid snod bcud thams cad yin //",
    "NG0634:329": "big nan na ni bag chags te //",
    "NG0634:330": "rnam par rtog pa'i bag chags kun //",
    "NG0634:331": "bam ni dbang gi snying po ste //",
    "NG0634:332": "bag chags thams cad dbang bsdus nas //",
    "NG0634:333": "hum ni bsdus pa'i snying po ste //",
    "NG0634:334": "hum gnyis yang nas yang du'o //",
    "NG0634:335": "thugs ni gsang ba'i dbyings rum du //",
    "NG0634:336": "gnyis su med pa'i sbyor ba yis //",
    "NG0634:337": "ye shes sems dpa'i sras bskyed pa //",
    "NG0634:338": "ye shes khro bcu sku ltar bskyed //",
    "NG0634:339": "phat ces bya ba spros pa ste //",
    "NG0634:340": "chos dbyings nam mkha'i khams spros pas //",
    "NG0634:341": "lhun gyis grub pa'i sangs rgyas rnams //",
    "NG0634:342": "sras dang spun du de bzhin ngam //",
    "NG0634:343": "khams gsum sgrol ba'i sku 'byung snyams //",
    "NG0634:344": "de las che ba rnam pa lngas //",
    "NG0634:345": "'gro ba'i don dbang de la bskur //",
    "NG0634:346": "des ni khams gsum sgrol bar byed //",
    "NG0634:347": "ces dpal chen rdo rje 'khor tshogs la drag po gsung sgra phog ste dbang bskur ro //",
    "NG0634:348": "de nas rdo rje kun tu bzang po des /",
    "NG0634:349": "dpal rdo rje gzhon nu 'khor dang bcas pa la /",
    "NG0634:350": "bsgo ba'i gsung 'di gsungs so //",
    "NG0634:351": "kye bcom ldan rdo rje gzhon nu dang *//",
    "NG0634:352": "khams gsum ma lus rgyas 'debs dang *//",
    "NG0634:353": "'joms byed 'dzin byed gsod byed tshogs //",
    "NG0634:354": "dus gsum sangs rgya thams cad kyis //",
    "NG0634:355": "khams gsum @#//",
    "NG0634:356": "sgrol ba'i dbang bskur nas //",
    "NG0634:357": "cho ga lnga dang bsnyen bsgrub bzhis //",
    "NG0634:358": "rang lus rdo rje go cha bgos //",
    "NG0634:359": "sangs rgyas che ba thob byas la */",
    "NG0634:360": "khams gsum sgrol ba'i las gyis shig / bsnyen bsgrub cho ga gang zhe na //",
    "NG0634:361": "ting 'dzin rnam gsum gsal ba ni //",
    "NG0634:362": "rdo rje cho ga dang po ste //",
    "NG0634:363": "bdag sku lha ru shes pa ste //",
    "NG0634:364": "bsnyen pa ru ni shes par bya //",
    "NG0634:365": "phung po khams dang skye mched de //",
    "NG0634:366": "ye nas lha ru gsal ba ni //",
    "NG0634:367": "rdo rje cho ga gnyis pa ste //",
    "NG0634:368": "nye ba'i bsnyen par shes par bya //",
    "NG0634:369": "phung po khams dang skye mched de //",
    "NG0634:370": "thabs dang shes rab gnyis med pa'i //",
    "NG0634:371": "mkha' la 'phro 'dus lhar gsal ba ni //",
    "NG0634:372": "rdo rje cho ga gsum pa ste //",
    "NG0634:373": "mkha' las dkyil 'khor rdzogs ston pas //",
    "NG0634:374": "rdo rje cho ga bzhi pa ste //",
    "NG0634:375": "bsgrub pa ru ni shes par bya //",
    "NG0634:376": "dkyil 'khor rdzogs pa'i lha rnams la //",
    "NG0634:377": "phyag rgya chen po bzhi bzhir ldan //",
    "NG0634:378": "rdo rje cho ga lnga pa ste //",
    "NG0634:379": "sgrub pa chen po nga yis bshad //",
    "NG0634:380": "sgrub pa chen po de yis ni //",
    "NG0634:381": "dus gsum sangs rgyas rgyas lhun grub la //",
    "NG0634:382": "sku gsung yon tan 'phrin las thugs //",
    "NG0634:383": "re re la ni lnga lnga ste //",
    "NG0634:384": "gang gis 'dul ba'i dus tsam na //",
    "NG0634:385": "thugs ni mi rtog don mdzad bzhin //",
    "NG0634:386": "rdo rje tshogs kyi don mdzod cig / 'phrin las rnam bzhi rdzogs par gyis *//",
    "NG0634:387": "zhes gsungs so //",
    "NG0634:388": "de nas rdo rje kun tu bzang po des /",
    "NG0634:389": "khams gsum sgrol ba'i dbang bskur ro //",
    "NG0634:390": "nyid dpal rdo rje gzhon nu'i skur bsgyur te //",
    "NG0634:391": "nyid kyi 'khor la dbang 'di bskur te bsgo'o //",
    "NG0634:392": "hum bskal pa me ltar 'bar ba'i klong dkyil nas //",
    "NG0634:393": "gru gsum mthing nag 'bar ba'i dkyil 'khor 'dir //",
    "NG0634:394": "rdo rje srin po 'joms byed khro bo bcu //",
    "NG0634:395": "rdo rje srin mo 'dzin byed khro mo bcu //",
    "NG0634:396": "'jigs byed za tshogs mgyogs byed 'gugs pa'i tshogs //",
    "NG0634:397": "shar lho nub byang steng 'og phyogs mtshams nas //",
    "NG0634:398": "sprul pa bye ba mang po'i tshogs kyis ni //",
    "NG0634:399": "sku ni sna tshogs chos nyid sangs rgyas sku //",
    "NG0634:400": "zhal gsum phyag drug rdo rje gshog can gyis //",
    "NG0634:401": "rdo rje gshog pas khams gsum dbang du sdud //",
    "NG0634:402": "phyag mtshan rdo rje ri rab phur bu ni //",
    "NG0634:403": "sku stod zhal gsum phyag drug khro bo bcu'i gzugs can la //",
    "NG0634:404": "sku smad lcags kyi phur pa zur gsum ni //",
    "NG0634:405": "rtse mo drag po zur gsum phat nag gis //",
    "NG0634:406": "khams gsum sgrol la dug gsum rtsad nas chos //",
    "NG0634:407": "rdo rje ri rab phur ba dril ba yis //",
    "NG0634:408": "stong gsum 'jig rten khams ni brdar thag gcod //",
    "NG0634:409": "'og gi rdo rje gtan la blangs pa yis //",
    "NG0634:410": "dmyal ba'i 'jig rten gtan nas len //",
    "NG0634:411": "sgrol cig khams gsum ma lus sgrol /",
    "NG0634:412": "khams gsum 'khor ba sgrol ba'i dbang bskur ro //",
    "NG0634:413": "srid gsum gdug pa sgrol ba'i dbang bskur ro //",
    "NG0634:414": "dug gsum rtsad nas chod cig dbang bskur ro //",
    "NG0634:415": "dug lnga stongs par mdzod cig dbang bskur ro //",
    "NG0634:416": "gzung 'dzin rnam rtog sgrol @#//",
    "NG0634:417": "cig dbang bskur ro //",
    "NG0634:418": "zhes 'khor ba sgrol ba'i dbang bskur ro //",
    "NG0634:419": "rdo rje gsang ba las kyi rgyud las //",
    "NG0634:420": "bsgrub pa gsum gyi le'u ste bzhi pa'o ///"
}