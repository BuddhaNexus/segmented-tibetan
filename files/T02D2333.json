{
    "T02D2333:276a-0": "@276a # // rgya gar skad du /",
    "T02D2333:276a-1": "panytsa kra ma sam gra ha pra bha wa /",
    "T02D2333:276a-2": "bod skad du /",
    "T02D2333:276a-3": "rim pa lnga bsdus pa gsal ba /",
    "T02D2333:276a-4": "dpal ldan bla ma'i zhabs la phyag 'tshal lo //",
    "T02D2333:276a-5": "sangs rgyas kun gyi gsang ba che //",
    "T02D2333:276a-6": "rim pa lnga la gnas pa po //",
    "T02D2333:276b-0": "dngos @276b po'i gnas lugs lam dang ni //",
    "T02D2333:276b-1": "'bras bu skye ba'i rim pa'o //",
    "T02D2333:276b-2": "dngos po gnas lugs gnyis yin te //",
    "T02D2333:276b-3": "sems dang lus kyi gnas thabs las //",
    "T02D2333:276b-4": "rags dang phra dang shin tu phra //",
    "T02D2333:276b-5": "thun mong dbyer med rim zhes bya //",
    "T02D2333:276b-6": "gnyid dang rmi lam snyoms 'jug pa //",
    "T02D2333:276b-7": "tha mal dus dang rnam pa bzhi //",
    "T02D2333:276b-8": "'khor lo bzhi yi bdag nyid kyis //",
    "T02D2333:276b-9": "rtsa dang thig le sems shes pa //",
    "T02D2333:276b-10": "lus dang dus dang yul gyi ni //",
    "T02D2333:276b-11": "gnad ni bzhi ru shes par bya //",
    "T02D2333:276b-12": "dran pa sna chogs rnam rtog rnams //",
    "T02D2333:276b-13": "sems las yang dag 'byung bas na //",
    "T02D2333:276b-14": "rnam shes srog ni 'du ba'i rten //",
    "T02D2333:276b-15": "snying gar sngags kyi dkyil 'khor lo bsgom //",
    "T02D2333:276b-16": "gzhi lam 'bras bu rab shes pas //",
    "T02D2333:276b-17": "lus dben sngags dang sems gsum gyi //",
    "T02D2333:276b-18": "sgyu ma mngon par byang chub pa //",
    "T02D2333:276b-19": "zung 'jug rim pa shes par 'gyur //",
    "T02D2333:276b-20": "sngags kyi yi ge'i 'khor lo ni //",
    "T02D2333:276b-21": "dang por chu skyes 'dab brgyad pa //",
    "T02D2333:276b-22": "phyi nang gsang ba'i tshul gyis ni //",
    "T02D2333:276b-23": "rim pa ldan par bsam gtan bya //",
    "T02D2333:276b-24": "phyi rim shes rab dbyangs yig mtshan //",
    "T02D2333:276b-25": "bar ma gsal byed thabs bcas pa //",
    "T02D2333:276b-26": "gnyis su med par nang mar gnas //",
    "T02D2333:276b-27": "phyogs mtshams rim par ting nge 'dzin //",
    "T02D2333:276b-28": "sbyor ba rnam pa gsum rang bzhin //",
    "T02D2333:276b-29": "dbus su mig gi thig le ste //",
    "T02D2333:276b-30": "aa dang bcas pa srog gyur gang //",
    "T02D2333:276b-31": "gun gyi snying po spro zhing sdud //",
    "T02D2333:276b-32": "'byung ba bzhi yi rlung rnams nyid //",
    "T02D2333:276b-33": "rlung dang sngags su rab sbyor bas //",
    "T02D2333:276b-34": "rdo rje bzlas pa sbyang bar bya //",
    "T02D2333:276b-35": "'byung 'jug gnas pa nyi shu bshad //",
    "T02D2333:276b-36": "tha mal rnam rtog bag chags rnams //",
    "T02D2333:276b-37": "sngags nyid sems su dmigs pas so //",
    "T02D2333:276b-38": "lus dag pas ni rtog pa dag / rlung dag pas ni dri med 'gyur //",
    "T02D2333:276b-39": "rlung dag pas ni ye shes kyi //",
    "T02D2333:276b-40": "kun rdzob sgyu ma mngon du byed //",
    "T02D2333:276b-41": "de nyid mngon par byang chub pas //",
    "T02D2333:276b-42": "zung 'jug ye shes thob par 'gyur //",
    "T02D2333:276b-43": "las rnams bya ba phrin las tshogs //",
    "T02D2333:276b-44": "rnam shes ye shes sbyor bas 'grub //",
    "T02D2333:276b-45": "rtags rnams rim par 'char ba'i dngos //",
    "T02D2333:276b-46": "ye shes lnga yi rgyu mthun nyams //",
    "T02D2333:276b-47": "gsal snang 'bar ba'i ngang du'o //",
    "T02D2333:276b-48": "yan lag rlung las mngon shes 'thob //",
    "T02D2333:276b-49": "rtog pa'i tshogs ni mar 'grib cing //",
    "T02D2333:277a-0": "gnyen po ye @277a * //",
    "T02D2333:277a-1": "shes yal 'phel du //",
    "T02D2333:277a-2": "ye shes rim pa rang las rnyed //",
    "T02D2333:277a-3": "gcig dang du mar dmigs mi phyed //",
    "T02D2333:277a-4": "dang po smig rgyu lta bu'i nyams //",
    "T02D2333:277a-5": "'od zer lnga dang bcas pa 'char //",
    "T02D2333:277a-6": "gnyis pa zla ba lta bu dang //",
    "T02D2333:277a-7": "gsum pa nyi ma'i 'od kyis 'khrigs //",
    "T02D2333:277a-8": "mtshams snang las ni thob pa ste //",
    "T02D2333:277a-9": "mtshams bral dus kyi ye shes che //",
    "T02D2333:277a-10": "mngon par byang chub tshul gnas pas //",
    "T02D2333:277a-11": "dri med ye shes mngon par rdzogs //",
    "T02D2333:277a-12": "rtags dang rtags can 'char tshul ni //",
    "T02D2333:277a-13": "ye shes 'bar dang rdzogs pa'i dus //",
    "T02D2333:277a-14": "rlung sems tsam las 'byung ba yi //",
    "T02D2333:277a-15": "sgyu ma'i lus ni snang bar bcas //",
    "T02D2333:277a-16": "'od gsal rgyun gyi bsam gtan gyis //",
    "T02D2333:277a-17": "las dang sgrib pa bag chags sbyangs //",
    "T02D2333:277a-18": "sa lam rtags kyi rim pa'i tshogs //",
    "T02D2333:277a-19": "'di nyid thob pas myur du 'char //",
    "T02D2333:277a-20": "nam mkha'i dkyil 'khor dbus gnas par //",
    "T02D2333:277a-21": "gsal ba'i dkyil 'khor bsam par bya //",
    "T02D2333:277a-22": "'dab ma brgyad pa'i sa bon la //",
    "T02D2333:277a-23": "dbus su srog gi sa bon te //",
    "T02D2333:277a-24": "yi ge ka nas ha yig bar //",
    "T02D2333:277a-25": "ksha ni spangs pa'i gzhi bcas pa //",
    "T02D2333:277a-26": "dbyangs ni phyi rim snang ba ste //",
    "T02D2333:277a-27": "gsal byed bar ma mched pa nyid //",
    "T02D2333:277a-28": "ma ning snang ba thob par brjod //",
    "T02D2333:277a-29": "bcu gnyis yi ge thig ler bcas //",
    "T02D2333:277a-30": "phreng ba lta bur gnas pa ni //",
    "T02D2333:277a-31": "rim pa lnga ldan bsam par bya //",
    "T02D2333:277a-32": "'khor lo'i dkyil 'khor yongs rdzogs pa //",
    "T02D2333:277a-33": "ae wam thabs dang shes rab las //",
    "T02D2333:277a-34": "sdud cing spro bar mdzad pa yi //",
    "T02D2333:277a-35": "aa zhes dbus su gnas par mdzad //",
    "T02D2333:277a-36": "mnyam pa nyid du sems bsdam ste //",
    "T02D2333:277a-37": "mnyam gzhag 'khor lo'i lte ba yis //",
    "T02D2333:277a-38": "ye shes mnyam par mthong gyur pa //",
    "T02D2333:277a-39": "nye bar thob pa stong pa che //",
    "T02D2333:277a-40": "'od gsal ba yi gnas thob pa //",
    "T02D2333:277a-41": "'khor ba las ni brgal bar 'gyur //",
    "T02D2333:277a-42": "thun gcig yang ni nyin gcig gam //",
    "T02D2333:277a-43": "zla phyed zla ba lo yi dus//",
    "T02D2333:277a-44": "bskal pa'am bskal pa stong du yang //",
    "T02D2333:277a-45": "skad cig re rer gnas pa ni //",
    "T02D2333:277a-46": "ye shes sbyor ba rtag tu 'byung //",
    "T02D2333:277a-47": "rim pa gnyis pa la gnyis pa //",
    "T02D2333:277a-48": "mnyam par zung 'brel nyid bsgom pa //",
    "T02D2333:277a-49": "bskyed pa'i rim 'di lha yi sku //",
    "T02D2333:277b-0": "rdzogs sangs rgyas kyi dkyil 'khor mchog / rnam pa @277b mngon du byed pa gang //",
    "T02D2333:277b-1": "legs par bslabs pas mthar phyin 'gyur //",
    "T02D2333:277b-2": "lus dben snang ba sems dang lus //",
    "T02D2333:277b-3": "rgyu dang mi rgyu 'jig rten bcas //",
    "T02D2333:277b-4": "rim pas lha yi bdag nyid sbyor //",
    "T02D2333:277b-5": "rdo rje 'chang chen lam du byed //",
    "T02D2333:277b-6": "mos pa las byung ting nge 'dzin //",
    "T02D2333:277b-7": "rten cing 'brel par 'byung pa'o //",
    "T02D2333:277b-8": "rlung gi 'byung 'jug gnas pa gsum //",
    "T02D2333:277b-9": "sku gsung thugs kyi rdo rje las //",
    "T02D2333:277b-10": "rlung sngags mnyam par rab sbyor gang //",
    "T02D2333:277b-11": "rdo rje bzlas pa'i rim pa'o //",
    "T02D2333:277b-12": "gsang sngags las byung rnam par shes //",
    "T02D2333:277b-13": "snang ba gsum gyi bdag nyid ni //",
    "T02D2333:277b-14": "ye shes 'jug ldog nges pa gang//",
    "T02D2333:277b-15": "sems la dmigs pa'i rim pa'o //",
    "T02D2333:277b-16": "rmi lam lus ni rnam sbyangs phyir //",
    "T02D2333:277b-17": "sgyu mar mtshon pa'i dus gang las //",
    "T02D2333:277b-18": "yul snang kun rdzob gang byung ba //",
    "T02D2333:277b-19": "sgyu ma lta bu'i rim pa'o //",
    "T02D2333:277b-20": "rang bzhin shes pa bsam gtan las //",
    "T02D2333:277b-21": "thabs las ma bskyed ting nge 'dzin //",
    "T02D2333:277b-22": "rang gsal ngo bo mi rtog pa //",
    "T02D2333:277b-23": "'od gsal don dam rim pa'o //",
    "T02D2333:277b-24": "bsam gtan mes sbyangs lha yi sku //",
    "T02D2333:277b-25": "rang byung ye shes dag pa'i lus //",
    "T02D2333:277b-26": "sbyang gzhi sbyong byed bral bar gnas //",
    "T02D2333:277b-27": "zung du 'jug pa'i rim pa'o //",
    "T02D2333:277b-28": "byang chub sems ldan bla ma dang //",
    "T02D2333:277b-29": "lhag pa'i lha yi rnal 'byor dang //",
    "T02D2333:277b-30": "shin tu rnal 'byor rnal 'byor che //",
    "T02D2333:277b-31": "rjes su rnal 'byor bcas pa dag / ting 'dzin rim pa ldan pa yis //",
    "T02D2333:277b-32": "bsnyen pa nyer sgrub sgrub pa che //",
    "T02D2333:277b-33": "sgrub pa'i ngo bo khyad par du //",
    "T02D2333:277b-34": "so sor sdud dang bsam gtan dang //",
    "T02D2333:277b-35": "srog rtsol de bzhin 'dzin pa dang //",
    "T02D2333:277b-36": "rjes su dran dang ting nge 'dzin //",
    "T02D2333:277b-37": "yan lag drug ldan khyad par ro //",
    "T02D2333:277b-38": "rim pa bzhi ldan phyag rgyar bcas //",
    "T02D2333:277b-39": "dbang bzhi sku bzhi rang 'byung bas //",
    "T02D2333:277b-40": "mngon par byang chub tshul lnga las //",
    "T02D2333:277b-41": "bskyed dang bskyed cing gnas pa dang //",
    "T02D2333:277b-42": "lam gyur rim pa lnga ldan pas //",
    "T02D2333:277b-43": "byang chub phyogs chos mdo don dang //",
    "T02D2333:277b-44": "spras pa rnam gsum mthar thug bcas //",
    "T02D2333:277b-45": "sna tshogs sgra ni mtshon pa'o //",
    "T02D2333:277b-46": "gtum mo'i rnal 'byor rlung gis te //",
    "T02D2333:277b-47": "bde chen sems la dmigs pa'o //",
    "T02D2333:277b-48": "rmi lam sgyu ma gcig tu sbyangs //",
    "T02D2333:277b-49": "bar do rnam gsum bsre ba nyid //",
    "T02D2333:277b-50": "nyon mongs ye shes lam du 'gyur //",
    "T02D2333:278a-0": "lam myur @278a * //",
    "T02D2333:278a-1": "gcod par 'pho ba ste //",
    "T02D2333:278a-2": "grong du 'jug pa yan lag go //",
    "T02D2333:278a-3": "'od gsal gnas thob mngon sangs rgyas //",
    "T02D2333:278a-4": "brtson 'grus can ni tshe 'di nyid //",
    "T02D2333:278a-5": "le lo can ni 'chi kha ste //",
    "T02D2333:278a-6": "tha ma srid pa'i bar ma ngor //",
    "T02D2333:278a-7": "mchog thob skus ni gzhan don byed //",
    "T02D2333:278a-8": "ngo bo rgyu tshul 'byung ba khams //",
    "T02D2333:278a-9": "las dang ngo bo dbye ba de nyid rlung //",
    "T02D2333:278a-10": "'byung 'jug gnas pa rnam par brtags //",
    "T02D2333:278a-11": "'bru gsum sngags kyi ngo bo nyid //",
    "T02D2333:278a-12": "a'a li k'a li sbyor dbus las //",
    "T02D2333:278a-13": "brtags pa grangs ldan bzlas pa nyid //",
    "T02D2333:278a-14": "sbyor dang khyad par thabs ldan pas //",
    "T02D2333:278a-15": "ngag dben rlung gi rnal 'byor bstan //",
    "T02D2333:278a-16": "rgyu dang 'bras bu sbyor ba gang //",
    "T02D2333:278a-17": "snang ba gsum gyi 'char tshul te //",
    "T02D2333:278a-18": "dus dang 'byung 'gyur thabs khyad par //",
    "T02D2333:278a-19": "dbyer med ye shes gnas thob pa //",
    "T02D2333:278a-20": "spyod pa ye shes mngon du byed //",
    "T02D2333:278a-21": "slob dang mi slob der spyod pa'o //",
    "T02D2333:278a-22": "rang bzhin shes pa'i lam gyur pa //",
    "T02D2333:278a-23": "rnam shes sgyu mar mtshon pa'i chos //",
    "T02D2333:278a-24": "khyad par las dang spyod pa dang //",
    "T02D2333:278a-25": "dngos grub thob phyir bdag byin rlabs //",
    "T02D2333:278a-26": "phyi nang mngon par byang chub tshul //",
    "T02D2333:278a-27": "rnal 'byor thob pas bsam gtan gnas //",
    "T02D2333:278a-28": "'byung dang 'jug pa ma brtags par //",
    "T02D2333:278a-29": "spyod tshul ye shes de thob po //",
    "T02D2333:278a-30": "lta dang nyams myong lus dang ngag / bsam gtan mnyam rjes spyod pa dang //",
    "T02D2333:278a-31": "slob dang mi slob gnyis med cing //",
    "T02D2333:278a-32": "rab tu mi gnas zung du 'jug / yi ge'i don dang spyi yi don //",
    "T02D2333:278a-33": "sbas dang mthar thug nyid yin te //",
    "T02D2333:278a-34": "theg pa sna tshogs pha rol phyin //",
    "T02D2333:278a-35": "srid par skye dang gnas la sogs //",
    "T02D2333:278a-36": "dus kyi dbye ba'i khyad par gyi //",
    "T02D2333:278a-37": "stan gcig steng du bsgom par bya //",
    "T02D2333:278a-38": "'di nyid yang dag rtogs pa 'dir //",
    "T02D2333:278a-39": "lam mchog rim pa lnga po nyid //",
    "T02D2333:278a-40": "pha rol phyin dang theg sna tshogs //",
    "T02D2333:278a-41": "srid pa skye dang nyin zhag gcig / stan gcig steng du sbyar te bshad //",
    "T02D2333:278a-42": "'bras bu skye ba'i rim pa nyid //",
    "T02D2333:278a-43": "tshe 'di nyid du sangs rgyas te //",
    "T02D2333:278a-44": "rnal 'byor dbang phyug dam pa ste //",
    "T02D2333:278a-45": "sku lnga rab rdzogs gyur pa'o //",
    "T02D2333:278a-46": "rim pa lnga'i don bsdus pa gsal ba zhes bya",
    "T02D2333:278a-47": "ba dpal ldan n'a ro pas mdzad pa'i gsang ba'i",
    "T02D2333:278a-48": "man ngag bla ma'i zhal las rtogs par bya ba",
    "T02D2333:278a-49": "rdzogs so / //",
    "T02D2333:278a-50": "/ pandi ta de nyid dang /",
    "T02D2333:278a-51": "bod kyi lo ts'a ba mar pa chos kyi blo",
    "T02D2333:278a-52": "gros kyis bsgyur cing zhus te gtan la phab pa",
    "T02D2333:278a-53": "/ 'dis kyang rgyal ba'i lung rtogs kyi bstan pa",
    "T02D2333:278a-54": "phyogs dus thams cad du dar zhing rgyas par gyur"
}