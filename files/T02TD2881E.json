{
    "T02TD2881E:221a-0": "@221a * // phyag na rdo rje mdo lugs kyi man ngag lag tu blang ba'i sgrub thabs bzhugs //",
    "T02TD2881E:221a-1": "bcom ldan 'das dpal phyag na rdo rje la phyag 'tshal lo //",
    "T02TD2881E:221a-2": "de yongs su bsnyen par 'dod pa'i rig pa 'dzin pas dben zhing nyams dga' ba'i sar sa bslang ba dang /",
    "T02TD2881E:221a-3": "gnas brtsig pa dang /",
    "T02TD2881E:221a-4": "dgos pa'i yo byad dang /",
    "T02TD2881E:221a-5": "mthun pa'i sbyor ba dang /",
    "T02TD2881E:221a-6": "mchod pa'i rdzas rnams ba sogs la sngon du 'gro ba'i las bya ste /",
    "T02TD2881E:221a-7": "dang por dkon mchog mchod /",
    "T02TD2881E:221a-8": "de nas chos skyong dang rigs drug la sbyin /",
    "T02TD2881E:221a-9": "gtor ma rgya chen po btang /",
    "T02TD2881E:221a-10": "de nas bsam gtan khang ba byi dor byas te /",
    "T02TD2881E:221a-11": "me tog gcal du bkram la rgyan rnams kyis brgyan te /",
    "T02TD2881E:221a-12": "de'i dbus su mandal sngon po gru bzhi pa cig gi steng du /",
    "T02TD2881E:221b-0": "mchod @221b rten sngon po sku gdung dang ldan pa'i drung du me tog sngon po la sogs te /",
    "T02TD2881E:221b-1": "mchod pa rnam pa lnga dang /",
    "T02TD2881E:221b-2": "gta' gtor dang /",
    "T02TD2881E:221b-3": "bum pa bca' thabs rdzogs par byas la dang por khrus bya ste /",
    "T02TD2881E:221b-4": "de nas rig pa 'dzin pa nyid stan bde ba la 'dug ste /",
    "T02TD2881E:221b-5": "dang por byang chub mchog tu sems bskyed la //",
    "T02TD2881E:221b-6": "de nas aa las zla ba'i dkyil 'khor gyi steng du h'um sngon po bsams te sngags 'di brjod par bya'o //",
    "T02TD2881E:221b-7": "aom sarba dharma t'a badzra siddhi h'um zhes pas snod bcu dang rdzas thams cad pa chen por bsam mo //",
    "T02TD2881E:221b-8": "h'um de nyid las skad cig tu lha'i nga rgyal du gnas pa'i h'um las 'od zer phyogs bcur 'phros pas /",
    "T02TD2881E:221b-9": "bla ma dang /",
    "T02TD2881E:221b-10": "lhag pa'i lha dang /",
    "T02TD2881E:221b-11": "dkon mchog spyan drangs te /",
    "T02TD2881E:221b-12": "ae hye hi bha ga b'an sarba ta th'a ga ta buddha dharma sam gha badzra p'a ni /",
    "T02TD2881E:221b-13": "ma h'a gu ru /",
    "T02TD2881E:221b-14": "badzra sa ma ya h'um h'um dza: zhes brjod pas nam mkha'i mtha' dang mnyam pa mdun du byon par bsam mo //",
    "T02TD2881E:221b-15": "padma k'a ma la ya stvam zhes gdan dbul lo //",
    "T02TD2881E:221b-16": "phyag btsal ba dang /",
    "T02TD2881E:221b-17": "mchod pa 'bul pa dang /",
    "T02TD2881E:221b-18": "sdig pa bshags pa dang /",
    "T02TD2881E:221b-19": "rjes su yi rang ba dang /",
    "T02TD2881E:221b-20": "chos kyi 'khor lo bskor ba dang /",
    "T02TD2881E:221b-21": "gsol ba gdab cing skyabs su 'gro ba dang /",
    "T02TD2881E:221b-22": "lus dbul zhing dge ba'i rtsa ba bsngo ba'o //",
    "T02TD2881E:221b-23": "de nas yi ge brgya pas tshogs sogs lha rnams gshegs su gsol /",
    "T02TD2881E:221b-24": "aom a'a:bighananta krita h'um zhes pas bdag nyid bgegs dgra'i ting nge 'dzin gyis yungs kar la sngags bzlas te /",
    "T02TD2881E:221b-25": "khro bo'i sprul par spro ste /",
    "T02TD2881E:221b-26": "aom aa mri ta kunda li ha na ha na h'um /",
    "T02TD2881E:221b-27": "sarba bighn'anta krita h'um phat ces phyogs bzhi mtshams brgyad steng 'og bcur sngags bdun bdun dang bcas te mtshams gcad par bya'o //",
    "T02TD2881E:221b-28": "na mo ratna tra y'a ya /",
    "T02TD2881E:221b-29": "na ma:tsanda badzra p'a na ye /",
    "T02TD2881E:221b-30": "ma h'a yaksha se n'a pa ta ye /",
    "T02TD2881E:221b-31": "na mo badzra kro dh'a ya /",
    "T02TD2881E:221b-32": "ma h'a dam shtrotka ta bhree ra b'a ya /",
    "T02TD2881E:221b-33": "aa si mu sa la dha r'a ya /",
    "T02TD2881E:221b-34": "pa ra shu p'a sha ha st'a ya /",
    "T02TD2881E:221b-35": "tadya th'a /",
    "T02TD2881E:221b-36": "aom aa mri ta kunda li kha kha /",
    "T02TD2881E:221b-37": "kh'a hi kh'a hi /",
    "T02TD2881E:221b-38": "tishtha tishtha /",
    "T02TD2881E:221b-39": "bandha bandha /",
    "T02TD2881E:221b-40": "ha na ha na /",
    "T02TD2881E:221b-41": "gri hna gri hna /",
    "T02TD2881E:221b-42": "gardza gardza /",
    "T02TD2881E:221b-43": "bi spho ta ya bi spho ta ya /",
    "T02TD2881E:221b-44": "sarba bighn'am bi n'a ya k'am /",
    "T02TD2881E:221b-45": "ma h'a ga na pa ti /",
    "T02TD2881E:221b-46": "dz'i bi t'anta ka r'a ya sv'a h'a zhes mtshon cha'i char phab la btul zhing sbyang bar bya'o //",
    "T02TD2881E:222a-0": "de nas khams gsum gyi @222a * //",
    "T02TD2881E:222a-1": "sems can thams cad sdug bsngal dang dbral bar bya'o snyam pa ni snying rje tshad med pa'o //",
    "T02TD2881E:222a-2": "bde ba la dgod par bya'o snyam pa ni byams pa tshad med pa'o //",
    "T02TD2881E:222a-3": "bde ba dang nam du'ang mi 'bral bar bya'o snyam pa ni dga' ba tshad med pa'o //",
    "T02TD2881E:222a-4": "de'ang sems can thams cad dang thun mong du byed pa ni btang snyoms tshad med pa'o //",
    "T02TD2881E:222a-5": "aom ma h'a sh'u n+ya t'a dzny'a na badzra sva bh'a ba a'atma konya\\ham /",
    "T02TD2881E:222a-6": "zhes pa stong pa nyid du bsams la /",
    "T02TD2881E:222a-7": "de'i dang las ae las chos 'byung gru gsum pa'i dbus su yam las rlung gi dkyil 'khor /",
    "T02TD2881E:222a-8": "bam las chu'i dkyil 'khor /",
    "T02TD2881E:222a-9": "kham las gser gyi sa gzhi //",
    "T02TD2881E:222a-10": "ram las me ri lnga'i dbus su /",
    "T02TD2881E:222a-11": "lam las ri rab kyi steng du /",
    "T02TD2881E:222a-12": "sam yongs su gyur pa las sna tshogs rdo rje /",
    "T02TD2881E:222a-13": "de yongs su gyur pa las rdo rje'i gur dang /",
    "T02TD2881E:222a-14": "rab dang mtshon cha'i 'khor lo rdzogs par bsgoms pa'i dbus su /",
    "T02TD2881E:222a-15": "bhr'am sngon po 'phro 'dus pa las gzhal yas khang sngon po gru bzhi sgo bzhi /",
    "T02TD2881E:222a-16": "sgo khyud dang ldan par bsgom par bya'o //",
    "T02TD2881E:222a-17": "tsa ser po las 'khor lo sngon po rtsibs bzhi'i dbus su pam las padma /",
    "T02TD2881E:222a-18": "ram las nyi ma /",
    "T02TD2881E:222a-19": "aa las zla ba'i dkyil 'khor gyi steng du h'um mthing nag bsams te /",
    "T02TD2881E:222a-20": "'od 'phros pa las 'phags pa mchod /",
    "T02TD2881E:222a-21": "sems can gyi don byas nas snang ba thams cad rang gi lhag pa'i lhar gyur te /",
    "T02TD2881E:222a-22": "de dag yongs su gyur pa las khro bo'i rdo rje rtse lnga pa kha dog sngon po 'od zer gyi phreng ba rnam par 'khrugs pa lte ba h'um gis mtshan par bsam mo //",
    "T02TD2881E:222a-23": "de'i 'od zer gyis khro bo'i rigs rnams bkug nas de dag yongs su gyur pa las /",
    "T02TD2881E:222a-24": "gnod sbyin gyi sde dpon chen po lag na rdo rje gos sngon po can sangs rgyas gang g'a'i klung phrag 'bum bye ma snyed kyis rjes su gnang ba /",
    "T02TD2881E:222a-25": "mche ba gtsigs pa dang 'tsham pa'am /",
    "T02TD2881E:222a-26": "sku mdog sngon po g-yas rdo rje /",
    "T02TD2881E:222a-27": "g-yon sdigs mdzub klu chen po brgyad kyis gzungs nas 'byung ba ltar brgyan pa /",
    "T02TD2881E:222a-28": "stag gi sham thabs dang /",
    "T02TD2881E:222a-29": "na bza' chos gos sngon po dang ;",
    "T02TD2881E:222a-30": "seng ge'i stod g-yogs dang /",
    "T02TD2881E:222a-31": "gdan dbang po dang /",
    "T02TD2881E:222a-32": "nyi ma dang padma'i steng na klu chen po brgyad nam mkha'i lding gi rgyal po dang bcas par yang dag par bskyed de /",
    "T02TD2881E:222a-33": "de nyid kyi snying gar ye shes sems dpa'i 'khor lo gos sngon po can rnams bsgom par bya'o //",
    "T02TD2881E:222b-0": "dbang po drug la'ang de @222b dang 'dra ba'i gos sngon po can re bsam par bya'o //",
    "T02TD2881E:222b-1": "de nas ye shes kyi 'khor lo'i h'um las h'um re 'khor lo'i steng du gnas pa las phyag mtshan tri sh'ul dang /",
    "T02TD2881E:222b-2": "ral gri dang /",
    "T02TD2881E:222b-3": "dbyug tho dang /",
    "T02TD2881E:222b-4": "'khor lo h'um gis mtshan par gyur te /",
    "T02TD2881E:222b-5": "de dag yongs su gyur pa las shar gyi 'khor lo'i steng du las kyi gnod sbyin lag na rdo rje g-yas rdo rje /",
    "T02TD2881E:222b-6": "g-yon tri sh'ul rtse gsum 'phan can 'phyar ba /",
    "T02TD2881E:222b-7": "na bza' mi bzad sngo bkra gsol ba /",
    "T02TD2881E:222b-8": "gdan klu rgyal rigs mnan pa'o //",
    "T02TD2881E:222b-9": "lhor rdo rje srin po g-yas rdo rje g-yon ral gri /",
    "T02TD2881E:222b-10": "na bza' padma r'a ga / gdan bram ze'i rigs can mnan pa'o //",
    "T02TD2881E:222b-11": "nub tu rdo rje gdon chen g-yas rdo rje g-yon dbyug to //",
    "T02TD2881E:222b-12": "gdan rje rigs mnan pa /",
    "T02TD2881E:222b-13": "na bza' za hor btso dmar gsol ba'o //",
    "T02TD2881E:222b-14": "byang gi 'khor lo'i steng du rdo rje ro langs g-yas rdo rje /",
    "T02TD2881E:222b-15": "g-yon 'khor lo /",
    "T02TD2881E:222b-16": "na bza' ba ti khra bo gdan klu dmangs rigs mnan pa'o //",
    "T02TD2881E:222b-17": "sde dpon de dag kyang sku mdog gtso po dang mthun pa /",
    "T02TD2881E:222b-18": "klu rnams kyis rgyan mdzad pa /",
    "T02TD2881E:222b-19": "bskal pa'i me rab tu 'bar ba'i dbus na bsgom mo //",
    "T02TD2881E:222b-20": "dza:h'um bam ho:bzhi las sgo bzhir lcags kyu ma dang /",
    "T02TD2881E:222b-21": "zhags pa ma dang /",
    "T02TD2881E:222b-22": "lcags sgrog ma dang /",
    "T02TD2881E:222b-23": "dril bu ma dang /",
    "T02TD2881E:222b-24": "khro mo de dag kyang stag gi sham thabs dang /",
    "T02TD2881E:222b-25": "sbrul gyi rgyan cha dang /",
    "T02TD2881E:222b-26": "nyi zla'i gdan dang bcas pa'o //",
    "T02TD2881E:222b-27": "de nas rdo rje go cha'i phyag rgyas gnas lngar gtugs te /",
    "T02TD2881E:222b-28": "na ma:sa manta badzra n'am ka ba tsa h'um zhes brjod pas lus thams cad rdo rjer bar bsgom mo //",
    "T02TD2881E:222b-29": "de nas rdo rje rtse lnga'i phyag rgya bcas te /",
    "T02TD2881E:222b-30": "na ma:sa manta badzra n'am badzra tsanda ma h'a ro sha na h'um zhes brjod nas gnas lngar rgyas btab pas lus thams cad rdo rje'i dra mig rnams khro chung tshon gang pas btams par bsams te byin gyis brlab po //",
    "T02TD2881E:222b-31": "de nas de ltar dam tshig gi dkyil 'khor bskyed nas /",
    "T02TD2881E:222b-32": "rang bzhin gyi dkyil 'khor spyan drangs pa ni /",
    "T02TD2881E:222b-33": "'og min gnas mchog ngam pa yi //",
    "T02TD2881E:222b-34": "lcang lo can gyi pho brang nas //",
    "T02TD2881E:222b-35": "sangs rgyas kun gyis rjes gnang ba'i //",
    "T02TD2881E:222b-36": "gsang ba'i bdag po gos sngon can //",
    "T02TD2881E:222b-37": "mandal sngon po'i gzhal yas 'dir //",
    "T02TD2881E:222b-38": "'khor bcas ma lus spyan 'dren gyis //",
    "T02TD2881E:222b-39": "padma'i gdan la bzhugs su gsol //",
    "T02TD2881E:222b-40": "phyag na rdo rje dbang gi mthu //",
    "T02TD2881E:223a-0": "gnod sbyin rgyal po @223a * //",
    "T02TD2881E:223a-1": "gos sngon can //",
    "T02TD2881E:223a-2": "ri rab chen po'i lcog bzhi yi //",
    "T02TD2881E:223a-3": "lcags ri nag po'i gzhal yas nas //",
    "T02TD2881E:223a-4": "spyan 'dren mchod kyis gshegs su gsol //",
    "T02TD2881E:223a-5": "yaksha n'i l'am ba ra dha ra badzra b'a ni h'um /",
    "T02TD2881E:223a-6": "ma h'a yaksha sen pa ta ye /",
    "T02TD2881E:223a-7": "badzra dhara /",
    "T02TD2881E:223a-8": "badzra khadga dha ra /",
    "T02TD2881E:223a-9": "badzra n'i la dha ra /",
    "T02TD2881E:223a-10": "badzra tsa kra dhara /",
    "T02TD2881E:223a-11": "sa ma aa manda lam dhye /",
    "T02TD2881E:223a-12": "a'a gatstsha ya a'a gatstsha ya /",
    "T02TD2881E:223a-13": "pra be sha ya pra we sha ya /",
    "T02TD2881E:223a-14": "tishthya tishtha ya /",
    "T02TD2881E:223a-15": "aa ba lo k'a ya /",
    "T02TD2881E:223a-16": "aa ba lo k'a ya h'um phat sv'a h'a /",
    "T02TD2881E:223a-17": "bzhugs su gsol ba na /",
    "T02TD2881E:223a-18": "gdug pa 'dul ba'i gnyen po ni //",
    "T02TD2881E:223a-19": "phyag na rdo rje gos sngon can //",
    "T02TD2881E:223a-20": "mchod rten sngon po'i gzhal yas 'dir //",
    "T02TD2881E:223a-21": "dgyes shing brtan par bzhugs su gsol //",
    "T02TD2881E:223a-22": "phyag na rdo rje gos sngon gyis //",
    "T02TD2881E:223a-23": "las kyi khro bor dbang bskur ba'i //",
    "T02TD2881E:223a-24": "gnod sbyin sde dpon 'khor dang bcas //",
    "T02TD2881E:223a-25": "phyag dang zhabs gnyis bsil nas kyang /",
    "T02TD2881E:223a-26": "'tsham pa'i gdan la gzhugs su gsol //",
    "T02TD2881E:223a-27": "yaksha n'i l'am ba ra dha ra badzra p'a ni h'um ma h'a yaksha se na pa ta ye /",
    "T02TD2881E:223a-28": "badzra sa ma ya tishtha lhan /",
    "T02TD2881E:223a-29": "sangs rgyas mang pos dbang bskur ba'i //",
    "T02TD2881E:223a-30": "gnod sbyin kun pas khyad par 'phags //",
    "T02TD2881E:223a-31": "mthu stobs kun gyi bdag po ste //",
    "T02TD2881E:223a-32": "stobs chen khyod la phyag 'tshal lo //",
    "T02TD2881E:223a-33": "las kyi gnod sbyin chen po rnams //",
    "T02TD2881E:223a-34": "'jigs su rung ba'i cha lugs can //",
    "T02TD2881E:223a-35": "thams cad ma lus 'jigs par byed //",
    "T02TD2881E:223a-36": "rigs bzhi klu yi gnyen po ste //",
    "T02TD2881E:223a-37": "'jigs byed khyod la phyag 'tshal lo //",
    "T02TD2881E:223a-38": "de nas mchod pa 'bul ba ni //",
    "T02TD2881E:223a-39": "shel ltar dag pa'i snod mchog tu //",
    "T02TD2881E:223a-40": "bkra shis 'o ma'i chab kyis gtams //",
    "T02TD2881E:223a-41": "bcom ldan phyag na rdo rje yi//",
    "T02TD2881E:223a-42": "dkyil 'khor lha tshogs rnams la 'bul //",
    "T02TD2881E:223a-43": "yaksha n'i l'am ba ra dha ra badzra p'a ni h'um /",
    "T02TD2881E:223a-44": "ma h'a yaksha se na pa ta ye /",
    "T02TD2881E:223a-45": "badzra pa ni tsanda ma h'a yaksha kro dha /",
    "T02TD2881E:223a-46": "ro sha n'a ya /",
    "T02TD2881E:223a-47": "badzra dha ra /",
    "T02TD2881E:223a-48": "badzra khadga dha ra /",
    "T02TD2881E:223a-49": "badzra n'i la dha ra /",
    "T02TD2881E:223a-50": "badzra tsakra dha ra /",
    "T02TD2881E:223a-51": "badzra yaksha raksha he /",
    "T02TD2881E:223a-52": "a'a ha ra p'u dza me gha sa mu dra spha ra na sa ma ye sv'a h'a /",
    "T02TD2881E:223a-53": "me tog dam pa 'di dag dang //",
    "T02TD2881E:223a-54": "de bzhin lha rdzas me tog rnams //",
    "T02TD2881E:223a-55": "bcom ldan phyag na rdo rje yi //",
    "T02TD2881E:223a-56": "dkyil 'khor lha tshogs rnams la 'bul //",
    "T02TD2881E:223a-57": "badzra pushpe p'u dza me gha sa mu dra spha ra na sa ma ye sv'aha'/",
    "T02TD2881E:223a-58": "aa ka ru dang tu rushda //",
    "T02TD2881E:223a-59": "lhan cig skyes dang sbyar ba'i dri //",
    "T02TD2881E:223b-0": "lha @223b rdzas dam pa'i bdug spos 'di //",
    "T02TD2881E:223b-1": "gsang bdag 'phags pa gos sngon gyi //",
    "T02TD2881E:223b-2": "dkyil 'khor lha tshogs rnams la 'bul //",
    "T02TD2881E:223b-3": "badzra dh'u pe p'u dza me gha sa mu dra spha ra nas ma ye sv'a h'am /",
    "T02TD2881E:223b-4": "tsandan ga pur dz'a ti dang //",
    "T02TD2881E:223b-5": "gur gum chu gtsang sman sbyar 'di //",
    "T02TD2881E:223b-6": "bcom ldan phyag na rdo rje yi //",
    "T02TD2881E:223b-7": "dkyil 'khor lha tshogs rnams la 'bul //",
    "T02TD2881E:223b-8": "badzra gandhe p'u dza me gha sa mu dra spha ra na sa ma ye sv'a h'a /",
    "T02TD2881E:223b-9": "mun pa'i tshogs ni 'joms byed cing //",
    "T02TD2881E:223b-10": "phyogs bcu gsal ba'i mar me 'di //",
    "T02TD2881E:223b-11": "bcom ldan phyag na rdo rje yi //",
    "T02TD2881E:223b-12": "dkyil 'khor lha tshogs rnams la 'bul //",
    "T02TD2881E:223b-13": "badzra a'a lo ke d'i pam p'u dza me gha sa mu dra spa ra na sa ma ye sv'ah'a /",
    "T02TD2881E:223b-14": "kha dog dri dang ro ldan pa'i //",
    "T02TD2881E:223b-15": "lha rdzas dam pa'i zhal zas 'di //",
    "T02TD2881E:223b-16": "bcom ldan phyag na rdo rje yi //",
    "T02TD2881E:223b-17": "dkyil 'khor lha tshogs rnams la 'bul //",
    "T02TD2881E:223b-18": "badzra nee bidye p'u dza me gha sa mu dra spha ra na sa ma ye sv'a h'a /",
    "T02TD2881E:223b-19": "bla med rdo rje theg pa'i don ston pa'i //",
    "T02TD2881E:223b-20": "shes rab mchog gi rjes 'gro rol mo'i sgra //",
    "T02TD2881E:223b-21": "bcom ldan phyag na rdo rje yi //",
    "T02TD2881E:223b-22": "dkyil 'khor lha tshogs rnams la 'bul //",
    "T02TD2881E:223b-23": "bdud kyi 'khor lo gzhom phyir bzhes su gsol //",
    "T02TD2881E:223b-24": "badzra g'i ti ga ta ga ta h'um /",
    "T02TD2881E:223b-25": "spha ra na sa ma ye sv'a h'a /",
    "T02TD2881E:223b-26": "bla re rgyal mtshan ba dan gdugs //",
    "T02TD2881E:223b-27": "dpung rgyan do shal se mo do //",
    "T02TD2881E:223b-28": "na bza' chos gos sngon por bcas //",
    "T02TD2881E:223b-29": "dkyil 'khor lha tshogs rnams la 'bul //",
    "T02TD2881E:223b-30": "aom wastra aa lam ka ra bi bh'u sha na p'u dza spha ra na sa ma ya h'um sv'a h'a /",
    "T02TD2881E:223b-31": "de nas bcom ldan 'das la khro bo'i mtshan brgya rtsa brgyad pas bstod la //",
    "T02TD2881E:223b-32": "bcom ldan phyag na rdo rje yis //",
    "T02TD2881E:223b-33": "las kyi khro bar dbang bskur ba'i //",
    "T02TD2881E:223b-34": "sku gsung thugs dang phrin las las //",
    "T02TD2881E:223b-35": "gnod sbyin sde dpon bzhi sprul pa //",
    "T02TD2881E:223b-36": "ri rab chen po'i lcog la gnas //",
    "T02TD2881E:223b-37": "kun kyang sku mdog mthing nag la //",
    "T02TD2881E:223b-38": "g-yas pa rdo rje rtse lnga bsnams //",
    "T02TD2881E:223b-39": "g-yon pa so so'i phyag mtshan 'dzin //",
    "T02TD2881E:223b-40": "na bza' la ba sngon po gsol //",
    "T02TD2881E:223b-41": "mi bzang sdo bkra stag sham /",
    "T02TD2881E:223b-42": "can //",
    "T02TD2881E:223b-43": "klu chen brgyad kyis sku la brgyan //",
    "T02TD2881E:223b-44": "dus mtha'i me dpung 'bar ba yi //",
    "T02TD2881E:223b-45": "dkyil nas 'od zer mtshon cha 'phyar //",
    "T02TD2881E:223b-46": "klu rigs bzhi la 'bebs mdzad pa //",
    "T02TD2881E:223b-47": "sde dpon rnams la phyag 'tshal lo //",
    "T02TD2881E:223b-48": "de nas yan lag bdun pas sdig pa bshags la /",
    "T02TD2881E:224a-0": "'dod pa'i don la gsol ba gdab @224a * //",
    "T02TD2881E:224a-1": "cing phrin las bcol te /",
    "T02TD2881E:224a-2": "dza:h'um bam ho:zhes ye shes kyi 'khor lo'i lha rnams bstim par bya'o //",
    "T02TD2881E:224a-3": "aom a'a:h'um zhes spyi bo dang /",
    "T02TD2881E:224a-4": "mgrin pa dang snying gar dkar po dmar po dang /",
    "T02TD2881E:224a-5": "mthing ga dang /",
    "T02TD2881E:224a-6": "sku gsung thugs kyi 'khor lo la yi ge bcu gsum pa bkod de /",
    "T02TD2881E:224a-7": "rgyas gdab par bya'o //",
    "T02TD2881E:224a-8": "de nyid las spro bsdu'i rim pa ni /",
    "T02TD2881E:224a-9": "aom sarba ta th'a ga ta k'a ya b'ak tsitta badzra sv'a bh'a ba a'atma konya\\ham zhes phyogs bcu'i 'jig rten gyi khams na sangs rgyas kyi zhing khams bye ba phrag brjod kyis mi lang bar 'dod yon gyi lha mo rnams kyis 'phags pa rnams la yang dag par mchod cing gnyis su med par thim nas de dag gi gsung rnam par dag pa dang /",
    "T02TD2881E:224a-10": "sangs rgyas kyi che ba'i yon tan rnams kyi 'od zer bdag nyid la thim pas sgrib pa sbyangs te /",
    "T02TD2881E:224a-11": "thugs ka'i 'od zer 'gro drug la phog pas rang gi lhag pa'i lhar gyur nas /",
    "T02TD2881E:224a-12": "sems can gyi don byas te /",
    "T02TD2881E:224a-13": "slar bdag nyid la bstim pa dang /",
    "T02TD2881E:224a-14": "spro bsdu'i rim pa yang nas yang du bya'o //",
    "T02TD2881E:224a-15": "de nas dbang bskur bar bya ste /",
    "T02TD2881E:224a-16": "rigs kyi bdag po mi bskyod pa dang /",
    "T02TD2881E:224a-17": "sangs rgyas gang g'a'i klung gi bye ma snyed dang /",
    "T02TD2881E:224a-18": "de'i sras khro bo rnams spyan drangs pa dang /",
    "T02TD2881E:224a-19": "mchod cing sdig pa bshags pa /",
    "T02TD2881E:224a-20": "'dod pa'i don la gsol ba gdab pa ni /",
    "T02TD2881E:224a-21": "bcom ldan 'das kyis gsungs pa'i gzungs las ji ltar 'byung ba ltar sangs rgyas thams cad kyi thugs mi bskyod pa /",
    "T02TD2881E:224a-22": "rigs bzhi'i 'khor dang sangs rgyas gang g'a'i klung gi bye ma snyed dang /",
    "T02TD2881E:224a-23": "rigs kyi yum rnams kyis bum pas dbang bskur zhing /",
    "T02TD2881E:224a-24": "rdo rje sems dpa'i sngags yi ge brgya pas sku khrus gsol ba ni /",
    "T02TD2881E:224a-25": "lha'i rjes su gnang ba ste /",
    "T02TD2881E:224a-26": "sku rdo rjer byin gyis brlab pa'o //",
    "T02TD2881E:224a-27": "mdo nas ji ltar 'byung ba ltar sngags kyi gnang ba thob pa ni gsung rdo rjer byin gyis brlab pa'o //",
    "T02TD2881E:224a-28": "aom shr'i badzra p'a ni h'um /",
    "T02TD2881E:224a-29": "ma h'a tsanda sarba dusht'a na sarba buddha sa pa ri w'a ra badzra sam ya dza:h'um bam ho: zhes dgug pa dang gzhug pa dang /",
    "T02TD2881E:224a-30": "bcing ba dang /",
    "T02TD2881E:224a-31": "dbang du bya ba dang /",
    "T02TD2881E:224a-32": "tha mi dad par byas te /",
    "T02TD2881E:224a-33": "sku gsung thugs rdo rje'i bdag nyid khams gsum /",
    "T02TD2881E:224a-34": "chos kyi rgyal po thugs gsang ba'i bdag po rdo rje 'dzin par gyur te /",
    "T02TD2881E:224a-35": "ji ltar skyo bar ma gyur gyi bar du bsgom par bya'o //",
    "T02TD2881E:224b-0": "skyo bar gyur na @224b bcom ldan 'das kyis gsungs pa'i gzungs kyi phreng ba kho na la sprul 'khril ba ltar bzlas shing rdo rje gsum gyi dgongs pas bdag nyid kyi lus kyi nad dang /",
    "T02TD2881E:224b-1": "sdig sgrib dang /",
    "T02TD2881E:224b-2": "klu'i dug dang gdug rtsub rnams zhi bar bsgom mo //",
    "T02TD2881E:224b-3": "thun mtshams su bzlas pa gtong bar 'dod pa dang /",
    "T02TD2881E:224b-4": "ye shes sems dpa' mchod rten sngon por bzhugs su gsol te /",
    "T02TD2881E:224b-5": "me tog la sogs pas kyang mchod cing bstod la gtor ma btang ba'i las bya'o //",
    "T02TD2881E:224b-6": "tha ma'i thun la /",
    "T02TD2881E:224b-7": "gang yang bdag blo gti mug pas //",
    "T02TD2881E:224b-8": "zhes bzod par gsol la /",
    "T02TD2881E:224b-9": "khyed kyis sems can don kun mdzad //",
    "T02TD2881E:224b-10": "ces gshegs su gsol lo //",
    "T02TD2881E:224b-11": "bskyed pa thugs kar bsdu /",
    "T02TD2881E:224b-12": "mi dmigs par bsam /",
    "T02TD2881E:224b-13": "yi ge brgya pa brjod /",
    "T02TD2881E:224b-14": "spyod lam gyi dus su skad cig mas lhar bskyed //",
    "T02TD2881E:224b-15": "lus bsrung /",
    "T02TD2881E:224b-16": "go bgo / nang ye shes kyi 'khor lo dang /",
    "T02TD2881E:224b-17": "phyi dam tshig gi 'khor lo gsal gdab /",
    "T02TD2881E:224b-18": "'khor lo kha sbyor bsdam /",
    "T02TD2881E:224b-19": "rtag tu lha'i nga rgyal gyis spyod lam la gnas par bya'o //",
    "T02TD2881E:224b-20": "sgyu ma lta bu'i blos dge ba'i las 'ba' zhig la 'bad par bya'o //",
    "T02TD2881E:224b-21": "bsnyen pa'i dus su bcom ldan 'das kyis gsungs pa'i rtsa ba'i sngags yi ge 'bru bcu bdun pa dang /",
    "T02TD2881E:224b-22": "las kyi phyag na rdo rje'i yi ge bcu pa la rtag tu bzlas shing nang nub bum pa la gzungs sngags brgya rtsa brgyad kyi bsnyen pa dbul lo //",
    "T02TD2881E:224b-23": "gta' gtor la'ang de bzhin bya'o //",
    "T02TD2881E:224b-24": "bsnyen pa'i grangs kyi tshad ni bye ba'am bdun 'bum mo //",
    "T02TD2881E:224b-25": "rtags kyi mtshan ma thob nas bsnyen pa thon nas /",
    "T02TD2881E:224b-26": "nam gung la gta' gtor btang /",
    "T02TD2881E:224b-27": "tho rangs bum pas rang ngam slob ma la dbang bskur /",
    "T02TD2881E:224b-28": "gta' bdag las kyi gnod sbyin ri rab kyi lcog la gshegs su gsol /",
    "T02TD2881E:224b-29": "bum pa'i lhas bdag la rgyas gdab /",
    "T02TD2881E:224b-30": "khrus byas /",
    "T02TD2881E:224b-31": "dngos grub kyi rten phud lha la dbul /",
    "T02TD2881E:224b-32": "lhag ma dngos grub tu dmigs la rang za /",
    "T02TD2881E:224b-33": "bskyed pa bsdu /",
    "T02TD2881E:224b-34": "mi dmigs par bsam //",
    "T02TD2881E:224b-35": "lha rgyun du 'khor ba'i man ngag la gnas par bya'o //",
    "T02TD2881E:224b-36": "dpal phyag na rdo rje mdo lugs kyi man ngag lag tu blang ba'i sgrub thabs slob dpon chen po b'irya tsandras mdzad pa rdzogs so//"
}