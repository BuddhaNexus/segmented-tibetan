{
    "NK080(wu)008:1": "// rnal 'byor chen po shes rab spyan 'byed kyi man ngag ces bya ba bzhugs so //",
    "NK080(wu)008:2": "rgya gar skad du /",
    "NK080(wu)008:3": "ma h+aa yo ga pradz+ny+aa pra be sha tsak+sha u pa de sha na ma /",
    "NK080(wu)008:4": "bod skad du /",
    "NK080(wu)008:5": "rnal 'byor chen po shes rab spyan 'byed kyi man ngag ces bya ba /",
    "NK080(wu)008:6": "dpal rdo rje sems dpa' la phyag 'tshal lo //",
    "NK080(wu)008:7": "dkyil 'khor gtso bo skyes bu'i mchog dam pa lha phyir phyag 'tshal nas /",
    "NK080(wu)008:8": "rnal 'byor chen po'i rgyud don mchog /rang bzhin rkyen gyis mngon bya'i phyir //",
    "NK080(wu)008:9": "rgyud gsum snang ba rnal 'byor gsum //",
    "NK080(wu)008:10": "bya byed tshul gnyis bdag nyid dang //",
    "NK080(wu)008:11": "tshig don dang ni de nyid can //",
    "NK080(wu)008:12": "rgyu 'bras thabs tshul 'brel phyir gsum //",
    "NK080(wu)008:13": "shes thob byed pa bar tshul la //",
    "NK080(wu)008:14": "ngo bo rkyen bshad thabs dang dbye //",
    "NK080(wu)008:15": "rim par mi brjod 'dir brjod pa //",
    "NK080(wu)008:16": "dang po bar mas mthar byed pa'i //",
    "NK080(wu)008:17": "lam gnyis thun mong rgyu dang mchog /mchog la phyi dang nang la'ang //",
    "NK080(wu)008:18": "thabs dang shes rab lam gnyis kyis //",
    "NK080(wu)008:19": "nges byed sngon la steng 'og thabs //",
    "NK080(wu)008:20": "gcig shos gcor byed spyi blugs rim //",
    "NK080(wu)008:21": "bzhi bral lngas dbul las bzlog pa yis //",
    "NK080(wu)008:22": "rnal 'byor che la mos rnams kyi //",
    "NK080(wu)008:23": "shi sha'i don phyir mdo tsam brjod //",
    "NK080(wu)008:24": "phun sum tshogs pa lhun grub rnams //",
    "NK080(wu)008:25": "gsang dbang mchog gis 'byed byed pa'o //",
    "NK080(wu)008:26": "sngon byas thabs mchog chags mchog don //",
    "NK080(wu)008:27": "sangs rgyas zhabs kyi gsungs par shes //",
    "NK080(wu)008:28": "thos bsam bsgoms pa'i mnyam sbyor gyis //",
    "NK080(wu)008:29": "rang byung kun ngam lhun grub phyir //",
    "NK080(wu)008:30": "gsum gyis grol byed lam bshad pa //",
    "NK080(wu)008:31": "mtshan nyid gsum la gcig gzhi gsum //",
    "NK080(wu)008:32": "gtso mchog mtshan nyid dang por bshad //",
    "NK080(wu)008:33": "lam kun gzungs su bya phyir ro //",
    "NK080(wu)008:34": "de la brtag bya thabs ngo bos //",
    "NK080(wu)008:35": "nges tshig rtag rkyang dang //",
    "NK080(wu)008:36": "khyad par gol sa yon tan skyon //",
    "NK080(wu)008:37": "spyan mchog lus su rnam par bsgrags //",
    "NK080(wu)008:38": "'ching grol byed pa lhun rdzogs kyang //",
    "NK080(wu)008:39": "dbang spyan mchog dang bral ba yis //",
    "NK080(wu)008:40": "srid gsum 'bras bu ming tsam snang //",
    "NK080(wu)008:41": "dang po chu bo bzhi rgal ltar //",
    "NK080(wu)008:42": "snang ba gcig la gnyis tshul snang //",
    "NK080(wu)008:43": "ngan shog bdag gzhan stod phur snang //",
    "NK080(wu)008:44": "de de rim pa grub ma grub //",
    "NK080(wu)008:45": "mtha'i don rnams cing 'gyur brtag /mthong byed thabs kyang rgyud pa dang //",
    "NK080(wu)008:46": "rtags kyis mchod cing gtan la 'bebs //",
    "NK080(wu)008:47": "dman la rgyu gsum goms pa yis //",
    "NK080(wu)008:48": "brtan nas brtags spyad klung zhugs mthong //",
    "NK080(wu)008:49": "bsgom pa lam du bstan par bya //",
    "NK080(wu)008:50": "rim par skye la the tshom med //",
    "NK080(wu)008:51": "shes bya dam pa rtags mtshon pa'ang //",
    "NK080(wu)008:52": "rang bzhin rtags dang 'bras bu'i rtags //",
    "NK080(wu)008:53": "dang po rang gi rigs pa yis //",
    "NK080(wu)008:54": "chos 'phrul snang ba'i 'byung ba dang //",
    "NK080(wu)008:55": "phyogs dang kha dog la sogs kyis //",
    "NK080(wu)008:56": "mtshon nas ji bzhin nyid rtogs byed //",
    "NK080(wu)008:57": "sems can ma lus thams cad la //",
    "NK080(wu)008:58": "ye shes lnga yis kun khyab kyang //",
    "NK080(wu)008:59": "rang gi rnam rtogs bsgribs byas te //",
    "NK080(wu)008:60": "ye shes lnga yi don ma mthong //",
    "NK080(wu)008:61": "ma mthong rmongs pa thams cad la //",
    "NK080(wu)008:62": "ye shes mtshan nyid bstan pa'i phyir //",
    "NK080(wu)008:63": "dkar dang dmar dang ser ba dang //",
    "NK080(wu)008:64": "ljang gu la sogs nag por bstan //",
    "NK080(wu)008:65": "'di yis lhun grub rtogs par ces //",
    "NK080(wu)008:66": "cig shos mthar phyin ye shes kyi //",
    "NK080(wu)008:67": "dkyil 'khor rten dang brten can ltar //",
    "NK080(wu)008:68": "snang ba'i gnas brgyad gdan sogs dang //",
    "NK080(wu)008:69": "rten cing rgya bzhi rgyan sogs mtshungs //",
    "NK080(wu)008:70": "gtan tshigs rgyas par lus bzhag na //",
    "NK080(wu)008:71": "tshan ma bka' gzhung gtan tshigs dang //",
    "NK080(wu)008:72": "sgra mthun don lpags gtan tshigs kyis //",
    "NK080(wu)008:73": "gzhal bya bdag nyid che sogs blta //",
    "NK080(wu)008:74": "tshad ma bka' la dag mnyam grangs //",
    "NK080(wu)008:75": "rtogs pa bzhi dang bden gsum dag /skabs kyis bya thabs mthar 'gyur yang //",
    "NK080(wu)008:76": "byed la gtsor brjod dag pa yis //",
    "NK080(wu)008:77": "snang ba mi spong 'bras bur byed //",
    "NK080(wu)008:78": "mnyam pas mnyam byed bdag nyid che //",
    "NK080(wu)008:79": "rtogs pa rnam bzhi'i gtan tshigs kyis //",
    "NK080(wu)008:80": "mi bzad rgyun gyi 'khor lor byed //",
    "NK080(wu)008:81": "bden pa gnyis med zung du 'jug /ldem dgongs man ngag gtan tshigs kyis //",
    "NK080(wu)008:82": "skabs kyis don nyid mthong bar byed //",
    "NK080(wu)008:83": "dngos po lo rgyus gtan tshigs kyis //",
    "NK080(wu)008:84": "bdag nyid chen po smos ci dgod //",
    "NK080(wu)008:85": "rang bzhin gtan tshigs lhun grub 'jug /",
    "NK080(wu)008:86": "'on tang tha dad don la med //",
    "NK080(wu)008:87": "sgra mthun don lpags rang dang spyi //",
    "NK080(wu)008:88": "mtshan nyid gzhal mtha' bral ba'o //",
    "NK080(wu)008:89": "chos kun rang dang spyir btags pas //",
    "NK080(wu)008:90": "ma skyes thams cad mkhyen pa'i don //",
    "NK080(wu)008:91": "rnam pa kun ldan stong par snang //",
    "NK080(wu)008:92": "de phyir sku gsung thugs su snang //",
    "NK080(wu)008:93": "dngos kun gcig dang du mar bral //",
    "NK080(wu)008:94": "mtha' gsum dang nyid bzhi bral lugs //",
    "NK080(wu)008:95": "khyad par can gyis de nyid mthong //",
    "NK080(wu)008:96": "de yang ma spangs bral bar brjod //",
    "NK080(wu)008:97": "rnam par dbye dang mtshon pa'i dpe //",
    "NK080(wu)008:98": "de bzhin nyid du the tshom med //",
    "NK080(wu)008:99": "shes rab spyan gyis ngo bo skabs 'jug kyang //",
    "NK080(wu)008:100": "rgyu 'bras phyir na ci gshos la /",
    "NK080(wu)008:101": "yul med rang rig mngon sum pa'o //",
    "NK080(wu)008:102": "bye brag 'dod gzhung gtan tshigs kyis //",
    "NK080(wu)008:103": "zhor brjod bcu gsum rnam grangs tsam //",
    "NK080(wu)008:104": "mthong byed nges tshig mthong lta gnyis //",
    "NK080(wu)008:105": "sgros bral skur med don chen po //",
    "NK080(wu)008:106": "sa lu phub khrod snang med bzhin //",
    "NK080(wu)008:107": "yul med rang gsal nyams rnyed la //",
    "NK080(wu)008:108": "mthong zhes tha snyad brjod par 'ang //",
    "NK080(wu)008:109": "de phyir blta dang blta med pas //",
    "NK080(wu)008:110": "chos kun rang rig nyid snang ba //",
    "NK080(wu)008:111": "me long lta bu'i tshul bzhin du //",
    "NK080(wu)008:112": "mi rtog gsal bas nges tshig 'grub //",
    "NK080(wu)008:113": "de ltar skyes mchog su ldan pa //",
    "NK080(wu)008:114": "dam la rub cing snying rjer ldan //",
    "NK080(wu)008:115": "pha la drin skyes man ngag 'ache'o //",
    "NK080(wu)008:116": "mi skyon don brtson chags bral 'byung //",
    "NK080(wu)008:117": "spyod zhib nyam nga g.yang sa med //",
    "NK080(wu)008:118": "de yod dmigs dang ldan pa'i rtags //",
    "NK080(wu)008:119": "rnal 'byor che la phyir rgyu dang //",
    "NK080(wu)008:120": "mu stegs zhor 'byung rig byed dang //",
    "NK080(wu)008:121": "ngo bo rgyur smra phyogs lung rten //",
    "NK080(wu)008:122": "bdun sde mnyam 'jog la sogs kyis //",
    "NK080(wu)008:123": "reg min de las gzhi nas spags //",
    "NK080(wu)008:124": "lta spyod mi mthun smos ci dgos //",
    "NK080(wu)008:125": "bskal par sbyangs pas don mthong ba //",
    "NK080(wu)008:126": "phyin chad mi ldog sa la gnas //",
    "NK080(wu)008:127": "spyod sogs las kun pha rol phyin //",
    "NK080(wu)008:128": "gzungs kyi dam par rgyal bas gsungs //",
    "NK080(wu)008:129": "shes rab spyan dang ma ldan na //",
    "NK080(wu)008:130": "dkar phyogs lha yi stegs tsam las //",
    "NK080(wu)008:131": "spyad kyang mi thob 'chi bar 'gyur //",
    "NK080(wu)008:132": "nag po'i las spyod smos ci dgos //",
    "NK080(wu)008:133": "tshig tsam lta la rten byed cing //",
    "NK080(wu)008:134": "dam med spyod cing sgom dgu yi //",
    "NK080(wu)008:135": "nyon pa byed de thar par dka' //stegs dbang tsam gyis rnyed dka' bas //",
    "NK080(wu)008:136": "sgra 'dul bdud bzlog brtson par 'bod //",
    "NK080(wu)008:137": "de med nam yang thar mi srid //",
    "NK080(wu)008:138": "spyod dang skyon bcos mi gzod cing //",
    "NK080(wu)008:139": "lci dang gdung med 'dod thob nas //",
    "NK080(wu)008:140": "mi khur spongs byed rigs ma nges //",
    "NK080(wu)008:141": "ltung byed de dang ma phrad cig /de bzlog snod",
    "NK080(wu)008:142": "ldan dpal du shog /des kyang de bzhin 'tsho bar",
    "NK080(wu)008:143": "shog /rab rib sel byed thur 'dra ba'i //",
    "NK080(wu)008:144": "dman phyir brtson byas gzhung 'gal skyon //",
    "NK080(wu)008:145": "rgyal ba rigs 'dzin mchog gsum la //",
    "NK080(wu)008:146": "bzod gsol gnyis med ngang du bshags //",
    "NK080(wu)008:147": "ngal ba'i dge rtsas 'gro ba rnams //",
    "NK080(wu)008:148": "mi ldog spyan ldan sangs rgyas shog /rdo rje sems",
    "NK080(wu)008:149": "dpa' sgyu 'phrul d+r+wa ba'i bshes pa'i mtshan nyid bshad",
    "NK080(wu)008:150": "pa / shes rab spyan 'byed ces bya ba /"
}