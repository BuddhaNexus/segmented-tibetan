{
    "T02TD1536E:108b-0": "@108b # // rgya gar skad du /",
    "T02TD1536E:108b-1": "shr'i tsa kra samba ree ka b'i ra s'a dha nam /",
    "T02TD1536E:108b-2": "bod skad du /",
    "T02TD1536E:108b-3": "dpal 'khor lo sdom pa dpa' bo gcig pa'i sgrub thabs /",
    "T02TD1536E:108b-4": "dpal 'jam pa'i rdo rje la phyag 'tshal lo //",
    "T02TD1536E:108b-5": "dang por re zhig dur khrod la sogs pa yid dang rjes su mthun pa'i gnas su /",
    "T02TD1536E:108b-6": "rnal 'byor pa ro'i gdan la gcer bu skra grol bas gnas te /",
    "T02TD1536E:108b-7": "rang gi snying gar nyi ma la gnas pa'i yi ge h'um gi 'od zer rnams kyis bdag nyid zhal gcig phyag gnyis pa'i he ru ka rnam par bsams nas /",
    "T02TD1536E:108b-8": "rang gi zhal nas a'a li k'a li thog mar aom dang mthar h'um h'um phat phat dang ldan pa spros te de nyid du zhugs pa na /",
    "T02TD1536E:108b-9": "shr'i yig gnyis med ye shes te //",
    "T02TD1536E:108b-10": "he zhes rgyu sogs stong pa nyid //",
    "T02TD1536E:108b-11": "ru yig bkod pa dang bral ba //",
    "T02TD1536E:108b-12": "ka ni gang du'ang mi gnas pa'o //",
    "T02TD1536E:108b-13": "zhes yi ge bzhi'i don mngon du bya'o //",
    "T02TD1536E:108b-14": "de nas yi ge h'um gi 'od zer rnams kyis mdun du bla ma dang rdzogs pa'i sangs rgyas la sogs pa bltas la /",
    "T02TD1536E:108b-15": "yang dag par mchod de phyag 'tshal nas bzod par gsol lo //",
    "T02TD1536E:108b-16": "dkon mchog gsum la skyabs su mchi //",
    "T02TD1536E:108b-17": "sdig pa thams cad so sor bshags //",
    "T02TD1536E:108b-18": "'gro ba'i bsod nams rjes yi rang ;",
    "T02TD1536E:108b-19": "/ sangs rgyas byang chub yid kyis gzung //",
    "T02TD1536E:108b-20": "byang chub mchog gi sems ni bdag gis bskyed //",
    "T02TD1536E:108b-21": "sems can thams cad bdag gis mgron du gnyer //",
    "T02TD1536E:108b-22": "byang chub spyod mchog yid 'ong spyad pa yis //",
    "T02TD1536E:109a-0": "'gro la phan phyir sangs rgyas 'grub par shog / de'i rjes la sems can thams @109a * //",
    "T02TD1536E:109a-1": "cad bde ba nye par sdud pa'i rnam pa can gyi byams pa dang /",
    "T02TD1536E:109a-2": "sdug bsngal gyi rgyu las 'don pa'i rnam pa can gyi snying rje dang /",
    "T02TD1536E:109a-3": "thams cad bde ba rgyun mi 'chad par mos pa'i rnam pa can gyi dga' ba dang /",
    "T02TD1536E:109a-4": "'jig rten pa'i chos brgyad kyis dben pa'i rnam pa can gyi btang snyoms bsgoms te /",
    "T02TD1536E:109a-5": "aom sva bh'a ba shuddha: sarba dharm'a: sv'a bh'a ba shuddho&amp; ham /",
    "T02TD1536E:109a-6": "zhes brjod la chos thams cad brdzun pa slu ba'i chos can du dmigs la 'gro ba gsum po rnams dang /",
    "T02TD1536E:109a-7": "bdag kyang h'um gi thig ler chud par byas la /",
    "T02TD1536E:109a-8": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02TD1536E:109a-9": "zhes brjod de sngags kyi don du brjod pas mi dmigs par bya'o //",
    "T02TD1536E:109a-10": "de nas bar snang du nyi ma la h'um las byung ba'i sna tshogs rdo rje sa bon de nyid kyis mtshan par bsams la /",
    "T02TD1536E:109a-11": "aom su mbha zhes bya ba la sogs pa brjod pas /",
    "T02TD1536E:109a-12": "de las byung ba'i khva gdong ma la sogs pa brgyad kyis rang rang gi 'od kyis bkug cing dong du tshud par byas pa'i bgegs kyi tshogs rnams la phur bus gdab par bya'o //",
    "T02TD1536E:109a-13": "aom gha gha gh'a ta ya gh'a ta ya /",
    "T02TD1536E:109a-14": "sarba dusht'a na hum h'um phat /",
    "T02TD1536E:109a-15": "kli li k'i la ya sarba p'a pam hum h'um phat /",
    "T02TD1536E:109a-16": "h'um h'um h'um phat badzra k'i la ya badzra dha ro a'a dzny'a pa ya ti sarba du sht'a na bighn'am /",
    "T02TD1536E:109a-17": "k'a ya b'a ka tsitta badzra k'i la ya h'um phat /",
    "T02TD1536E:109a-18": "aom badzra mudga ra badzra k'i la y'a ko ta ya hum h'um phat /",
    "T02TD1536E:109a-19": "de nas lha mo brgyad po slar yang sna tshogs rdo rje'i dbus kyi h'um la chud pa dang /",
    "T02TD1536E:109a-20": "de dag yongs su gyur pa las rim pa bzhin rdo rje'i sa gzhi dang /",
    "T02TD1536E:109a-21": "ra ba dang /",
    "T02TD1536E:109a-22": "gur dang /",
    "T02TD1536E:109a-23": "bla re dang /",
    "T02TD1536E:109a-24": "mda'i dra ba dang /",
    "T02TD1536E:109a-25": "bskal pa me dpung 'bar ba'i rnam pa can gyi me ri rnam par grub par blta'o //",
    "T02TD1536E:109a-26": "aom me di n'i badzr'i bha ba badzra bandha h'um /",
    "T02TD1536E:109a-27": "aom badzra pr'a ka ra h'um bam h'um /",
    "T02TD1536E:109a-28": "aom badzra panydza ra h'um bo h'um /",
    "T02TD1536E:109a-29": "aom badzra bi t'a na h'um kham h'um /",
    "T02TD1536E:109a-30": "aom badzra badzra sa ra dz'a la tram sam tram /",
    "T02TD1536E:109a-31": "aom badzra dv'a l'a na l'a rka h'um h'um h'um /",
    "T02TD1536E:109a-32": "de ltar bsrungs pa'i dbus su sna tshogs padma la a'a li k'a li yongs su gyur pa las nyi ma zla ba kha sbyar gyi dbus su h'um las byung zhing de nyid kyis mtshan pa'i rdo rje rtse lnga pa kha dog nag po 'od zer gyi phreng ba 'khrigs par bltas la /",
    "T02TD1536E:109a-33": "lte ba'i h'um las byung ba'i 'od zer rnams kyis dpa' bo dang dpa' mo'i dbang phyug rnams bkug nas de nyid du zhugs pa dang /",
    "T02TD1536E:109b-0": "de dag yongs su gyur pa @109b las dpal he ru ka rdo rje g-yas brkyang bas ro'i gdan la bzhugs shing grub pa'i dur khrod kyis yongs su bskor ba'o //",
    "T02TD1536E:109b-1": "sku mdog nag po phyag gnyis pa ste /",
    "T02TD1536E:109b-2": "rdo rje dang dril bu 'dzin pas rang gi shes rab la 'khyud pa /",
    "T02TD1536E:109b-3": "zhal gcig pa spyan gsum pa ral pa thor tshugs kyis mtshan pa //",
    "T02TD1536E:109b-4": "thod pa'i phreng bas dbu la brgyan pa zla ba phyed pa dbu la 'jog pa /",
    "T02TD1536E:109b-5": "sna tshogs rdo rjes mtshan pa'i dbu rgyan can /",
    "T02TD1536E:109b-6": "zhal rnam par 'gyur ba /",
    "T02TD1536E:109b-7": "mche ba gtsigs shing 'jigs par byed pa /",
    "T02TD1536E:109b-8": "gar gyi nyams dgu dang ldan pa /",
    "T02TD1536E:109b-9": "stag gi pags pa'i sham thabs can /",
    "T02TD1536E:109b-10": "brgya phyed thod pa'i phreng bas do shal byas pa'o //",
    "T02TD1536E:109b-11": "mgul rgyan gdub kor rna rgyan dang //",
    "T02TD1536E:109b-12": "dbu yi nor bus rnam par brgyan //",
    "T02TD1536E:109b-13": "mchod phyir thogs dang thal ba zhes //",
    "T02TD1536E:109b-14": "phyag rgya drug gis rgyas btab pa'o //",
    "T02TD1536E:109b-15": "de'i spyan sdar bcom ldan 'das ma rdo rje phag mo sku mdog dmar mo /",
    "T02TD1536E:109b-16": "zhal gcig phyag gnyis pa ;",
    "T02TD1536E:109b-17": "spyan gsum pa gcer bu dum bu'i ska rags kyis brgyan pa phyag rgya lnga dang ldan pa'o //",
    "T02TD1536E:109b-18": "phyag g-yon 'khyud pa'i thod pa na //",
    "T02TD1536E:109b-19": "gdug pa bdud kyi khrags [*khrag?] bsnams ma //",
    "T02TD1536E:109b-20": "g-yas pas phyogs su sdang kun la //",
    "T02TD1536E:109b-21": "rdo rje dang bcas sdigs mdzub byed //",
    "T02TD1536E:109b-22": "bskal ba'i me ltar gzi brjid che //",
    "T02TD1536E:109b-23": "khrag 'dzag pa la dgyes pa mo //",
    "T02TD1536E:109b-24": "byin pa gnyis kyis legs 'khril nas //",
    "T02TD1536E:109b-25": "bde chen thugs rje'i bdag nyid can //",
    "T02TD1536E:109b-26": "pu dz'a ao aa go r'a de m'a //",
    "T02TD1536E:109b-27": "k'a ao tri ko ka la k'a hi //",
    "T02TD1536E:109b-28": "pre gri soo su na si ma ku //",
    "T02TD1536E:109b-29": "pu lli ra ma la ya mgo la khanda ka p'a la dang rab tu gtum mo'o //",
    "T02TD1536E:109b-30": "dz'a landha ra spyi gtsug tu ma h'a kang ka la dang gtum mig ma'o //",
    "T02TD1536E:109b-31": "ao di ya rna ba g-yas par kang ka la dang 'od ldan ma'o //",
    "T02TD1536E:109b-32": "aar bu da mgo bo'i rgyab tu mche ba rnam par gtsigs pa dang sna chen ma ste gnas so //",
    "T02TD1536E:109b-33": "go d'a ba ri rna ba g-yon par lha dgra dang dpa' bo'i blo gros ma'o //",
    "T02TD1536E:109b-34": "r'a me shva ri smin ma'i dbus su 'od dpag med dang mi thung ma'o //",
    "T02TD1536E:109b-35": "de b'i ko ta mig dag la rdo rje'i 'od dang langka'i dbang phyug ma'o //",
    "T02TD1536E:109b-36": "m'a la ba dpung pa'i rtsa bar rdo rje'i sku dang shing grib ma ste nye ba'i gnas so //",
    "T02TD1536E:109b-37": "k'a ma r'u pa mchan khung dag tu myu gu can dang sa srung ma'o //",
    "T02TD1536E:110a-0": "ao tre nu ma zung la rdo rje ral pa can dang 'jigs byed chen mo @110a * //",
    "T02TD1536E:110a-1": "ste zhing ngo //",
    "T02TD1536E:110a-2": "tri sha ku ni lte ba la dpa' bo chen po dang rlung shugs ma'o //",
    "T02TD1536E:110a-3": "ko sa la sna rtser rdo rje h'um mdzad dang chang 'thung ma ste nye ba'i zhing ngo //",
    "T02TD1536E:110a-4": "ka lim ga la shin tu bzang po dang sngo bsangs lha mo'o //",
    "T02TD1536E:110a-5": "la mb'a ka mgul par rdo rje bzang po dang shin tu bzang mo ste zhing ngo //",
    "T02TD1536E:110a-6": "k'a nytsi snying gar 'jigs byed chen po dang rta rna ma'o //",
    "T02TD1536E:110a-7": "hi ma la ya chu sor mig mi bzang dang khra gdong ma ste nye ba'i tshan+ngo ha'o //",
    "T02TD1536E:110a-8": "bre ta pu ri rtags la stobs po che dang 'khor lo shugs ma'o //",
    "T02TD1536E:110a-9": "gri ha de ba bshad lam du rin chen rdo rje dang du ma skyes ma ste 'du ba'o //",
    "T02TD1536E:110a-10": "soo r'ashta brla dag la ni rta mgrin dang ni chang 'tshod ma'o //",
    "T02TD1536E:110a-11": "su barna dva'i pa phyin pa gnyis su nam mkha'i snying po dang 'khor lo'i go cha ma ste nye ba'i 'du ba'o //",
    "T02TD1536E:110a-12": "na gar song mo rnams la dpal he ru ka dang shin tu dpa' mo'o //",
    "T02TD1536E:110a-13": "sindhu rkang ba'i bol du padma gar gyi dbang phyug dang stobs chen ma ste dur khrod do //",
    "T02TD1536E:110a-14": "ma ru mthe bo dag la rnam par snang mdzad dang 'khor los sgyur ma'o //",
    "T02TD1536E:110a-15": "ku lu t'a pus mo dag la rdo rje sems dpa' dang brtson 'grus chen mo ste nye ba'i dur khrod do //",
    "T02TD1536E:110a-16": "de nas snying gar padma 'dab ma brgyad pa'i steng du ye shes kyi 'khor lo'o //",
    "T02TD1536E:110a-17": "pulli ra ma la ya la sogs par ni sku gsung thugs kyi 'khor lo'o //",
    "T02TD1536E:110a-18": "kha la sogs pa sgo brgyad du dam tshig gi 'khor lo'o //",
    "T02TD1536E:110a-19": "de ltar rnam par bsgoms te aom a'a: h'um aom sarba b'i ra yo gi n'i k'a ya b'a ka tsitta badza sva bh'a ba a'atma ko&amp; ham /",
    "T02TD1536E:110a-20": "aom badzra shuddha sarba dharm'a badzra shuddho&amp; ham zhes bya bas byin gyis brlab par bya'o //",
    "T02TD1536E:110a-21": "snying gar aom ha rdo rje sems dpa'o //",
    "T02TD1536E:110a-22": "spyi bor na ma hi rnam par snang mdzad do //",
    "T02TD1536E:110a-23": "spyi gtsug tu sv'a h'a hu padma gar gyi dbang phyug ma'o //",
    "T02TD1536E:110a-24": "phrag pa gnyis la boo shata he dpal he ru ka rdo rje'o //",
    "T02TD1536E:110a-25": "mig gnyis la h'um h'um rdo rje nyi ma'o //",
    "T02TD1536E:110a-26": "phat ham yan lag thams cad la mtshon cha ste rdo rje rgyal po'o //",
    "T02TD1536E:110a-27": "dpa' bo'i go cha'o //",
    "T02TD1536E:110a-28": "aom bam lte bar rdo rje phag mo'o //",
    "T02TD1536E:110a-29": "ham yom snying gar gshin rje ma'o //",
    "T02TD1536E:110a-30": "hrim mom mgrin par rmongs byed ma'o //",
    "T02TD1536E:110a-31": "hrem hrim spyi bor skyod byed ma'o //",
    "T02TD1536E:110a-32": "h'um h'um spyi gtsug tu skrag byed ma'o //",
    "T02TD1536E:110a-33": "phat phat tsanda ki ste yan lag thams cad la mtshon cha'o //",
    "T02TD1536E:110a-34": "mdzub mo mdud byas gung mo rtse sprad de //",
    "T02TD1536E:110b-0": "mthe @110b bong rdo rje brtan por rab tu sbyar //",
    "T02TD1536E:110b-1": "'di ni dpyal ba'i dbyes dbus rab bzhag nas //",
    "T02TD1536E:110b-2": "bskor zhing bskor bas kun du bskor bar bya //",
    "T02TD1536E:110b-3": "rkang pa mnan cing gyen du blta //",
    "T02TD1536E:110b-4": "gyen du pheem gyi sgra sogs shing //",
    "T02TD1536E:110b-5": "phyogs bcu'i 'jig rten khams bzhugs pa'i //",
    "T02TD1536E:110b-6": "dpa' bo rnal 'byor ma rnams 'gugs //",
    "T02TD1536E:110b-7": "aom yo ga shuddha: sarba dharm'a yo ga shuddho&amp; ham /",
    "T02TD1536E:110b-8": "de nas lag pa g-yas pa dang g-yon pa dag bskor zhing mkha' 'gro ma'i dra ba sdom pa'i bde bar ro //",
    "T02TD1536E:110b-9": "de nas /",
    "T02TD1536E:110b-10": "ji ltar bltams pa tsam gyis ni //",
    "T02TD1536E:110b-11": "lha rnams kyis ni khrus gsol ba //",
    "T02TD1536E:110b-12": "lha yi chu ni dag pa yis //",
    "T02TD1536E:110b-13": "de bzhin bdag gis khrus gsol bya'o //",
    "T02TD1536E:110b-14": "aom sarba ta th'a ga ta aa bhi she ka ta sam ya shri ye h'um /",
    "T02TD1536E:110b-15": "zhes bya ba'i tshigs su bcad pa dang sngags brjod pa bzhin du dbang bskur bas bcom ldan 'das kyi dbu la mi bskyod pa'o //",
    "T02TD1536E:110b-16": "bcom ldan 'das ma'i dbu la rnam par snang mdzad bsgom mo //",
    "T02TD1536E:110b-17": "phyi dang gsang ba'i mchod pa'i khyad par rnams kyis mchod de /",
    "T02TD1536E:110b-18": "h'um dkar po las rdo rje rtse gcig pa dkar po bya dmar po las byung ba'i nor bu can sbubs kyi sgor by'a ser pos bkag pa'o //",
    "T02TD1536E:110b-19": "de bzhin du yang aa dmar po las padma dmar po 'dab ma gsum pa dy'am dkar po las byung ba'i ze 'bru can dy'am ser pos sbubs kyi sgo bkag pa'o //",
    "T02TD1536E:110b-20": "rang gi lte ba dang snying gar zla ba la yum gyi snying po dang nye ba'i snying po'o //",
    "T02TD1536E:110b-21": "lkog ma dang spyi bor nyi ma la gnas pa'i dpa' bo'i snying po dang nye ba'i snying po'o //",
    "T02TD1536E:110b-22": "yum gyi lte ba dang snying gar nyi ma la gnas pa'i bcom ldan 'das kyi snying po dang nye ba'i snying po'o //",
    "T02TD1536E:110b-23": "lkog ma dang spyi bor yum gyi snying po dang nye ba'i snying po ste zla ba la'o //",
    "T02TD1536E:110b-24": "sngags kyi phreng ba de dag thams cad ni kha dog dmar po g-yon skor gyis gnas pa'i mgo gyen du bltas te /",
    "T02TD1536E:110b-25": "gnas lnga'i bar du 'od zer gyi phreng ba 'khrigs pa bde ba chen po'i rang bzhin nyid du dmigs nas man ngag ji lta ba bzhin du de kho na nyid kyi mchod pa mngon du bya'o //",
    "T02TD1536E:110b-26": "de nas sngags bzlas par bya ste /",
    "T02TD1536E:110b-27": "aom shr'i badzra he he ru ru kam h'um h'um phat d'a ki dz'a la sam ba ra sv'a h'a /",
    "T02TD1536E:110b-28": "aom hr'i: ha ha hum phat /",
    "T02TD1536E:110b-29": "bcom ldan 'das kyi snying po dang nye ba'i snying po'o //",
    "T02TD1536E:110b-30": "aom badzra bee ro tsa n'i ye hum h'um phat sv'a h'a /",
    "T02TD1536E:111a-0": "aom @111a * //",
    "T02TD1536E:111a-1": "sarba buddha d'a ki n'i ye badzra wa rnna n'i ye h'um h'um phat sv'a h'a /",
    "T02TD1536E:111a-2": "yang na rtsa ba'i gsang sngags bzlas par bya ste /",
    "T02TD1536E:111a-3": "na mo bha ga ba te b'i re sh'a ya /",
    "T02TD1536E:111a-4": "ma h'a kalp'a gni sanani bh'a ya /",
    "T02TD1536E:111a-5": "dza t'a ma ku totka t'a ya /",
    "T02TD1536E:111a-6": "damshtr'a ka r'a lo gra bh'i sha na mu kh'a ya /",
    "T02TD1536E:111a-7": "sa ha sra bhu dza bh'a su r'a ya /",
    "T02TD1536E:111a-8": "pa ra shu p'a sho dya ta sh'u la kha tv'am ga dh'a ra ni /",
    "T02TD1536E:111a-9": "by'a ghr'a dzi n'a mba ra dha r'a ya /",
    "T02TD1536E:111a-10": "ma h'a dh'u mbr'a nbha ka ra ba pu sh'a ya /",
    "T02TD1536E:111a-11": "ka ra ka ra /",
    "T02TD1536E:111a-12": "ku ru ku ku /",
    "T02TD1536E:111a-13": "bandha bandha /",
    "T02TD1536E:111a-14": "tra sa ya tr'a sa ya /",
    "T02TD1536E:111a-15": "ksho bha ya ksho bha ya /",
    "T02TD1536E:111a-16": "hroom hroom /",
    "T02TD1536E:111a-17": "hra: hr: phem phem /",
    "T02TD1536E:111a-18": "phat phat /",
    "T02TD1536E:111a-19": "da ha da ha /",
    "T02TD1536E:111a-20": "pa tsa pa tsa /",
    "T02TD1536E:111a-21": "bha ksha bha ksha /",
    "T02TD1536E:111a-22": "sa ba ru dhi ra aantra m'a l'a ba la mbi ni /",
    "T02TD1536E:111a-23": "grihna grihna /",
    "T02TD1536E:111a-24": "sa pta p'a t'a la ga ta bhu dzam ga sa rbam b'a ta rdza ya ta rdza ya /",
    "T02TD1536E:111a-25": "a'a ka ddhya a'a ka ddhya /",
    "T02TD1536E:111a-26": "hrim hrim /",
    "T02TD1536E:111a-27": "dznoom dznoom /",
    "T02TD1536E:111a-28": "kshm'am kshm'am /",
    "T02TD1536E:111a-29": "ham ham h'um h'um /",
    "T02TD1536E:111a-30": "ki li ki li /",
    "T02TD1536E:111a-31": "hi li hi li /",
    "T02TD1536E:111a-32": "si li si li /",
    "T02TD1536E:111a-33": "dhi li dhi li hum h'um phat ces bya'o //",
    "T02TD1536E:111a-34": "de nas gror ma dbul bar bya ste /",
    "T02TD1536E:111a-35": "mdun du yam dang ram las rlung dang me'i dkyil 'khor la yi ge aa yongs su gyur pa las padma'i snod kyi nang du bdud rtsi lnga dang sgron ma lnga aom hram dzr'im kham h'um /",
    "T02TD1536E:111a-36": "lam m'am pam t'am gi yi ge rnams las bskyed cing de dag nyid kyis mtshan par bltas la yongs su bsdus pas zhu ba'i rdzas kyi steng du h'um dkar po las byung ba'i kha tv'am ga dkar po de zhu bas ro gcig tu gyur pa dang /",
    "T02TD1536E:111a-37": "a'a li k'a li yongs su gyur pa las yi ge gsum gyis de bzhin gshegs pa thams cad kyi ye shes kyi bdud rtsi bkug ste yi ge gsum la zhugs pa dang /",
    "T02TD1536E:111a-38": "de dag kyang rim gyis 'og nas 'og tu dam tshig gi bdud rtsi dang lhan cig gi bdud rtsir bsams nas ji srid 'dod pa'i bar du yi ge gsum gyis byin gyis brlab po //",
    "T02TD1536E:111a-39": "de nas bcom ldan 'das ma la aom aa ralli ho dza: h'um bam ho: badzra d'a kii n'i sa ma ya stvam dri shya ho //",
    "T02TD1536E:111a-40": "zhes bltas te yi ge h'um las byung ba'i dkar po'i lces drangs te gsol bas tshim par gyur par blta'o //",
    "T02TD1536E:111a-41": "de nas dur khrod na gnas pa rnams la shar la sogs pa'i phyogs su ni g-yon skor /",
    "T02TD1536E:111a-42": "me la sogs pa'i mtshams su ni g-yas skor gyis /",
    "T02TD1536E:111a-43": "aom kha kha kh'a hi kh'a hi sarba yarksha ra ksha sa bh'u ta pre ta pi sh'a tsa aunbam'a da aa pa sma r'a da ka da ki n+y'a da ya /",
    "T02TD1536E:111a-44": "ai mam ba lim gri han ntu sa ma yar kshntu ma ma sarba siddhi rmme pra ya tstsha ntu /",
    "T02TD1536E:111a-45": "ya thee bam ya theshtam bhu nydza tha pi ba tha m'a ti kra ma tha /",
    "T02TD1536E:111b-0": "ma ma sarba ka rta ya satshu kha bi shuddha ye sa @111b h'a yi k'a bha bantu h'um h'um phat phat sv'a h'a /",
    "T02TD1536E:111b-1": "zhes bya ba'i sngags lan gnyis su brjod pas byin te de dag kyang tshim par gyur par bsam mo //",
    "T02TD1536E:111b-2": "de nas yang dag par mchod de yi ge brgya pa brjod nas thams cad rang gi snying ga'i yi ge h'um la chud par bya ste /",
    "T02TD1536E:111b-3": "slar de'i 'od kyis bdag he ru kar sprul te ji ltar bde bar gnas par bya'o //",
    "T02TD1536E:111b-4": "thun mtshams phyi ma la yang snying ga'i h'um gi 'od kyis rang gi lus nyid du bsdus te /",
    "T02TD1536E:111b-5": "aom a'a: h'um zhes bya ba brjod pa la sogs pa'i sngags gsum po brjod ba sngon du 'gro bas slar yang h'um de nyid kyi 'od zer rnams kyis snga ma ltar thams cad bskyed par bya'o //",
    "T02TD1536E:111b-6": "thun bzhi pa'i mthar ni aom badzra mu:/",
    "T02TD1536E:111b-7": "zhes bya ba ye shes sems dpa' gshegs su gsol te snga ma ltar stong pa nyid kyi ting nge 'dzin du byas te nyal bar bya'o //",
    "T02TD1536E:111b-8": "gal te rdzogs pa'i rim pa'i ting nge 'dzin gyis sems brtan par bya bar 'dod na /",
    "T02TD1536E:111b-9": "de tshe gang du snying gi padma kha sbyar la gnas pa /",
    "T02TD1536E:111b-10": "phra bar lta ba rang byung myong ba'i sems 'jug pa //",
    "T02TD1536E:111b-11": "khams gsum ma lus gnyis med par ni nyer 'gro ba //",
    "T02TD1536E:111b-12": "gsal bar chos kyi dbyings mchog de la bdag phyag 'tshal //",
    "T02TD1536E:111b-13": "dbang po g-yo ba'i rta kun nang du nges par sbyar //",
    "T02TD1536E:111b-14": "ye shes rgyal ba ma lus pa yi snod gyur cig /",
    "T02TD1536E:111b-15": "khams gsum ma lus bskyed pa'i rgyu nyid du ni nyer 'gro ba //",
    "T02TD1536E:111b-16": "mthong ba mkha' 'dra dri med dpal du gyur //",
    "T02TD1536E:111b-17": "sangs rgyas rjes dran sbyor ba yis //",
    "T02TD1536E:111b-18": "chos ni rjes su dran pa bsgom //",
    "T02TD1536E:111b-19": "chos rjes dran pa'i sbyor ba yis //",
    "T02TD1536E:111b-20": "chos kyi skur ni rang nyid 'gyur //",
    "T02TD1536E:111b-21": "dbus na gsal byed rnam par shes //",
    "T02TD1536E:111b-22": "ye shes mchog ni shes rnams kyis //",
    "T02TD1536E:111b-23": "shin tu bsgom pa goms pa las //",
    "T02TD1536E:111b-24": "gsal bar 'di ni the tshom med //",
    "T02TD1536E:111b-25": "rtag tu snying la gnas pa yi //",
    "T02TD1536E:111b-26": "thig le gcig pu 'gyur med de //",
    "T02TD1536E:111b-27": "de sgom byed pa'i skye bo la //",
    "T02TD1536E:111b-28": "nges par ye shes skye bar 'gyur //",
    "T02TD1536E:111b-29": "zhes bya ba'i don man ngag ji lta ba bzhin du bsgom par bya'o //",
    "T02TD1536E:111b-30": "de la phan yon ni /",
    "T02TD1536E:111b-31": "rdo rje mkha' 'gro thugs rje can //",
    "T02TD1536E:111b-32": "'di nyid du ni bzhugs mdzad cing //",
    "T02TD1536E:111b-33": "rdzogs sangs rgyas kun byang chub sems //",
    "T02TD1536E:111b-34": "'gro ba gsum po 'di la gnas //",
    "T02TD1536E:111b-35": "zhes bya ba la sogs pa ji skad gsungs pa rnams 'byung bar 'gyur ro //",
    "T02TD1536E:112a-0": "dpal 'khor @112a * //",
    "T02TD1536E:112a-1": "lo sdom pa dpa' bo gcig pu'i sgrub thabs pandi ta dpal ma na ka shr'is mdzad pa rdzogs so //",
    "T02TD1536E:112a-2": "rgya gar gyi mkhan po mkhas pa su ma ti'i spyan sngar dge slong pradzny'a k'i rtis bsgyur ba'o//"
}