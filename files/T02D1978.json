{
    "T02D1978:152b-0": "@152b # // dpal rdo rje 'jigs byed chen po la phyag 'tshal lo //",
    "T02D1978:152b-1": "gang gis bsnyen sgrub las rnams sbyor 'dod pas //",
    "T02D1978:152b-2": "de rnams dgos par bcas pa shes don du //",
    "T02D1978:152b-3": "de yi mtshan nyid bde bar 'dir ni bstan par bya /",
    "T02D1978:152b-4": "ji srid ting nge 'dzin sngags dang mchod par ldan pa yis //",
    "T02D1978:152b-5": "lha nye rtse gcig mtshan ma thob pa bsnyen par gsungs //",
    "T02D1978:152b-6": "rtags thob gyur nas dben par song ste glal dang sbrid pa dang /",
    "T02D1978:152b-7": "gnyid spangs brtul zhugs bcas pas legs bsgrub pa'o //",
    "T02D1978:152b-8": "bsgrubs pas gdul bya'i rang bzhin sna tshogs bzlas pa la //",
    "T02D1978:152b-9": "zhi ba la sogs thabs kyi 'byor pa las su gsungs //",
    "T02D1978:152b-10": "de la las grub pa yi rgyu gsum ste //",
    "T02D1978:152b-11": "rtse gcig pa thob pas chos la dbang sgyur ba dang /",
    "T02D1978:152b-12": "sngags grub pas ngag dben pa thob pa dang /",
    "T02D1978:152b-13": "dam la gnas pas dam tshig can stong grogs byed pa'o //",
    "T02D1978:152b-14": "dngos grub 'grub pa'i rgyu ni /",
    "T02D1978:152b-15": "dad pa mi ldog pa dang /",
    "T02D1978:152b-16": "shes rab kyis the tshom mi za ba dang /",
    "T02D1978:152b-17": "sems rtse gcig pa dang shin tu gsal ba rnams so //",
    "T02D1978:153a-0": "'jig rten dang 'jig rten las 'das pa gang bsgrub kyang tha mal @153a * //",
    "T02D1978:153a-1": "pa'i chags sdang ni bar chod kyi sgrib pa chen po yin no //",
    "T02D1978:153a-2": "dbang dang dam tshig med na 'di dang pha rol tu sdug bsngal 'byung ngo //",
    "T02D1978:153a-3": "ji skad bshad pa'i yon tan blangs la skyon spangs te /",
    "T02D1978:153a-4": "lha yi bsnyen pa ni dang por khrus byas la stan bde ba la 'dug ste ;",
    "T02D1978:153a-5": "mandala byi dor byas la me tog gi gcal bkram /",
    "T02D1978:153a-6": "sku gzugs mdun du bzhag la /",
    "T02D1978:153a-7": "bsod nams kyi tshogs yan lag bdun gyi sgo nas byang chub kyi sems bskyed de /",
    "T02D1978:153a-8": "snying ga'i padmar nyi ma la gnas pa'i sems dpa'i",
    "T02D1978:153a-9": "'od zer gyis dpal 'jam pa'i rdo rje 'og nas",
    "T02D1978:153a-10": "'byung ba lta bu spyan drangs te /",
    "T02D1978:153a-11": "mdun gyi nam mkha' la bzhugs pa la 'di ltar yan lag bdun gyi smon lam bya'o //",
    "T02D1978:153a-12": "mchod pa bla na med pa kun du bzang po'i",
    "T02D1978:153a-13": "mchod sprin 'dod yon gyi char dag pa'i sems kyis",
    "T02D1978:153a-14": "sprul nas 'bul na /",
    "T02D1978:153a-15": "thugs rje chen po'i dbang gis bzhes su gsol /",
    "T02D1978:153a-16": "na mo dus gsum gyi de bzhin gshegs pa thugs",
    "T02D1978:153a-17": "kyi gzugs brnyan sku yi sprul pa gsung gi dbang",
    "T02D1978:153a-18": "phyug / dpal 'jam pa'i rdo rje la sogs pa",
    "T02D1978:153a-19": "phyogs bcu na bzhugs so 'tshal la /",
    "T02D1978:153a-20": "bdag lus ngag yid kyi sgo nas phyag 'tshal zhing skyabs su mchi'o //",
    "T02D1978:153a-21": "gzhan yang bdag gis thog ma med pa'i dus na",
    "T02D1978:153a-22": "dug gsum gyi dbang gis sdig pa mi dge ba",
    "T02D1978:153a-23": "ci bgyis pa rnams so sor bshags shing slan chad",
    "T02D1978:153a-24": "sdom par bgyid do //",
    "T02D1978:153a-25": "phyogs bcu'i 'phags pa rnams dang 'gro ba dag gi",
    "T02D1978:153a-26": "bsod nams kyi tshogs bskyed do 'tshal la rjes su",
    "T02D1978:153a-27": "yi rang bar bgyid do //",
    "T02D1978:153a-28": "ston pa 'jig rten gyi sgron ma bskul ba'i sa",
    "T02D1978:153a-29": "las bzhes pa gang dag bzhugs so 'tshal de dag",
    "T02D1978:153a-30": "la chos kyi 'khor lo bskor bar bskul lo //",
    "T02D1978:153a-31": "bde bar gshegs pa gang dag 'dul ba'i dus la",
    "T02D1978:153a-32": "ma bab pa log par lta ba rnams sun dbyung",
    "T02D1978:153a-33": "ba'i phyir / thabs kyis mya ngan las 'da' bar",
    "T02D1978:153a-34": "bzhed pa rnams la 'khor ba ji srid par don",
    "T02D1978:153a-35": "mdzad par gsol ba 'debs so //",
    "T02D1978:153a-36": "dge ba'i rtsa ba de dag dang gzhan yang bdag",
    "T02D1978:153b-0": "dang 'gro ba kun gyis bgyis so 'tshal @153b gyi",
    "T02D1978:153b-1": "dge ba'i rtsa ba thams cad kyang bla na med",
    "T02D1978:153b-2": "pa'i byang chub tu bsngo bar bgyi'o //",
    "T02D1978:153b-3": "ji ltar dus gsum gyi sangs rgyas rnams kyi thugs",
    "T02D1978:153b-4": "byang chub mchog tu bskyed pa phung po dang khams",
    "T02D1978:153b-5": "dang skye mched dang bral ba gzung ba dang 'dzin",
    "T02D1978:153b-6": "pa'i rnam pa spangs pa /",
    "T02D1978:153b-7": "chos bdag med pa mnyam pa nyid rang gi sems gdod ma nas ma skyes pa /",
    "T02D1978:153b-8": "stong pa nyid kyi rang bzhin du thugs bskyed pa de ltar bdag gis kyang sems bskyed par bgyi'o //",
    "T02D1978:153b-9": "bdag gis 'phags pa rnams la lus phul te sems",
    "T02D1978:153b-10": "can 'khor ba'i rgya mtsho na gnas pa rnams bsgral",
    "T02D1978:153b-11": "ba'i ched du bcom ldan 'das 'jam pa'i rdo rje",
    "T02D1978:153b-12": "bsgrubs te / sems can rnams mya ngan las 'da' bar bgyi'o //",
    "T02D1978:153b-13": "de nas tshad med pa bzhis sems dag par bya'o //",
    "T02D1978:153b-14": "da ni ye shes kyi tshogs su gyur pa stong pa nyid bsgom par bya ste /",
    "T02D1978:153b-15": "snang ba'i chos thams cad ni sems nyid 'khrul pa tsam ste gud na med do //",
    "T02D1978:153b-16": "sems ni sgyu ma lta bur rang bzhin med pa ste /",
    "T02D1978:153b-17": "de nas chos thams cad rang bzhin med pa'o zhes",
    "T02D1978:153b-18": "shes par byas la gsang sngags 'dis stong pa nyid",
    "T02D1978:153b-19": "kyi nga rgyal bya'o //",
    "T02D1978:153b-20": "aom sva bh'a wa bi shuddh'a: sarba dharm'a: sva bh'a wa bi shuddho&amp; ham /",
    "T02D1978:153b-21": "zhes pas thams cad dag pa'o ;",
    "T02D1978:153b-22": "/ de nas yam las rlung gi dkyil 'khor du gyur pa'i steng du /",
    "T02D1978:153b-23": "aa dang po las zla bar gyur pa /",
    "T02D1978:153b-24": "de'i steng du dh'i: 'od du zhu ba las ral gri /",
    "T02D1978:153b-25": "ral gri'i lte ba la yi ge dh'i: gser btso",
    "T02D1978:153b-26": "ma'i kha dog lta bu las yongs su gyur pa'i",
    "T02D1978:153b-27": "'jam pa'i rdo rje mdog ser po autpala bsnams shing",
    "T02D1978:153b-28": "mchog sbyin gyi phyag rgya can /",
    "T02D1978:153b-29": "gzhon nu zur phud can mdzes pa'i rgyan gyis brgyan par bsgom /",
    "T02D1978:153b-30": "de'i thugs kar aa gnyis pa las grub pa'i nyi",
    "T02D1978:153b-31": "ma'i dkyil 'khor 'bar ba'i phreng ba can du bsams",
    "T02D1978:153b-32": "te / de'i 'od kyis phyogs bcu'i sangs rgyas sras dang bcas pa rnams bskul nas /",
    "T02D1978:153b-33": "slar zhugs pas 'jam pa'i rdo rje nyid dang sangs",
    "T02D1978:153b-34": "rgyas rnams su bcas te nyi ma'i dkyil 'khor la",
    "T02D1978:153b-35": "thim pas shin tu gzi byin dang ldan par gyur",
    "T02D1978:153b-36": "te / 'od zer 'bar bas kun du khyab cing 'phro bar bsgom mo //",
    "T02D1978:153b-37": "de'i steng du h'um nag po'o //",
    "T02D1978:154a-0": "'od zer lnga 'phro bas don @154a * //",
    "T02D1978:154a-1": "byas te slar bsdus pa'i sbyor bas khro bo'i rdo rje rab tu 'phro ba can du gyur te /",
    "T02D1978:154a-2": "don gyi bya ba byas nas rgyal ba sras dang",
    "T02D1978:154a-3": "bcas pa spyan drangs nas rdo rje de nyid la",
    "T02D1978:154a-4": "bzhugs pas sku gsung thugs rdo rje dbyings nyid dang",
    "T02D1978:154a-5": "ldan par gyur te /",
    "T02D1978:154a-6": "de nyid bcom ldan 'das dpal rdo rje 'jigs byed chen po'i gzugs su gyur par bya'o //",
    "T02D1978:154a-7": "'di lta ste sku bskal pa me dpung 'bar ba'i dkyil na bzhugs shing /",
    "T02D1978:154a-8": "zhal khro gnyer smin ma 'gyur ba /",
    "T02D1978:154a-9": "me 'bar ba rdo rje rta gad chen po 'byin cing lce 'jib pa /",
    "T02D1978:154a-10": "phe skad chen po gnam du 'don cing 'jig rten gsum gyi bdag po'i khrag gsol zhing /",
    "T02D1978:154a-11": "'jig rten dang 'jig rten las 'das pa'i lha thams cad bsdigs pa /",
    "T02D1978:154a-12": "sku gcer pu thod pas brgyan pa /",
    "T02D1978:154a-13": "mtshan ma 'greng ba /",
    "T02D1978:154a-14": "gsus khyim che ba /",
    "T02D1978:154a-15": "ma he'i gdong chen po ste /",
    "T02D1978:154a-16": "'di dbu dgu pa phyag sum cu rtsa bzhi pa /",
    "T02D1978:154a-17": "zhabs bcu drug pa g-yon brkyang ba'i stabs kyis bzhugs pa /",
    "T02D1978:154a-18": "zhal g-yas dang po sngon po /",
    "T02D1978:154a-19": "gnyis pa dmar po /",
    "T02D1978:154a-20": "gsum pa ser po ste /",
    "T02D1978:154a-21": "de gsum ni g-yas pa'o //",
    "T02D1978:154a-22": "g-yon pa'i zhal gsum ni dkar po dang /",
    "T02D1978:154a-23": "dud ka dang /",
    "T02D1978:154a-24": "nag po khros pa ste /",
    "T02D1978:154a-25": "de gsum ni ljags 'dril ba'o //",
    "T02D1978:154a-26": "rtsa ba'i zhal ma he nag po kha gdangs pa ste lce 'dril ba'o //",
    "T02D1978:154a-27": "rva gnyis kyi dbus kyi zhal dmar po 'jigs pa ste zhal nas khrag 'dzag pa'o //",
    "T02D1978:154a-28": "steng gi zhal ser po cung zad khro ba gzhon nu'i tshul can gtsug phud lnga pa ste /",
    "T02D1978:154a-29": "thams cad kyang spyan gsum pa'o //",
    "T02D1978:154a-30": "phyag g-yas g-yon gyi dang pos glang po che'i pags pa brgyangs te 'dzin pa'o //",
    "T02D1978:154a-31": "g-yas pa gzhan ni rim pa bzhin du gri dang /",
    "T02D1978:154a-32": "bi ti pa la dang /",
    "T02D1978:154a-33": "gtun shing dang /",
    "T02D1978:154a-34": "chu gri dang /",
    "T02D1978:154a-35": "chu gri bzang po dang /",
    "T02D1978:154a-36": "sta re dang /",
    "T02D1978:154a-37": "mdung dang /",
    "T02D1978:154a-38": "mda' dang /",
    "T02D1978:154a-39": "lcags kyu dang /",
    "T02D1978:154a-40": "dbyug to dang /",
    "T02D1978:154a-41": "kha tv'am ga dang /",
    "T02D1978:154a-42": "'khor lo dang /",
    "T02D1978:154a-43": "rdo rje dang /",
    "T02D1978:154a-44": "rdo rje tho ba dang /",
    "T02D1978:154a-45": "ral gri dang /",
    "T02D1978:154a-46": "rje chung dang de rnams bsnams pa'o //",
    "T02D1978:154a-47": "phyag g-yon na thod pa dang /",
    "T02D1978:154a-48": "tshangs pa'i mgo bo dang /",
    "T02D1978:154a-49": "phub chung dang /",
    "T02D1978:154a-50": "mi'i rkang pa dang /",
    "T02D1978:154a-51": "zhags pa dang /",
    "T02D1978:154a-52": "gzhu dang /",
    "T02D1978:154a-53": "rgyu ma dang /",
    "T02D1978:154a-54": "dril bu dang /",
    "T02D1978:154a-55": "lag pa dang /",
    "T02D1978:154b-0": "dur khrod kyi @154b ras dang /",
    "T02D1978:154b-1": "rtsang chen gyis phug pa'i ro dang /",
    "T02D1978:154b-2": "me thab dang thod tshal dang //",
    "T02D1978:154b-3": "sdigs mdzub dang /",
    "T02D1978:154b-4": "'phan rtse gsum pa dang /",
    "T02D1978:154b-5": "rlung gis phyar ba'i ras dang de rnams bsnams pa'o //",
    "T02D1978:154b-6": "zhabs g-yas pa brgyad kyis mi dang ma he dang /",
    "T02D1978:154b-7": "glang dang /",
    "T02D1978:154b-8": "bong bu dang /",
    "T02D1978:154b-9": "rnga mo dang /",
    "T02D1978:154b-10": "khyi dang /",
    "T02D1978:154b-11": "lug dang ;",
    "T02D1978:154b-12": "wa dang de rnams brdzis pa'o //",
    "T02D1978:154b-13": "g-yon pas bya rgod dang /",
    "T02D1978:154b-14": "'ug pa dang /",
    "T02D1978:154b-15": "bya rog dang /",
    "T02D1978:154b-16": "seng ge dang /",
    "T02D1978:154b-17": "bya rgod chen po dang /",
    "T02D1978:154b-18": "khra dang /",
    "T02D1978:154b-19": "ne tso dang /",
    "T02D1978:154b-20": "ri skegs dang de rnams brdzis pa'o //",
    "T02D1978:154b-21": "de'i thugs kar ye shes sems dpas mtshon pa /",
    "T02D1978:154b-22": "sku gsung thugs byin gyis brlabs pa /",
    "T02D1978:154b-23": "mi 'khrugs pas dbang bskur ba'o //",
    "T02D1978:154b-24": "de nas ae yam ram kham lam sum bhr'um /",
    "T02D1978:154b-25": "zhes brjod 'byung ba chen po bzhi'i dkyil 'khor gyi",
    "T02D1978:154b-26": "steng na gzhal yas khang gru bzhi sgo khyud dang",
    "T02D1978:154b-27": "ldan pa / dur khrod 'bar ba'i klong na gnas pa cig bsgom mo //",
    "T02D1978:154b-28": "dkyil 'khor gyi dbus na ro chen po'i steng du",
    "T02D1978:154b-29": "ji skad smos pa'i sems can rnams kyi gdan la",
    "T02D1978:154b-30": "/ bcom ldan 'das dpal rdo rje 'jigs byed chen po bdag dang mthun par bskyed do //",
    "T02D1978:154b-31": "grva bzhi ru mchod pa'i lha mo bzhi dang /",
    "T02D1978:154b-32": "sgo bzhir sgo ma bzhi khro bo'i cha byad can yi ge ya las bskyed do //",
    "T02D1978:154b-33": "de'i phyi rol du las kyi gshin rje pho mo",
    "T02D1978:154b-34": "mkha' 'gro ma dang 'byung po'i tshogs bskyed par bsgom",
    "T02D1978:154b-35": "ste / de'i lho phyogs kyi sgor bcom ldan 'das",
    "T02D1978:154b-36": "kyi mdun du bdag dam tshig sems par gnas par",
    "T02D1978:154b-37": "ste / bsgom mo // de ltar gsal ba dang",
    "T02D1978:154b-38": "lcags kyu'i phyag rgya bcas pa'i ting nge 'dzin dang",
    "T02D1978:154b-39": "ldan pas spyan drangs te /",
    "T02D1978:154b-40": "'jam dpal rang bzhin chos rnams kun gyi dngos //",
    "T02D1978:154b-41": "gnas med 'gro 'ong bral ba nam mkha' bzhin //",
    "T02D1978:154b-42": "dus kyi khams bzhin thugs rjes 'gro 'ong bral //",
    "T02D1978:154b-43": "sprul pa'i 'gro dang bral ba gzugs brnyan bzhin //",
    "T02D1978:154b-44": "'gro dang 'ong ba'i mtshan nyid mi mnga' yang//",
    "T02D1978:154b-45": "chu zla bzhin du dmigs der snang ba'o //",
    "T02D1978:154b-46": "deng 'dir spyan 'dren gshegs su gsol ba'i lha //",
    "T02D1978:154b-47": "sangs rgyas kun gyi rang bzhin 'jam pa'i dbyangs //",
    "T02D1978:154b-48": "gdug pa 'dul byed 'jigs byed gshin rje gshed //",
    "T02D1978:154b-49": "ye shes thugs las sprul pa'i lha mos bskor //",
    "T02D1978:155a-0": "las byed @155a * //",
    "T02D1978:155a-1": "sprul pa gshin rje 'khor dang bcas //",
    "T02D1978:155a-2": "'dir gshegs brtan par bdag la dgongs su gsol //",
    "T02D1978:155a-3": "aom hr'i: bho bho ma h'a kro dha a'a gtstsha",
    "T02D1978:155a-4": "aasma ta p'u dza pra ti grihna pra s'a dham",
    "T02D1978:155a-5": "me dh'i: mam ku ru sv'a h'a /",
    "T02D1978:155a-6": "zhes pas gnyis su med par bya'o //",
    "T02D1978:155a-7": "gnyis med thun mong ma yin khyab pa'i sku //",
    "T02D1978:155a-8": "kun la snyoms mdzad rgyal ba kun gyi yab //",
    "T02D1978:155a-9": "chos kyi dbyings gyur rgyal ba kun gyi yum //",
    "T02D1978:155a-10": "ye shes sems dpa' rgyal ba kun gyi sras //",
    "T02D1978:155a-11": "phyag 'tshal 'jam dpal dpal gyur rdzogs pa khyod //",
    "T02D1978:155a-12": "chos kyi sku la byams sdang mi mnga' yang //",
    "T02D1978:155a-13": "srid gsum gdug pa ma lus 'dul ba'i phyir //",
    "T02D1978:155a-14": "thugs rje'i thabs kyis khro rgyal skur bstan pa //",
    "T02D1978:155a-15": "'jigs byed gshin rje gshed la phyag 'tshal lo //",
    "T02D1978:155a-16": "dus gsum sangs rgyas kun gyi ye shes ni //",
    "T02D1978:155a-17": "chos rnams kun dang rang bzhin dbyer med de //",
    "T02D1978:155a-18": "sgrub mchog bdag gis sems kyang de lags pas //",
    "T02D1978:155a-19": "de mtshon don phyir rtags kyi skur bstan pa //",
    "T02D1978:155a-20": "thugs la gnas pa'i ye shes 'phro ba'i rgya //",
    "T02D1978:155a-21": "ye shes sems dpa'i sku la phyag 'tshal lo //",
    "T02D1978:155a-22": "bde gshegs rnams kyi yon tan rmad po che //",
    "T02D1978:155a-23": "bsam 'das brjod bral dpag gis mi lang yang //",
    "T02D1978:155a-24": "mi phyed rdo rje gsum du 'dus bstan pa //",
    "T02D1978:155a-25": "sku gsung thugs kyi lha la phyag 'tshal lo //",
    "T02D1978:155a-26": "bde gshegs pa thams cad mnyam nyid chos kyi sku //",
    "T02D1978:155a-27": "rang bzhin rnam dag rigs rgyud mi mnga' yang //",
    "T02D1978:155a-28": "rnal 'byor grub pa mtshon phyir rgyas btab pa //",
    "T02D1978:155a-29": "dbu rgyan rdo rje mtshon la phyag 'tshal lo //",
    "T02D1978:155a-30": "ye shes snang med chags pa'i rdul bral zhing //",
    "T02D1978:155a-31": "'dod pa khams kyi sems can 'dul slad du //",
    "T02D1978:155a-32": "thabs la mkhas pa'i 'dod yon gzugs su sprul //",
    "T02D1978:155a-33": "mchod pa'i lha mo'i tshogs la phyag 'tshal lo //",
    "T02D1978:155a-34": "chos nyid spros bral dbyings kyi pho brang du //",
    "T02D1978:155a-35": "gzung 'dzin bral ba'i ye shes zlos 'jug phyir //",
    "T02D1978:155a-36": "'khrul ba'i bgegs tshogs gdul ba'i skur bstan pa //",
    "T02D1978:155a-37": "gzhal yas sgo skyong bzhi la phyag 'tshal lo //",
    "T02D1978:155a-38": "bcom ldan rdo rje chos rje 'jam dbyangs spyan lam du //",
    "T02D1978:155a-39": "bdud 'dul bstan pa bsrung bar zhal 'ches pa //",
    "T02D1978:155b-0": "las kyi gshin @155b rje mang po mkha' 'gro ma //",
    "T02D1978:155b-1": "'byung po ro langs ci bgyi bka' nyan tshogs //",
    "T02D1978:155b-2": "phyi nang skyong ba'i dam can ma lus la //",
    "T02D1978:155b-3": "bdag ni re ba'i sems kyis 'dud cing mchis //",
    "T02D1978:155b-4": "'di ni phyag 'tshal ba'o //",
    "T02D1978:155b-5": "rgyal ba rnams ni gtsang gyur cing //",
    "T02D1978:155b-6": "sme ba'i rtog pa mi mnga' yang //",
    "T02D1978:155b-7": "sri zhu tshul gyis yon chab 'di //",
    "T02D1978:155b-8": "bde gshegs rnams la sku khrus gsol //",
    "T02D1978:155b-9": "aom hr'i: shtri: ha aargha'i'o //",
    "T02D1978:155b-10": "aom h'um phat phat bsang gtor gyi'o //",
    "T02D1978:155b-11": "rgyal ba rnams ni yon tan mchog gi sku //",
    "T02D1978:155b-12": "tshul khrims rnam par dag pa'i dri ngad ldan //",
    "T02D1978:155b-13": "byang chub yan lag brgyad pa me tog mdzes ;",
    "T02D1978:155b-14": "/ ma rig mun pa bral ba ye shes gsol //",
    "T02D1978:155b-15": "nor bdun yon tan chog shes bdud rtsi zas //",
    "T02D1978:155b-16": "ye shes pho brang mtshan gyi me tog spos //",
    "T02D1978:155b-17": "sgyu ma'i chos la ye shes dbang sgyur zhing //",
    "T02D1978:155b-18": "rang bzhin rnam dag rigs rgyud mi mnga' yang //",
    "T02D1978:155b-19": "bdag cag sri zhu gus pa'i tshul gyis su ;",
    "T02D1978:155b-20": "/ dri dang bdug pa me tog mar me bshos //",
    "T02D1978:155b-21": "dag cing gtsang mar bshams te phul ba 'dis //",
    "T02D1978:155b-22": "bsod nams yan lag yongs su rdzogs gyur cig /",
    "T02D1978:155b-23": "aom hr'i: shtri: wi kri t'a du shta sa tva",
    "T02D1978:155b-24": "da ma ka ga: dri'i'o //",
    "T02D1978:155b-25": "aom ku m'a ra r'u pi ni dzdza: h'um phat me tog gi'o //",
    "T02D1978:155b-26": "aom hri: ha: ha: he he phat bdug pa'i'o //",
    "T02D1978:155b-27": "aom d'ipta lo tsa na bi kri ta a'a na",
    "T02D1978:155b-28": "na ma h'a aatt'atta ha sa na di ni d'ipta",
    "T02D1978:155b-29": "d'ipt'a ya sv'a h'a /",
    "T02D1978:155b-30": "mar me'i'o //",
    "T02D1978:155b-31": "aom ka' la r'u pa satva da ma ka nee bi dye p'u dza ya sv'a h'a /",
    "T02D1978:155b-32": "bshos gtsang gi'o //",
    "T02D1978:155b-33": "'di ni mchod pa dbul ba'o //",
    "T02D1978:155b-34": "h'um /",
    "T02D1978:155b-35": "'jam dpal mkha' la 'byung ba'i gser mdog can //",
    "T02D1978:155b-36": "'jam dpal thugs las chos kun rang bzhin gsal //",
    "T02D1978:155b-37": "'jam dpal gsung gi dbang phyug 'jam pa'i dbyangs //",
    "T02D1978:155b-38": "'jam dpal bdag ni re ba'i sems can gyis 'dud //",
    "T02D1978:155b-39": "thugs mchog 'jam pa'i ngang las ma g-yos kyang //",
    "T02D1978:155b-40": "thugs rjes gdug pa ma lus 'dul ba'i phyir //",
    "T02D1978:155b-41": "gshin rje 'jigs byed chen po'i skur ston pa //",
    "T02D1978:155b-42": "mi bzad dus mtha'i bskal ba'i me ltar 'bar //",
    "T02D1978:155b-43": "zhal gdangs khro gnyer smin ma glog stong 'gyu //",
    "T02D1978:155b-44": "spyan bgrad mche ba gtsigs pa rab tu 'bar //",
    "T02D1978:155b-45": "rdo rje rta gad drag po ha har bzhad //",
    "T02D1978:156a-0": "mkha' @156a * //",
    "T02D1978:156a-1": "'gro gdug pa'i phem skad gnam du sgrogs //",
    "T02D1978:156a-2": "khros pa'i stabs chen brdabs pas khams gsum gnon //",
    "T02D1978:156a-3": "sdigs mdzub gnam du bsgreng zhing lha chen 'dul //",
    "T02D1978:156a-4": "ljags 'dril tshems chen gtsigs shing khrag gis myos //",
    "T02D1978:156a-5": "lha dang bcas pa'i 'jig rten zhal du gsol //",
    "T02D1978:156a-6": "glang chen ko rlon thod pa'i phreng ba zhags //",
    "T02D1978:156a-7": "gcer bu 'jigs byed dbang phyug chen po'i tshul //",
    "T02D1978:156a-8": "'jigs byed ma he khros pa'i zhal gdangs shing //",
    "T02D1978:156a-9": "zhal dgu 'bar bar srid pa za zhing rngub //",
    "T02D1978:156a-10": "'gro ba sna tshogs 'dul ba'i phyag rgya 'bar //",
    "T02D1978:156a-11": "bdud ris gnon pa'i zhabs ni brkyang bskum mdzad //",
    "T02D1978:156a-12": "'jigs byed chen po'i sku la rtag tu 'dud //",
    "T02D1978:156a-13": "dbu dgu 'bar ba'i dkyil 'khor nas //",
    "T02D1978:156a-14": "g-yas kyi zhal gsum bgrad pa ni //",
    "T02D1978:156a-15": "mthing ga dmar dang ser ba'i zhal //",
    "T02D1978:156a-16": "g-yon pa'i zhal gsum gdangs pa ni //",
    "T02D1978:156a-17": "dkar dang dud ka nag po'i zhal //",
    "T02D1978:156a-18": "dbus kyi zhal gsum 'bar ba ni //",
    "T02D1978:156a-19": "khro dang chags dang zhi ba'i tshul //",
    "T02D1978:156a-20": "phyag rgya 'od zer 'bar ba las //",
    "T02D1978:156a-21": "g-yas kyi phyag rgya bcu drug ni //",
    "T02D1978:156a-22": "rdeg cing 'joms pa'i mtshon cha gdengs //",
    "T02D1978:156a-23": "g-yon gyi phyag rgya bcu drug ni //",
    "T02D1978:156a-24": "ro stobs pa yi mtshan mas mdzes //",
    "T02D1978:156a-25": "brjid gnon zhabs kyi phyag rgya las //",
    "T02D1978:156a-26": "g-yas kyi zhabs brgyad bskum pa ni //",
    "T02D1978:156a-27": "dregs pa'i lha brgyad thabs kyis gnon //",
    "T02D1978:156a-28": "g-yon gyi zhabs brgyad brkyang pa ni //",
    "T02D1978:156a-29": "dregs pa'i lha mo brgyad la rol //",
    "T02D1978:156a-30": "'dod chags chen po 'dul ba'i phyir//",
    "T02D1978:156a-31": "rtag tu ling+ga rgyas pa'i tshul //",
    "T02D1978:156a-32": "drag po'i tshul gyis zhe sdang 'dul //",
    "T02D1978:156a-33": "gdul sku khyod la phyag 'tshal lo //",
    "T02D1978:156a-34": "dur khrod chen po'i dkyil 'khor nas //",
    "T02D1978:156a-35": "bdud dang gshin rje thabs kyis 'dul //",
    "T02D1978:156a-36": "ma mo mkha' 'gro dbang du sdud //",
    "T02D1978:156a-37": "dbang sdud khyod la phyag 'tshal lo //",
    "T02D1978:156a-38": "dbang phyug chen po'i dkyil 'khor nas //",
    "T02D1978:156a-39": "dbang med dad pas 'dus pa dang //",
    "T02D1978:156a-40": "ye shes sprul pa'i 'khor gyis bskor //",
    "T02D1978:156a-41": "'khor bcas khyod la phyag 'tshal lo //",
    "T02D1978:156a-42": "ye shes thugs kyi dkyil 'khor nas //",
    "T02D1978:156a-43": "ji lta bur ni sprul gyur nas //",
    "T02D1978:156b-0": "rnam dag dbyings las ma @156b g-yos te /",
    "T02D1978:156b-1": "mnyam nyid khyod la phyag 'tshal lo //",
    "T02D1978:156b-2": "yon chab dang rol mo'i rdzas kyis kyang mnyes par bya ste /",
    "T02D1978:156b-3": "'di ni bstod pa'o //",
    "T02D1978:156b-4": "de nas kha zas ci 'byor ba'i gtor ma ram gyis sbyangs te /",
    "T02D1978:156b-5": "aa las bdud rtsi chen por gyur pa'i 'od zer",
    "T02D1978:156b-6": "las 'dod yon ji lta bar mos pa bzhin du",
    "T02D1978:156b-7": "'byung bar bsams te sngags 'dis 'gro ba kun dang",
    "T02D1978:156b-8": "'khor du bsdus pa rnams la sbyin //",
    "T02D1978:156b-9": "aom k'a la r'u pa sarba du shta satva da",
    "T02D1978:156b-10": "ma ka ma h'u bh'u ta aa dhi pa ti",
    "T02D1978:156b-11": "ai mam ba lim grihna grihn'a pa ya sv'a h'a",
    "T02D1978:156b-12": "/ zhes lan gsum du brjod de dbul lo //",
    "T02D1978:156b-13": "de nas bdag nyid snying gar ma las nyi ma'i dkyil 'khor la bzlas pa'i yi ge bsams te /",
    "T02D1978:156b-14": "bcom ldan 'das kyi thugs kar yang de bzhin du",
    "T02D1978:156b-15": "dmigs la bdag las yi ge 'phros pas lha'i thugs",
    "T02D1978:156b-16": "dam bskul / bdag la thim pas dngos grub kyi dbyig dam pa thob par 'gyur te /",
    "T02D1978:156b-17": "mgal me'i 'khor lo ltar rgyun ma chad par bya'o //",
    "T02D1978:156b-18": "gtong bar 'dod pa dang mchod par bya ste /",
    "T02D1978:156b-19": "mthol bshags byas te bzod par gsol nas ye shes kyi lha slar gshegs su gsol /",
    "T02D1978:156b-20": "spros med mkha' ltar khyab pa'i sku mchog ni //",
    "T02D1978:156b-21": "mi gnas phyir na gshegs pa mi mnga' yang //",
    "T02D1978:156b-22": "sri zhu'i tshul gyis gshegs su gsol ba 'dis //",
    "T02D1978:156b-23": "bdag dang gzhan bcas sgrib pa byang gyur cig /",
    "T02D1978:156b-24": "aom dza ya dza ya su dza ya bi shva",
    "T02D1978:156b-25": "r'u pa dha ri gtstsha gtstsha sva bh'a wa nam",
    "T02D1978:156b-26": "kri tam te na ta th'a ga tam shtsa /",
    "T02D1978:156b-27": "sarba buddha shtsa /",
    "T02D1978:156b-28": "bi sardza ya ma ma ka ryam ku ru sv'a h'a /",
    "T02D1978:156b-29": "de nas dam tshig gi lha bdag la bsdu lus bsrung ba yang bya'o //"
}