{
    "T02D1436:233a-0": "@233a # // rgya gar skad du /",
    "T02D1436:233a-1": "sa ha dza sam ba ra s'a dha nam /",
    "T02D1436:233a-2": "bod skad du /",
    "T02D1436:233a-3": "bde mchog lhan cig skyes pa'i sgrub thabs //",
    "T02D1436:233a-4": "'khor lo sdom pa la phyag 'tshal lo //",
    "T02D1436:233a-5": "shes bya rnal 'byor cho ga gsum //",
    "T02D1436:233a-6": "byin gyis rlob dang rab tu rtog / bsam bral gzugs brnyan yongs su rdzogs //",
    "T02D1436:233a-7": "sangs rgyas kyis gsungs rnal 'byor du ;",
    "T02D1436:233a-8": "/ sems can rdzus te skyes pa bzhin //",
    "T02D1436:233a-9": "gang zhig skad cig sbyor ba yis //",
    "T02D1436:233a-10": "sa bon med par rnam par bsgom //",
    "T02D1436:233a-11": "rang nyid rdo rje mkha' 'gror gyur //",
    "T02D1436:233a-12": "zla ba phyed pa spyi bor 'dzin //",
    "T02D1436:233a-13": "dpral bar thod pa'i phreng ba bsnams //",
    "T02D1436:233a-14": "phyag rgya drug ldan mgo bo'i phreng //",
    "T02D1436:233a-15": "spyan gsum sna tshogs rdo rje can //",
    "T02D1436:233a-16": "sna tshogs padma nyi mar gnas //",
    "T02D1436:233a-17": "'jigs byed dus mtshan bcas par dgod //",
    "T02D1436:233a-18": "g-yas brkyang ba yi zhabs kyis bcibs //",
    "T02D1436:233a-19": "rdo rje dril bu ral par ldan //",
    "T02D1436:233a-20": "gang cing mi bskyod spyi bo'i gtsug / stag gi pags pas yang dag bcings //",
    "T02D1436:233a-21": "dpa' bo'i rdo rje phag mo ni //",
    "T02D1436:233b-0": "@233b spyan gsum dmar zhing mgo phreng ldan //",
    "T02D1436:233b-1": "rdo rje thod pa khrag gis bkang //",
    "T02D1436:233b-2": "rked rgyun dum bus mtshan pa 'dzin //",
    "T02D1436:233b-3": "phyogs kyi gos la phyag rgya lnga //",
    "T02D1436:233b-4": "dbu skra grol zhing sangs rgyas gtsug /'di ltar skad cig gis rdzogs pa'i //",
    "T02D1436:233b-5": "bdag nyid lus ni bsgom par bya //",
    "T02D1436:233b-6": "ye shes lnga yi rang bzhin gzugs //",
    "T02D1436:233b-7": "sangs rgyas 'od zer rnam par spro //",
    "T02D1436:233b-8": "spyod yul gcig gi sems kyis su //",
    "T02D1436:233b-9": "'di nyid kho na yun ring bsam //",
    "T02D1436:233b-10": "go 'phang 'di la sems can dgod //",
    "T02D1436:233b-11": "chos dbyings rgyal mtshan yang dag sbyor //",
    "T02D1436:233b-12": "gnyis gnyis sbyor ba bde las phyung //",
    "T02D1436:233b-13": "dga' ba zag pa'i phun tshogs kyis//",
    "T02D1436:233b-14": "rang rig dga' bas yongs su khengs //",
    "T02D1436:233b-15": "zag pas skyed par byed pa gang //",
    "T02D1436:233b-16": "des ni rgya chen yid la byed //",
    "T02D1436:233b-17": "'dus byas spros pa'i rgyun 'di ni //",
    "T02D1436:233b-18": "'di ltar rtag tu sgom pa pos //",
    "T02D1436:233b-19": "'od gsal rjes su dran par bya //",
    "T02D1436:233b-20": "sna tshogs padma nyi ma dang //",
    "T02D1436:233b-21": "'jigs byed dang ni dus mtshan no //",
    "T02D1436:233b-22": "sdug ma bdag mo mkha' nor bu //",
    "T02D1436:233b-23": "de bzhin gshegs pa lnga yi 'og / sku dang yan lag mchog dang ni //",
    "T02D1436:233b-24": "zla ba thig le n'a da rnams //",
    "T02D1436:233b-25": "'di rnams rim gyis mi snang gzhug / ji ltar me long dbus kyi rlung //",
    "T02D1436:233b-26": "thams cad thim par gyur pa ltar //",
    "T02D1436:233b-27": "yang dag mtha' ru yang nas yang //",
    "T02D1436:233b-28": "de bzhin rnal 'byor rab tu gzhug / grub thob rdo rje dril bu pas mdzad pa'i /",
    "T02D1436:233b-29": "bde mchog lhan skyes kyi sgrub thabs rdzogs so /",
    "T02D1436:233b-31": "// / pandita rdo rje gdan pa ni ska lam ka'i zhal snga nas /"
}