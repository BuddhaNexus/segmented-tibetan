{
    "T02TD3525E:168a-0": "@168a # // rgya gar skad du //",
    "T02TD3525E:168a-1": "kalpo kta bidhi n'a s'i ta m'a r'i tsyee s'a dha nam /",
    "T02TD3525E:168a-2": "bod skad du ;",
    "T02TD3525E:168a-3": "rtog pa las gsungs pa'i cho ga 'od zer can dkar mo'i sgrub thabs /",
    "T02TD3525E:168a-4": "'phags ma 'od zer can la phyag 'tshal lo //",
    "T02TD3525E:168a-5": "dang po re zhig rang gi snying gar zla ba la mam yig dkar po'i 'od zer gyis bcom ldan 'das ma gdan drangs te nye bar spyod pa sna tshogs pas mchod nas sdig pa bshags pa la sogs pa byas nas tshad med pa'i gnas bzhi bsgoms te aom sh'u n+ya t'a dzny'a na badzra sva bh'a ba a'atma ko&amp; ham zhes brjod nas bam yig las skyes pa'i sna tshogs padma'i steng du zla ba'i dkyil 'khor la slar yang mam yig dkar po yongs su gyur pa las 'od zer can kun dang zla ba'i 'od lta bu zhal lnga pa /",
    "T02TD3525E:168a-6": "phyag bcu pa ;",
    "T02TD3525E:168a-7": "zhabs bzhi pa'i bdag nyid du skad cig gis bsam par bya'o //",
    "T02TD3525E:168a-8": "de la zhal gyi gtso bo sku'i mdog lta bu /",
    "T02TD3525E:168a-9": "zhal g-yas pa nag po /",
    "T02TD3525E:168a-10": "zhal g-yon pa phag zhal dmar po /",
    "T02TD3525E:168a-11": "rgyab zhal ljang gu /",
    "T02TD3525E:168a-12": "dbu'i steng du zhal ser po rin po che sna tshogs pa sa brgyan pa'i zung phud gsum pa ral pa'i cod pan can /",
    "T02TD3525E:168a-13": "phyag g-yas pa lnga rnams na nyi ma'i dkyil 'khor dang /",
    "T02TD3525E:168a-14": "rdo rje sngon po dang /",
    "T02TD3525E:168a-15": "mda' dang /",
    "T02TD3525E:168a-16": "lcags kyu dang /",
    "T02TD3525E:168a-17": "khab rnams phyag na bsnams pa'o //",
    "T02TD3525E:168a-18": "phyag g-yon pa lnga rnams na /",
    "T02TD3525E:168a-19": "zla ba'i dkyil 'khor dang gzhu dang /",
    "T02TD3525E:168a-20": "mya ngan med pa'i shing gi yal ga dang /",
    "T02TD3525E:168a-21": "zhags pa dang bcas pa'i sdigs mdzub dang /",
    "T02TD3525E:168a-22": "skud pa rnams phyag na bsnams pa'o //",
    "T02TD3525E:168a-23": "rin po che sna tshogs pas brgyan pa'i rna rgyan dang /",
    "T02TD3525E:168a-24": "dpung rgyan dang /",
    "T02TD3525E:168a-25": "gtsug phud dang /",
    "T02TD3525E:168a-26": "dril bu g-yer ka'i dra ba'i ska rags dang /",
    "T02TD3525E:168a-27": "gos kyis sku la brgyan pa /",
    "T02TD3525E:168a-28": "lang tsho gzhon zhing sha 'gag gi stong g-yogs dkar po can /",
    "T02TD3525E:168b-0": "@168b mchod rten gyi nang du bzhugs shing phag bdun gyi shing rta la bzhugs pa /",
    "T02TD3525E:168b-1": "khyab 'jug dang /",
    "T02TD3525E:168b-2": "dbang po dang /",
    "T02TD3525E:168b-3": "bde byed dang /",
    "T02TD3525E:168b-4": "tshangs pa rnams zhabs bzhis mnan pa /",
    "T02TD3525E:168b-5": "de'i yang shing rta'i dbus su gnas pa'i chu srin mnan pa'i bcom ldan 'das ma de yang sku mdog nag mo phag gi zhal can ma /",
    "T02TD3525E:168b-6": "rdo rje dang ;",
    "T02TD3525E:168b-7": "sdigs mdzub dag gis g-yas dang /",
    "T02TD3525E:168b-8": "g-yon pa'i phyag dag na'o //",
    "T02TD3525E:168b-9": "g-yas phyogs na bcom ldan 'das ma gzhan te /",
    "T02TD3525E:168b-10": "de yang phag zhal dmar mo phyag bzhi pa lcags kyu dang /",
    "T02TD3525E:168b-11": "kha bdag phyag g-yas pa gnyis na'o //",
    "T02TD3525E:168b-12": "zhags pa dang bcas pa'i sdigs mdzub dang /",
    "T02TD3525E:168b-13": "skud pa dag phyag g-yon pa gnyis na'o //",
    "T02TD3525E:168b-14": "mdzes pa'i rgyan gyis brgyan pa'o zhes so //",
    "T02TD3525E:168b-15": "g-yon phyogs na rje btsun ma gzhan te /",
    "T02TD3525E:168b-16": "de yang sku mdog dmar mo phag pa'i zhal can no //",
    "T02TD3525E:168b-17": "rna ba'i rtsar bkang ba'i gzhu dang /",
    "T02TD3525E:168b-18": "mda' dang /",
    "T02TD3525E:168b-19": "rdo rje dang /",
    "T02TD3525E:168b-20": "mya ngan med pa'i shing gi yal ga rnams g-yas dang g-yon gyi phyag na bsnams pa'o //",
    "T02TD3525E:168b-21": "sna tshogs pa'i na bzas brgyan pa'i zhes te /",
    "T02TD3525E:168b-22": "shing rta 'dren pa'i phag gi 'og na nyi ma la sogs pa'i gza' dgu dang nye bar 'tshe ba'i nad kyi tshogs lhung nas mi gzugs kyi zhi zhing de lta bu'i bcom ldan 'das ma bsams nas /",
    "T02TD3525E:168b-23": "snying gar zla ba la mam yig las byung ba'i 'od zer rnams kyis de bzhin gshegs pa rnams gdan drang ste /",
    "T02TD3525E:168b-24": "dbang bskur blangs shing /",
    "T02TD3525E:168b-25": "rnam par snang mdzad kyis dbu brgyan pa'o //",
    "T02TD3525E:168b-26": "de nas snying ga'i sa bon las phreng ba'i rnam pa lta bu'i sngags kyi yi ge rnams kha nas 'thon nas lte ba /",
    "T02TD3525E:168b-27": "lte ba nas kha /",
    "T02TD3525E:168b-28": "kha nas slar yang lte ba la sogs par 'khor lo 'khor ba'i rim pa bzhin du sngags bzlas par bya'o //",
    "T02TD3525E:168b-29": "mthar gsum gyi de bzhin nyid kyang yid kyis bya'o //",
    "T02TD3525E:168b-30": "de la sngags ni 'di yin te /",
    "T02TD3525E:168b-31": "aom m'a r'i tsyee m'am h'um phat sv'a h'a /",
    "T02TD3525E:168b-32": "rang gi sa bon gyis byin gyis brlabs la zas la sogs pa thams cad la rjes su gnas par bya'o //",
    "T02TD3525E:168b-33": "skyon yi ge brgya pa'i sngags brjod la ci bder gnas par bya'o //",
    "T02TD3525E:168b-34": "zhes so //",
    "T02TD3525E:168b-35": "rtog pa las gsungs pa'i cho ga 'od zer can dkar mo'i sgrub thabs rdzogs so//"
}