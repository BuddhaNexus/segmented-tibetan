{
    "T02D3672:284b-0": "@284b # // rgya gar skad du //",
    "T02D3672:284b-1": "a'arya t'a r'ashta bha ya tra n'a ma s'a dha nam /",
    "T02D3672:284b-2": "bod skad du //",
    "T02D3672:284b-3": "'phags ma sgrol ma 'jigs pa brgyad las skyob pa zhes bya ba'i sgrub pa'i thabs /",
    "T02D3672:284b-4": "rje btsun ma sgrol ma la phyag 'tshal lo //",
    "T02D3672:284b-5": "kun mkhyen rgyal ba'i bdag po lhan cig skyes pa'i chos sku de bzhin du //",
    "T02D3672:284b-6": "longs spyod rdzogs dang sprul pa'i sku ste padma'i 'dab ma bzhin du yangs pa'i spyan //",
    "T02D3672:284b-7": "rnal 'byor dag par rnam par thar gyur srid dang srid las bral ba'i sku gsung thugs chags pa //",
    "T02D3672:284b-8": "thabs dang shes rab gnyis med lha min mis mchod de la phyag 'tshal te //",
    "T02D3672:284b-9": "skye 'jig rnam par spangs phyir chos nyid mi 'gyur yang dag nyid du dbyer med kyang //",
    "T02D3672:284b-10": "'khrul bcas 'gro ba'i don phyir sku gsungs thugs kyi phrin las khyad par gsang sngags lam //",
    "T02D3672:284b-11": "sgrib pa myur 'joms sna tshogs phyag rgya'i gzugs 'phros sangs rgyas thams cad skyed byed yum //",
    "T02D3672:285a-0": "@285a * // 'jigs pa brgyad las sgrol ba 'di deng sgrub la dga' phyir dad pas brtsam par bya //",
    "T02D3672:285a-1": "dad ldan rab brtson dam tshig ldan //",
    "T02D3672:285a-2": "rje btsun sgrub la dga' ba yis //",
    "T02D3672:285a-3": "rnam par 'tshe med dben ba'i gnas //",
    "T02D3672:285a-4": "nyams dga' dngos grub 'byung gnas su //",
    "T02D3672:285a-5": "rten dang mchod rdzas sna tshogs pa //",
    "T02D3672:285a-6": "bshams nas bde ba'i stan nyid la //",
    "T02D3672:285a-7": "rdzogs sangs rgyas kyi bzhugs tshul gyis //",
    "T02D3672:285a-8": "phyi nang khrus kyis dag byas te //",
    "T02D3672:285a-9": "de nas rang gi snying ga ru //",
    "T02D3672:285a-10": "nga ro dang po las byung ba'i //",
    "T02D3672:285a-11": "chu shel dbus su yi ge ni //",
    "T02D3672:285a-12": "sde tshan bzhi pa'i dang po la //",
    "T02D3672:285a-13": "lnga pa'i tha ma'i thig les brgyan //",
    "T02D3672:285a-14": "de yi 'od kyis rje btsun dang //",
    "T02D3672:285a-15": "'phags pa'i tshogs rnams spyan drangs te //",
    "T02D3672:285a-16": "sangs rgyas kun gyi ye shes sku //",
    "T02D3672:285a-17": "gti mug ldongs pa'i sems can gyi //",
    "T02D3672:285a-18": "ma rig mun pa sel mdzad ma //",
    "T02D3672:285a-19": "bde gshegs sgrol ma phyag 'tshal lo //",
    "T02D3672:285a-20": "dri zhim me tog thams cad dang //",
    "T02D3672:285a-21": "aa ga ru sogs bdug spos dang //",
    "T02D3672:285a-22": "rab tu mun sel sgron me dang //",
    "T02D3672:285a-23": "ga pur la sogs dri yi mchog / gtsang spyar bshos dang gzhan yang ni //",
    "T02D3672:285a-24": "sgra snyan la sogs mchod pa'i tshogs //",
    "T02D3672:285a-25": "thams cad dbul te sngags dang ni //",
    "T02D3672:285a-26": "phyag rgya'i rgyas kyang gdab par bya //",
    "T02D3672:285a-27": "'khor ba thog ma med par du //",
    "T02D3672:285a-28": "sdig bgyis gang lags ma lus pa //",
    "T02D3672:285a-29": "da lta nyid du bshags bgyis nas //",
    "T02D3672:285a-30": "slan chad nam yang mi bgyid do //",
    "T02D3672:285a-31": "rdzogs sangs rgyas sogs 'phags rnams dang //",
    "T02D3672:285a-32": "'gro ba kun gyi dge ba ni //",
    "T02D3672:285a-33": "zag med zag dang bcas pa la //",
    "T02D3672:285a-34": "bsam pas rje'i su yi rang ngo //",
    "T02D3672:285a-35": "'gro mgon sprin bral nyi ma yi//",
    "T02D3672:285a-36": "dkyil 'khor rgyas par gyur rnams la //",
    "T02D3672:285a-37": "'gro ba rnams la phan pa'i phyir //",
    "T02D3672:285a-38": "chos kyi 'khor lo bskor bar bskul //",
    "T02D3672:285a-39": "rgyal ba zag med dbyings nyid du //",
    "T02D3672:285a-40": "mya ngan 'das gzigs bzhed rnams la //",
    "T02D3672:285a-41": "ji srid 'khor ba gnas kyi bar //",
    "T02D3672:285a-42": "mya ngan mi 'da' bzhugs par gsol //",
    "T02D3672:285a-43": "don dam rang bzhin mtshan ma med //",
    "T02D3672:285a-44": "rnam par mi rtog chos sku las //",
    "T02D3672:285a-45": "gzugs sku lta bu'i tshul 'chang ba'i //",
    "T02D3672:285a-46": "'gro mgon khyed la skyabs su mchi //",
    "T02D3672:285a-47": "ji ltar dus gsum mgon pa rnams //",
    "T02D3672:285a-48": "byang chub mchog tu thugs bskyed ltar //",
    "T02D3672:285a-49": "bdag kyang 'gro rnams bsgom pa'i phyir //",
    "T02D3672:285b-0": "byang chub @285b mchog tu sems bskyed do //",
    "T02D3672:285b-1": "phyag 'tshal la sogs bgyis pa las //",
    "T02D3672:285b-2": "bdag gis bsod nams gang thob des //",
    "T02D3672:285b-3": "sems can lus sangs rgyas kyi //",
    "T02D3672:285b-4": "sa ni myar du thob par shog /'gro ba bde dang phrad la sogs //",
    "T02D3672:285b-5": "tshad med bzhi yang bsgom par bya //",
    "T02D3672:285b-6": "de nas 'phags rnams gshegs byas la //",
    "T02D3672:285b-7": "brtan g-yo'i chos kun stong bar bsgom //",
    "T02D3672:285b-8": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D3672:285b-9": "de nas chu skyes steng du ni //",
    "T02D3672:285b-10": "chu shel de steng sa bon no //",
    "T02D3672:285b-11": "de yongs gyur las autpa la //",
    "T02D3672:285b-12": "sa bon nyid kyis mtshan pa'o //",
    "T02D3672:285b-13": "de yi 'od kyis skye dgu rnams //",
    "T02D3672:285b-14": "sbyangs nas yongs gyur bcom ldan ma //",
    "T02D3672:285b-15": "zhal gcig phyag gnyis d'ur ba'i mdog / bcu drug na tshod rgyan rnams rdzogs //",
    "T02D3672:285b-16": "mchog sbyin pa dang autpa la //",
    "T02D3672:285b-17": "g-yas dang g-yon du shes bya ste //",
    "T02D3672:285b-18": "phyed krung gis bzhugs 'dzum pa'i bzhin //",
    "T02D3672:285b-19": "mtsho steng rin chen brag phrug nang //",
    "T02D3672:285b-20": "ltos 'gros zhabs brten bsgom par bya //",
    "T02D3672:285b-21": "g-yas dang g-yon gyi dang po ni //",
    "T02D3672:285b-22": "mam dang pram las lha mo ni //",
    "T02D3672:285b-23": "'od zer can dang so so 'brang //",
    "T02D3672:285b-24": "gser mdog zhal gcig phyag gnyis ma //",
    "T02D3672:285b-25": "rgyan mdzes g-yon na shing lo ni //",
    "T02D3672:285b-26": "mya ngan med dang rdo rje bsnams //",
    "T02D3672:285b-27": "g-yas ba 'dud pa'i tshul du'o //",
    "T02D3672:285b-28": "g-yas kyi 'og mar phag gdong ma ;",
    "T02D3672:285b-29": "/ p'a la sha mdog rgyan gyis mdzes //",
    "T02D3672:285b-30": "chos 'chad pa yi phyag rgya can //",
    "T02D3672:285b-31": "g-yon gyi 'og mar khro gnyer ma //",
    "T02D3672:285b-32": "mig sman mdog can khro mo'i tshul //",
    "T02D3672:285b-33": "gri gug thod khrag bsnams pa'o //",
    "T02D3672:285b-34": "de dag rnams kyi phyogs mtshams ni //",
    "T02D3672:285b-35": "brgyad na 'jigs pa rnam pa brgyad //",
    "T02D3672:285b-36": "bgegs dang dgra dang glang chen dang //",
    "T02D3672:285b-37": "me dang sbrul dang mi rgod dang //",
    "T02D3672:285b-38": "lcags sgrog gis bcings chu rnams las //",
    "T02D3672:285b-39": "skyob byed sgrol ma brgyad 'phro ba //",
    "T02D3672:285b-40": "rnal 'byor pa yis bsgom par bya //",
    "T02D3672:285b-41": "de nas snying ga'i sa bon las //",
    "T02D3672:285b-42": "'od 'phros ye shes sems dpa' ni //",
    "T02D3672:285b-43": "snga ma'i tshul can spyan / drangs la //",
    "T02D3672:285b-44": "mchod nas yi ge bzhi po yis //",
    "T02D3672:285b-45": "gnyis su med par bstim par bya //",
    "T02D3672:285b-46": "yi ge gsum gyis gnas gsum du //",
    "T02D3672:285b-47": "byin gyis brlab bya de yi rjes //",
    "T02D3672:285b-48": "dbang bskur rigs kyi bdag po ni //",
    "T02D3672:285b-49": "don yod grub pas spyi gtsug brgyan //",
    "T02D3672:285b-50": "de nas sa bon las byung ba'i //",
    "T02D3672:285b-51": "'od kyi spro bsdu cung zad bya //",
    "T02D3672:286a-0": "skyon gsang @286a * //",
    "T02D3672:286a-1": "sngags bzlas pa ni //",
    "T02D3672:286a-2": "yi ge bcu pa bgrang bar bya //",
    "T02D3672:286a-3": "aom t'a re tutt'a re tu re sv'a h'a /",
    "T02D3672:286a-4": "'bum phrag gsum mam yang na drug /'bum phrag bcu yis las rnams 'grub //",
    "T02D3672:286a-5": "gal te 'byung po rnams la ni //",
    "T02D3672:286a-6": "gtor ma sbyin na snod gtsang du //",
    "T02D3672:286a-7": "zan blugs cho gas byin brlabs te //",
    "T02D3672:286a-8": "lag gnyis thal mo sbyar ba las //",
    "T02D3672:286a-9": "mdzub gnyis gung mo gnyis po la //",
    "T02D3672:286a-10": "legs bcang ba ni autpa la //",
    "T02D3672:286a-11": "kha 'byed pa'i ni phyag rgya ste //",
    "T02D3672:286a-12": "gnas gsum dag tu gtugs byas nas //",
    "T02D3672:286a-13": "'byung po rnams la gtor ma sbyin //",
    "T02D3672:286a-14": "aom aa k'a ro mu kham sarba dha rm'a n'am a'adya nutpanna tv'ata aom a'a:h'um phat sv'a h'a /",
    "T02D3672:286a-15": "las kyi yan lag thams cad ni //",
    "T02D3672:286a-16": "rgyas par rgyud las gsungs pa'i phyir //",
    "T02D3672:286a-17": "'di ru ma bkod de ru blta //",
    "T02D3672:286a-18": "rnal 'byor pa ni gang zhig gis //",
    "T02D3672:286a-19": "'di don nyams su len byed na //",
    "T02D3672:286a-20": "dngos dang dngos med zad gtso bo //",
    "T02D3672:286a-21": "thog ma tha ma med zhi ba //",
    "T02D3672:286a-22": "skye dang zag pa rnam spangs pa //",
    "T02D3672:286a-23": "dpal ldan yum nyid thob 'gyur te //",
    "T02D3672:286a-24": "bum pa bzang sogs dngos grub dang //",
    "T02D3672:286a-25": "gzhan yang gsad dang bskrad dang dbye //",
    "T02D3672:286a-26": "dgug dang zhi dang rgyas pa yi //",
    "T02D3672:286a-27": "las 'grub 'gyur ba smos ci dgos //",
    "T02D3672:286a-28": "de ltar stong dang snying rje'i bdag nyid srid pa gsum skyes zad dngos shes dang ni //",
    "T02D3672:286a-29": "shes bya gnyis su med sku kun du bzang po spyod pa'i bdag nyid sna tshogs yum //",
    "T02D3672:286a-30": "bcom ldan 'das ma'i sgrub thabs rgyud bzhin legs bkod pa las bsod nams dri ma med //",
    "T02D3672:286a-31": "bdag gis gang thob des ni 'gro ba ma lus",
    "T02D3672:286a-32": "rtag bde mya ngan 'das thob shog /'phags pa 'jigs",
    "T02D3672:286a-33": "pa brgyad las skyob pa zhes bya ba'i sgrol ma'i",
    "T02D3672:286a-34": "sgrub thabs slob dpon chen po tsandra go mis mdzad",
    "T02D3672:286a-35": "pa rdzogs so / //",
    "T02D3672:286a-36": "/ rgya gar byi mkhan po d'i pam ka ra shr'i dzny'a na dang /",
    "T02D3672:286a-37": "bod kyi lo ts'a ba tshul khrims rgyal bas bsgyur ba las //",
    "T02D3672:286a-38": "slad kyi rgya gar gyi mkhan po byang chub sems dpa' d'a na sh'i la dang /"
}