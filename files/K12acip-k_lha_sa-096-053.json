{
    "K12acip-k_lha_sa-096-053:220a-0": "@220a rgya gar skad du /",
    "K12acip-k_lha_sa-096-053:220a-1": "dhy'a notta ra ba ta la kra ma /",
    "K12acip-k_lha_sa-096-053:220a-2": "bod skad du /",
    "K12acip-k_lha_sa-096-053:220b-0": "@220b bsam gtan gyi phyi ma rim par phye ba /",
    "K12acip-k_lha_sa-096-053:220b-1": "dpal rdo rje rnon po la phyag 'tshal lo //",
    "K12acip-k_lha_sa-096-053:220b-2": "gsang sngags rgyud kyi phyogs la yang //",
    "K12acip-k_lha_sa-096-053:220b-3": "gang gi blo ni mi zhen pa //",
    "K12acip-k_lha_sa-096-053:220b-4": "de yang smra bar spro ba ni //",
    "K12acip-k_lha_sa-096-053:220b-5": "ma smras na ni mi 'tsho'am ci //",
    "K12acip-k_lha_sa-096-053:220b-6": "gsang sngags rgya mtsho chen po 'di //",
    "K12acip-k_lha_sa-096-053:220b-7": "dpe dang tshad ma gtan tshigs sam //",
    "K12acip-k_lha_sa-096-053:220b-8": "rjes su dpag pa'am shes rab kyis //",
    "K12acip-k_lha_sa-096-053:220b-9": "rtogs par nus pa ma yin no //",
    "K12acip-k_lha_sa-096-053:220b-10": "lung dang man ngag don med par //",
    "K12acip-k_lha_sa-096-053:220b-11": "gang zhig lam gzhan 'jug pa de //",
    "K12acip-k_lha_sa-096-053:220b-12": "bskal pa dag ni brgya ru yang //",
    "K12acip-k_lha_sa-096-053:220b-13": "sngags las dngos grub mi thob bo //",
    "K12acip-k_lha_sa-096-053:220b-14": "lung dang man ngag ma lus pa //",
    "K12acip-k_lha_sa-096-053:220b-15": "gang gi yongs su spangs pa dag /",
    "K12acip-k_lha_sa-096-053:220b-16": "grub pa myong ba la la zhig /",
    "K12acip-k_lha_sa-096-053:220b-17": "yod dam de ni med pa smros //",
    "K12acip-k_lha_sa-096-053:220b-18": "de nas gsang sngags bdag nyid che //",
    "K12acip-k_lha_sa-096-053:220b-19": "dngos grub rlabs ni 'khrigs pa can //",
    "K12acip-k_lha_sa-096-053:220b-20": "bsam yas gting ni dpag dka' ba //",
    "K12acip-k_lha_sa-096-053:220b-21": "rtogs par nus pa smra ba'i mchog /",
    "K12acip-k_lha_sa-096-053:220b-22": "gal te de ltar mi shes na //",
    "K12acip-k_lha_sa-096-053:220b-23": "tshangs pa ji ltar shes pa smros //",
    "K12acip-k_lha_sa-096-053:220b-24": "yang dag smra ba mi spro na //",
    "K12acip-k_lha_sa-096-053:220b-25": "nga yis bshad kyis nga la nyon; ;byang chub sems dang de nyid gsum //",
    "K12acip-k_lha_sa-096-053:220b-26": "gal te shes na dngos grub snod //",
    "K12acip-k_lha_sa-096-053:220b-27": "de dag legs par mi shes na //",
    "K12acip-k_lha_sa-096-053:220b-28": "khyod kyis dngos grub ci zhig thob //",
    "K12acip-k_lha_sa-096-053:220b-29": "rig sngags las ni grub pa po; ;gzhan nam gzhan min ci zhig nyes //",
    "K12acip-k_lha_sa-096-053:220b-30": "gal te gzhan na 'grub mi 'gyur //",
    "K12acip-k_lha_sa-096-053:220b-31": "'on te gzhan min grub pa nyid //",
    "K12acip-k_lha_sa-096-053:220b-32": "gal te gzhan min khyod 'grub pas //",
    "K12acip-k_lha_sa-096-053:221a-0": "mkha' la sogs pa @221a *//",
    "K12acip-k_lha_sa-096-053:221a-1": "da song zhig /",
    "K12acip-k_lha_sa-096-053:221a-2": "de ste min na brdzun tshig pas //",
    "K12acip-k_lha_sa-096-053:221a-3": "ba lang rdzi dang lhan cig smes //",
    "K12acip-k_lha_sa-096-053:221a-4": "mi 'chi tshangs chen pha mchod kyis //",
    "K12acip-k_lha_sa-096-053:221a-5": "yongs su bsams nas tshig smras pa //",
    "K12acip-k_lha_sa-096-053:221a-6": "mi mjed bdag pos gang smras pa //",
    "K12acip-k_lha_sa-096-053:221a-7": "gzhan pas bdag la dngos grub med //",
    "K12acip-k_lha_sa-096-053:221a-8": "rigs las grub pa gzhan min na //",
    "K12acip-k_lha_sa-096-053:221a-9": "dngos grub bdag la yod dam ci //",
    "K12acip-k_lha_sa-096-053:221a-10": "de ltar gyur na ci zhig nyes //",
    "K12acip-k_lha_sa-096-053:221a-11": "'on tang 'gal ba ci zhig yod //",
    "K12acip-k_lha_sa-096-053:221a-12": "ae ma'o tshangs pa khyod kyi blo //",
    "K12acip-k_lha_sa-096-053:221a-13": "shin tu dri ma med pa dang //",
    "K12acip-k_lha_sa-096-053:221a-14": "shes rab gsal bar ngas bsams na //",
    "K12acip-k_lha_sa-096-053:221a-15": "tshig re la ni rnyogs pa bzhin //",
    "K12acip-k_lha_sa-096-053:221a-16": "gzhan pas khyod la dngos grub med //",
    "K12acip-k_lha_sa-096-053:221a-17": "gzhan min pa ni yongs grub rgyu //",
    "K12acip-k_lha_sa-096-053:221a-18": "gzhan min pa las grub 'dod na //",
    "K12acip-k_lha_sa-096-053:221a-19": "smyon pa nyid ni yin par 'gyur //",
    "K12acip-k_lha_sa-096-053:221a-20": "'gro ba'i bdag po ji ltar na //",
    "K12acip-k_lha_sa-096-053:221a-21": "dngos grub yod par khas 'che ba //",
    "K12acip-k_lha_sa-096-053:221a-22": "ye shes sgron mar gyur pa khyod //",
    "K12acip-k_lha_sa-096-053:221a-23": "ji ltar phan pa bshad du gsol //",
    "K12acip-k_lha_sa-096-053:221a-24": "bdag gis rnam par dpyad na ni //",
    "K12acip-k_lha_sa-096-053:221a-25": "rig las gzhan pa'am mi gzhan min //",
    "K12acip-k_lha_sa-096-053:221a-26": "gzhan min mi gzhan ma yin pas //",
    "K12acip-k_lha_sa-096-053:221a-27": "bdag ni goms las dngos grub 'thob //",
    "K12acip-k_lha_sa-096-053:221a-28": "shes bya bla med gang yin pas //",
    "K12acip-k_lha_sa-096-053:221a-29": "ye shes de yang goms 'thob na //",
    "K12acip-k_lha_sa-096-053:221a-30": "las kyi cho ga 'di dag gis //",
    "K12acip-k_lha_sa-096-053:221a-31": "dngos grub yod pa ci zhig smos //",
    "K12acip-k_lha_sa-096-053:221a-32": "bzlas brjod lha yi de nyid dang //",
    "K12acip-k_lha_sa-096-053:221a-33": "bdag gi de nyid ji lta ba //",
    "K12acip-k_lha_sa-096-053:221a-34": "gnas rten gzhan la med par ni //",
    "K12acip-k_lha_sa-096-053:221a-35": "mtshungs pa med par bdag gis rtogs //",
    "K12acip-k_lha_sa-096-053:221b-0": "tshig @221b las tshig tu 'phros pa las //",
    "K12acip-k_lha_sa-096-053:221b-1": "tshangs chen mi 'chi zhes bya ba //",
    "K12acip-k_lha_sa-096-053:221b-2": "dngos grub 'dod pa skal chen po //",
    "K12acip-k_lha_sa-096-053:221b-3": "gtsug tor rgyud ni nyan par byed //",
    "K12acip-k_lha_sa-096-053:221b-4": "de nas tshangs pa chen po de //",
    "K12acip-k_lha_sa-096-053:221b-5": "rdo rje gtsug tor nyan pa la //",
    "K12acip-k_lha_sa-096-053:221b-6": "sa yi me tog 'char byed pas //",
    "K12acip-k_lha_sa-096-053:221b-7": "bsam gtan gyis ni brgyan par bshad //",
    "K12acip-k_lha_sa-096-053:221b-8": "de nas ye shes kun rdzogs pa //",
    "K12acip-k_lha_sa-096-053:221b-9": "rig sngags gsang sngags thabs chen de //",
    "K12acip-k_lha_sa-096-053:221b-10": "phra ba de bzhin gshegs pas gsungs //",
    "K12acip-k_lha_sa-096-053:221b-11": "bsam gtan gyis kyang shin tu brgyan //",
    "K12acip-k_lha_sa-096-053:221b-12": "rnal 'byor thabs ni kun bstan pa //",
    "K12acip-k_lha_sa-096-053:221b-13": "sdug bsngal sdig pa sel ba ste //",
    "K12acip-k_lha_sa-096-053:221b-14": "phyag na rdo rjes zhal nas gsungs //",
    "K12acip-k_lha_sa-096-053:221b-15": "skye dang 'chi ba sdig byed pa //",
    "K12acip-k_lha_sa-096-053:221b-16": "kun tu mi tshugs brtan pa ste //",
    "K12acip-k_lha_sa-096-053:221b-17": "'di dang pha rol byed par gnas //",
    "K12acip-k_lha_sa-096-053:221b-18": "dkyil 'khor chen po la sogs 'byung //",
    "K12acip-k_lha_sa-096-053:221b-19": "'dod pa'i don ni rjes su sgrub //",
    "K12acip-k_lha_sa-096-053:221b-20": "cho ga gang dang gang dag gis //",
    "K12acip-k_lha_sa-096-053:221b-21": "bsam gtan las la gang gnas pa //",
    "K12acip-k_lha_sa-096-053:221b-22": "de bzhin gshegs la phyag btsal nas //",
    "K12acip-k_lha_sa-096-053:221b-23": "de dag ma lus bshad par bya //",
    "K12acip-k_lha_sa-096-053:221b-24": "gsang sngags bsam gtan zhes bya ba; ;mchog tu gsang ba yang dag gsungs //",
    "K12acip-k_lha_sa-096-053:221b-25": "drang srong dka' thub chen po yang //",
    "K12acip-k_lha_sa-096-053:221b-26": "de dag med na mi 'grub bo //",
    "K12acip-k_lha_sa-096-053:221b-27": "gsang sngags rnal 'byor can rnams kyis //",
    "K12acip-k_lha_sa-096-053:221b-28": "gsang sngags bzlas brjod mer 'bar ba //",
    "K12acip-k_lha_sa-096-053:221b-29": "skye dang 'chib 'jig byed pa //",
    "K12acip-k_lha_sa-096-053:221b-30": "rdo rje can gyis sngon gsungs so //",
    "K12acip-k_lha_sa-096-053:221b-31": "de bas de 'dir gsang sngags kyi //",
    "K12acip-k_lha_sa-096-053:221b-32": "bsam gtan tshim bya me dag la //",
    "K12acip-k_lha_sa-096-053:222a-0": "dngos grub 'dod @222a *//",
    "K12acip-k_lha_sa-096-053:222a-1": "pa dag gis ni //",
    "K12acip-k_lha_sa-096-053:222a-2": "rtag par rgyun tu sbyor bar bya //",
    "K12acip-k_lha_sa-096-053:222a-3": "lha yi sku yi gnas de la //",
    "K12acip-k_lha_sa-096-053:222a-4": "dang po kho nar mchod nas ni //",
    "K12acip-k_lha_sa-096-053:222a-5": "rnal 'byor gnas bcas shes rab can //",
    "K12acip-k_lha_sa-096-053:222a-6": "bde gshegs mdun du bsams nas ni //",
    "K12acip-k_lha_sa-096-053:222a-7": "phyi nas yan lag rnam grol ba'i //",
    "K12acip-k_lha_sa-096-053:222a-8": "mi 'byed 'byed pa'i rnam par spangs //",
    "K12acip-k_lha_sa-096-053:222a-9": "phra mo mi g-yo gsal ba ste //",
    "K12acip-k_lha_sa-096-053:222a-10": "blo yi spyod pa mdun na gnas //",
    "K12acip-k_lha_sa-096-053:222a-11": "bdag nyid 'di 'drir gzhag nas ni //",
    "K12acip-k_lha_sa-096-053:222a-12": "sngags kyi rnam par shes pas bsgom //",
    "K12acip-k_lha_sa-096-053:222a-13": "bsdams nas ting nge 'dzin la gnas //",
    "K12acip-k_lha_sa-096-053:222a-14": "srog dang rtsol ba rab tu bsdams //",
    "K12acip-k_lha_sa-096-053:222a-15": "sgra dang sems dang gzhi la gzhol //",
    "K12acip-k_lha_sa-096-053:222a-16": "gsang sngags mi 'gyur gzhi la gnas //",
    "K12acip-k_lha_sa-096-053:222a-17": "yan lag nyams gsang sngags bzlas //",
    "K12acip-k_lha_sa-096-053:222a-18": "ngal na bdag la ngal sos shig /",
    "K12acip-k_lha_sa-096-053:222a-19": "mi 'gyur ba ni yi ger ldan //",
    "K12acip-k_lha_sa-096-053:222a-20": "bzhi las gzhir 'gyur de bzhin te //",
    "K12acip-k_lha_sa-096-053:222a-21": "rang sngags phyir ni gang brtags pa //",
    "K12acip-k_lha_sa-096-053:222a-22": "yid kyi dag pa bsam par bya //",
    "K12acip-k_lha_sa-096-053:222a-23": "slar sdud pa yis bkug nas ni //",
    "K12acip-k_lha_sa-096-053:222a-24": "srog dang rtsol ba bsdams pa'i yid //",
    "K12acip-k_lha_sa-096-053:222a-25": "gsang sngags rig pas sngags la sbyar //",
    "K12acip-k_lha_sa-096-053:222a-26": "yid kyi bzlas brjod brtsam par bya //",
    "K12acip-k_lha_sa-096-053:222a-27": "'di nyid kyi ni cho ga yis //",
    "K12acip-k_lha_sa-096-053:222a-28": "yang na shub bur bya yang rung //",
    "K12acip-k_lha_sa-096-053:222a-29": "sngags rig dngos grub 'dod pa yis //",
    "K12acip-k_lha_sa-096-053:222a-30": "bzlas brjod gzhan du mi bya 'o //",
    "K12acip-k_lha_sa-096-053:222a-31": "rig sngags de nyid ma lus dang //",
    "K12acip-k_lha_sa-096-053:222a-32": "bdag gi de nyid cho ga dang //",
    "K12acip-k_lha_sa-096-053:222a-33": "bzlas brjod de nyid mchog shes dang //",
    "K12acip-k_lha_sa-096-053:222b-0": "mis ni dngos grub thob par @222b 'gyur //",
    "K12acip-k_lha_sa-096-053:222b-1": "dben pa'i skyed mos tshal dang ngogs //",
    "K12acip-k_lha_sa-096-053:222b-2": "phug dang ri bo nags tshal du //",
    "K12acip-k_lha_sa-096-053:222b-3": "brtul zhugs gnas sam sdom pa yis //",
    "K12acip-k_lha_sa-096-053:222b-4": "sngags pa bsam gtan byed cing gnas //",
    "K12acip-k_lha_sa-096-053:222b-5": "gsang sngags me gnas dngos grub ste //",
    "K12acip-k_lha_sa-096-053:222b-6": "sgra gnas rnal 'byor ster bar dran //",
    "K12acip-k_lha_sa-096-053:222b-7": "sgra mthar thar pa ster ba nyid //",
    "K12acip-k_lha_sa-096-053:222b-8": "'di dag de nyid gsum po yin //",
    "K12acip-k_lha_sa-096-053:222b-9": "mi 'byed las byung dngos po rnams //",
    "K12acip-k_lha_sa-096-053:222b-10": "blo can gyis ni bdag la bsdam //",
    "K12acip-k_lha_sa-096-053:222b-11": "sngags pa yan lag 'das la gnas //",
    "K12acip-k_lha_sa-096-053:222b-12": "zhen pa med par bsam par bya //",
    "K12acip-k_lha_sa-096-053:222b-13": "sgra zhen bya ba phreng bar sbyar //",
    "K12acip-k_lha_sa-096-053:222b-14": "yi ge brgyus la mi 'gyur rnams //",
    "K12acip-k_lha_sa-096-053:222b-15": "dril bu'i sgra bzhin ma chad par //",
    "K12acip-k_lha_sa-096-053:222b-16": "yid la zhen par sems pa na //",
    "K12acip-k_lha_sa-096-053:222b-17": "me yi nang nas zhi ba ste //",
    "K12acip-k_lha_sa-096-053:222b-18": "tshig rnams dag pa yan lag ldan //",
    "K12acip-k_lha_sa-096-053:222b-19": "srog dang rtsol ba'ang bkag pa'i bdag /",
    "K12acip-k_lha_sa-096-053:222b-20": "gnyid spangs nas ni rnam par bsam //",
    "K12acip-k_lha_sa-096-053:222b-21": "snying gar gnas pa'i phra ba ni //",
    "K12acip-k_lha_sa-096-053:222b-22": "dri med zla ba'i dkyil 'khor te //",
    "K12acip-k_lha_sa-096-053:222b-23": "de nas rab tu zhi ba yi //",
    "K12acip-k_lha_sa-096-053:222b-24": "me lce rab tu 'od bzang ba //",
    "K12acip-k_lha_sa-096-053:222b-25": "mi 'gyur gzhi ni der bzhag nas //",
    "K12acip-k_lha_sa-096-053:222b-26": "bde bar 'dug nas sgra bsam mam //",
    "K12acip-k_lha_sa-096-053:222b-27": "mi 'gyur ba la yi ge gzhag /",
    "K12acip-k_lha_sa-096-053:222b-28": "sgra nyid 'ba' zhig bsam par bya //",
    "K12acip-k_lha_sa-096-053:222b-29": "sgra la dmigs pa'i bsam gtan ni //",
    "K12acip-k_lha_sa-096-053:222b-30": "'ba' zhig byas pa nyid kyis kyang //",
    "K12acip-k_lha_sa-096-053:222b-31": "dngos po kun rnams dam pa'i dpal //",
    "K12acip-k_lha_sa-096-053:222b-32": "sgrub pa'i skyes bus thob par 'gyur //",
    "K12acip-k_lha_sa-096-053:222b-33": "ltos bcas yan lag gyur par snang //",
    "K12acip-k_lha_sa-096-053:222b-34": "skra zhes bya dang yid kyi dang //",
    "K12acip-k_lha_sa-096-053:223a-0": "tshig rnams dag pa rig @223a *//",
    "K12acip-k_lha_sa-096-053:223a-1": "sngags dbang //",
    "K12acip-k_lha_sa-096-053:223a-2": "yan lag spang ba rgyal bas mkhyen //",
    "K12acip-k_lha_sa-096-053:223a-3": "slar sdud dka' thub bsam gtan dang //",
    "K12acip-k_lha_sa-096-053:223a-4": "srog rtsol cho ga'i bya ba dang //",
    "K12acip-k_lha_sa-096-053:223a-5": "rnam par shes pa sna tshogs pa'i //",
    "K12acip-k_lha_sa-096-053:223a-6": "sngags pa re zhig ltos bcas pa'o //",
    "K12acip-k_lha_sa-096-053:223a-7": "dka' thub chen po dang ldan par //",
    "K12acip-k_lha_sa-096-053:223a-8": "chos bskyed brtul zhugs mchog ldan pa //",
    "K12acip-k_lha_sa-096-053:223a-9": "ltos bcas pa ni yul las grol //",
    "K12acip-k_lha_sa-096-053:223a-10": "yan lag snang ba nan tan bya //",
    "K12acip-k_lha_sa-096-053:223a-11": "de yang brtul zhugs byas nas ni //",
    "K12acip-k_lha_sa-096-053:223a-12": "dogs pa'i 'jig rten smad pa yi //",
    "K12acip-k_lha_sa-096-053:223a-13": "bsam gtan gcig pu rab bsdams nas //",
    "K12acip-k_lha_sa-096-053:223a-14": "blo gros zhi ba brtan pa spyad; ;khu ba bshang gci dag dang ni //",
    "K12acip-k_lha_sa-096-053:223a-15": "'phags pa dag ni rgyu ba la'ang //",
    "K12acip-k_lha_sa-096-053:223a-16": "dogs pa yi ni gzugs kyis kyang //",
    "K12acip-k_lha_sa-096-053:223a-17": "dben par gtsang sbra brtsam par bya //",
    "K12acip-k_lha_sa-096-053:223a-18": "srang dang khron pa lu ma dang; ;grong dang gnag lhas dag la yang //",
    "K12acip-k_lha_sa-096-053:223a-19": "ngag lus yid kyis spang ba ni //",
    "K12acip-k_lha_sa-096-053:223a-20": "sems can gnod pa kun mi spyad //",
    "K12acip-k_lha_sa-096-053:223a-21": "bsam gtan dang ni bzlas brjod dang //",
    "K12acip-k_lha_sa-096-053:223a-22": "gsang sngags grub par bya ba dang //",
    "K12acip-k_lha_sa-096-053:223a-23": "sbyin sreg dbang bskur thams cad dang //",
    "K12acip-k_lha_sa-096-053:223a-24": "yul gyi bya ba rnams la yang //",
    "K12acip-k_lha_sa-096-053:223a-25": "brtul zhugs gsungs pa gang yin pa //",
    "K12acip-k_lha_sa-096-053:223a-26": "de yi gnas dang tshad rnams dang //",
    "K12acip-k_lha_sa-096-053:223a-27": "sngon ni bdag nyid 'ba' zhig la //",
    "K12acip-k_lha_sa-096-053:223a-28": "mthu chen rdo rje 'dzin gyi lhas //",
    "K12acip-k_lha_sa-096-053:223a-29": "rab tu gsang ba gsungs pa yin //",
    "K12acip-k_lha_sa-096-053:223a-30": "nyer 'gyur mngon du phyogs pa dang //",
    "K12acip-k_lha_sa-096-053:223b-0": "gsang sngags ster bar @223b 'gyur ba dang //",
    "K12acip-k_lha_sa-096-053:223b-1": "gzhan du phyogs pa gang yin pa //",
    "K12acip-k_lha_sa-096-053:223b-2": "de kun tshangs pa khyod la bshad //",
    "K12acip-k_lha_sa-096-053:223b-3": "gsang sngags la sogs dang ldan pa'i //",
    "K12acip-k_lha_sa-096-053:223b-4": "rig sngags khro bo mang po kun //",
    "K12acip-k_lha_sa-096-053:223b-5": "rgyal ba'i sku la mngon phyogs par //",
    "K12acip-k_lha_sa-096-053:223b-6": "bsam gtan ngoms phyir rtag tu gnas //",
    "K12acip-k_lha_sa-096-053:223b-7": "dus gsum du ni phra mo 'di //",
    "K12acip-k_lha_sa-096-053:223b-8": "gsang sngags sgrub la brtun pa yis //",
    "K12acip-k_lha_sa-096-053:223b-9": "tshangs pa rtag tu rig bya ba //",
    "K12acip-k_lha_sa-096-053:223b-10": "yan lag bcu yi cho ga las //",
    "K12acip-k_lha_sa-096-053:223b-11": "ma dad pa dang snyom pa dang //",
    "K12acip-k_lha_sa-096-053:223b-12": "bkres skom zil gnon de bzhin te //",
    "K12acip-k_lha_sa-096-053:223b-13": "rgod dang yid kyi gdung ba dang //",
    "K12acip-k_lha_sa-096-053:223b-14": "las la the tshom za ba dang //",
    "K12acip-k_lha_sa-096-053:223b-15": "bzlas brjod bsam gtan mi zhen dang //",
    "K12acip-k_lha_sa-096-053:223b-16": "bsngam pa dag ni bshig pa dang //",
    "K12acip-k_lha_sa-096-053:223b-17": "cal col gtam la rab tu dad //",
    "K12acip-k_lha_sa-096-053:223b-18": "mi bya ba la 'jug pa dang //",
    "K12acip-k_lha_sa-096-053:223b-19": "log 'dren gyis ni brlabs pa dang //",
    "K12acip-k_lha_sa-096-053:223b-20": "rmi lam ngan pa rnams kyang mthong //",
    "K12acip-k_lha_sa-096-053:223b-21": "sems can thams cad la gnod byed dang //",
    "K12acip-k_lha_sa-096-053:223b-22": "lha rnams la ni smod pa dang //",
    "K12acip-k_lha_sa-096-053:223b-23": "sgrub pa po yi cho ga la //",
    "K12acip-k_lha_sa-096-053:223b-24": "gang tshe 'di dag byed pa na //",
    "K12acip-k_lha_sa-096-053:223b-25": "rtag tu 'tshe ba 'byung bar 'gyur //",
    "K12acip-k_lha_sa-096-053:223b-26": "gsang sngags de las gzhan du phyogs //",
    "K12acip-k_lha_sa-096-053:223b-27": "gang zhig zhi bar 'dug pa dang //",
    "K12acip-k_lha_sa-096-053:223b-28": "sgra yi ngo bor gyur pa na //",
    "K12acip-k_lha_sa-096-053:223b-29": "de tshe sngags pa gsang sngags la //",
    "K12acip-k_lha_sa-096-053:223b-30": "nye bar gyur te mngon du phyogs //",
    "K12acip-k_lha_sa-096-053:223b-31": "lha dang lha min sems can ni //",
    "K12acip-k_lha_sa-096-053:223b-32": "dbang phyug ye shes 'jug pa rnams //",
    "K12acip-k_lha_sa-096-053:223b-33": "mthong na zhi ba skye 'gyur ba //",
    "K12acip-k_lha_sa-096-053:223b-34": "de ni mngon du gyur pa ste //",
    "K12acip-k_lha_sa-096-053:223b-35": "rgyal po dang ni phyug po dang //",
    "K12acip-k_lha_sa-096-053:223b-36": "skye bo bud med dge ba rnams //",
    "K12acip-k_lha_sa-096-053:224a-0": "@224a *// dbang du gyur cing mngon du phyogs //",
    "K12acip-k_lha_sa-096-053:224a-1": "pus mo 'dzugs shing spyi bos 'dud //",
    "K12acip-k_lha_sa-096-053:224a-2": "de la shes pa'ang skye bar 'gyur //",
    "K12acip-k_lha_sa-096-053:224a-3": "ma thos pa yang shes par 'gyur //",
    "K12acip-k_lha_sa-096-053:224a-4": "skad cig dag la lus las ni //",
    "K12acip-k_lha_sa-096-053:224a-5": "bar bar me bzhin 'bar bar 'gyur //",
    "K12acip-k_lha_sa-096-053:224a-6": "glu dang sil snyan sgra rnams dang //",
    "K12acip-k_lha_sa-096-053:224a-7": "lha rnams kyis ni smra bar yang //",
    "K12acip-k_lha_sa-096-053:224a-8": "lha mngon phyogs pa'i sngags pa yis //",
    "K12acip-k_lha_sa-096-053:224a-9": "de dag rtag tu thob par 'gyur //",
    "K12acip-k_lha_sa-096-053:224a-10": "gsang sngags lha ni mngon phyogs pa'i //",
    "K12acip-k_lha_sa-096-053:224a-11": "sgrub pa po ni mthu chen po //",
    "K12acip-k_lha_sa-096-053:224a-12": "blo can dka' thub 'grub pa yis //",
    "K12acip-k_lha_sa-096-053:224a-13": "kun tu zhen par rtag tu bya //",
    "K12acip-k_lha_sa-096-053:224a-14": "mngon du phyogs pa'i gnas thob na //",
    "K12acip-k_lha_sa-096-053:224a-15": "nam mkha' rgyu ba mngon pa'i gnas //",
    "K12acip-k_lha_sa-096-053:224a-16": "dbang phyug mang po rtag gyur kyang //",
    "K12acip-k_lha_sa-096-053:224a-17": "gang zhig ma mos de sngags rig /",
    "K12acip-k_lha_sa-096-053:224a-18": "gsang sngags 'bras bu ma lus pa; ;ye shes dbang phyug brgyan pa yang //",
    "K12acip-k_lha_sa-096-053:224a-19": "de myos gnas ni mchog tu 'gro //",
    "K12acip-k_lha_sa-096-053:224a-20": "rang gi mthu yi shes pas gsal //",
    "K12acip-k_lha_sa-096-053:224a-21": "rdo rje can gyi gsang ba'i mchog /",
    "K12acip-k_lha_sa-096-053:224a-22": "tshangs pa skyon med gang yin pa //",
    "K12acip-k_lha_sa-096-053:224a-23": "gang zhig thob nas bder 'gyur ba //",
    "K12acip-k_lha_sa-096-053:224a-24": "yongs su rdzogs pa rgyal ba bzhin //",
    "K12acip-k_lha_sa-096-053:224a-25": "spro zhing stobs dang ldan pa ni //",
    "K12acip-k_lha_sa-096-053:224a-26": "bzlas brjod bsam gtan dka' thub mis //",
    "K12acip-k_lha_sa-096-053:224a-27": "gsang sngags rang bzhin me yis ni //",
    "K12acip-k_lha_sa-096-053:224a-28": "sdig pa thams cad bsreg par bya //",
    "K12acip-k_lha_sa-096-053:224a-29": "gnas dang zas dang grang ba dang //",
    "K12acip-k_lha_sa-096-053:224a-30": "char dang rlung dang tsha ba la //",
    "K12acip-k_lha_sa-096-053:224b-0": "ci mi snyam par nam 'gyur @224b ni; ;de tshe las kyi 'bras bu nges //",
    "K12acip-k_lha_sa-096-053:224b-1": "sgra 'am yang na gzugs la yang //",
    "K12acip-k_lha_sa-096-053:224b-2": "gang brtson pa ni mi rmongs pa //",
    "K12acip-k_lha_sa-096-053:224b-3": "nye bar gyur bar de shes bya //",
    "K12acip-k_lha_sa-096-053:224b-4": "dka' thub can gyis gnod pa spangs //",
    "K12acip-k_lha_sa-096-053:224b-5": "gang zhig mthong ba tsam gyis ni //",
    "K12acip-k_lha_sa-096-053:224b-6": "sems can thams cad byams 'gyur ba //",
    "K12acip-k_lha_sa-096-053:224b-7": "de ni dngos grub nye bar 'gyur //",
    "K12acip-k_lha_sa-096-053:224b-8": "bgegs rnams thams cad rnam par spangs //",
    "K12acip-k_lha_sa-096-053:224b-9": "bde ba dang ni sdug bsngal mtha'//",
    "K12acip-k_lha_sa-096-053:224b-10": "'dod dang khro dang 'jigs pa dang //",
    "K12acip-k_lha_sa-096-053:224b-11": "nad dang 'chi dang gnod dag gi //",
    "K12acip-k_lha_sa-096-053:224b-12": "rgyu ni sngags pa rnams la yid //",
    "K12acip-k_lha_sa-096-053:224b-13": "nam zhig nye bar gyur pa ni //",
    "K12acip-k_lha_sa-096-053:224b-14": "dus dang lus dang bya dang las //",
    "K12acip-k_lha_sa-096-053:224b-15": "chos dang chos min 'bras bu la //",
    "K12acip-k_lha_sa-096-053:224b-16": "de tshe sngags la mi ltos so //",
    "K12acip-k_lha_sa-096-053:224b-17": "rig sngags nye gyur 'dod pa dang //",
    "K12acip-k_lha_sa-096-053:224b-18": "grub pa dang ni de bzhin mchog /",
    "K12acip-k_lha_sa-096-053:224b-19": "nyes pa stong dag byas pa yang //",
    "K12acip-k_lha_sa-096-053:224b-20": "bzod par 'gyur ba dogs pa med //",
    "K12acip-k_lha_sa-096-053:224b-21": "rigs byung rdzas byung dngos grub dang //",
    "K12acip-k_lha_sa-096-053:224b-22": "sman gyi yang ni lus can la //",
    "K12acip-k_lha_sa-096-053:224b-23": "nye bar gyur dang sngags grub pa //",
    "K12acip-k_lha_sa-096-053:224b-24": "dbang du gyur pa rtag par ro //",
    "K12acip-k_lha_sa-096-053:224b-25": "bsam gtan gyi phyi ma rim par phye ba rdzogs so ////"
}