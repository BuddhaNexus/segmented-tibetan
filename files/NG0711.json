{
    "NG0711:1": "@#// rgya gar skad du /",
    "NG0711:2": "badzra kro d+ha ra dza pa ni gu h+ya tan+t+ra na ma /",
    "NG0711:3": "bod skad du /",
    "NG0711:4": "khro bo'i rgyal po phyag na rdo rje gsang ba'i rgyud ces bya ba /",
    "NG0711:5": "dpal phyag na rdo rje la phyag 'tshal lo //",
    "NG0711:6": "'di skad bdag gis thos pa'i dus gcig na /",
    "NG0711:7": "rang bzhin lcang lo can gyi gnas na /",
    "NG0711:8": "khro bo'i rgyal po rdo rje gtum po zhal gcig phyag gnyis pa /",
    "NG0711:9": "sku mdog ljang sngon /",
    "NG0711:10": "g.yas rdo rje rtse lnga /",
    "NG0711:11": "g.yon dku la brten pa pa ti'i sham thabs can /",
    "NG0711:12": "khru nyi shu rtsa gcig pa /",
    "NG0711:13": "sku yid tsam 'gying bag tu bzhugs te /",
    "NG0711:14": "ye shes kyi khro bo dpag tu med pa dang thabs gcig tu'o //",
    "NG0711:15": "de'i tshe de'i dus na khro bo rdo rje 'dzin",
    "NG0711:16": "pa des ma dad pa bstan pa la gnod pa",
    "NG0711:17": "tshar gcad pa'i phyir /",
    "NG0711:18": "'phrin las 'byung ba'i ting nge 'dzin la snyoms par bzhugs te /",
    "NG0711:19": "khro bo sku mdog mthing nag zhal gcig phyag gnyis pa spyan gsum pa /",
    "NG0711:20": "g.yas na khro bo'i rdo rje rwa gyes pa /",
    "NG0711:21": "g.yon sdigs mdzub can /",
    "NG0711:22": "zhabs gnyis brkyang bskum du bgrad pa /",
    "NG0711:23": "na bza' sngon po 'chang ba /",
    "NG0711:24": "stag gi lpags pas sham thabs byas pa /",
    "NG0711:25": "sbrul gyis brgyan pa nyid du gyur te /",
    "NG0711:26": "sku las me dpung 'phros pas gdug pa thams cad bsreg pa dang */",
    "NG0711:27": "gsung ljags las rdo rje'i thog 'bab pas gdug pa thams cad brlag pa dang */",
    "NG0711:28": "thugs kha nas khro bo byung bas gdug pa sgrol ba dang */",
    "NG0711:29": "spyan nas me dpung du gyur pas bsreg pa dang */",
    "NG0711:30": "phyag gi rdo rje la mtshon cha byung bas rlag par byed pa dang */",
    "NG0711:31": "sku yi rgyan chas gzhan thams cad skrag pa dang */",
    "NG0711:32": "zhabs brdabs pas thams cad 'jigs pa dang */",
    "NG0711:33": "rol ba'i 'phrin las kyis rdzun 'phrul dpag tu med pa byung ste /",
    "NG0711:34": "srid pa gsum rab tu g.yos par gyur to //",
    "NG0711:35": "de'i dus na khro bo bdud rtsi 'khyil ba stan las langs te /",
    "NG0711:36": "rdo rje 'dzin pa chen po nyid kyi rdzu 'phrul",
    "NG0711:37": "gyi cho 'phrul nyid ni dpag tu med de ngo",
    "NG0711:38": "mtshar che'o // bdag la ma 'ongs pa'i rnal 'byor pa'i don du /",
    "NG0711:39": "nyid kyi sgrub pa'i rim pa bshad du gsol /",
    "NG0711:40": "zhes gsol pas /",
    "NG0711:41": "khro ba'i rgyal pos bka' stsal pa /",
    "NG0711:42": "nyon cig bdud rtsi 'khyil pa /",
    "NG0711:43": "rdo rje 'dzin pa bsgrub par 'dod pas /",
    "NG0711:44": "dang po bsod nams dang ye shes kyi tshogs la gnas te /",
    "NG0711:45": "zhi ba'i tshul du rdo rje 'dzin pa bskyed /",
    "NG0711:46": "rang bzhin spyan drangs mchod cing bzlas //",
    "NG0711:47": "thun mtshams dus su gtor ma gtang *//",
    "NG0711:48": "spyod lam lha yi nga rgyal bya //",
    "NG0711:49": "grub par 'gyur te dngos grub thob //",
    "NG0711:50": "ces bka' stsal to //",
    "NG0711:51": "khro ba'i rgyal po phyag na rdo rje gsang ba'i rgyud las /",
    "NG0711:52": "gleng gzhi bsnyen pa'i le'u ste dang po'o ///",
    "NG0711:53": "/ de nas yang bcom ldan 'das kyis /",
    "NG0711:54": "gsang sngags bka' stsal pa ni /",
    "NG0711:55": "om tsan+da ma ha ro sha na hum phat /",
    "NG0711:56": "sngags 'dis ni sdig pa thams cad nges par lan cig gis sreg par byed do //",
    "NG0711:57": "thams cad du'ang srung byed do //",
    "NG0711:58": "yungs dkar la sngags nas gtor na gdon thams cad med par @#//",
    "NG0711:59": "'gyur ro //",
    "NG0711:60": "thod lo skor gyi kham phor la bris te sgo",
    "NG0711:61": "la btags na byis pa btsa' dus srung bar byed",
    "NG0711:62": "do // de la gtor ma bsrung ba'i sngags ni /",
    "NG0711:63": "ba ling i dam grih+na grih+na kha hi /",
    "NG0711:64": "pu dza ho rag ta pi pa to sa ma ye swaha /",
    "NG0711:65": "zhes bka' stsal to //",
    "NG0711:66": "bsnyen pa'i sngags dang */",
    "NG0711:67": "gtor ma'i le'u ste gnyis pa'o ///",
    "NG0711:68": "/ de nas gzhan yang bka' stsal pa //",
    "NG0711:69": "drag po'i las la sbyor 'dod na //",
    "NG0711:70": "rdo rje rgya gram e dbus su /  / spra tshil ling+ga sor bzhi la //",
    "NG0711:71": "rdo rje rgya gram bar du gzhug / bdag nyid zhi las khro bor bsgyur //",
    "NG0711:72": "ling ga thod pa'i bar bcug la /",
    "NG0711:73": "phur pa rdo rje 'dzin par bskyed //",
    "NG0711:74": "ling ga dag la gdab par bya //",
    "NG0711:75": "om tsan+da ma ha ro sha na a mu kam shi tram ki la ye hum phat /",
    "NG0711:76": "ki ti mu kha stam pa ya shwa tring ki la ye hum phat /",
    "NG0711:77": "hri dang stam pa ya shi trang ki la ya hum phat /",
    "NG0711:78": "pa dang stam pa ya shi trang ki la ye hum phat //",
    "NG0711:79": "ces gdag par bya'o //",
    "NG0711:80": "de la drag po'i dus su gtor ma dbul ba ni /",
    "NG0711:81": "a ma mi sarba sha trum che ge mo /",
    "NG0711:82": "ma tsa me tsa /",
    "NG0711:83": "ba sa mang pa /",
    "NG0711:84": "dzi ba su gang ru ti ra phri yang bag khya ni /",
    "NG0711:85": "ba ling i dam grih+na grih+na kha hi kha hi",
    "NG0711:86": "pu dza ho rag ta ar+g+ham pu tsa grih+na grih+na",
    "NG0711:87": "kha hi kha hi rag ta pi pa to a",
    "NG0711:88": "ti kra ma sa ma ye swaha /",
    "NG0711:89": "mchod pa dbul pa ni om badzra pu sh+pe a:hum /",
    "NG0711:90": "om badzra d+hu pe a:hum /",
    "NG0711:91": "om badzra a lo ke ahhum /",
    "NG0711:92": "om badzra gan d+he ahhum /",
    "NG0711:93": "om badzra ne bi te a hum /",
    "NG0711:94": "zhes gsungs so //",
    "NG0711:95": "drag po'i 'phrin las ling ga dang 'brel te gsad pa'i le'u ste gsum pa'o ///",
    "NG0711:96": "/ de nas yang bka' stsal pa /",
    "NG0711:97": "gal te las 'gor nas ma 'grub na /",
    "NG0711:98": "spogs pa'i rim pa ni /",
    "NG0711:99": "khro bo zhal gsum phyag drug pa g.yas dkar /",
    "NG0711:100": "g.yon dmar /",
    "NG0711:101": "dbus mthing ka /",
    "NG0711:102": "phyag dang po gnyis rdo rje dril bu /",
    "NG0711:103": "g.yas bar pa rdo rje /",
    "NG0711:104": "tha ma ral gri /",
    "NG0711:105": "g.yon na rin po che dang pad+ma bsnams par bskyed la /",
    "NG0711:106": "las sngags dril la bzlas na 'grub par nges so //",
    "NG0711:107": "dang po lha nyid bskyed dus su //",
    "NG0711:108": "rgyun chags yan lag bdun pa ni //",
    "NG0711:109": "bsod nams tshogs kyi yan lag go / de nas stong nyid ngang las ni //",
    "NG0711:110": "rang nyid gtum po zhi khro'i tshul //",
    "NG0711:111": "ye shes spyan drangs mchod bzlas na //",
    "NG0711:112": "'bum phrag gsum na dngos grub thob //",
    "NG0711:113": "lus la bsrung 'khor btags gyur na /",
    "NG0711:114": "go cha yin par gsungs pa'o //",
    "NG0711:115": "sbyin sreg dang ni bskrad pa yang */",
    "NG0711:116": "rim par byas na gdug pa 'joms //",
    "NG0711:117": "de la gsang sngags 'di nyid yin /",
    "NG0711:118": "om tsan+da ma ha ro sha na mu kam rak+sha rak+sha hum phat /",
    "NG0711:119": "om da ha da ha pa tsa pa tsa ba mi ku ru hum phat /",
    "NG0711:120": "u tsa ta ya hum phat /",
    "NG0711:121": "stam pa ya hum phat /",
    "NG0711:122": "ma ra ya hum phat /",
    "NG0711:123": "bsrung dang sbyin sreg bskrad pa dang */",
    "NG0711:124": "mnan dang gsar la sbyar par bya //",
    "NG0711:125": "zhes bka' stsal to //",
    "NG0711:126": "las kyi rim pa'i le'u ste bzhi pa'o ///",
    "NG0711:127": "/ de nas yang dag bshad pa ni //",
    "NG0711:128": "rdzogs pa'i rim pa 'di lta ste //",
    "NG0711:129": "rtsa rlung thig le bsgom par bya //",
    "NG0711:130": "gong ltar rang nyid @#//",
    "NG0711:131": "gtum po'i sku //",
    "NG0711:132": "gsal ba nyid du bsgom pa yang *//",
    "NG0711:133": "gzhan cig gsal ba ma yin te //",
    "NG0711:134": "rig pa'i cho 'phrul snang ba las //",
    "NG0711:135": "logs nas ci yang gsal ma yin //",
    "NG0711:136": "sna tshogs snang ba rang gi sems //",
    "NG0711:137": "sems nyid ye nas gtum po'i ngang *//",
    "NG0711:138": "ma bcos gdod nas lhun gyi grub //",
    "NG0711:139": "rig pa chos nyid ngang du gsal //",
    "NG0711:140": "de lta bu yi don ldan na //",
    "NG0711:141": "rdo rje gtum po'i dngos grub thob //",
    "NG0711:142": "ces gsungs so //",
    "NG0711:143": "de kho na nyid du bsgrub pa'i le'u ste lnga",
    "NG0711:144": "pa'o // // de nas rdo rje 'dzin pa la",
    "NG0711:145": "/ gnod sbyin nor bdag dang gang pa bzang pos 'di skad ces gsol to //",
    "NG0711:146": "e ma ho gsang bdag gi bstan pa la 'jug par bgyi ste //",
    "NG0711:147": "rig pa 'di dag byin gyis brlab tu gsol //",
    "NG0711:148": "zhes smras te /",
    "NG0711:149": "rig pa phul ba /",
    "NG0711:150": "om be shra ma na ya swaha /",
    "NG0711:151": "nor bdag chen po'i 'o //",
    "NG0711:152": "gang bzang gi om pur+na b+ha dra ya swaha /",
    "NG0711:153": "zhes smra te /",
    "NG0711:154": "bdag cag gis ma 'ongs pa'i dus na rdo rje",
    "NG0711:155": "'dzin pa bsgrub pa dang 'dzin pa la bsrung ba",
    "NG0711:156": "dang */ 'khor dang longs spyod spel ba dang */",
    "NG0711:157": "bstan pa la gnod pa tshar gcad par bgyi'o //",
    "NG0711:158": "zhes smras so //",
    "NG0711:159": "de nas bcom ldan 'das kyis bka' stsal pa /",
    "NG0711:160": "khyod kyis rig pa phul te smras pa bzhin /",
    "NG0711:161": "ma 'ongs pa'i dus su dam tshig la gnas par gyis shig / ces gsungs so //",
    "NG0711:162": "'khor gyi las mkhan gyi rig pa phul ba'i le'u",
    "NG0711:163": "ste drug pa'o // // de nas yang dag bshad",
    "NG0711:164": "bya ba // bsam gtan me yi 'khor lo yis //",
    "NG0711:165": "nad pa gso na 'di ltar bya //",
    "NG0711:166": "nad pa gdon gyis zin pa yi //",
    "NG0711:167": "gnod pa /",
    "NG0711:168": "om tsan+da ma ha ro sha na gnod byed ma ra ya hum phat /",
    "NG0711:169": "ces gsungs so //",
    "NG0711:170": "nad pa gso ba'i le'u ste bdun pa'o ///",
    "NG0711:171": "/ de nas yang dag bshad bya ba //",
    "NG0711:172": "zhal nyid lta bar 'dod pa yin //",
    "NG0711:173": "dam tshig 'jigs pa'i mkhar ltar bsrung *//",
    "NG0711:174": "ma yengs rgyun du bsgom par bya //",
    "NG0711:175": "dang po lha nyid gsal par bsgom //",
    "NG0711:176": "de nas thugs kha'i yig 'bru gsal //",
    "NG0711:177": "de nas 'phro 'du gsal ba dang *//",
    "NG0711:178": "de nyid rang gi sems su brtags //",
    "NG0711:179": "lha nyid sgyu mar shes par bya //",
    "NG0711:180": "bsgom bsgrub ma yengs gyur pa na //",
    "NG0711:181": "khro rgyal zhal ngos ston par 'gyur //",
    "NG0711:182": "dga' brod re ba dog sems spangs //",
    "NG0711:183": "thams cad rig pa chos nyid du //",
    "NG0711:184": "rtogs na rdo rje gtum po 'grub //",
    "NG0711:185": "ces gsungs so //",
    "NG0711:186": "zhal lta ba'i le'u ste brgyad pa'o // // de",
    "NG0711:187": "nas bdud rtsi 'khyil pa la sogs pa'i 'khor rnams",
    "NG0711:188": "kyis // khro bo rdo rje 'dzin pa la bstod pa //",
    "NG0711:189": "hum pad+ma zla ba'i gdan stengs na //",
    "NG0711:190": "gsang sngags kun gyi bdag nyid can //",
    "NG0711:191": "bcom ldan phyag na rdo rje ni //",
    "NG0711:192": "sku mdog mthing nag phros pa'i sku //",
    "NG0711:193": "zhal gcig phyag gnyis zhabs gnyis bgrad //",
    "NG0711:194": "dbu skra khams nag gyen du 'khyil //",
    "NG0711:195": "smin ma gyen bskyod khro gnyer can //",
    "NG0711:196": "spyan gsum rtsa dmar thad kar gzigs //",
    "NG0711:197": "zhal gdangs mche gtsigs @#//",
    "NG0711:198": "ag tshogs 'bar //",
    "NG0711:199": "g.yas pa rdo rje rtse lnga 'phyar //",
    "NG0711:200": "g.yon pa bsdigs pa'i mdzum mo mdzad //",
    "NG0711:201": "na bza' sngo nag dag dang ldan //",
    "NG0711:202": "thod sbrul stag gi lpags pas brgyan //",
    "NG0711:203": "bskal pa me ri'i klong na bzhugs //",
    "NG0711:204": "mi bskyod pa yis dbu brgyan cing *//",
    "NG0711:205": "sangs rgyas kun gyis dbang bskur ba'i //",
    "NG0711:206": "khro rgyal sku la phyag 'tshal bstod //",
    "NG0711:207": "'jigs byed gsung la phyag 'tshal bstod //",
    "NG0711:208": "gnyis med thugs la phyag 'tshal lo //",
    "NG0711:209": "bdag gis dad pas bstod byas pas //",
    "NG0711:210": "bdag la byin gyis brlabs pa dang *//",
    "NG0711:211": "sku gsung thugs kyi dngos grub gsol //",
    "NG0711:212": "bdag gi lhag pa'i bsam pa rnams //",
    "NG0711:213": "lhun gyis grub pa'i 'phrin las mdzod //",
    "NG0711:214": "ces bstod par gyur to //",
    "NG0711:215": "'khor gyis bstod pa'i le'u ste dgu pa'o //    // de nas bcom ldan ldan 'das la /",
    "NG0711:216": "bdud rtsi 'khyil pas gsol pa /",
    "NG0711:217": "bdag gi rgyud 'di ji ltar gzung par bgyi /",
    "NG0711:218": "zhes gsol pas /",
    "NG0711:219": "rgyud 'di ni dngos grub thams cad 'byung pa zhes",
    "NG0711:220": "bya bar yang zung zhig / khro rgyal gsang rgyud",
    "NG0711:221": "ces bya bar yang zung zhig / yang dag pa'i",
    "NG0711:222": "don ces bya bar yang zung zhig / ces bka'",
    "NG0711:223": "stsal to // rgyud yongs su gzung pa'i le'u ste bcu pa'o ///",
    "NG0711:224": "/ khro bo'i rgyal po rdo rje gtum po'i gsang",
    "NG0711:225": "rgyud ces bya ba rdzogs so // // bdag 'dra",
    "NG0711:226": "sangs rgyas ye shes la //",
    "NG0711:227": "gu ru ba su d+ha ra yis //",
    "NG0711:228": "yi dam gsang rgyud thugs kyi gnang *//",
    "NG0711:229": "bdag gis 'di yi zhal dngos mthong *//",
    "NG0711:230": "rdo rje gtum po'i gsang rgyud 'di //",
    "NG0711:231": "gtad pa'i gnas med gter du sbas //",
    "NG0711:232": "dper na nor bu rin chen te //",
    "NG0711:233": "dam tshig can gyi rnal 'byor pa //",
    "NG0711:234": "las 'phro can dang phrad par shog //",
    "NG0711:236": "/         @#// rgya gar skad du /",
    "NG0711:237": "kro d+ha ra dza shri badzra pa ni tsan+da ma",
    "NG0711:238": "ha ro sha na a b+hi shi ny+tsa u pa",
    "NG0711:239": "de sha gu h+ya na ma tan tra /",
    "NG0711:240": "bod skad du /",
    "NG0711:241": "khro bo'i rgyal po phyag na rdo rje gtum po",
    "NG0711:242": "'jigs su rung ba'i dbang bskur ba man ngag gsang",
    "NG0711:243": "ba'i rgyud ces bya ba /",
    "NG0711:244": "bcom ldan 'das dpal rdo rje gtum po la phyag 'tshal lo //",
    "NG0711:245": "'di skad bdag gi thos pa dus gcig na /",
    "NG0711:246": "bcom ldan 'das gsang ba'i bdag po phyag na rdo rje la /",
    "NG0711:247": "de bzhin gshegs pa yang dag par rdzogs pa'i sangs",
    "NG0711:248": "rgyas gang+ga klung bye ba phrag 'bum gyi sangs rgyas",
    "NG0711:249": "rnams kyis dbang bskur te /",
    "NG0711:250": "de bzhin gshegs pa shakya thub pa dang */",
    "NG0711:251": "rgyal ba rnam par snang mdzad dang */",
    "NG0711:252": "sangs rgyas mi bskyod pa rnams kyis dbang bskur bas /",
    "NG0711:253": "khams gsum chos kyi rgyal por gyur nas /",
    "NG0711:254": "'og min gyi gnas lcang lo can gyi pho brang na /",
    "NG0711:255": "'khor sangs rgyas dang */",
    "NG0711:256": "byang chub sems dpa' dang */",
    "NG0711:257": "bkra shis lha mo brgyad dang */",
    "NG0711:258": "khro bo bdud rtsi 'khyil pa la sogs pa khro bo'i tshogs dang */",
    "NG0711:259": "gnod sbyin chen po rgyal po rnam thos sras dang */",
    "NG0711:260": "dzam b+ha la sogs pa rnams dang thabs cig tu bzhugs @#//",
    "NG0711:261": "so //",
    "NG0711:262": "rdo rje gtum po dbang bskur ba man ngag gsang ba'i rgyud las /",
    "NG0711:263": "gleng gzhi'i le'u ste dang po'o ///",
    "NG0711:264": "/ de nas bcom ldan 'das dpal rdo rje gtum",
    "NG0711:265": "pos dbang bzhi byin gyis rlob pa zhes bya ba'i",
    "NG0711:266": "ting nge 'dzin la snyom par zhugs so //",
    "NG0711:267": "de nas 'khor gyi nang nas khro bo bdud rtsi",
    "NG0711:268": "'khyil pa stan las langs te 'di skad ces gsol",
    "NG0711:269": "to // bcom ldan rdo rje gtum po nyid //",
    "NG0711:270": "gzi byin 'bar ba'i rdo rje can //",
    "NG0711:271": "phyi rabs dam tshig can don du //",
    "NG0711:272": "nyid kyi bsgrub pa'i rim pa dang */",
    "NG0711:273": "dbang bskur dam tshig rab gnas dang *//",
    "NG0711:274": "la sogs rim pa bshad du gsol //",
    "NG0711:275": "zhes gsol ba dang *//",
    "NG0711:276": "bcom ldan 'das rdo rje gtum po ting nge 'dzin las bzhengs te /",
    "NG0711:277": "bdud rtsi 'khyil pa la bka' stsal pa //",
    "NG0711:278": "bdud rtsi 'khyil pas don zhus pa /",
    "NG0711:279": "nga yis bshad kyis legs par nyon //",
    "NG0711:280": "rdo rje gtum po bsgrub 'dod pas //",
    "NG0711:281": "shin tu rgyas pa lha mos bskor ba dang *//",
    "NG0711:282": "de las bsdus pas gtum po bzhis bskor dang *//",
    "NG0711:283": "bsdus pa rgyan gcig dpa' ba'i tshul //",
    "NG0711:284": "shin tu bsdus pa bzlas lung dang *//",
    "NG0711:285": "rnam pa bzhi ru shes par bya //",
    "NG0711:286": "de la rgyas pa bsgrub pa ni //",
    "NG0711:287": "rnal 'byor dam tshig ldan pa yis //",
    "NG0711:288": "shin tu dben pa nyams dga'i gnas //",
    "NG0711:289": "yid dang 'thad pa bsgrub par bya //",
    "NG0711:290": "stegs bu mda' gang gru bzhi la //",
    "NG0711:291": "dri spos bdud rtsis chag chag gdab //",
    "NG0711:292": "thig gdab tshon gyis bri ba ni //",
    "NG0711:293": "pad+ma 'dab brgyad lte bar bcas //",
    "NG0711:294": "gru chad khyams dang sgo bzhi dang *//",
    "NG0711:295": "rta babs mu khyud rgyan ldan bri //",
    "NG0711:296": "bsgrub rdzas mchod rdzas rim par dgram //",
    "NG0711:297": "phyi nang gsang ba'i mtshams gcad la //",
    "NG0711:298": "ting 'dzin rnam pa gsum nyid las //",
    "NG0711:299": "'byung ba rim brtsegs steng nyid du //",
    "NG0711:300": "brum las gzhal yas gdan stengs su //",
    "NG0711:301": "bdag nyid gtum po yab yum bskyed //",
    "NG0711:302": "de nas pad+ma 'dab brgyad la //",
    "NG0711:303": "bkra shis lha mo sgo mar bcas //",
    "NG0711:304": "rim par bskyed la gsal gdab bya //",
    "NG0711:305": "rang bzhin spyan drangs brtan bzhugs dang *//",
    "NG0711:306": "phyag 'tshal mchod dbul smon lam gdab //",
    "NG0711:307": "'dzab bskul gsang sngags bzlas par bya //",
    "NG0711:308": "bstod dang tshogs dbul gsol ba gdab //",
    "NG0711:309": "thun mtshams spyod lam shes par bya //",
    "NG0711:310": "de ltar bsgrubs na bkra shis shing *//",
    "NG0711:311": "dngos grub dam pa thob par 'gyur //",
    "NG0711:312": "zhes gsungs so //",
    "NG0711:313": "gtum po dbang bskur ba man ngag gsang ba'i rgyud las /",
    "NG0711:314": "dkyil 'khor rgyas pa bsgrub pa'i le'u ste gnyis pa'o //     // de nas rdo rje gtum po yis //",
    "NG0711:315": "gzhan yang rim par bka' stsal pa //",
    "NG0711:316": "de bas bsdus pa bsgrub 'dod na //",
    "NG0711:317": "snga ma lta bu'i gnas nyid du //",
    "NG0711:318": "man+dal stegs bu sngar ltar byug / dbus su zlum po mthing kha la //",
    "NG0711:319": "phyi rim 'khor lo rtsibs bzhi bri //",
    "NG0711:320": "gru chad khyams dang sgo bzhi dang *//",
    "NG0711:321": "sgo 'khyud rta babs mu khyud bcas //",
    "NG0711:322": "rgyan dang bcas pa bri bar bya //",
    "NG0711:323": "dbus su sku gsung thugs rten @#//",
    "NG0711:324": "dgod //",
    "NG0711:325": "mchod rdzas la sogs rim par dgram //",
    "NG0711:326": "phyi nang gsang mtshams mchod rdzas brlab //",
    "NG0711:327": "de bzhin nyid dang kun tu snang *//",
    "NG0711:328": "rgyu yi ting 'dzin hum nyid las //",
    "NG0711:329": "dbang chen rten dang brum las ni //",
    "NG0711:330": "gzhal yas nyi zla pad+ma'i gdan //",
    "NG0711:331": "bdag nyid hum bcas gtum por bskyed //",
    "NG0711:332": "g.yon du yum dang bcas pa yi //",
    "NG0711:333": "thugs ka nas ni gtum po bzhi //",
    "NG0711:334": "'khor lo'i rtsibs la bskyed par bya //",
    "NG0711:335": "sgo bzhir dza hum bam ho bzhi //",
    "NG0711:336": "sgo ma bzhi ni bskyed byas la //",
    "NG0711:337": "dbang bskur rgyas gdab bya ba dang *//",
    "NG0711:338": "de la ye shes dkyil 'khor nyid //",
    "NG0711:339": "spyan drangs bstim dang phyag 'tshal la //",
    "NG0711:340": "sman raka gtor ma bstod pa dbul //",
    "NG0711:341": "smon lam gdab dang 'dzab bskul la //",
    "NG0711:342": "gsang sngags yi ge bcu pa bzlas //",
    "NG0711:343": "thun mtshams sbyor lam rim par sbyar //",
    "NG0711:344": "ldang bar 'dod na rgyun gtor gtang *//",
    "NG0711:345": "de yis dngos grub thob par 'gyur //",
    "NG0711:346": "zhes gsungs so //",
    "NG0711:347": "rdo rje gtum po gsang ba man ngag gi rgyud las /",
    "NG0711:348": "dkyil 'khor de bas bsdus te bsgrub pa'i le'u ste",
    "NG0711:349": "gsum pa'o // // de nas gzhan yang bshad bya",
    "NG0711:350": "na // bsdus pa dpa' bo gcig bsgrub na //",
    "NG0711:351": "dben pa'i gnas su man+dal bya //",
    "NG0711:352": "bdud rtsi lnga yis chag chag gdab //",
    "NG0711:353": "rdo rje rgya gram dkyil 'khor bri //",
    "NG0711:354": "dbus su sku gsung thugs kyi rtan //",
    "NG0711:355": "dgod cing mchod dang gtor ma bsham //",
    "NG0711:356": "phyi nang gsang ba'i mtshams gcad nas //",
    "NG0711:357": "mchod rdzas byin gyis brlab par bya //",
    "NG0711:358": "de nas mdun gyi nam mkha' la //",
    "NG0711:359": "bla ma yi dam sangs rgyas dang *//",
    "NG0711:360": "byang chub sems rnams spyan drangs la //",
    "NG0711:361": "rgyun chags yan lag bdun pa bya //",
    "NG0711:362": "de nas shu n+ya ta yi sgras //",
    "NG0711:363": "chos rnams thams cad stong par bsgom //",
    "NG0711:364": "de nas pad+ma nyi zla'i steng *//",
    "NG0711:365": "sems nyid yi ge hum las ni //",
    "NG0711:366": "'phros 'dus rdo rje rtse lngar gyur //",
    "NG0711:367": "de las 'phros dang 'dus pa las //",
    "NG0711:368": "bdag nyid rdo rje gtum po ni //",
    "NG0711:369": "zhal gcig phyag gnyis zhabs gnyis bgrad //",
    "NG0711:370": "g.yas pa rdo rje rtse lnga bsnams //",
    "NG0711:371": "g.yon pa sdigs mdzub dag dang ldan //",
    "NG0711:372": "na bza' sngo nag sbrul brgyan can //",
    "NG0711:373": "stag gi pags pas sham thabs byas //",
    "NG0711:374": "me dpung nang na gnas par bsgom //",
    "NG0711:375": "thugs kha'i hum la 'od 'phros pas //",
    "NG0711:376": "ye shes rdo rje gtum po ni //",
    "NG0711:377": "spyan drangs mchod dbul bdag la bstim //",
    "NG0711:378": "de nas rigs lnga spyan drangs la //",
    "NG0711:379": "mchod de dbang bskur dbang rtags su //",
    "NG0711:380": "mi bskyod pa yis mtshan par bsam //",
    "NG0711:381": "spyi bo mgrin pa snying kha ru //",
    "NG0711:382": "yig 'bru gsum gyis rgyas gdab bya //",
    "NG0711:383": "de nas thugs khar pad+ma dang *//",
    "NG0711:384": "nyi zla'i steng du rdo rje dang *//",
    "NG0711:385": "hum la sngags kyis bskor bar bsam //",
    "NG0711:386": "de la dmigs la gsang ba yis //",
    "NG0711:387": "snying po yig 'bru bcu pa bzlas //",
    "NG0711:388": "thun mtshams bstod dang gtor ma gtang *//",
    "NG0711:389": "spyod lam gtum po'i nga rgyal gyis //",
    "NG0711:390": "dge ba'i las la brtson par bya //",
    "NG0711:391": "de yis dngos grub mchog @#//",
    "NG0711:392": "tu thob //",
    "NG0711:393": "ces gsungs so //",
    "NG0711:394": "gtum po'i man ngag gsang rgyud las //",
    "NG0711:395": "dpa' bo gcig pa bsgrub pa'i le'u ste bzhi pa'o //    // de nas rdo rje gtum po yis //",
    "NG0711:396": "bdud rtsi 'khyil la yang gsungs pa //",
    "NG0711:397": "bzlas lung bsgrub par 'dod pa yis //",
    "NG0711:398": "dad ldan bla ma la gus la //",
    "NG0711:399": "'di ltar bzlas lung shes par bya //",
    "NG0711:400": "bla ma spyi bor bsgom byas la //",
    "NG0711:401": "skyabs 'gro sems bskyed stong nyid las //",
    "NG0711:402": "bdag nyid skad cig gtum por bskyed //",
    "NG0711:403": "spyi bor bla ma 'am mi bskyod bsam //",
    "NG0711:404": "de la dmigs la bzlas pa bya //",
    "NG0711:405": "lus kyi na tsha la sogs la //",
    "NG0711:406": "ting 'dzin gtad la bsgom par bya //",
    "NG0711:407": "thun mtshams srog gi rlung gzung nas //",
    "NG0711:408": "tshe ring dngos grub thob par 'gyur //",
    "NG0711:409": "thun mtshams dge bsngo spyod lam bya //",
    "NG0711:410": "de yis sid+hi thams cad 'grub //",
    "NG0711:411": "lus ngag yid kyi sdug bsngal sel //",
    "NG0711:412": "de ltar bsgom la rgyas bsdus bzhir //",
    "NG0711:413": "gsang sngags 'di ltar bzlas par bya //",
    "NG0711:414": "om tsan+da ma ha ro sha na hum phat //",
    "NG0711:415": "shin tu rgyas par bsgrub pa yi //",
    "NG0711:416": "thun mtshams yum dang 'khor bcas sngags //",
    "NG0711:417": "om tsan+da ma ha ro sha na tsan+da le de bi hum hum phat /",
    "NG0711:418": "ces pa thun mtshams bzlas pa dang *//",
    "NG0711:419": "gtum po bzhi bskor thun mtshams su //",
    "NG0711:420": "om tsan+da ma ha ro sha na sa pa ri wa ra hum hum phat /",
    "NG0711:421": "ces pa ni /",
    "NG0711:422": "thun mtshams shes re tsam du bzlas //",
    "NG0711:423": "'khor dang bcas pa'i don snying po ste //",
    "NG0711:424": "nyi shu rtsa gcig tsam du'o //",
    "NG0711:425": "bsdus dang bzlas lung snying po ni //",
    "NG0711:426": "gong gi ye ge bcu pa'o //",
    "NG0711:427": "'phro ngan la sogs bsrung ba la //",
    "NG0711:428": "srungs shig srungs shig spel bar bya //",
    "NG0711:429": "lus kyi na tsha zhi 'dod na //",
    "NG0711:430": "bdag gi rlung mkhris bad kan rnams //",
    "NG0711:431": "zhi bar gyur cig spel bar bya //",
    "NG0711:432": "nad ni rnur lci gdon gnod la //",
    "NG0711:433": "bdag gi nad dang klu yi dug nad kun //",
    "NG0711:434": "zhi bar gyur cig spel la bzlas //",
    "NG0711:435": "tha mar swa has brgyan par bya //",
    "NG0711:436": "zhes gsungs so //",
    "NG0711:437": "rdo rje gtum po gsang rgyud man ngag las /",
    "NG0711:438": "bzlas lung man ngag dang bcas pa'i le'u ste lnga",
    "NG0711:439": "pa'o // // de nas bcom ldan gtum po yis",
    "NG0711:440": "// bdud rtsi 'khyil la bka' stsal pa //",
    "NG0711:441": "nyon cig khro bo bdud rtsi 'khyil //",
    "NG0711:442": "rdo rje gtum po'i dbang bskur ni //",
    "NG0711:443": "slob dpon rgyud dang bcud dang bcud ldan la //",
    "NG0711:444": "slob pa dam tshig ldan pa yis //",
    "NG0711:445": "dbang bskur zhu bar gsol ba gdab //",
    "NG0711:446": "de nas rdo rje bla ma yis //",
    "NG0711:447": "mtshams gcad mchod gtor bshams byas la //",
    "NG0711:448": "yi ge bcu pa 'bum phrag gcig bzlas te //",
    "NG0711:449": "rgyu skar dang ni tshes grangs dag / bzang po dag la dbang bskur bya //",
    "NG0711:450": "slob ma khrus byas gdong g.yogs la //",
    "NG0711:451": "bgegs bskrad mdun du thal sbyar 'dug / 'jug dang rjes gnang gsol gdab bya //",
    "NG0711:452": "gsang mtshan gdags pa la sogs bya //",
    "NG0711:453": "dkyil 'khor pad+ma 'dab brgyad dam //",
    "NG0711:454": "'khor lo rtsibs bzhi bris byas la //",
    "NG0711:455": "dbus su rnam rgyal bum pa ru //",
    "NG0711:456": "rin chen la sogs rtsal",
    "NG0711:458": "[(]17[)]@#// nas kyang *//",
    "NG0711:459": "bum pa brum las gzhal yas su //",
    "NG0711:460": "bam las 'o ma'i rgya mtsho bskyed //",
    "NG0711:461": "dbus su pam las pad+ma dang *//",
    "NG0711:462": "nyi zla'i gdan la hum las ni //",
    "NG0711:463": "rdo rje gtum po bskyed byas la //",
    "NG0711:464": "mchod bstim rgyas gdab dbang bskur nas //",
    "NG0711:465": "bum pa'i lha la dmigs byas la //",
    "NG0711:466": "ye ge bcu pa brgya rtsa brgyad //",
    "NG0711:467": "bzlas la byin gyis brlab par bya //",
    "NG0711:468": "las kyi bum pa shar trang gzhag / rdo rje chu ru bsams pas brlab //",
    "NG0711:469": "dbang rdzas rnams kyang rim par brlab //",
    "NG0711:470": "mchod pa dang ni gtor ma bsham //",
    "NG0711:471": "de nas mtshams gcad mchod pa brlab //",
    "NG0711:472": "ting 'dzin gsum las dbang chen dang *//",
    "NG0711:473": "brum las pad+ma'am 'khor lo yis //",
    "NG0711:474": "gzhal yas bsam las lha bskyed nas //",
    "NG0711:475": "spyan drangs mchod bzlas la sogs pas //",
    "NG0711:476": "ye shes lha rnams mnyes par bsnyen //",
    "NG0711:477": "de nas slob mas bla ma yis //",
    "NG0711:478": "rjes su 'breng la tshig brjod de //",
    "NG0711:479": "bu yis dbang bskur gsol ba gdab //",
    "NG0711:480": "de nas rdo rje slob dpon gyis //",
    "NG0711:481": "mdun du slob ma gnas pa de //",
    "NG0711:482": "shu n+ya ta yis stong par bsgom //",
    "NG0711:483": "de las sems nyid hum du bsgom //",
    "NG0711:484": "de las rdo rje de las sku //",
    "NG0711:485": "spro bsdu byas la gtum por bskyed //",
    "NG0711:486": "bdag gi thugs kha'i hum las ni //",
    "NG0711:487": "ye shes phyag rdor spyan drangs bstim //",
    "NG0711:488": "de la thugs kha'i lha mos mchod //",
    "NG0711:489": "de nas slob pa'i spyo bo ru //",
    "NG0711:490": "yi ge om bsams 'phros pa yis //",
    "NG0711:491": "de bzhin gshegs pa'i sku mnyes nas //",
    "NG0711:492": "slar 'dus slob ma'i spyi bor thim //",
    "NG0711:493": "sangs rgyas kun gyi sku yi dbang *//",
    "NG0711:494": "byin rlabs bsdus la bstim par bya //",
    "NG0711:495": "om sarba ta tha ga ta ka ya badzra swa b+ha ba ad ma ko\\u0f85ham //",
    "NG0711:496": "a b+hi shiny+tsa a //",
    "NG0711:497": "zhes brjod pas //",
    "NG0711:498": "sku yi dbang dang byin brlabs ni //",
    "NG0711:499": "thob par bsam la dbang rtags ni //",
    "NG0711:500": "spyi bor om la sngags bskor bsam //",
    "NG0711:501": "ba spu'i bu ga'i khro bo dang *//",
    "NG0711:502": "rdo rje go cha gtams pa las //",
    "NG0711:503": "ye shes me dpung 'bar ba bsam //",
    "NG0711:504": "de nas de yi mgrin par ni //",
    "NG0711:505": "ye ge am bsams de 'phros pas //",
    "NG0711:506": "de bzhin gshegs pa'i gsung 'phros pas //",
    "NG0711:507": "de bzhin gshegs pa'i gsung mnyes nas //",
    "NG0711:508": "slar 'dus dbang dang byin bsdus te //",
    "NG0711:509": "slob ma'i mgrin par thim pa yis //",
    "NG0711:510": "sangs rgyas rnams kyi gsung gi dbang *//",
    "NG0711:511": "byin bsdus de la thim par bsam //",
    "NG0711:512": "om sarba ta tha ga ta ba ka badzra swa b+ha ba at+ma ko\\u0f85 ham /",
    "NG0711:513": "a b+hi shiny+tsa a /",
    "NG0711:514": "zhes brjod pas //",
    "NG0711:515": "dbang dang byin brlabs rtags nyid ni //",
    "NG0711:516": "ljags ni rdo rje rtse lnga pa //",
    "NG0711:517": "sngags kyi zar bus mtshon par bsam //",
    "NG0711:518": "de nas slob ma'i snying kha ru //",
    "NG0711:519": "yi ge hum bsam de nyid las //",
    "NG0711:520": "'od 'phros de bzhin gshegs pa yi //",
    "NG0711:521": "thugs kyi dbang dang byin brlab kun //",
    "NG0711:522": "bsdus nas thugs khar thim par bsam //",
    "NG0711:523": "om sarba ta tha ga ta tsit+ta badzra swab+ha ba at+ma ko \\u0f85ham /",
    "NG0711:524": "a b+hi shany+tsa a /",
    "NG0711:525": "zhes rjod pas /",
    "NG0711:526": "dbang rtags snying nyid pad+mar gyur //",
    "NG0711:527": "de las rdo rje sbag byas te //",
    "NG0711:528": "mi shig pa yi @#//",
    "NG0711:529": "gzhal yas su //",
    "NG0711:530": "nyi zla'i steng na ye shes sems //",
    "NG0711:531": "de yi thugs khar rdo rje yis //",
    "NG0711:532": "lte bar hum las sngags bskor bsam //",
    "NG0711:533": "de nas bum pa'i dbang bskur pas //",
    "NG0711:534": "chos dbyings dag pa'i bum pa na //",
    "NG0711:535": "ye shes gsang bdag rdo rje bzhugs //",
    "NG0711:536": "spyi nas bstim zhing dbang bskur bas //",
    "NG0711:537": "lus la rdo rje bltam par shog / om tsan+da",
    "NG0711:538": "maha ro sha na badzra ka sha a b+hi shany+tsa",
    "NG0711:539": "a / de nas dbu rgyan gyi dbang bskur ba //",
    "NG0711:540": "sku dang ye shes dbu rgyan 'di //",
    "NG0711:541": "sangs rgyas gtsug gi nor bu can //",
    "NG0711:542": "ye shes lnga ldan dbu rgyan 'dis //",
    "NG0711:543": "khyod la dbang mchog bskur bar bya //",
    "NG0711:544": "om tsan+da ma ha ro sha na hum om swa am ham /",
    "NG0711:545": "badzra d+ha du ra du na /",
    "NG0711:546": "pad+ma khad kha /",
    "NG0711:547": "ka ya lba ka tsit+ta gu na kar ma ab+hi shany+tsa a /",
    "NG0711:548": "de nas cod pan gyi dbang bskur ba //",
    "NG0711:549": "bag chags nyes pa'i skyon bral zhing *//",
    "NG0711:550": "'khor ba'i nyes pas mi gos pa'i //",
    "NG0711:551": "ye shes 'bar ba'i cod pan 'dis //",
    "NG0711:552": "khyod la dbang mchog bskur bar bya'o //",
    "NG0711:553": "om badzra pa ta lam pa na a b+hi shi ny+tsa a /",
    "NG0711:554": "de nas me tog 'phreng ba'i dbang *//",
    "NG0711:555": "'di ni me tog 'phreng ba nyid //",
    "NG0711:556": "'phags mchog 'gro don byed pa la //",
    "NG0711:557": "bsam pa yid bzhin 'grub pa dang *//",
    "NG0711:558": "bar chad med par dbang bskur bya'o //",
    "NG0711:559": "om badzra radan ma le a b+hi shany+tsa a /",
    "NG0711:560": "de nas rdo rje dril bu'i dbang *//",
    "NG0711:561": "nyon mongs 'joms pa'i rdo rje dang *//",
    "NG0711:562": "chos sgra sgrog pa'i dril bu 'di //",
    "NG0711:563": "di ring khyed la dbang bskur bas //",
    "NG0711:564": "thabs dang shes rab 'brel bar shog / badzra ga na d+ha a b+hi shany+tsa a /",
    "NG0711:565": "de nas mdzad spyod dbang bskur bas //",
    "NG0711:566": "bcom ldan rdo rje gtum po ni //",
    "NG0711:567": "dus gsum sangs rgyas dbang bskur ba'i //",
    "NG0711:568": "sku gsung thugs kyi 'phrin las kyis //",
    "NG0711:569": "mdzad spyod rol pa thams cad kyang *//",
    "NG0711:570": "di ring khyod la dbang bskur bas //",
    "NG0711:571": "thams cad ma lus thob par shog / om tsan+da",
    "NG0711:572": "ma ha ro sha na ka ya wa ka tsit+ta",
    "NG0711:573": "karma a b+hi shany+tsa a /",
    "NG0711:574": "de nas lcags kyi rdo rjes dbang bskur ba //",
    "NG0711:575": "bstan pa'i gtso bo shaka thub kyis //",
    "NG0711:576": "lcags kyi rdo rje rtse lnga pa //",
    "NG0711:577": "gtad pas gtum po bkra shis bzhi //",
    "NG0711:578": "lcags kyi rdo rje dbang thob shog / badzra a b+hi shiny+tsa a /",
    "NG0711:579": "gser gyi rdo rje dbang bskur bas //",
    "NG0711:580": "sangs rgyas rnam par snang mdzad kyi //",
    "NG0711:581": "gzhan 'phrul dbang byed gnas nyid du //",
    "NG0711:582": "gser gyi rdo rje gsang bdag la //",
    "NG0711:583": "dbang bskur bzhin du bkra shis shog / hum badzra b+hi shany+tsa a /",
    "NG0711:584": "ye shes rdo rje rtse lnga yis dbang bskur ba //",
    "NG0711:585": "sangs rgyas mi bskyod la sogs kyis //",
    "NG0711:586": "ye shes rdo rje rtse lnga yis //",
    "NG0711:587": "gtum po nyid la dbang bskur bzhin //",
    "NG0711:588": "khyod la dbang bskur bkra shis shog / badzra dz+nyan a b+hi shiny+tsa a /",
    "NG0711:589": "de nas sbrul rgyan gyi dbang bskur ba //",
    "NG0711:590": "rgyal mchog dam pa gdags pa'i don //",
    "NG0711:591": "klu brgyad rigs bzhir 'dus pas na //",
    "NG0711:592": "sbrul rgyan 'di yis dbang bskur bas //",
    "NG0711:593": "klu gnyen 'dul ba'i dbang thob shog / badzra na ga a b+hi shiny+tsa a /",
    "NG0711:594": "na bza' sngon pos @#//",
    "NG0711:595": "dbang bskur bas //",
    "NG0711:596": "chos nyid mi 'gyur na bza' sngo //",
    "NG0711:597": "sku la gsol nas bde chen don //",
    "NG0711:598": "khyod la di ring dbang bskur bas //",
    "NG0711:599": "na bza' rgyan gyi dbang thob shog / badzra rak+sha a b+hi shiny+tsa a /",
    "NG0711:600": "stag gi sham thabs kyi dbang bskur ba //",
    "NG0711:601": "dpa' brtul stag gi sham thabs ni //",
    "NG0711:602": "gdul ka ma lus btul ba dang *//",
    "NG0711:603": "'phrin las bzhi yis 'gro don mdzad //",
    "NG0711:604": "de bzhin khyod kyis dbang thob shog / bya g+h+ri tsa ra a b+hi shany+tsa a /",
    "NG0711:605": "ye shes me dpung gi dbang bskur ba //",
    "NG0711:606": "ye shes me dpung nyon mongs bag chags sreg / sku la 'phros pas gdug pa thams cad 'jom //",
    "NG0711:607": "di ring khyod la ye shes me dpung dbang bskur bas //",
    "NG0711:608": "gdug pa nyon mongs bsreg cing dbang thob shog / badzra dz+wa la ram ram a b+hi shiny+tsa a /",
    "NG0711:609": "de nas grub na bkra shis lha mo'i dbang bskur ba bya //",
    "NG0711:610": "de ltar dbang gi bskur dus su //",
    "NG0711:611": "rdzas dang tshig brjod phyi yi dbang *//",
    "NG0711:612": "de dus sngags brjod nang gi dbang *//",
    "NG0711:613": "ting 'dzin gsal ba gsang ba'i dbang *//",
    "NG0711:614": "phyag na rdo rje'i mdzad spyod rnams //",
    "NG0711:615": "rang gi sems su ngo sprad la //",
    "NG0711:616": "sems nyid gnyis med stong gsal du //",
    "NG0711:617": "thag chod ngo sprod rjes gnang sbyin //",
    "NG0711:618": "mthar thug pa yi dbang du gsungs //",
    "NG0711:619": "de nas slob mas bla ma la //",
    "NG0711:620": "yon dbul des na dbang mchog thob //",
    "NG0711:621": "bkra shis glu bro gtor ma gtang *//",
    "NG0711:622": "dkyil 'khor bsdu zhing rgyun ting bsgom //",
    "NG0711:623": "sa tshon gtsang sar dor bar bya //",
    "NG0711:624": "bum chu lhag ma btung bar bya //",
    "NG0711:625": "zhes gsungs so //",
    "NG0711:626": "rdo rje gtum po dbang bskur ba man ngag gsang ba'i rgyud las //",
    "NG0711:627": "dbang bskur ba'i le'u ste drug pa'o //    // de nas rdo rje gtum po yis //",
    "NG0711:628": "bdud rtsi 'khyil la bka' stsal pa //",
    "NG0711:629": "rten la rab gnas byed 'dod na //",
    "NG0711:630": "yid dang 'thad pa man+dal bya //",
    "NG0711:631": "sngon du bsnyen pa 'bum song nas //",
    "NG0711:632": "gnas der khri ni bshams par bya //",
    "NG0711:633": "rten rnams shar du zhal bstan la //",
    "NG0711:634": "bgegs bskrad khrus bya gu gul bdug / dang po sa gzhi gzung bar bya //",
    "NG0711:635": "gnyis pa sta gon bya ba yang *//",
    "NG0711:636": "mchod gtor bshams la dkon mchog dang *//",
    "NG0711:637": "gtum po nyid la dbul ba dang *//",
    "NG0711:638": "chos skyong rnams la gtor ma dbul //",
    "NG0711:639": "rten rnams sku ni rnam snang bskyed //",
    "NG0711:640": "glegs bam yum mam rdo rje chos //",
    "NG0711:641": "thugs rten rdo rje sems dpar bskyed //",
    "NG0711:642": "dus gsum sangs rgyas thams cad dang *//",
    "NG0711:643": "byang chub sems dpa'i tshogs rnams kun //",
    "NG0711:644": "rten la sngon gyi thugs dam bzhin //",
    "NG0711:645": "byon par mdzad du gsol brjod pas //",
    "NG0711:646": "rang rang gzugs su byon par bsam //",
    "NG0711:647": "de la mchod dbul gtor ma gtang *//",
    "NG0711:648": "de la gshegs su gsol nas ni //",
    "NG0711:649": "de bzhin nub ni tha ma la //",
    "NG0711:650": "dngos gzhi sngar ltar bskyed byas la //",
    "NG0711:651": "spyan drangs mchod nas thim par bsam //",
    "NG0711:652": "om ye d+harma he du pra b+ha ba he tun",
    "NG0711:653": "te shan+ta tha ga to h+ya ba dad te shany+tsa",
    "NG0711:654": "yo ni ro d+ha e bam pa di ma ha",
    "NG0711:655": "shra ma na ye swa ha /",
    "NG0711:656": "zhes @#//",
    "NG0711:657": "pa bzlas la gtor bar bya //",
    "NG0711:658": "chos sku la ni chos sku yis //",
    "NG0711:659": "gzugs brnyan thim par rab gnas bya //",
    "NG0711:660": "bkra shis rdzas brgyad dbang yang bskur //",
    "NG0711:661": "de nas mchod pa rtsi grub bya //",
    "NG0711:662": "'khor ba ma stongs bar du yang *//",
    "NG0711:663": "bzhugs nas 'gro don mdzad par bsam //",
    "NG0711:664": "gtor ma cho gas gtang byas la //",
    "NG0711:665": "bkra shis glu bro sna tshogs bya //",
    "NG0711:666": "gong du gtum po'i bsnyen pa bya //",
    "NG0711:667": "rten 'brel snying po khri bzlas la //",
    "NG0711:668": "me tog las ni dmigs la'o //",
    "NG0711:669": "dkyil 'khor bsdu zhing dge bar bsngo //",
    "NG0711:670": "zhes gsungs so //",
    "NG0711:671": "rdo rje gtum po man ngag gsang ba'i rgyud las /",
    "NG0711:672": "rab tu gnas pa'i le'u ste bdun pa'o ///",
    "NG0711:673": "/ de nas yang dag bshad bya ba //",
    "NG0711:674": "bdud rtsi 'khyil pa yang nyon cig / dbang thob mdzes pa'i rnal 'byor pas //",
    "NG0711:675": "dam tshig dam la nan tan bsrung *//",
    "NG0711:676": "rtsa ba sku gsung thugs dang ni //",
    "NG0711:677": "yan lag byang chub sems kyi ni //",
    "NG0711:678": "dam tshig bsrung na dbang de 'chags //",
    "NG0711:679": "byin brlabs dngos grub dpag med 'byung *//",
    "NG0711:680": "tshe 'dir phun tshogs thob par 'gyur //",
    "NG0711:681": "phyi ma rdo rje'i gral du 'gro //",
    "NG0711:682": "rdo rje gtum po'i 'phrin las ni //",
    "NG0711:683": "zhi ba dang ni rgyas pa dang *//",
    "NG0711:684": "dbang dang mngon spyod bsrung gso dang *//",
    "NG0711:685": "tshe dang dngos grub bsgrub pa dang *//",
    "NG0711:686": "char pa dbab dang ser ba bzlog / thams cad rim par shes par bya //",
    "NG0711:687": "de yi gsang sngags 'di lta ste //",
    "NG0711:688": "om tsan+da ma ha ro sha nashan+ting ku ru hum phat /",
    "NG0711:689": "push+tim ku ru /",
    "NG0711:690": "pa shang ku ru /",
    "NG0711:691": "ma ra ya ra k+sha ku ru /",
    "NG0711:692": "om brum badzra a yu:she hum a /",
    "NG0711:693": "ma ma push+tim ku ru hum swa ha /",
    "NG0711:694": "ma ha sid+hi hum /",
    "NG0711:695": "om na ga ka la hum /",
    "NG0711:696": "na ga le dum pa le le /",
    "NG0711:697": "na ga ra dza hum /",
    "NG0711:698": "om g+hi li g+hi la 'bar sha 'bar sha pa",
    "NG0711:699": "ta ya pa ta ya hum hum hum ho ho",
    "NG0711:700": "ho phat phat phat swa ha /",
    "NG0711:701": "ser ba u na ma ni phat swa ha /",
    "NG0711:702": "gtum po dbang bskur ba man ngag gsang ba'i rgyud las /",
    "NG0711:703": "las kha tshar gyi le'u ste brgyad pa'o ///",
    "NG0711:704": "/ de nas dpal rdo rje gtum po la //",
    "NG0711:705": "'khor rnams dges nas bstod pa ni /",
    "NG0711:706": "e ma ho rdo rje gtum po yis //",
    "NG0711:707": "gsang rgyas kun gyis dbang bskrur bas //",
    "NG0711:708": "sangs rgyas kun pas sngar sangs rgyas //",
    "NG0711:709": "khro rgyal de la phyag 'tshal bstod //",
    "NG0711:710": "ces pas bstod nas //",
    "NG0711:711": "mchod pas mnyes par byas par gyur to //",
    "NG0711:712": "gtum po gsang dbang bskur ba man ngag gi rgyud las /",
    "NG0711:713": "khro bo rnams kyis bstod pa'i le'u ste dgu pa'o",
    "NG0711:714": "// // de nas khro bo bdud rtsi 'khyil pas",
    "NG0711:715": "/ bcom ldan 'das la 'di skad ces gsol to //",
    "NG0711:716": "bcom ldan 'das rdo rje gtum nyid /",
    "NG0711:717": "bdag gis rgyud 'di ji ltar bstan cing gzung bar bgyi /",
    "NG0711:718": "zhes gsol pas /",
    "NG0711:719": "rdo rje gtum pos bka' stsal pa /",
    "NG0711:720": "rgyud 'di rnal 'byor pa dam la gnas pa /",
    "NG0711:721": "blo sna nyung ba bstan pa nyams su len pa /",
    "NG0711:722": "rin po che lta bu la bstan cing shing tu gces par gzung zhing bstan par bya'o //",
    "NG0711:723": "rgyud 'di khro rgyal gtum po chen po'i rgyud kyi rgyal po dbang bskur man @#//",
    "NG0711:724": "ngag gi rgyud ces bya bar yang gzung par bya'o //",
    "NG0711:725": "zhes gsungs so //",
    "NG0711:726": "gtum po man ngag dbang bskur ba gsang ba'i rgyud las /",
    "NG0711:727": "rgyud gzung zhing gtad pa'i le'u ste bcu pa'o //",
    "NG0711:728": "// khro bo'i rgyal po phyag na rdo rje gtum",
    "NG0711:729": "po 'jigs su rung ba'i dbang bskur man ngag gsang",
    "NG0711:730": "ba'i rgyud ces bya ba rdzogs so // // rgya",
    "NG0711:731": "gar gyi mkhan po ba su d+ha ra dang */"
}