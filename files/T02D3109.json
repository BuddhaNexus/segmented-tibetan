{
    "T02D3109:205a-0": "@205a * // gtsug tor gdugs dkar mo la bstod pa //",
    "T02D3109:205a-1": "srid gsum ston pa lha yi lha //",
    "T02D3109:205a-2": "mtshungs med bde gshegs sh'a kya seng ge yi //",
    "T02D3109:205a-3": "mthon mthing g-yas su 'khyil ba'i spyi gtsug nas //",
    "T02D3109:205a-4": "ya mtshan rmad byung lha mo khro rgyal gtso //",
    "T02D3109:205a-5": "khams gsum dag na khyod 'dra'i mgon med de //",
    "T02D3109:205a-6": "thugs rje'i dbang phyug bkra shis mchog gi lha //",
    "T02D3109:205a-7": "sku mdog gangs ri'i rtse la nyi shar 'dra //",
    "T02D3109:205a-8": "zhal mang stong la spyan mang bye ba brgya //",
    "T02D3109:205a-9": "srid pa'i btson rar sems can nyam thag pa //",
    "T02D3109:205a-10": "dus gsum gzigs nas sems can grol mdzad de //",
    "T02D3109:205a-11": "zhal stong phyag stong spyan stong rnams kyis ni //",
    "T02D3109:205a-12": "kun la khyab mdzad khyod la phyag 'tshal bstod //",
    "T02D3109:205a-13": "bdud dang bgegs rigs pas kyi rgol ba rnams //",
    "T02D3109:205a-14": "spyan mang gzigs pas khro gnyar 'ga' ston pas //",
    "T02D3109:205a-15": "gnod pa'i rgyun rnams gtan nas 'joms mdzad pa //",
    "T02D3109:205a-16": "rgol ba tshar gcod khyod la phyag 'tshal bstod //",
    "T02D3109:205a-17": "ma rig nor bas bslus pa'i sems can rnams //",
    "T02D3109:205a-18": "rang gi las nyid rnam par smin pa yi //",
    "T02D3109:205a-19": "'du ba rnam bzhi'i ri mas nad mi bzad pa //",
    "T02D3109:205a-20": "zhi mdzad thugs rje can la phyag 'tshal bstod //",
    "T02D3109:205a-21": "ji ltar khyod kyis sems can mang po la //",
    "T02D3109:205a-22": "thugs rje mchog gis 'gro don nyer bzung nas //",
    "T02D3109:205a-23": "srid gsum 'jigs pa che las bsgral gyur cing //",
    "T02D3109:205a-24": "sdug bsngal mang po'i nad las thar mdzad ltar //",
    "T02D3109:205a-25": "bdag kyang khyod bzhin 'gro ba'i mgon gyur te //",
    "T02D3109:205a-26": "sems can klu yi zhags pas zin pa dang //",
    "T02D3109:205a-27": "nad kyi bskal pas nyen pa'i sems can la //"
}