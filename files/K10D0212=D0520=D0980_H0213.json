{
    "K10D0212=D0520=D0980_H0213:195a-0": "@195a / /rgya gar skad du /",
    "K10D0212=D0520=D0980_H0213:195a-1": "a'arya pra t'i tya sa muta p'a ra da n'a ma ma h'a y'a na s'u tra /",
    "K10D0212=D0520=D0980_H0213:195a-2": "bod skad du /",
    "K10D0212=D0520=D0980_H0213:195a-3": "'phags pa rten cing 'brel par 'byung ba zhes bya ba theg pa chen po'i mdo /",
    "K10D0212=D0520=D0980_H0213:195a-4": "sangs rgyas dang /",
    "K10D0212=D0520=D0980_H0213:195a-5": "byang chub sems dpa' thams cad la phyag 'tshal lo //",
    "K10D0212=D0520=D0980_H0213:195a-6": "'di skad bdag gis thos pa'i dus gcig na /",
    "K10D0212=D0520=D0980_H0213:195a-7": "bcom ldan 'das sum cu rtsa gsum gyi lha'i nang na /",
    "K10D0212=D0520=D0980_H0213:195a-8": "aar mo ni ga lta bu'i rdo leb la rta",
    "K10D0212=D0520=D0980_H0213:195a-9": "thul la sogs pa nyan thos chen po rnams dang",
    "K10D0212=D0520=D0980_H0213:195a-10": "/ 'phags pa byams pa dang /",
    "K10D0212=D0520=D0980_H0213:195a-11": "'phags pa spyan ras gzigs dbang phyug dang; lag na",
    "K10D0212=D0520=D0980_H0213:195a-12": "rdo rje la sogs pa byang chub sems dpa' sems",
    "K10D0212=D0520=D0980_H0213:195a-13": "dpa' chen po yon tan rin po che dpag tu",
    "K10D0212=D0520=D0980_H0213:195a-14": "med pas brgyan pa rnams dang /",
    "K10D0212=D0520=D0980_H0213:195a-15": "mi mjed kyi bdag po tshangs pa chen po dang /",
    "K10D0212=D0520=D0980_H0213:195a-16": "sred med kyi bu dang /",
    "K10D0212=D0520=D0980_H0213:195a-17": "dbang phyug chen po la sogs pa lha rnams dang /",
    "K10D0212=D0520=D0980_H0213:195a-18": "lha'i dbang po brgya byin dang /",
    "K10D0212=D0520=D0980_H0213:195a-19": "dri za'i rgyal po gtsug phud lnga pa dang thabs gcig tu bzhugs te /",
    "K10D0212=D0520=D0980_H0213:195a-20": "de nas byang chub sems dpa' sems dpa' chen po",
    "K10D0212=D0520=D0980_H0213:195a-21": "spyan ras gzigs dbang phyug stan las langs te bla",
    "K10D0212=D0520=D0980_H0213:195a-22": "gos phrag pa gcig tu gzar nas pus mo g-yas",
    "K10D0212=D0520=D0980_H0213:195b-0": "pa'i lha nga ri rab @195b kyi rtse mo la",
    "K10D0212=D0520=D0980_H0213:195b-1": "btsugs te / bcom ldan 'das ga la ba de",
    "K10D0212=D0520=D0980_H0213:195b-2": "logs su thal mo sbyar ba btud nas bcom ldan",
    "K10D0212=D0520=D0980_H0213:195b-3": "'das la 'di skad ces gsol to //",
    "K10D0212=D0520=D0980_H0213:195b-4": "bcom ldan 'das /",
    "K10D0212=D0520=D0980_H0213:195b-5": "lha 'di dag ni mchod rten bgyid par 'tshal ba sha stag ste /",
    "K10D0212=D0520=D0980_H0213:195b-6": "'khor gyi dkyil 'khor 'dir mchis na /",
    "K10D0212=D0520=D0980_H0213:195b-7": "ci nas tshangs pa'i bsod nams 'phel ba dang /",
    "K10D0212=D0520=D0980_H0213:195b-8": "lha dang bcas pa /",
    "K10D0212=D0520=D0980_H0213:195b-9": "bdud dang bcas pa /",
    "K10D0212=D0520=D0980_H0213:195b-10": "tshangs pa dang bcas pa'i 'jig rten na dge sbyong",
    "K10D0212=D0520=D0980_H0213:195b-11": "dang bram zer bcas pa'i skye dgu las dge slong",
    "K10D0212=D0520=D0980_H0213:195b-12": "dang / dge slong ma dang /",
    "K10D0212=D0520=D0980_H0213:195b-13": "dge bsnyen dang /",
    "K10D0212=D0520=D0980_H0213:195b-14": "dge bsnyen ma dag bsod nams shin tu mang du",
    "K10D0212=D0520=D0980_H0213:195b-15": "'phel bar 'gyur ba de lta de ltar bcom ldan",
    "K10D0212=D0520=D0980_H0213:195b-16": "'das kyis de dag la chos bstan du gsol /",
    "K10D0212=D0520=D0980_H0213:195b-17": "de nas bcom ldan 'das kyis rten cing 'brel bar 'byung ba'i tshigs su bcad pa bka' stsal pa /",
    "K10D0212=D0520=D0980_H0213:195b-18": "ye dharm'a he tu pra bha b'a he tunte sh'ana ta th'a ga to hya ba data /",
    "K10D0212=D0520=D0980_H0213:195b-19": "te sh'anytsa yo ni ro dha ae bam b'a d'i ma h'a shra mana /",
    "K10D0212=D0520=D0980_H0213:195b-20": "chos gang rgyu byung de dag gi /",
    "K10D0212=D0520=D0980_H0213:195b-21": "rgyu dang de 'gog gang yin pa'ang //",
    "K10D0212=D0520=D0980_H0213:195b-22": "de bzhin gshegs pas bka' stsal te //",
    "K10D0212=D0520=D0980_H0213:195b-23": "dge sbyong chen pos de skad gsungs //",
    "K10D0212=D0520=D0980_H0213:195b-24": "spyan ras gzigs dbang phyug /",
    "K10D0212=D0520=D0980_H0213:195b-25": "'di lta ste /",
    "K10D0212=D0520=D0980_H0213:195b-26": "rten cing 'brel par 'byung ba 'di ni de bzhin gshegs pa rnams kyi chos kyi sku yin te /",
    "K10D0212=D0520=D0980_H0213:195b-27": "sus rten cing 'brel bar 'byung ba mthong ba des de bzhin gshegs pa mthong ngo //",
    "K10D0212=D0520=D0980_H0213:195b-28": "spyan ras gzigs dbang phyug /",
    "K10D0212=D0520=D0980_H0213:195b-29": "rigs kyi bu'am /",
    "K10D0212=D0520=D0980_H0213:196a-0": "rigs kyi bu @196a *//",
    "K10D0212=D0520=D0980_H0213:196a-1": "mdo dad pa can gang la la zhig gis mi",
    "K10D0212=D0520=D0980_H0213:196a-2": "gnas pa'i phyogs su mchod rten ni skyu ru ra'i",
    "K10D0212=D0520=D0980_H0213:196a-3": "'bru tsam / srog shing ni khab tsam /",
    "K10D0212=D0520=D0980_H0213:196a-4": "gdugs ni ba ku la'i me tog tsam zhig byas la /",
    "K10D0212=D0520=D0980_H0213:196a-5": "rten cing 'brel bar 'byung ba chos kyi dbyings kyi",
    "K10D0212=D0520=D0980_H0213:196a-6": "tshigs su bcad pa nang du bcug na de tshangs",
    "K10D0212=D0520=D0980_H0213:196a-7": "pa'i bsod nams bskyed par 'gyur te /",
    "K10D0212=D0520=D0980_H0213:196a-8": "'di nas shi 'phos shing 'chi ba'i dus byas nas",
    "K10D0212=D0520=D0980_H0213:196a-9": "tshangs pa'i 'jig rten dag tu skye bar 'gyur ro",
    "K10D0212=D0520=D0980_H0213:196a-10": "// de nas shi 'phos te 'chi ba'i dus byas",
    "K10D0212=D0520=D0980_H0213:196a-11": "nas gnas gtsang ma'i ris kyi lha rnams dang skal",
    "K10D0212=D0520=D0980_H0213:196a-12": "ba mnyam par skye bar 'gyur ro //",
    "K10D0212=D0520=D0980_H0213:196a-13": "bcom ldan 'das kyis de skad ces bka' stsal nas nyan thos de dag dang /",
    "K10D0212=D0520=D0980_H0213:196a-14": "byang chub sems dpa' de dag dang /",
    "K10D0212=D0520=D0980_H0213:196a-15": "thams cad dang ldan pa'i 'khor de dag /",
    "K10D0212=D0520=D0980_H0213:196a-16": "lha dang /",
    "K10D0212=D0520=D0980_H0213:196a-17": "mi dang /",
    "K10D0212=D0520=D0980_H0213:196a-18": "lha ma yin dang /",
    "K10D0212=D0520=D0980_H0213:196a-19": "dri zar bcas pa'i 'jig rten yi rangs te /",
    "K10D0212=D0520=D0980_H0213:196a-20": "bcom ldan 'das kyis gsungs pa mngon par bstod do //",
    "K10D0212=D0520=D0980_H0213:196a-21": "'phags pa rten cing 'brel bar 'byung ba zhes bya ba theg pa chen po'i mdo rdzogs so ////",
    "K10D0212=D0520=D0980_H0213:196a-22": "rgya gar gyi mkhan po su rendra bo dhi dang /"
}