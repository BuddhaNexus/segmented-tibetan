{
    "T16D4419b:353b-0": "@353b `[?] // sdeb sbyor mnyam pa'i britta yi ge nyer gcig pa",
    "T16D4419b:353b-1": "rab byed ldan las gzhung gis dngos su ma zin",
    "T16D4419b:353b-2": "pa / ngo mtshar rtogs byed kyi dgongs pas bgrangs",
    "T16D4419b:353b-3": "pa'i spyir gyi rnam grangs sa ya gnyis dang dgu",
    "T16D4419b:353b-4": "khri bdun stong chig brgya nga gnyis mchis pa'i nang",
    "T16D4419b:353b-5": "gses 'bum phrag lnga dang bzhi khri drug stong dgu",
    "T16D4419b:353b-6": "brgya go bdun pa na yod pa'i pr'ast'a ras bcings",
    "T16D4419b:353b-7": "pa / pa'o// * //",
    "T16D4419b:353b-8": "samgha: shubh'a mi ta he tu notp'a d'a sha yasarba p'urnam kalpa dru mo //",
    "T16D4419b:353b-9": "dzny'a na shtsa k'a ru na palla bo tphu llam hi ta soo khya bee p'a kya mmanydza r'i /",
    "T16D4419b:353b-11": "# // dge tshogs dpag tu med pa'i rgyus bskyed bsams kun rdzogs pa'i dpag bsam shing //",
    "T16D4419b:353b-12": "mkhyen dang brtse ba'i yal 'dab rab rgyas phan bde'i snye ma g-yur du za //",
    "T16D4419b:354a-0": "@354a * // sarba sya lo kara th'a dhi mukt'a n'am pa ri p'u ra no nnam sam buddha t'a //",
    "T16D4419b:354a-1": "mant'a ra barsha pra we sha y'a dya tram ku su ma: shubham shre y'a mmangga lam //",
    "T16D4419b:354a-3": "* // 'jig rten kun gyi mos pa'i shing rta phyur bur 'gengs pa'i rdzogs sangs rgyas //",
    "T16D4419b:354a-4": "deng 'dir dge legs shis pa'i me tog mand'a ra ba char du bsnyil/1 /",
    "T16D4419b:354b-0": "@354b ming tshig yi ge tshogs pa'i rjod byed lung gi lhung lhung sgra snyan 'byin //",
    "T16D4419b:354b-1": "brjod par bya ba don bzang gser gyi bye ma 'dren cing khams gsum gyi //",
    "T16D4419b:354b-2": "'gro ba'i nyon mongs dri ma sbyong byed bsil ba dam pa'i zla gzugs kyang //",
    "T16D4419b:354b-3": "gsal bar snang ba'i chos kyi rgyun gsum byang chub lang tsho brtas pa'i bcud /",
    "T16D4419b:354b-4": "2 / thub pa'i mgrin las bab pa'i bdud rtsis rtogs pa'i lus stobs mchog tu rgyas //",
    "T16D4419b:354b-5": "bslab gsum gser gyi dra bas gdong mdzes chos kun rnam 'byed mche ba rno //",
    "T16D4419b:354b-6": "mtha' med 'gro ba srid las gdon pa'i g-yar dam khur ni khyer ba po //",
    "T16D4419b:354b-7": "rig dang zhabs ldan 'phags pa'i dge 'dun sa srung phreng ba byang chub grogs /",
    "T16D4419b:354b-8": "3 / sna tshogs las kyi lag pas ma bdar mkhyen pa'i dkyil 'khor rnam par gsal //",
    "T16D4419b:354b-9": "gzhan gyi 'bangs su bskos pa min par thugs rje'i",
    "T16D4419b:354b-10": "gzigs pa 'gro la 'jug / bcu drug lang tsho",
    "T16D4419b:354b-11": "dar la bab kyang rgyal ba ma lus skyed pa'i",
    "T16D4419b:354b-12": "yab // 'jam pa'i dbyangs nyid skye bar dge ba'i",
    "T16D4419b:354b-13": "bshes su gsol ba'i thal mo sbyar/4 / beed'urya yi",
    "T16D4419b:354b-14": "rgyud mngas snyan par 'khrul ba'i sgra dang bsres pa'i",
    "T16D4419b:354b-15": "yab // gsung // yan lag drug cu rdzogs pa'i gdangs las shes bya thams cad snyan pa'i glur //",
    "T16D4419b:355a-0": "'dren pa de yis skye @355a * //",
    "T16D4419b:355a-1": "'phags snying gi brtan pa 'phrog pa'i mtsho byung ma //",
    "T16D4419b:355a-2": "mgrin pa padma'i rdzing du 'jug phyir snyan pa'i tshig",
    "T16D4419b:355a-3": "gi mchod sprin spro/5 / ring nas thub pa'i bstan",
    "T16D4419b:355a-4": "la phan pa'i smon lam pho nyas bos pa'i mgron",
    "T16D4419b:355a-5": "// mi bdag chen po rigs mchog s'a la'i rkang 'thung phreng bar bcas pa yis //",
    "T16D4419b:355a-6": "snying stobs bla nas bla mar 'phags pas bde gshegs bka' yi dgongs 'grel che //",
    "T16D4419b:355a-7": "gangs can brda ru 'gyur ro 'tshal rnams mi zad",
    "T16D4419b:355a-8": "ma mo nyid du bskrun/6 / ae ma snying stobs",
    "T16D4419b:355a-9": "ldan pa'i snying stobs mchog gi rtsom pa 'di 'dra",
    "T16D4419b:355a-10": "sngon // mig gi dbang pos longs su ma spyad de bzhin rna lung yangs po na //",
    "T16D4419b:355a-11": "lhung ba med pa de ni ci zhes phyogs kyi",
    "T16D4419b:355a-12": "dga' ma khengs ldan dag / phan tshun 'dri dang",
    "T16D4419b:355a-13": "lan ldon mchid kyi rnga ni lhang lhang brdung ba",
    "T16D4419b:355a-14": "bzhin/7 / tshul 'di bsgrub la zhing dang dmigs pa",
    "T16D4419b:355a-15": "sbyor ba rnam par dag pa las //",
    "T16D4419b:355a-16": "byung ba'i rnam dkar dge ba gang de gal te gzugs su 'gyur srid na //",
    "T16D4419b:355a-17": "lam gsum khongs su mi chud dogs pas 'jig rten kun gyi byed pa pos //",
    "T16D4419b:355a-18": "mi mjed ces su grags pa'i snod 'di ched du",
    "T16D4419b:355b-0": "yangs par sprul @355b lam snyam/8 / de lta na",
    "T16D4419b:355b-1": "yang byang chub mchog gi sa bon bsgyur min de",
    "T16D4419b:355b-2": "srid du // gnas skabs mtho ris 'bras bu zhig gam sdig pas kyang ni mthar gtugs byed //",
    "T16D4419b:355b-3": "des na 'khor gsum dmigs pa'i dug med rab tu zhi ba'i dbyings nyid du //",
    "T16D4419b:355b-4": "rmi lam sgyu ma'i rtse 'jo la rol mnyam par",
    "T16D4419b:355b-5": "'jog pa'i bsngo ba bgyi/9 / nam mkha'i mthas gtugs",
    "T16D4419b:355b-6": "phyogs dang phyogs bral dang //",
    "T16D4419b:355b-7": "steng 'og dag na rgya mtsho'i rdul snyed kyi //",
    "T16D4419b:355b-8": "zhing khams rnams su byon dang 'byon 'gyur dang //",
    "T16D4419b:355b-9": "da ltar 'tsho zhing gzhes pa'i chos rnga che/10 / de dag re re la yang gdung 'tshob kyi //",
    "T16D4419b:355b-10": "rgyal ba'i sras dang slob ma bye ba phrag /",
    "T16D4419b:355b-11": "bgrang las 'das pa'i 'khor gyis bskor ba dag /",
    "T16D4419b:355b-12": "smon lam don yod byed pa'i dbang por blta/11 /",
    "T16D4419b:355b-13": "gsang gsum mi zad rgyan gyi 'khor lo'i mdzod //",
    "T16D4419b:355b-14": "brnyes pa gang gi yon tan phyogs re'i 'phrin //",
    "T16D4419b:355b-15": "yid kyi ngos su gsal bar bris nas ni //",
    "T16D4419b:355b-16": "grangs med lus rab btud pa'i phyag bgyi'o/12 /",
    "T16D4419b:355b-17": "blo yi bang mdzod phye ba las blangs pa'i //",
    "T16D4419b:355b-18": "nye bar spyod pa rnams dang rin chen bdun //",
    "T16D4419b:355b-19": "'dod yon ma tshang med pa'i stong gzugs sprin //",
    "T16D4419b:356a-0": "mchod 'os kun gyi spyan lam 'byung gyur cig 13 / chags sdang rmongs pa'i dgra yis @356a * //",
    "T16D4419b:356a-1": "rab bdas pas //",
    "T16D4419b:356a-2": "bslab gsum bcas pa'i dbang gi rgyal po dag / nyes ltung 'dam gyi nang du bskyur ba'i dri //",
    "T16D4419b:356a-3": "gnyen po stobs bzhis bshags pa'i chab kyis 'khrud/14 /",
    "T16D4419b:356a-4": "'phags bzhi so skyes bsags pa dge ba'i mtsho //",
    "T16D4419b:356a-5": "phan dang bde ba'i rlabs phreng g-yo ba der //",
    "T16D4419b:356a-6": "phrag dog rdul gyi 'tshub ma mi 'thor bar //",
    "T16D4419b:356a-7": "yi rang 'dzum pa'i zla 'od dkar pos bran/15 /'gro 'dul kha lo sgyur ba khyed rnams la //",
    "T16D4419b:356a-8": "skyo zhing dub pa'i nongs pa mi mnga' yang //",
    "T16D4419b:356a-9": "'jig rten mthun par btang snyoms mi bzhugs par //",
    "T16D4419b:356a-10": "zab dang rgya che'i chos 'khor bskor bar bskul/16 / sna tshogs spros pa'i gzha' ris mya ngan las //",
    "T16D4419b:356a-11": "brgal ba'i dgon par gzhol bar mi mdzad par //",
    "T16D4419b:356a-12": "sngon gyi smon lam la dgongs bskal ba ni //",
    "T16D4419b:356a-13": "grangs med srid du bzhugs par gsol ba 'debs/17 /",
    "T16D4419b:356a-14": "de ltar bgyis pa'i legs byas de yis bdag / sems can mos pa'i mkha' la bgrod mkhas pa'i //",
    "T16D4419b:356a-15": "kun mkhyen chos kyi nyi ma mngon gyur nas //",
    "T16D4419b:356a-16": "'jig rten dge ba'i snang bas 'gengs par shog/18 /",
    "T16D4419b:356b-0": "@356b de 'dra'i byang chub 'dod pa'i ko ki las //",
    "T16D4419b:356b-1": "gzhi lam 'bras bu'i dge legs yid gcugs grogs //",
    "T16D4419b:356b-2": "'gugs pa'i ched du snyan pa'i ming bzung nas //",
    "T16D4419b:356b-3": "bsngo smon tshig gi rgyang glus 'bod la dgongs/19 / de bzhin gshegs pa rnams dang byang chub sems //",
    "T16D4419b:356b-4": "rkyen gcig rtogs dang nyan thos so skye yis //",
    "T16D4419b:356b-5": "dus gsum rjes su 'brel par sgo gsum gyis //",
    "T16D4419b:356b-6": "legs par spyad pa'i dge tshogs gang yin dang/20 /",
    "T16D4419b:356b-7": "chos tshul 'di yi ched du gtong ba'i phyag /'dod",
    "T16D4419b:356b-8": "ldan yongs kyi dpag bsam ma brkyang ba las //",
    "T16D4419b:356b-9": "mkho dgu ma tshang med pa'i mchod sbyin dang //",
    "T16D4419b:356b-10": "sgo gsum thang rer 'bad pa'i dge bar bcas/21 / deng 'dir gcig tu bsdams pa'i gangs kyi ri //",
    "T16D4419b:356b-11": "'khor gsum dmigs pa med pa'i 'od po ches //",
    "T16D4419b:356b-12": "zhi bsil dam pa'i rgyun du bsgyur ba'i klung //",
    "T16D4419b:356b-13": "byang chub mchog gi rgya mtshor ro gcig shog 22",
    "T16D4419b:356b-14": "/ de yi rten 'brel snang ba ma 'gags gdangs",
    "T16D4419b:356b-15": "// ngo mtshar sgyu ma'i mchod sprin bdag cag gi",
    "T16D4419b:356b-16": "/ smon lam 'grub pa'i bden dbang mchod pa'i 'os",
    "T16D4419b:356b-17": "// // bzhugs so 'tshal gyi spyan lam 'byung gyur",
    "T16D4419b:356b-18": "cig 23 / gang zhig thos na sdug bsngal rgyur",
    "T16D4419b:356b-19": "// // bcas las // skyob cing mchog gi go 'phang sbyin pa'i chos //",
    "T16D4419b:356b-20": "phan bde'i gzi byin 'jig rten gsum gyi blar //",
    "T16D4419b:356b-21": "rab tu 'bar zhing yun du brtan gyur cig 24",
    "T16D4419b:356b-22": "/ yongs rdzogs bstan pa'i dgongs don ma nor gtam",
    "T16D4419b:356b-23": "// smra ba'i blo dang ngag gi bang mdzod de //",
    "T16D4419b:356b-24": "'jam dpal gzhon nus byin pa sa skya ba'i //",
    "T16D4419b:356b-25": "bstan pa thub pas bsngags pa rgyal gyur cig 25/",
    "T16D4419b:356b-26": "thams cad mkhyen pa'i gsung gi tambu ras //",
    "T16D4419b:356b-27": "bstan la mkhas pa'i bya ba bgyis mtha' ru //",
    "T16D4419b:356b-28": "'tshang rgya 'gyur ba'i lung bstan kun dga' bzang //",
    "T16D4419b:356b-29": "de yi lugs mchog kun du dar gyur cig 26",
    "T16D4419b:356b-30": "/ dpal ldan rgyal ba'i phrin las rgya mtsho las",
    "T16D4419b:356b-31": "// rnam par 'phrul ba'i smra mchog nyin mo'i mgon ;",
    "T16D4419b:356b-32": "/ yongs rdzogs chos kyi rgyal srid skyong ba'i slad //",
    "T16D4419b:356b-33": "zhabs pad rdo rje'i khri la brtan gyur cig 27",
    "T16D4419b:356b-34": "/ so so thar pa 'dul ba'i gzhung bzhin bca'",
    "T16D4419b:356b-35": "// byang sems bslab pa mdo sde'i lugs su bshad //",
    "T16D4419b:356b-36": "gsang sngags rgyud sde zab mo'i don bzhin gdams //",
    "T16D4419b:357a-0": "'chad mkhas @357a * //",
    "T16D4419b:357a-1": "mang pos bstan pa skyong gyur cig 28 / sgra tshad rig pa'i mda' gzhu'i 'khrul 'khor gyis //",
    "T16D4419b:357a-2": "smra ngan bden pa bral ba'i phyogs kun las //",
    "T16D4419b:357a-3": "rnam rgyal grags pa'i s'i ta 'phrog byed pa'i //",
    "T16D4419b:357a-4": "rtsod mkhas mang po'i log rtogs chom gyur cig 29",
    "T16D4419b:357a-5": "/ sde snod gsum gyis brjod par bya ba'i don",
    "T16D4419b:357a-6": "// bcad lhug spel ma'i rjod byed me na kas //",
    "T16D4419b:357a-7": "sgra don rgyan gyi gling bu 'bum bsgyur ba'i //",
    "T16D4419b:357a-8": "rtsom mkhas mang po'i bstan pa gsal gyur cig 30",
    "T16D4419b:357a-9": "/ bstan pa'i rtsa lag dge 'dun 'dus pa'i sdes",
    "T16D4419b:357a-10": "// bshad dang sgrub pas sa steng yom yom du //",
    "T16D4419b:357a-11": "bgyid pa de la skrag nas me tog gzhu //",
    "T16D4419b:357a-12": "stong pa'i brdzu la zhugs snyam byed gyur cig 31",
    "T16D4419b:357a-13": "/ thub chen rang gi lung rtogs dam pa'i chos",
    "T16D4419b:357a-14": "// dar zhing rgyas pa'i gnas su rab bsngags pa //",
    "T16D4419b:357a-15": "bod chen sde bzhi dge bcu'i 'byor pa can //",
    "T16D4419b:357a-16": "sa phyogs 'dis mtshon yangs pa'i rgyal khams su/32 / bstan la dga' ba'i lha rnams nam mkha' la //",
    "T16D4419b:357a-17": "dus su lhags nas sprin gyi 'thor yab bzung //",
    "T16D4419b:357a-18": "sva sti dbyangs su len cing chu gtsang gi //",
    "T16D4419b:357a-19": "aandha rnyil gyi sil ma 'bebs gyur cig 33 / de tshe gser ldan dga' ma rang gi lus //",
    "T16D4419b:357a-20": "sngo bsangs mdzes pa'i me tog rgyan dang bcas //",
    "T16D4419b:357a-21": "rtsa ldum lo 'dab myu gu 'bras bu'i tshogs //",
    "T16D4419b:357a-22": "smin pa'i dga' ston ci yang ngom gyur cig 34",
    "T16D4419b:357a-23": "/ yangs pa'i 'jig rten khams kyi lus can rnams",
    "T16D4419b:357a-24": "// kun 'byung las kyi sprul pa sgyu ma'i lus //",
    "T16D4419b:357a-25": "nyams dang dus min 'jig byed nad kyi rigs //",
    "T16D4419b:357a-26": "mun nad sgron me bteg bzhin yal gyur cig 35",
    "T16D4419b:357a-27": "/ zag bcas sdug bsngal nyid du bstan pa'i 'phrin",
    "T16D4419b:357a-28": "// lo zla zhag dus rung ba min pa'i skeg",
    "T16D4419b:357a-29": "/ sri dang gzhan gyi byad kha sbod gtod dag",
    "T16D4419b:357a-30": "/'bras bu 'byin pa'i nus pa bral gyur cig 36",
    "T16D4419b:357a-31": "/ las dang smon lam log pa'i chu klung gis",
    "T16D4419b:357a-32": "// // dbang med bdas te legs pa'i gegs byed cing //",
    "T16D4419b:357a-33": "nyes par sbyor ba'i gdon bgegs 'byung po rnams //",
    "T16D4419b:357a-34": "byams pa chen pos 'khyud bzhin gnas gyur cig 37",
    "T16D4419b:357a-35": "/ khros pas gtsubs pa'i mig bsgyur smin ma 'khyog",
    "T16D4419b:357a-36": "/ khrag gis bsgos pa'i mtshon char 'bebs pa yis",
    "T16D4419b:357a-37": "// phan tshun gcod dang 'bigs pa'i mi srun tshogs //",
    "T16D4419b:357b-0": "sems rgyud snying rje bas @357b kyang mnyen gyur cig",
    "T16D4419b:357b-1": "38 / bkres pa'i nyen pas lus stobs ches dman",
    "T16D4419b:357b-2": "zhing // bza' btung ming nas 'dzer ba'i skad kyis smon //",
    "T16D4419b:357b-3": "rdul gyis g-yogs pa'i skra spu gzings byed pa'i //",
    "T16D4419b:357b-4": "bkres phongs bskal ba ming yang mi gnas shog 39",
    "T16D4419b:357b-5": "/ phan tshun brku dang 'phrog sogs lus med ni",
    "T16D4419b:357b-6": "; / lag pa'i brdzu la zhugs 'dra'i log 'tsho",
    "T16D4419b:357b-7": "dag / yongs su spangs nas rang rang longs spyod",
    "T16D4419b:357b-8": "; kyis // chog shes mi zad gter la spyod",
    "T16D4419b:357b-9": "gyur cig 40 / mdza' bar gyur ba'i 'gro ba",
    "T16D4419b:357b-10": "phan tshun dag / mthong na byams pa chen pos",
    "T16D4419b:357b-11": "; kyis // sbrel ba'i 'dzum // so phreng dkar ba'i 'od zer sngon 'gro mas ;",
    "T16D4419b:357b-12": "/ mdun nas bsu ba byed bzhin gnas gyur cig",
    "T16D4419b:357b-13": "41 /'chi ba med pa'i tshe dang bsod nams stobs",
    "T16D4419b:357b-14": "// chos mthun 'byor ba rnams ni gangga'i rgyun //",
    "T16D4419b:357b-15": "dkar phyogs zla ba nyin mor byed pa'i 'od //",
    "T16D4419b:357b-16": "dbyar gyi chu gter rnams su 'gran par shog 42",
    "T16D4419b:357b-17": "/ rgyal ba gnyis pa'i chos kyi rgyal srid la",
    "T16D4419b:357b-18": "; / mgrin pa'i bkra shis chos dung 'khyil pa las //",
    "T16D4419b:357b-19": "'chad rtsod rtsom pa'i sgra dbyangs ldir de yi //",
    "T16D4419b:357b-20": "bzhed pa'i don kun lhun gyis grub gyur cig 43",
    "T16D4419b:357b-21": "/ bstan pa dam pa'i lha gnas snying gi stobs",
    "T16D4419b:357b-22": "// rmad byung phrag par 'degs pa'i sa 'dzin des //",
    "T16D4419b:357b-23": "tshe rabs du ma'i ring nas smon pa'i gnas //",
    "T16D4419b:357b-24": "thams cad mkhyen pa'i sa la reg gyur cig 44",
    "T16D4419b:357b-25": "/ las dbang gser gyi 'khor lo sngon 'gro mas",
    "T16D4419b:357b-26": "// yangs pa'i chab srid ri gling rgya mtshor bcas //",
    "T16D4419b:357b-27": "rang dbang byed pa'i pho nya dang po'i 'phrin //",
    "T16D4419b:357b-28": "bla ma che zhes phyogs kyi bu mos smra/45 / kun dga'i dpal ster lung dang rtogs pa'i bstan //",
    "T16D4419b:357b-29": "bla na 'degs pa'i phrin las rgya mtsho'i gos //",
    "T16D4419b:357b-30": "yongs su khyab pa'i sde bzhi ldan pa gang //",
    "T16D4419b:357b-31": "'gro ba'i bsod nams khri 'phang brtan gyur cig 46",
    "T16D4419b:357b-32": "/ gang gi bgrod byed zung gi chu las skyes",
    "T16D4419b:357b-33": "// rab dmar dbang gi rdul phreng skyugs pa de //",
    "T16D4419b:357b-34": "khengs ldan phyogs kyi sa 'dzin bye ba'i gtsug /",
    "T16D4419b:357b-35": "kun las rnam par rgyal bar brtan gyur cig 47",
    "T16D4419b:357b-36": "/'phel zhing rgyas par gyur cig 'chi med tshe //",
    "T16D4419b:357b-37": "rgud pa med pa'i chab srid mnga' thang dpal //",
    "T16D4419b:357b-38": "rnam par gnon du med pa'i 'khor dang stobs //",
    "T16D4419b:358a-0": "nub pa med par grags pa'i yi ge rnams/48 / rigs dang stobs @358a * //",
    "T16D4419b:358a-1": "dang dpung tshogs 'byor pa yis //",
    "T16D4419b:358a-2": "khengs pas dregs pa rnams kyang rang dbang du //",
    "T16D4419b:358a-3": "rtse gcig 'dun pa'i dmar mdangs mkhur tshos pa //",
    "T16D4419b:358a-4": "'phos pa'i mdzes pa ci yang 'byung gyur cig 49",
    "T16D4419b:358a-5": "/ chos dang srid kyi phrin las nam mkha'i mtha'",
    "T16D4419b:358a-6": "// rtogs phyir ring du so snyam bgyid pa der //",
    "T16D4419b:358a-7": "gegs byed mi dang mi min gnod pa rnams //",
    "T16D4419b:358a-8": "nam yang 'jug pa'i go skabs ma gyur cig 50",
    "T16D4419b:358a-9": "/ tshul gnas thos bsam bsgom pa'i 'khor lo yis",
    "T16D4419b:358a-10": "// lung dang rtogs pa'i rgyal srid chen po la //",
    "T16D4419b:358a-11": "dbang mdzad chos kyi rgyal po mngon gyur nas //",
    "T16D4419b:358a-12": "sa gsum bstan pa'i rgyal rnga brdung bar shog 51",
    "T16D4419b:358a-13": "/ de lta'i byang chub sgrub pa la sdang ba'i",
    "T16D4419b:358a-14": "// sdig pas snying nas bzung 'dra'i gdug can rnams //",
    "T16D4419b:358a-15": "skad cig gson du rung na srung ma'i tshogs //",
    "T16D4419b:358a-16": "dkar phyogs dga' ba'i ru mtshon ci ste sgreng/52 / lugs brgya dpyod pa'i blo gros ba ku la //",
    "T16D4419b:358a-17": "'jam dpal byin rlabs sgeg mo'i 'gram chang gis //",
    "T16D4419b:358a-18": "phye ba gang de'i sku tshe las dbang dang //",
    "T16D4419b:358a-19": "yon tan rgya mtsho'i dpal la spyod gyur cig / lus can yongs kyi bsod nams khang pa ru //",
    "T16D4419b:358a-20": "bde skyid mgron du khugs pa'i 'chi med mgon //",
    "T16D4419b:358a-21": "bstan srid lha yi gzhal med yangs po na //",
    "T16D4419b:358a-22": "mkhyen pa'i mig stong 'dzum par ma gyur cig 54",
    "T16D4419b:358a-23": "/ sa spyod mchog gi bsod nams g-yab mo yis",
    "T16D4419b:358a-24": "// bos bzhin byon pa'i chos blon chen po rnams //",
    "T16D4419b:358a-25": "dge ba bcu dang mthun pa'i bka' khrims kyis //",
    "T16D4419b:358a-26": "khams gsum 'gro ba bde la dgod gyur cig 55",
    "T16D4419b:358a-27": "/ chos sbyin 'di yi las byed mgo 'dren du",
    "T16D4419b:358a-28": "// 'os pa'i yi ge dam pa gang gi gtsug",
    "T16D4419b:358a-29": "/ bab pa de yang skye nas skye ba ru",
    "T16D4419b:358a-30": "// // rgyal ba'i gsung rab kun la dbang 'byor",
    "T16D4419b:358a-31": "shog 56 / rtags gsum sngon rjes 'jug dang bya",
    "T16D4419b:358a-32": "// // byed las // dus gsum rnam dbye 'byed pa'i blo gros kyis //",
    "T16D4419b:358a-33": "brda dag byed pa rnams ni byang chub par //",
    "T16D4419b:358a-34": "mchog gi bstan la bya ba byed gyur cig 57",
    "T16D4419b:358a-35": "/ bzo gnas sbyangs pa'i mthar son sku gzugs dang",
    "T16D4419b:358a-36": "// yi ge'i rig byed 'dri 'don rko ba sogs //",
    "T16D4419b:358a-37": "sgo gsum las kyi 'brel thogs thams cad kyang //",
    "T16D4419b:358a-38": "tshogs gnyis rdzogs pa'i 'bras bu mngon gyur cig 58",
    "T16D4419b:358a-39": "/ bdag kyang byang chub bar gyi skye ba'i phreng",
    "T16D4419b:358b-0": "// rnam gsum @358b tshul khrims dag cing lung rigs dang //",
    "T16D4419b:358b-1": "gdams pa mi zad rin chen mdzod bzung nas //",
    "T16D4419b:358b-2": "bstan dang 'gro ba'i don chen byed gyur cig 59",
    "T16D4419b:358b-3": "/ yongs rdzogs bstan pa'i glegs bam phreng ba dag",
    "T16D4419b:358b-4": "/ gang du bzhugs dang gang gis spyan 'dren mdzad",
    "T16D4419b:358b-5": "// nyan dang klog dang mchod sbyin byed pa der //",
    "T16D4419b:358b-6": "thog mtha' bar du dge ba'i bden pas skyong/60 / mdor na spyi dang bye brag 'gro ba yi //",
    "T16D4419b:358b-7": "mtshan nas smos dgu thams cad mthong ba'i chos //",
    "T16D4419b:358b-8": "phyi mar bcas la mi bslu nges pa'i skyabs //",
    "T16D4419b:358b-9": "dkon mchog gsum dang bral bar ma gyur cig 61",
    "T16D4419b:358b-10": "/ mngon par mtho dang nges legs bsgrub pa'i rten",
    "T16D4419b:358b-11": "// dal brgyad 'byor pa bcu dang mi 'bral zhing //",
    "T16D4419b:358b-12": "gang de 'jig pa'i chos su shes nas ni //",
    "T16D4419b:358b-13": "dge ba'i snying po can du byed gyur cig 61",
    "T16D4419b:358b-14": "/ srid par 'ching ba'i 'khyud po khyod nyid ces",
    "T16D4419b:358b-15": "// bdag don zhen la rnam pa brgyas smad cing //",
    "T16D4419b:358b-16": "gzhan don byang chub mchog tu smon pa dang //",
    "T16D4419b:358b-17": "'jug pa'i bsam pa rnam par dag gyur cig 63",
    "T16D4419b:358b-18": "/ nyam thag dbul ba'i tshor ba dbugs 'byin slad",
    "T16D4419b:358b-19": "// gtong phod phyag gi dpag bsam brkyang ba las //",
    "T16D4419b:358b-20": "lan dang rnam smin re ba'i 'dogs thag gis //",
    "T16D4419b:358b-21": "bcing ba med pa'i spyin pa mthar phyin shog 64",
    "T16D4419b:358b-22": "/ srid pa'i 'dun pas dben pa gzhan don du",
    "T16D4419b:358b-23": "// byang chub 'dod pa'i mkhur tshos 'dzum bsu ba'i //",
    "T16D4419b:358b-24": "bag yod sdom pa'i k'a shi mdzes dga' mar //",
    "T16D4419b:358b-25": "rnam gsum tshul khrims rgyan gyis bklub par shog 65",
    "T16D4419b:358b-26": "/ thos bsam bsgom pa'i dka' thub gdung ba dang",
    "T16D4419b:358b-27": "// gshe dang brdeg sogs gzhan gyis gtses pa rnams //",
    "T16D4419b:358b-28": "chu la bris pa'i ri mo ji bzhin du //",
    "T16D4419b:358b-29": "ma rmas bzod pa'i g-yar dam brtan par shog 66",
    "T16D4419b:358b-30": "/ bsreg za rab tu 'bar ba bud shing gis",
    "T16D4419b:358b-31": "// tshim pa med ltar rgyal sris spyod pa'i khur //",
    "T16D4419b:358b-32": "ji tsam lci la phyir zhing spro ba yis //",
    "T16D4419b:358b-33": "de la 'jug pa'i brtson 'grus rtsom par shog 67 /'gro la snying rje shin tu mnyen ldan gyis ;",
    "T16D4419b:358b-34": "/ lan brgyar dkris nas bdag gi bde dge dang //",
    "T16D4419b:358b-35": "gzhan gyi sdug bsngal mnyam dang brje sems kyis //",
    "T16D4419b:358b-36": "rang nyid gces pa'i mgo bo gnon par shog 68",
    "T16D4419b:358b-37": "/ mtshan rtog tshor ma med pa'i zhig gnas dang",
    "T16D4419b:359a-0": "// gnas lugs brjod bral rtogs pa'i lhag mthong dag / ya bral med pa'i @359a * //",
    "T16D4419b:359a-1": "rtse gcig rnal 'byor gyis //",
    "T16D4419b:359a-2": "bdag tu 'dzin par drung nas 'byin par shog 69",
    "T16D4419b:359a-3": "/ sna tshogs thabs la mkhas pa'i dpung tshogs kyis",
    "T16D4419b:359a-4": "// chos kun bdag med rnam par 'byed pa'i mtshon //",
    "T16D4419b:359a-5": "gdengs pa tsam gyis nyon mongs dgra bo che //",
    "T16D4419b:359a-6": "gzhom pa'i shes rab pha rol phyin par shog 70",
    "T16D4419b:359a-7": "/ phongs phongs dbugs rab 'byin pa lag pa'i mthil",
    "T16D4419b:359a-8": "// dmar dmar ba rtse ba'i tshon gyis byugs 'dra las //",
    "T16D4419b:359a-9": "lhug lhug stsal ba'i zang zhing sbyin pa yis //",
    "T16D4419b:359a-10": "mang mang skye bo 'khor du sdud par shog 71",
    "T16D4419b:359a-11": "/ de mthong dga' ba'i 'dzum dkar yid 'ong mas",
    "T16D4419b:359a-12": "// bltas te chos dang thar pa'i phan yon dag",
    "T16D4419b:359a-13": "/ mchid du snyan par smra bas thams cad kyang",
    "T16D4419b:359a-14": "// // dge ba'i phyogs su spro ba bskyed par",
    "T16D4419b:359a-15": "shog 72 / zhum la gzengs bstod rgod la skyo",
    "T16D4419b:359a-16": "// // ba bskyed // rmugs pa ngo mtshar gtam gyis brid byas nas //",
    "T16D4419b:359a-17": "don spyod pa yis rang rang mos pa dang //",
    "T16D4419b:359a-18": "'tsham pa'i chos la legs par sbyar bar shog 73",
    "T16D4419b:359a-19": "/ lam la zhugs pa'i gang zhag dge ba'i blo",
    "T16D4419b:359a-20": "// brtan ldan bya ba'i ched du rang nyid kyang //",
    "T16D4419b:359a-21": "sbyin sogs brtson pa'i don mthun bya ba yis //",
    "T16D4419b:359a-22": "sems can yongs su smin par byed par shog 74",
    "T16D4419b:359a-23": "/ bskal pa grangs med gsum gyi tshogs zung gi",
    "T16D4419b:359a-24": "// rgya mtsho bsrubs pa'i snying po sa lam dang //",
    "T16D4419b:359a-25": "'bras bu'i yon tan cha rdzogs rgyu skar bdag /",
    "T16D4419b:359a-26": "mda' lnga'i mun pa kun las rgyal bar shog 75",
    "T16D4419b:359a-27": "/ sgrib gnyis zad pa'i 'khor tshogs grangs med dbus",
    "T16D4419b:359a-28": "// sku gnyis zung 'jug longs spyod rdzogs pa'i dpal //",
    "T16D4419b:359a-29": "bden gnyis zung 'jug 'doms pa'i chos rnga che//",
    "T16D4419b:359a-30": "don gnyis mtha' ru phyin pa mngon gyur cig 76",
    "T16D4419b:359a-31": "/ zla ba gcig las ji snyed chu yi snod",
    "T16D4419b:359a-32": "// de snyed gzugs su 'gog med ston bzhin du //",
    "T16D4419b:359a-33": "gang de nyid las mchog gi sprul pa'i sku //",
    "T16D4419b:359a-34": "'bad med 'jig rten kun du snang byed shog 77 / gsang gsum yon tan mi zad yid bzhin gyi//",
    "T16D4419b:359a-35": "nor bu bum pa bzang dang dpag bsam ltar //",
    "T16D4419b:359a-36": "mchog dman par ma'i gdul bya ji snyed kyi //",
    "T16D4419b:359a-37": "re ba'i shing rta kun nas 'gengs par shog 78 /'jig rten gsum na mi bslu nges pa'i skyabs //",
    "T16D4419b:359a-38": "dkon mchog gsum 'dra mi srid gtam gyi rnga //",
    "T16D4419b:359b-0": "bden mtha' gsal bas lhang lhang brdung de @359b yis ;",
    "T16D4419b:359b-1": "/ bdag gi smon lam snying pos lci gyur cig",
    "T16D4419b:359b-2": "79 / bdag cag mos pa'i khang bzangs yangs par",
    "T16D4419b:359b-3": "dad pa'i spos chus kun nas bran pa'i gnas 'di",
    "T16D4419b:359b-4": "ru // dkar phyogs lha rnams rin chen gdugs dang",
    "T16D4419b:359b-5": "rgyal mtshan thogs nas me tog sil mas mchod pa'i",
    "T16D4419b:359b-6": "ru // dbus // rgyal ba sras dang bcas pa",
    "T16D4419b:359b-7": "mgrin bsgrigs sva sti dza ya snyan pa'i gling bu",
    "T16D4419b:359b-8": "ru // dbus // 'bum bsgyur nas // bstan pa",
    "T16D4419b:359b-9": "dri med yun du gnas shing 'jig rten bde ba'i",
    "T16D4419b:359b-10": "shis pa kun gyis skyong gyur cig 80 / dga'",
    "T16D4419b:359b-11": "ldan lha yi gzhal med nas 'phos 'dzam bu'i gling",
    "T16D4419b:359b-12": "'di dam pa'i snying pos lci ba'i glad //",
    "T16D4419b:359b-13": "lhums su zhugs dang padma ltar 'khrungs gzhon nu rol rtsed mdzad dang btsun mo'i 'khor gyis bskor //",
    "T16D4419b:359b-14": "nges par 'byung dang dka' ba rab spyad byang chub mchog brnyes bdud las rnam rgyal chos rab ston //",
    "T16D4419b:359b-15": "sa gsum chos kyi snang bas khyab pa'i bkra shis dam pas 'di na shis pa'i 'bab stegs mdzod/81 /",
    "T16D4419b:359b-16": "phyogs bcu rab 'byam mu dang mtha' yis thug pa med pa'i zhing na rab gshegs stobs bcu pa'i //",
    "T16D4419b:359b-17": "mchu sgros mtsho skyes dmar po'i 'dab ma 'dzum las 'phos pa'i tshangs dbyangs rkang drug glu dang bcas //",
    "T16D4419b:359b-18": "'gro khams mas par mi 'tsham med pa'i zab dang rgya che legs gsungs sbrang rtsi'i dga' ston gyis //",
    "T16D4419b:359b-19": "rnam grol srog gi ka ba tshugs pa'i bkra shis",
    "T16D4419b:359b-20": "dam pas skye dgu thams cad bde gyur cig 82",
    "T16D4419b:359b-21": "/ de skad bdag gis smras pa'i 'bras bu mi",
    "T16D4419b:359b-22": "bslu nges par gsung gi rdo rje grub pa min",
    "T16D4419b:359b-23": "// 'chi med drang srong bden tshig grub pa'i ngag",
    "T16D4419b:359b-24": "gi mtshon cha stong ba rnyed pa nyid kyang min",
    "T16D4419b:359b-25": "// ; /'on te sngon gyi 'jam dpal la sogs",
    "T16D4419b:359b-26": "rgyal sras spyod pa'i smon lam rgya mtsho'i rjes zhugs",
    "T16D4419b:359b-27": "// ; nas // dge rtsa byang chub chen por",
    "T16D4419b:359b-28": "smin byas ji ltar smon pa nam yang don med",
    "T16D4419b:359b-29": "ma gyur cig 83 / de ltar thams cad mkhyen",
    "T16D4419b:359b-30": "pa chen po nyid ma'i gnyen gyi bka' lung spyi",
    "T16D4419b:359b-31": "dang bye brag gi dgongs don ma lus pa rnam",
    "T16D4419b:359b-32": "par 'grel pa'i bstan bcos 'gyur ro 'tshal gyi chos",
    "T16D4419b:359b-33": "sbyin rgyun mi 'chad pa'i ngo mtshar 'phrul gyi phyi",
    "T16D4419b:359b-34": "mo rdzogs ldan bskal pa'i bsod nams kyi sprin phung",
    "T16D4419b:359b-35": "rgyas par dkrigs pa zhes bya ba'i glegs bam gyi",
    "T16D4419b:359b-36": "phreng ba brgya phrag gnyis la bkra shis pa'i rtags",
    "T16D4419b:360a-0": "kyis nye bar lhag pa 'di @360a * //",
    "T16D4419b:360a-1": "ni ;",
    "T16D4419b:360a-2": "bcom ldan 'das thub pa'i dbang po'i mgur gyi bum pa bzang po las /",
    "T16D4419b:360a-3": "lung bstan gyi bdud rtsi nod pa'i rgyal tshab kyi skyes bu chen po //",
    "T16D4419b:360a-4": "mkhyen rab rgyal ba nyid las dmigs su med pa'i",
    "T16D4419b:360a-5": "bdag nyid chen po dpal rdo rje 'chang kun dga'",
    "T16D4419b:360a-6": "bzang po zhes phyogs thams cad du yongs su grags",
    "T16D4419b:360a-7": "pa de nyid kyi zhabs stegs mi 'jigs gdong lnga'i",
    "T16D4419b:360a-8": "dbang po rnam par bsgyings pa'i khri 'phang mthon po",
    "T16D4419b:360a-9": "ga la ba der /",
    "T16D4419b:360a-10": "'khor los mtshan pa'i zhabs zung nye bar bkod nas //",
    "T16D4419b:360a-11": "rnam par dkar ba'i phrin las kyi 'khor los 'chi",
    "T16D4419b:360a-12": "med lam gyi mu mtha' gzhal pa snyam byed pa",
    "T16D4419b:360a-13": "gang gi mtshan nas smos na mkhan chen 'jam pa'i",
    "T16D4419b:360a-14": "dbyangs bkra shis lhun grub grags pa'i rgyal mtshan dpal",
    "T16D4419b:360a-15": "bzang po pa'i zhal snga nas kyis //",
    "T16D4419b:360a-16": "yongs rdzogs bstan pa'i dgongs 'grel chen po 'di dag par du brko ba cig byung na /",
    "T16D4419b:360a-17": "rgyal ba'i bstan pa rin po che 'jig rten gyi",
    "T16D4419b:360a-18": "khams su yun ring por gnas pa'i rgyur 'gyur ba",
    "T16D4419b:360a-19": "sogs phan yon dpag tu med pas sngon drangs pa'i",
    "T16D4419b:360a-20": "bka' stsal phebs par brten /",
    "T16D4419b:360a-21": "kun mkhyen bu ram shing ba'i ring lugs dri ma",
    "T16D4419b:360a-22": "med pa yongs su dar ba'i yul gru chen po",
    "T16D4419b:360a-23": "nyid du ches cher bsngags pa rnams kyi nang gses",
    "T16D4419b:360a-24": "bod chen por grags pa'i sa'i steng gi dkyil 'khor",
    "T16D4419b:360a-25": "phal che ba dag / chos tshul dge ba bcu",
    "T16D4419b:360a-26": "dang mthun pa'i phrin las dang stobs kyi 'khor los",
    "T16D4419b:360a-27": "mnga' sgyur zhing khyad par gnam gyis bskos pa shar",
    "T16D4419b:360a-28": "phyogs gong ma chen po'i las lung gis bod chen",
    "T16D4419b:360a-29": "ljongs kyi skye 'gro spyi'i rje bor mnga' gsol ba'i",
    "T16D4419b:360a-30": "sde dge sa spyod chen po bstan pa tshe ring",
    "T16D4419b:360a-31": "zhes grags pa'i rnga gsang phyogs kyi kho ra khor",
    "T16D4419b:360a-32": "yug dag tu khyab pa de nyid kyis /",
    "T16D4419b:360a-33": "ya rabs dam pa'i spyod tshul bsngags par 'os pa",
    "T16D4419b:360a-34": "rnams kyi nang nas kyang bla ma'i bka' tshul bzhin",
    "T16D4419b:360a-35": "du bsgrub pa de ni ches mchog tu gyur ba'i",
    "T16D4419b:360a-36": "lung rigs kyi nor bu dam par thugs la bcang",
    "T16D4419b:360a-37": "nas / mkhan chen dam pa'i bka' stsal ji ltar",
    "T16D4419b:360a-38": "phabs pa de ltar bsgrub par zhal gyis 'ches te",
    "T16D4419b:360a-39": "nas / / dmar ser zhes pa me sprul gyi",
    "T16D4419b:360a-40": "lo'i zla tshes dge ba nas las kyi dbu tshugs",
    "T16D4419b:360a-41": "nas / / par mdzad / de nas brtsams te",
    "T16D4419b:360a-42": "snying stobs rmad du byung ba'i khur gyis bya ba",
    "T16D4419b:360b-0": "'di @360b nyid kyi thog mtha' bar gsum du 'grub",
    "T16D4419b:360b-1": "par byed pa'i bdag po'i rkyen ni gong de'i rigs",
    "T16D4419b:360b-2": "sras dri ma med pa bod chen ljongs kyi skye",
    "T16D4419b:360b-3": "'gro spyi'i bsod nams dang dbang thang gi rin chen",
    "T16D4419b:360b-4": "phung po gcig tu spungs pa'i khri 'phang mthon po",
    "T16D4419b:360b-5": "nas / / par mdzad / la / lha dang",
    "T16D4419b:360b-6": "mi'i mchod pa'i bye brag bsam gyis mi khyab pa",
    "T16D4419b:360b-7": "dang bcas pas phyogs thams cad las rnam par rgyal",
    "T16D4419b:360b-8": "bar mnga' gsol ba'i tshe na chos dang srid kyi",
    "T16D4419b:360b-9": "phrin las 'khor lo rtsibs stongs dang ldan pa phyogs",
    "T16D4419b:360b-10": "kyi mthar bgrod pa can sde dag bla ma kun",
    "T16D4419b:360b-11": "dga' phrin las rgya mtsho'i sde zhes yongs su grags",
    "T16D4419b:360b-12": "pa 'di nyid kyi las dbang dang bsod nams gzhal",
    "T16D4419b:360b-13": "du med pa'i gser ldan dga' ma'i lto ba yangs",
    "T16D4419b:360b-14": "nas / / par mdzad / la / par //",
    "T16D4419b:360b-15": "sngon chad gang gis bskrun par ma nus pa'i legs",
    "T16D4419b:360b-16": "byas kyi rgya mtsho chen po 'di nyid kyi khur",
    "T16D4419b:360b-17": "yongs su 'dzin pa la spro ba mchog gi rtse",
    "T16D4419b:360b-18": "mor 'dzeg par gyur te /",
    "T16D4419b:360b-19": "bzhed pa tshul bzhin du sgrub pa'i phrin las kyi kha lo sgyur zhing /",
    "T16D4419b:360b-20": "las byed rnams kyi mgo 'dzin par /",
    "T16D4419b:360b-21": "phyag mdzod 'gu ru bkra shis dang /",
    "T16D4419b:360b-22": "gnyer pa aa zlos dang /",
    "T16D4419b:360b-23": "dge slong tshul khrims rab brtan /",
    "T16D4419b:360b-24": "par dpon gzungs skyabs rnams dang /",
    "T16D4419b:360b-25": "zhus dag pa bdag dang /",
    "T16D4419b:360b-26": "de'i grogs ldan pa rmugs sangs sbyin pa rgya mtsho ;",
    "T16D4419b:360b-27": "spo lu'i drung yig blo gros rgyal mtshan /",
    "T16D4419b:360b-28": "lcags ra'i dge bshes bstan 'dzin lhun grub /",
    "T16D4419b:360b-29": "'dzom thog pa ao rgyan bkra shis rnams dang bcas te /",
    "T16D4419b:360b-30": "phyi mo khungs thub rgyas bsdus cha gsum tsam dang",
    "T16D4419b:360b-31": "zhib par gtugs nas zhu dag nan cher bgyis nas",
    "T16D4419b:360b-32": "stod smad phyogs kyi smyug 'dzin pa brgyad cu kha",
    "T16D4419b:360b-33": "yar dang / par mkhan brgya phrag lnga tsam bsags nas /",
    "T16D4419b:360b-34": "rnga chen zhes pa chu pho khyi'i gnam lo gsar du shar ba'i zla tshes dge bar /",
    "T16D4419b:360b-35": "mkhas shing grub pa'i skyes chen bgrang ba las 'das",
    "T16D4419b:360b-36": "pa byon pa dang 'byon pa dang 'byon 'gyur ba'i",
    "T16D4419b:360b-37": "gdan sa chen po dpal sde dge lhun grub steng",
    "T16D4419b:360b-38": "gi rgyal khab chen por legs par grub par bgyis",
    "T16D4419b:360b-39": "pa phyogs thams cad du dar zhing rgyas par gyur",
    "T16D4419b:360b-40": "cig / ces pa thams cad mkhyen pa chen po",
    "T16D4419b:360b-41": "nyi ma'i gnyen gyi bka' spyi dang bye brag gi",
    "T16D4419b:360b-42": "dgong spa ma lus pa rnam par 'grel ba'i bstan",
    "T16D4419b:361a-0": "bcos 'gyur @361a * //",
    "T16D4419b:361a-1": "ro 'tshal gyi chos sbyin rgyun mi 'chad pa'i phyi",
    "T16D4419b:361a-2": "mo rdzogs ldan bskal ba'i bsod nams kyi sprin phung",
    "T16D4419b:361a-3": "rgyas par dkrigs pa 'di dag yongs su rdzogs par",
    "T16D4419b:361a-4": "grub pa'i bsngo ba smon lam gyi tshigs su bcad",
    "T16D4419b:361a-5": "pa gzhi lam 'bras bu'i dge legs yid gcugs mdza'",
    "T16D4419b:361a-6": "bo 'gugs pa'i rgyang glu zhes bya bar byang mdor",
    "T16D4419b:361a-7": "bsdus tsam dang bcas pa 'di ni /",
    "T16D4419b:361a-8": "zhu dag pa bande tshul khrims rin chen nam /",
    "T16D4419b:361a-9": "'byung du rung ba'i yon tan la smon pa'i tha",
    "T16D4419b:361a-10": "snyad du ngag gi dbang po 'jigs bral phyogs las",
    "T16D4419b:361a-11": "rnam par rgyal ba'i lha dbyangs can snyems pa'i lang",
    "T16D4419b:361a-12": "tsho'i sde zhes btags pa'i snyom las pa des /",
    "T16D4419b:361a-13": "nam mkha' lding gi 'phur lding la bung ba gzhon",
    "T16D4419b:361a-14": "nus 'gran pa bzhin du smras pa dge legs 'phel",
    "T16D4419b:361a-15": "bar gyur cig // / yang smras pa /",
    "T16D4419b:361a-16": "lhung lhung snyan pa'i sgrar bcas 'bab pa'i klung //",
    "T16D4419b:361a-17": "drang srong khros pa'i dmod pas ma bcings na //",
    "T16D4419b:361a-18": "skal ldan shing rta'i re ba rdzogs byed pa'i //",
    "T16D4419b:361a-19": "lam gsum dri ma sbyong byed de rmad byung //",
    "T16D4419b:361a-20": "zhes so //"
}