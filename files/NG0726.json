{
    "NG0726:1": "@#// rgya gar skad du //",
    "NG0726:2": "badzra ga ru da gu h+ya rat+na rag sha kro d+ha ni ra ma na na ma tan tra /",
    "NG0726:3": "bod skad du /",
    "NG0726:4": "rdo rje bya khyung gsang ba rin po che 'khros pa sprul pa'i rgyud ces bya ba /",
    "NG0726:5": "dpal phyag na rdo rje khyung dang bcas pa la phyag 'tshal lo //",
    "NG0726:6": "'di skad bdag gis thos pa'i dus gcig na //",
    "NG0726:7": "bcom ldan 'das rdo rje gtum po nyid /",
    "NG0726:8": "mtsho chen po'i grong khyer klu gnyan gyi gnas na /",
    "NG0726:9": "thams cad 'dus pa'i 'khor dang thabs cig par bzhugs pa las /",
    "NG0726:10": "'gro ba sems can mi rnams la klu dang */",
    "NG0726:11": "sa bdag dang */",
    "NG0726:12": "gnyan dang */",
    "NG0726:13": "stod dang */",
    "NG0726:14": "sa srin dang */",
    "NG0726:15": "klu srin la sogs pas gnod par gzigs nas /",
    "NG0726:16": "sku gsung thugs kyi gnas nas khyung rnam pa lnga sprul nas btul ba dang */",
    "NG0726:17": "shin tu rtsub cing khro bo klu gnyan rnams gdug pa che bar gyur te /",
    "NG0726:18": "yang thugs kha nas sprul pa'i khyung nag sprul te btul bas /",
    "NG0726:19": "thams cad rdul du btang nas klu rnams stong par gyur to //",
    "NG0726:20": "khyung nag 'khros pa'i rgyud las /",
    "NG0726:21": "gleng bzhi'i le'u ste dang pa'o //    // de nas bcom ldan rdo rje gtum po la /",
    "NG0726:22": "khro bo bdud rtsi 'khyil pas gsol pa /",
    "NG0726:23": "kye ma ho bcom ldan 'das /",
    "NG0726:24": "'gro ba sems can thams cad kyi don ched du",
    "NG0726:25": "nyid kyi rtog pa'i rgyud snga ma dang phyi ma",
    "NG0726:26": "bshad lags na / ma tshang ba kha skongs phyi ma'i rtog pa bshad du gsol /",
    "NG0726:27": "zhes gsol to //",
    "NG0726:28": "de nas bcom ldan 'das kyis byin brlabs snang ba",
    "NG0726:29": "'byung bar rol pa zhes bya ba'i ting nge 'dzin",
    "NG0726:30": "la snyoms par zhugs so //",
    "NG0726:31": "de'i tshe de'i dus na sku gsung thugs rdo rje las bka' stsal pa /",
    "NG0726:32": "nyon cig bdud rtsi 'khyil pa nyon //",
    "NG0726:33": "klu gnyan gdug pa bsgral ba ni //",
    "NG0726:34": "sngon du bsnyen pa rdzogs pa dang *//",
    "NG0726:35": "rgyal rigs la sogs gsad par bya /",
    "NG0726:36": "mdun du 'brub khung bcas pa dang *//",
    "NG0726:37": "sbal lcong glu gnyan gzugs bris la //",
    "NG0726:38": "sngags 'dis rab tu brab par bya //",
    "NG0726:39": "om tsan+da ma ha ro sha na hum phat /",
    "NG0726:40": "badzra kro d+ha ga ru da rgyal rigs kyi na ga ma ra ya phat /",
    "NG0726:41": "tsit+ta hur ling ku la ye hum phat /",
    "NG0726:42": "ces pa'i sngags ni klu rgyal rigs bsad pa'o //",
    "NG0726:43": "rje'u rigs gnod na /",
    "NG0726:44": "rje rigs kyi na ga zhes spel la bsad /",
    "NG0726:45": "bram ze'i rigs gnod na /",
    "NG0726:46": "bram ze'i rigs kyi na ga ma ra ya zhes spel /",
    "NG0726:47": "dmangs rigs gnod na /",
    "NG0726:48": "dmangs rigs kyi na ga ma ra ya snga ma la spel gdol rigs gnod na /",
    "NG0726:49": "gdol rigs kyi na ga ma ra ya zhes spel lo /",
    "NG0726:50": "gnyan gnod na /",
    "NG0726:51": "pu me ma ra ya zhes spel lo //",
    "NG0726:52": "sa bdag gnon na /",
    "NG0726:53": "sa kra ma ra ya zhes spel lo //",
    "NG0726:54": "klu bdud gnon na /",
    "NG0726:55": "nag po shu shu zhes spel lo //",
    "NG0726:56": "klu btsan gnod na /",
    "NG0726:57": "ya ma shu zhes spel lo //",
    "NG0726:58": "dam srid @#//",
    "NG0726:59": "dang sdongs na /",
    "NG0726:60": "bsen mo sri thum zhes spel //",
    "NG0726:61": "rgyal po gnod na /",
    "NG0726:62": "ra dza tri dza ya rbad ces spel bar bya'o //",
    "NG0726:63": "zhes gsungs so //",
    "NG0726:64": "khyung nas 'khros pa'i rgyud las /",
    "NG0726:65": "sa bdag klu gnyan la sogs pa thams cad bsad",
    "NG0726:66": "pa sngags kyi kha bkang ba'i le'u ste gnyis pa'o",
    "NG0726:67": "// // de nas bcom ldan 'das kyis /",
    "NG0726:68": "bdud rtsi 'khyil pa la bka' stsal pa //",
    "NG0726:69": "kye ma 'dus pa'i 'khor rnams kun //",
    "NG0726:70": "sems can mi rigs rnam pa la //",
    "NG0726:71": "sa bdag klu gnyan gnod pa yi //",
    "NG0726:72": "bsam gtam me yi ting 'dzin ni //",
    "NG0726:73": "snga ma'i rgyud du bshad bya ste //",
    "NG0726:74": "phyi ma'i nang du khyung sngags bshad //",
    "NG0726:75": "dam de'i mtshang sngags rnams ni //",
    "NG0726:76": "rgyud chen 'di ru bshad pa yin //",
    "NG0726:77": "de la klu gnyan sa bdag gis //",
    "NG0726:78": "zin pa rtag pa khyod kyis nyon //",
    "NG0726:79": "klu yis zin pa bcos pa la //",
    "NG0726:80": "ku re kyal kha'i tshul du gnod pa dang *//",
    "NG0726:81": "shan 'then phyir na gnod pa dang *//",
    "NG0726:82": "mi gtsang snol gyis phog nas gnod pa dang *//",
    "NG0726:83": "zhe sdang gsad sems gnod pa dang *//",
    "NG0726:84": "de la ku re kyal kha'i tshul du gnod pa ni //",
    "NG0726:85": "na tsha med cing rmi lam bzang *//",
    "NG0726:86": "sha 'gul ber dang 'phrig pa'o //",
    "NG0726:87": "de la ci yang bya mi dgos //",
    "NG0726:88": "mi gtsang bsnol gyis phog pa ni //",
    "NG0726:89": "rgya tsha 'gul sogs byung ba dang *//",
    "NG0726:90": "de ni ro bag rme ba dang *//",
    "NG0726:91": "mi gtsang dus su nyen blangs pa //",
    "NG0726:92": "de la zhi ba'i bcos kha bya //",
    "NG0726:93": "khrus dang gsang ba kho na 'o //",
    "NG0726:94": "sngan 'then phyir na gnod pa ni //",
    "NG0726:95": "zhing pa yul lam gang rung bar //",
    "NG0726:96": "na tsha dag ni 'byung ba dang *//",
    "NG0726:97": "mgul ber 'phrig pa shin tu mang *//",
    "NG0726:98": "de la glud mdos gtor ma dang *//",
    "NG0726:99": "gter gdums la sogs shin tu sngags //",
    "NG0726:100": "zhe sdang bsad sems zhugs pa la //",
    "NG0726:101": "sha ro byung dang rus pa ni //",
    "NG0726:102": "de la sngags kyi 'khrul 'khor bya //",
    "NG0726:103": "zhes gsungs so //",
    "NG0726:104": "khyung nag 'khros pa'i rgyud las /",
    "NG0726:105": "zhugs pa gzhi'i mtshan nyid bstan pa'i le'u ste gsum",
    "NG0726:106": "pa'o // // de nas gzhan yang bshad bya ba",
    "NG0726:107": "// khyad par rtag pa 'di lta ste //",
    "NG0726:108": "dbang po'i dngas ma mig yin te //",
    "NG0726:109": "mig yis lcibs dkar po la //",
    "NG0726:110": "gnod kyi rigs dang bsdongs te rtag / dkar po'i thig le gnyan yin te //",
    "NG0726:111": "sngon po thig le mtshon sman no //",
    "NG0726:112": "nag po thig le klu po rang *//",
    "NG0726:113": "rtsa ni dmar rtsa 'byung ba ni //",
    "NG0726:114": "klu btsan dag tu shes par bya //",
    "NG0726:115": "nag po shar re byung ba dang *//",
    "NG0726:116": "zug gzer che na klu bdud yin //",
    "NG0726:117": "'bras bu dag la nad rtag ste //",
    "NG0726:118": "sbo na kha ru song ba ni //",
    "NG0726:119": "mtsho chags rdzi rlob bya ba yin //",
    "NG0726:120": "mi thub nges pas spang bar bya //",
    "NG0726:121": "chu 'khyil song ste zlums gyur na //",
    "NG0726:122": "de yang mi thub spang bar bya //",
    "NG0726:123": "ser po dag tu song ba ni //",
    "NG0726:124": "mtsho sman gnyan du sdongs pa gnod //",
    "NG0726:125": "ces gsungs so //",
    "NG0726:126": "khyung nag 'khros ba'i rgyud las /",
    "NG0726:127": "gsang ba'i rtag pa dbang po'i dngas ma la rtag pa'i le'u ste bzhi pa'o ///",
    "NG0726:128": "/ de nas yang bdud rtsi 'khyil pas gsol pa /",
    "NG0726:129": "kye bcom ldan 'das gsang ba'i @#//",
    "NG0726:130": "bdag po /",
    "NG0726:131": "de la gdon gyis nyen gyur na //",
    "NG0726:132": "bzlas pa'i rim pa ji ltar bgyi //",
    "NG0726:133": "zhes zhus pas //",
    "NG0726:134": "rdo rje 'dzin pas yang gsungs pa //",
    "NG0726:135": "de la bzlas pa'i rim pa la //",
    "NG0726:136": "snga ma'i rgyud ltar bsam gtan bya //",
    "NG0726:137": "sngags ni gsang sngags yang snying bzlas //",
    "NG0726:138": "om tsan+da ma ha ro sha na badzra ga ru da hum phat /",
    "NG0726:139": "de ni dang po dbog par bya //",
    "NG0726:140": "de nas gdon slong ma byung na //",
    "NG0726:141": "drag sngags 'di dag bzlas par bya //",
    "NG0726:142": "srog tshig nan rbad /",
    "NG0726:143": "lus rdul ma ra ya phat /",
    "NG0726:144": "ram re dz+wa la dz+wa la shi shi rdul khung rbad /",
    "NG0726:145": "ma ra ya sod /",
    "NG0726:146": "de la log ni byung ba dang *//",
    "NG0726:147": "rgyud ni bar ba nas 'byung ba'i //",
    "NG0726:148": "na ga ag+ne bcu bzhi gdags //",
    "NG0726:149": "bar ru rtsol ba che ba na //",
    "NG0726:150": "rgyal rigs la sogs sham bur gdegs //",
    "NG0726:151": "'brub khung nang du thun bya'o //",
    "NG0726:152": "zhes gsungs so //",
    "NG0726:153": "khyung nag 'khres pa'i rgyud las //",
    "NG0726:154": "gso ba man ngag gi le'u ste lnga pa'o ///",
    "NG0726:155": "/ de nas yang dag bshad kyis nyon //",
    "NG0726:156": "sa bdag klu gnyan gso ba la //",
    "NG0726:157": "rang la bsrung ba bya ba ni //",
    "NG0726:158": "sngon du bdun 'bum nyi khri bskyal //",
    "NG0726:159": "de nas dug gsod khri tsho gsum //",
    "NG0726:160": "bzlas nas nad pa'i drung phyin na //",
    "NG0726:161": "ji ltar rtsub kyang bzlog mi srid //",
    "NG0726:162": "ces gsungs so //",
    "NG0726:163": "khyung nag 'khros pa'i rgyud las //",
    "NG0726:164": "go cha'i man ngag gi le'u ste drug pa'o //     // de nas bcom ldan 'das la /",
    "NG0726:165": "bdud rtsi 'khyil pas bstod pa ni //",
    "NG0726:166": "hum bcom ldan phyag na rdo rje ni //",
    "NG0726:167": "thugs rje chen po'i byin brlabs kyis //",
    "NG0726:168": "gdug pa ma lus kun 'dul ba //",
    "NG0726:169": "'gro ba skyob la phyag 'tshal bstod //",
    "NG0726:170": "sku gsung thugs kyi sprul pa ni //",
    "NG0726:171": "khyung chen nyid du gnas par 'gyur //",
    "NG0726:172": "zas su sa bdag klu gnyan za //",
    "NG0726:173": "gdug pa sel la phyag 'tshal bstod //",
    "NG0726:174": "ces bstod par gyur to //",
    "NG0726:175": "khyung nag 'khros pa'i rgyud las //",
    "NG0726:176": "'khor gyis bstod pa'i le'u ste bdun pa'o //     // de nas bcom ldan 'das kyis bka' stsal pa /",
    "NG0726:177": "nga'i rgyud 'di ni ma 'ongs pa'i sems can gyi don du brnag cing bzung bar bya'o //",
    "NG0726:178": "zhes bka' stsal pa dang */",
    "NG0726:179": "'khor rnams yi rangs par gyur to //",
    "NG0726:180": "khyung nag 'khros ba'i rgyud las /",
    "NG0726:181": "rgyud yongs su bzung ba'i le'u ste brgyad pa'o //    / khyung nag 'khros pa'i rgyud /",
    "NG0726:182": "rgyud phyi ma'i phyi ma zhes bya ba rdzogs so //",
    "NG0726:183": "bal po ba su d+ha ra la yang yang du zhus pas gnang ba yin /",
    "NG0726:184": "phyi rabs pas gang thod thod la mi sbyin par gsang la spyad par bya'o //",
    "NG0726:185": "sa ma ya /"
}