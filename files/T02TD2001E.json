{
    "T02TD2001E:204b-0": "@204b # // dpal rdo rje 'jigs byed la phyag 'tshal lo //",
    "T02TD2001E:204b-1": "zhi ba'i las kyi bya ba bdun bshad par bya ste //",
    "T02TD2001E:204b-2": "de la dang po mchod sbyin bya ste /",
    "T02TD2001E:204b-3": "de la bkra shis pa'i gnas su mandala byi dor bya ste /",
    "T02TD2001E:204b-4": "me tog dang bdug pa dang /",
    "T02TD2001E:204b-5": "mar me dang /",
    "T02TD2001E:204b-6": "dri dang lha bshos rnams rab tu gtsang mar bya /",
    "T02TD2001E:204b-7": "kha zas bzang po'i sbyin gtor ji ltar 'byor pa dang 'phags ma so sor 'brang ma la sogs pa'i mdo bklag pa dang /",
    "T02TD2001E:204b-8": "ji ltar nus pa rnams bya ste /",
    "T02TD2001E:204b-9": "mi rnams la yang kha zas kyis dga' bar byas nas /",
    "T02TD2001E:204b-10": "khyad par du yang bla ma dang mkhan po la yon phul te /",
    "T02TD2001E:204b-11": "smon lam gdab par bya'o //",
    "T02TD2001E:204b-12": "mchod sbyin bya ba'i cho ga ste dang po'o /",
    "T02TD2001E:204b-14": "// / de nas gtor ma'i las bshad de /",
    "T02TD2001E:204b-15": "de nas nyi ma gnyis pa la me tog la sogs pa dang /",
    "T02TD2001E:204b-16": "kha zas bzang po'i gtor ma du 'byor pa dang /",
    "T02TD2001E:204b-17": "'bras chan dkar po dang /",
    "T02TD2001E:204b-18": "rdul phye dang dkar gsum sbyar ba'i las kyi gtor ma cha gcig dang bshams te /",
    "T02TD2001E:204b-19": "sngags pas chas gos gyon la ku sha'i steng du 'dug la kha shar du bltas te /",
    "T02TD2001E:204b-20": "byams pa'i sems dang /",
    "T02TD2001E:204b-21": "zhi ba'i lta stangs dang ldan pas gtor ma sbyin par bya'o //",
    "T02TD2001E:204b-22": "de la dang por sngags pas /",
    "T02TD2001E:204b-23": "aom sva bh'a wa shuddha: sarba dha rma: sva bh'a wa shuddho&amp; ham /",
    "T02TD2001E:204b-24": "zhes brjod de /",
    "T02TD2001E:204b-25": "chos thams cad bdag med pa mngon du bya'o //",
    "T02TD2001E:204b-26": "de nas nam mkha'i dkyil du /",
    "T02TD2001E:204b-27": "yam las rlung gi dkyil 'khor zla gam du bskyed de /",
    "T02TD2001E:204b-28": "aa las zla ba'i dkyil 'khor du bsams nas //",
    "T02TD2001E:204b-29": "de la yi ge dh'i: las 'jam dpal gzhon nu'i sku dkar po autpala sngon po bsnams pa cig bskyed do //",
    "T02TD2001E:204b-30": "de'i thugs kar aa las zla ba'i dkyil 'khor bskyed do //",
    "T02TD2001E:204b-31": "de'i 'od zer gyis phyogs bcu'i rgyal ba sras dang bcas pa rnams bkug nas /",
    "T02TD2001E:204b-32": "de nyid du zhugs pas thams cad nyi ma'i dkyil 'khor nyid du 'gyur bar bya'o //",
    "T02TD2001E:204b-33": "de'i steng du h'um las rdo rje 'bar bar 'gyur te /",
    "T02TD2001E:204b-34": "de las 'od 'phros dpal rdo rje 'jigs byed bskyed do //",
    "T02TD2001E:204b-35": "tshul zhi ba kha dog dkar po bskyed do //",
    "T02TD2001E:205a-0": "lus dang 'od kyi tshul du gzhal @205a * //",
    "T02TD2001E:205a-1": "yas khang bskyed do //",
    "T02TD2001E:205a-2": "lcags kyu'i phyag rgya bcas la sngags 'dis spyan drang ngo //",
    "T02TD2001E:205a-3": "aom hr'i: bho bho ma h'a kro dha a'a gtstsha a'a gtstsha aa sma ta p'u dza pra ti grihnantu pra s'a dham me dhi mam ku ru sv'a h'a /",
    "T02TD2001E:205a-4": "zhes spyan drangs la /",
    "T02TD2001E:205a-5": "aom h'um h'um phat phat ces bsang gtor byas nas mchod pa dbul bar bya'o //",
    "T02TD2001E:205a-6": "aom hr'i: shtri: aa zhes pa na aargham gyi'o //",
    "T02TD2001E:205a-7": "aom wi kri t'a na na sarba dushtra satva da ma ka ga: ga: dri'i'o //",
    "T02TD2001E:205a-8": "aom ku m'a r'u pi ni dza dza h'um /",
    "T02TD2001E:205a-9": "me tog gi'o //",
    "T02TD2001E:205a-10": "aom hr'i: ha ha he he bdug pa'o //",
    "T02TD2001E:205a-11": "aom d'ibta lo tsa ne pi kri ta aa na na ma h'a aatt'a tta ha sa na di d'ipt'a ya sv'a h'a /",
    "T02TD2001E:205a-12": "mar me'i'o //",
    "T02TD2001E:205a-13": "lha bshos kyang yon chab kyis 'bul lo //",
    "T02TD2001E:205a-14": "de nas ye shes sbyin gtor gyi ye shes bdud rtsi'i 'od zer las 'das pa'i yon tan lngar gyur par dmigs te 'byung po'i chogs rnams la sngags 'dis sbyin par bya'o //",
    "T02TD2001E:205a-15": "aom k'a la r'u pa sarba satva /",
    "T02TD2001E:205a-16": "da ma ka ma h'a k'a ma bh'a ta aa dhi pa ti /",
    "T02TD2001E:205a-17": "ai dam pa lim /",
    "T02TD2001E:205a-18": "grihna grihna pa ya sv'a h'a /",
    "T02TD2001E:205a-19": "zhes bdun nam nyer gcig gis bzlas nas sbyin no //",
    "T02TD2001E:205a-20": "de nas las kyi gtor ma la /",
    "T02TD2001E:205a-21": "aom hr'i: shtri: wi kri t'a na na h'um h'um phat phat /",
    "T02TD2001E:205a-22": "che ge mo sh'antim ku ru sv'a h'a /",
    "T02TD2001E:205a-23": "zhes bzlas shing phyogs bcur gtor bas /",
    "T02TD2001E:205a-24": "bdag gi snying ga'i yi ge dang /",
    "T02TD2001E:205a-25": "gtor ma las 'od dkar po 'phros pas bsgrub bya'i lus ngag yid gsum la thim pas de dag thams cad byams pa dang /",
    "T02TD2001E:205a-26": "snying rje phyogs med par gyur par bya'o //",
    "T02TD2001E:205a-27": "'di lta bu ni ji ltar 'gyur bar byas na gtor ma'i las yin te gnyis pa'o /",
    "T02TD2001E:205a-29": "// / de nas bzlas pa'i las bshad de /",
    "T02TD2001E:205a-30": "nyi ma gsum pa la bzlas pa bya ba ni /",
    "T02TD2001E:205a-31": "dang por bdag nyid dpal 'jigs byed chen por bskyed de /",
    "T02TD2001E:205a-32": "mchod pa'i cho ga dang sbyin gtor bsngos te /",
    "T02TD2001E:205a-33": "bdag gi snying gar aa las nyi ma'i dkyil 'khor gyi steng du bzlas pa'i yi ge rnams dmigs la rdo rje'i lce dang ldan pas sngags bzlas pas yi ge ye shes kyi 'od zer gyis /",
    "T02TD2001E:205a-34": "bsgrub bya'i lus dang sems la thim pas de dag byang chub sems dang ldan par bsam mo//",
    "T02TD2001E:205a-35": "de la sngags ni 'di yin te /",
    "T02TD2001E:205a-36": "aom ya ma r'a dza sa do me ya /",
    "T02TD2001E:205a-37": "ya me do ru na yo da ya /",
    "T02TD2001E:205a-38": "ya da yo ni ra ya kshe ya /",
    "T02TD2001E:205a-39": "yakshe yatstsha ni r'a ma ya /",
    "T02TD2001E:205a-40": "che ge mo sh'antim ku ru sv'a h'a /",
    "T02TD2001E:205a-41": "zhes bya bas ni rtsa ba'i sngags so //",
    "T02TD2001E:205a-42": "aom hr'i: shtri: wi kri t'a na na h'um che ge mo sh'antim ku ru sv'a h'a /",
    "T02TD2001E:205a-43": "zhes bya ba ni las kyi sngags te /",
    "T02TD2001E:205b-0": "de dag @205b bzlas par bya'o //",
    "T02TD2001E:205b-1": "de'i dus su yang chos gos dang 'dug stangs la sogs pa ni snga ma bzhin te /",
    "T02TD2001E:205b-2": "thams cad du yang shin tu shes par bya'o //",
    "T02TD2001E:205b-3": "bzlas pa'i las te gsum pa'o /",
    "T02TD2001E:205b-5": "// / da ni sbyin sreg gi las bshad de /",
    "T02TD2001E:205b-6": "de la nyi ma bzhi pa la sbyin sreg gi las bya ba ni /",
    "T02TD2001E:205b-7": "dang por bkra shis pa'i gnas su sbyin sreg gi mandala bya ste /",
    "T02TD2001E:205b-8": "de la bdag nyid dpal rdo rje 'jigs byed kyi ting nge 'dzin dang ldan pa'i rnal 'byor bas kha shar du bltas te /",
    "T02TD2001E:205b-9": "'dug nas sa'i bdag po la gtor ma byin te /",
    "T02TD2001E:205b-10": "de nas h'um rab tu 'bar bas sa gzhi'i skyon thams cad dag par bya'o //",
    "T02TD2001E:205b-11": "de nas thab bung brtsigs te ;",
    "T02TD2001E:205b-12": "de yang rgyar khru gang ba la dpangs zabs su khru phyed pa kun nas zlum por bskor te /",
    "T02TD2001E:205b-13": "sor bzhi dor ba'i phyi rol du kha khyer sor brgyad pa bya'o //",
    "T02TD2001E:205b-14": "de'i dbus su rdo rje dkar po srid du sor brgyad pa /",
    "T02TD2001E:205b-15": "rngams su sor bzhi pa byas te gzhag / thab khung gi nang sa tshon dkar pos bkang la kha khyer gyi rtsar me ri btang /",
    "T02TD2001E:205b-16": "steng du rdo rje dkar pos bskor /",
    "T02TD2001E:205b-17": "de'i phyi rol du 'od zer dkar pos bskor te /",
    "T02TD2001E:205b-18": "thab kyi mtshan nyid do //",
    "T02TD2001E:205b-19": "de nas rdzas bsog ste /",
    "T02TD2001E:205b-20": "bud shing dkar po mtho gang tshad la tsandan dkar po dang 'o mas sbyangs te gzhag / mchod sbyin gyi shing mdzub gang gi tshad la 'dab ma dang bcas pa'i rtse mo las bcad pa snga ma bzhin du chu gtsang la sbang /",
    "T02TD2001E:205b-21": "gzhan yang dkar gsum mngar gsum dang /",
    "T02TD2001E:205b-22": "'bru sna tshogs dang /",
    "T02TD2001E:205b-23": "ku sha dang yon chab rnams g-yas su gzhag / me tog la sogs pa'i mchod pa lnga dang /",
    "T02TD2001E:205b-24": "bsang gtor dri chab dang /",
    "T02TD2001E:205b-25": "zhal bsil ba'i chu gtsang rnams g-yon du gzhag / mar gsar ba zhu ba'i khu ba dang /",
    "T02TD2001E:205b-26": "dgang gzar blugs gzar rnams mdun du gzhag go //",
    "T02TD2001E:205b-27": "rdzas bsags pa'o //",
    "T02TD2001E:205b-28": "de nas sngags pas chas gos dkar po dang ldan par bya ste /",
    "T02TD2001E:205b-29": "rab tu dang ba'i yid dang ldan pas ku sha'i steng bu sems dpa'i skyil krung gi kha shar du bltas te /",
    "T02TD2001E:205b-30": "'dug la zhi ba'i lta stangs dang ldan par bya'o //",
    "T02TD2001E:205b-31": "sngags pas 'dug pa'i rim pa'o //",
    "T02TD2001E:205b-32": "de nas thab khung gi kho ra khor yug tu tsandan dkar po'i chus gtor te /",
    "T02TD2001E:205b-33": "btab kyi nang du shing mgo mjug ma log par rtse mo gyen du bstan to //",
    "T02TD2001E:206a-0": "kun nas zlum @206a * //",
    "T02TD2001E:206a-1": "por rab brtsig gi / shing brtsig pa'o //",
    "T02TD2001E:206a-2": "de nas ku sha la aa mri te kunda li /",
    "T02TD2001E:206a-3": "sarba bighn'am n'a sha ya h'um phat /",
    "T02TD2001E:206a-4": "ces bya ba'i las thams cad pa'i sngags 'dis bsang gtor byas nas thab kyi khor yug tu rtse mo phyir bstan te bsham par bya'o //",
    "T02TD2001E:206a-5": "ku sha dgram pa'i rim pa'o //",
    "T02TD2001E:206a-6": "de nas rang lha'i rnal 'byor bsgom par bya'o //",
    "T02TD2001E:206a-7": "re zhig dang por aom sva bh'a wa shuddha: sarba dharm'a: sva bh'a wa shuddho&amp; ham /",
    "T02TD2001E:206a-8": "zhes brjod pas chos thams cad stong zhing bdag med par bsgom /",
    "T02TD2001E:206a-9": "de ltar stong pa'i ngang las 'og phyogs su yi ge yam las rlung gi dkyil 'khor du gyur /",
    "T02TD2001E:206a-10": "de'i steng du zla ba'i dkyil 'khor gyi steng du yi ge dh'i: las 'jam dpal gzhon nur bskyed par bya'o //",
    "T02TD2001E:206a-11": "de'i thugs kar a'a ring po nyi ma'i dkyil 'khor bsam ste /",
    "T02TD2001E:206a-12": "de'i 'od kyis rgyal ba sras dang bcas pa spyan drangs te slar 'dus pa thams cad nyi ma'i dkyil 'khor du gyur bar bya'o //",
    "T02TD2001E:206a-13": "de'i steng du h'um gi 'phro 'du las rdo rje dkar por gyur te /",
    "T02TD2001E:206a-14": "de las 'phro 'du las dpal rdo rje 'jigs byed sku mdog dkar po zhi ba'i tshul can bsams te /",
    "T02TD2001E:206a-15": "thab kyi nang du bhr'um las gzhal yas khang du gyur par bsam mo //",
    "T02TD2001E:206a-16": "lha'i rnal 'byor gyi rim pa'o //",
    "T02TD2001E:206a-17": "de nas me sbar te shing dkar po las byung ba'i gtsub shing gi /",
    "T02TD2001E:206a-18": "me'am ;",
    "T02TD2001E:206a-19": "bram ze'i khyim nas me blangs ma thag tu blugs nas rlung yab kyis g-yabs te sbar ro //",
    "T02TD2001E:206a-20": "las thams cad pas bsang gtor byas nas /",
    "T02TD2001E:206a-21": "thab kyi nang du rdo rje las me lha dkar po tshul zhi ba drang srong gi cha byad can /",
    "T02TD2001E:206a-22": "tshangs pa'i skud pa dkar po dang ldan pa phyag na dbyug pa dang bgrang phreng dang skyabs sbyin dang /",
    "T02TD2001E:206a-23": "gundhe bsnams pa cig bskyed do //",
    "T02TD2001E:206a-24": "de nas bdag gi thugs ka nas 'od 'phros pas shar lho mtshams nas ye shes kyi me lha tshul snga ma dang mthun pa cig spyan drang bar bya ste /",
    "T02TD2001E:206a-25": "aom p'a pa aahni aa ka tsa ma ma sh'ntim ku ru sv'a h'a /",
    "T02TD2001E:206a-26": "zhes brjod cing rlung yab kyis g-yabs pas shar lho'i mtshams su 'byon par bsams la chu gtsang dbul lo //",
    "T02TD2001E:206a-27": "aom aagna ye a'a gtstsha a'a gtstsha aom aagna ye sv'a h'a /",
    "T02TD2001E:206a-28": "zhes phul bas phyag zhal bsil bar bya'o //",
    "T02TD2001E:206a-29": "de nas yon chab dang aagna ye sv'a h'a /",
    "T02TD2001E:206b-0": "zhes bya bas phul nas sa ma ya stvam zhes bya bas dam tshig gi me @206b lha dang gnyis su med par bzhugs par bsam mo //",
    "T02TD2001E:206b-1": "de nas las thams cad pas bsang gtor byas la snga ma bzhin du dbul lo //",
    "T02TD2001E:206b-2": "de nas mchod pa lnga dbul lo //",
    "T02TD2001E:206b-3": "aom aagna ye de wa ta badzra bushpe h'um /",
    "T02TD2001E:206b-4": "zhes pas me tog dbul lo //",
    "T02TD2001E:206b-5": "aom aagna ye badzra dh'u pe h'um /",
    "T02TD2001E:206b-6": "zhes pas bdug pos shangs la dbul lo //",
    "T02TD2001E:206b-7": "aom aagna ye de wa ta badzra a'a lo ke a'a: h'um zhes pas mar me mdun du dbul lo //",
    "T02TD2001E:206b-8": "aom aagna ye de ba ta badzra gandhe /",
    "T02TD2001E:206b-9": "zhes dri chab thugs kar dbul la //",
    "T02TD2001E:206b-10": "aom aagna ye de wa ta nee wa dye /",
    "T02TD2001E:206b-11": "zhes pas bshos gtsang zhal du dbul lo //",
    "T02TD2001E:206b-12": "aom aagna ye de ba ta badzra zhes pas snga ma bzhin du zhal bsil zhal du dbul lo //",
    "T02TD2001E:206b-13": "de nas sreg rdzas rnams la bsang gtor byas te /",
    "T02TD2001E:206b-14": "dang por mar gyis blugs gzar bkang ste /",
    "T02TD2001E:206b-15": "na ma: sa manta buddha n'am aagna ye sv'a h'a /",
    "T02TD2001E:206b-16": "bdun nam nyi shu rtsa gcig gam /",
    "T02TD2001E:206b-17": "brgya rtsa brgyad du dbul lo //",
    "T02TD2001E:206b-18": "de nas til dang mar bsres te /",
    "T02TD2001E:206b-19": "aom sarba da ha na badzra sv'a h'a zhes de bzhin du dbul lo //",
    "T02TD2001E:206b-20": "de nas d'ur ba re re nas mar la bsnyugs la /",
    "T02TD2001E:206b-21": "aom badzra a'a: yu she sv'a h'a /",
    "T02TD2001E:206b-22": "zhes dbul lo //",
    "T02TD2001E:206b-23": "de nas 'bras la sogs pa'i 'bru rnams mar la bcug ste /",
    "T02TD2001E:206b-24": "badzra pushta ye sv'a h'a /",
    "T02TD2001E:206b-25": "zhes dbul lo //",
    "T02TD2001E:206b-26": "de nas ku sha dang /",
    "T02TD2001E:206b-27": "mchod sprin gyi shing rnams re re rtse mo mar la bsnyugs shing dbul te /",
    "T02TD2001E:206b-28": "aom aa pra ti ha ta badzr'a ya sv'a h'a /",
    "T02TD2001E:206b-29": "zhes dbul lo //",
    "T02TD2001E:206b-30": "de nas yon chab la /",
    "T02TD2001E:206b-31": "aom pra wa ra satk'a ra /",
    "T02TD2001E:206b-32": "aargham pra t'i tstsha sv'a h'a /",
    "T02TD2001E:206b-33": "h'um zhes dbul lo //",
    "T02TD2001E:206b-34": "de nas rdo rje dril bu blangs te tshigs su bcad pa 'di brjod do //",
    "T02TD2001E:206b-35": "srid pa rang bzhin gyis dag phyir //",
    "T02TD2001E:206b-36": "ngo bo nyid kyis dag par byed //",
    "T02TD2001E:206b-37": "rang bzhin dag pa'i sems can rnams //",
    "T02TD2001E:206b-38": "dam pa srid pa'i byed pa'o //",
    "T02TD2001E:206b-39": "brjod de /",
    "T02TD2001E:206b-40": "aom k'a pa ka aagna ye ma ma sh'antim ku ru sv'a h'a /",
    "T02TD2001E:206b-41": "zhes brjod cing thab tu gtor ro //",
    "T02TD2001E:206b-42": "phrin las bcol te me lha nyid me 'bar ba'i rang bzhin du gyur bar bya'o //",
    "T02TD2001E:206b-43": "de la bhi ta ho thab la bskor ba lan gsum du bya'o //",
    "T02TD2001E:206b-44": "phyag kyang bya'o //",
    "T02TD2001E:207a-0": "de nas las thams cad pas me bsang gtor byas te thab kyi dbus su dpal rdo rje 'jigs byed rang dang 'dra bar sngon gyi rim pas bskyed pas rang gi snying ga'i sa bon gyi 'od zer gyis ye shes kyi 'jigs byed spyan drang bar bya @207a * //",
    "T02TD2001E:207a-1": "ste ;",
    "T02TD2001E:207a-2": "aom hr'i: bho bho ma h'a kro dha /",
    "T02TD2001E:207a-3": "a'a gtstsha a'a gtstsha aa sma ta p'u dza pra ti grihna pra s'a dham me dh'i: mam ku ru sv'a h'a /",
    "T02TD2001E:207a-4": "zhes pas spyan drangs la /",
    "T02TD2001E:207a-5": "aom h'um h'um phat phat phyag dang zhabs bsil gsol nas /",
    "T02TD2001E:207a-6": "mchod pa dbul bar bya'o //",
    "T02TD2001E:207a-7": "aom hr'i ;",
    "T02TD2001E:207a-8": "shtri: aa aargha'i'o //",
    "T02TD2001E:207a-9": "aom ku m'a ra r'u pi na dza: dza: h'um ;",
    "T02TD2001E:207a-10": "me tog gi'o //",
    "T02TD2001E:207a-11": "aom hr'i: ha ha he he phat /",
    "T02TD2001E:207a-12": "bdug pa'o //",
    "T02TD2001E:207a-13": "aom d'ipta lo tsa ne pe kri ta a'a na na ma h'a aatt'a tta ha sa na di ni d'i pt'a ya sv'a h'a /",
    "T02TD2001E:207a-14": "mar me'o //",
    "T02TD2001E:207a-15": "aom wa kri t'a na na dushta satva da ma ka ga: ga: dri'o //",
    "T02TD2001E:207a-16": "aom hr'i: shtri: ha: bshos gtsang gi'o //",
    "T02TD2001E:207a-17": "de nas sreg rdzas rnams dbul bar bya ste /",
    "T02TD2001E:207a-18": "de la dang por mar las dgang blugs brgya rtsa brgyad du dbul bar bya ste /",
    "T02TD2001E:207a-19": "aom hr'i: shtri: wi kri t'a na na h'um che ge mo sh'antim ku ru sv'a h'a /",
    "T02TD2001E:207a-20": "zhes dbul te /",
    "T02TD2001E:207a-21": "de nas yam shing la sogs pa'i rdzas tham cad la sngags 'di nyid kyis brgya rtsa brgyad dbul lo //",
    "T02TD2001E:207a-22": "de nas rdo rje dril bu lag tu blangs la /",
    "T02TD2001E:207a-23": "srid pa rang bzhin dag pa'i tshig brjod de /",
    "T02TD2001E:207a-24": "yungs kar la sngags 'di nyid kyis bzlas te phrin las bcol la bskor ba bya'o //",
    "T02TD2001E:207a-25": "de nas rdzas lhag ma thams cad me lha la dbul te gsang sngags 'dis slar gshegs su gsol lo //",
    "T02TD2001E:207a-26": "aom dza ya dza ya su dza ya bi shva r'u pa dha ri ni gtstsha gtstsha sva sth'a na kri tam te na /",
    "T02TD2001E:207a-27": "ta th'a ga ta n'am sarba buddha shtsa bi sardza ya ma ma k'a ryam ku ru sv'a h'a /",
    "T02TD2001E:207a-28": "zhes brjod de /",
    "T02TD2001E:207a-29": "aom mu: zhes brjod pas ting nge 'dzin bsdus te thab khung sbas te gzhag go //",
    "T02TD2001E:207a-30": "zhi ba'i sbyin sreg gi cho ga ste bzhi ba'o /",
    "T02TD2001E:207a-32": "// / de ni zhi ba'i 'khor lo'i las bshad de /",
    "T02TD2001E:207a-33": "de nas nyi ma gnyis pa la /",
    "T02TD2001E:207a-34": "bram bre la sogs pa dge ba'i ras blangs la /",
    "T02TD2001E:207a-35": "gur gur dang gi wang gis gshin rje'i 'khor lo le tshe bcu drug pa /",
    "T02TD2001E:207a-36": "phyi rol du mu khyud gsum gyis bskor ba bris te /",
    "T02TD2001E:207a-37": "mu khyud phyi rol la aom yig gi phreng ba bri /",
    "T02TD2001E:207a-38": "mu khyud par pa la ka yig gi phreng ba bri'o //",
    "T02TD2001E:207a-39": "le tshe bcu drug dbus dang bcu bdun du yi ge sum cu rtsa gnyis kyi 'khor lo bri'o //",
    "T02TD2001E:207a-40": "dbus kyi ya'i nang du che ge mo sh'antim ku ru zhes pa yang bri'o //",
    "T02TD2001E:207a-41": "de'i phyi rol le tshe la sogs pa la h'um re re spel la bri'o //",
    "T02TD2001E:207a-42": "de'i phyi rol gyi le tshe bcu gnyis pa la yi ge bcu ba'i sngags dang spel te bri'o //",
    "T02TD2001E:207a-43": "de ltar bris nas spyan drangs pa dang /",
    "T02TD2001E:207b-0": "mchod pa dbul @207b bar bya ste /",
    "T02TD2001E:207b-1": "bden pa'i byin rlabs dmigs par bya'o //",
    "T02TD2001E:207b-2": "de lta bu gnyis bya /",
    "T02TD2001E:207b-3": "lto sbyar gyi nang du gzhag par bya'o //",
    "T02TD2001E:207b-4": "de yang sa skor rim pa bzhin du bri /",
    "T02TD2001E:207b-5": "gnam skor ldog ste bri'o //",
    "T02TD2001E:207b-6": "de la mandal dkar po bya ste /",
    "T02TD2001E:207b-7": "de'i steng du bzhag la thal ba dkar pos dkris te /",
    "T02TD2001E:207b-8": "me tog dkar po gtor nas /",
    "T02TD2001E:207b-9": "bdag nyid dkar po'i chas gos dang ldan pas kha shar du bltas te /",
    "T02TD2001E:207b-10": "dpal gshin rje 'jigs byed kyi ting nge 'dzin dang ldan pas dang ba'i sems kyis gsang sngags bzlas par bya'o //",
    "T02TD2001E:207b-11": "de la gsang sngags ni /",
    "T02TD2001E:207b-12": "aom ya ma r'a dza sa do me ya /",
    "T02TD2001E:207b-13": "ya me do ru na yo da ya /",
    "T02TD2001E:207b-14": "ya da yo ni ra ya kshe ya /",
    "T02TD2001E:207b-15": "yakshe yatstsha ni r'a ma ya che ge sh'antim ku ru sv'a h'a /",
    "T02TD2001E:207b-16": "zhes pa ni sngags so //",
    "T02TD2001E:207b-17": "aom hr'i: shtri: wi kri t'a na na h'um h'um che ge mo sh'antim ku ru sv'a h'a /",
    "T02TD2001E:207b-18": "zhes pa 'di ni las kyi sngags te /",
    "T02TD2001E:207b-19": "'di dag bzlas par bya'o //",
    "T02TD2001E:207b-20": "de nas gsangs sngags brjod pa dang /",
    "T02TD2001E:207b-21": "'khor lo de khyim gang zhi bar byed pa'i gnas sam /",
    "T02TD2001E:207b-22": "bkra shis gsang pa'i gnas su sba bar byas na zhi bar 'gyur ro //",
    "T02TD2001E:207b-23": "'di yang zhi ba nyid gcor bsgrub pa'i dus na nyi ma bzhi pa yin la /",
    "T02TD2001E:207b-24": "gzhan grangs tsam yin /",
    "T02TD2001E:207b-25": "nyin gcig gis yin no //",
    "T02TD2001E:207b-26": "zhi ba'i 'khor lo'i las kyi rim pa ste lnga ba'o /",
    "T02TD2001E:207b-28": "// / da ni zhi ba'i bsam gtan gyi las bshad par bya ste /",
    "T02TD2001E:207b-29": "'di yang snga ma bzhin du nyi ma drug pa la chas gos dkar ba dang ldan pas kha shar du bltas te /",
    "T02TD2001E:207b-30": "'dug nas dpal rdo rje 'jigs byed kyi ting nge 'dzin du byas te /",
    "T02TD2001E:207b-31": "de'i thugs kar aa las zla ba'i dkyil 'khor gyi steng du padma dkar po 'dab ma brgyad pa ge sar la padma yi ge aa dkar po dang ldan par bsam mo //",
    "T02TD2001E:207b-32": "mdun du zla ba'i dkyil 'khor gyi steng du bsgrub bya bsams te /",
    "T02TD2001E:207b-33": "de nas thugs ka'i aa las ye shes kyi bdud rtsi'i 'od zer gyi 'phros pas bsgrub bya'i lus ngag yid la thim ste /",
    "T02TD2001E:207b-34": "de la lus ngag yid gsum gyi skyon thams cad byang nas /",
    "T02TD2001E:207b-35": "byang chub kyi sems dang ldan par bsam mo //",
    "T02TD2001E:207b-36": "zhi ba'i bsam gtan gyi las kyi rim pa ste drug pa'o /",
    "T02TD2001E:207b-38": "// / de nas nyi ma bdun pa la las kyi lhag chad kha bskang bar bya ste /",
    "T02TD2001E:207b-39": "gtor ma dang sbyin sreg gi bya ba dang /",
    "T02TD2001E:207b-40": "so sor bshags pa'i mdo gdon pa dang /",
    "T02TD2001E:208a-0": "sdig pa bshags shing smon lam gdab par @208a * //",
    "T02TD2001E:208a-1": "bya'o ;",
    "T02TD2001E:208a-2": "/ bhee ra ba'i zhi ba'i bya ba bdun pa /",
    "T02TD2001E:208a-3": "pand'i ta aa mo gha chung bas mdzad pa rdzogs so//"
}