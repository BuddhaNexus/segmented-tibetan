{
    "T02TD2020E:81a-0": "@81a # // rgya gar skad du /",
    "T02TD2020E:81a-1": "su ni pra panytsa tattva au pa de shan'a ma /",
    "T02TD2020E:81a-2": "bod skad du /",
    "T02TD2020E:81a-3": "shin tu spros pa med pa de kho na nyid kyi man ngag ces bya ba /",
    "T02TD2020E:81a-4": "bcom ldan 'das 'jam pa'i dbyangs la phyag 'tshal lo //",
    "T02TD2020E:81a-5": "stong nyid snying rje gcig pa'i sku //",
    "T02TD2020E:81b-0": "srid gsum bde chen @81b ngo bo nyid //",
    "T02TD2020E:81b-1": "spros pa'i dri mas ma gos pa'i //",
    "T02TD2020E:81b-2": "bla ma rdo rje can zhabs 'dud //",
    "T02TD2020E:81b-3": "'jig rten gsum na rnyed dka' ba //",
    "T02TD2020E:81b-4": "bla ma mchog gi bka' drin gyis //",
    "T02TD2020E:81b-5": "skad cig nyid la 'char ba ni //",
    "T02TD2020E:81b-6": "bla ma nye bar bsten par bshad //",
    "T02TD2020E:81b-7": "shin tu 'jigs pa'i dur khrod du ;",
    "T02TD2020E:81b-8": "/'jig rten chos la ltos med pa'i //",
    "T02TD2020E:81b-9": "rnam rtog kun spangs dpa' bos ni //",
    "T02TD2020E:81b-10": "dogs pa med par bsgrub par bya //",
    "T02TD2020E:81b-11": "blo gros mchog ldan sgrub pa pos //",
    "T02TD2020E:81b-12": "gza' skar tshes grangs 'dir med de //",
    "T02TD2020E:81b-13": "dkyil 'khor la sogs lha rnams dang //",
    "T02TD2020E:81b-14": "phyi rol bkod pa 'dir mi dgos //",
    "T02TD2020E:81b-15": "bsam gtan bzlas pa yod ma yin //",
    "T02TD2020E:81b-16": "sreg blugs dang ni gtor ma med //",
    "T02TD2020E:81b-17": "phyag rgya bcings dang 'khrul 'khyer sogs //",
    "T02TD2020E:81b-18": "phyi rol g-yeng ba kun spangs te //",
    "T02TD2020E:81b-19": "brtse ldan gzhan gyi don sems pa //",
    "T02TD2020E:81b-20": "bla ma'i byin rlabs la brten nas //",
    "T02TD2020E:81b-21": "skad cig nyid la dngos grub 'gyur //",
    "T02TD2020E:81b-22": "thog mar bla ma lhar bcas la //",
    "T02TD2020E:81b-23": "mandala dbul zhing mchod gsol gdab //",
    "T02TD2020E:81b-24": "gsang sngags rgyal po rjes dran nas //",
    "T02TD2020E:81b-25": "sems ni dag cing las rung 'gyur //",
    "T02TD2020E:81b-26": "bla ma dang ni rdo rje sems //",
    "T02TD2020E:81b-27": "tha dad par ni mi bya ste //",
    "T02TD2020E:81b-28": "bla ma sangs rgyas chos dang ni //",
    "T02TD2020E:81b-29": "de bzhin dge 'dun bla ma ste //",
    "T02TD2020E:81b-30": "dngos grub go 'phang mchog 'dod pas //",
    "T02TD2020E:81b-31": "kun nas bla ma mnyes par bya //",
    "T02TD2020E:81b-32": "sangs rgyas kun dngos rdo rje 'chang //",
    "T02TD2020E:81b-33": "rtsod pa'i dus 'dir bdag don du //",
    "T02TD2020E:81b-34": "kun dang mthun par ston mdzad pa //",
    "T02TD2020E:81b-35": "de ltar shes nas dngos kun gyis //",
    "T02TD2020E:81b-36": "bsten bya dus gsum sangs rgyas kyi //",
    "T02TD2020E:81b-37": "dngos grub rgya chen snod du 'gyur //",
    "T02TD2020E:81b-38": "srid pa'i rtsa ba nyon mongs dang //",
    "T02TD2020E:81b-39": "bdag 'dzin la sogs ma lus pa //",
    "T02TD2020E:81b-40": "zhen pa med pa'i sems kyis ni //",
    "T02TD2020E:81b-41": "ltos pa med par gtang bar bya //",
    "T02TD2020E:81b-42": "dkon mchog gsum dang bla ma la //",
    "T02TD2020E:81b-43": "bsam pa thag pas skyabs song bas //",
    "T02TD2020E:81b-44": "lus ngag yid gsum sgrib pa gang //",
    "T02TD2020E:81b-45": "bag la nyal dang bcas pas grol //",
    "T02TD2020E:81b-46": "sku gsung thugs kyi ye shes ni //",
    "T02TD2020E:81b-47": "rdo rje rnams dang dbyer med 'gyur //",
    "T02TD2020E:81b-48": "'di nyid gsal zhing stong pa dang //",
    "T02TD2020E:81b-49": "rig pa de nyid ma 'gags la //",
    "T02TD2020E:81b-50": "rang rig ye shes skad cig la //",
    "T02TD2020E:81b-51": "'dir ni thog ma dbus mtha' med //",
    "T02TD2020E:81b-52": "srid med mya ngan 'das pa med //",
    "T02TD2020E:82a-0": "bdag med gzhan @82a * //",
    "T02TD2020E:82a-1": "yang med pa ste //",
    "T02TD2020E:82a-2": "'di ni mchog tu bde chen nyid //",
    "T02TD2020E:82a-3": "'di nyid gsal zhing stong pa nyid //",
    "T02TD2020E:82a-4": "'di las mtshon te shes par bya //",
    "T02TD2020E:82a-5": "'di ni rang bzhin sku gsum dang //",
    "T02TD2020E:82a-6": "ye shes lnga yi bdag nyid can //",
    "T02TD2020E:82a-7": "sems can rnams ni sangs rgyas nyid //",
    "T02TD2020E:82a-8": "sangs rgyas gzhan du bstan pa med //",
    "T02TD2020E:82a-9": "sangs rgyas rnams kyi ye shes sku //",
    "T02TD2020E:82a-10": "gzhan du btsal bas rnyed ma yin //",
    "T02TD2020E:82a-11": "chos kun stong pa nyid rtogs pas //",
    "T02TD2020E:82a-12": "'gro la snying rje rgyun mi 'chad //",
    "T02TD2020E:82a-13": "thabs mkhas spyod pas mtha' yas pa //",
    "T02TD2020E:82a-14": "yul dang dngos po med pa'o //",
    "T02TD2020E:82a-15": "sgyu ma lta bur 'dzin med pa //",
    "T02TD2020E:82a-16": "rgya chen bsod nams tshogs la 'bad //",
    "T02TD2020E:82a-17": "rnam rtog ma rig chen po ste //",
    "T02TD2020E:82a-18": "srid pa'i rgya mtshor nub byed yin //",
    "T02TD2020E:82a-19": "rtog pa'i 'ching ba las grol ba //",
    "T02TD2020E:82a-20": "de tshe mchog gi lam rnyed do //",
    "T02TD2020E:82a-21": "phyi rol yul gyi 'ching byed rnams //",
    "T02TD2020E:82a-22": "bu ga dgu nas snying gar bsdu //",
    "T02TD2020E:82a-23": "nang gi rnam rtog zug rngu yang //",
    "T02TD2020E:82a-24": "spyi gtsug nas ni rkang mthil bar ;",
    "T02TD2020E:82a-25": "/ me shel tsam du snying gar dgug / snying gi bu ga gsal por phye //",
    "T02TD2020E:82a-26": "skar mda' 'pho ba ji lta bar //",
    "T02TD2020E:82a-27": "rgya mtsho'i mthar thug spro bar bya //",
    "T02TD2020E:82a-28": "rtog pa dang ni bral ba ni //",
    "T02TD2020E:82a-29": "lus kyi bde ba can der son //",
    "T02TD2020E:82a-30": "yi ge gsum gyi gsang sngags brjod //",
    "T02TD2020E:82a-31": "mkha' dang rang rig stong pa nyid //",
    "T02TD2020E:82a-32": "ro gcig nam mkha' ye shes bsgom //",
    "T02TD2020E:82a-33": "'di ni sangs rgyas thams cad kyi //",
    "T02TD2020E:82a-34": "thugs kyi gsang chen bla na med //",
    "T02TD2020E:82a-35": "'di ni srid dang zhi las grol //",
    "T02TD2020E:82a-36": "blang dang dor ba ci yang med //",
    "T02TD2020E:82a-37": "bde ba dang ni sdug bsngal dang //",
    "T02TD2020E:82a-38": "bdud dang nyon mongs yod ma yin //",
    "T02TD2020E:82a-39": "lha dang srin po 'dir med de //",
    "T02TD2020E:82a-40": "nad dang sdug bsngal gyis mi gos //",
    "T02TD2020E:82a-41": "'dis ni bdud dang nyon mongs 'joms //",
    "T02TD2020E:82a-42": "'joms byed bcom ldan 'das zhas bya //",
    "T02TD2020E:82a-43": "de las gzhan pa gang yin pa //",
    "T02TD2020E:82a-44": "chos kun gnyen por mi 'gyur te //",
    "T02TD2020E:82a-45": "thams cad rtog pa yin phyir ro //",
    "T02TD2020E:82a-46": "rtog pa'i 'ching bas 'ching bar 'gyur //",
    "T02TD2020E:82a-47": "de nyid rnal 'byor pas shes nas //",
    "T02TD2020E:82a-48": "phyi dang nang dang gzhan rnams kyi //",
    "T02TD2020E:82a-49": "spros pa'i dra ba rnam par bcad //",
    "T02TD2020E:82a-50": "yul gyi 'dzin pa rnam par bshig / stong pa nyid la gtad legs na //",
    "T02TD2020E:82a-51": "rtog pa'i dra ba spong bar 'gyur //",
    "T02TD2020E:82a-52": "rten dang brtan pa rnam par dbye //",
    "T02TD2020E:82a-53": "mnyam par gzhag pa goms par bya //",
    "T02TD2020E:82b-0": "@82b de nas byang chub sems bskyed pa'i //",
    "T02TD2020E:82b-1": "bla ma'i man ngag bshad par bya //",
    "T02TD2020E:82b-2": "bla ma rdo rje 'chang gi sku //",
    "T02TD2020E:82b-3": "'og min bde chen der bsgoms te //",
    "T02TD2020E:82b-4": "mi phyed bsams pas gsol ba gdab //",
    "T02TD2020E:82b-5": "mthar phyin tshe na rang la bstim //",
    "T02TD2020E:82b-6": "thog med brtse bas bskyangs pa yi //",
    "T02TD2020E:82b-7": "drin can rnams la snying rje bsam //",
    "T02TD2020E:82b-8": "gnod byed 'di rnams bdag gi ma //",
    "T02TD2020E:82b-9": "sngon tshe yang yang phan btags kyang //",
    "T02TD2020E:82b-10": "smyon pa bzhin du rang dbang med //",
    "T02TD2020E:82b-11": "mi dge'i las kyis mnar med 'gyur //",
    "T02TD2020E:82b-12": "de ltar dran pas srid gsum la //",
    "T02TD2020E:82b-13": "snying rje mthar phyin 'gyur ba yin //",
    "T02TD2020E:82b-14": "phyi nang spyod pa mi srun pas //",
    "T02TD2020E:82b-15": "blo gros shin tu 'khrugs pa'i tshe //",
    "T02TD2020E:82b-16": "bdag dang gzhan du brje ba yi //",
    "T02TD2020E:82b-17": "byang chub sems ni dran par bya //",
    "T02TD2020E:82b-18": "des ni bdud dang nyon mongs tshogs //",
    "T02TD2020E:82b-19": "'joms shing spros med nyid du 'gyur //",
    "T02TD2020E:82b-20": "srog 'gag pa yi sbyor ba yis //",
    "T02TD2020E:82b-21": "goms par byed pa'i rnal 'byor bas //",
    "T02TD2020E:82b-22": "ji ltar rdo rje'i rnal 'byor gyis //",
    "T02TD2020E:82b-23": "lus 'di rnam dag spyang bar bya //",
    "T02TD2020E:82b-24": "dgang ba'i sbyor bas spyi gtsug nas //",
    "T02TD2020E:82b-25": "rkang mthil bar du dgang byas la //",
    "T02TD2020E:82b-26": "rdub [*rngub?] pa'i sbyor bas zhi bar bya //",
    "T02TD2020E:82b-27": "dang por srub cing bsrub par bya //",
    "T02TD2020E:82b-28": "gnyis pa rgya mtsho bskyod pa ste //",
    "T02TD2020E:82b-29": "gsum pa bsad pa nor lha gnyis //",
    "T02TD2020E:82b-30": "bzhi pa yan lag brkyang bskum 'di //",
    "T02TD2020E:82b-31": "phyogs bzhi g-yo zhing srid gsum bsgrags //",
    "T02TD2020E:82b-32": "'di yi sbyor bas goms byas na //",
    "T02TD2020E:82b-33": "nad kun las ni grol 'gyur zhing //",
    "T02TD2020E:82b-34": "'di ltar rgud dang rgas pa dang //",
    "T02TD2020E:82b-35": "'chi bdag thag ring kun rtog 'joms //",
    "T02TD2020E:82b-36": "srid pa'i 'ching ba las grol zhing //",
    "T02TD2020E:82b-37": "spros med ye shes go 'phang 'thob //",
    "T02TD2020E:82b-38": "dag pa'i bzhi mnyam blang byas te //",
    "T02TD2020E:82b-39": "gla rtsi yis ni dug med 'gyur //",
    "T02TD2020E:82b-40": "ganydzi dang ni ba ru ra //",
    "T02TD2020E:82b-41": "sga skya dang ni lhan cig byas //",
    "T02TD2020E:82b-42": "bu ram mar dang sbrang rtsir bcas //",
    "T02TD2020E:82b-43": "gsang sngags bzlas shing zhag bdun bsgrub //",
    "T02TD2020E:82b-44": "dam tshig brtan ldan rnal 'byor pas //",
    "T02TD2020E:82b-45": "nang par dus su bsnyen pa bya //",
    "T02TD2020E:82b-46": "skra dkar gnyer ma la sogs spang //",
    "T02TD2020E:82b-47": "dbang po rnams ni mchog tu gsal //",
    "T02TD2020E:82b-48": "lus kyi mdog rgyas zo mdog bde //",
    "T02TD2020E:82b-49": "mkha' 'gro rnams kyis byin gyis rlobs //",
    "T02TD2020E:82b-50": "bde ba chen po'i ting 'dzin dang //",
    "T02TD2020E:82b-51": "spros med ye shes go 'phang 'thob //",
    "T02TD2020E:83a-0": "rdo rje 'jigs byed @83a * //",
    "T02TD2020E:83a-1": "sbyor ba yis //",
    "T02TD2020E:83a-2": "rgyal ba'i tshogs su mnyes byas te //",
    "T02TD2020E:83a-3": "snying gi kun rdzob sna rtse nas //",
    "T02TD2020E:83a-4": "sor bzhi bcal nas dbu mar gzhug / nor bu'i bar du srog 'dzin pa //",
    "T02TD2020E:83a-5": "steng gi dag pas zin pa yin //",
    "T02TD2020E:83a-6": "phyag na rdo rje gzung bya ste //",
    "T02TD2020E:83a-7": "g-yas pa'i mthil gyis bum pa sbyor //",
    "T02TD2020E:83a-8": "tsakshu gyen du blta bar bya //",
    "T02TD2020E:83a-9": "cig shos g-yo bar mi byed de //",
    "T02TD2020E:83a-10": "ba thag tsam yang mi 'byung ngo //",
    "T02TD2020E:83a-11": "gal te phyi rol byung ba na //",
    "T02TD2020E:83a-12": "mkha' 'gro rnams kyis tshar gcod do //",
    "T02TD2020E:83a-13": "'og rlung bsdams pas dgra tshogs zhi //",
    "T02TD2020E:83a-14": "steng rlung mnan pas bdud rnams 'joms //",
    "T02TD2020E:83a-15": "dbus rlung dkrugs pas bar chod sel //",
    "T02TD2020E:83a-16": "rnal 'byor 'di la sgrub pa pos //",
    "T02TD2020E:83a-17": "du ba la sogs mngon shes so //",
    "T02TD2020E:83a-18": "rnam rtog dra ba ma lus gcod //",
    "T02TD2020E:83a-19": "shin tu spros med go 'phang thos //",
    "T02TD2020E:83a-20": "sgrub po'i lam gyi gegs byed pa //",
    "T02TD2020E:83a-21": "bar du gcod pa de sel ba //",
    "T02TD2020E:83a-22": "phyi rol bdud kyis dkrugs pa dang //",
    "T02TD2020E:83a-23": "lus la sems dang rang rig dang //",
    "T02TD2020E:83a-24": "nad dang sdug bsngal rengs pa yis //",
    "T02TD2020E:83a-25": "bar du gcod pa phal cher la //",
    "T02TD2020E:83a-26": "sngar gyi man ngag bsgoms pa yis //",
    "T02TD2020E:83a-27": "mkha' la sprin tshegs 'khrigs pa la //",
    "T02TD2020E:83a-28": "mi bzad rlung gis bskyod pa bzhin //",
    "T02TD2020E:83a-29": "gzhan yang bdud kyi bar chad gang //",
    "T02TD2020E:83a-30": "spros med de nyid dbyings su bstim //",
    "T02TD2020E:83a-31": "rten dang brten pa so sor bya //",
    "T02TD2020E:83a-32": "'dzin pa nyid la gtad par bya //",
    "T02TD2020E:83a-33": "de ltar goms pas spros med 'gyur //",
    "T02TD2020E:83a-34": "dga' dang bde ba dang ba yis //",
    "T02TD2020E:83a-35": "phyi dang gsang ba mtshon par bya //",
    "T02TD2020E:83a-36": "blo yi rtog pa ma zhi na //",
    "T02TD2020E:83a-37": "sems can lam gyi dpa' bskyed la //",
    "T02TD2020E:83a-38": "til mar ngar btags ral gri bzhin //",
    "T02TD2020E:83a-39": "thogs pa med par gzhom par bya //",
    "T02TD2020E:83a-40": "shin tu spros med bla ma'i gsung //",
    "T02TD2020E:83a-41": "blo yi yul du gams na yang //",
    "T02TD2020E:83a-42": "spros pa rtsub mos bskyod pa'i tshe //",
    "T02TD2020E:83a-43": "blo la spros med kyis la reg / blo ni phal par brtan par gnas //",
    "T02TD2020E:83a-44": "de tshe spros pa spros med du //",
    "T02TD2020E:83a-45": "ro gcig mnyam pa nyid du thim //",
    "T02TD2020E:83a-46": "'dre dang srin po 'jigs pa'i tshogs //",
    "T02TD2020E:83a-47": "dur khrod ro langs la sogs pa //",
    "T02TD2020E:83a-48": "'khun dung rang ba bshugs pa 'bod //",
    "T02TD2020E:83a-49": "'jigs pa rnam pa sna tshogs pa //",
    "T02TD2020E:83a-50": "sems las ma gtogs gzhan med pas //",
    "T02TD2020E:83a-51": "rang sems skar mda' 'pho ba ltar //",
    "T02TD2020E:83a-52": "de yi snying la thim pa yis //",
    "T02TD2020E:83b-0": "blo dang gzhan @83b dang spros med rnams //",
    "T02TD2020E:83b-1": "spros med ye shes nyid du 'gyur //",
    "T02TD2020E:83b-2": "yang na blo de nyid la gtad //",
    "T02TD2020E:83b-3": "bdag gi gces de mchod spyin bya //",
    "T02TD2020E:83b-4": "mi bzad gdon dang 'go ba'i nad //",
    "T02TD2020E:83b-5": "sdig pa'i rmi lam 'pho ba sogs //",
    "T02TD2020E:83b-6": "gza' dang rgyu skar gdon la sogs //",
    "T02TD2020E:83b-7": "nad dang mya ngan sdug bsngal dang //",
    "T02TD2020E:83b-8": "dgra dang 'byung ba'i gnod pa dang //",
    "T02TD2020E:83b-9": "mi dang mi ma yin pa yis //",
    "T02TD2020E:83b-10": "nye bar 'tshe ba sna tshogs pa //",
    "T02TD2020E:83b-11": "thag pa'i sprul ni sangs pa bzhin //",
    "T02TD2020E:83b-12": "skyug bro ba dang gtsang sbra dang //",
    "T02TD2020E:83b-13": "'dzem bag dang ni ngo tsha dang //",
    "T02TD2020E:83b-14": "spros med ye shes kyis gzhom bya //",
    "T02TD2020E:83b-15": "bla ma 'dod ltar bsgrub bya ste //",
    "T02TD2020E:83b-16": "dga' dang bde dang rangs pa dang ;",
    "T02TD2020E:83b-17": "/ tshim dang nga rgyal dregs pa dang //",
    "T02TD2020E:83b-18": "sgeg dang tshul 'chos rgyan la sogs //",
    "T02TD2020E:83b-19": "spros med ye shes ngo bo nyid //",
    "T02TD2020E:83b-20": "zhum dang sgyid lug mi mthun phyogs //",
    "T02TD2020E:83b-21": "thams cad spros med nyid du 'gyur //",
    "T02TD2020E:83b-22": "mi bzad nyon mongs gang yin pa //",
    "T02TD2020E:83b-23": "spros med de nyid las gzhan min //",
    "T02TD2020E:83b-24": "de ltar bgrod dang bgrod min pa //",
    "T02TD2020E:83b-25": "yid du 'ong dang mi 'ong ba //",
    "T02TD2020E:83b-26": "shin tu spros med sems kyis ni //",
    "T02TD2020E:83b-27": "zhen pa nyid du mi bya'o //",
    "T02TD2020E:83b-28": "'jig rten rnams dang mthun pa yi //",
    "T02TD2020E:83b-29": "rnam gzhag hrul po bshigs nas kyang //",
    "T02TD2020E:83b-30": "dogs pa med pa'i sems kyis ni //",
    "T02TD2020E:83b-31": "dpa' bo seng ge bzhin du spyod //",
    "T02TD2020E:83b-32": "de las yon tan phun sum tshogs //",
    "T02TD2020E:83b-33": "dpal ldan rdo rje 'dzin par 'gyur //",
    "T02TD2020E:83b-34": "ae ma zhi ba chen po'i chos //",
    "T02TD2020E:83b-35": "ae ma khro bo 'jigs mdzad pa //",
    "T02TD2020E:83b-36": "ae ma mya ngan 'das pa mchog / ae ma 'khor ba zhi ba nyid //",
    "T02TD2020E:83b-37": "ae ma 'di ni rab tu mtshar //",
    "T02TD2020E:83b-38": "skyon ni gang yin yon tan 'gyur //",
    "T02TD2020E:83b-39": "byang chub sems ni mngon rtogs byed //",
    "T02TD2020E:83b-40": "dngos po min zhing sgom pa min //",
    "T02TD2020E:83b-41": "khams kyang min zhing rnam shes min //",
    "T02TD2020E:83b-42": "nam mkha'i dkyil dang mtshungs pa nyid //",
    "T02TD2020E:83b-43": "nam mkha' lta bur bdag med pa //",
    "T02TD2020E:83b-44": "chos 'di bde ba chen po'o //",
    "T02TD2020E:83b-45": "sa yang ma yin chu yang min //",
    "T02TD2020E:83b-46": "me min rlung min nam mkha' min //",
    "T02TD2020E:83b-47": "rdo rje sems dpa'i sbyor ba yis //",
    "T02TD2020E:83b-48": "skye ba 'di la rab tu gnas //",
    "T02TD2020E:83b-49": "dngos po thams cad dngos med bshad //",
    "T02TD2020E:83b-50": "dngos po med ces ma bsgrags pa //",
    "T02TD2020E:83b-51": "rnal 'byor sbyor ba dang bral zhing //",
    "T02TD2020E:83b-52": "chad pa ma yin rtag pa min //",
    "T02TD2020E:83b-53": "yan lag med cing kha dog med //",
    "T02TD2020E:83b-54": "thog ma dbus dang mtha' yang spangs //",
    "T02TD2020E:84a-0": "@84a * // dngos po thams cad med par 'gyur //",
    "T02TD2020E:84a-1": "mchog tu dga' ba'i mtshan nyid do //",
    "T02TD2020E:84a-2": "bsod nams sdig pa dag dang ma 'brel ba //",
    "T02TD2020E:84a-3": "mchog tu dga' ba dri med dag pa yi //",
    "T02TD2020E:84a-4": "mgon po de nyid gter chen gcig pu ste //",
    "T02TD2020E:84a-5": "kun kyang snying rje'i sems nyid mgon 'di yod //",
    "T02TD2020E:84a-6": "chos rnams ngo bo bde ba chen po'i mchog / mchog tu lhan cig skyes dga'i ngo bo ni //",
    "T02TD2020E:84a-7": "gzugs med bsod nams med cing sdig pa med //",
    "T02TD2020E:84a-8": "skye dang 'gag pa yod pa ma yin no //",
    "T02TD2020E:84a-9": "de ltar bla ma'i drin gyis rang nyid yid ches dran phyir gsal byas la //",
    "T02TD2020E:84a-10": "de la nongs gyur dpal ldan bla ma lha mo rnams la bzod par gsol //",
    "T02TD2020E:84a-11": "rgyal ba sras bcas thugs kyi gsang 'di legs par bkod pa yis //",
    "T02TD2020E:84a-12": "bsod nams gang skyes de yis 'gro kun rdo rje 'dzin gyur cig / shin tu spros pa med pa'i de kho na nyid gyi man ngag ces bya ba /",
    "T02TD2020E:84a-13": "slob dpon dpal ldan mthu stobs kyi mgon po thugs spros pa med pa'i dbyings las ma g-yos bzhin du /",
    "T02TD2020E:84a-14": "sku'i spros pa dpag tu med pas gdug pa can tshar gcod cing /",
    "T02TD2020E:84a-15": "bcom ldan 'das kyis dngos su byin gyis brlabs pa'i rnal 'byor gyi dbang phyug chen po bi r'u pas mdzad pa rdzogs so //",
    "T02TD2020E:84a-16": "bstan pa srung ba'i lha rnams kyis bu gcig pa ltar bskyangs pas rgyal po gzhan gyi rgol bas glags lta bar mi nus pa'i ljongs chos kyi rgyal po'i sku mkhar nyi ma gzugs su rgya gar gyi mkhan po pandita dngos grub brnyes pa dpal drban a'a ts'arya dang /",
    "T02TD2020E:84a-17": "glo bo lo ts'a ba dge slong shes rab rin chen gyis bsgyur cing zhus te gtan la phab pa'o//"
}