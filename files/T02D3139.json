{
    "T02D3139:320a-0": "@320a # // rgya gar skad du /",
    "T02D3139:320a-1": "pra tishtha pi dhi:/",
    "T02D3139:320a-2": "bod skad du /",
    "T02D3139:320a-3": "rab tu gnas pa'i cho ga / thams cad mkhyen pa la phyag 'tshal lo //",
    "T02D3139:320a-4": "de la re zhig pha rol tu phyin pa'i theg",
    "T02D3139:320a-5": "pa'i sgor byang chub mchog tu sems bskyed thob pa'i",
    "T02D3139:320a-6": "dge bsnyen nam / dge tshul lam /",
    "T02D3139:320a-7": "dge slong gi dge 'dun nam /",
    "T02D3139:320a-8": "gang zag gi mchod rten nam /",
    "T02D3139:320a-9": "bris sku la sogs pa rab tu gnas pa byed",
    "T02D3139:320a-10": "pas gang rab tu gnas par bya ba mtshan nyid",
    "T02D3139:320a-11": "dang ldan pa de'i nya 'khor cig skyang nul byas",
    "T02D3139:320a-12": "te / mthar tsandan la sogs pa'i dri zhim po'i chus byugs nas /",
    "T02D3139:320a-13": "mdun du mandal gru bzhi pa khru gang yan chod nas ji tsam nus par byugs nas /",
    "T02D3139:320b-0": "@320b der padma 'dab ma brgyad pa tshon gyis bri bar bya'o //",
    "T02D3139:320b-1": "de'i steng du mtshan nyid dang ldan pa'i bum pa",
    "T02D3139:320b-2": "gser la sogs pa'i rgyu las byas pa kha rgyan",
    "T02D3139:320b-3": "dang / mgul dkris dang bcas par rin po che dang /",
    "T02D3139:320b-4": "sman dang /",
    "T02D3139:320b-5": "'bru rnams gzhug cing tsandan dang /",
    "T02D3139:320b-6": "ga bur la sogs pa dri zhim po dang sbyor ba'i chu klung gi chu gtsang mas dgang zhing /",
    "T02D3139:320b-7": "grangs kyang gcig nas brtsams te ji snyed 'byor pa gzhag par bya'o //",
    "T02D3139:320b-8": "me tog la sogs pa'i yo byad ci 'byor pa rnams kyang mdun du sta gon du byas la /",
    "T02D3139:320b-9": "nang par snga dro'i dus su yid du 'ong ba'i",
    "T02D3139:320b-10": "bla re bres pas mdzes pa'i gnas su sgrub pa",
    "T02D3139:320b-11": "pos stan bde ba la skyil mo krung la sogs",
    "T02D3139:320b-12": "pa mnyam par gzhag pa'i spyod lam gyis gnas te",
    "T02D3139:320b-13": "/ 'jig rten skyong ba rnams la gtor ma byin la /",
    "T02D3139:320b-14": "gser ram dngul gyi gzhi'am grog la 'ang rung /",
    "T02D3139:320b-15": "tsandan dkar pos /",
    "T02D3139:320b-16": "ye dharm'a he tu pra bh'a b'a he tunte sh'anta th'a ga to hya ba da ta /",
    "T02D3139:320b-17": "te sh'a nytsa yo ni ro dha ae wam b'a",
    "T02D3139:320b-18": "d'i ma h'a shra ma na: zhes pa tshar bdun",
    "T02D3139:320b-19": "du bris la / tshar re re zhing lan bdun bdun bklags te /",
    "T02D3139:320b-20": "bum pa'i chus bkrus la bum pa de nyid du bzhugs par bya'o //",
    "T02D3139:320b-21": "de nas bum pa'i steng du zla ba la sngags",
    "T02D3139:320b-22": "kyi phreng ba dkar po 'od dang bcas pa skad",
    "T02D3139:320b-23": "cig gis bsams te /",
    "T02D3139:320b-24": "de'i 'od zer gyis 'jig rten gyi khams thams cad",
    "T02D3139:320b-25": "nas lha'i bdud rtsi'i rgyun rnams bkug la bum pa'i",
    "T02D3139:320b-26": "chu de sngags kyi phreng bzhu ba dang lhan cig",
    "T02D3139:320b-27": "ro gcig tu gyur pas bum pa gang bar dmigs",
    "T02D3139:320b-28": "nas / de lag pas reg nas brgya rtsa brgyad bzlas par bya'o //",
    "T02D3139:320b-29": "de'i rjes la mchod rten la sogs pa'i nang ngam",
    "T02D3139:320b-30": "snying gar zla ba la snga ma ltar sngags kyi",
    "T02D3139:320b-31": "phreng ba dmigs la /",
    "T02D3139:320b-32": "de'i 'od kyis 'jig rten khyab par bltas te /",
    "T02D3139:320b-33": "des sangs rgyas dang byang chub sems dpa' thams cad bskul nas /",
    "T02D3139:320b-34": "gang zhig rab tu gnas par bya ba mchod rten",
    "T02D3139:320b-35": "la sogs pa de'i gzugs kyis byon nas de dang",
    "T02D3139:320b-36": "de la thim pa dang /",
    "T02D3139:320b-37": "sngags la sogs pa thams cad ro gcig tu gyur bar bsams nas /",
    "T02D3139:320b-38": "lugs su blugs pa rnams la ni dngos su khrus bya'o //",
    "T02D3139:321a-0": "glegs bam la sogs pa rnams la ni ma @321a * //",
    "T02D3139:321a-1": "long la bkra shis kyi tshigs su bcad pa dang /",
    "T02D3139:321a-2": "glu dang /",
    "T02D3139:321a-3": "sgra dang bcas pas sngags bzlas bzhin du sngar gyi bum pa'i chus khrus gsol bar bya'o //",
    "T02D3139:321a-4": "de nas dri zhim pos bsgos pa'i gos kyi sku",
    "T02D3139:321a-5": "phyi ba byas pa'i rjes la ci 'byor pa'i na",
    "T02D3139:321a-6": "bza' dang rgyan rnams dbul bar bya'o //",
    "T02D3139:321a-7": "de nas me tog la sogs pa'i mchod pa ci 'byor pa rnams dbul lo //",
    "T02D3139:321a-8": "de'i rjes la lag pas reg nas snying po brgya rtsa brgyad bzlas par bya'o //",
    "T02D3139:321a-9": "de nas mchod rten nam lugs sku'i nang du gro ga la snying po bris te gzhug go //",
    "T02D3139:321a-10": "glegs bam bris sku'i ni mtha' mar bri'o //",
    "T02D3139:321a-11": "de ltar byas nas slar yang me tog la sogs",
    "T02D3139:321a-12": "pa'i mchod pa rnams kyis mchod cing rol mo'i sgra",
    "T02D3139:321a-13": "yang bsgrags te / 'byung po gang dag 'dir ni lhags gyur cing //",
    "T02D3139:321a-14": "sa'am 'on te bar snang 'khod pa dag / skye dgu kun la rtag tu byams byed cing //",
    "T02D3139:321a-15": "nyin dang mtshan du chos kyang spyod gyur cig / rgyal ba dgra rgyal bden pa'i byin gang gis //",
    "T02D3139:321a-16": "bden 'di gsungs pa 'di la sdig med cing //",
    "T02D3139:321a-17": "lhar bcas lha min gyis rtag mchod 'os pa'i //",
    "T02D3139:321a-18": "bden pa des ni deng 'dir bde legs shog / dam chos bdud rtsi thams cad mkhyen pa yis //",
    "T02D3139:321a-19": "zhal nas gsungs pa bsil ba'i ro 'di yi //",
    "T02D3139:321a-20": "nyon mongs 'bar ba'i me yis gdungs pa yi //",
    "T02D3139:321a-21": "'gro kun sdug bsngal rtag tu zhi byed shog /",
    "T02D3139:321a-22": "ces brjod cing sngar gyi bum pa'i chu'i lhag mas",
    "T02D3139:321a-23": "rab tu gnas pa'i sa gzhi dang /",
    "T02D3139:321a-24": "gnas khang dag tu nyung zad gtor bar bya'o //",
    "T02D3139:321a-25": "bya ba rnams rdzogs pa na rdul tshon la sogs pa rnams chu bo chen po'am /",
    "T02D3139:321a-26": "khron pa rnying par dor nas sa gzhi lci ba sar par byugs te /",
    "T02D3139:321a-27": "rab gnas byed pa'i slob dpon dang /",
    "T02D3139:321a-28": "dge slong la mchod ston dang /",
    "T02D3139:321a-29": "yon dbul ba la sogs pa bya'o //",
    "T02D3139:321a-30": "de nas rten de la mchod pa phul te /",
    "T02D3139:321a-31": "yon bdag 'di'i ched du bzhugs la sems can gyi don mdzad par gsol ba gdab bo //",
    "T02D3139:321a-32": "rab tu gnas pa'i cho ga thun mong pa pandi",
    "T02D3139:321a-33": "ta dpal su ma ti k'irtis mdzad pa rdzogs so"
}