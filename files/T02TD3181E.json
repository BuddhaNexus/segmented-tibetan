{
    "T02TD3181E:196a-0": "@196a # // rgya gar skad du /",
    "T02TD3181E:196a-1": "b'a g'i s'a dha nam /",
    "T02TD3181E:196a-2": "bod skad du /",
    "T02TD3181E:196a-3": "ngag gi sgrub thabs /",
    "T02TD3181E:196a-4": "skyon gyi dra ba 'joms mdzad dpal ldan rdo rje chos //",
    "T02TD3181E:196a-5": "ngag gi mandala 'od zer dra ba spro mdzad pa'i //",
    "T02TD3181E:196a-6": "ma lus rdzogs sangs rgyas rnams gsung gi ngo bo pa //",
    "T02TD3181E:196a-7": "yang dag phyag 'tshal ngag gi sgrub thabs bdag gis brjod //",
    "T02TD3181E:196a-8": "ngo bo nyid kyi rang bzhin rnam par dag pa'i sngags //",
    "T02TD3181E:196a-9": "rab brjod brtson 'grus rlung gi 'gying bag dang ldan pa //",
    "T02TD3181E:196a-10": "sgyu ma smig rgyu chu zla dang mtshungs par gyur pa //",
    "T02TD3181E:196a-11": "ma lus 'jig rten 'di ni rnam par bsgom byas la //",
    "T02TD3181E:196a-12": "thams cad rnam dag ngo bo bam yig sa bon las //",
    "T02TD3181E:196a-13": "legs byung sna tshogs padma rnam par bsgom bya zhing //",
    "T02TD3181E:196a-14": "yi ge aam las skyes gyur mtha' yas snang byed pa'i //",
    "T02TD3181E:196a-15": "shin tu dag pa'i zla ba cha shas kun rdzogs pa //",
    "T02TD3181E:196a-16": "gzhan yang 'od zer dra ba rab tu spro byed pa'i //",
    "T02TD3181E:196a-17": "sa bon yi ge gsang ba mchog tu dag byed pa //",
    "T02TD3181E:196a-18": "spros med dag rnams rab tu spro byed rgyu gcig pu //",
    "T02TD3181E:196a-19": "me tog bandhu ka yi 'od dang mtshungs pa'o //",
    "T02TD3181E:196a-20": "sa bon da las legs byung skyon dang bral gyur pa'i //",
    "T02TD3181E:196a-21": "ting 'dzin phyag rgyas gnas pa'i phyag de padma dang //",
    "T02TD3181E:196a-22": "rdo rje'i gdan bzhugs snying rje dag gis mngon dgyes pa //",
    "T02TD3181E:196a-23": "'dod chags rdo rje yongs su dag pa'i 'dod chags dpal //",
    "T02TD3181E:196a-24": "rnam dag sangs rgyas sprin tshogs dra ba ba spu yi //",
    "T02TD3181E:196b-0": "khong nas des spro skye @196b dgu rnams la phan mdzad par //",
    "T02TD3181E:196b-1": "'gro ba rnams ni thams cad dag gi rang bzhin yang //",
    "T02TD3181E:196b-2": "shin tu rnam dag blo yis rnam par bsgom par bya //",
    "T02TD3181E:196b-3": "'bar bas 'jig rten thams cad mchog tu snang byed pa'i //",
    "T02TD3181E:196b-4": "snying gi zla dkyil la ni rdo rje des blta ste //",
    "T02TD3181E:196b-5": "h'um yig mgon byung sku ni lnga yi bdag nyid can //",
    "T02TD3181E:196b-6": "sangs rgyas sprin tshogs rnams ni nges par 'phro ba dang //",
    "T02TD3181E:196b-7": "de dbus gtso bo las 'phro rdo rje'i gdan gnas pa'i //",
    "T02TD3181E:196b-8": "yi ge chen po rnams nyams rgyud la shin tu 'bar //",
    "T02TD3181E:196b-9": "rgyas byed sdug bsngal rnams ni rab tu 'phel byed pa'i //",
    "T02TD3181E:196b-10": "mun par srid gsum lus can kun du snang byed pa //",
    "T02TD3181E:196b-11": "de brjod mdzes pa'i 'od zer gyis ni khyab byas pa //",
    "T02TD3181E:196b-12": "nyi mar dkyil 'khor dri med dga' ba dmar chags pa'i //",
    "T02TD3181E:196b-13": "shes rab mchog gi pho nya dge ngag rab skyed pa //",
    "T02TD3181E:196b-14": "rdo rje'i rang bzhin lce ni rnam par rdzogs byas te //",
    "T02TD3181E:196b-15": "de lce'i cha ni autpala dmar zhing rno ba la //",
    "T02TD3181E:196b-16": "de nyid rgya chen 'od kyis yid 'ong rnam par bsam //",
    "T02TD3181E:196b-17": "bdag nyid gzi brjid ldog pa med pa'i brtson 'grus kyis //",
    "T02TD3181E:196b-18": "rgol ba'i spobs pa'i mchog ni nges par gzhom par byed //",
    "T02TD3181E:196b-19": "rtag par goms pa'i stobs las byung ba'i rig pa yis //",
    "T02TD3181E:196b-20": "ngag gi sgrub thabs grub pa 'di ni nyer 'dod pa //",
    "T02TD3181E:196b-21": "ngar ngar lkugs pa smra byed rgyun mi 'chad par yang //",
    "T02TD3181E:196b-22": "ngo mtshar bstan bcos rnams kyi rig pa'i rnal 'byor pas //",
    "T02TD3181E:196b-23": "bdag nyid don chen dang ni 'gro ba'i rgyu mtshan du //",
    "T02TD3181E:196b-24": "rmad byung bstan chos dag ni nges par byed par 'gyur //",
    "T02TD3181E:196b-25": "'dis ni gzhan sems 'jug pa shes par 'gyur ba dang //",
    "T02TD3181E:196b-26": "'dod chags sogs ldan de dang de dag nye bar spong //",
    "T02TD3181E:196b-27": "ting 'dzin de la bstan pa nyid kyis 'bad byed cing //",
    "T02TD3181E:196b-28": "shin tu phra rag gsal ba nyid du nges byas na //",
    "T02TD3181E:196b-29": "ma lus sangs rgyas go 'phang sku ni 'dzin byed par //",
    "T02TD3181E:196b-30": "'di 'gyur 'on kyang 'di la rnam par dpyad par bya //",
    "T02TD3181E:196b-31": "yang dag yang dag mun pa dag kyang mdun gnas par //",
    "T02TD3181E:196b-32": "sbyor ba goms pas skyes bu rnams la 'gyur ba ni //",
    "T02TD3181E:196b-33": "'dod pas gdung rnams bzhin te 'dir ni dga' ba yis //",
    "T02TD3181E:196b-34": "sems kyi rjes 'jug rnal 'byor la ni brtson par bgyis //",
    "T02TD3181E:196b-35": "'dis ni bdag gis gang phyir dge ba dag ni gang thob pa //",
    "T02TD3181E:197a-0": "des ni 'gro la rgyal ba'i phun tshogs mchog rnams sbyin @197a * //",
    "T02TD3181E:197a-1": "byed dang //",
    "T02TD3181E:197a-2": "'jigs pa dang bral mya ngan zug rdu rnams ni legs bton nas //",
    "T02TD3181E:197a-3": "zla ba'i 'od zer yid dga' ba dang nye bar nyid gyur cig / sems ni rgyun mi 'chad bar dge la rjes su zhen pa dang //",
    "T02TD3181E:197a-4": "bla ma mchog brnyes bde ba'i gdams ngag la ni dad gzhol ba'i //",
    "T02TD3181E:197a-5": "brtson ldan padma dag gi rigs su nye bar skye byed pa //",
    "T02TD3181E:197a-6": "ting 'dzin dbang gis dga' bas bgrod par dpal gnas 'jug par shog /'gro ba bzang po bdag nyid kyang ni shin tu 'thor 'bar ba'i //",
    "T02TD3181E:197a-7": "me dpung ra ba'i dkyil na gnas par gyur pa'i sku nyid dang //",
    "T02TD3181E:197a-8": "bla ma mchog ni snying rje thod pa'i phreng ba dang ldan pa'i //",
    "T02TD3181E:197a-9": "sprin tshogs kyis gang rdo rje phun tshogs thob par shog / ngag gi sgrub thabs bla med 'di //",
    "T02TD3181E:197a-10": "legs par 'gro ba bzang pos byas //",
    "T02TD3181E:197a-11": "des ni ngag gi sgrub byas ma //",
    "T02TD3181E:197a-12": "ngag gi dbang phyug nyid du brjod //",
    "T02TD3181E:197a-13": "ngag gi sgrub thabs so //",
    "T02TD3181E:197a-14": "ngag sgrub pa'i pandi ta chen po sh'akya rakshi ta la sogs pa'i zhal snga nas legs par mnyan nas dge slong tshul khrims rgyal mtshan gyis dogs pa dang bral bar bsgyur ba'o//"
}