{
    "NG0392:0": "// rgya gar skad du //",
    "NG0392:1": "badzra satwa ga ga sa me ma ha tan+t+ra na ma /",
    "NG0392:2": "bod skad du /",
    "NG0392:3": "rdo rje sems dpa' nam mkha' che'i rgyud ces bya ba /",
    "NG0392:4": "dpal rdo rje sems dpa' la phyag 'tshal lo //",
    "NG0392:5": "'di skad bdag gis thos pa'i dus gcig na //",
    "NG0392:6": "bcom ldan 'das de bzhin gshegs pa kun tu bzang po sku mdun dang rgyab med pa /",
    "NG0392:7": "rnam par thar pa'i dbu gsum dang ldan pa / @#//",
    "NG0392:8": "phyag drug gis nor bu rin po che 'od 'bar ba zur brgyad pa 'dzin pa ste /",
    "NG0392:9": "yum kun tu bzang mo dang gnyis su med par",
    "NG0392:10": "'og min gyi gnas mtha' dang dbus med pa yum",
    "NG0392:11": "gyi gzhal yas khang na /",
    "NG0392:12": "gdan glang po che la sogs pa'i steng na pad+ma dang nyi zla brtsegs pa'i gdan la //",
    "NG0392:13": "rdo rje sems dpa' la sogs pa'i de bzhin gshegs pa rnam par snang mdzad dang */",
    "NG0392:14": "dkon mchog 'byung gnas dang */",
    "NG0392:15": "snang ba mtha' yas dang */",
    "NG0392:16": "gdon mi za bar grub pa la sogs pa btsun mo dang bcas pa dang */",
    "NG0392:17": "'khor gyi byang chub sems dpa' sa'i snying po dang */",
    "NG0392:18": "nam mkha'i snying po dang */",
    "NG0392:19": "'jig rten dbang phyug dang */",
    "NG0392:20": "phyag na rdo rje la sogs pa btsun mo dang bcas pa dang *//",
    "NG0392:21": "byang chub sems dpa' byams pa dang *//",
    "NG0392:22": "kun tu bzang po dang */",
    "NG0392:23": "sgrib pa rnam par sel ba dang */",
    "NG0392:24": "'jam pa'i dbyangs la sogs pa btsun mo dang bcas pa dang */",
    "NG0392:25": "gzhan yang khro bo chen po gshin rje gshed po dang */",
    "NG0392:26": "stobs po che dang */",
    "NG0392:27": "rta mgrin dang */",
    "NG0392:28": "bdud rtsi 'khyil pa la sogs pa btsun mo dang bcas pa dang thabs cig tu bzhugs so //",
    "NG0392:29": "gleng gzhi'i le'u ste dang po'o // // de nas",
    "NG0392:30": "rdo rje sems dpa' la sogs pa'i de bzhin gshegs",
    "NG0392:31": "pa thams cad kyis /",
    "NG0392:32": "bcom ldan 'das de bzhin gshegs pa kun tu bzang po la 'di skad ces gsol to //",
    "NG0392:33": "bcom ldan 'das kun tu bzang po /",
    "NG0392:34": "bdag nyid chen po lhun gyis grub pa'i dkyil 'khor ji ltar bskyed pa lags /",
    "NG0392:35": "gnas ni ji ltar bskyed pa lags /",
    "NG0392:36": "zhes gsol pa dang */",
    "NG0392:37": "bcom ldan 'das de bzhin gshegs pa kun tu bzang pos bka' stsal pa /",
    "NG0392:38": "rdo rje sems dpa' la sogs pa 'khor gyi de",
    "NG0392:39": "bzhin gshegs pa rnams nyon cig / bdag nyid chen",
    "NG0392:40": "po lhun gyis grub pa'i gnas ni //",
    "NG0392:41": "skad cig ma gcig gam thang cig la yum gyi mkha' dag pa'i gzhal yas khang du bskyed do //",
    "NG0392:42": "de la bdag nyid chen po lhun gyi grub pa'i dkyil 'khor la gnyis te /",
    "NG0392:43": "dkyil 'khor du lhun gyis grub pa'i dkyil 'khor dang */",
    "NG0392:44": "bdag nyid chen po lus kyi dkyil 'khor ro //",
    "NG0392:45": "gleng bslang ba'i le'u ste gnyis pa'o // // de",
    "NG0392:46": "nas yang rdo rje sems dpa' la sogs pa de",
    "NG0392:47": "bzhin gshegs pa rnams kyis /",
    "NG0392:48": "bcom ldan 'das de bzhin gshegs pa kun tu bzang po la 'di skad ces gsol to //",
    "NG0392:49": "bcom ldan 'das de bzhin gshegs pa kun tu bzang po /",
    "NG0392:50": "bdag nyid chen po lhun gyis grub pa'i dkyil 'khor ji ltar lags /",
    "NG0392:51": "de bzhin gshegs pa kun tu bzang po /",
    "NG0392:52": "bdag nyid chen po lus kyi dkyis 'khor ji ltar lags /",
    "NG0392:53": "zhes gsol pa dang */",
    "NG0392:54": "bcom ldan 'das de bzhin gshegs pa kun tu bzang pos bka' stsal pa /",
    "NG0392:55": "bcom ldan 'das rdo rje sems dpa' la sogs pa",
    "NG0392:56": "'khor gyi de bzhin gshegs pa rnams nyon cig /",
    "NG0392:57": "rig pa'i skad @#// cig ma de nyid la rigs lnga dang */",
    "NG0392:58": "rigs kyi yum lnga dang */",
    "NG0392:59": "sems dpa' brgyad dang */",
    "NG0392:60": "sems ma brgyad dang */",
    "NG0392:61": "khro bo dang khro mo brgyad du gsal bar nga rgyal byas pa nyid do //",
    "NG0392:62": "bdag nyid chen po lus kyi dkyil 'khor ni /",
    "NG0392:63": "lha rnams rtsa rnams la gsal bar byas pa ste /",
    "NG0392:64": "bdag nyid chen po lhun gyis grub pa'i dkyil 'khor ro //",
    "NG0392:65": "bdag nyid chen po lhun gyis grub pa'i dkyil 'khor",
    "NG0392:66": "gyi le'u ste gsum pa'o // // de nas yang",
    "NG0392:67": "bcom ldan 'das 'khor gyi de bzhin gshegs pa rnams",
    "NG0392:68": "kyis / bcom ldan 'das de bzhin gshegs pa kun tu bzang po la 'di skad ces gsol to //",
    "NG0392:69": "gcom ldan 'das de bzhin gshegs pa kun tu bzang po //",
    "NG0392:70": "lus kyi rtsa rnams ji ltar lags /",
    "NG0392:71": "zhes pa dang */",
    "NG0392:72": "bcom ldan 'das de bzhin gshegs pa kun tu bzang pos bka' stsal pa /",
    "NG0392:73": "bcom ldan 'das 'khor gyi de bzhin gshegs pa rnams nyon cig / lus kyi rtsa rnams ni /",
    "NG0392:74": "rgya mdud zer stubs bzhi dang seng dkar bsgril //",
    "NG0392:75": "bde chen rtsa dang srog rtsa drug / srog rtsa sgril mar gnas pa ste //",
    "NG0392:76": "gcig ni yid rtsa kun tu bzang *//",
    "NG0392:77": "mig rtsa gnyis dang rna rtsa gnyis //",
    "NG0392:78": "sna rtsa gnyis dang lce rtsa gnyis //",
    "NG0392:79": "rnam shes bzhi yi rtsa bzhi dang *//",
    "NG0392:80": "dbang po bzhi yi rtsa bzhi 'o //",
    "NG0392:81": "rnam shes bzhi yi yul rtsa rnams //",
    "NG0392:82": "rtsa rnams khod gzugs can no //",
    "NG0392:83": "de la dus bzhi lha mo'i rtsa //",
    "NG0392:84": "thog mar rtsa rnams srid par chags //",
    "NG0392:85": "srid pa gnas dang chags pa dang *//",
    "NG0392:86": "tshe 'phos pa ni 'jig pa'i rtsa //",
    "NG0392:87": "zhig pas stongs par gyur pa'i rtsa //",
    "NG0392:88": "dus bzhi lha mo'i rtsa ru shes //",
    "NG0392:89": "srid pa sbyor tshe reg par shes //",
    "NG0392:90": "de na dbang po long ga'i rtsa //",
    "NG0392:91": "reg bya'i mtshan nyid gang yin shes //",
    "NG0392:92": "de ni lus kyi dbang po rtsa //",
    "NG0392:93": "reg bya rang gi ngo bo nyid //",
    "NG0392:94": "lus kyi rtsa ru shes par bya //",
    "NG0392:95": "nyams su myong ba'i mtshan nyid de //",
    "NG0392:96": "yul dang dbang po rnam shes gsum //",
    "NG0392:97": "'dus pa las ni byung ba'i rtsa //",
    "NG0392:98": "rtsa rnams ma lus mu stegs pas //",
    "NG0392:99": "bdag tu btags pa ma yin dang *//",
    "NG0392:100": "rtag par btags pa ma yin dang *//",
    "NG0392:101": "chad par btags pa ma yin dang *//",
    "NG0392:102": "mtshan mar btags pa ma yin pa //",
    "NG0392:103": "de ni lus kyi rtsa rnams yin //",
    "NG0392:104": "rtsa'i le'u ste bzhi pa'o ///",
    "NG0392:105": "/ de nas yang bcom ldan 'das de bzhin gshegs pa rnams kyis gsol pa /",
    "NG0392:106": "bcom ldan 'das de bzhin gshegs pa kun tu bzang po /",
    "NG0392:107": "rtsa de rnams tshul ji ltar gnas pa lags /",
    "NG0392:108": "zhes gsol pa dang */",
    "NG0392:109": "bcom ldan 'das kyis 'khor gyi de bzhin gshegs pa",
    "NG0392:110": "rnams nyon cig / seng dkar rtsa ni sgril ma",
    "NG0392:111": "la // a dang k+sha /",
    "NG0392:112": "bde chen rtsa yi tshul la gnas //",
    "NG0392:113": "srog pa rtsa ni sgril ma la //",
    "NG0392:114": "mi bskyod rtsa dang kun bzang rtsa //",
    "NG0392:115": "tha dang k+sha ru shes par bya //",
    "NG0392:116": "rtsa gnyis pa yi rang bzhin te //",
    "NG0392:117": "rdo rje dbyings kyi dbang phyug ma //",
    "NG0392:118": "kun tu bzang po'i rtsa shes bya //",
    "NG0392:119": "de yang tha dad @#//",
    "NG0392:120": "a ru btags //",
    "NG0392:121": "rgya sdus bzhi ni ta ta dang *//",
    "NG0392:122": "da da dang ni d+ha d+ha dang */",
    "NG0392:123": "na na bzhin ni shes par bya //",
    "NG0392:124": "ka kha dang ni ga g+ha dang *//",
    "NG0392:125": "pa pha dang ni ba b+ha brgyad //",
    "NG0392:126": "mig rtsa gnyis dang sna rtsa gnyis //",
    "NG0392:127": "lce rtsa gnyis dang rna rtsa gnyis //",
    "NG0392:128": "rnam shes bzhi dang dbang po gzugs can bzhi //",
    "NG0392:129": "mig dang rna ba sna dang lce //",
    "NG0392:130": "dbang po bzhi yi rtsa la ni /",
    "NG0392:131": "tsa tsha dza dz+ha bzhi dang ni //",
    "NG0392:132": "ya ra dang ni wa la bzhi //",
    "NG0392:133": "gsang ba'i dbang po ling ga'i rtsa //",
    "NG0392:134": "nga nyo ma o bzhi dang ni /",
    "NG0392:135": "sha sha sa ha bzhi po dang *//",
    "NG0392:136": "de dag kha dog dbyibs kyi tshul //",
    "NG0392:137": "rtsa rnams yi ge'i tshul //",
    "NG0392:138": "rtsa rnams yi ge'i tshul du gnas pa'i le'u ste",
    "NG0392:139": "lnga pa'o // // de nas yang 'khor gyi bcom",
    "NG0392:140": "ldan 'das de bzhin gshegs pa rnams kyis /",
    "NG0392:141": "bcom ldan 'das de bzhin gshegs kun tu bzang po la gsol ba /",
    "NG0392:142": "bcom ldan 'das de bzhin gshegs pa kun tu bzang po /",
    "NG0392:143": "sems can thams cad kyi rang bzhin ji lta bur gnas pa lags /",
    "NG0392:144": "zhes gsol ba dang */",
    "NG0392:145": "bcom ldan 'das de bzhin gshegs pa kun tu bzang pos bka' stsal pa /",
    "NG0392:146": "bcom ldan 'das 'khor gyi de bzhin gshegs pa rnams",
    "NG0392:147": "nyon cig / 'byung ba chen po bcom ldan 'das",
    "NG0392:148": "// chub par gnas pas bcom ldan 'das //",
    "NG0392:149": "'gro ba kun la rang bzhin gnas //",
    "NG0392:150": "ye nas rgyal ba'i dkyil 'khor nyid //",
    "NG0392:151": "phyin ci log tu rnam btags kyang *//",
    "NG0392:152": "grol ba rang byung gzhan las min //",
    "NG0392:153": "rang bzhin gyi sa gnas pa'i le'u ste drug pa'o",
    "NG0392:154": "// // de nas yang 'khor gyi de bzhin gshegs",
    "NG0392:155": "pa rnams kyis / bcom ldan 'das de bzhin gshegs pa kun tu bzang po la gsol ba /",
    "NG0392:156": "bcom ldan 'das de bzhin gshegs pa kun tu bzang po //",
    "NG0392:157": "rdzogs pa chen po'i don thabs gang gis rtogs par bgyi /",
    "NG0392:158": "de bzhin gshegs pa kun tu bzang pos bka' stsal pa /",
    "NG0392:159": "bcom ldan 'das 'khor gyi de bzhin gshegs pa rnams",
    "NG0392:160": "nyon cig / rtog med mnyam nyid chos kyi sku",
    "NG0392:161": "// chos sku nam mkha' lta bu las //",
    "NG0392:162": "'ja' tshon lta bu'i skur bzhengs pa //",
    "NG0392:163": "gzung ba ma zin chu zla 'dra //",
    "NG0392:164": "thabs dang shes rab rtsa gnyis la //",
    "NG0392:165": "a li ka li yi ge gsal //",
    "NG0392:166": "'khor lo bzhi yang gsal ba las //",
    "NG0392:167": "gnyis su med par gyur pa las //",
    "NG0392:168": "kun tu bzang po'i rol pa yis //",
    "NG0392:169": "a li ka li zab tu bstan //",
    "NG0392:170": "de ni i dang mdzes pa'i ta //",
    "NG0392:171": "pa dang yan lag spros pa bzhin //",
    "NG0392:172": "'jig rten yongs kyi spyi yul la //",
    "NG0392:173": "sangs rgyas gsung gi zab mo 'byung *//",
    "NG0392:174": "e ma'o sangs rgyas spyod yul 'di //",
    "NG0392:175": "btsal bas rnyed pa'i gnas med do //",
    "NG0392:176": "drug gi chos bzhin mi 'grub pas //",
    "NG0392:177": "ldongs pas nam mkha' bsnyegs pa bzhin //",
    "NG0392:178": "gong nas gong tu tshangs pa'i lam //",
    "NG0392:179": "bya bral chos dang mthun pa min //",
    "NG0392:180": "ci ste lam las grol 'gyur na //",
    "NG0392:181": "nam mkha'i mtha' bzhin 'thob pa med //",
    "NG0392:182": "mngon par byang chub pa'i le'u ste bdun pa'o ///",
    "NG0392:183": "/ de nas yang bcom",
    "NG0392:185": "[(]13[)]@#// ldan 'das 'khor gyi de bzhin gshegs pa rnams kyis gsol ba /",
    "NG0392:186": "bcom ldan 'das de bzhin gshegs pa kun tu bzang po /",
    "NG0392:187": "kun tu bzang po'i rol pa las //",
    "NG0392:188": "rdzogs pa chen po ji ltar byung *//",
    "NG0392:189": "zhes gsol ba bzhin gshegs pa kun tu bzang po /",
    "NG0392:190": "kun tu bzang po'i rol pa las //",
    "NG0392:191": "rdzogs pa chen po ji ltar byung *//",
    "NG0392:192": "zhes gsol ba dang */",
    "NG0392:193": "bcom ldan 'das kun tu bzang pos bka' stsal pa /",
    "NG0392:194": "cir yang mi gnas mi rtog pa //",
    "NG0392:195": "a li ka li las byung ba //",
    "NG0392:196": "de ltar de bzhin de yi phyir //",
    "NG0392:197": "de la de bstan de yang thob //",
    "NG0392:198": "de ni snying po de bas na //",
    "NG0392:199": "de las de byung ngo mtshar che //",
    "NG0392:200": "sngon gyi de dang da lta'i de //",
    "NG0392:201": "de bzhin de yi gnas su che //",
    "NG0392:202": "de ltar de yis lam 'dra bar //",
    "NG0392:203": "de ni de yi rang bzhin no //",
    "NG0392:204": "de dang 'dra ba yongs kyi lam //",
    "NG0392:205": "zla ba las byung rten dang bcas //",
    "NG0392:206": "kun gyi mnyam nyid yin pa la //",
    "NG0392:207": "phyogs su bltas pas mthong ba med //",
    "NG0392:208": "gdod nas rang bzhin rnam par dag / yongs su rdzogs pa'i le'u ste brgyad pa'o ///",
    "NG0392:209": "/ de nas yang 'khor gyi de bzhin gshegs pa rnams kyis gsol ba /",
    "NG0392:210": "bcom ldan 'das de bzhin gshegs pa kun tu bzang po //",
    "NG0392:211": "gdod ma nas rang bzhin gyis rnam par dag pa la //",
    "NG0392:212": "thabs shes rab la brten pa ji ltar lags //",
    "NG0392:213": "bcom ldan 'das kun tu bzang pos bka' stsal pa /",
    "NG0392:214": "bcom ldan 'das 'khor gyi de bzhin gshegs pa rnams",
    "NG0392:215": "nyon cig / che ba'i ye shes rnyed dka' ba",
    "NG0392:216": "// shes rab thabs la brten pas 'grub //",
    "NG0392:217": "ming tsam gzhan la bstan 'dra yang *//",
    "NG0392:218": "mngon sum bde ba rang las 'byung *//",
    "NG0392:219": "rang bzhin che ba la gnas pa'i le'u ste dgu",
    "NG0392:220": "pa'o // // de nas yang 'khor gyi de bzhin",
    "NG0392:221": "gshegs pa rnams kyis gsol ba /",
    "NG0392:222": "bcom ldan 'das de bzhin gshegs pa kun tu bzang",
    "NG0392:223": "po rdzogs pa bya btsal dang bral ba'i don ji",
    "NG0392:224": "ltar lags / bcom ldan 'das de bzhin gshegs pa kun tu bzang pos bka' stsal pa /",
    "NG0392:225": "'khor gyi de bzhin gshegs pa rnams nyon cig /",
    "NG0392:226": "bcom ldan 'das 'khor gyi de bzhin gshegs pa rnams",
    "NG0392:227": "/ rdzogs pa chen po bya btsal dang bral ba'i don ni //",
    "NG0392:228": "dbyings nyid gting mtha' med pa nas /",
    "NG0392:229": "yid rang byung gi ye shes chen po btsal ba",
    "NG0392:230": "med par ye nyid rang shar ba ste gdod ma",
    "NG0392:231": "nas rtsol sems dang bral ba'i don no //",
    "NG0392:232": "bcom ldan 'das 'khor gyi de bzhin gshegs pa rnams kyis yang gsol ba /",
    "NG0392:233": "rdzogs pa chen po ye rtsol sems dang bral ba lags na /",
    "NG0392:234": "bcom ldan 'das de bzhin gshegs pa kun tu bzang po /",
    "NG0392:235": "sangs rgyas kyi che ba'i yon tan stobs dang */",
    "NG0392:236": "mi 'jigs pa dang */",
    "NG0392:237": "mtshan dang */",
    "NG0392:238": "dpe byang rgyu ci las byung lags /",
    "NG0392:239": "bcom ldan 'das de bzhin gshegs pa kun tu bzang pos bka' stsal pa /",
    "NG0392:240": "bcom ldan 'das 'khor gyi de bzhin gshegs @#//",
    "NG0392:241": "pa rnams /",
    "NG0392:242": "sangs rgyas kyi che ba'i yon tan stobs dang mi 'jigs pa la sogs pa ni /",
    "NG0392:243": "theg pa 'og ma pa'i skabs nyid kyang */",
    "NG0392:244": "rdzogs pa chen po bya btsal dang bral ba de",
    "NG0392:245": "nyid bya btsal bya ba'i dka' blas med par rdzogs",
    "NG0392:246": "pa chen po'i don rtogs pa thag tu /",
    "NG0392:247": "bya btsal dang bra ba'i rdzogs pa chen po rang las byung ngo *//",
    "NG0392:248": "zhes bka' stsal to //",
    "NG0392:249": "yang 'khor gyi de bzhin gshegs pa rnams kyis gsol pa /",
    "NG0392:250": "bcom ldan 'das rdzogs pa chen po'i don de /",
    "NG0392:251": "ma 'ongs ba'i rnal 'byor gyis bsgom na ji ltar bsgom /",
    "NG0392:252": "bcom ldan 'das kyis bka' stsal pa /",
    "NG0392:253": "'khor gyi de bzhin gshegs pa rnams /",
    "NG0392:254": "rdzogs pa chen po'i don ma 'ongs ba'i rnal 'byor",
    "NG0392:255": "pas bsgom na chos nyid gdod ma nas ma skyes",
    "NG0392:256": "pa la rang gi blo ma skyes pa bzhag nas",
    "NG0392:257": "bsgom pa yin no //",
    "NG0392:258": "yang 'khor gyi de bzhin gshegs pa rnams kyis gsol pa /",
    "NG0392:259": "bcom ldan 'das chos nyid ma skyes par bzhag pa las /",
    "NG0392:260": "cho 'phrul chen po stobs dang mi 'jigs pa la sogs pa ji ltar 'byung ba lags /",
    "NG0392:261": "zhes gsol ba dang */",
    "NG0392:262": "bcom ldan 'das kyis bka' stsal pa /",
    "NG0392:263": "cho 'phrul chen po dka' ba min //",
    "NG0392:264": "yon tan kun dang stobs kyi rnams //",
    "NG0392:265": "ji bzhin rtog pa phra ba yis //",
    "NG0392:266": "de ma thag tu rang las 'byung *//",
    "NG0392:267": "snang ba med pa'i chos nyid la //",
    "NG0392:268": "ma btsal bzhag na bsgom pa yin //",
    "NG0392:269": "de dang der ni rnam btsal na //",
    "NG0392:270": "de las de bzhin de mi 'byung *//",
    "NG0392:271": "bya btsal dang bral ba'i le'u ste bcu pa'o //  // bcom ldan 'das la /",
    "NG0392:272": "'khor gyi de bzhin gshegs pa rnams kyis gsol pa /",
    "NG0392:273": "bcom ldan 'das de bzhin gshegs pa kun tu bzang po /",
    "NG0392:274": "chos nyid rang bzhin gyis gnas pa'i don ji ltar lags /",
    "NG0392:275": "zhes gsol ba dang */",
    "NG0392:276": "bcom ldan 'das kyis bka' stsal pa /",
    "NG0392:277": "'khor gyi de bzhin gshegs pa rnams /",
    "NG0392:278": "chos nyid rang bzhin gyis gnas pa ni /",
    "NG0392:279": "rdo rje sems dpa' nam mkha' che //",
    "NG0392:280": "kun bzang yangs ba chos kyi dbyings //",
    "NG0392:281": "rnam dag lam chen kun sgrol phyir //",
    "NG0392:282": "mi skye mi 'gag cir mi dgongs //",
    "NG0392:283": "byams pas don nyid rnam sbyang phyir //",
    "NG0392:284": "snying rje chen po cir mi mdzad //",
    "NG0392:285": "che ba che ba'i zab mo nyid //",
    "NG0392:286": "yon tan cir yang bsngags pa med //",
    "NG0392:287": "don rnams ji bzhin mi bskyed de //",
    "NG0392:288": "bya ba med pas grol ba dgrol //",
    "NG0392:289": "rang byung ye shes btsal med pas //",
    "NG0392:290": "grol nas grol ba'i lam yang ston //",
    "NG0392:291": "chos nyid rang bzhin gyis gnas pa'i le'u ste bcu gcig pa'o ///",
    "NG0392:292": "/ yang 'khor gyi de bzhin gshegs pa rnams kyis gsol ba /",
    "NG0392:293": "bcom ldan 'das de bzhin gshegs pa kun tu bzang po /",
    "NG0392:294": "rang gi byang chub kyi sems brjod pa dang bral ba'i don ji ltar lags /",
    "NG0392:295": "zhes gsol ba dang */",
    "NG0392:296": "'khor gyi de bzhin gshegs pa rnams la bka' stsal pa /",
    "NG0392:297": "rang gi byang chub kyi sems brjod pa dang bral ba ni /",
    "NG0392:298": "kun gzhi'i chos @#//",
    "NG0392:299": "nyid gdod ma nas ma skyes pa ste /",
    "NG0392:300": "mchog tu gsang ba'i chos nyid ni //",
    "NG0392:301": "rna dbang gzhan la thos mi 'gyur //",
    "NG0392:302": "de bzhin lce yi dbang pos kyang *//",
    "NG0392:303": "de la brjod du rdul tsam med //",
    "NG0392:304": "ces bka' stsal to //",
    "NG0392:305": "rang gi byang chub kyi sems brjod pa dang bral ba'i le'u ste bcu gnyis pa'o ///",
    "NG0392:306": "/ yang 'khor gyi de bzhin gshegs pa rnams kyis gsol ba /",
    "NG0392:307": "bcom ldan 'das de bzhin gshegs pa kun tu bzang po /",
    "NG0392:308": "rang gi byang chub kyi sems de las kyis 'khol ba lags sam /",
    "NG0392:309": "mi 'khol ba lags /",
    "NG0392:310": "zhes gsol pa dang */",
    "NG0392:311": "bcom ldan 'das kyis bka' stsal pa /",
    "NG0392:312": "'gro ba'i sdug bsngal byang chub sems //",
    "NG0392:313": "kun tu chub pas rnam par rol //",
    "NG0392:314": "de la bskyed pa med bzhin du //",
    "NG0392:315": "nam mkha'i mtha' dang mnyam par gnas /",
    "NG0392:316": "khyad par cir yang mtshungs pa la //",
    "NG0392:317": "las so zhes ni rnam par btags //",
    "NG0392:318": "ci ste las kyi dbang gyur na //",
    "NG0392:319": "rang byung ye shes yod ma yin //",
    "NG0392:320": "rgyu nyid rdo rje rkyen dang 'dra //",
    "NG0392:321": "ma skyes pas na 'jig pa med //",
    "NG0392:322": "gdod nas snying po byang chub la //",
    "NG0392:323": "rtsal ba'i bsam pas dbyings mi bskyod //",
    "NG0392:324": "byang chub kyi sems 'gro ba las kyis mi 'khol ba'i le'u ste bcu gsum pa'o ///",
    "NG0392:325": "/ yang 'khor gyi de bzhin gshegs pa rnams kyis gsol pa /",
    "NG0392:326": "bcom ldan 'das de bzhin gshegs pa kun tu bzang po /",
    "NG0392:327": "byang chub kyi sems rtsol sems dang bral ba de",
    "NG0392:328": "re ba 'jog pa dang smon lam gnas lags sam",
    "NG0392:329": "/ zhes gsol ba dang */",
    "NG0392:330": "bcom ldan 'das kyis bka' stsal pa /",
    "NG0392:331": "yon tan chen po'i bsam gtan ni //",
    "NG0392:332": "bsam gtan nyid pas bsam du med //",
    "NG0392:333": "ma bsam ma sbyangs chos bzhin du //",
    "NG0392:334": "rnam rtog nyid las ye shes skye //",
    "NG0392:335": "'phra ba'i sgo mor ming btags shing *//",
    "NG0392:336": "sems kyi dben pas lam tshol zhing *//",
    "NG0392:337": "dgon pa'i rgyud du dben 'dzin zhing *//",
    "NG0392:338": "btags na rnam par rtog 'gyur bsgom //",
    "NG0392:339": "rgyu dang 'bras bur ming btags shing *//",
    "NG0392:340": "dge sdig gnyis ka rnam par sel //",
    "NG0392:341": "'jig rten 'di la 'byung ngo zhes //",
    "NG0392:342": "blang dor brod pa mchog tu bskyed //",
    "NG0392:343": "ces bka' rtsal to //",
    "NG0392:344": "byang chub kyi sems rtsol sems dang bral ba'i le'u ste bcu bzhi pa'o ///",
    "NG0392:345": "/ yang 'khor gyi de bzhin gshegs pa rnams kyis gsol ba /",
    "NG0392:346": "bcom ldan 'das de bzhin gshegs pa kun tu bzang po /",
    "NG0392:347": "byang chub kyi sems rtsol sems dang bral ba /",
    "NG0392:348": "bsam du med pa de nyid gnyis su med pa'i skyon dang bral ba lags sam ma lags /",
    "NG0392:349": "zhes gsol pa dang */",
    "NG0392:350": "bcom ldan 'das kyis bka' stsal ba /",
    "NG0392:351": "chags dang ma chags tshig gi lam /",
    "NG0392:352": "dbu ma bzhin te brag cha 'dra /",
    "NG0392:353": "bde dang sdug bsngal rgyu mthun zhes /",
    "NG0392:354": "bcom ldan 'das kyis bka' stsal to /",
    "NG0392:355": "byang chub kyi sems gnyis su med pa'i skyon dang bral ba'i le'u ste bco lnga pa'o ///",
    "NG0392:356": "/ yang 'khor gyi de bzhin gshegs pa rnams kyis @#//",
    "NG0392:357": "gsol pa /",
    "NG0392:358": "bcom ldan 'das de bzhin gshegs pa kun tu bzang po /",
    "NG0392:359": "byang chub kyi sems bdag nyid chen po de /",
    "NG0392:360": "rang las ye shes byung ba lags sam ma lags /",
    "NG0392:361": "zhes gsol ba dang */",
    "NG0392:362": "bcom ldan 'das kyis bka' stsal pa /",
    "NG0392:363": "'dod chags zhe sdang gti mug kyang *//",
    "NG0392:364": "byang chub chen pa'i lam las byung *//",
    "NG0392:365": "kun spyod yod tan rnam lnga yang *//",
    "NG0392:366": "chos nyid ma skyes nyid kyi rgyan //",
    "NG0392:367": "ces bka' stsal to //",
    "NG0392:368": "ye shes chen po rang las byung ba'i le'u ste bcu drug pa'o ///",
    "NG0392:369": "/ yang 'khor gyi de bzhin gshegs pa rnams kyis gsol pa //",
    "NG0392:370": "bcom ldan 'das de bzhin gshegs pa kun tu bzang po /",
    "NG0392:371": "thabs dang shes rab gnyis su med pa'i lta ba dang */",
    "NG0392:372": "yongs su rdzogs pa'i dgongs pa'i don ji ltar bu lags /",
    "NG0392:373": "zhes gsol pa dang */",
    "NG0392:374": "bcom ldan 'das kyis bka' stsal ba /",
    "NG0392:375": "nam mkha'i rtog pa skye med cing *//",
    "NG0392:376": "rtog pa de nyid nam mkha' 'dra //",
    "NG0392:377": "ma chags nam mkha' sngo ba lags //",
    "NG0392:378": "rang don chen po nam mkha' 'byung *//",
    "NG0392:379": "zhes bka' stsal to //",
    "NG0392:380": "yongs su rdzogs pa dang sbyor thabs kyi le'u ste",
    "NG0392:381": "bcu bdun pa'o // // yang 'khor gyi de bzhin",
    "NG0392:382": "gshegs pa rnams kyis gsol ba /",
    "NG0392:383": "bcom ldan 'das de bzhin gshegs pa kun tu bzang po /",
    "NG0392:384": "thabs dang shes rab kyi sbyor thabs chags pa dang bral ba lags sam ma lags /",
    "NG0392:385": "zhes gsol ba dang */",
    "NG0392:386": "bcom ldan 'das kyis bka' stsal pa /",
    "NG0392:387": "da lta'i bde dang phyi ma'i bde //",
    "NG0392:388": "mngon sum pa dang rgyab la 'byung *//",
    "NG0392:389": "de yang rnam pa'i skyon yin pa'i //",
    "NG0392:390": "de la brten par mi bya'o //",
    "NG0392:391": "zhes bka' stsal to //",
    "NG0392:392": "chags pa dang bral ba'i le'u ste bco brgyad pa'o ///",
    "NG0392:393": "/ yang 'khor gyi de bzhin gshegs pa rnams kyis gsol ba /",
    "NG0392:394": "bcom ldan 'das de bzhin gshegs pa kun tu bzang po /",
    "NG0392:395": "chags pa dang bral ba'i byang chub kyi sems de",
    "NG0392:396": "gdod ma nas che ba'i snying po la rang bzhin",
    "NG0392:397": "gyis gnas pa lags sam ma lags /",
    "NG0392:398": "zhes gsol pa dang */",
    "NG0392:399": "bcom ldan 'das kyis bka' stsal pa /",
    "NG0392:400": "dus gsum gcig ste khyad par med //",
    "NG0392:401": "sngon med phyis med gdod nas 'byung *//",
    "NG0392:402": "chos skus khyab pas gcig pa'i phyir //",
    "NG0392:403": "che bas chen po rang bzhin gnas //",
    "NG0392:404": "zhes bka' stsal to //",
    "NG0392:405": "gdod ma nas che ba'i snying po rang bzhin gyis",
    "NG0392:406": "gnas pa'i le'u ste bcu dgu pa'o // // yang",
    "NG0392:407": "'khor gyi de bzhin gshegs pa rnams kyis gsol ba",
    "NG0392:408": "/ bcom ldan 'das de bzhin gshegs pa kun tu bzang po /",
    "NG0392:409": "rang bzhin gyis gdod ma nas ma skyes pa'i byang",
    "NG0392:410": "chub kyi sems de smon lam dang bral ba lags",
    "NG0392:411": "sam ma lags / zhes gsol ba dang */",
    "NG0392:412": "bcom ldan 'das kyis bka' stsal pa /",
    "NG0392:413": "srid pa gsum na sbyor ba yang *//",
    "NG0392:414": "ming tsam sgyu mar snang ba ste //",
    "NG0392:415": "'khor los sgyur ba'i gnas chen yang *//",
    "NG0392:416": "sgyu ma sbyor ba'i bsti gnas yin //",
    "NG0392:417": "rnam spyod dus la bltas @#//",
    "NG0392:418": "pa rnams //",
    "NG0392:419": "dus 'di 'byung bar mi 'gyur te //",
    "NG0392:420": "bya bral smon pa spyod pas na //",
    "NG0392:421": "stong pa'i mtshan nyid gsungs pa bzhin //",
    "NG0392:422": "zhes bka' stsal to //",
    "NG0392:423": "kun tu smon lam dang bral ba'i le'u ste nyid shu pa'o ///",
    "NG0392:424": "/ yang 'khor gyi de bzhin gshegs pa rnams kyis gsol ba /",
    "NG0392:425": "bcom ldan 'das de bzhin gshegs pa kun tu bzang po /",
    "NG0392:426": "byang chub kyi sems smon lam dang bral ba de la /",
    "NG0392:427": "lung bstan pa mchis sam ma mchis /",
    "NG0392:428": "zhes gsol ba dang */",
    "NG0392:429": "bcom ldan 'das kyis bka' stsal pa /",
    "NG0392:430": "gcig ste rnam pa yongs kyi med //",
    "NG0392:431": "rnal 'byor nam mkha' bya lam gnas //",
    "NG0392:432": "ma byung ma skyes snying po la //",
    "NG0392:433": "sgro btags chos kun ga la yod //",
    "NG0392:434": "phyi nang gnyis ka phyi nyid nang *//",
    "NG0392:435": "zab mo'i cha shes rtogs yul med //",
    "NG0392:436": "srid pa'i ming tsam log pa'i stobs //",
    "NG0392:437": "de bas ting 'dzin mnyam dang bral //",
    "NG0392:438": "de la tha tshig snga phyi dang *//",
    "NG0392:439": "rang bzhin phung po khams bzhin gnas //",
    "NG0392:440": "dus gsum de dang mi 'bral bas //",
    "NG0392:441": "tha tshig ming du btags pa med //",
    "NG0392:442": "ye shes chen po'i thig le'o //",
    "NG0392:443": "zhes bka' stsal to //",
    "NG0392:444": "byang chub kyi sems la lung bstan du med pa'i",
    "NG0392:445": "le'u ste nyi shu gcig pa'o // // yang 'khor",
    "NG0392:446": "gyi de bzhin gshegs pa rnams kyis gsol ba /",
    "NG0392:447": "bcom ldan 'das de bzhin gshegs pa kun tu bzang po /",
    "NG0392:448": "byang chub kyi sems mnyam pa nyid la dbang sgyur du mchis sam ma mchis /",
    "NG0392:449": "zhes gsol pa dang */",
    "NG0392:450": "bcom ldan 'das kyis bka' stsal pa /",
    "NG0392:451": "mi g.yo ba ni sku yi rgya //",
    "NG0392:452": "mi bskyod pa ni ye shes te //",
    "NG0392:453": "mi len pas na bdag med cing *//",
    "NG0392:454": "mi bde tshig bral mnyam nyid do //",
    "NG0392:455": "gang dang gang gi yul du yang *//",
    "NG0392:456": "kun 'khol kun spyod bdag las byung *//",
    "NG0392:457": "'di la skyes pa 'am bud med //",
    "NG0392:458": "ces bka' stsal to //",
    "NG0392:459": "mnyam pa nyid la dbang sgyur du med pa'i le'u ste nyi shu gnyis pa'o ///",
    "NG0392:460": "/ yang 'khor gyi de bzhin gshegs pa rnams kyis gsol ba /",
    "NG0392:461": "bcom ldan 'das de bzhin gshegs pa kun tu bzang po /",
    "NG0392:462": "byang chub kyi sems mnyam pa nyid la dbang bskur du mchis sam ma mchis pa lags /",
    "NG0392:463": "spong len mchis sam ma mchis /",
    "NG0392:464": "zhes gsol ba dang */",
    "NG0392:465": "bcom ldan 'das kyis bka' stsal pa /",
    "NG0392:466": "'di la sdug bsngal drag shul gyis //",
    "NG0392:467": "gnas par bya ba'i gzhi med de //",
    "NG0392:468": "a dang par ni rnam ldan na //",
    "NG0392:469": "sgyu ma bde ba bskyod par 'dod //",
    "NG0392:470": "de yang 'dzin pa'i skyon yin te //",
    "NG0392:471": "rang bzhin gcig tu ma nges pas //",
    "NG0392:472": "ji ltar bltas pa de ltar snang *//",
    "NG0392:473": "snang 'dod rtsol sems bde ba yang *//",
    "NG0392:474": "de ni sgrib pa'i skyon chen yin //",
    "NG0392:475": "byang chub yan lag kun gyi sgo //",
    "NG0392:476": "cha lugs bsgoms pas chu zla bzhin //",
    "NG0392:477": "ma chags ma gos 'byung 'gyur yang *//",
    "NG0392:478": "bsgoms pas byis pa'i spyod yul bzhin //",
    "NG0392:479": "dkyil 'khor khro gnyer cha lugs kyi /",
    "NG0392:480": "khro bdag chen po'i gzugs bzung nas //",
    "NG0392:481": "yi ge @#//",
    "NG0392:482": "mngon du gyur na yang *//",
    "NG0392:483": "zhi ba de nyid mthong ba min //",
    "NG0392:484": "ta la'i mgo bo bcad pa dang *//",
    "NG0392:485": "sa bon me yis bsregs pa yang *//",
    "NG0392:486": "de yi dbang du mi 'gyur gyi //",
    "NG0392:487": "rnam grangs brgya stong mtha' yas pa //",
    "NG0392:488": "gang ltar bskyed kyang me tog skye //",
    "NG0392:489": "mtshan ma med pa'i dbang gis na //",
    "NG0392:490": "bsti gnas de las 'byung mi 'gyur //",
    "NG0392:491": "zhes bka' stsal to //",
    "NG0392:492": "byang chub mnyam pa nyid la spong len med pa'i",
    "NG0392:493": "le'u ste nyi shu gsum pa'o // // yang 'khor",
    "NG0392:494": "gyi de bzhin gshegs pa rnams kyis gsol ba /",
    "NG0392:495": "bcom ldan 'das 'das de bzhin gshegs pa kun tu bzang po /",
    "NG0392:496": "byang chub kyi sems spong len med pa la bde",
    "NG0392:497": "ba chen po thob par bya ba'i thabs mchis sam",
    "NG0392:498": "ma mchis / zhes gsol pa dang */",
    "NG0392:499": "bcom ldan 'das kyis bka' stsal ba /",
    "NG0392:500": "gleng bral 'di la gnas pa yi //",
    "NG0392:501": "rnal 'byor de nyid skal ba bzang bdag dang gzhun du mi 'byed pas //",
    "NG0392:502": "sgyu ma lhun grub yul la rol //",
    "NG0392:503": "zhes bka' stsal to //",
    "NG0392:504": "byang chub kyi sems spong len med pa las /",
    "NG0392:505": "sgyu ma tsam du bde ba chen po thob par",
    "NG0392:506": "bya ba'i thabs bston pa'i le'u ste nyi shu bzhi",
    "NG0392:507": "pa'o /// / yang 'khor gyi de bzhin gshegs pa rnams kyis gsol ba /",
    "NG0392:508": "bcom ldan 'das kun tu bzang po /",
    "NG0392:509": "sgyu ma tsam du bde ba chen po thob par",
    "NG0392:510": "bya ba'i thabs mchis na / 'gro ba thams cad",
    "NG0392:511": "la rang bzhin gyis sangs rgyas pa mchis sam /",
    "NG0392:512": "zhes gsol pa dang */",
    "NG0392:513": "b+ha ga wan gyis bka' stsal pa /",
    "NG0392:514": "go ba'i yul na bde ba che //",
    "NG0392:515": "'di nyid rnam dag 'jig rten yin //",
    "NG0392:516": "de la phyogs kyi 'od 'dus pas //",
    "NG0392:517": "phyogs bzhi mtshams dang bla 'og 'grub //",
    "NG0392:518": "ma nges 'ja' tshon kha dog las //",
    "NG0392:519": "rigs kyi khyad par mngon du snang *//",
    "NG0392:520": "de bzhin g.yo rdul mi g.yo bar //",
    "NG0392:521": "'byung ba lnga las gtso chen yin //",
    "NG0392:522": "zhes bka' stsal to //",
    "NG0392:523": "'gro ba thams cad rang bzhin gyis sangs rgyas pa'i le'u ste nyi shu lnga pa'o ///",
    "NG0392:524": "/ yang 'khor gyi de bzhin gshegs pa rnams kyis yang gsol ba /",
    "NG0392:525": "bcom ldan 'das de bzhin gshegs pa kun tu bzang po /",
    "NG0392:526": "'gro ba thams cad rang bzhin gyis sangs rgyas pa la /",
    "NG0392:527": "tshogs dbul ba dang rang bzhin gyis yongs su rdzogs pa mchis sam ma mchis /",
    "NG0392:528": "zhes gsol pa dang */",
    "NG0392:529": "bcom ldan 'das kyis bka' stsal pa /",
    "NG0392:530": "'das dang ma byon da ltar gyi //",
    "NG0392:531": "tha snyad ming la mi gnas te //",
    "NG0392:532": "skye 'gag med pa rnam brtags na //",
    "NG0392:533": "'di ni dus gsum chen por sbyor //",
    "NG0392:534": "mnyam pa'i rig pas bkod pa med //",
    "NG0392:535": "gcig pa'i phyogs su bsngo dang bral //",
    "NG0392:536": "tshogs kyi rgyan du dgram pa yang *//",
    "NG0392:537": "rang bzhin gnas pas 'drim pa med //",
    "NG0392:538": "lhun gyis gnas pas mi bsngo zhing *//",
    "NG0392:539": "gdod nas dag pas bdud rtsi yin //",
    "NG0392:540": "'du byed bcu gnyis khyad par du //",
    "NG0392:541": "rang bzhin lhun gyis grub pa la //",
    "NG0392:542": "sku gsum ye shes shar bas na //",
    "NG0392:543": "lhag pa'i bsam pas @#//",
    "NG0392:544": "gzung du med //",
    "NG0392:545": "ces bka' stsal to //",
    "NG0392:546": "tshogs rang bzhin gyis lhun gyis grub pa dang yongs",
    "NG0392:547": "su rdzogs par bstan pa'i le'u ste nyi shu drug",
    "NG0392:548": "pa'o // // 'khor gyi de bzhin gshegs pa rnams",
    "NG0392:549": "kyis yang gsol ba /",
    "NG0392:550": "bcom ldan 'das de bzhin gshegs pa kun tu bzang po /",
    "NG0392:551": "tshogs kyi bdag po dang rgyan rang bzhin gyis grub par gnas pa mchis sam ma mchis /",
    "NG0392:552": "zhes gsol ba dang */",
    "NG0392:553": "bcom ldan 'das kyis bka' stsal pa /",
    "NG0392:554": "yid kyi bsam pa yon bdag ste //",
    "NG0392:555": "bstabs pa'i stobs ni bkram pa'o //",
    "NG0392:556": "mthong bar gyur pa dngos gyur la //",
    "NG0392:557": "de ni mnyam gzhag rdzogs pa'o //",
    "NG0392:558": "yud tsam bzung bas sbyor ba yin //",
    "NG0392:559": "dga' bar gyur pas dam tshig ste //",
    "NG0392:560": "thabs kyi gar stabs bskyod pa yis //",
    "NG0392:561": "gnyis med sbyor bas phul ba yin //",
    "NG0392:562": "ces bka' stsal to //",
    "NG0392:563": "tshogs kyi bdag po dag rgyan rang bzhin gyis lhun gyis grub par bstan pa'i le'u ste nyi shu bdun",
    "NG0392:564": "pa'o //  // khor gyi de bzhin gshegs pa rnams kyis yang gsol pa /",
    "NG0392:565": "bcom ldan 'das de bzhin gshegs pa kun tu bzang po /",
    "NG0392:566": "gtor ma la sogs pa'i las rgya mtsho la mnyam par gzhag pas grub pa mchis sam ma mchis /",
    "NG0392:567": "zhes gsol pa dang */",
    "NG0392:568": "bcom ldan 'das 'das kyis bka' bstsal pa /",
    "NG0392:569": "mi gzung gtong bas gtor ma yin /",
    "NG0392:570": "bya ba med pas las rnams zin /",
    "NG0392:571": "mi rtog ye shes bgegs bsal nas /",
    "NG0392:572": "mi gsung mnyam bzhag sngags tshig go / zhes bka' stsal to //",
    "NG0392:573": "gtor ma la sogs pa'i las rgya mtsho bya mi",
    "NG0392:574": "dgos par mnyam par bzhag pas 'grub par bstan pa'i",
    "NG0392:575": "le'u ste nyi shu brgyad pa'o ///",
    "NG0392:576": "/ yang 'khor gyi de bzhin gshegs pa rnams kyis gsol pa /",
    "NG0392:577": "bcom ldan 'das de bzhin bshegs pa kun tu bzang po /",
    "NG0392:578": "gtor ma la sogs pa'i las byas pas nyon mongs par 'gyur ba mchis sam ma mchis //",
    "NG0392:579": "zhes gsol pa dang *//",
    "NG0392:580": "bcom ldan 'das kyis bka' stsal ba //",
    "NG0392:581": "bla ma mchod dang gtong ba dang *//",
    "NG0392:582": "de bzhin bsod nams thams cad dang *//",
    "NG0392:583": "ma chags mi g.yo'i sems med na //",
    "NG0392:584": "byas na 'ching ba chen por 'gyur //",
    "NG0392:585": "zhes bka' stsal to //",
    "NG0392:586": "gtor ma la sogs pa'i las byas na nyon mongs",
    "NG0392:587": "'ching ba chen por bstan pa'i le'u ste nyi shu",
    "NG0392:588": "dgu pa'o /// / yang 'khor gyi de bzhin gshegs pa rnams kyis gsol ba /",
    "NG0392:589": "bcom ldan 'das de bzhin gshegs pa kun tu bzang po /",
    "NG0392:590": "rang bzhin lhun gyis grub pa lags sam //",
    "NG0392:591": "zhes gsol ba dang */",
    "NG0392:592": "bcom ldan 'das kyis bka' stsal pa /",
    "NG0392:593": "de la de byar sgrib par 'gyur //",
    "NG0392:594": "ji ltar de la de rtogs na //",
    "NG0392:595": "de la de nyid grub pa med //",
    "NG0392:596": "ces bka' stsal to //",
    "NG0392:597": "rang bzhin lhun gyis gnas pa'i le'u ste sum cu pa'o ///",
    "NG0392:598": "/ 'khor gyi de bzhin gshegs pa rnams kyi yang gsol ba /",
    "NG0392:599": "bcom ldan 'das de bzhin gshegs pa kun tu @#//",
    "NG0392:600": "bzang po /",
    "NG0392:601": "rang bzhin gyis lhun gyis grub pa mi 'gyur bar gnas pa'i don ji ltar 'gyur ba lags /",
    "NG0392:602": "bcom ldan 'das kyis bka' stsal pa /",
    "NG0392:603": "lhag ma med pas yongs su rdzogs /",
    "NG0392:604": "'gyur ba ma yin drang por gnas //",
    "NG0392:605": "nam mkha' bzhin du mnyam 'gyur zhing *//",
    "NG0392:606": "gzhan las stobs 'gyur chos ma yin //",
    "NG0392:607": "mtshungs pa med pa'i ye shes kyi //",
    "NG0392:608": "lhun gyis gnas pa'i bde chen de //",
    "NG0392:609": "rang gi mthu yis rig pa las //",
    "NG0392:610": "chos ni gzhan nas 'byung mi 'gyur //",
    "NG0392:611": "sla zhing dka' la sla phyir dka' /",
    "NG0392:612": "mngon gsum mi gnas kun tu khyab //",
    "NG0392:613": "mngon sum 'di zhes brtan par ni //",
    "NG0392:614": "rdo rje sems dpas mtshon du med //",
    "NG0392:615": "ces bka' stsal to //",
    "NG0392:616": "chos nyid kun tu mi 'gyur bar bstan pa'i le'u",
    "NG0392:617": "ste sum cu gcig pa'o // // 'khor gyi de",
    "NG0392:618": "bzhin gshegs pa rnams kyi yang gsol ba /",
    "NG0392:619": "bcom ldan 'das de bzhin gshegs pa kun tu bzang po /",
    "NG0392:620": "rnam par rtog pa'i dga' ba la chags na skyon du 'gyur ba mchis lags sam //",
    "NG0392:621": "zhes gsol pa dang *//",
    "NG0392:622": "bcom ldan 'das kyis bka' stsal pa /",
    "NG0392:623": "ngo mtshar rmad byung rol pa 'di //",
    "NG0392:624": "bya bral nam mkha' ji bzhin te //",
    "NG0392:625": "cir yang mi dmigs gti mug las //",
    "NG0392:626": "de ma thag tu rang las 'byung *//",
    "NG0392:627": "'di ni sems can mtshangs pa'i lam //",
    "NG0392:628": "'gro ba kun la rang bzhin gnas //",
    "NG0392:629": "byis pas bslad pa'i 'khrul ba'i phyir //",
    "NG0392:630": "sman nyid sman pa 'tshol ba bzhin //",
    "NG0392:631": "zhes bka' stsal to //",
    "NG0392:632": "rnam par rtog pa'i dga' ba la chags na /",
    "NG0392:633": "skyon du 'gyur bar bstan pa'i le'u ste sum cu",
    "NG0392:634": "gnyis pa'o // // yang 'khor gyi de bzhin gshegs",
    "NG0392:635": "pa rnams kyis gsol pa /",
    "NG0392:636": "bcom ldan 'das de bzhin gshegs pa kun tu bzang po /",
    "NG0392:637": "ma 'ongs pa'i rnal 'byor pa rnams kyis rdzogs pa",
    "NG0392:638": "chen po'i don nyams su ji ltar blang bar bgyi",
    "NG0392:639": "/ zhes gsol ba dang */",
    "NG0392:640": "bcom ldan 'das kyis bka' stsal pa /",
    "NG0392:641": "'khor gyi de bzhin gshegs pa rnams nyon cig /",
    "NG0392:642": "ma 'ongs pa'i rnal 'byor pas rdzogs pa chen po'i",
    "NG0392:643": "don nyams su 'di ltar blang bar bya'o //",
    "NG0392:644": "rdzogs pa chen po'i don ni /",
    "NG0392:645": "rgyu dang */",
    "NG0392:646": "rkyen dang */",
    "NG0392:647": "'bras bu gang la yang mi ltos te /",
    "NG0392:648": "ye nas lhun gyis grub pa'i chos nyid la //",
    "NG0392:649": "ma btsal ma yengs par ni gnas par bya'o //",
    "NG0392:650": "de nyid mngon du gyur pa sangs rgyas yin //",
    "NG0392:651": "rdzogs pa chen po'i rang bzhin ni //",
    "NG0392:652": "ci yang mi dmigs gti mug chen po la //",
    "NG0392:653": "ma yengs btang snyoms chen por gnas pa las //",
    "NG0392:654": "de ma thag tu sangs rgyas rang las 'byung *//",
    "NG0392:655": "yul du snang ba med pa'i chos nyid la //",
    "NG0392:656": "blo yis btsal du med de rtsol sems med //",
    "NG0392:657": "de yi ngang la ma yengs yun rings mnos //",
    "NG0392:658": "de nyid 'bras bu chos kyi sku //",
    "NG0392:659": "bsam med brdal ba'i ngang nyid la //",
    "NG0392:660": "ye shes gdeng du ma bsags mnyam gzhag na //",
    "NG0392:661": "sbyangs ba med pa'i 'bras bu lhun gyis @#/    / grub //",
    "NG0392:662": "ma 'ongs pa'i rnal 'byor pas rdzogs pa chen po'i",
    "NG0392:663": "don nyams su blang bar bstan pa'i le'u ste sum"
}