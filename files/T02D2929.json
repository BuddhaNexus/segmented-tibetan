{
    "T02D2929:331b-0": "@331b # // rgya gar skad du /",
    "T02D2929:332a-0": "@332a * // a'arya badzra bi d'a ra na n'a ma aa bhi se ka bi dhi:/",
    "T02D2929:332a-1": "bod skad du /",
    "T02D2929:332a-2": "'phags pa rdo rje rnam par 'joms pa zhes bya",
    "T02D2929:332a-3": "ba'i khrus kyi cho ga / dpal rdo rje 'dzin",
    "T02D2929:332a-4": "pa la phyag 'tshal lo //",
    "T02D2929:332a-5": "rgyal po rgyal rigs spyi bo nas dbang bskur ba dag dang /",
    "T02D2929:332a-6": "rgyal po'i blon po dang /",
    "T02D2929:332a-7": "rje'u rigs dang /",
    "T02D2929:332a-8": "dmangs rigs dang /",
    "T02D2929:332a-9": "dge sbyong dang /",
    "T02D2929:332a-10": "bram ze gang dag srid pa'i rgya mtsho las ma",
    "T02D2929:332a-11": "rgal ba dag la nad thams cad dang gdon dang",
    "T02D2929:332a-12": "/ byad la sogs pa gzhan gyi gnod pas sdug bsngal bar gyur pa de dag la /",
    "T02D2929:332a-13": "rdo rje rnam par 'joms pa'i rig sngags kyi cho",
    "T02D2929:332a-14": "gas grol bar gyur cig / de'i phyir de dag",
    "T02D2929:332a-15": "rnam par dbye ba'i rim pa brtsam par bya'o //",
    "T02D2929:332a-16": "mdo 'di'i mtshan rdo rje rnam par 'joms pa zhes bya ba'i ming gi nges pa bstan te /",
    "T02D2929:332a-17": "ji ltar zhe na /",
    "T02D2929:332a-18": "rdo rje zhes bya ba ni 'phags pa rnams kyi",
    "T02D2929:332a-19": "yang dag pa'i ye shes kyi tshig bla dgas te",
    "T02D2929:332a-20": "/ ye shes de ni bsod nams dang ye shes tshad med pa'i tshogs can /",
    "T02D2929:332a-21": "rang dang gzhan gyi don phun sum tshogs pa'i yon",
    "T02D2929:332a-22": "tan dang ldan pas de'i phyir lag na rdo rjes",
    "T02D2929:332a-23": "lus thams cad rdo rjer byin gyis brlabs nas zhes",
    "T02D2929:332a-24": "bya bas / 'byung ba chen po bzhi las grub",
    "T02D2929:332a-25": "pa lta bu ni ma yin gyi ye shes kyi",
    "T02D2929:332a-26": "lus can du bstan to //",
    "T02D2929:332a-27": "de'i phyir rdo rje'i ting nge 'dzin la snyoms par zhugs so zhes bya ba yang /",
    "T02D2929:332a-28": "ye shes de chos rnams kyi de kho na nyid",
    "T02D2929:332a-29": "shin tu rtogs pa'i ngo bo rdo rje ltar thogs",
    "T02D2929:332a-30": "pa med pas / rtse gcig tu mnyam par gzhag pa'i gnas skabs la bya bar mngon no //",
    "T02D2929:332a-31": "ci'i phyir ye shes 'di la rdo rje zhes bya zhe na /",
    "T02D2929:332a-32": "phyi rol gyi rdo rje rin po che dang chos",
    "T02D2929:332a-33": "mthun pa rnam pa bdun yod pa'i phyir dpe'i sgo",
    "T02D2929:332a-34": "nas don nye bar mtshon pa yin te /",
    "T02D2929:332a-35": "'di dag kyang 'di ltar /",
    "T02D2929:332a-36": "mi chod pa /",
    "T02D2929:332a-37": "me shigs pa /",
    "T02D2929:332a-38": "bden pa /",
    "T02D2929:332a-39": "sra pa /",
    "T02D2929:332a-40": "brtan pa /",
    "T02D2929:332a-41": "thams cad du thogs pa med pa /",
    "T02D2929:332a-42": "thams cad du ma pham ba zhes bya ba rnams te /",
    "T02D2929:332a-43": "des ni ye shes de nyid kyi rang gi yon tan phun sum tshogs pa bstan to //",
    "T02D2929:332a-44": "de nas gzhan gyi don bstan pa ni /",
    "T02D2929:332a-45": "thabs la mkhas pa'i byang chub sems dpa' sgo sna tshogs nas sems can gyi don mdzad pa ste /",
    "T02D2929:332a-46": "khams gsum pa'i 'jig tshogs la lta ba phyin ci log gi bsam pa can //",
    "T02D2929:332b-0": "phyi dang nang @332b nas bgegs dang log 'dren rnam",
    "T02D2929:332b-1": "par lta ba'i rgyu las kyi bag la nyal dang",
    "T02D2929:332b-2": "/ kun nas ldang bar bcas pa de dag 'dul ba'i phyir /",
    "T02D2929:332b-3": "sems can thams cad skrag par byed pa //",
    "T02D2929:332b-4": "sems can thams cad 'jil bar byed pa zhes bya",
    "T02D2929:332b-5": "ba nas sems can thams cad rengs par byed pa",
    "T02D2929:332b-6": "/ rmugs par byed pa'i zhas bya ba'i bar du tshig don bco lngas bstan te /",
    "T02D2929:332b-7": "de dag kyang mdor bsdu na las rnam pa bzhi'i sgo nas gzhan gyi don mdzad par bstan te /",
    "T02D2929:332b-8": "zhi dang rgyas dang drag spyod dang //",
    "T02D2929:332b-9": "dbang sogs las rnam bzhi po dag / thabs kyis 'dul ba'i don mdzad pa //",
    "T02D2929:332b-10": "ci rigs par ni sbyar bar bya //",
    "T02D2929:332b-11": "de ltar de dag ye shes kyi rdo rje des 'dul bar mdzad /",
    "T02D2929:332b-12": "sel bar mdzad /",
    "T02D2929:332b-13": "'joms par mdzad pa'i phyir rdo rje rnam par 'joms pa zhes bya'o //",
    "T02D2929:332b-14": "de nas gsang sngags kyi tshig gang dag gsungs pa",
    "T02D2929:332b-15": "de dag kyang ye shes de'i rgyu las byung ba'i",
    "T02D2929:332b-16": "phyir thogs pa med pa rdo rje'i tshig tu rig",
    "T02D2929:332b-17": "par bya'o // de nas de dag gi cho ga bshad par bya ste /",
    "T02D2929:332b-18": "cho gar bya ba thams cad kyang gtso bor slob dpon la brten pa yin pas /",
    "T02D2929:332b-19": "de'i phyir slob dpon dang slob ma gnyis ka sta gon du gnas pa'i cho ga ni /",
    "T02D2929:332b-20": "des ni rab bkrus gtsang ma yin //",
    "T02D2929:332b-21": "mdo sde dam pa mnyan par bya //",
    "T02D2929:332b-22": "gang dag yid dge sems dang zhing //",
    "T02D2929:332b-23": "gtsang ma'i gos kyis rab brgyan te //",
    "T02D2929:332b-24": "zab mo sangs rgyas spyod yul ba //",
    "T02D2929:332b-25": "zhes bya ba la shin tu khrus bya ba dang gos gtsang ma gyon pa ni phyi'i gtsang sbra'o //",
    "T02D2929:332b-26": "sgo gsum nas sdig pa mi dge ba mi byed pa ni yid dge ba'o //",
    "T02D2929:332b-27": "byang chub tu smon pa ni sems dang ba ste de dag ni nang gi gtsang sbra'o //",
    "T02D2929:332b-28": "mdo sde dam pa mnyan par bya //",
    "T02D2929:332b-29": "zhes pa'i don ni rig sngags de dag ye shes las byung bar khong du chud par bya'o //",
    "T02D2929:332b-30": "zab mo sangs rgyas spyod yul ba //",
    "T02D2929:332b-31": "zhes bya ba yang ye shes de'i rang bzhin du rtogs pa nyid do //",
    "T02D2929:332b-32": "de nas slob dpon gyi cho gar bya ba ni",
    "T02D2929:332b-33": "mdo 'di nyid las dbang bskur ba'i yan lag tu",
    "T02D2929:332b-34": "bum pa bstan pa tsam du zad do //",
    "T02D2929:332b-35": "dkyil 'khor la sogs pa'i cho ga ma gsungs pa",
    "T02D2929:332b-36": "de dag 'di nyid du gsungs pa la mi mngon",
    "T02D2929:332b-37": "par 'gyur ba'am / yang na spyi rgyud las gsal",
    "T02D2929:332b-38": "ba'i phyir ram de dag tu ma bstan pa ni",
    "T02D2929:332b-39": "gnyis ka ltar na yang de ltar sbyar ba nyid",
    "T02D2929:332b-40": "par 'gyur ba'am / de / de las ni /",
    "T02D2929:333a-0": "phyugs @333a * //",
    "T02D2929:333a-1": "lhas shing gcig lha yi khang pa'am //",
    "T02D2929:333a-2": "lam gyi bzhi mdo 'am khang stong nags tshal du //",
    "T02D2929:333a-3": "dkyil 'khor gru bzhi lham pa gru bzhi'i tshad //",
    "T02D2929:333a-4": "tshon rtsi rnam pa sna tshogs rnams kyis bri //",
    "T02D2929:333a-5": "phyogs kyi lha rnams gnas ni yongs su gzung //",
    "T02D2929:333a-6": "sgo bzhi'i sa la ku sha'i rtsva yang dgram //",
    "T02D2929:333a-7": "zhes gsungs pa las rig par bya'o //",
    "T02D2929:333a-8": "de nas dkyil 'khor bya ba yang slob dpon gyis",
    "T02D2929:333a-9": "dang po sa bslang par bya ba dang sbyang ba",
    "T02D2929:333a-10": "la sogs pa'i cho ga tshul bzhin du byas pa",
    "T02D2929:333a-11": "ste / 'thas par bcags la ba'i rnam pa lnga",
    "T02D2929:333a-12": "dang sbos chu gtsang mas byug go / steng du",
    "T02D2929:333a-13": "yang bla re bre zhing dar gyi lnga ldi dang",
    "T02D2929:333a-14": "me tog gi phreng ba dang me long dag gis",
    "T02D2929:333a-15": "kyang brgyan par bya'o //",
    "T02D2929:333a-16": "gzhan yang dbang bskur ba'i cho ga la bkra shis",
    "T02D2929:333a-17": "kyi bum pa tshul dang ldan pas yon tan 'grub",
    "T02D2929:333a-18": "pa'i phyir / 'di nyid las de'i rgyu bstan pa ni /",
    "T02D2929:333a-19": "gser ram yang na ni //",
    "T02D2929:333a-20": "dngul gyi bum pa dag kyang rung //",
    "T02D2929:333a-21": "zhes bya bas bstan to //",
    "T02D2929:333a-22": "de dag gi nang dgang ba ni chu'o zhes bya ba smos te /",
    "T02D2929:333a-23": "tsandan dang ga pur dang gur gum la sogs pa'i chus nang bkang la /",
    "T02D2929:333a-24": "de dang lhan cig dang ldan pa'i rin po che",
    "T02D2929:333a-25": "dang shel dang zhes bya ba ni dngos su zad",
    "T02D2929:333a-26": "do // nor bu zhes bya ba ni spyi tshig tu smos pa ste /",
    "T02D2929:333a-27": "rnam par phye na padma r'a ga dang aindra n'i",
    "T02D2929:333a-28": "la la sogs pa rin po che'i rigs su gtogs",
    "T02D2929:333a-29": "pa mu tig dang sa le sbram la sogs pa",
    "T02D2929:333a-30": "dag ste de dag kyang gas chag med pa rgyan",
    "T02D2929:333a-31": "gyi bya ba byed nus pa dag ni rma med",
    "T02D2929:333a-32": "ces bya'o // gzhan yang de'i zla la yungs kar dang /",
    "T02D2929:333a-33": "rtsva d'ur ba dang me tog rnams gzhug par bya'o //",
    "T02D2929:333a-34": "tshul bzhin du spyi'i rgyud las kyang //",
    "T02D2929:333a-35": "bum pa padma dmar po'i mdog 'dra zhing //",
    "T02D2929:333a-36": "nag por ri med pa rin chen bcas //",
    "T02D2929:333a-37": "sman dang 'bru dang sbos chus bkang ba dag / ldum bus kha brgyan ras kyis mgul ba dkri //",
    "T02D2929:333a-38": "zhes bstan te /",
    "T02D2929:333a-39": "de dag gi ltor ni chu bre gang shong pa las bya bar bstan to //",
    "T02D2929:333a-40": "mtshan nyid gzhan ni rgyud gzhan dag las rig par bya'o //",
    "T02D2929:333a-41": "yang gong ma 'bru dang sman dang zhes bya ba la /",
    "T02D2929:333a-42": "bya kri dang seng kri la sogs pa'i sman rnam pa lnga dang /",
    "T02D2929:333a-43": "til dang sran ma la sogs pa 'bru sna lnga rnams rgyud las grags pa bzhin du sbyar ro //",
    "T02D2929:333b-0": "mgul chings ni gtsang ma'i gos zhes @333b bya ba",
    "T02D2929:333b-1": "ma spyad pa ma bab pa'i ras dkar po kha",
    "T02D2929:333b-2": "tshar ma nyams ba dang bcas pa'o //",
    "T02D2929:333b-3": "dkri zhing dgang ba ni gong du bstan pa'i rdzas rnams kyi don mdor bsdus te bstan pa'o //",
    "T02D2929:333b-4": "bum pa de ltar bca' ba de yang rtog pa",
    "T02D2929:333b-5": "gzhan gyi cho ga las 'byung ba bzhin du grangs",
    "T02D2929:333b-6": "bzhi'am lnga dag gu gul la sogs pa la rdo",
    "T02D2929:333b-7": "rje khro bo'i sngags kyis btab ste bdugs la dbus",
    "T02D2929:333b-8": "dang grva bzhi ru gzhag par bya'o //",
    "T02D2929:333b-9": "de nas slob dpon bdag nyid las kyi khro bor",
    "T02D2929:333b-10": "bsgyur la lag tu rdo rje dang yungs kar blangs",
    "T02D2929:333b-11": "te / bskrad cing bsrung ba dang /",
    "T02D2929:333b-12": "mtshams bcad pa dag byas nas /",
    "T02D2929:333b-13": "thig skud lag tu blangs te phyogs ma 'khrul par bcad la rim pa gsum par thig gdab po //",
    "T02D2929:333b-14": "de nas lha'i ri mo bris te /",
    "T02D2929:333b-15": "dbus kyi dkyil 'khor du gtso bo phyag na rdo",
    "T02D2929:333b-16": "rje rgya gram phyogs gcig med pa padma dang seng",
    "T02D2929:333b-17": "ge'i khri stengs su gzhag go //",
    "T02D2929:333b-18": "de'i grva bzhir 'khor rnams kyi phyag rgya byang shar",
    "T02D2929:333b-19": "mtshams nas bzung ste khro bo'i rdo rje rtse lnga",
    "T02D2929:333b-20": "pa gdengs pa dang /",
    "T02D2929:333b-21": "rdo rje rtse gcig pa dang /",
    "T02D2929:333b-22": "be con rdo rjes mtshan pa dang /",
    "T02D2929:333b-23": "rdo rje tho ba rnams bri'o //",
    "T02D2929:333b-24": "de nas rim pa gnyis par dbang ldan la sogs par 'jig rten skyong pa bcu dang /",
    "T02D2929:333b-25": "bkra shis kyi lha mo brgyad kyi mtshan ma dag bri'o //",
    "T02D2929:333b-26": "rim pa gsum par rin po che'i chun 'phyang dang /",
    "T02D2929:333b-27": "mu tig gi phreng ba dag dgod do //",
    "T02D2929:333b-28": "phyogs bzhir sgo khyud dang rta babs dag gis mdzes par bya'o //",
    "T02D2929:333b-29": "de'i phyi rol stegs bu'i mtha' skor du yang rtsva",
    "T02D2929:333b-30": "ku shas bskor cing me tog gi sil ma dag",
    "T02D2929:333b-31": "kyang bkram mo // de nas phyi rol du byung ste 'byung po rnams la snying brtse ba'i phyir /",
    "T02D2929:333b-32": "bza' dang sha chang la phug la sogs bcas //",
    "T02D2929:333b-33": "'bras chan 'bras bu mang po'i gtor ma sbyin //",
    "T02D2929:333b-34": "zhes bya ba dag khyer nas /",
    "T02D2929:333b-35": "lha dang lha min gnod sbyin lto 'phye 'grul //",
    "T02D2929:333b-36": "zhes bya ba la sogs pa'i bstod pa'i bden pa bdar la /",
    "T02D2929:333b-37": "lag pa gnyis thal mo khong stong du sbyar ba",
    "T02D2929:333b-38": "las kha phye ste bkan nas bstan pa'i tshul du",
    "T02D2929:333b-39": "byas pa ni gtor ma sbyin pa'i phyag rgya ste",
    "T02D2929:333b-40": "/ 'byung po de dag la so so'i rig sngags",
    "T02D2929:333b-41": "dag brjod cing nam mkha' mdzod kyi rig pas kyang",
    "T02D2929:333b-42": "byin gyis brlabs la bsngo'o //",
    "T02D2929:334a-0": "de nas slar log ste lha'i gnas su song la tshon @334a * //",
    "T02D2929:334a-1": "gyi dkyil 'khor de dag mdun gyi nam mkha' la gyen du dpag cing /",
    "T02D2929:334a-2": "rin po che'i gzhal yas khang padma dang seng ge'i gdan khrir bcas pa bsams nas /",
    "T02D2929:334a-3": "der rigs kyi sngags kyi lha 'khor dang bcas pa",
    "T02D2929:334a-4": "spyan drang ba ni pho brang lcang lo can nas",
    "T02D2929:334a-5": "dpal phyag na rdo rje ye shes kyi khyad par",
    "T02D2929:334a-6": "las byung ba dpal rdo rje rnam par 'joms pa",
    "T02D2929:334a-7": "zhes bya ba sku mdog ljang sngon zhal gyi smin",
    "T02D2929:334a-8": "ma khro gnyer can /",
    "T02D2929:334a-9": "phyag g-yas pa na rdo rje rtse lnga pa thugs kar bsnams pa /",
    "T02D2929:334a-10": "g-yon pa dkur brten cing 'gying ba /",
    "T02D2929:334a-11": "stod g-yogs dang smad g-yogs dang dar pa ti'am tshi gu gsol ba /",
    "T02D2929:334a-12": "rgyan thams cad kyis brgyan pa /",
    "T02D2929:334a-13": "'khor gsang sngags dang rig sngags kyi khro bo dang /",
    "T02D2929:334a-14": "khro mo phyag brnyan grangs med pa'i tshogs can dag",
    "T02D2929:334a-15": "rang nyid kyi rtsa ba'i phyag rgyas spyan drangs te",
    "T02D2929:334a-16": "/ lag pa gnyis thal mo khong stong du sbyar",
    "T02D2929:334a-17": "la srin lag gnyis nang du bkug ste phan tshun",
    "T02D2929:334a-18": "bsnol ba'i rtse mo mdzub mo'i drung du cung zad",
    "T02D2929:334a-19": "dbyung bar byas la /",
    "T02D2929:334a-20": "gung mo gnyis gzhibs pa'i phyi rol nas mdzub mo gnyis bkug ste /",
    "T02D2929:334a-21": "bar nas gang tsam gyis ma reg par byas la",
    "T02D2929:334a-22": "mthe bong gnyis dang mthe'u chung gnyis gzhibs par bya'o",
    "T02D2929:334a-23": "// de'i sngags la /",
    "T02D2929:334a-24": "aom badzra dzva la na ye sv'a h'a /",
    "T02D2929:334a-25": "zhes bya'o //",
    "T02D2929:334a-26": "yang na rdo rje lcags kyu la sogs pa'i sngags dang phyag rgyas spyan drang ngo //",
    "T02D2929:334a-27": "de nas thog mar dam tshig gi phyag rgya bstan te /",
    "T02D2929:334a-28": "lag pa g-yas pa'i mthe'u chung gi sen mo mthe",
    "T02D2929:334a-29": "bos mnan la lhag ma rnams rdo rje rtse gsum",
    "T02D2929:334a-30": "gyi tshul du byas la /",
    "T02D2929:334a-31": "de'i sngags ni /",
    "T02D2929:334a-32": "aom sham ka ra ma h'a sa ma ye sv'a h'a /",
    "T02D2929:334a-33": "zhes so //",
    "T02D2929:334a-34": "de nas dkyil 'khor gyi grva bzhir khro bo bzhi gzhag ste /",
    "T02D2929:334a-35": "byang shar mtshams nas bzung ste khro bo'i rgyal po",
    "T02D2929:334a-36": "rdo rje gtum po zhes bya ba mdog smug nag",
    "T02D2929:334a-37": "bzhin khro gnyer can phyag g-yas pa na khro bo'i",
    "T02D2929:334a-38": "rdo rje rtse lnga pa gdengs pa phyar te thogs",
    "T02D2929:334a-39": "par bsam mo // de'i phyag rgya ni lag pa",
    "T02D2929:334a-40": "g-yon pa'i mdzub mo snying ga'i logs su gzhag /",
    "T02D2929:334a-41": "g-yas pa'i sor mo gsum rdo rje ltar byas te",
    "T02D2929:334a-42": "par bsam mo // / de'i sngags kyang 'di nyid las /",
    "T02D2929:334a-43": "aom tsu ru tsu ru tsanda badzra k'i li k'i l'a ya sv'a h'a /",
    "T02D2929:334a-44": "zhes bya ba dang sbyar ro //",
    "T02D2929:334a-45": "de nas shar lho'i mtshams su rdo rje k'i li",
    "T02D2929:334b-0": "k'i l'a ya zhes bya ba mdog ljang nag @334b",
    "T02D2929:334b-1": "dpral ba khro gnyer can /",
    "T02D2929:334b-2": "phyag g-yas pa na rdo rje rtse gcig ba ka na ya'i dbyibs 'dra ba thogs pa bsam ste /",
    "T02D2929:334b-3": "de'i phyag rgya ni lag pa gnyis khu tshur bcangs la cung zad bsnol ba'i tshul du byas la /",
    "T02D2929:334b-4": "mthe bong gnyis gyen du gzhibs la bsgreng ngo //",
    "T02D2929:334b-5": "de'i sngags ni /",
    "T02D2929:334b-6": "aom tra sa ya tar sa ya badzra k'i li k'i l'a ya sv'a h'a /",
    "T02D2929:334b-7": "zhes bya ba dang sbyar ro //",
    "T02D2929:334b-8": "de nas lho nub kyi mtshams su rdo rje be",
    "T02D2929:334b-9": "con zhes bya ba mdog mthing nag sma ra ser",
    "T02D2929:334b-10": "po 'khyil pa / phyag g-yas na be con gyi rtse mo rdo rjes mtshan pa bsnams pa ste /",
    "T02D2929:334b-11": "de'i phyag rgya ni lag pa gnyis phyag 'tshal ba'i",
    "T02D2929:334b-12": "thal mo las mthe bo gnyis bsgreng ste tshigs bkug",
    "T02D2929:334b-13": "nas srin lag drung du gzugs par bya ste /",
    "T02D2929:334b-14": "de'i sngags la /",
    "T02D2929:334b-15": "aom ha ra ha ra badzra dha r'a ya sv'a h'a /",
    "T02D2929:334b-16": "zhes bya ba dang sbyar ro //",
    "T02D2929:334b-17": "de nas nub byang gi mtshams su rdo rje tho",
    "T02D2929:334b-18": "ba zhes bya ba mdog nag po shin tu khros",
    "T02D2929:334b-19": "pa mche ba gtsigs pa bsams te /",
    "T02D2929:334b-20": "de'i phyag rgya ni lag pa gnyis khu tshur bcangs",
    "T02D2929:334b-21": "te mthe bong gnyis bsgreng mthe'u chung gnyis nang du",
    "T02D2929:334b-22": "gzhug go / de'i sngags ni /",
    "T02D2929:334b-23": "aom pra ha ra pra ha ra badzra pra bha nydza n'a ya sv'a h'a /",
    "T02D2929:334b-24": "zhes bya ba dang sbyar ro //",
    "T02D2929:334b-25": "de nas phyi rol gyi rim pa gnyis par dbang",
    "T02D2929:334b-26": "bdag la sogs pa 'jig rten skyod pa bcu dang",
    "T02D2929:334b-27": "/ rgyal ma la sogs pa bkra shis kyi lha mo brgyad kyi phyag rgya bsgom ste /",
    "T02D2929:334b-28": "de dag so so'i sngags dang phyag rgya bcings te",
    "T02D2929:334b-29": "spyan drang zhing rang rang gi gnas su bkod la",
    "T02D2929:334b-30": "/ gtso bo 'khor dang bcas pa de rnams la gus pa'i mchod pas khyab par bya ste /",
    "T02D2929:334b-31": "mchod yon byug sbos me tog bdug pa dang //",
    "T02D2929:334b-32": "zhal zas mar me'i tshogs rnams rim bzhin dbul//",
    "T02D2929:334b-33": "de nas phyogs bcu dag na ji ltar srid pa'i",
    "T02D2929:334b-34": "lha rdzas dag kun du bzang po'i mchod sprin dag",
    "T02D2929:334b-35": "gis mchod la / nam mkha' mdzod kyi rig pas kyang byin gyis brlabs te /",
    "T02D2929:334b-36": "'di ltar ro //",
    "T02D2929:334b-37": "na ma:sarba ta th'a ga te bhyo bi shva mu khe bhya:/",
    "T02D2929:334b-38": "sarba tangkham aungga te sphar na hi mam ga gan kham sv'a h'a /",
    "T02D2929:334b-39": "de nas bstod pa ci shes pas kyang bstod do //",
    "T02D2929:334b-40": "de nas bzlas pa bya ba ni //",
    "T02D2929:334b-41": "lan grangs nyi shu rtsa gcig gam //",
    "T02D2929:334b-42": "yang na lan grangs brgya rtsa brgyad //",
    "T02D2929:334b-43": "ces pa grangs ma nges par gsungs pa la rtsa",
    "T02D2929:334b-44": "ba'i rig sngags mjug snying po'i rig sngags rnam pa",
    "T02D2929:335a-0": "gnyis bskul tshig dang bcas par zlos pa ni @335a",
    "T02D2929:335a-1": "* // nyi shu rtsa gcig bzlas par bya'o //",
    "T02D2929:335a-2": "yang na de rnam pa gnyis ka gdon par mi nus na mjug na /",
    "T02D2929:335a-3": "na ma shtsanda badzra zhes bya ba nas aa mri",
    "T02D2929:335a-4": "te h'um phat ces bya ba'i bar ni rig sngags",
    "T02D2929:335a-5": "'di'i snying po yin te bskul tshig dang bcas par",
    "T02D2929:335a-6": "lan grangs brgya rtsa brgyad gdon par bya'o //",
    "T02D2929:335a-7": "de ltar bzlas brjod zin nas yon bdag gsum la skyabs su 'gro ba la sogs pa byas te /",
    "T02D2929:335a-8": "dkyil 'khor gyi dbus su khri'u lta bu bzhag pa'i sar ri mo yid kyis bteg pa dang /",
    "T02D2929:335a-9": "yang na phyag rgya nyi tshe dbyi bar bya'o //",
    "T02D2929:335a-10": "de nas bum pa rnams kyi chu blugs shing dbang bskur te /",
    "T02D2929:335a-11": "shu ti dang nye shing la sogs pas khrus bya'o //",
    "T02D2929:335a-12": "rol mo dang bkra shis kyang gdon no //",
    "T02D2929:335a-13": "khrus zin nas sgor 'byung ba'i dus su zho dang",
    "T02D2929:335a-14": "sman dang 'bras la sogs pa bkra shis kyi rdzas",
    "T02D2929:335a-15": "la sogs pa cho gar bstan pa rnams mthong ba'am",
    "T02D2929:335a-16": "rig par bya ba dag ni bkag pa med do",
    "T02D2929:335a-17": "// de nas rig sngags kyi rgyal po 'di'i cho",
    "T02D2929:335a-18": "ga'i phan yon 'byung ba yang mdor bsdu na gnyis",
    "T02D2929:335a-19": "// te / sdug bsngal sel bar byed pa dang /",
    "T02D2929:335a-20": "bde ba skyed par byed pa'o //",
    "T02D2929:335a-21": "sdug bsngal sel bar byed pa ni /",
    "T02D2929:335a-22": "sems can dbang po nyams pa dang //",
    "T02D2929:335a-23": "tshe zad pa dang tshe nyams dang //",
    "T02D2929:335a-24": "zhes bya ba nas /",
    "T02D2929:335a-25": "de dag thams cad zhi bar lta //",
    "T02D2929:335a-26": "zhes bya ba'i bar dang /",
    "T02D2929:335a-27": "phan yon ni /",
    "T02D2929:335a-28": "sdig pa thams cad byang byas nas //",
    "T02D2929:335a-29": "sdug bsngal thams cad med par byed //",
    "T02D2929:335a-30": "ces pa'i tshigs su bcad ba bzhis bstan to //",
    "T02D2929:335a-31": "bde ba skyed par byed pa ni //",
    "T02D2929:335a-32": "rgyud do cog gi rtsa ba ste //",
    "T02D2929:335a-33": "dpal kun gyis ni legs par brgyan //",
    "T02D2929:335a-34": "zhes bya ba dang /",
    "T02D2929:335a-35": "tshe dang bsod nams 'phel bar 'gyur //",
    "T02D2929:335a-36": "sdig ba kun las rnam par thar //",
    "T02D2929:335a-37": "zhes bya ba rnams kyis bstan to //",
    "T02D2929:335a-38": "de dag kyang phan yon mdor bsdus pa tsam du zad kyi /",
    "T02D2929:335a-39": "gzhan yang rgyal po'i chad pa dang /",
    "T02D2929:335a-40": "chom rkun dang /",
    "T02D2929:335a-41": "me dang /",
    "T02D2929:335a-42": "chu dang /",
    "T02D2929:335a-43": "dug dang /",
    "T02D2929:335a-44": "mtshon la sogs pa'i 'jigs pa thams cad las sgrol bar rig par bya'o //",
    "T02D2929:335a-45": "'phags pa rdo rje rnam par 'joms pa'i khrus kyi",
    "T02D2929:335a-46": "cho ga / slob dpon sangs rgyas gsang bas mdzad"
}