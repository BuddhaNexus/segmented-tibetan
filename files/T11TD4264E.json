{
    "T11TD4264E:336b-0": "@336b # // rgya gar skad du /",
    "T11TD4264E:336b-1": "tarka bh'a sh'a /",
    "T11TD4264E:336b-2": "bod skad du /",
    "T11TD4264E:336b-3": "rtog ge'i skad /",
    "T11TD4264E:336b-4": "sangs rgyas la phyag 'tshal lo //",
    "T11TD4264E:336b-5": "bla ma 'jig rten dbang btud nas //",
    "T11TD4264E:336b-6": "byis pa yid gzhungs chung ba rnams //",
    "T11TD4264E:336b-7": "chos kyi grags pa'i lugs mnyan phyir //",
    "T11TD4264E:336b-8": "rtog ge'i skad ni rab gsal bya //",
    "T11TD4264E:336b-9": "'dir rtog pa sngon du gtong ba don du gnyer ba'i skye bo rnams /",
    "T11TD4264E:336b-10": "skyes bu'i don thams cad 'grub pa'i rgyu mtshan tshad ma'i rjes su 'brang bas dang por tshad ma gtan la dbab par bya'o //",
    "T11TD4264E:336b-11": "tshad ma ni yang dag pa'i shes pa sngar ma rtogs pa'i spyod yul can no //",
    "T11TD4264E:336b-12": "'dis don 'jal bas na tshad ma yin la de nyid yang dag pa'i shes pa ste the tshom dang phyin ci log gi skyon dang bral ba nyid kyi phyir ro //",
    "T11TD4264E:336b-13": "slu ba med pa'i shes pa ni 'jig rten na yang dag pa'i shes par brjod la /",
    "T11TD4264E:336b-14": "the tshom dang phyin ci log gi shes pa dag la mi slu ba nyid yod pa yang ma yin te shing skam mam mi yin snyam pa'i shes pa dang /",
    "T11TD4264E:336b-15": "smig rgyu la chu'i rnam par shes pa bzhin no //",
    "T11TD4264E:336b-16": "de'i spyod yul sngar med pa yin pas sngar ma rtogs pa'i spyod yul can no //",
    "T11TD4264E:336b-17": "spyod yul ni yul de bum pa la sogs pa yin la //",
    "T11TD4264E:336b-18": "de las skyes pa de'i don thob par rung ba'i shes pa ni tshad ma'o //",
    "T11TD4264E:336b-19": "'o na gal te shes pa byed pa po dang skyes bu sbyar bar bya ba dang don las su gyur pa gang gi tshe yan thob par mi byed na /",
    "T11TD4264E:336b-20": "de thob par byed pa po ma yi pa nyid kyi phyir ji ltar tshad ma yin zhe na /",
    "T11TD4264E:336b-21": "brjod par bya ste shes pas skyes bu mgrin pa nas bkug pa'i tshul du stobs kyis don la rab tu gzhug par bya ba ma yin gyi /",
    "T11TD4264E:336b-22": "'on kyang ji lta bur gyur pa 'di dngos po'i rang bzhin te /",
    "T11TD4264E:337a-0": "rnam pa gzhan du @337a * //",
    "T11TD4264E:337a-1": "ni ma yin no zhes pa'i rnam pa 'dis nges pa bskyed par bya ba ma yin zhing de gal te des byas na de tsam nyid de'i tshad ma yin pas 'gal ba med la skyes bu ni de la dgos pa'i dbang las 'jug pa nyid de dgos pa med na mi 'jug pa nyid do //",
    "T11TD4264E:337a-2": "don yang rnal 'byor pa dang sha za la sogs pa nyid kyis bsgribs pa nyid de /",
    "T11TD4264E:337a-3": "shes pa la ni ring ba ci zhig yod /",
    "T11TD4264E:337a-4": "'o na mi slu ba nyid kyis shes pa tshad ma yin la mi slu ba nyid kyang mthong ba'i don thob par byed pa las yin na /",
    "T11TD4264E:337a-5": "gang mthong ba de thob par byed pa yang ma yin te /",
    "T11TD4264E:337a-6": "skad cig ma nyid kyi phyir ro //",
    "T11TD4264E:337a-7": "gang gzugs mthong la reg bya thob par byed na ni de'i phyir gzhan mthong zhig gzhan thob par byed pas rtogs pa ma yin pa 'thob par byed pa'i phyir ji ltar tshad ma nyid du 'gyur zhe na /",
    "T11TD4264E:337a-8": "ma yin te /",
    "T11TD4264E:337a-9": "dngos por na gzhan thob tu zin mod //",
    "T11TD4264E:337a-10": "'on kyang mthong ba kho na bdag gis thob po snyam du gcig nyid du lhag par zhen pa las rtogs pa thob par brjod do //",
    "T11TD4264E:337a-11": "gang smig rgyu la sogs pa la chu la sogs pa'i rnam par shes pa de ni don thob par rung ba ma yin pa nyid kyi phyir /",
    "T11TD4264E:337a-12": "tshad ma ma yin pa kho na'o //",
    "T11TD4264E:337a-13": "'o na 'di ni thob par byed par rung ba'o //",
    "T11TD4264E:337a-14": "'di ni ma yin no zhes don bya ba ni thob pa med par nges par nus la shes pa skye ba tsam gyis ma 'khrul ba dang /",
    "T11TD4264E:337a-15": "ma 'khrul ba dag gis bye brag mi rtogs pas de'i phyir //",
    "T11TD4264E:337a-16": "de ji ltar yang dag pa'i shes pa zhes bya ba zhe na /",
    "T11TD4264E:337a-17": "skyon 'di ni med de shes pa tsam skye ba las 'di dag gi khyad par rtogs par mi nus mod /",
    "T11TD4264E:337a-18": "'on kyang shes pa'i khyad par skyes pa las te /",
    "T11TD4264E:337a-19": "ji ltar gcig gi khyad par can yin pa de ltar brjod do //",
    "T11TD4264E:337a-20": "de ltar yang blo zhan pas ni skyes pa'i dbang las shes pa mi slu ba nyid du rtogs par mi nus mod //",
    "T11TD4264E:337a-21": "'on kyang sreg pa dang 'tshed pa dang /",
    "T11TD4264E:337a-22": "'bogs pa dang /",
    "T11TD4264E:337a-23": "khrus dang brtun pa dang /",
    "T11TD4264E:337a-24": "bsku ba la sogs pa'i don byed pa ring po nas nyams su myong ba'i skyes bu mthong bas sam /",
    "T11TD4264E:337a-25": "du ba phyur ba la sogs pa mthong bas nges par 'dzin par byed do //",
    "T11TD4264E:337a-26": "blo mi zhan pas ni shin tu gsal ba'i mngon sum kho nas rtogs par byed do //",
    "T11TD4264E:337b-0": "'on gal te don bya ba thob pas na mi slu ba'i mtshan nyid can tshad @337b ma nyid yin pa de'i tshe rna ba'i rnam par shes pa rtogs pa'i don thob par byed pa ma yin pa'i phyir ji ltar tshad ma nyid yin zhe na /",
    "T11TD4264E:337b-1": "ma yin te don gyi rang gi ngo bo rtogs pa ni tshad ma nyid yin la de yang phyir rol gyi don gyi bya ba thob pa med par yang 'ga' zhig tu yang srid pa'i phyir ro //",
    "T11TD4264E:337b-2": "gang gsungs pa /",
    "T11TD4264E:337b-3": "tshad ma slu med can shes pa //",
    "T11TD4264E:337b-4": "don gyi bya ba gnas pa ni //",
    "T11TD4264E:337b-5": "mi slu zhes so //",
    "T11TD4264E:337b-6": "sgra ni mnyan pa tsam nyid kyis don dpyad zin pa nyid kyi phyir myang pa kho na der don gyi bya ba gnas pa ste /",
    "T11TD4264E:337b-7": "dper na nyi ma dang zla ba dang sprin dang ri mo la sogs pa rnams mthong ba kho na don gyi bya ba gnas pa yin pa bzhin no ;",
    "T11TD4264E:337b-8": "/ de gsungs pa /",
    "T11TD4264E:337b-9": "shes bya'i rang gi ngo bo rig pa kho na de la don gyi bya ba gnas par 'dod do zhes so //",
    "T11TD4264E:337b-10": "dang po ni rtog pa dang ldan pa don bya ba don du gnyer ba nyid kyis chu dang me la sogs pa la don gyi bya ba la the tshom za ba kho nas 'jug ste /",
    "T11TD4264E:337b-11": "gal te de la 'di lta bu'i the tshom med du chug kyang /",
    "T11TD4264E:337b-12": "'on kyang sgrub par byed pa dang gnod par byed pa'i tshad ma med pa'i phyir ro //",
    "T11TD4264E:337b-13": "gang gsungs pa /",
    "T11TD4264E:337b-14": "the tshom 'gyur ba gang gis zlog par byed //",
    "T11TD4264E:337b-15": "ces so //",
    "T11TD4264E:337b-16": "de'i phyir 'di ni gnas pa nyid de /",
    "T11TD4264E:337b-17": "don gyi bya ba'i tha snyad rtogs pa bar chad med pas shin tu gsal ba'i mngon sum skyes pa kho na las don la rab tu 'jug la /",
    "T11TD4264E:337b-18": "blo zhan pas ni de dang mthun pa'i rjes su dpag pa las so zhes so //",
    "T11TD4264E:337b-19": "de nyid kyi phyir mngon sum ni rang nyid kho na las tshad ma nyid do //",
    "T11TD4264E:337b-20": "kha cig ni gzhan las so //",
    "T11TD4264E:337b-21": "rnal 'byor pa'i shes pa dang rang rig pa'i shes pa ni rang nyid kho na las tshad ma nyid do //",
    "T11TD4264E:337b-22": "rjes su dpag pa ni nges pa'i bdag nyid can nyid kyi phyir rang nyid kho na las tshad ma'o zhes slob dpon gyis gsungs so //",
    "T11TD4264E:337b-23": "des na don ni 'di yin te gang dang po kho nar yul la 'jug pa'i shes pa la de kho na tshad ma ste de nyid la phyis skyes pa'i shes pa gzhan ni ma yin te /",
    "T11TD4264E:337b-24": "bzung zin pa 'dzin pa nyid kyis de'i tshad ma nyid ma yin pa'i phyir ro //",
    "T11TD4264E:337b-25": "dper na rtogs pa dang bral bas bum pa mthong nas phyis yul de nyid la 'di bum pa'o zhes lhag par zhen pa rnam pa rtog pa dang bcas pa'i shes pa dran pa'i ngo bo'am /",
    "T11TD4264E:338a-0": "yang na la la sogs pa la du ba mthong nas 'di na @338a * //",
    "T11TD4264E:338a-1": "me yod do zhes pa'i rjes su dpag pa'i shes pa'i de ma thag tu slar yang de kho na la 'di na me yod do snyam pa'i rjes su dpag pa'i shes pa bzhin no //",
    "T11TD4264E:338a-2": "yang dag pa'i shes pa tshad ma'i zhes brjod pas na shugs las bems po'i rang bzhin dbang po la sogs pa ni yongs su gcod par byed pa nyid med pa'i phyir tshad ma nyid bsal lo //",
    "T11TD4264E:338a-3": "yongs su gcod par byed pa nyid ni rtogs par byed pa po nyid yin zhing de yang shes pa kho na'i gnyug ma'i ngo bo yin no //",
    "T11TD4264E:338a-4": "de shes pa ma yin pa'i bdag nyid dbang po la sogs pa'i ngo bor 'gyur bar 'di ltar 'os zhes pa'o //",
    "T11TD4264E:338a-5": "de rnams gnyis te /",
    "T11TD4264E:338a-6": "mngon sum dang ni rjes su dpag / ces pa'o //",
    "T11TD4264E:338a-7": "dbang po so so bar gyur ba ni mngon sum mo //",
    "T11TD4264E:338a-8": "aaksha ni dbang po ste mi gdang /",
    "T11TD4264E:338a-9": "rna ba dang /",
    "T11TD4264E:338a-10": "sna dang /",
    "T11TD4264E:338a-11": "lce dang lus zhes pa'o //",
    "T11TD4264E:338a-12": "de las skyes pa'i shes pa mngon sum mo zhes pa'i don to //",
    "T11TD4264E:338a-13": "'o na gal te dbang po la brten pa'i shes pa mngon sum ma yin na de'i tshe yid la sogs par 'chad par 'gyur ba'i shes pa gsum po dbang po las ma skyes pa'i phyir mngon sum ma yin par 'gyur ro zhe na /",
    "T11TD4264E:338a-14": "'di la brjod par bya ba ste /",
    "T11TD4264E:338a-15": "dbang po so sor gyur pa zhes gang brjod pa de ni mngon sum gyi sgra'i bshad pa'i rgyu mtshan du rtogs par byas pa yin la /",
    "T11TD4264E:338a-16": "mngon sum gyi sgra'i 'jug pa'i rgyu mtshan ni don mngon du byed pa kho na la grags pa'i dbang las rtogs par bya ste /",
    "T11TD4264E:338a-17": "'dam skyes bzhin no //",
    "T11TD4264E:338a-18": "de'i phyir rang rig pa la sogs pa yang shes pa'i rang rig pa'i ngo bo dang don mngon sum du byed pas na mngon sum gyi sgra'i brjod par bya ba grub bo //",
    "T11TD4264E:338a-19": "'dis don dpog par byed pas na dpog pa yin la //",
    "T11TD4264E:338a-20": "rjes su ni phyis nas kyi don la ste /",
    "T11TD4264E:338a-21": "phyis 'jal ba ni rjes su dpag pa ste /",
    "T11TD4264E:338a-22": "rtags bzung ba dang rtags can gyi 'brel ba dran pa dag gis rjes su shes pa gang la la sogs pa'i chos can la lkog gyur gyi dngos po dmigs par byed pa de kho na rjes su dpag pa'i sgras brjod par bya'o zhes pa grags pa'i dbang las rtogs par bya'o //",
    "T11TD4264E:338a-23": "rnam pa gnyis zhes bya ba'i tshig gis gcig dang /",
    "T11TD4264E:338a-24": "gsum dang /",
    "T11TD4264E:338a-25": "bzhi dang /",
    "T11TD4264E:338a-26": "lnga dang drug ces log par rtogs pa rnams bsal lo //",
    "T11TD4264E:338b-0": "@338b de ltar ni mngon sum gcig pu kho na tshad ma'o zhes ts'a rb'a ka'o //",
    "T11TD4264E:338b-1": "mngon sum dang rjes su dpag pa dang sgra las byung ba'o //",
    "T11TD4264E:338b-2": "zhes grangs can pa'o //",
    "T11TD4264E:338b-3": "mngon sum dang rjes su dpag pa dang sgras las byung ba dang nye bar 'jal lo zhes rig pa can pa'o //",
    "T11TD4264E:338b-4": "mngon sum dang rjes su dpag pa dang sgra las byung ba dang nye bar 'jal ba dang don gyis go ba'o zhes 'od byed pa'o //",
    "T11TD4264E:338b-5": "mngon sum dang rjes su dpag pa dang sgra las byung ba dang nye bar 'jal ba dang don gyis go ba dang dngos po med pa'o zhes dpyod pa pa'o //",
    "T11TD4264E:338b-6": "rnam pa gnyis zhes pa'i tshig gis gnyis nyid du thob pa la /",
    "T11TD4264E:338b-7": "mngon sum dang ni rjes su dpag / ces slar yang brjod pa ni de las rnam pa gzhan du gnyid nyid bsal ba'i don du ste /",
    "T11TD4264E:338b-8": "de ltar ni brda sprod pa na re mngon sum dang sgra las byung ba'i tshad ma gnyis so zhes zer ro //",
    "T11TD4264E:338b-9": "de la ts'arb'a kas kyang rjes su dpag pa tshad ma nyid du gdon mi za bar khas blang bar bya'o zhes rtogs par bya ste /",
    "T11TD4264E:338b-10": "de ltar ni nges par mngon sum gyi mtshan nyid gzhan gyis rtogs pa'i ched du byed la /",
    "T11TD4264E:338b-11": "gzhan gyi blo yang mngon sum ma yin gyi /",
    "T11TD4264E:338b-12": "'o na ci zhe na lus dang ngag gi bya ba'i 'bras bu las rjes su dpag par bya ba ste de'i phyir 'dis 'bras bu'i rtags las skyes pa'i rjes dpag nan gyis khas blang bar 'gyur ro //",
    "T11TD4264E:338b-13": "'jig rten pha rol dgag pa'i ched du yang mi dmigs pa na zhes bya ba sgrub par byed par smra ste /",
    "T11TD4264E:338b-14": "de'i phyir 'di rang nyid rjes su dpag pas tha snyad byed cing rjes su dpag pa tshad ma min no zhes smra ba ji ltar bsnyon pa ma yin /",
    "T11TD4264E:338b-15": "sgra las byung ba'i shes pa yang phyi rol gyi don la mi slu ba nyid kyis tshad mar 'dod par bya ba yin la /",
    "T11TD4264E:338b-16": "mi slu ba nyid kyang 'brel ba med par 'thad pa ma yin zhing /",
    "T11TD4264E:338b-17": "sgra rnams phyi rol gyi don la 'brel ba yod pa yang ma yin no //",
    "T11TD4264E:338b-18": "de ltar ni sgra dang don dag la 'brel ba yod na de'i bdag nyid dam de las 'byung bar 'gyur grang na /",
    "T11TD4264E:338b-19": "de la re zhig de'i bdag nyid ni ma yin te /",
    "T11TD4264E:338b-20": "sgra dang don dag shin tu tha dad par snang ba'i phyir ro //",
    "T11TD4264E:338b-21": "de'i bdag nyid ni gcig nyid du brjod la /",
    "T11TD4264E:338b-22": "tha dad par snang ba na'ang gcig nyid du khas len na ba lang dang rta la sogs pa rnams kyang gcig nyid du thal bar 'gyur ro //",
    "T11TD4264E:339a-0": "@339a * // de las byung ba yang ma yin te rjes su 'gro ba dang ldog pa med pa'i phyir ro //",
    "T11TD4264E:339a-1": "de'i phyir de las byung ba'o zhes smra bar mi nus so //",
    "T11TD4264E:339a-2": "de ltar ni sgra'i bya ba med par yang rang gi rgyu 'jim pa'i gong bu dan /",
    "T11TD4264E:339a-3": "dbyug pa dang /",
    "T11TD4264E:339a-4": "chu dang /",
    "T11TD4264E:339a-5": "'khor lo la sogs pa'i skabs las bum pa la sogs pa'i don skye ba mthong zhing sgra yang phyi rol gyi don med par kho nar skyes bu'i 'dod pa tsam gyis rkan la sogs pa'i bya ba kho na las skye'o //",
    "T11TD4264E:339a-6": "'on te 'di ltar de'i bdag nyid dang de las byung ba dag las gzhan pa kho na brjod par bya ba dang rjod par byed pa'i mtshan nyid kyi 'brel ba dngos po sgra dang don dag la yod do zhe na /",
    "T11TD4264E:339a-7": "de lta na 'o na brda mi shes pa'i skyes bus kyang sgra brjod pa las rung tsam kho nas sgron ma la sogs pa las bum pa la sogs pa rtogs pa ltar don nges par rtogs par 'gyur pa zhig na de yang yod pa ma yin no //",
    "T11TD4264E:339a-8": "de ltar ni n'a li kee ra'i gling nas mngon par gsar du 'ongs pa'i skyes bu aangi'i sgra thos kyang aangi'i sgra las don nges pa ci yang mi rtogs so //",
    "T11TD4264E:339a-9": "'on te brda de dan de la ltos nas de dang de dang rtogs par rung ba'i 'di kho na sgra skyes pa zhes brjod do zhe na de ni ma yin te /",
    "T11TD4264E:339a-10": "de ltar 'di tshad ma nyid du gnas pa ma yin te /",
    "T11TD4264E:339a-11": "brda thams cad du rung ba'i phyir ro //",
    "T11TD4264E:339a-12": "de'i phyir ci brjod par 'dod pa'i don smra ba'am /",
    "T11TD4264E:339a-13": "'on te gzhan zhig shes par mi 'gyur ro //",
    "T11TD4264E:339a-14": "'brel ba gzhan 'ga' zhig kho na yod kyang sla ste /",
    "T11TD4264E:339a-15": "de lta na yang de yang 'brel ba ci zhig gis de dag gi 'brel ba yin zhes dri bar bya'o //",
    "T11TD4264E:339a-16": "'brel ba bzhi pa gzhan gyis so zhe na /",
    "T11TD4264E:339a-17": "bzhi pa yang de rnams la 'brel /",
    "T11TD4264E:339a-18": "gang gis 'brel /",
    "T11TD4264E:339a-19": "lnga pa 'ga' zhig gis so zhe na /",
    "T11TD4264E:339a-20": "de yang gang gis zhes pa ste /",
    "T11TD4264E:339a-21": "thub pa med pa la phyi ma ma grub na snga ma rnams mi 'grub bo //",
    "T11TD4264E:339a-22": "ci ste 'brel ba med pa kho na sgra dang don dag gi 'brel ba'o zhe na /",
    "T11TD4264E:339a-23": "de ni ma yin te /",
    "T11TD4264E:339a-24": "gang 'brel ba med pa de 'brel bar ji ltar 'gyur te /",
    "T11TD4264E:339a-25": "bum pa dang snam bu bzhin no //",
    "T11TD4264E:339a-26": "'on te 'brel ba'i rang bzhin 'di 'dra ba kho na ste /",
    "T11TD4264E:339a-27": "gang gi 'brel ba gzhan la ltos pa med pa kho nar pha rol po sbrel bar byed pa'o zhes brjod par bya'o zhe na /",
    "T11TD4264E:339a-28": "de ni mi rigs te /",
    "T11TD4264E:339b-0": "tshad ma grub pa'i rang bzhin @339b yin na ni /",
    "T11TD4264E:339b-1": "lan brjod par mi bya'o //",
    "T11TD4264E:339b-2": "phyi ma rjod par byed par mi 'gyur te /",
    "T11TD4264E:339b-3": "dper na me kho na'i rang bzhin 'di 'dra ba ste /",
    "T11TD4264E:339b-4": "sreg par byed pa nyid ces bya ba yin la /",
    "T11TD4264E:339b-5": "gzhan nam mkha' la sogs pa ma yin pa bzhin no //",
    "T11TD4264E:339b-6": "'brel ba grub na ni tshad ma dam cung zad kyang rtogs pa po rnams kyis ma mthong ngo //",
    "T11TD4264E:339b-7": "sgra'i nus pa'i rang bzhin nyid kho na las sgra rnams nges pa'i don la 'khrul ba med pa nyid do zhes pa 'di brjod par bya ba yang ma yin te /",
    "T11TD4264E:339b-8": "de ltar ni gal te bum pa zhes pa'i sgra 'di rang bzhin kho na la lto ba dang /",
    "T11TD4264E:339b-9": "mgrin pa'i rnam pa chu 'dzin par nus pa'i dngos po rjod par byed pa yin na /",
    "T11TD4264E:339b-10": "de ji ltar brda gzhan la ltos nas skyes bu'i 'dod pas rta la sogs pa yang rjod par byed /",
    "T11TD4264E:339b-11": "s'a la'i sa bon ni rang gi rgyu las myu gu skyed par byed pa'i rang bzhin du skyes pas na brda gzhan la ltos nas bum pa skye dang nus par 'gyur ba ma yin no //",
    "T11TD4264E:339b-12": "yid ches pas byas pa'i sgra rnams tshad ma nyid du 'dir brjod par rigs pa yang ma yin te /",
    "T11TD4264E:339b-13": "yid ces pa nyid kho na nges par mi nus pa'i phyir /",
    "T11TD4264E:339b-14": "de ltar ni yid ches pa nyid ni skyon zad pa nyid du rjod la /",
    "T11TD4264E:339b-15": "skyon zad pa nyid kyang pha rol po'i sems kyi 'jug pa 'ga' zhig tu brjod cing /",
    "T11TD4264E:339b-16": "pha rol po'i sems kyi 'jug pa rnam kyang mtshon par dka' ba nyid kyi phyir ro //",
    "T11TD4264E:339b-17": "lus dang ngag gi bya ba la sogs pa 'bras bu'i rtags ni rnam pa gzhan du yang 'jug tshul ston pa'i phyir ro //",
    "T11TD4264E:339b-18": "'dod chags dang bcas pa rnams kyang 'dod chags dang bral ba lta bu bur byed do zhes pa'i rigs pa las /",
    "T11TD4264E:339b-19": "ji ltar yid ches pa nyid nges par byed ces pa'o //",
    "T11TD4264E:339b-20": "'brel ba'i sun phyung bas rig byed kyi sgra rnams tshad ma nyid kyang bsal bas na log par ma brjod do //",
    "T11TD4264E:339b-21": "de lta na gang the tshom med pa'i 'jig rten pa'i tha snyad ji ltar yin zhe na /",
    "T11TD4264E:339b-22": "de lta de ltar brda byas pa brjod par 'dod pa'i dbang las de ci yang nyams pa med do //",
    "T11TD4264E:339b-23": "ji skad du gsungs pa /",
    "T11TD4264E:339b-24": "sgra rnams med pa smra ba po'i bsam pa bsal bar byed do zhes so //",
    "T11TD4264E:339b-25": "rigs pa can pa'i nye bar 'jal ba tshad ma yin pa'i spros pa ni /",
    "T11TD4264E:339b-26": "gang rtogs pa po ba lang shes shing pa men ma yin pa de la jo bos //",
    "T11TD4264E:339b-27": "dgon par song la ba men 'o na cig ces bsgo la /",
    "T11TD4264E:340a-0": "des kyang ba min gyi sgra'i @340a * //",
    "T11TD4264E:340a-1": "brjod bya'i don mi shes pas /",
    "T11TD4264E:340a-2": "nags na spyod pa'am /",
    "T11TD4264E:340a-3": "gzhan de shes pa'i skyes bu la dris pa /",
    "T11TD4264E:340a-4": "kye spun ba men ji lta bu zhes so //",
    "T11TD4264E:340a-5": "des smras pa /",
    "T11TD4264E:340a-6": "ba lang ci 'dra ba de 'dra ba min no zhes so //",
    "T11TD4264E:340a-7": "de dgon par slebs ba btang ba skyes bu de'i //",
    "T11TD4264E:340a-8": "bstan pa'i ngag gi don dran pa'i lhan cig byed pa can ba men dang rjes su mthun pa shes pa byed pa po 'di ba men gyi sgra'i brjod par bya ba'o zhes rtogs pa 'bras bu'i rang bzhin skyes pa tshad ma'o zhe'o //",
    "T11TD4264E:340a-9": "'di yang mi rigs te gang gi phyir tshad ma zhes pa ni yul dang ldan pa nyid kyis khyab pa yin la /",
    "T11TD4264E:340a-10": "'di'i yul yang mkhas pas dpyad par 'gyur kyang mthong ba ma yin no //",
    "T11TD4264E:340a-11": "de ltar yang mtshungs pa zhes bya ba'i 'brel pa de'i yul du brjod na /",
    "T11TD4264E:340a-12": "de yang don dam par med do //",
    "T11TD4264E:340a-13": "de ltar rung ba nyid yin na mi dmigs pas gnod la /",
    "T11TD4264E:340a-14": "blta bar mi rung ba nyid yin na de'i yod pa'i sgrub byed tshad ma ma mthong ba'i phyir ro //",
    "T11TD4264E:340a-15": "gzhan yang 'brel ba de yang 'brel ba can dag las tha dad pa'am tha dad pa ma yin pa yin /",
    "T11TD4264E:340a-16": "gal te tha dad na de'i tshe 'brel ba gang gis de dag gi 'brel ba yin zhes brjod par bya ste 'brel ba gzhan rtog na ni thug pa med do //",
    "T11TD4264E:340a-17": "ci ste tha mi dad na /",
    "T11TD4264E:340a-18": "de'i tshe 'brel ba can dag 'ba' zhig kho na ste /",
    "T11TD4264E:340a-19": "mtshungs pa zhes bya ba'i 'brel ba 'ga' zhig ni med do //",
    "T11TD4264E:340a-20": "'on te 'di lta bu'i 'brel ba'i blo skyed par byed pa nyid 'brel ba'o zhe na /",
    "T11TD4264E:340a-21": "de ni ma rigs te gang gi phyir 'di dag 'brel ba'o zhes pa'i blo ni rang gi rgyu'i stobs las 'brel zin pa'i dngos po gnyis las kyang yang dag par 'byung ste 'brel ba 'phen pa'i mthun ni med do //",
    "T11TD4264E:340a-22": "de ltar spyod pa las bshad pa'i tshad ma nyid bsal bar bya'o //",
    "T11TD4264E:340a-23": "de ltar ni 'dra ba'i khyad par can gyi gong bu'i khyad par can gyi 'dra ba nye bar 'jal ba'i yul du des brjod la /",
    "T11TD4264E:340a-24": "'dra ba'i dngos po las gzhan du 'dra ba nyid rnam par gzhag par mi nus te /",
    "T11TD4264E:340a-25": "tshad ma rtogs pa med pa nyid kyi phyir ro //",
    "T11TD4264E:340a-26": "de ltar ni gal te 'dra ba las gzhan pa'i 'dra ba nyid 'gyur ba de'i tshe 'di snang du rung ba mi dmigs pas nyams pa kho nar 'gyur gyi /",
    "T11TD4264E:340a-27": "ci ste snang du mi rung ba yin na /",
    "T11TD4264E:340b-0": "de'i tshe de dang 'brel ba'i rtags med pa'i phyir rjes su dpag pa la sogs pa'i skabs las kyang de ji @340b ltar grub /",
    "T11TD4264E:340b-1": "'dra ba'i rtogs pa ni rang gi rgyu las de ltar skyes pa dang 'dra ba'i dngos pos kyang bya ba 'thad do zhes pas de'i rtogs pa las kyang de grub par rigs pa ma yin no //",
    "T11TD4264E:340b-2": "nye bar 'jal ba kho na las 'dra ba nyid grub po zhe na ma yin te /",
    "T11TD4264E:340b-3": "gang gi phyir tshad ma gzhan gyis grub pa'i 'dra ba'i gong bu ga gi /",
    "T11TD4264E:340b-4": "gang khyad par dang khyad par can gyi dngos po de nye bar 'jal ba'i yul nyid du rgol ba des brtags te /",
    "T11TD4264E:340b-5": "de'i phyir 'dra ba nyid tsam nye bar 'jal ba las ji ltar grub ces pa'o //",
    "T11TD4264E:340b-6": "don gyis go ba yang tshad ma la sogs pa nyid du 'thad pa mi yin te /",
    "T11TD4264E:340b-7": "de ltar ni /",
    "T11TD4264E:340b-8": "gang mngon sum la sogs pa las rtogs pa'i don de gang med na 'thad pa ma yin pa'i don de yongs su rtogs pa ni don gyis go ba'o zhes pa don gyis go ba'i mtshan nyid do //",
    "T11TD4264E:340b-9": "'dir 'di bsam par bya ste /",
    "T11TD4264E:340b-10": "gang 'di tshad mas mthong ba'i don te /",
    "T11TD4264E:340b-11": "gal te yongs su brtag par bya ba'i lkog tu gyur ba'i don dang lhan cig bdag nyid kyi mtshan nyid dam de las byung ba'i mtshan nyid kyis 'brel ba 'ga' zhig yod na de'i tshe rtog pa 'di rang bzhin gyi rtags las skyes pa'am 'bras bu rtags las skyes pa'i phyir ro //",
    "T11TD4264E:340b-12": "don gyis go bar rjes su dpag pa kho na'o //",
    "T11TD4264E:340b-13": "'on te 'brel ba med na da ni don gyis go bar tshad ma nyid du mi 'gyur te /",
    "T11TD4264E:340b-14": "'brel ba med pa'i phyir bum pa las snam bu rtogs pa bzhin no //",
    "T11TD4264E:340b-15": "dngos po med pa'i rang gi ngo bo nyid re zhig ma dmigs te /",
    "T11TD4264E:340b-16": "ci las de tshad ma nyid du 'gyur //",
    "T11TD4264E:340b-17": "de ltar ni mngon sum la sogs pa'i tshad ma rnams mi skye ba dngos po med pa zhes bya ba'i tshad mar spyod pa pa rnams kyis brjod de /",
    "T11TD4264E:340b-18": "de la mi skye ba 'di ci zhig / ci mi dgag pa'i tshul gyis tshad ma mi skye ba tsam mam /",
    "T11TD4264E:340b-19": "'on na te ma yin par dgag pa'i tshul gyis dngos po gzhan zhig yin /",
    "T11TD4264E:340b-20": "dngos po gzhan pa yang bems po'i rang bzhin nam shes pa'i rang bzhin yin /",
    "T11TD4264E:340b-21": "shes pa shes pa tsam ma ma shes pa gcig la 'dres pa'i dngos po'i shes pa yin /",
    "T11TD4264E:340b-22": "de la re zhig dngos po med par dgag pa'i ngo bor rigs pa ma yin te /",
    "T11TD4264E:341a-0": "de ni nus pa thams cad kyis stong pa nyid kyi phyir ji ltar yongs su gcod par byed pa nyid dam shes pa skyed @341a * //",
    "T11TD4264E:341a-1": "par byed pa nyid du 'gyur /",
    "T11TD4264E:341a-2": "de nyid kyi phyir ci zhig gis kyang de sgrub par byed pa ma yin no //",
    "T11TD4264E:341a-3": "mkhas pa'i chogs kyi gtsug gi nor bus gang gsungs pa /",
    "T11TD4264E:341a-4": "dngos po med pa ni ci zhig gi yang sgrub par byed pa'am sgrub par byed pa'i rgyu ma yin te /",
    "T11TD4264E:341a-5": "de'i yang sgrub par byed pa ji ltar yin zhes so //",
    "T11TD4264E:341a-6": "bems po'i ngo bo yang ma yin te /",
    "T11TD4264E:341a-7": "bems bo la yongs su dpyod par byed pa nyid med pa'i phyir ro //",
    "T11TD4264E:341a-8": "bems po'i ngo bo shing rta la sogs pa ni bum pa yongs su gcod par byed pa 'gar yang mthong ba'am thos pa med do zhes so //",
    "T11TD4264E:341a-9": "shes pa tsam yang ma yin te /",
    "T11TD4264E:341a-10": "yul dang dus dang rang bzhin gyis bskal ba ri rab tsam dang 'khor los sgyur ba dang sha za la sogs pa yang shes pa tsam yin pa'i dngos po med pa'i chad ma 'am med par thal ba'i phyir ro //",
    "T11TD4264E:341a-11": "'on te shes pa gcig gis zhar byung ste /",
    "T11TD4264E:341a-12": "sa'i gzhi la sogs pa'i dngos po shes pa dngos po med par brjod do zhe na /",
    "T11TD4264E:341a-13": "de'i tshe mngon sum gyi khyad par kho na dngos po med pa'i ming du byas pa'i phyir 'u cag la mi mthun pa ci yang med do zhes pa'o //",
    "T11TD4264E:341a-14": "mngon sum dang rjes su dpag pa'i tshad ma rnam pa gnyis kho na'o zhes pa 'di gnas so //",
    "T11TD4264E:341a-15": "de la mngon sum rtog bral ma 'khrul pa'o //",
    "T11TD4264E:341a-16": "snga ma dang phyi ma dag bsdoms nas sgra dang 'dres pa'i rnam pa'i rtog pa'am nang gi brjod pa'i rnam pa ni rtogs pa ste /",
    "T11TD4264E:341a-17": "dper na rnam par shes pa dang ldan pa'i skyes bu'i 'di bum pa'o zhes pa'i rtogs pa bzhin no //",
    "T11TD4264E:341a-18": "byis pa dang lkugs pa dang dud 'gro la sogs pa rnams kyi nang gi brjod pa'i rnam pa lhur byed pa'i ngo bo'i rtogs pa'o //",
    "T11TD4264E:341a-19": "de ltar yang gsungs pa /",
    "T11TD4264E:341a-20": "brjod pa dang 'drer rung bar snang ba'i rtogs pa ni rtogs pa'o zhes so //",
    "T11TD4264E:341a-21": "'o na byis pa chung du la sogs pa rnams la nang gi brjod pa'i rnam pa can gyi rtog pa'i shes pa yod do zhes gang las nges par bya zhe na /",
    "T11TD4264E:341a-22": "rnam par rtog pa'i bya ba las 'dod pa dang mi 'dod pa len pa dang 'dor pa'i phyir ro //",
    "T11TD4264E:341a-23": "byis ba chung ngu la sogs pas 'dod pa'i don len pa dang mi 'dod pa'i don gtong ba zhes bya ba'i 'di ni mthong ba yin no //",
    "T11TD4264E:341b-0": "byis pa chung ngu la sogs pa'i rnam par shes pa rtog pa nyid du gsal bar byas pas @341b bhatta'i sa brjod pa'i mig gi shes pa ni rnam par rtog pa dang bcas pa nyid du bsgrubs na /",
    "T11TD4264E:341b-1": "yang ci'i phyir rtogs pa dang 'khrul pa'i bdag nyid kyi shes pa mngon sum ma yin par 'gyur zhe na ma yin te /",
    "T11TD4264E:341b-2": "dngos po'i rang bzhin ngo bo mngon sum du byed pa'i shes pa ni mngon sum zhes thams cad la grags shing /",
    "T11TD4264E:341b-3": "rtogs pa dang 'khrul pa dag don gyi rang gi ngo bo mngon du byed par nus pa yang ma yin no //",
    "T11TD4264E:341b-4": "de ltar ni don 'dzin pa'i shes pa ni don gyi 'bras bu ste /",
    "T11TD4264E:341b-5": "don yang gzung bya nyid kyi phyir shes pa'i rgyu'o //",
    "T11TD4264E:341b-6": "ji skad du gsungs pa /",
    "T11TD4264E:341b-7": "shes la rnam pa ni /",
    "T11TD4264E:341b-8": "'jog par nus pa'i rgyu nyid la //",
    "T11TD4264E:341b-9": "gzung bar rig pa shes pas rig / ces so //",
    "T11TD4264E:341b-10": "rtog pa'i shes pa ni don med par bag chags tsam kho na las skyes pas ni ji ltar don gyi 'bras bur 'gyur te /",
    "T11TD4264E:341b-11": "don dang lhan cig rjes su 'gro ba dang ldog pa med pa'i phyir ro //",
    "T11TD4264E:341b-12": "gang zhig gang med par 'byung ba de de'i 'bras bu ma yin te ;",
    "T11TD4264E:341b-13": "ha cang thal bar 'gyur ba'i phyir ro //",
    "T11TD4264E:341b-14": "gal te yang rtogs pa'i shes pa don la nye bar skye na /",
    "T11TD4264E:341b-15": "de'i tshe des kyang bum pa la sogs pa'i don mthong la /",
    "T11TD4264E:341b-16": "de'i phyir long bas kyang gzugs mthong bar 'gyur bar thal bar 'gyur zhing yod pa yang ma yin no //",
    "T11TD4264E:341b-17": "de nyid kyi phyir gsungs pa /",
    "T11TD4264E:341b-18": "sgra las byung ba'i blo las ni mngon sum bzhin du don snang ba med pa'i phyir rtogs pa'i shes pa la don mngon du byed pa nyid med do zhes so //",
    "T11TD4264E:341b-19": "'dis ni gang pha rol pos brjod pa'i //",
    "T11TD4264E:341b-20": "sgra yi rjes 'gro las gzhan gang //",
    "T11TD4264E:341b-21": "rtogs te 'jig rten na yod min //",
    "T11TD4264E:341b-22": "shes pa thams cad sgra dang ni //",
    "T11TD4264E:341b-23": "rjes su ldan pa kho nar snang //",
    "T11TD4264E:341b-24": "zhes pa de bsal ba yin no //",
    "T11TD4264E:341b-25": "de ltar ni /",
    "T11TD4264E:341b-26": "mdun na yod pa'i bum pa brjod bzhin pa na //",
    "T11TD4264E:341b-27": "de dang nye ba na yod pa'i sa'i mthil la sogs pa'i shes pa brjod pa dang bral ba nyams su myong ba nyid do //",
    "T11TD4264E:341b-28": "de ltar de'i tshe sgra'i rjes su 'gro ba yod pa yang ma yin no //",
    "T11TD4264E:341b-29": "rnam par rtog nyid cig car med //",
    "T11TD4264E:341b-30": "ces pa'i rigs pa las so //",
    "T11TD4264E:341b-31": "'khrul pa'i shes pa yang don mngon du byed pa yang ma yin te //",
    "T11TD4264E:341b-32": "'khrul pa'i don bya ba nus pa'i dngos po la phyin ci log par brjod cing /",
    "T11TD4264E:341b-33": "don bya ba nus pa yang dngos po'i rang gi ngo bo yul dang dus dang rnam par nges pa yin na /",
    "T11TD4264E:342a-0": "de'i phyin @342a * //",
    "T11TD4264E:342a-1": "ci log tu snang ba'i 'khrul pa'i shes pas ji ltar mngon du byed /",
    "T11TD4264E:342a-2": "slob dpon gyis gang gsungs pa /",
    "T11TD4264E:342a-3": "rab rib dang myur du bskor ba dang grur zhugs pa'i 'khrul pa la sogs pas /",
    "T11TD4264E:342a-4": "'khrul pa ma bskyed pa'i shes pa mngon sum mo zhes so //",
    "T11TD4264E:342a-5": "'dis ni ling tog can la dung dkar po la ser por snang ba'i shes pa dang /",
    "T11TD4264E:342a-6": "mgal me bskor ba la sogs pa la 'khor lo la sogs par snang ba'i shes pa dang /",
    "T11TD4264E:342a-7": "'gro bzhin pa'i gru la gnas pa'i shing la sogs pa g-yo bar 'dzin pa'i shes pa dang /",
    "T11TD4264E:342a-8": "lus kyi gnad mtshon gyis bcom pa'i ga ba 'bar ba la sogs par snang ba'i shes pa mngon sum ma yin no zhes brjod par 'gyur ro //",
    "T11TD4264E:342a-9": "'o na gal te shes pa de mngon sum ma yin na ji ltar de las dngos po thob ce na /",
    "T11TD4264E:342a-10": "de las dngos po thob pa min gyi /",
    "T11TD4264E:342a-11": "'o na ci zhe na shes pa gzhan kho na las so zhes kha cig go //",
    "T11TD4264E:342a-12": "de ni rnam pa bzhi ste /",
    "T11TD4264E:342a-13": "dbang po'i shes pa dang /",
    "T11TD4264E:342a-14": "yid dang rang rig pa'i rnam 'byor ba'i shes pa'o //",
    "T11TD4264E:342a-15": "mig la sogs pa'i dbang po lang la brten nas skyes shing phyi rol gyi gzugs la sogs pa'i yul lnga la dmigs pa ni dbang po ni mngon sum mo //",
    "T11TD4264E:342a-16": "de la mig gi rnam par shes pa ni gzugs kyi yul can no //",
    "T11TD4264E:342a-17": "rna ba'i rnam par shes pa ni sgra'i yul can no //",
    "T11TD4264E:342a-18": "sna'i rnam par shes pa ni dri'i yul can no //",
    "T11TD4264E:342a-19": "lce'i rnam par shes pa ni ro'i yul can no //",
    "T11TD4264E:342a-20": "lus kyi rnam par shes pa ni reg bya'i yul can no //",
    "T11TD4264E:342a-21": "dbang po'i mngon sum zhes tha snyad byed pa'i rgyu mtshan ni thun mong ma yin pa'i rgyu ste /",
    "T11TD4264E:342a-22": "dper na rnga'i sgra dang nas kyi myu gu zhes pa bzhin no //",
    "T11TD4264E:342a-23": "mngon sum 'di yang gang la rang dang rjes su mthun pa'i rtog pa skyed par byed pa de nyid la tshad ma ste /",
    "T11TD4264E:342a-24": "tha snyad pa'i tshad ma'i dbang du byas pa nyid kyi phyir ro zhes pa'o //",
    "T11TD4264E:342a-25": "rang gi yul gyi de ma thag pa'i yul lhan cig byed pa can gyi dbang po'i shes pa mtshungs pa de ma thag pa'i rkyen gyis bskyed pa yid kyi rnam par shes pa'o zhes pa'o //",
    "T11TD4264E:342a-26": "rang gi sgra ni dbang po'i shes par dgongs shing /",
    "T11TD4264E:342a-27": "rang gi yul ni yul te /",
    "T11TD4264E:342a-28": "phyi rol gyi bum pa la sogs pa'o //",
    "T11TD4264E:342b-0": "rang gi yul gyi de ma thag pa ni rang yul de ma @342b thag pa ste /",
    "T11TD4264E:342b-1": "dbang po'i shes pa'i yul las gzhan bum pa la sogs pa'i skad cig gnyis pa'o //",
    "T11TD4264E:342b-2": "lhan cig byed pa de dang tshogs nas /",
    "T11TD4264E:342b-3": "nye bar len pa dbang po'i shes pa mtshungs pa de ma thag pa'i rkyen gyis ming can gyi bskyed pa gang yin pa de yid kyi mngon sum du brjod do //",
    "T11TD4264E:342b-4": "de'i phyir pha rol pos gang brjod pa'i bzung zin pa'i 'dzin pa nyid dang long ba dang 'on pa la sogs pa med pa dang /",
    "T11TD4264E:342b-5": "rnam 'byo ba'i shes pa yang nyid gnyis su thal ba dang /",
    "T11TD4264E:342b-6": "tha snyad byed pa po ma yin pa nyid do zhes pa bsal te /",
    "T11TD4264E:342b-7": "de ltar ni skad cig gnyis pa 'dzin pa'i phyir bzung zin pa 'dzin pa nyid bsal lo //",
    "T11TD4264E:342b-8": "dbang po'i shes pa las skyes pa yid yin pas long ba la sogs pa la gzugs la sogs pa'i yul la dmigs pa'i dbang po'i mngon sum nyid med na /",
    "T11TD4264E:342b-9": "de las skyes pa'i yid ci zhig las 'byung bar 'gyur //",
    "T11TD4264E:342b-10": "de'i phyir long ba dang 'on pa la sogs pa med pa'i skyon med do //",
    "T11TD4264E:342b-11": "mtshungs pa de ma thag pa'i rkyen gyis kyang rnal 'byor ba'i shes pa yid kyi mngon sum du thal ba bsal te /",
    "T11TD4264E:342b-12": "mtshungs pa de ma thag pa'i rkyen gyi sgra ni rang gi rgyud la 'jug pa'i nye bar len pa'i shes pa la grags pa la grub la /",
    "T11TD4264E:342b-13": "de'i phyir rgyud tha dad pa la 'jug pa'i rnal 'byor pa'i shes pa la ltos nas /",
    "T11TD4264E:342b-14": "so so'i skye bo'i sems rnams la de ma thag pa'i rkyen gyi tha snyad med do zhes pa'o //",
    "T11TD4264E:342b-15": "tha snyad byed pa po ma yin pa nyid kyang 'di'i sun 'byin par 'thad pa ma yin te /",
    "T11TD4264E:342b-16": "dus thung bar byung ba nyid kyis so so'i skye bo rnams kyis mtshon par dka' ba'i phyir dang ;",
    "T11TD4264E:342b-17": "tha snyad kyi yan lag nyid du khas ma blangs pa'i phyir ro //",
    "T11TD4264E:342b-18": "yid kyi mngon sum ni lung las grags par te /",
    "T11TD4264E:342b-19": "'di'i nges par byed pa po chung zad yod pa ma yin no //",
    "T11TD4264E:342b-20": "ji skad du bcom ldan 'das kyis gsungs pa //",
    "T11TD4264E:342b-21": "dge slong dag gnyis kyis gzugs 'dzin par byed de /",
    "T11TD4264E:342b-22": "mig dang de dang 'brel pa'i yid kyis so zhes so //",
    "T11TD4264E:342b-23": "'o na tha snyad la nye bar mkho ba ma yin pa bstan pa de la dgos pa ci yod ce na /",
    "T11TD4264E:342b-24": "'di 'dre ba'i mtshan nyid can gyi yid kyi mngon sum gal te yod na skyon ci yod med do zhes lung rnam par dag pha 'dis bsgrub pa yin no zhes pa dgos pa'o //",
    "T11TD4264E:343a-0": "sems @343a * //",
    "T11TD4264E:343a-1": "dang sems las byung ba thams cad kyi bdag nyid yang dag par rigs pa'o //",
    "T11TD4264E:343a-2": "sems ni dngos po tsam 'dzin pa'i shes pa yin la /",
    "T11TD4264E:343a-3": "sems las gyur ba'i rnams ni sems las byung ba rnams te /",
    "T11TD4264E:343a-4": "dngos po'i khyad par gyi ngo bo 'dzin par byed pa bde ba dang sdug bsngal dang btang snyoms la sogs pa'i mtshan nyid can /",
    "T11TD4264E:343a-5": "sems dang sems las byung ba de thams cad kyi bdag nyid gang gis rang gi ngo bos rig par byed pa ste rang rang gi ngo bo bdag nyid kyi ngo bo mngon sum du byed pa nyid kyi phyir rang rig pa'i mngon sum rtog pa dang bral zhing ma 'khrul par brjod do ;",
    "T11TD4264E:343a-6": "/ de la kha cig na re /",
    "T11TD4264E:343a-7": "sems dang sems las byung ba rnams kyis rang rig pa nyid 'thad pa ma yin te /",
    "T11TD4264E:343a-8": "bdag nyid la rang gi bya ba 'gal ba'i phyir ro //",
    "T11TD4264E:343a-9": "legs par bslab kyang gar mkhan gyis rang gi phrag pa la zhon par mi nus la /",
    "T11TD4264E:343a-10": "ral gri'i so rno yang bdag nyid mi gcod cing ;",
    "T11TD4264E:343a-11": "me'i phung po shin tu 'bar yang bdag nyid bsreg pa ma yin pa de bzhin du /",
    "T11TD4264E:343a-12": "sems dang sems las byung ba yang ji ltar bdag nyid rtogs par byed pa rig par bya ba dang rig par byed pa'i dngos po ni las dang byed pa po'i dngos po yin la /",
    "T11TD4264E:343a-13": "las dang byed pa po nyid kyang 'jig rten na tha dad pa kho nar grags te /",
    "T11TD4264E:343a-14": "shing dang skud pa 'dzin pa dag bzhin no zhe na /",
    "T11TD4264E:343a-15": "'dir brjod par bya ste /",
    "T11TD4264E:343a-16": "las dang byed pa po'i dngos por rig par bya ba dang rig par byed pa shes pa la brjod pa ma yin no //",
    "T11TD4264E:343a-17": "'o na ci zhe na /",
    "T11TD4264E:343a-18": "rnam par gzhag par bya ba dang rnam par 'jog par byed pa'i dngos po ste /",
    "T11TD4264E:343a-19": "dper na sgron ma bdag nyid gsal bar byed pa de ltar shes pa yang rang gi rgyu kho na las bems po'i dngos po'i mtshan nyid dang bral ba rang gi rgyu kho na las rab tu gsal ba'i rang bzhin du skyes pas rig par rnam par gzhag go //",
    "T11TD4264E:343a-20": "de ltar yang gsungs pa /",
    "T11TD4264E:343a-21": "rnam shes bems po'i rang bzhin las //",
    "T11TD4264E:343a-22": "log pa nye bar skye bar 'gyur //",
    "T11TD4264E:343a-23": "bems min rang bzhin gang yin pa //",
    "T11TD4264E:343a-24": "de kho na 'di'i rang rig go //",
    "T11TD4264E:343a-25": "'di yi rang gi rig pa ni //",
    "T11TD4264E:343a-26": "bya dang byed pa'i dbye bas min //",
    "T11TD4264E:343a-27": "gcig pa tshad med rang bzhin la //",
    "T11TD4264E:343a-28": "gsum gyi ngo bo mi 'thad phyir //",
    "T11TD4264E:343a-29": "zhes so //",
    "T11TD4264E:343a-30": "rgyan mdzad pas kyang gsungs pa /",
    "T11TD4264E:343b-0": "las dang @343b byed pa po la sogs //",
    "T11TD4264E:343b-1": "rtag pa don dam par yod min //",
    "T11TD4264E:343b-2": "bdag nyid la ni bdag nyid kyis //",
    "T11TD4264E:343b-3": "bdag nyid 'joms zhes nges par brjod //",
    "T11TD4264E:343b-4": "ces so //",
    "T11TD4264E:343b-5": "sems dang sems las byung ba rnams shes pa gzhan gyis gsal bar byed par rigs pa ma yin te /",
    "T11TD4264E:343b-6": "de ltar ni re zhig dus mnyam par byung ba'i shes pa las gzhan gyi sems las byung ba gsal bar byed do zhes pa 'thad pa ma yin te /",
    "T11TD4264E:343b-7": "phan gdags par bya ba dang phan 'dogs par byed pa nyid med pa'i phyir g-yas pa dang cig shos kyi rva dag bzhin no //",
    "T11TD4264E:343b-8": "dus tha dad par byung ba'i shes pas kyang ma yin te /",
    "T11TD4264E:343b-9": "skad cig pa nyid kyi phyir na gsal bar byed pa nyid med pa'i phyir ro //",
    "T11TD4264E:343b-10": "gzhan yang gal te shes pa rang rig pa ma yin na de'i phyir de'i tshe don shes so zhes pa 'thad par dga' bar 'gyur te /",
    "T11TD4264E:343b-11": "khyad par ma bzung ba'i blo ni khyad par du bya ba la 'jug pa ma yin no zhes pa'i rigs pa las so //",
    "T11TD4264E:343b-12": "de ltar ni ;",
    "T11TD4264E:343b-13": "don khyad par du bya ba yin la shes pa ni khyad par te /",
    "T11TD4264E:343b-14": "shes zin pa ni shes pas khyad par du byas pa'o //",
    "T11TD4264E:343b-15": "gal te shes pa rang nyid rtogs pa'i ngo bor rtogs pa ma yin no //",
    "T11TD4264E:343b-16": "de'i phyir shes pas khyad par du byas pa'i don ltar rtogs te /",
    "T11TD4264E:343b-17": "dbyug pa ma bzung bar dbyug pa can 'dzin pa rigs pa dang ldan pa ni med pas so //",
    "T11TD4264E:343b-18": "gang mig gsum pas bshad pa /",
    "T11TD4264E:343b-19": "mig ma bzung bar yang mig gis gzung bar bya ba'i don rtogs pa de bzhin du rnam par shes pa ma gtogs na yang don shes zin pa 'thad do zhes pa de ni mi legs te /",
    "T11TD4264E:343b-20": "skabs su ma bab pa'i phyir ro //",
    "T11TD4264E:343b-21": "gang gi phyir mig ni gzugs kyi khyad par ma yin la /",
    "T11TD4264E:343b-22": "'o na ci zhe na /",
    "T11TD4264E:343b-23": "mig gi rnam par shes pa'o //",
    "T11TD4264E:343b-24": "de'i phyir rnam par shes pa yang dag par rig pa ma yin na /",
    "T11TD4264E:343b-25": "ji ltar gzugs shes par byed ces pas rtsod pa nyams pa med do //",
    "T11TD4264E:343b-26": "gang yang shes pa lkog gyur nyid du bsgrub pa'i ched du bhattas smras pa /",
    "T11TD4264E:343b-27": "ji ltar gzugs la sogs pa gsal pa rnam pa gzhan du mi 'thad pas dbang po grub pa de bzhin du shes pa yang grub po zhes so //",
    "T11TD4264E:343b-28": "de bzhin du de'i bshad pa //",
    "T11TD4264E:343b-29": "don 'ga' zhig shes pa zin pa med na ni blo dmigs pa med la //",
    "T11TD4264E:344a-0": "shes zin na ni rjes su dpag pa las @344a * //",
    "T11TD4264E:344a-1": "rtogs so zhes so //",
    "T11TD4264E:344a-2": "de'i rnam par 'grel pa yang //",
    "T11TD4264E:344a-3": "shes pa ni shes zin pa nyid kyi dbang las so zhes so //",
    "T11TD4264E:344a-4": "shes zin pa nyid kyang yul gsal bar brjod do //",
    "T11TD4264E:344a-5": "de ni shin tu mi rigs te /",
    "T11TD4264E:344a-6": "yul gsal ba nyid kyang shes pa las tha dad pa nyid na ni /",
    "T11TD4264E:344a-7": "yul gyi ngo bo nyid yin na gsal bar bems po'i ngo bo nyid de /",
    "T11TD4264E:344a-8": "bems bo la yang rab tu gsal ba mi rigs pa'i phyir ro //",
    "T11TD4264E:344a-9": "yul las don gzhan pa nyid de'i rang nyid las rab tu gsal ba mi rigs pa'i phyir ro //",
    "T11TD4264E:344a-10": "gsal ba gzhan gyis gsal bar byed na thug pa med par 'gyur ro //",
    "T11TD4264E:344a-11": "shes pa'i rang bzhin nyid na ni gsal ba nyid kyang lkog gyur du thal bar 'gyur ro //",
    "T11TD4264E:344a-12": "de'i phyir gdon mi za bar shes pa rang rig pa nyid du brjod par bya'o //",
    "T11TD4264E:344a-13": "rang rig pa ni nyams su myong bas grub pa yang yin na ji ltar bsnyon 'debs par byed de gsungs pa /",
    "T11TD4264E:344a-14": "dmigs pa mngon sum ma yin na //",
    "T11TD4264E:344a-15": "don mthong rab tu grub mi 'gyur //",
    "T11TD4264E:344a-16": "zhes so //",
    "T11TD4264E:344a-17": "rgyan mdzad pas kyang gsungs pa /",
    "T11TD4264E:344a-18": "gal te shes de lkog gyur na //",
    "T11TD4264E:344a-19": "shes pa zhes nyid de gang las //",
    "T11TD4264E:344a-20": "klog tu gyur de'i rang gi ni //",
    "T11TD4264E:344a-21": "ngo bo su yis mtshon par nus //",
    "T11TD4264E:344a-22": "zhes so //",
    "T11TD4264E:344a-23": "'o na shes pa thams cad kyi rang rig pas mngon sum nyid na /",
    "T11TD4264E:344a-24": "'di bum pa'o zhes pa la sogs pa rtogs pa'i shes pa med pa nyid dang /",
    "T11TD4264E:344a-25": "dung ser po la sogs pa'i shes pa ma 'khrul pa nyid du ji ltar mi 'gyur zhe na /",
    "T11TD4264E:344a-26": "brjod par bya ste /",
    "T11TD4264E:344a-27": "rnam par rtog pa'i shes pa yang rang gi bdag nyid la rnam par rtog pa med pa kho na ste //",
    "T11TD4264E:344a-28": "'di bum pa'o zhes pa 'dis ni phyi rol kho na la rtogs par byed kyi bdag nyid la ni ma yin no //",
    "T11TD4264E:344a-29": "de gsungs pa /",
    "T11TD4264E:344a-30": "shes gang gang la sgra don 'dzin //",
    "T11TD4264E:344a-31": "de ni de la rtog pa'o //",
    "T11TD4264E:344a-32": "rang gi ngo bo sgra don min //",
    "T11TD4264E:344a-33": "de phyir de la kun mngon sum //",
    "T11TD4264E:344a-34": "zhes so //",
    "T11TD4264E:344a-35": "'khul pa yang bdag nyid la ma 'khrul pa se /",
    "T11TD4264E:344a-36": "rang nyid rang tu gsal ba'i ngo bo nyid kyis snang ba'i phyir la //",
    "T11TD4264E:344a-37": "yul med pa nyid las 'khrul par brjod do //",
    "T11TD4264E:344a-38": "gang gsungs pa //",
    "T11TD4264E:344a-39": "rang ngo bo la kun ma 'khrul //",
    "T11TD4264E:344a-40": "gzhan ngo bo la phyin ci log / ces so //",
    "T11TD4264E:344a-41": "de'i phyir rnam par gzhan du rab tu gsal ba nyid ma grub pa'i phyir //",
    "T11TD4264E:344b-0": "gal te 'di rnams rab tu gsal bar byed pa yin na de'i tshe rang gi @344b rgyu kho na las rab tu gsal ba'i rang bzhin du skyes par 'gyur ba rnams kyis /",
    "T11TD4264E:344b-1": "rab tu gsal bar byed pa yin no zhes khas blang bar bya'o zhes pa'o //",
    "T11TD4264E:344b-2": "yang dag pa'i don bsgom pa rab kyi mthar thug pa las skyes pa rnam 'byor ba'i shes pa yang ngo zhes te /",
    "T11TD4264E:344b-3": "rnal 'byor ni ting nge 'dzin dang shes rab bo //",
    "T11TD4264E:344b-4": "ting nge 'dzin ni sems rtse gcig pa nyid kyi mtshan nyid can no //",
    "T11TD4264E:344b-5": "dngos po ma lus pa'i de kho na nyid rnam par 'byed pa ni shes rab po //",
    "T11TD4264E:344b-6": "'di la rnal 'byor yod pas na rnal 'byor ba'o //",
    "T11TD4264E:344b-7": "gang rnal 'byor pa'i shes pa de ni mngon sum mo //",
    "T11TD4264E:344b-8": "de ci 'dra ba zhig ce na /",
    "T11TD4264E:344b-9": "yang dag pa'i don bsgom pa rab kyi mthar thug pa las skyes pa ste /",
    "T11TD4264E:344b-10": "yang dag pa'i don ni tshad mas 'thad pa'i don no //",
    "T11TD4264E:344b-11": "bsgom pa ni yang dang yang sems las yang dag par bskrun pa'o //",
    "T11TD4264E:344b-12": "yang dag pa'i don bsgom pa rab kyi mthar thug pa las skyes pa'i shes pa gang yin pa de rtog pa dang /",
    "T11TD4264E:344b-13": "bral zhing ma 'khrul ba'o //",
    "T11TD4264E:344b-14": "yang dag pa'i don ni 'phags pa'i bden pa bzhi ste /",
    "T11TD4264E:344b-15": "sdug bsngal dang kun 'byung dang 'gog pa lam gyi ming can no //",
    "T11TD4264E:344b-16": "phung po lnga'i rang bzhin skad cig pa dang /",
    "T11TD4264E:344b-17": "stong pa dang /",
    "T11TD4264E:344b-18": "bdag med pa dang /",
    "T11TD4264E:344b-19": "sdug bsngal la sogs pa'i ngo bo nyid du rtogs par bya ba ste /",
    "T11TD4264E:344b-20": "gang yod pa de skad cig pa'o zhes pa la sogs pa'i rjes su dpag pas tshad mas 'thad par khong du chud par bya ba'i zhes pa'o //",
    "T11TD4264E:344b-21": "'o na sgom ni rnam par rtog pa yin la /",
    "T11TD4264E:344b-22": "rnam par rtog pa yang dngos po min pa'i yul can yin na /",
    "T11TD4264E:344b-23": "de la dngos po gsal bar gyur par ji ltar 'gyur /",
    "T11TD4264E:344b-24": "rnam par rtog pa yang rnam par rtog pa med par ji ltar 'gro bar 'gyur /",
    "T11TD4264E:344b-25": "sems skad cig pa yang rtse gcig par ji ltar 'gyur //",
    "T11TD4264E:344b-26": "khyad par yang ci zhig gis ci yis bya //",
    "T11TD4264E:344b-27": "lus can yang dag chags pa la sogs pa dang bral ba las grol ba'o zhes pa thams cad mi 'thad do zhe na /",
    "T11TD4264E:344b-28": "'di la brjod par bya ste /",
    "T11TD4264E:344b-29": "rnam par rtog pa dngos po ma yin pa'i yul can yin yang dngos po la lhag par zhen par byed pas bsgom pa las dngos po kho nar 'dir bsal bar 'gyur ro //",
    "T11TD4264E:344b-30": "rnam par rtog pa kho na rnam par rtog pa med pa ma yin gyi /",
    "T11TD4264E:345a-0": "'on kyang rnam par rtog pa las rnam par mi @345a * //",
    "T11TD4264E:345a-1": "rtog pa skye ba yin no //",
    "T11TD4264E:345a-2": "sgom pa po rnams kyis rnam par mi rtog pa'i snang ba 'di ni nyams su myong bas kyang grub po //",
    "T11TD4264E:345a-3": "mthong ba la mi 'thad pa zhes bya ba ni ci yang med do //",
    "T11TD4264E:345a-4": "sems skad cig pa yin kyang rigs mthun pa'i skad cig rnams las rgyun du 'dzin par byed pa nyid kyi phyir rtse gcig par brjod do //",
    "T11TD4264E:345a-5": "skad cig ma nyid kyis na khyad par yang 'thad pa'i phyir gyi rtag pa nyid na ni ma yin te /",
    "T11TD4264E:345a-6": "rtag pa ni khyad par brten par bya ba ma yin pa nyid kyi phyir ro zhes pa'o //",
    "T11TD4264E:345a-7": "gang gsungs pa /",
    "T11TD4264E:345a-8": "gang zhig rang bzhin 'jig med pa //",
    "T11TD4264E:345a-9": "de ni rtag par mkhas rnams smra //",
    "T11TD4264E:345a-10": "de yi nus pa'am nus med pa //",
    "T11TD4264E:345a-11": "gang yin rang bzhin gyis gnas pa //",
    "T11TD4264E:345a-12": "rtag phyir gso bya ma yin na //",
    "T11TD4264E:345a-13": "de zad bya min nus pa ci //",
    "T11TD4264E:345a-14": "zhes so //",
    "T11TD4264E:345a-15": "gang lus can nyid la phan 'dogs pa dang gnod pa las bde ba dang sdug bsngal dag yod pa'i phyir lus can chags pa la sogs pa dang bral ba las grol ba'o zhes pa yang mi 'thad par brjod pa de ni mi rigs te /",
    "T11TD4264E:345a-16": "lus ni chags pa la sogs pa'i rgyu ma yin gyi //",
    "T11TD4264E:345a-17": "'on kyang ma rig pa ste /",
    "T11TD4264E:345a-18": "mi rtag pa la rtag pa'o zhes dang /",
    "T11TD4264E:345a-19": "bdag med pa la bdag go zhes dang /",
    "T11TD4264E:345a-20": "sdug bsngal la bde ba zhes dang /",
    "T11TD4264E:345a-21": "mi gtsang ba la gtsang bzhes phyin ci log bzhi'i rang bzhin brdzun pa la dmigs pa'o //",
    "T11TD4264E:345a-22": "de nyid kyi phyir yang yul la bde bar sred par 'gyur ro //",
    "T11TD4264E:345a-23": "bdag rtag par mthong ba kho na'o //",
    "T11TD4264E:345a-24": "bde ba mngon par 'dod pa la sogs pa'i rgyu yang bdag gi byar 'gyur ro //",
    "T11TD4264E:345a-25": "'di rnam la kun du chags pa ni 'dod chags so //",
    "T11TD4264E:345a-26": "de dang brel pa ni zhe sdang la sogs pa rnams so //",
    "T11TD4264E:345a-27": "de'i phyir ma rig pa kho na 'dod chags la sogs pa'i rtsa ba yin gyi lus ni ma yin te /",
    "T11TD4264E:345a-28": "lus yod na yang gal te ma rig pa med na ci zhig las 'dod chags la sogs pa dang ldan par 'gyur //",
    "T11TD4264E:345a-29": "de'i phyir 'tsho ba'i lus yod pa na yang ma rig pa dang bral ba las /",
    "T11TD4264E:345a-30": "chags pa dang bral ba rnams kyi grol ba kun du chags pa thams cad dang bral ba 'byung ba las skyon ci yang 'bab pa med do zhes pa thams cad legs par gnas pa'o //",
    "T11TD4264E:345a-31": "de'i yul ni rang gi mtshan nyid do //",
    "T11TD4264E:345b-0": "mngon sum rnam pa bzhi po de'i yul rang @345b gi mtshan nyid du rtogs par bya'o //",
    "T11TD4264E:345b-1": "rang gi mtshan nyid ces pa ni dngos po'i rang bzhin thun mong ma yin pa yul dang dus dang rnam par nges pa'o //",
    "T11TD4264E:345b-2": "'dis ni 'di skad bshad par 'gyur te /",
    "T11TD4264E:345b-3": "bum pa la sogs pa chu la sogs pa 'dzin par nus pa yul dang dus dang rnam par des pa /",
    "T11TD4264E:345b-4": "mdun na gsal ba bzhin pa /",
    "T11TD4264E:345b-5": "mi rtag pa la sogs pa'i chos gzhan du ma brten pa /",
    "T11TD4264E:345b-6": "'jug pa'i yul rigs mthun pa dang rigs mi mthun pa las log pa ni rang gi mtshan nyid do zhes pa'i don to //",
    "T11TD4264E:345b-7": "'o na gal te rang gi mtshan nyid kho na mngon sum gyi yul yin gyi spyi ma yin na de'i tshe du ba dang me'i spyi dag gi khyab pa ji ltar mngon sum gyis gzung bar bya zhe na /",
    "T11TD4264E:345b-8": "'di ni skyon ma yin te /",
    "T11TD4264E:345b-9": "gang gi phyir mi ldan pa rnam par gcod pa khyad par du bya bas rang gi mtshan nyid de'i yul kho na'o //",
    "T11TD4264E:345b-10": "gzhan dang ldan pa rnam par gcod pas rang gi mtshan nyid kho na de'i yul zhes pa ma yin gyi /",
    "T11TD4264E:345b-11": "'o na ci zhe na /",
    "T11TD4264E:345b-12": "spyi yang de'i yul lo //",
    "T11TD4264E:345b-13": "de ltar ni tshad ma'i yul rnam pa gnyis te /",
    "T11TD4264E:345b-14": "gzung bar bya ba dang zhen par bya ba'o //",
    "T11TD4264E:345b-15": "de la mngon sum gyi gzung bya ni snang bzhin pa'i skad cig gcig go //",
    "T11TD4264E:345b-16": "mngon sum gyi rjes su skyes pa'i tog pas zhen par bya ba ni spyi kho na'o //",
    "T11TD4264E:345b-17": "spyi de yang rnam pa gnyis te gong ma nyid kyi mtshan nyid can dang /",
    "T11TD4264E:345b-18": "thad ka ba'o //",
    "T11TD4264E:345b-19": "de la bum pa la sogs pa'i gsal ba rigs mthun pa dang rigs mi mthun pa la sogs pa gcig kho na la skad cig ma du ma tshogs pa'i spyi ni sgrub par byed pa'i mngon sum gyi yul lo //",
    "T11TD4264E:345b-20": "rigs mi mthun pa la sogs pa'i gsal ba du ma rnams ni thad ka ba'i spyi ste /",
    "T11TD4264E:345b-21": "khyab pa 'dzin par byed pa'i mngon sum gyi yul lo //",
    "T11TD4264E:345b-22": "rjes su dpag pa'i gzung ra bya ba ni spyi'o //",
    "T11TD4264E:345b-23": "zhen par bya ba ni rang gi mtshan nyid kho na'o //",
    "T11TD4264E:345b-24": "rang gi mtshan nyid mngon sum gyi yul du bsgrub pas //",
    "T11TD4264E:345b-25": "gzhan gyis brjod pa'i tshig gi don drug rnams yul ma yin no zhes bshad de /",
    "T11TD4264E:345b-26": "'di lta ste yan lag can gyi rdzas dang /",
    "T11TD4264E:345b-27": "yon tan dang /",
    "T11TD4264E:345b-28": "las dang /",
    "T11TD4264E:345b-29": "spyi dang /",
    "T11TD4264E:345b-30": "bye brag dang 'du ba zhes pa'o //",
    "T11TD4264E:345b-31": "'di rnams mngon sum gyi shes pa la snang ba yang yod pa ma yin zhing /",
    "T11TD4264E:345b-32": "mi snang ba yang yul du rigs pa ma yin te /",
    "T11TD4264E:346a-0": "ha @346a * //",
    "T11TD4264E:346a-1": "cang thal ba'i phyir ro //",
    "T11TD4264E:346a-2": "de ltar ni bum pa la sogs pa yongs su snang du rung ba la //",
    "T11TD4264E:346a-3": "snga ma dang phyi ma la sogs pa'i cha ma gtogs par gzhan chung zad yan lag can gyi rdzas gcig tu nye bar dmigs pa med do //",
    "T11TD4264E:346a-4": "rigs pa'i dbang phyug dam pas gang gsungs pa ;",
    "T11TD4264E:346a-5": "cha rnams yang dag nges gnas nyid //",
    "T11TD4264E:346a-6": "de lta de ltar snang bar byed //",
    "T11TD4264E:346a-7": "de dang ldan pa cha 'ga' zhig / slar yang rtog pa med pa nyid //",
    "T11TD4264E:346a-8": "ces so //",
    "T11TD4264E:346a-9": "de bzhin du yon tan dang las la sogs pa sun dbyung ba yang rtogs par bya'o /",
    "T11TD4264E:346a-11": "// /'o na 'jal bar bya ba'i ngo bo 'bras bur gyur pa 'grub par byed pa'i shes pa ni tshad ma'i zhes grub na /",
    "T11TD4264E:346a-12": "de la gang 'grub par byed pa tshad ma'i shes pa yin pa /",
    "T11TD4264E:346a-13": "'jal ba 'di ci yin zhe na /",
    "T11TD4264E:346a-14": "brjod par bya ste /",
    "T11TD4264E:346a-15": "'dir sngon po la sogs pa'i don las shes pa tshul gnyis pa skye ste /",
    "T11TD4264E:346a-16": "sngon po'i rnam pa dang sngon po'i rtogs pa'i rang gi tshul lo //",
    "T11TD4264E:346a-17": "de la sngon po'i rnam pa ma yin pa las ldog pas sngon po'i rnam pa'i shes pa ni tshad ma'o //",
    "T11TD4264E:346a-18": "sngon po rtogs pa ma yin pa las ldog pas /",
    "T11TD4264E:346a-19": "sngon po rtogs pa rang gi tshul ni 'jal ba ste /",
    "T11TD4264E:346a-20": "de kho na 'bras bu'o //",
    "T11TD4264E:346a-21": "ji skad du gsungs pa /",
    "T11TD4264E:346a-22": "don dang 'dra ba ni 'di'i tshad ma yin la ;",
    "T11TD4264E:346a-23": "don rtogs pa ni tshad ma'i 'bras bu'o zhes so //",
    "T11TD4264E:346a-24": "'di yang rnam par rtog pas tha rtogs pas tha dad du rnam par gzhag gi don dam par ni tha dad pa med pa kho na'o //",
    "T11TD4264E:346a-25": "ji skad du gsungs pa /",
    "T11TD4264E:346a-26": "mngon sum gyi shes pa de nyid tshad ma'i 'bras bu'o zhes so //",
    "T11TD4264E:346a-27": "gal te yang shes pa rnam pa dang bcas par mi 'dod na /",
    "T11TD4264E:346a-28": "de'i tshe rnam par med pa nyid kyis yul thams cad la mtshungs pa nyid kyi phyir /",
    "T11TD4264E:346a-29": "rnam par phye nas yul rnam par 'jog pa mi 'grub po //",
    "T11TD4264E:346a-30": "gang yang 'ga' zhig shes pa snga ma tshad ma dang /",
    "T11TD4264E:346a-31": "shes pa phyi ma tshad ma'i 'bras bu'o zhes smra ba ste /",
    "T11TD4264E:346a-32": "mi rigs te /",
    "T11TD4264E:346a-33": "de ltar na re zhig skad cig dang por 'byung ba'i shes pa ni tshad ma ma yin te /",
    "T11TD4264E:346a-34": "'bras bur gyur pa'i shes pa gnyis pa mi skye ba'i phyir ro //",
    "T11TD4264E:346a-35": "'bras bur gyur ba'i shes pa gnyis pa skye ba na yang snga ma skad cig ma nyid kyis zhig pa'i phyir /",
    "T11TD4264E:346b-0": "ji ltar bum pa la sogs pa'i yul shes pa'i tshad mar @346b 'gyur ;",
    "T11TD4264E:346b-1": "dus mtshungs par byung ba'i shes pa yang 'bras bur rigs pa ma yin no //",
    "T11TD4264E:346b-2": "phan gdags par bya ba dang /",
    "T11TD4264E:346b-3": "phan 'dogs par byed pa nyid med pa'i phyir g-yas pa dang cig shos kyi ba lang gi rva dag bzhin no zhes pa rtog ge'i skad du mngon sum yongs su bcad pa'o /",
    "T11TD4264E:346b-6": "// / rjes su dpag pa rnams kyis te rang don dang gzhan don no //",
    "T11TD4264E:346b-7": "rang gi ched du gang yin pa de rang don to //",
    "T11TD4264E:346b-8": "rang don rjes su dpag pa ni shes pa'i bdag nyid de /",
    "T11TD4264E:346b-9": "la la sogs pa du ba la sogs pa mthong nas rtogs pa po gang gi me'i shes pa skye ba ni de kho na shes pa des lkog tu gyur pa'i don rtogs par byed kyi gzhan ma yin no zhes pas rang gi don te de rjes su dpag par brjod do //",
    "T11TD4264E:346b-10": "gzhan gyi ched du gang yin pa de gzhan don no //",
    "T11TD4264E:346b-11": "gzhan don rjes su dpag pa tshig gi bdag nyid de /",
    "T11TD4264E:346b-12": "tshul gsum pa rtogs par byed du 'jug pa'i tshig ni pha rol po rtogs par byed du 'jug shes par byed du 'jug ces byas nas tshig kyang nye bar btags pa la rjes su dpag pa'i sgras brjod do //",
    "T11TD4264E:346b-13": "de la rang don ni tshul gsum pa'i rtags las gang rjes su dpag par bya zhes pa'o //",
    "T11TD4264E:346b-14": "tshul gsum dang ldan pa'i rtags ni rjes su dpag par bya ba lkog tu gyur pa'i yul la rtogs pa po'i gang shes pa skye ba de rang don rjes su dpag pa'o //",
    "T11TD4264E:346b-15": "de yang chos can gyi khyad par 'brel pa nyid kyis bsgrub par bya ba dang /",
    "T11TD4264E:346b-16": "med na mi 'byung ba nyid du nges pa'o zhes kha cig go //",
    "T11TD4264E:346b-17": "mer lhag par zhen pa'o zhes gzhan rnams so //",
    "T11TD4264E:346b-18": "da ni rtags kyi tshul gsum po bshad par bya ba ste /",
    "T11TD4264E:346b-19": "rjes su dpag par bya ba la yod pa nyid kho nar nges pa'o //",
    "T11TD4264E:346b-20": "rjes su dpag par bya ba la sogs pa'i chos can la rtags yod pa nyid du nges pa gang de ni tshul gcig ste /",
    "T11TD4264E:346b-21": "phyogs kyi chos nyid kyi ming can no //",
    "T11TD4264E:346b-22": "'dir yod pa smos pas ma grub pa bsal te /",
    "T11TD4264E:346b-23": "dper na sgra mi rtag ste /",
    "T11TD4264E:346b-24": "mig gis gzung bar bya ba nyid kyi phyir ro zhes pa bzhin no //",
    "T11TD4264E:346b-25": "mig gis gzung bar bya ba ni mig gi rnam par shes pas gzung bya nyid de //",
    "T11TD4264E:346b-26": "de chos can sgra la med do //",
    "T11TD4264E:346b-27": "kho na'i sgras phyogs kyi phyogs gcig la ma grub ste /",
    "T11TD4264E:346b-28": "dper na phyogs kyi gos can pa'i sbyor ba /",
    "T11TD4264E:346b-29": "shing rnams sems pa can yin te /",
    "T11TD4264E:347a-0": "nyal ba'i @347a * //",
    "T11TD4264E:347a-1": "phyir ro ;",
    "T11TD4264E:347a-2": "/ lo ma zum pa'i mtshan nyid can ni nyal ba ste /",
    "T11TD4264E:347a-3": "de yang shing thams cad la ma grub po //",
    "T11TD4264E:347a-4": "nges pa smos pas the tshom za ba'i ma grub pa ste /",
    "T11TD4264E:347a-5": "'di na me yod de rlangs pa la sogs par the tshom za ba'i 'byung ba 'dus pa'i phyir ro zhes pa lta bu'o //",
    "T11TD4264E:347a-6": "yod pa'i sgra las phyis kho na'i sgras thun mong ma yin pa ste /",
    "T11TD4264E:347a-7": "sgra mi rtag ste mnyan par bya ba nyid kyi phyir ro zhes pa lta bu'o //",
    "T11TD4264E:347a-8": "phyogs dang mthun pa kho na la yod pa'o //",
    "T11TD4264E:347a-9": "nges pa'o zhes 'jug pa'o //",
    "T11TD4264E:347a-10": "phyogs dang mtshungs pa ni phyogs dang mthun pa ste /",
    "T11TD4264E:347a-11": "phyogs dang lhan cig 'dra ba'i dpe'i chos can no zhes pa'i don to ;",
    "T11TD4264E:347a-12": "/ phyogs dang mthun pa kho na la yod par nges pa zhes pa rjes su 'gro ba'i ming can tshul gnyis pa'o //",
    "T11TD4264E:347a-13": "'dir yod pa smos pas 'gal ba bsal te /",
    "T11TD4264E:347a-14": "sgra rtag ste byas pa'i phyir ro zhes pa lta bu ste /",
    "T11TD4264E:347a-15": "byas pa nyid kyi rtag pa'i mi mthun pa'i phyogs mi rtag pa nyid kyis khyab pa can no zhes pas 'gal bar brjod do //",
    "T11TD4264E:347a-16": "kho na'i yi ges thun mong gi bsal te /",
    "T11TD4264E:347a-17": "sgra rtag ste gzhal bya nyid kyi phyir ro zhes pa lta bu'o //",
    "T11TD4264E:347a-18": "gzhal bya nyid rnam par rtog pas yul du byas pa nyid ni /",
    "T11TD4264E:347a-19": "mthun pa'i phyogs nam mkha' dang mi mthun pa'i phyogs bum pa la yang yod do zhes pa thun mong bar brjod do //",
    "T11TD4264E:347a-20": "yod pa'i sgra las sngon du kho na'i yi ges ni phyogs dang mthun pa thams cad la khyab par byed pa ma yin yang rtsol ba las byung ba gtan tshigs nyid du bshad de /",
    "T11TD4264E:347a-21": "sgra mi rtag ste brtsal ma thag tu byung ba nyid kyi bum pa bzhin dang glog bzhin zhes pa lta bu'o //",
    "T11TD4264E:347a-22": "nges par smos pa rjes su 'gro ba la the tshom za ba bsal te ;",
    "T11TD4264E:347a-23": "'di thams cad mkhyen pa ma yin te smra ba po nyid kyi phyir 'dod pa'i skyes bu bzhin zhes pa lta bu ste /",
    "T11TD4264E:347a-24": "phyogs dang mthun pa 'dod pa'i skyes bu la /",
    "T11TD4264E:347a-25": "smra ba po nyid thams cad mkhyen pa ma yin pa nyid kyis khyab pa'am /",
    "T11TD4264E:347a-26": "ma khyab pa mi shes pas so //",
    "T11TD4264E:347a-27": "mi mthun phyogs la med pa kho nar nges pa'o //",
    "T11TD4264E:347a-28": "mthun pa'i phyogs ma yin pa ni mi mthun phyogs te de la med pa nyid kho nar nges pa gang de ni ldog pa'i ming can tshul gsum pa'o //",
    "T11TD4264E:347a-29": "'dir yang med pa gzung bas 'gal ba bsal lo //",
    "T11TD4264E:347a-30": "kho na'i yi ges thun mong ba'o //",
    "T11TD4264E:347a-31": "nges pa smos pas mi mthun phyogs la ldog pa the tshom za ba ste /",
    "T11TD4264E:347b-0": "@347b dper na skyes bu 'di 'dod chags bral ba ma yin te /",
    "T11TD4264E:347b-1": "smra ba'i phyir shing rta zhon pa'i skyes bu bzhin zhes pa lta bu ste /",
    "T11TD4264E:347b-2": "gang du 'dod chags dang bral ba ma yin pa nyid med pa der smra ba po nyid kyang ste /",
    "T11TD4264E:347b-3": "rdo ba'i dum bu bzhin /",
    "T11TD4264E:347b-4": "rdo'i dum bu las gnyi ga log tu zin mod /",
    "T11TD4264E:347b-5": "de lta na yang ci /",
    "T11TD4264E:347b-6": "rdo'i dum bu las chags bral ma yin pa nyid log pa na smra ba po nyid log gam 'on te rang nyid kho na las zhes mi shes so //",
    "T11TD4264E:347b-7": "de'i phyir 'di ldog ldog pa la the tshom za ba'i ma nges pa'o //",
    "T11TD4264E:347b-8": "med pa smos pa las phyis kho na'i yi ge'i mi mthun phyogs kyi phyogs gcig la 'jug pa'i thun mong ba ste /",
    "T11TD4264E:347b-9": "dper na sgra ni brtsal ma thag tu byung ba yin te mi rtag pa nyid kyi phyir zhes pa lta bu ste /",
    "T11TD4264E:347b-10": "mi rtag pa nyid ni mi mthun phyogs nam mkha' las ldog cing glog las ma yin pa de'i phyir 'di mi mthun phyogs kyi phyogs gcig la 'jug pa nyid do //",
    "T11TD4264E:347b-11": "'o na phyogs dang mthun pa kho na la yod pa zhes brjod pa na /",
    "T11TD4264E:347b-12": "shugs kho na las phyogs dang mthun pa ma yin pa la med pa nyid rtogs te /",
    "T11TD4264E:347b-13": "de'i phyir ci'i don du gnyi ga dag nye bar bzung zhe na /",
    "T11TD4264E:347b-14": "sngon gyi rgan po rnams ni mi mthun phyogs nges pa'i don du'o zhe'o //",
    "T11TD4264E:347b-15": "de rnams kyang mi mthun phyogs rnam pa gsum kho nar 'gyur ro zhes sems te ;",
    "T11TD4264E:347b-16": "bsgrub par bya ba med pa tsam dang /",
    "T11TD4264E:347b-17": "bsgrub par bya ba las gzhan pa dang /",
    "T11TD4264E:347b-18": "bsgrub bya dang lhan cig 'gal ba'o //",
    "T11TD4264E:347b-19": "sbyor ba nges pa'i don du'o zhes kha cig ste /",
    "T11TD4264E:347b-20": "rjes su 'gro ba can gyi sbyor ba'am ldog pa can gyi sbyor ba nges pa dang ldan pa gcig sbyar bar bya'i gnyis dag ni ma yin no zhe na /",
    "T11TD4264E:347b-21": "chos mthun pa dang ldan pa dang /",
    "T11TD4264E:347b-22": "chos mi mthun pa dang ldan pa'i sbyor ba gsal bar bya ba'i don du zhes kha cig go / tshul gsum pa can gyi rtags gsum kho na rnams so //",
    "T11TD4264E:347b-23": "gang rnams kyi tshul gsum yin pa de rnams tshul gsum pa can gyi rtags te gsum kho na'o //",
    "T11TD4264E:347b-24": "'bras bu tshul gsum pa'i rtags dang rang bzhin tshul gsum pa'i rtags dang /",
    "T11TD4264E:347b-25": "mi dmigs pa tshul gsum pa'i rtags so //",
    "T11TD4264E:347b-26": "sgrub par byed pa dang shes pa byed pa dang gtan tshigs dang khyab par bya ba zhes pa rtags kyi ming gzhan rnams so //",
    "T11TD4264E:347b-27": "de la 'bras bu ni /",
    "T11TD4264E:347b-28": "dper na gang na du ba yod pa de na me ste /",
    "T11TD4264E:348a-0": "dper na tshang @348a * //",
    "T11TD4264E:348a-1": "bang bzhin /",
    "T11TD4264E:348a-2": "'di na yang du ba'o zhes pa bde bar gshegs pa rnams kyi khyab pa dang phyogs chos nyid kyi ming can sgrub byed kyi ngag yan lag gnyis pa kho na'o //",
    "T11TD4264E:348a-3": "gzhan rnams ni dam bca' dang gtan tshigs dang dpe dang nye bar sbyar ba dang mjug bsdu ba zhes pa yan lag lnga bsgrub pa'i ngag tu smra'o //",
    "T11TD4264E:348a-4": "nye bar dgod pa yang /",
    "T11TD4264E:348a-5": "'di lta bu ste /",
    "T11TD4264E:348a-6": "'di na me yod de /",
    "T11TD4264E:348a-7": "du ba yod pa'i phyir /",
    "T11TD4264E:348a-8": "gang na du ba yod pa de na me ste dper na tshang bang bzhin /",
    "T11TD4264E:348a-9": "de lta bu yang 'di'o //",
    "T11TD4264E:348a-10": "de'i phyir me yod do //",
    "T11TD4264E:348a-11": "'di yang mi rigs te /",
    "T11TD4264E:348a-12": "'brel ba dang bral ba'i dam bca' ba'i tshig tsam las bsgrub par bya ba rtogs par mi rigs pa'i phyir ro //",
    "T11TD4264E:348a-13": "'brel ba med par ni sgra dang don dag gis 'brel ba sun dbyung bar bsgrub zin pa'i phyir slar mi brjod do //",
    "T11TD4264E:348a-14": "dam bca' ba med pa lnga'i mtha' can gyi gtan tshigs kyi sbyor ba mi rigs la /",
    "T11TD4264E:348a-15": "gtan tshigs med par nye bar sbyar ba dang /",
    "T11TD4264E:348a-16": "dpe dag mi rigs shing /",
    "T11TD4264E:348a-17": "gang na dam bca' nyid med pa der dam bca' slar yang brjod pa mjug bsdu ba ci las 'byung bar 'gyur zhes te /",
    "T11TD4264E:348a-18": "thams cad kun du bcad zin pa gcod pa'o //",
    "T11TD4264E:348a-19": "'bras bu'i gtan tshigs 'di yang yul gyi dbye bas rnam pa gsum ste /",
    "T11TD4264E:348a-20": "me la sogs pa bsgrub par bya ba la du ba la sogs pa mngon sum dang mi dmigs pa rnam pa gsum gyi nges par bya ba dang /",
    "T11TD4264E:348a-21": "mig la sogs bsgrub par bya ba la shes pa res 'ga' 'bras bu skye ba las shes par bya ba dang /",
    "T11TD4264E:348a-22": "gzugs la sogs pa bsgrub par bya ba la ro la sogs pa tshogs pa gcig la rag las pa nyid kyis nges par bya ba dper na ma du lung ga sogs pa'i 'bras bu la gzugs las ro rjes su dpog pa lta bu'o //",
    "T11TD4264E:348a-23": "'dir gzugs bskyed par bya ba la gzugs snga ma nye bar len pa dang ro lhan cig byed pa'i rgyu ste /",
    "T11TD4264E:348a-24": "phung po snga ma las phung po phyi ma skye ba la rigs pa 'di'o //",
    "T11TD4264E:348a-25": "'o na nye bar len pa dang lhan cig byed pa dag rjes su 'gro ba dang ldog pa rjes su sgrub pa 'bras bu'i ngor mtshungs pa nyid kyi phyir khyad par ci yod ce na /",
    "T11TD4264E:348a-26": "brjod par bya ste /",
    "T11TD4264E:348a-27": "gang rnam par 'gyur bas rgyun cig la gang 'grub pa ste 'bras bu'i ngor snga ma nye bar len pa'o //",
    "T11TD4264E:348b-0": "gang rgyun gzhan la khyad par bskyed pa'i rgyu mtshan de lhan @348b cig byed pa'i rgyu'o //",
    "T11TD4264E:348b-1": "dper na sh'a li'i myu gu bskyed par bya ba la sh'a li'i sa bon nye bar len pa dang zhing sa dang chu la sogs pa lhan cig byed pa yin pa bzhin no //",
    "T11TD4264E:348b-2": "de ltar 'bras bu'i gtan tshigs de las byung ba'i 'brel pa las rtogs par byed pa'o zhes gnas so //",
    "T11TD4264E:348b-3": "rang bzhin ni rang yod pa tsam gyis 'byung ba'i bsgrub par bya ba'i chos la gtan tshigs so //",
    "T11TD4264E:348b-4": "gtan tshigs yod pa tsam gyis 'byung ba'i bsgrub par bya ba'i chos la gang gtan tshigs su brjod par bya ba de bsgrub par bya ba'i chos de'i rang bzhin du rtogs par bya'o //",
    "T11TD4264E:348b-5": "dper na 'di ni shing gi tha snyad du byar rung ste /",
    "T11TD4264E:348b-6": "shing sha ba'i tha snyad du byar rung ba nyid kyi phyir zhes pa lta bu'o //",
    "T11TD4264E:348b-7": "'di ni zhes pa mdun na yongs su mthong bzhin pa'i tshig gi don te chos can no //",
    "T11TD4264E:348b-8": "shing sha ba'i tha snyad du byar rung ba nyid kyi phyir zhes sgrub par byed pa'o //",
    "T11TD4264E:348b-9": "shing sha pa'i tha snyad du byar rung ba nyid kyi phyir zhes pa'i don ci zhe na /",
    "T11TD4264E:348b-10": "lo ma dang 'dab ma dang kha dog dang dbyibs kyi khyad par gyi tha snyad du byar rung ba nyid kyi phyir zhes pa'i don to /",
    "T11TD4264E:348b-11": "shing gi tha snyad du byar rung ba nyid ni bsgrub par bya ba'o //",
    "T11TD4264E:348b-12": "'o na gcig nyid la bsgrub par bya ba dang sgrub par byed pa mi rigs te /",
    "T11TD4264E:348b-13": "dam bca' ba'i don gyi phyogs gcig nyid kyi phyir ro zhe na /",
    "T11TD4264E:348b-14": "ma yin te tha dad pa med na med /",
    "T11TD4264E:348b-15": "yang rtogs pa po 'ga' zhig shing sha ba'i tha snyad byas nas de la shing gi tha snyad sngar byas kyang /",
    "T11TD4264E:348b-16": "rmongs pas cung zad sgro btags nas slar mi byed pa de la da gzod rang bzhin gyi gtan tshigs kyi tha snyad du bya'o //",
    "T11TD4264E:348b-17": "de'i phyir de dag don dam par gcig pa nyid la yang rnam par rtog pa'i blo tha snyad la grub pa ldog pa la brten nas skyes pa la tha dad par snang ba'i phyir bsgrub par bya ba dang sgrub par byed pa nyid ni mi 'gal lo zhes pa'o //",
    "T11TD4264E:348b-18": "mi dmigs pa ni dper na phyogs 'di na bum pa med de dmigs pa'i mtshan nyid kyi 'gyur pa mi dmigs pa'i phyir ro zhes pa la sogs pa lta bu'o //",
    "T11TD4264E:348b-19": "dmigs pa'i mtshan nyid kyir gyur pa'i zhes pa'i snang du rung ba'i zhes pa'i don to //",
    "T11TD4264E:348b-20": "'o na med pa ji ltar snang rung nyid yin zhe na /",
    "T11TD4264E:349a-0": "dbang po'i shes pa gcig gis gzung bar bya bas phyogs la sogs pa dmigs par bya ba bzhin pa ni gal te bum pa yod na bltar rung ba kho nar 'gyur ro zhes @349a * //",
    "T11TD4264E:349a-1": "bas dmigs pa'i rkyen gzhan tshang ba'i phyir snang rung nyid du srid pa ste /",
    "T11TD4264E:349a-2": "de snang du rung ba kho na ni ma yin no //",
    "T11TD4264E:349a-3": "de mi dmigs pa'i phyir ro zhes pa gtan tshigs so //",
    "T11TD4264E:349a-4": "de yang shes pa gcig la 'dre ba'i tshig gi don las sam shes pa gcig ma 'dres pa'i tshig gi don dmigs pa las nges par bya'o zhes pa'o //",
    "T11TD4264E:349a-5": "de gnyi ga las dang byed pa po'i dngos por ma yin pa dgag pa'i tshul gyis mi dmigs pa brjod kyi /",
    "T11TD4264E:349a-6": "med pa dgag pa'i tshul gyis dmigs pa log pa tsam ni ma yin te /",
    "T11TD4264E:349a-7": "de lta ni rang nyid ci yang ma yin pas ji ltar sgrub byed du 'gyur /",
    "T11TD4264E:349a-8": "dgag bya la gzhan pa'i shes pa tsam yang ma yin te /",
    "T11TD4264E:349a-9": "gzugs dmigs pa las kyang n'a ga rang ga la ro dgag par thal bar 'gyur ba'i phyir ro //",
    "T11TD4264E:349a-10": "de'i phyir dgag bya las khyad par can kho na'i dngos po gnyis po sa phyogs sam sa phyogs kyi shes pa ni mi dmigs pa'o zhes gnas so //",
    "T11TD4264E:349a-11": "de nyid kyi phyir dngos po med pa bsgrub par bya ba ma yin te /",
    "T11TD4264E:349a-12": "de bum pas dben pa'i sa phyogs 'dzin pa'i mngon sum kho na grub pa nyid kyi phyir rol //",
    "T11TD4264E:349a-13": "dngos po med pa'i tha snyad ni rmongs pa'i ngor mi dmigs pas bsgrub par bya ste /",
    "T11TD4264E:349a-14": "de ltar ni rmongs pa 'ga' zhig rdul la sogs pa grang can la grags pa'i yon tan rnams la mi dmigs pas med pa'i tha snyad zhugs kyang rang gi grub pa'i mtha' goms pa las slar yang thams cad du thams cad yod do zhes dang //",
    "T11TD4264E:349a-15": "sa phyogs la sogs pa 'ga' zhig tu yung bum pa la mi dmigs pa yod na yang med pa'i tha snyad mi byed ces pas na mi dmigs pa tha sad rnam pa gsum bya ste /",
    "T11TD4264E:349a-16": "de la dgos pa med par 'gro ba dang 'ong ba'i mtshan nyid can lus kyi tha snyad dang 'di ni bum pa med do zhes pa ngag gi dang 'di lta bu kho na nang gi brjod pa'i rnam pa can yid kyi'o zhes pa'o //",
    "T11TD4264E:349a-17": "mi dmigs pa ni las kyi chos kyi phyogs la bsgrub par bya ba dang lhan cig de'i bdag nyid kyi mtshan nyid 'brel bar rtogs par bya zhing byed pa po'i chos kyi phyogs la ni de las byung ba ste /",
    "T11TD4264E:349a-18": "de ltar ni bum pas dben pa'i sa phyogs sam sa phyogs kyi shes pa ni mi dmigs pa zhes brjod do //",
    "T11TD4264E:349a-19": "med pa'i tha snyad du rung ba nyid dang de'i rang bzhin te shes pa ni sa phyogs kyi 'bras bu'o zhes pa'o //",
    "T11TD4264E:349b-0": "'o na gal te mi dmigs pa la yang de'i @349b bdag nyid dang de las byung ba dag kho na'i 'brel ba yin na /",
    "T11TD4264E:349b-1": "de lta na 'bras bu dang rang bzhin dag las mi dmigs pa ji ltar tha snyad ce na /",
    "T11TD4264E:349b-2": "dgag pa sgrub par byed pa la tha dad pa ste dngos por na ma yin no //",
    "T11TD4264E:349b-3": "slob dpon gyis ji skad gsungs pa /",
    "T11TD4264E:349b-4": "'di la gnyis ni dngos po sgrub par byed pa yin la /",
    "T11TD4264E:349b-5": "gcig ni dgag pa'i gtan tshigs so zhes so //",
    "T11TD4264E:349b-6": "dmigs pa'i mtshan nyid kyir gyur pa'i khyad par gyis yul gyis bskal ba ri rab la sogs pa dang /",
    "T11TD4264E:349b-7": "dus kyis bskal ba 'byung bar 'gyur pa'i 'khor los sgyur ba'i dus la sogs pa dang /",
    "T11TD4264E:349b-8": "rang bzhin gyis bskal ba sha za la sogs pa la ma dmigs pa tsam yod par gyur na yang med pa'i tha snyad ma yin no zhes bshad par 'gyur ro //",
    "T11TD4264E:349b-9": "mi dmigs pa 'di yang da ltar ba'i dus la tshad ma yin zhing khyad par dran pa yod par gyur na 'das pa'i dus la yang ste /",
    "T11TD4264E:349b-10": "ma 'ongs pa'i dus la ni mi dmigs pa rang nyid kyang the tshom za ba'i ngo bo yin pas /",
    "T11TD4264E:349b-11": "de'i phyir tshad ma ma yin no //",
    "T11TD4264E:349b-12": "rigs pa smra bas gsungs pa /",
    "T11TD4264E:349b-13": "dran pa'i 'du byed ma nyams pa'i 'das pa dang da ltar gyi rtogs pa po'i mngon sum ldog pa ni mi dmigs pa ste /",
    "T11TD4264E:349b-14": "med pa'i tha snyad sgrub par byed pa'o zhes so ;",
    "T11TD4264E:349b-15": "/ de la gang gi tshe ring ba nyid kyi phyir dgag par bya ba rung du yul ma yin par gyur pa de'i tshe snang rung mi dmigs pa dngos su rab tu brjod par mi nus so zhes 'bras bu mi dmigs pa la sogs pa rnams rab tu sbyar bar bya'o //",
    "T11TD4264E:349b-16": "de nyid kyi phyir 'di sbyor ba'i bye brag gis rnam pa bcu drug tu 'gyur te /",
    "T11TD4264E:349b-17": "de la rang bzhin mi rigs pa ni dper na /",
    "T11TD4264E:349b-18": "'di na du ba med de dmigs pa'i mtshan nyid kyir gyur pa mi dmigs pa'i phyir ro //",
    "T11TD4264E:349b-19": "dgag par bya ba du ba'i gang rang bzhin de 'di mi dmigs pa'o //",
    "T11TD4264E:349b-20": "'bras bu mi dmigs pa ni dper na /",
    "T11TD4264E:349b-21": "'di na du ba'i rgyu nus pa thogs pa med pa rnams med de du ba med pa'i phyir ro //",
    "T11TD4264E:349b-22": "dgag par bya ba du ba'i rgyu rnams kyi 'bras bu du ba ste /",
    "T11TD4264E:349b-23": "de 'dir mi dmigs pa'o //",
    "T11TD4264E:349b-24": "rgyu mi dmigs pa ni dper na /",
    "T11TD4264E:349b-25": "'di na du ba med de me med pa'i phyir ro //",
    "T11TD4264E:349b-26": "dgag par bya ba du ba'i rgyu med ste /",
    "T11TD4264E:349b-27": "de 'dir mi dmigs pa'o /",
    "T11TD4264E:350a-0": "@350a * // pa'o //",
    "T11TD4264E:350a-1": "khyab par byed pa mi dmigs pa ni dper na /",
    "T11TD4264E:350a-2": "'di na shing sha pa med de shing med pa'i phyir ro //",
    "T11TD4264E:350a-3": "dgag par bya ba shing sha ba'i khyab par byed pa shing sta de 'dir mi dmigs pa'o //",
    "T11TD4264E:350a-4": "rang bzhin 'gal ba dmigs pa ni dper na /",
    "T11TD4264E:350a-5": "'di na grang ba'i reg pa med de me yod pa'i phyir ro zhes pa lta bu'o //",
    "T11TD4264E:350a-6": "dgag par bya ba grang ba'i reg pa'i rang bzhin ni gang grang ba ste /",
    "T11TD4264E:350a-7": "de dang 'gal ba me yin zhing de yang 'dir dmigs pa'o //",
    "T11TD4264E:350a-8": "'bras bu dang 'gal ba mi dmigs pa ni dper na /",
    "T11TD4264E:350a-9": "'di na grang ba'i rgyu nus pa thogs pa med pa rnams med de /",
    "T11TD4264E:350a-10": "me yod pa'i phyir ro zhes pa'o //",
    "T11TD4264E:350a-11": "tha ma'i skabs su gyur pa kho na'i rgyu 'bras bu skyed par byed kyi rgyu thams cad ma yin te /",
    "T11TD4264E:350a-12": "de'i phyir khyad par nye bar bzung ba'o //",
    "T11TD4264E:350a-13": "dgag par bya ba grang ba'i rgyu rnams kyi 'bras bu grang ba ste de dang 'gal ba yin zhing //",
    "T11TD4264E:350a-14": "de 'dir dmigs pa'o //",
    "T11TD4264E:350a-15": "rgyu dang 'gal ba mi dmigs pa ni dper na /",
    "T11TD4264E:350a-16": "'di la spu long la sogs pa'i khyad par rnams med de /",
    "T11TD4264E:350a-17": "sreg par byed pa khyad par nye ba'i phyir ro //",
    "T11TD4264E:350a-18": "dgag par bya ba spu long la sogs pa'i khyad par rnams kyi rgyu grang ba ste //",
    "T11TD4264E:350a-19": "de dang 'gal ba sreg par byed pa khyad par ba yin zhing //",
    "T11TD4264E:350a-20": "de 'dir dmigs pa'o //",
    "T11TD4264E:350a-21": "khyab par byed pa dang 'gal ba dmigs pa ni dper na /",
    "T11TD4264E:350a-22": "'di na ba mo'i reg pa med de me yod pa'i phyir ro zhes pa'o //",
    "T11TD4264E:350a-23": "dgag par bya ba ba mo'i reg pa khyab par byed pa grang ba ste /",
    "T11TD4264E:350a-24": "de dang 'gal ba me khyad par ma yin la /",
    "T11TD4264E:350a-25": "de 'dir dmigs pa'o //",
    "T11TD4264E:350a-26": "rang bzhin 'gal ba'i 'bras bu dmigs pa ni dper na /",
    "T11TD4264E:350a-27": "'di na grang ba'i reg pa med de du ba yod pa'i phyir ro //",
    "T11TD4264E:350a-28": "dgag par bya ba grang reg gi rang bzhin gang yin pa de'i 'gal ba me ste de'i 'bras bu du ba yin zhing de 'dir dmigs pa'o //",
    "T11TD4264E:350a-29": "'bras bu dang 'gal ba'i 'bras bu dmigs pa ni dper na /",
    "T11TD4264E:350a-30": "'di na grang ba'i rgyu nus pa thogs pa med pa rnams med de du ba yod pa'i phyir zhes pa'o //",
    "T11TD4264E:350a-31": "dgag bya grang ba'i rgyu mtshan gyi 'bras bu grang ba ste /",
    "T11TD4264E:350a-32": "de dang 'gal ba me yin zhing /",
    "T11TD4264E:350a-33": "de'i 'bras bu du ba ste 'dir dmigs pa'o //",
    "T11TD4264E:350a-34": "rgyu dang 'gal ba'i 'bras bu dmigs pa ni dper na /",
    "T11TD4264E:350b-0": "sa phyogs 'di ni spu long la sogs @350b pa'i khyad par dang ldan pa'i grang ba dang ldan pa ma yin te du ba yod pa'i phyir ro zhes pa'o //",
    "T11TD4264E:350b-1": "dgag par bya ba spu long la sogs pa'i khyad par rnams kyi rgyu grang ba ste /",
    "T11TD4264E:350b-2": "de dang 'gal ba me yin la /",
    "T11TD4264E:350b-3": "de'i 'bras bu du ba yin zhing de dmigs pa'o //",
    "T11TD4264E:350b-4": "khyab byed dang 'gal ba'i 'bras bu dmigs pa ni dper na 'di na ba mo'i reg pa med de du ba yod pa'i phyir zhes pa'o //",
    "T11TD4264E:350b-5": "dgag par bya ba ba mo'i reg pa'i khyab par byed pa grang ba ste /",
    "T11TD4264E:350b-6": "de dang 'gal ba me yin la /",
    "T11TD4264E:350b-7": "de'i 'bras bu du ba yin zhing /",
    "T11TD4264E:350b-8": "de 'dir dmigs pa'o //",
    "T11TD4264E:350b-9": "rang bzhin 'gal bas khyab pa dmigs pa ni dper na /",
    "T11TD4264E:350b-10": "'di na me med de ba mo'i reg pa yod pa'i phyir ro //",
    "T11TD4264E:350b-11": "dgag par bya ba me'i rang bzhin de dang 'gal ba grang ba ste des khyab pa mo'i reg pa yin la de 'dir dmigs pa'o //",
    "T11TD4264E:350b-12": "'bras bu 'gal bas khyab pa dmigs pa /",
    "T11TD4264E:350b-13": "dper na 'di na me'i rgyu nus pa thogs pa med pa rnams med de //",
    "T11TD4264E:350b-14": "ba mo'i reg pa yod pa'i phyir zhes pa'o //",
    "T11TD4264E:350b-15": "dgag par bya ba me'i rgyu rnams kyi 'bras bu me yin la de dang 'gal ba grang ba dang /",
    "T11TD4264E:350b-16": "des khyab pa po ba mo'i reg pa ste de 'dir dmigs pa'o //",
    "T11TD4264E:350b-17": "rgyu dang 'gal bas khyab pa dmigs pa ni dper na 'di na du ba med de ba mo'i reg pa yod pa'i phyir zhes pa'o //",
    "T11TD4264E:350b-18": "dgag par bya ba du ba'i rgyu me yin la de dang 'gal ba grang ba ste /",
    "T11TD4264E:350b-19": "des khyab pa ba mo'i reg pa yin zhing de dmigs pa'o //",
    "T11TD4264E:350b-20": "khyab byed dang 'gal bas dmigs pa ni dper na /",
    "T11TD4264E:350b-21": "'di rtag pa ma yin te /",
    "T11TD4264E:350b-22": "res 'ga' 'bras bu byed pa nyid kyi phyir ro //",
    "T11TD4264E:350b-23": "dgag par bya brtag pa'i khyab par byed pa khyad par du 'gyur ba med pa yin la /",
    "T11TD4264E:350b-24": "de dang 'gal ba khyad par du 'gyur ba dang bcas pa nyid de des khyab par res 'ga' 'bras bu byed pa nyid yin zhing /",
    "T11TD4264E:350b-25": "de 'dir dmigs pa'o //",
    "T11TD4264E:350b-26": "'bras bu mi dmigs pa la sogs pa'i sbyor ba bco lnga po 'di rnams kyang rang bzhin mi dmigs pa'i ngo bo nyid kho nar rtogs par bya ste /",
    "T11TD4264E:350b-27": "sbyor ba'i dbye ba gzhan phye ba'o //",
    "T11TD4264E:350b-28": "de la rang bzhin mi dmigs pas med pa'i tha snyad du du rung ba nyid bsgrub par bya'i /",
    "T11TD4264E:350b-29": "dngos po med pa ni ma yin te /",
    "T11TD4264E:350b-30": "dngos po med pa ni ma yin par dgag pa'i tshul gyis dmigs pa zhes brjod cing /",
    "T11TD4264E:351a-0": "de yang @351a * //",
    "T11TD4264E:351a-1": "mngon sum nyid kyis grub pa nyid kyi phyir ro //",
    "T11TD4264E:351a-2": "gzhan rnams thams cad kyi dngos po med pa dang dngos po med pa'i tha snyad kyang bsgrub par bya ste /",
    "T11TD4264E:351a-3": "de rnams ni lkog tu gyur pa'i yul can yin pa nyid kyi mngon sum gyi yul ma yin pa'i phyir ro zhes pa rtog ge'i skad du rang don rjes su dpag pa yongs su bcad pa rdzogs so /",
    "T11TD4264E:351a-5": "// / tshul gsum pa'i rtags rjod par byed pa ni gzhan don rjes su dpag pa'o //",
    "T11TD4264E:351a-6": "rjes su 'gro ba dang ldog pa dang phyogs chos kyi ming can tshul gsum pa rnams tshig gang gis brjod par byed pa'i tshig de ni nye bar btags pa las rjes su dpag pa brjod par bya'o //",
    "T11TD4264E:351a-7": "de rnam pa gnyis te chos mthun pa dang ldan pa dang chos mi mthun pa dang ldan pa'o //",
    "T11TD4264E:351a-8": "bsgrub bya'i chos can dang dpe'i chos can dag gtan tshigs yod pa nyid kyi rnam par mi mtshungs pa nyid ni chos mthun pa ste /",
    "T11TD4264E:351a-9": "de gang la yod pa de ni chos mi mthun pa dang ldan pa'i sgrub byed kyi ngag go //",
    "T11TD4264E:351a-10": "bsgrub bya'i chos can dang dpe'i chos can dag gtan tshig yod pa nyid kyi rnam par mi mtshungs pa chos mi mthun pa ste de gang la yod pa de chos mi mthun pa dang ldan pa'i sgrub byed kyi ngag go / de la rang bzhin gyi gtan tshigs kyi chos mthun pa dang ldan pa'i sbyor ba bstan pa'i ched du mdo sde pa'i lugs la brten nas /",
    "T11TD4264E:351a-11": "bcom ldan 'das kyis gang gsungs pa /",
    "T11TD4264E:351a-12": "'dus bya thams cad skad cig pa'o zhes so //",
    "T11TD4264E:351a-13": "de gtan la dbab par bya ste /",
    "T11TD4264E:351a-14": "'dus shing tshogs nas rgyu dang rkyen rnams kyis byas shing dngos po skyes pa ni 'dus byas so //",
    "T11TD4264E:351a-15": "skad cig pa'o zhes pa skye ba'i skad cig kho na yod pa'i phyir ro //",
    "T11TD4264E:351a-16": "re zhig bum pa la sogs pa'i dngos po thams cad tho ba la sogs pa nye ba na 'jig par 'gyur bar snang zhing /",
    "T11TD4264E:351a-17": "de la ngo bo gang gis mtha'i gnas skabs su bum pa la sogs pa 'jig par byed pa'i ngo bo de dang 'di skyes pa tsam la yod de /",
    "T11TD4264E:351a-18": "de'i tshe skyes ma thag pa'i kho nar des gzhig par bya'o zhes pas 'di gsal bar byed pa skad cig pa nyid do //",
    "T11TD4264E:351a-19": "ci ste 'di 'dra ba kho na rang bzhin te /",
    "T11TD4264E:351b-0": "rang gi rgyu las de skyes shing gang dus cung zad cig gnas nas zhig go zhes pa de lta na de'i tshe tho ba la sogs pa nye ba na yang 'di kho na'i de'i rang bzhin no zhes pas slar @351b yang 'di dus de srid kho nar gnas par bya ba la slar yang de bzhin no zhes pas mi 'jig pa kho nar 'gyur ro //",
    "T11TD4264E:351b-1": "de'i skad cig gnyis gnas pa'i ngang can nyid du yang skyes na /",
    "T11TD4264E:351b-2": "skad cig dang 'dra bar skad cig gnyis pa na yang skad cig gnyis gnas pa'i ngang can nyid kyi phyir skad cig ma gzhan pa gnyis su gnas par 'gyur zhing /",
    "T11TD4264E:351b-3": "de bzhin du skad cig gsum pa na yang de'i rang bzhin nyid kyi phyir mi 'jig pa kho nar 'gyur ro zhes 'di ni 'gyur te /",
    "T11TD4264E:351b-4": "de'i dngos po ni brtan pa kho nar rang gi rgyu las skyes shing /",
    "T11TD4264E:351b-5": "stobs kyi 'gog byed tho ba la sogs pas gzhig par bya ba 'ba' zhig go zhe na /",
    "T11TD4264E:351b-6": "de yang dag pa ma yin te /",
    "T11TD4264E:351b-7": "slar yang 'di ji ltar rigs /",
    "T11TD4264E:351b-8": "brtan pa nyid kyi phyir de 'jig pa yang ma yin zhing //",
    "T11TD4264E:351b-9": "'gog byed kyi stobs kyis de gzhig par bya ba yang yin pa 'di ni mi srid pa'i phyir te /",
    "T11TD4264E:351b-10": "lha sbyin 'tsho ba yang yin la 'di 'chi bar yang 'gyur ro zhes pa'o //",
    "T11TD4264E:351b-11": "'on te 'jig pa yin na de'i tshe ji ltar mi 'jig pa'i ngang can du de'i dngos po rang gi rgyu las skyes /",
    "T11TD4264E:351b-12": "'chi ba yang yin la mi 'chi ba'i chos can yang yin no zhes smra bar mi rigs pas so //",
    "T11TD4264E:351b-13": "de'i phyir 'jig pa'i ngang can ma yin pa nyid ni nam yang 'jig pa mi rigs pa'i phyir dang 'jig par mthong ba'i yang phyir /",
    "T11TD4264E:351b-14": "'jig pa'i dang can kho nar de'i dngos po rang gi rgyu las nye bar skyes so zhes khas blangs so //",
    "T11TD4264E:351b-15": "de'i phyir skyes pa tsam kho na 'jig ching de ltar gyur na skad cig gis 'jig par 'grub par 'gyur ro //",
    "T11TD4264E:351b-16": "sbyor ba yang sngar ltar bya ste /",
    "T11TD4264E:351b-17": "gang dang gang 'jig pa'i ngang can gyi ngo bo nge dang de ni de ma thag tu mi gnas pa'i ngang can yin te /",
    "T11TD4264E:351b-18": "dper na skad cig ma tha mar zhugs pa'i bum pa'i ngo bo bzhin /",
    "T11TD4264E:351b-19": "gzugs la sogs pa skyes pa'i dus na yang 'jig pa'i ngang can gyi ngo bo yin no zhes pa rang bzhin gyi gtan tshigs so //",
    "T11TD4264E:351b-20": "gal te dngos po rnams skad cig gis nyams pa'i ngang can yin na /",
    "T11TD4264E:351b-21": "'o na de kho na 'di'o zhes ngo shes ji ltar 'gyur zhe na /",
    "T11TD4264E:351b-22": "brjod par bya ste /",
    "T11TD4264E:351b-23": "'dra ba'i bar ma chad pa gzhan dang gzhan byung ba las dang /",
    "T11TD4264E:351b-24": "ma rig pa bcings pa las so //",
    "T11TD4264E:352a-0": "skad cig snga ma 'jig pa'i dus kho na de dang 'dra @352a * //",
    "T11TD4264E:352a-1": "ba'i skad cig gzhan skye ste /",
    "T11TD4264E:352a-2": "des na rnam pa mi mthun pa med pa'i phyir dang dngos po med pas kyang bar du ma chod pa'i phyir tha dad na yang de kho na 'di'o zhes tha mi dad par lhag par zhen pa'i rtog pa so so skye bo rnams la rab tu skye ste /",
    "T11TD4264E:352a-3": "shin tu tha dad pa bcad nas slar skyes pa'i ku sha dang k'a sha dang skra la sogs pa rnams la yang de kho na'i 'di'o zhes pa'i rtog pa mthong ba nyid de /",
    "T11TD4264E:352a-4": "de bzhin du 'dir yang ci'i phyir mi srid //",
    "T11TD4264E:352a-5": "de'i phyir 'dus byas thams cad skad cig pa'o zhes pa 'di grub pa kho na'o //",
    "T11TD4264E:352a-6": "khyad par med pa'i rang bzhin gyi gtan tshigs kyi sbyor ba 'di yin no zhes pa'o //",
    "T11TD4264E:352a-7": "de bzhin du khyad par med pa'i sbyor ba gzhan te /",
    "T11TD4264E:352a-8": "gang yod pa de thams cad de mi rtag pa ste dper na bum pa bzhin /",
    "T11TD4264E:352a-9": "tshad mas rtogs pa'i dngos po'i 'di thams cad kyang yod pa rnams so //",
    "T11TD4264E:352a-10": "de bzhin du gzhan yang rig byed skyes bus byas pa nyid du grub pa'i ched du rang bzhin gyi gtan tshigs te /",
    "T11TD4264E:352a-11": "gang dang gang dag yin pa de dang de skyes byus byas pa ste dper na shing rta bzhin pa'i skyes bu'i ngag bzhin mtho ris 'dod pas me la sbyin sreg bya'o zhes pa 'di yag ngag go zhes pa lta bu'o //",
    "T11TD4264E:352a-12": "khyad par bcas pa'i sbyor ba ni dper na /",
    "T11TD4264E:352a-13": "gang skye ba dang ldan pa de thams cad mi rtag pa ste dper na bum pa bzhin no //",
    "T11TD4264E:352a-14": "sgra yang skye ba dang ldan pa'o //",
    "T11TD4264E:352a-15": "ma skyes pa'i rnams las log pa'i dngos po ni skyes par mdzad cing /",
    "T11TD4264E:352a-16": "gang gi tshe ldog pa de kho na ldog pa gzhan rnam par gcod pas dngos po'i skyes ba zhes tha dad par brjod cing de'i tshe /",
    "T11TD4264E:352a-17": "btags pas tha dad pa'i rang bzhin du gyur pa'i chos kyis khyad par du byas pa'i rang bzhin gyi gtan tshigs so //",
    "T11TD4264E:352a-18": "de bzhin du khyad par tha dad pa'i sbyor ba ni /",
    "T11TD4264E:352a-19": "gang byas pa de mi rtag ste bum pa bzhin no //",
    "T11TD4264E:352a-20": "sgra yang byas so //",
    "T11TD4264E:352a-21": "'o na ba lang khro bo zhes pa khyad par tha dad pa'i sbyor ba ma yin nam /",
    "T11TD4264E:352a-22": "ji ltar khra bo'i sgra khyad par tha dad pa rjod par byed pa yod pa de bzhin du byas pa'i sgra la khyad par tha dad par rjod par byed cing yang yod pa ma yin nam /",
    "T11TD4264E:352a-23": "de ji ltar khyad par tha dad pa'i dper brjod pa yin zhe na brjod par bya ste /",
    "T11TD4264E:352b-0": "rang gi ngo bo 'grub pa na gzhan gyi bya ba la ltos pa'i dngos po @352b ni byas pa zhes brjod par bya la /",
    "T11TD4264E:352b-1": "de'i phyir byas pa'i sgra gzhan gyi bya ba la ltos pa dang bcas pa'i rang bzhin dang kho nas rjod par byed pa ni khyad par tha dad pa kho nar gsungs so //",
    "T11TD4264E:352b-2": "khyad par rab tu sbyar ba'i rang bzhin gyi sbyor ba ni /",
    "T11TD4264E:352b-3": "gang rkyen gyi bye brag gis tha dad pa'i ngang can de byas pa de du ba bzhin //",
    "T11TD4264E:352b-4": "sgra yang rkyen gyi bye brag gis tha dad pa'i ngang can no //",
    "T11TD4264E:352b-5": "rkyen ni rgyu ste de'i bye brag des tha dad pa'i ngang tshul gang la yod pa de rkyen gyi khyad par gyis tha da pa'i ngang can te /",
    "T11TD4264E:352b-6": "gang rgyu chen po nyid kyis chen po nyid dang rgyu chung ngu nyid ces pa'i don to //",
    "T11TD4264E:352b-7": "rkyen gyi khyad par gyi sgra tha dad pa'i khyad par rjod par byed pa 'dir rab tu sbyar ba nyid kyi phyir 'di ni tha dad pa'i khyad par rab tu sbyar ba'o //",
    "T11TD4264E:352b-8": "rang bzhin gyi gtan tshigs kyi rab tu dbye ba sna tshogs bstan pa yang rnam par rmongs pa log pa'i ched du ste /",
    "T11TD4264E:352b-9": "chos kyi bye brag brtags pas kyang rang bzhin gyi gtan tshigs kho nar rab tu sbyar bar bya'o zhes rab tu bsgrub pa'i ched du'o //",
    "T11TD4264E:352b-10": "rang bzhin gyi gtan tshigs la chos mi mthun pa dang ldan pa'i sbyor ba ni dper na gang dang gang de ma thag tu mi gnas par mi 'gyur ba de dang de 'jig pa'i ngang can gyi rang gi ngo bo ma yin te /",
    "T11TD4264E:352b-11": "nam mkha' bzhin /",
    "T11TD4264E:352b-12": "gzugs la sogs pa skyes pa'i dus na yang 'jig pa'i ngang can no //",
    "T11TD4264E:352b-13": "ldog pa'i sbyor ba la sgrub par byed pa med pas bsgrub par bya ba med pa la khyab pa med pa nyid kyi phyir sgrub par byed pa yod na nges par 'gyur ro zhes rtogs par bya'o //",
    "T11TD4264E:352b-14": "de bzhin du chos mi mthun pa dang ldan pa'i sbyor ba gzhan yang ste /",
    "T11TD4264E:352b-15": "gang dang gang na skad cig ma nyid med pa de dang de na yod pa nyid kyang ste /",
    "T11TD4264E:352b-16": "nam mkha'i padma la bzhin sgra yod pa'o //",
    "T11TD4264E:352b-17": "de bzhin du gang na'ang mi rtag pa nyid log pa de na skye ba dang ldan pa nyid kyang ste /",
    "T11TD4264E:352b-18": "rus sbal gyi spu la bzhin /",
    "T11TD4264E:352b-19": "sgra ni skye ba dang ldan pa la yang ngo //",
    "T11TD4264E:352b-20": "gang du mi rtag pa nyid log pa der byas pa nyid kyang ste /",
    "T11TD4264E:352b-21": "ri bong gi rva bzhin //",
    "T11TD4264E:352b-22": "sgra ni byas pa yin no //",
    "T11TD4264E:352b-23": "gang du byas pa nyid med pa der rkyen gyi bye brag gis tha dad pa nyid kyang med de /",
    "T11TD4264E:352b-24": "nam mkha' la bzhin /",
    "T11TD4264E:352b-25": "sgra ni rkyen gyi bye brag gis tha dad pa yang ngo zhes pa'o //",
    "T11TD4264E:353a-0": "'bras bu'i gtan @353a * //",
    "T11TD4264E:353a-1": "tshigs kyi chos mthun pa dang ldan pa'i sbyor ba ni dper na gang dang gang na du ba yod pa de dang de na me ste /",
    "T11TD4264E:353a-2": "tshang bang bzhin 'di na yang du ba'o //",
    "T11TD4264E:353a-3": "'bras bu'i gtan tshigs kyang mngon sum dang mi dmigs pa dag gis rgyu dang 'bras bu'i dngos por grub pa yod na /",
    "T11TD4264E:353a-4": "rgyu bsgrub par bya ba la rab tu sbyar bar bya'o //",
    "T11TD4264E:353a-5": "chos mi mthun pa dang ldan pa'i sbyor ba ni dper na /",
    "T11TD4264E:353a-6": "me med na du bar mi 'gyur te chu klung chen po bzhin 'di na du ba yod do zhes pa'o //",
    "T11TD4264E:353a-7": "mi dmigs pa'i chos mthun pa dang ldan pa'i sbyor ba ni yan lag can dgag pa'i ched du dper na /",
    "T11TD4264E:353a-8": "gang gang na dmigs pa'i mtshan nyid du 'gyur bar yod pa ma dmigs pa de dang de na yod pa ma yin pa'i tha snyad du byar rung ste /",
    "T11TD4264E:353a-9": "mi'i mgo la rva bzhin bum pa'i sgra'i brjod par bya ba'i snod rnams la pha rol gyis mngon par 'dod pa na /",
    "T11TD4264E:353a-10": "lag can yang 'dir dmigs pa'i mtshan nyid du gyur pa ma dmigs so //",
    "T11TD4264E:353a-11": "mi dmigs pa'i chos mi mthun pa dang ldan pa'i sbyor ba ni dper na /",
    "T11TD4264E:353a-12": "gang dmigs pa'i mtshan nyid du gyur par yod pa de dmigs pa kho na ste /",
    "T11TD4264E:353a-13": "sngon po la sogs pa'i khyad par mngon sum nyid du mngon par 'dod bzhin phyogs kyi khyad par 'di na dmigs pa'i mtshan nyid du gyur par yod pa'i bum pa dmigs pa med do zhes pa'o //",
    "T11TD4264E:353a-14": "thams cad du chos mthun pa dang ldan pa'i sgrub byed kyi ngag la sgrub byed la khyab par bya zhing /",
    "T11TD4264E:353a-15": "chos dang mi mthun pa dang ldan pa'i sgrub byed kyi ngag la ni sgrub par byed pa med pas bsgrub bya med pa la khyab pa'o zhes rtogs par bya'o //",
    "T11TD4264E:353a-16": "sgrub par byed pa ni bsgrub par bya ba la nges pa nyid du brjod pa dang bsgrub par bya ba med pa ni sgrub par byed pa med pa la nges par 'chad pa zhes bya ba ni khyab pa zhes mngon par rjod par byed pa'o //",
    "T11TD4264E:353a-17": "de'i phyir tshad mas khyab pa grub pa yod na 'di ni gang du yang sgrub par byed pa'i chos can der bsgrub par bya bar mi 'gyur ro zhes pa'i dgos pa med do //",
    "T11TD4264E:353a-18": "gang du tshad mas thams cad nye bar bsdus pa dang ldan pa'i khyab pa ma grub pa der ni dgos pa 'jug pa mi bzlog te /",
    "T11TD4264E:353a-19": "dper na dbang phyug bsgrub pa na 'bras bu nyid kyi sgrub par byed pa bzhin te /",
    "T11TD4264E:353a-20": "de ltar na de rnams kyi sgrub byed nye bar dgod pa /",
    "T11TD4264E:353b-0": "'dir thams cad @353b mkhyen pa gzhan bcom ldan 'das yod dam med kyang bla ste /",
    "T11TD4264E:353b-1": "slar yang dbang phyug thams cad mkhyen pa ni bsgrub par nus so //",
    "T11TD4264E:353b-2": "de ltar ni 'khor ba na dngos po 'ga' zhig rnams byed pa po nges pa yod de /",
    "T11TD4264E:353b-3": "bum pa la sogs pa rnams bzhin /",
    "T11TD4264E:353b-4": "'ga' zhig rnams byed pa po nges pa med pa ste /",
    "T11TD4264E:353b-5": "nam mkha' la sogs pa bzhin /",
    "T11TD4264E:353b-6": "slar yang gzhan byed pa po la the tshom za ba rnams te sa la sogs pa lta bu'o //",
    "T11TD4264E:353b-7": "'di rnams las rnam pa gzhan yod pa ma yin no //",
    "T11TD4264E:353b-8": "de la gang mthong bzhin par skye ba ljon shing la sogs pa rnams dang /",
    "T11TD4264E:353b-9": "gang yang skyes nas ring du lon pa sa gzhi la sogs pa ste /",
    "T11TD4264E:353b-10": "byed pa po la the tshom za ba nyid du rnam par gnas pa de rnams thams cad ni blo dang ldan pa'i byed pa po sngon ma can rnams te /",
    "T11TD4264E:353b-11": "'bras bu nyid kyi phyir bum pa la sogs pa bzhin /",
    "T11TD4264E:353b-12": "gtan tshigs 'di ma grub pa ma yin te /",
    "T11TD4264E:353b-13": "'bras bu nyid ni thams cad kyi tshad mas grub pa nyid kyi phyir ro //",
    "T11TD4264E:353b-14": "'gal ba yang ma yin te mthun pa la yod pa'i phyir ro //",
    "T11TD4264E:353b-15": "ma nges pa yang ma yin te bsgrub par bya ba las bzlog pa la gnod pa can gyi tshad ma yod pa'i phyir ro //",
    "T11TD4264E:353b-16": "de ltar ni 'bras bu re zhig blo dang ldan pa'i rdza mkhan las nye bar skye bar mang du mthong ba'i rgyu can gyi yid dang mngon sum gyis dmigs shing /",
    "T11TD4264E:353b-17": "de gal te blo med par yang 'gyur na /",
    "T11TD4264E:353b-18": "da ni blo dang ldan pa'i skabs las nam gyi tshe yang skye bar mi 'gyur zhing rgyu ma yin pa las lan cig kyang 'bras bu skye bar mi rigs pa'i phyir ro //",
    "T11TD4264E:353b-19": "de'i phyir nam gyi tshe yang 'bras bur yang 'gyur zhing blo dang ldan pa'i rgyu can du mi 'gyur ro zhes pa 'di dgos par mi bya'o zhe'o //",
    "T11TD4264E:353b-20": "'dir 'di skad brjod par bya ste /",
    "T11TD4264E:353b-21": "sgrub par byed pa ni nges pa thams cad du bsgrub par bya ba dang sgrub par byed pa gang zag gi khyab par thams cad nye bar sdud pa'i tshad mas grub na bsgrub par bya ba go bar byed do zhes pa rgol ba thams cad kyis 'dod pa yin zhing /",
    "T11TD4264E:354a-0": "'dir gal te snang rung gi lus khyad par blo dang ldan pas khyab par gzung bar bya na ni de'i tshe de ltar gyur ba'i bsgrub par bya ba med par yang skye bzhin pa rtsva la sogs pa la 'bras bu nyid mthong ba'i phyir gzhal bya nyid la sogs pa ltar gtan tshigs 'di thun mong @354a * //",
    "T11TD4264E:354a-1": "gi ma nges pa'o //",
    "T11TD4264E:354a-2": "rtsva la sogs pa rnams phyogs su byas pa'o zhes kyang smra bar mi bya'o //",
    "T11TD4264E:354a-3": "'khrul ba'i yul kho na phyogs su 'gyur bar 'os pa ma yin te /",
    "T11TD4264E:354a-4": "the tshom za la rtags brjod phyir //",
    "T11TD4264E:354a-5": "bsal ba gtan tshigs brten ma yin //",
    "T11TD4264E:354a-6": "zhes pa'i rigs pa las so //",
    "T11TD4264E:354a-7": "ci ste skyed par mi nus pa na yang /",
    "T11TD4264E:354a-8": "la la me med par yang du ba mthong ba'i phyir te de ltar du ba yang 'khrul par smra bar bla ba nyid do zhe na /",
    "T11TD4264E:354a-9": "de ma yin te /",
    "T11TD4264E:354a-10": "bskyed par mi nus pa nyid du la la me lta bar mi nus pa nyid kyi phyir ro //",
    "T11TD4264E:354a-11": "de la ni the tshom gyi yul nyid rigs so //",
    "T11TD4264E:354a-12": "skabs su bab pa la ni bltar rung ba'i chos khyad par ba blo dang ldan pas khyab par gzung byar bya na ni snang rung mi dmigs pas blo dang ldan pa la gnod par 'gyur zhes pa'o //",
    "T11TD4264E:354a-13": "'on te bltar mi rung ba'i lus blo dang ldan pa tsam gyis khyab pa rtogs par bya na /",
    "T11TD4264E:354a-14": "de'i tshe bltar mi rung ba blo dang ldan pa tsam gyis bsgrub par bya ba'i snang rung mi dmigs pas ldog pa ma grub ste /",
    "T11TD4264E:354a-15": "gtan tshigs 'di ni mi mthun phyogs las ldog pa la the tshom za ba'o //",
    "T11TD4264E:354a-16": "bsgrub par bya ba dang ldan pa med pa'i sgrub par byed pa med pa ma grub pa nyid kyis na khyab pa med pa'i phyir ro //",
    "T11TD4264E:354a-17": "de skad du yang gsungs pa //",
    "T11TD4264E:354a-18": "'bras bu nyid ni mi mthun phyogs la 'jug pa bsal ba'i ched du dbang po las 'das pa byed pa po yang dag par 'byung ba'o zhe na /",
    "T11TD4264E:354a-19": "ldog pa grub pa ma tshang ba'i khyab pa ji ltar grub /",
    "T11TD4264E:354a-20": "ci ste ldog pa 'grub pa'i yid kyis bltar mi rung ba'i byed pa po brten par bya ba yin no /",
    "T11TD4264E:354a-21": "de dang ldan pa la yang de'i rtsva la sogs pa'i zhes pa bsal bar mi mthun phyogs la mthong ba'o //",
    "T11TD4264E:354a-22": "gang yang mig gsum pas brjod pa /",
    "T11TD4264E:354a-23": "ji ltar bu ba la sogs pa rnams me la sogs pa rnams dang /",
    "T11TD4264E:354a-24": "lhan cig rang bzhin pa'i 'brel ba de ltar 'bras bu nyid blo dang ldan pa dang lhan cig ste /",
    "T11TD4264E:354a-25": "de'i rdzas dmigs par bya ba ma yin pa nyid kyi phyir na /",
    "T11TD4264E:354a-26": "gang du yang 'khrul ba ma mthong ba'i phyir ro zhe'o //",
    "T11TD4264E:354a-27": "de mi rigs te gang gi phyir don gzhan la ltos par bya ba cung zad cig rdzas kyi sgras brjod na /",
    "T11TD4264E:354a-28": "don gzhan pa yang bltar rung bar gdon mi za bar 'gyur ba ma yin zhing /",
    "T11TD4264E:354b-0": "bltar @354b mi rung ba ni yul dang dus dang rang bzhin bskal bar yang dag par 'byung ngo //",
    "T11TD4264E:354b-1": "de'i phyir du ba me dang lhan cig 'brel bar 'gyur bar rdzas nye bar dmigs pa yang ma yin no zhes pas /",
    "T11TD4264E:354b-2": "ma mthong ba tsam gyis med pa kho na'o zhes brjod par bya ba ji ltar yin /",
    "T11TD4264E:354b-3": "gang yang 'khrul ba ma mthong ba'i phyir zhes brjod pa'i sgrub byed de yang the tshom za ba'i ma grub pa ste /",
    "T11TD4264E:354b-4": "rkyen gzhan ma tshang bas de'i 'khrul ba ma mthong na yang thams cad du dgag par mi nus pa nyid kyi phyir ro //",
    "T11TD4264E:354b-5": "'di tsam gyis tshad ma can gyi 'jig rten gyi lugs las 'das pa yang ma yin te /",
    "T11TD4264E:354b-6": "tshad ma pa rnams kho nas sgrub byed dang gnod byed kyi tshad ma med pa na the tshom byed pa'i phyir ro //",
    "T11TD4264E:354b-7": "de ltar the tshom za bas na thams cad la mi 'jug par thal ba la yang ma yin te /",
    "T11TD4264E:354b-8": "tshad ma las dang don la the tshom za ba las kyang rab tu 'jug pa nye bar 'thad pa'i phyir ro //",
    "T11TD4264E:354b-9": "gang yang brjod pa ji ltar gzhan nyid du khyad par med na yang sangs rgyas pa rnams kyi dngos po 'ga' zhig ni 'bras bur 'gyur zhing 'ga' zhig kho na ni rgyur te /",
    "T11TD4264E:354b-10": "thams cad ma yin pa de ltar kho bo'i yang gzhan nyid du khyad par med na yang du ba la sogs pa'i dngos po 'ga' zhig kho na rang bzhin pa'i 'brel bas 'brel la thams cad ma yin no zhe'o //",
    "T11TD4264E:354b-11": "de mi rigs te /",
    "T11TD4264E:354b-12": "ji ltar du ba zhes pa'i dngos po me la rag lus pa zhes par tshad mas grub pa de ltar gang gis 'di skad brjod par bya ba rang bzhin pa'i 'brel ba yang ci tshad mas grub bam /",
    "T11TD4264E:354b-13": "gzhan yang rang bzhin pa'i 'brel ba zhes pa'i don ci zhig / ci rang las gyur pa'am /",
    "T11TD4264E:354b-14": "rgyu med pa can zhig ces pa rnam par brtag pa gsum mo //",
    "T11TD4264E:354b-15": "de la re zhig phyogs dang po ma yin te /",
    "T11TD4264E:354b-16": "rang nyid bdag nyid la bya ba 'gal ba'i phyir ro //",
    "T11TD4264E:354b-17": "gnyis pa yang ma yin te /",
    "T11TD4264E:354b-18": "de las byung ba'i 'brel ba khas blangs par thal bar 'gyur ba'i phyir ro //",
    "T11TD4264E:354b-19": "'on te rgyu med pa yin na de'i tshe yul dang dus dang rang bzhin nges pa med pa'i phyir na /",
    "T11TD4264E:354b-20": "rang bzhin pa'i 'brel ba smra ba ni shin tu yang mi rigs so //",
    "T11TD4264E:355a-0": "gzhan yang chos mthun pa dpe tsam yod do zhes pas khyab @355a * //",
    "T11TD4264E:355a-1": "pa grub pa ma yin te /",
    "T11TD4264E:355a-2": "ci dgar yang 'dus pa'i rnga mo phru gu dang bong bu dag gi yang de lta bu'i dngos por thal bar 'gyur ba'i phyir ro //",
    "T11TD4264E:355a-3": "de'i phyir nges par mthong ba zhes pa ni bzung zin pa brjod pa'i 'brel ba sgrub par byed pa'i tshad ma dran par byed pa'i sgo nyid nas gtan tshigs la nye bar mkho'i //",
    "T11TD4264E:355a-4": "rang nyid nye ba tsam gyis ni ma yin no /",
    "T11TD4264E:355a-5": "de ltar ni /",
    "T11TD4264E:355a-6": "re zhig nam mkha' la bsgrub par bya ba med pas sgrub par byed pa med pa rtogs pa ma yin te /",
    "T11TD4264E:355a-7": "gang gi phyir nam mkha' la ji ltar blo dang ldan pa'i rgyu ldog pa de ltar sems pa med pa'i rgyu yang ldog pa yod pa kho na ste /",
    "T11TD4264E:355a-8": "de'i phyir na gang gis bsgrub par bya ba med pa dang ldan pa'i sgrub par byed pa med pa'i ldog pa'i 'grub par 'gyur ba ci zhig gis med pa dang ldan pa'i 'bras bu med par rtogs par 'gyur /",
    "T11TD4264E:355a-9": "bum pa la 'bras bu nyid blo dang ldan pa'i rjes su 'gro ba ma mthong ba las /",
    "T11TD4264E:355a-10": "nam mkha' la yang blo dang ldan pa med pa kho na las 'bras bu nyid med par smra ba'i rigs pa ma yin te /",
    "T11TD4264E:355a-11": "gang gi phyir 'di dag gis de'i bdag nyid dam //",
    "T11TD4264E:355a-12": "de las byung ba'am gzhan rang bzhin na la sogs pa'i 'brel pa sngar tshad mas grub pa ma yin par 'gyur ro zhes brjod do //",
    "T11TD4264E:355a-13": "gzhan yang ma mthong ba tsam gyis ldog pa mi 'grub ste /",
    "T11TD4264E:355a-14": "de ltar ni mi mthun phyogs la gtan tshigs mi dmigs pa zhes pa 'di de dmigs par byed pa'i tshad ma ldog pa brjod cing /",
    "T11TD4264E:355a-15": "tshad ma yang zhal bya'i 'bras bu ste /",
    "T11TD4264E:355a-16": "rgyu ma yin pa yul ma yin no zhes pa'i rigs pa las so //",
    "T11TD4264E:355a-17": "rgyu ldog pa na 'bras bu ldog par rigs pa yang ma yin te /",
    "T11TD4264E:355a-18": "du ba med par yang me dmigs pa'i phyir ro //",
    "T11TD4264E:355a-19": "gal te yang tshad ma yod pa nyid kyis gzhal bya yod pa nyid la khyab par gyur na de'i tshe 'di rigs pa kho nar 'gyur na /",
    "T11TD4264E:355a-20": "khyab pa 'di nyid mi srid pa 'ba' zhig ste /",
    "T11TD4264E:355a-21": "thams cad ni thams cad mthong ba nyid du thal ba'i phyir ro //",
    "T11TD4264E:355a-22": "de'i phyir ma mthong ba ji tsam gyis ldog pa 'grub pa ma yin no //",
    "T11TD4264E:355a-23": "de skad du yang gsungs pa /",
    "T11TD4264E:355a-24": "thams cad kyis ma mthong bar yang the tshom za zhing /",
    "T11TD4264E:355a-25": "rang gis ma mthong ba ni 'khrul pa ste /",
    "T11TD4264E:355b-0": "sbyang gi nang du son pa'i sa bon yang yod pa @355b nyid du mthong ba'i phyir ro zhes so //",
    "T11TD4264E:355b-1": "gang yang ngag gi bdag pos smras pa /",
    "T11TD4264E:355b-2": "khyad par dran pa la ltos pa kho na the tshom du 'gyur zhing /",
    "T11TD4264E:355b-3": "de'i phyir ji ltar mthong ba kho na ltar dgos pa 'byung ngo zhe'o //",
    "T11TD4264E:355b-4": "'di la brjod par bya ste /",
    "T11TD4264E:355b-5": "rigs pa 'di ni thams cad pa ma yin mod //",
    "T11TD4264E:355b-6": "de lta na yang khas blangs nas kyang smra ste /",
    "T11TD4264E:355b-7": "de ltar ni de'i bdag nyid dang de las byung ba'i 'brel ba bral ba nyid kyi thun mong ba'i chos kyis /",
    "T11TD4264E:355b-8": "gzhal bya nyid dang du ba nyid dang 'bras bu nyid la sogs pa rnams /",
    "T11TD4264E:355b-9": "khyod kyi lugs kyi rigs pa mi mthun pa nyid do //",
    "T11TD4264E:355b-10": "de la gzhal bya nyid las 'khrul ba mthong ba kho na gzhan du yang dgos pa nye bar 'jug go zhes 'di ni ji ltar mthong ba nyid dgos pa'o //",
    "T11TD4264E:355b-11": "de'i phyir mi mthun phyogs las ldog pa la the tshom za ba nyid ces pa'i rtags kyis skyon de bzlog par dka'o //",
    "T11TD4264E:355b-12": "'di yang skyon yod pa kho na'o //",
    "T11TD4264E:355b-13": "de'i phyir 'di nyid kyis brjod pa /",
    "T11TD4264E:355b-14": "'di ni gtan tshigs kyi skyon ma yin te /",
    "T11TD4264E:355b-15": "de'i phyir lan gdab par mi bya'o //",
    "T11TD4264E:355b-16": "'di nye bar dgod pa yang skyon ma yin pa rjod pa zhes pa tshar gcad pa'i gnas yin no zhe'o //",
    "T11TD4264E:355b-17": "de lta na rang gi 'dod pa kho nas rgol ba 'dis rjes su sbyar bar bya ba ma yin pa rjes su sbyor ba'i mtshan nyid can tshar gcad pa'i gnas kyis bdag nyid kyis bdag nyid la gnod pa'o zhes pa btang snyoms su bya ba ste /",
    "T11TD4264E:355b-18": "'di ni lha rnams dga' ba'o //",
    "T11TD4264E:355b-19": "'o na bltar rung ba'i me dang du ba spyi dag gi bzhin du bltar rung ba'i bdag nyid kho na'i 'bras bu dang rgyu spyi dag nyid kyi khyab pa mngon sum gyis ni dmigs pa las yin na de'i tshe gzhan gyi sems rjes su dpag pa nyams te /",
    "T11TD4264E:355b-20": "gzhan gyi sems ni bltar mi rung ba nyid kyis khyab pa 'dzin pa'i dus na nang du 'dus pa ma yin pa'i phyir ro zhe na ma yin te /",
    "T11TD4264E:355b-21": "gang gi phyir rang rig pa ni der khyab pa 'dzin pa po ste /",
    "T11TD4264E:355b-22": "rang dang gzhan gyi rgyud du son pa'i rang rig pa tsam la ltos pas na /",
    "T11TD4264E:355b-23": "gzhan gyi sems kyang bltar rung ba tsam nyid kyi phyir ro //",
    "T11TD4264E:355b-24": "yang na bltar rung ba'i lus dang /",
    "T11TD4264E:355b-25": "dbyer med par 'jug pa nyid kyi phyir gzhan gyi sems kyang bltar rung ba nyid do //",
    "T11TD4264E:356a-0": "de ltar tha snyad byed pa ni gang gis 'di yang bltar rung bar @356a * //",
    "T11TD4264E:356a-1": "'gyur ba dbang po'i mngon sum tsam gyi blo de ldan pa tsam mam /",
    "T11TD4264E:356a-2": "dz'a thar tsi tra la sogs pa thun mong ba'i me tsam spyod yul du rigs pa yang ma yin te /",
    "T11TD4264E:356a-3": "de'i phyir bltar rung pa kho na'i mes du ba la khyab pa grub po zhes gnas so //",
    "T11TD4264E:356a-4": "rang dang gzhan gyi rgyud la thun mong ba bltar mi rung ba'i sems tsam gyis mngon sum gyis bltar rung ba g-yo ba la sogs pa la khyab pa 'dzin pa mi byed pa mi rigs pa'i phyir ro zhes kyang brjod par bya'o //",
    "T11TD4264E:356a-5": "phyi rol gyi don gnas pa la ni /",
    "T11TD4264E:356a-6": "rang dang gzhan gyi rgyud thun mong pa'i sems tsam ni rang gi ngo bos bltar mi rung ba nyid na yang /",
    "T11TD4264E:356a-7": "bltar rung ba'i lus dang lhan cig tshogs pa gcig pas 'brel ba'i phyir ro //",
    "T11TD4264E:356a-8": "rnam par dbyer med par 'jug pa'i rang dang gzhan gyi rgyud thun mong ba'i sems tsam ni g-yo ba la sogs pa'i khyad par byed pa rtogs so //",
    "T11TD4264E:356a-9": "de ltar bltar rung ba'i bdag nyid dam bltar rung ba dang rnam par dbye ba med par 'jug pa'i dngos po gnyis ni tha snyad pa'i shin tu gsal ba'i mngon sum las grub pa dang khyab pa 'dzin pa yang ste /",
    "T11TD4264E:356a-10": "de lta bu nyid med par ma byas pa dang ldan pa mi rung ba dang thun mong ba'i sems tsam gyis ni ma yin no zhes pa rgyud gzhan rjes su dpag par rigs so //",
    "T11TD4264E:356a-11": "de'i phyir gal te mngon sum dang mi dmigs pa dag gis khyab pa 'dzin pa de'i tshe bltar rung ba kho nas bltar rung ba la'o zhes pa rigs pa'o //",
    "T11TD4264E:356a-12": "gzhan yang gal te blo dang ldan pa tsam sngon ma can 'di yis bsgrub par bya ba de'i tshe grub pa la bsgrub par bya ba nyid sgrub byed kyi skyon no //",
    "T11TD4264E:356a-13": "'on te gcig pu rtag pa'i thams cad mkhyen pa zhes pa la sogs pa'i khyad par gyis khyad par du byas pa'i blo dang ldan pa sngon ma can nyid du bsgrub par bya ba yin na de'i tshe 'di lta bu'i khyad par gyis khyad par byas pa'i bsgrub par bya ba dang lhan cig sgrub par byed pa'i 'bras bu nyid ni dpe'i chos can la tshad mas khyab pa ma grub pa'i phyir ma nges pa nyid do //",
    "T11TD4264E:356a-14": "ci ste spyi yis khyab pa bzung nas khyad par phyogs chos kyi stobs las grub par brjod do zhe na /",
    "T11TD4264E:356a-15": "de ni mi rigs te bsgrub par bya bar gtogs pa'i khyad par gang med na /",
    "T11TD4264E:356b-0": "gtan tshigs @356b chos can la 'jug pa 'thad pa ma yin pa'i khyad par de phyogs chos kyi stobs las grub pa rigs te /",
    "T11TD4264E:356b-1": "dper na du ba la la'i phyogs su 'jug pa nyid kyi me bzhin no //",
    "T11TD4264E:356b-2": "rtsva las byung ba la sogs pa'i khyad par rnams ni ma yin te /",
    "T11TD4264E:356b-3": "rtsva las byung ba nyid med par yang shing gi lo ma las phyung ba nyid las du ba mthong ba'i phyir ro //",
    "T11TD4264E:356b-4": "de dang 'dra bar blo dang ldan pa yang lus la sogs pa la 'jug pa nyid du gal te grub na grub mod /",
    "T11TD4264E:356b-5": "shin tu mtshan nyid mi mthun pa thams cad mkhyen pa nyid ni ma yin te /",
    "T11TD4264E:356b-6": "thams cad mkhyen pa ma yin pa nyid la yang 'bras bu nyid srid pa'i phyir ro //",
    "T11TD4264E:356b-7": "nye bar len pa la sogs pa mngon par shes pa nyid las kyang thams cad mkhyen pa nyid grub pa ma yin te /",
    "T11TD4264E:356b-8": "gcig nyid grub pa na ni 'di 'grub na /",
    "T11TD4264E:356b-9": "gcig nyid 'grub pa'ang ma yin te /",
    "T11TD4264E:356b-10": "byed pa po dum sngon ma can nyid la yang 'bras bu nyid srid pa'i phyir ro //",
    "T11TD4264E:356b-11": "dper na grog ma du mas bsgrubs pa'i brgya byin gyi spyi bo bzhin no //",
    "T11TD4264E:356b-12": "ci ste brgya byin gyi spyi bo yang dbang phyug sngon ma can nyid du bsgrub par bya ba yin na de'i tshe bum pa yang dbang phyug sngon ma can nyid du bsgrub pa na dpe med pa nyid do //",
    "T11TD4264E:356b-13": "'o na rdza mkhan byed pa po nyid la ji ltar bsnyon zhe na /",
    "T11TD4264E:356b-14": "grog sbur la sogs pa rnams kyang /",
    "T11TD4264E:356b-15": "rgyu nyid du mthong ba de yang ji ltar bzlog / mang po rnams byed pa la the tshom srid par mthong ba nyid kyi phyir ro zhes pa yang ma yin no //",
    "T11TD4264E:356b-16": "de'i phyir bsgrub bya dang sgrub byed dag thams cad nye bar bsdu ba dang ldan pa'i khyab pa dpe'i chos can la tshad mas gdon mi za bar bstan par bya'o zhes pa gnas pa'o //",
    "T11TD4264E:356b-17": "gzhan yang rtag pa gcig pu'i thams cad mkhyen pa blo dang ldan pa bsgrub par bya bar 'gyur na /",
    "T11TD4264E:356b-18": "'di ni 'gal ba yang ste /",
    "T11TD4264E:356b-19": "mi rtag pa gcig pu ma yin pa thams cad mkhyen pa ma yin pa'i blo dang ldan pas khyab pa nyid kyi phyir ro //",
    "T11TD4264E:356b-20": "de ltar ni bsgrub par bya ba las bzlog pa las 'dir 'gal bar brjod la /",
    "T11TD4264E:356b-21": "'di yang bsgrub par bya ba las bzlog pa sgrub par byed do zhes pa skabs kyis 'ongs pa dbang phyug sun dbyung ba brjod pa'i 'bad pa ni re zhig gzhag go //",
    "T11TD4264E:357a-0": "'o na chos mthun pa dang ldan pa'i sgrub byed kyi ngag la rjes 'gro kho @357a * //",
    "T11TD4264E:357a-1": "na brjod kyi ldog pa ma yin zhing /",
    "T11TD4264E:357a-2": "chos mi mthun pa dang ldan pa yang ldog pa kho na ste rjes su 'gro ba ma yin no /",
    "T11TD4264E:357a-3": "des na ji ltar na 'di dag gis tshul gsum pa'i rtags rjod par byed ces bya zhe na /",
    "T11TD4264E:357a-4": "'di ni skyon ma yin te /",
    "T11TD4264E:357a-5": "gang gi phyir chos mthun pa dang ldan pa'i sgrub byed kyi ngag nye bar bkod pa na /",
    "T11TD4264E:357a-6": "shugs nyid las ldog pa rtogs pa ste /",
    "T11TD4264E:357a-7": "ldog pa ma bzung na bsgrub par bya ba med pa yang sgrub par byed pa ma yin no zhes phyin ci log pa srid par 'gyur zhing de lta na yang rjes su 'gro ba nyid med par 'gyur te /",
    "T11TD4264E:357a-8": "sgrub par byed pa yod na yang bsgrub par bya ba med pa'i phyir ro zhes pa shugs so //",
    "T11TD4264E:357a-9": "de bzhin du chos mi mthun pa dang ldan pa'i sgrub par byed pa'i ngag nye bar bkod pa na /",
    "T11TD4264E:357a-10": "shugs nyid las rjes 'gro rtogs te /",
    "T11TD4264E:357a-11": "rjes 'gro ma bzung na ni sgrub byed 'gyur zhing bsgrub bya ni mi 'gyur ro zhes phyin ci log pa srid par 'gyur la /",
    "T11TD4264E:357a-12": "de lta na ldog pa nyid mi 'gyur te /",
    "T11TD4264E:357a-13": "bsgrub par bya ba med pa la yang sgrub par byed pa yod pa nyid kyi phyir ro zhes pa shugs so //",
    "T11TD4264E:357a-14": "de'i phyir sbyor ba gnyis ka dag kyang tshul gsum pa'i rtags bsal bar byed pa'o zhes pas skyon med do //",
    "T11TD4264E:357a-15": "de ni bsgrub par bya ba dang sgrub par byed pa dag gi khyab pa gang du tshad ma gang gis gzung bar bya ba de gnyi ga bde blag tu rtogs pa'i don du brjod par bya ste /",
    "T11TD4264E:357a-16": "rang bzhin gyi gtan tshigs kyi yod pa nyid kyi mtshan nyid can ni skad cig pa nyid dang lhan cig pa'i khyab pa bsgrub par bya ba'i chos can kho na la gzung bar bya'o zhes kha cig ste /",
    "T11TD4264E:357a-17": "de rnams nang gi khyab pa'i phyogs 'dod pa'o //",
    "T11TD4264E:357a-18": "thal bar 'gyur ba dang thal ba las bzlog pa dag gis dpe'i chos can bum pa la sogs pa la khyab pa gzung bar bya'o zhes gzhan rnams te /",
    "T11TD4264E:357a-19": "de rnams phyi'i khyab pa'i phyogs 'dod pa'o //",
    "T11TD4264E:357a-20": "yod pa nyid las gzhan pa rang bzhin gyi gtan tshigs rnams dang 'bras bu'i gtan tshigs rnams dang mi dmigs pa rnams kyis khyab pa dpe kho na la gzung bar bya'o //",
    "T11TD4264E:357a-21": "de la shing sha pa nyid kyis bsgrub par bya ba shing gi tha snyad kyis khyab pa dpe la mngon sum dang mi dmigs pa dag gis gzung bar bya ste /",
    "T11TD4264E:357b-0": "yod @357b pa nyid dang skad cig ma nyid dag gi ni thal bar 'gyur ba dang /",
    "T11TD4264E:357b-1": "thal ba las bzlog pa dag gis sam /",
    "T11TD4264E:357b-2": "bsgrub bya las bzlog pa la gnod pa can gyi tshad ma rim dang cig car nyid ldog pa'i mtshan nyid can gyis /",
    "T11TD4264E:357b-3": "dngos po nyid dang dngos po med pa nyid dag tu the tshom za bzhin pa'i mi mthun phyogs kyi chos can la'o //",
    "T11TD4264E:357b-4": "'bras bu'i gtan tshigs kyi du ba la sogs pa la me la sogs pas khyab pa tshang bang la sogs pa dpe'i chos can la mngon sum dang mi dmigs pa rnam pa gsum gyis sam /",
    "T11TD4264E:357b-5": "mngon sum dang mi dmigs pa rnam pa lnga las gzung bar bya'o //",
    "T11TD4264E:357b-6": "mi dmigs pa'i ni tha snyad du rung ba nyid dang lhan cig pa'i khyab pa mngon sum kho nas so //",
    "T11TD4264E:357b-7": "rang bzhin gyi gtan tshigs kyi gzhan rnams kyi dang 'bras bu'i gtan tshigs 'ga' zhig rnams kyi rang bzhin ji lta ba'i tshad ma blangs na rtogs par bya'o zhes so //",
    "T11TD4264E:357b-8": "khyab pa nges pa med pa gtan tshigs ma nges pa'i skyon no //",
    "T11TD4264E:357b-9": "de yang rnam pa gsum ste /",
    "T11TD4264E:357b-10": "thun mong ma yin pa'i ma nges pa dang /",
    "T11TD4264E:357b-11": "thun mong gi ma nges pa dang /",
    "T11TD4264E:357b-12": "mi mthun phyogs la ldog par the tshom za ba can zhes pa'o //",
    "T11TD4264E:357b-13": "de la thun mong ma yin pa'i ma nges pa ni dper na /",
    "T11TD4264E:357b-14": "gson pa'i lus ni bdag dang bcas pa yin te /",
    "T11TD4264E:357b-15": "srog chags la sogs pa dang ldan pa nyid kyi phyir ro zhes pa lta bu'o /",
    "T11TD4264E:357b-16": "gtan tshigs 'di ni gson lus gzhan la bdag gis khyab po zhes nges pa ma yin zhing /",
    "T11TD4264E:357b-17": "mi mthun phyogs bum pa la yang bdag med pa'i phyir lag go zhes nges pa ma yin la /",
    "T11TD4264E:357b-18": "chos can gson lus la ni yod do zhes pas thun mong ma yin pa'i ma nges pa brjod do //",
    "T11TD4264E:357b-19": "thun mong ma yin pa gzhan yang dper na /",
    "T11TD4264E:357b-20": "sgra mi rtag ste mnyan par bya ba nyid kyi phyir /",
    "T11TD4264E:357b-21": "bum pa bzhin /",
    "T11TD4264E:357b-22": "nam mkha' bzhin lta bu'o //",
    "T11TD4264E:357b-23": "thun mong gi ma nges pa ni dper na sgra rtag ste gzhal bya nyid kyi phyir bum pa bzhin /",
    "T11TD4264E:357b-24": "nam mkha' bzhin lta bu'o //",
    "T11TD4264E:357b-25": "mi mthun phyogs las ldog par the tshom za ba can ni dper na /",
    "T11TD4264E:357b-26": "der ni sngo bsangs yin te de'i bu nyid kyi phyir /",
    "T11TD4264E:357b-27": "yongs su mthong bzhin pa'i bu bzhin zhes pa lta bu'o //",
    "T11TD4264E:357b-28": "gang sngar bshad pa yod pa nyid skad cig ma nyid dang /",
    "T11TD4264E:358a-0": "lhan @358a * //",
    "T11TD4264E:358a-1": "cig pa'i khyab pa thal bar 'gyur ba dang thal ba las bzlog pa dang gis gzung bar bya'o zhes pa de la thal bar 'gyur pa zhes bya ba 'di ci zhe na /",
    "T11TD4264E:358a-2": "tshad mas grub pa'i khyab pa can gyi don gyis pha rol pa'i mi 'dod pa 'byung ba'i ched du thal bar byed pa ni thal bar 'gyur pa ste ;",
    "T11TD4264E:358a-3": "dper na grub pa la sogs pa rnams 'das pa dang ma 'ongs pa'i dus dag na ngo bo gcig pa nyid du khas len pa la /",
    "T11TD4264E:358a-4": "'das pa dang ma 'ongs pa'i dus su 'byung ba'i don bya ba byed pa nyid du thal bar byed pa lta bu ste /",
    "T11TD4264E:358a-5": "de ltar ni /",
    "T11TD4264E:358a-6": "gang zhig gang gi tshe gang bya bar nus pa de ni de'i tshe byed pa kho na ste ;",
    "T11TD4264E:358a-7": "dper na rgyu tshogs pa thams cad rang gi 'bras bu bzhin /",
    "T11TD4264E:358a-8": "bum pa 'di yang 'das pa dang ma 'ongs pa'i dus kyi dngos po'i don bya ba da ltar gyi dus su byed par nus pa yin no zhes pa rang bzhin gtan tshigs kyi thal bar 'gyur ba'o //",
    "T11TD4264E:358a-9": "byed pa yang ma yin no zhes pa bzlog pa'o //",
    "T11TD4264E:358a-10": "gang zhig gi tshe gang mi byed pa de ni de'i tshe de la nus pa ma yin te /",
    "T11TD4264E:358a-11": "dper na sh'a li'i myu gu mi byed pa'i kota pas sh'a li'i myu gu la bzhin /",
    "T11TD4264E:358a-12": "bum pa 'di yang 'das pa dang ma 'ongs pa'i dus kyi dngos po'i don bya ba dang da ltar gyi dus su mi byed do zhes pa khyab par byed pa mi dmigs pa'o //",
    "T11TD4264E:358a-13": "'brel ba las nus pa med pa'i skad cig pa ni 'jig go zhes pa thal bar 'gyur ba dang thal ba las bzlog pa'i tshad ma dag gis yod pa yid la skad cig pa nyid kyi khyab pa 'grub po //",
    "T11TD4264E:358a-14": "bsgrub par bya ba las bzlog pa gnod pa can gyi tshad mas sam zhes bshad pa de brjod par bya ste /",
    "T11TD4264E:358a-15": "gang zhig rim gyis 'bras bu byed pa nyid dang rim pa ma yin par 'bras bu byed pa nyid du yod pa ma yin pa de ni don bya ba nus pa ma yin te /",
    "T11TD4264E:358a-16": "dper na nam mkha'i padma bzhin /",
    "T11TD4264E:358a-17": "skad cig ma yin par yang rim gyis 'bras bu byed pa nyid dang /",
    "T11TD4264E:358a-18": "rim ma yin par 'bras bu byed pa nyid dag yod pa ma yin no zhes pa khyab byed mi dmigs pa'i mtshan nyid can bzlog pa la gnod pa can gyi tshad mas /",
    "T11TD4264E:358a-19": "skad cig ma yin pa nyid las khyab byed rim dang cig car ba ldog pas ldog bzhin pa'i /",
    "T11TD4264E:358a-20": "don bya ba byed pa nyid kyi mtshan nyid can yod pa nyid ni skad cig pas ngal ba med do //",
    "T11TD4264E:358b-0": "@358b de nas skad cig pa nyid kyis khyab po zhes yod pa nyid la skad cig pa nyid kyis khyab pa 'grub po zhes pa'o //",
    "T11TD4264E:358b-1": "dper na spyi du ma la 'jug pa nyid du khas len pa la du ma nyid du thal ba bzhin yang ste /",
    "T11TD4264E:358b-2": "de ltar ni gang du ma la 'jug pa de ni du ma ste /",
    "T11TD4264E:358b-3": "dper na snod du mar son pa'i t'a la'i 'bras bu bzhin /",
    "T11TD4264E:358b-4": "spyi yang du ma la 'jug pa'o //",
    "T11TD4264E:358b-5": "de'i phyir 'dis kyang du mar 'byung bar bya'o zhes pa thal ba'o //",
    "T11TD4264E:358b-6": "ci ste du ma nyid du mi 'dod na de'i tshe du ma la 'jug pa nyid kyang khas mi len cig /'o na gal te thal bar 'gyur ba zhes pa 'di sgrub par byed pa'i tshad mar mi 'gyur na /",
    "T11TD4264E:358b-7": "de ji ltar nyid nye bar 'god ce na /",
    "T11TD4264E:358b-8": "khyab pa dran pa'i don du khyab pa'i phyogs gcig brjod pa bzhin no //",
    "T11TD4264E:358b-9": "gang gsungs pa /",
    "T11TD4264E:358b-10": "thal bar 'gyur ba'o gnyis 'brel phyir //",
    "T11TD4264E:358b-11": "gcig med na gzhan dgag ched yin //",
    "T11TD4264E:358b-12": "zhes so //",
    "T11TD4264E:358b-13": "'di'i don na 'di yin te /",
    "T11TD4264E:358b-14": "khyab par bya ba dang khyab par byed pa dag 'brel bar 'gyur na /",
    "T11TD4264E:358b-15": "gal te khyab par byed pa mi 'dod na de'i tshe khyab par bya ba yang ma 'dod cig / ci ste khyab par bya ba 'dod na de'i tshe khyab par byed pa yang 'dod par byos shig ces pa'o //",
    "T11TD4264E:358b-16": "rgol bas sgrub par byed pa nye bar bkod pa na /",
    "T11TD4264E:358b-17": "phyir rgol bas de la sun 'byin pa smra bar bya'o zhes pa rigs pa'o //",
    "T11TD4264E:358b-18": "ma grub pa dang 'gal ba dang ma nges pa rnams kyis gang yang rung ba brjod pa ni sun 'byin pa'o //",
    "T11TD4264E:358b-19": "ji skad du gsungs pa /",
    "T11TD4264E:358b-20": "ma tshang ba sogs brjod sun 'byin rnams //",
    "T11TD4264E:358b-21": "zhes so //",
    "T11TD4264E:358b-22": "'o na 'di rnams brjod pa kho na gal te sun 'byin pa ni yin na //",
    "T11TD4264E:358b-23": "de'i tshe don med pa nyid dang nus pa med pa nyid dang ha cang thal ba la sogs pa rnams ci'i nang du 'du zhe na /",
    "T11TD4264E:358b-24": "gsum po 'di rnams kho nar te /",
    "T11TD4264E:358b-25": "de la don med pa nyid ni re zhig ma grub pa'i nang du 'du ste /",
    "T11TD4264E:358b-26": "gtan tshigs ni bsgrub bya'i chos la the tshom za ba can du brjod la /",
    "T11TD4264E:358b-27": "gang du don med pa nyid nye bar dgong pa der ni gtan tshigs kyi mtshan nyid bsgrub bya'i chos la the tshom za ba nyid gtan tshigs la mi srid do zhes pa ma grub par brjod do //",
    "T11TD4264E:358b-28": "gang gsungs pa /",
    "T11TD4264E:358b-29": "the tshom za la rtags brjod phyir //",
    "T11TD4264E:358b-30": "bsal ba gtan tshigs rten ma yin //",
    "T11TD4264E:358b-31": "zhes so //",
    "T11TD4264E:359a-0": "nus pa med @359a * //",
    "T11TD4264E:359a-1": "pa nyid ni rang gi ngo bo ma grub pa'i nang du 'du'o zhes pa ste /",
    "T11TD4264E:359a-2": "nus pa zhes bya ba rtags kyi rang gi ngo bo las gzhan pa ma yin pa ste /",
    "T11TD4264E:359a-3": "gtan tshigs dngos po ma yin pa nyid du thal ba'i phyir ro //",
    "T11TD4264E:359a-4": "ha cang thal ba ni ma nges pa'i nang du 'dus te /",
    "T11TD4264E:359a-5": "bsgrub par bya ba'i kha don las 'das nas ;",
    "T11TD4264E:359a-6": "mi mthun phyogs la thal ches pa'i phyir ro zhes pa'o //",
    "T11TD4264E:359a-7": "chos can gang la bsgrub par bya ba bsgrub par mngon par 'dod pa'i chos can de la tshad mas gnod pa nyid na gzhi ma grub pa rtags kyi skyon no //",
    "T11TD4264E:359a-8": "dper na bdag nyid ni thams cad du song ba ste /",
    "T11TD4264E:359a-9": "thams cad du yon tan nye bar dmigs pa nyid kyi phyir ro lta bu'o //",
    "T11TD4264E:359a-10": "'di de 'dir sangs rgyas pa la bdag nyid ma grub na 'di'i phyogs thams cad du dmigs par bya ba'i yon tan nyid 'grub pa lta ci smos /",
    "T11TD4264E:359a-11": "de ltar ni mu stegs can rnams nges par 'di skad smra ste /",
    "T11TD4264E:359a-12": "lus la sogs pa'i dngos po las gzhan pa dge ba dang mi dge ba'i byed pa po dang de'i 'bras bu longs spyod pa po rtag pa khyab pa'i ngo bo bdag ces bya ba rdzas gzhan pa yod do //",
    "T11TD4264E:359a-13": "des kyang thams cad la khyab tu zin kyang /",
    "T11TD4264E:359a-14": "de lta na yang gang longs spyod pa'i skye mched nyid du yongs su bzung ba'i gson lus de kho na bdag dang bcas par brjod do zhe'o //",
    "T11TD4264E:359a-15": "de yang mi rigs te /",
    "T11TD4264E:359a-16": "bdag bsgrub pa'i ched du tshad ma med pa'i phyir ro //",
    "T11TD4264E:359a-17": "mngon sum gyis bdag rtogs par ma yin te /",
    "T11TD4264E:359a-18": "mig la sogs pa'i shes pa rnams kyi yul gzugs la sogs pa lnga por nges pa nyid kyi phyir ro //",
    "T11TD4264E:359a-19": "yid las byung ba nga zhes rtogs pa'i yang lus la sogs pa yul yin pa la nyid kyi phyir te /",
    "T11TD4264E:359a-20": "nga lji'o ;",
    "T11TD4264E:359a-21": "/ nga sbom mo //",
    "T11TD4264E:359a-22": "nga 'gro'o zhes pa la sogs pa'i rnam pas nga zhes rtogs pa skye'o //",
    "T11TD4264E:359a-23": "rgyan mdzad pas gang gsungs pa /",
    "T11TD4264E:359a-24": "nga'o zhes pa'i shes gang de 'ang //",
    "T11TD4264E:359a-25": "lus dbang cha shas rig byed pa'o //",
    "T11TD4264E:359a-26": "nga ni phra dang bde dang lci //",
    "T11TD4264E:359a-27": "mtshungs pa'i rten ni rig byed phyir //",
    "T11TD4264E:359a-28": "zhes so //",
    "T11TD4264E:359a-29": "lus las gzhan pa 'di la de'i chos can lci ba nyid dam sbom po nyid kyang ma yin no //",
    "T11TD4264E:359a-30": "khyab bdag gzugs can ma yin pa la lus kyi rdzas kyi rjes su bsgrub pa dang 'gro ba'i bya ba ni rigs pa dang ldan pa yang ma yin no //",
    "T11TD4264E:359b-0": "'di ni bram ze'i khye'u la seng ge'i brda bzhin du btags par rigs pa yang ma yin @359b te ;",
    "T11TD4264E:359b-1": "'jug pa 'khrul bar thar pa'i phyir ro //",
    "T11TD4264E:359b-2": "rjes su dpag pas rtogs pa yang ma yin te /",
    "T11TD4264E:359b-3": "'bras bu dang rang bzhin gyi gtan tshigs med pa'i phyir ro //",
    "T11TD4264E:359b-4": "rtag cing lkog tu gyur pa nyid kyis na yul dang dus dang rnam pa bral ba'i bdag dang lhan cig 'ga' zhig kyang rjes su 'gro ba dang ldog pa'i bdag nyid can gyi 'bras bu dang rgyu'i dngos po ma grub pa'i phyir /",
    "T11TD4264E:359b-5": "'bras bu'i rtags mi rigs pa'i phyir ro //",
    "T11TD4264E:359b-6": "chos can la yod pa nyid kyang ma grub pa'i phyir rang bzhin gyi gtan tshigs mi 'thad pa'i phyir ro //",
    "T11TD4264E:359b-7": "rtags gzhan yod pa yang ma yin te /",
    "T11TD4264E:359b-8": "khyed kyis rtags gzhan gyis kyang bsgrub byas khyab par 'byung bar bya ba la de yang rnam pa thams cad du ma grub pa'i phyir ji ltar rtags la khyab pa nges par bya /",
    "T11TD4264E:359b-9": "gzhan yang bdag 'di ci rtogs pa'i ngo bo 'am rtogs pa ma yin pa'i ngo bo zhig gal te rtogs pa'i ngo bo dang rtag pa yin na de'i tshe mig la sogs pa 'bras bu dang bral ba nyid du thal ba bzlog par dka'o //",
    "T11TD4264E:359b-10": "'on te rtogs pa'i ngo bo mi rtag pa zhig yin na de'i tshe shes pa kho na la bdag ces ming du byas pas mi mthun pa med do //",
    "T11TD4264E:359b-11": "ci ste rtogs pa ma yin pa'i ngo bo bltar rung ba zhig yin /",
    "T11TD4264E:359b-12": "de'i tshe mi dmigs pas 'di'i yod pa nyid bzod pa ma yin no zhes pa bdag med pa sgrub pa ni kha na mtho ba med pa'o //",
    "T11TD4264E:359b-13": "de'i phyir 'dus byas kyi dngos po thams cad bdag med pa'o zhes pa'o //",
    "T11TD4264E:359b-14": "rang gi ngo bo ma grub pas kyang ma grub pa'i gtan tshigs ltar snang bar 'gyur te /",
    "T11TD4264E:359b-15": "dper na sgra mi rtag ste mig gis gzung bar bya ba nyid kyi phyir ro lta bu'o //",
    "T11TD4264E:359b-16": "'o na khyab pa ma grub pa yang sun 'byin pa ma yin nam /",
    "T11TD4264E:359b-17": "des kyang pha rol po'i 'dod pa'i don mi 'grub pa'i phyir ro //",
    "T11TD4264E:359b-18": "de mi brjod pa ci zhe na /",
    "T11TD4264E:359b-19": "ma nges pa sun 'byin pa nyid kyis rtogs pa'i don can nyid kyi phyir logs su ma brjod do //",
    "T11TD4264E:359b-20": "de ltar ni rang gi mtshan nyid dag gis khyab pa gzung bar nus pa ma yin te /",
    "T11TD4264E:359b-21": "rang gi mtshan nyid ni yul dang dus dang rnam par nges pa nyid kyis na gzhan du rjes su 'gro ba med pa'i phyir ro //",
    "T11TD4264E:359b-22": "'on kyang bsgrub par bya ba dang sgrub par byed pa spyi dag kho nas khyab pa gzung bar bya ba yin zhing //",
    "T11TD4264E:360a-0": "de la yang gal te sgrub par byed pa bsgrub par bya bas @360a * //",
    "T11TD4264E:360a-1": "khyab par rtogs pa ma yin na de'i tshe sgrub par byed pa yang 'gyur la /",
    "T11TD4264E:360a-2": "bsgrub par bya ba ni 'gyur ba ma yin no zhes pas ma nges pa kho na'o zhes pa'o //",
    "T11TD4264E:360a-3": "'o na khyed la ci ma grub pa ma yin nam /",
    "T11TD4264E:360a-4": "de ji ltar bsgrub par bya ba dang sgrub par byed pa spyi dag las thams cad nye bar sdud pa dang ldan pa'i khyab pa tshad mas gzung bar bya zhe na /",
    "T11TD4264E:360a-5": "'di ni skyon ma yin te gang gi phyir gang 'dra ba'i spyi gzhan rnams kyis yongs su brtags pa de dang 'dra ba tshad mas gnod pas na bde bar gshegs pa rnams kyis khas len pa ma yin gyi /",
    "T11TD4264E:360a-6": "tha snyad la grags pa'i spyi gzhan las ldog pa'i mtshan nyid can gzhan las sel ba'i ming can ni ma yin no zhes pa'o //",
    "T11TD4264E:360a-7": "'o na sel ba zhes pa 'di ci zhe na /",
    "T11TD4264E:360a-8": "ji ltar zhen pa bzhin du phyi rol kho na'i bum pa la sogs pa'i don ni sel bzhes mngon par brjod par bya ste /",
    "T11TD4264E:360a-9": "'di las rigs mi mthun pa gzhan bsal bar bya ba'o zhes byas nas so //",
    "T11TD4264E:360a-10": "ji ltar snang ba'i blo'i rnam pa yang sel ba ste /",
    "T11TD4264E:360a-11": "blo'i rnam pa 'dir mi mthun pa sel bar byed tha dad du byed ces byas nas so //",
    "T11TD4264E:360a-12": "ji lta ba'i de kho na nyid ldog pa tsam med par dgag pa'i ngo bo ni sel ba ste /",
    "T11TD4264E:360a-13": "sel ba nyid ni sel ba'o zhes byas nas so ;",
    "T11TD4264E:360a-14": "/'o na ji ltar zhen pa ni sgrub pa kho na ste /",
    "T11TD4264E:360a-15": "de lta na sel ba 'ba' zhig go zhes pa 'ongs so zhe na ma yin te /",
    "T11TD4264E:360a-16": "sgrub pa ni sel ba'i khyab par can du dgongs te /",
    "T11TD4264E:360a-17": "gang ba lang rtogs pa na /",
    "T11TD4264E:360a-18": "ba men ma yin no //",
    "T11TD4264E:360a-19": "ba men min no zhes shugs kyis sel ba phyis nges par bya'o zhes pa sgrub pa smra ba rnams kyi 'dod pa'o //",
    "T11TD4264E:360a-20": "gzhan sel ba rtogs pa na yang shugs las sel ba ba lang la sogs pa'i don rtogs so zhes pa ldog pa'i sel ba smra ba rnams kyi 'dod pa'o //",
    "T11TD4264E:360a-21": "de mi rigs te tha snyad kyi dus su dang por 'jug pa'i so so'i rim pa mthong ba med pa'i phyir /",
    "T11TD4264E:360a-22": "bsgrub pa rtogs nas 'ga' zhig gis don gyis go ba las phyis sel ba rtogs pa'am /",
    "T11TD4264E:360a-23": "sel ba rtogs nas phyis bsel ba rtogs pa ni ma yin no //",
    "T11TD4264E:360a-24": "de'i phyir ba lang rtogs pa kho na gzhan sel ba rtogs par brjod par bya'o //",
    "T11TD4264E:360b-0": "gal te yang yang ba lang gi sgra brjod pa las gzhan sel @360b pa'i sgra la ma reg pa brjod pa de lta na yang khyad par du 'gyur ba'i sel ba rtogs pa med pa ma yin pa kho na ste /",
    "T11TD4264E:360b-1": "ba lang gi sgra ni ba lang ma yin pa bsal bar byas pa kho na'i dngos po la brdar byas pa nyid kyi phyir ro //",
    "T11TD4264E:360b-2": "dper na autpala sngon po la brdar byas pa'i ain di wa ra'i sgra las autpala sngon po rtogs pa na de'i dus kho nar sngon po'i yon tan rgyas pa ma bzlog pa de bzhin du ba lang ma yin pa bsal bar byas pa la brdar byas pa'i ba lang gi sgra las kyang ba lang rtogs pa na dus mtshungs pa kho nar sel ba'i khyad par yin pa nyid kyi phyir na /",
    "T11TD4264E:360b-3": "sel ba rgyas pa kho na ma bzlog pa kho na'o //",
    "T11TD4264E:360b-4": "ji ltar mngon sum med par dgag pa'i ngo bo med par 'dzin pa ni med pa'i rnam par rtog pa skyed par nus pa kho na'i yin gyi de ltar bsgrub pa'i rnam par rtog pa rnams kyang de dang rjes su mthun pa rjes su sgrub pa 'byin par nus pa kho na la med pa 'dzin par brjod par bya'o //",
    "T11TD4264E:360b-5": "rnam pa gzhan du na gal te ba lang gi sgra las don rtogs pa'i dus na pha rol sel ba ma rtogs na de'i tshe /",
    "T11TD4264E:360b-6": "rtog pa pos gzhan yongs su spangs nas ba lang lam 'jug pa ji ltar yin /",
    "T11TD4264E:360b-7": "de las ba lang thogs shig ces bskul ba na /",
    "T11TD4264E:360b-8": "rtal [?] sogs pa rnams kyang 'dogs par 'gyur ro zhes pa'o //",
    "T11TD4264E:360b-9": "de'i phyir 'di ni gnas pa ste /",
    "T11TD4264E:360b-10": "phyi rol gyi don ni lhag par zhe na kho na las sgra'i brjod par bya ba rnam par gzhag gi //",
    "T11TD4264E:360b-11": "rang gi mtshan nyid yongs su bsal bas ni ma yin te /",
    "T11TD4264E:360b-12": "mngon sum bzhin du yul dang dus dang /",
    "T11TD4264E:360b-13": "rnam pa dang gnas skabs nges par 'jug pa'i rang gi mtshan nyid bsal ba med pa'i phyir ro //",
    "T11TD4264E:360b-14": "rigs pa'i dbang phyug dam pas gang gsungs pa /",
    "T11TD4264E:360b-15": "dbang po'i bya ba med pa la //",
    "T11TD4264E:360b-16": "sgra yi don ni mthong ba bzhin //",
    "T11TD4264E:360b-17": "blo la snang ba med pa'i phyir //",
    "T11TD4264E:360b-18": "zhes so //",
    "T11TD4264E:360b-19": "gzhan yang rang gi mtshan nyid kyi bdag nyid kyi dngos po brjod par bya ba yin na bdag nyid thams cad rtogs pa'i phyir bsgrub pa dang dgag pa dag mi rung ste /",
    "T11TD4264E:360b-20": "gang gi phyir de yod par 'gyur na yod do zhes pa don med cing med do zhes pa mi nus la /",
    "T11TD4264E:361a-0": "med par 'gyur na ni med do zhes pa don med cing yod ces pa mi nus @361a * //",
    "T11TD4264E:361a-1": "pa'i phyir ro //",
    "T11TD4264E:361a-2": "yod pa la sogs pa'i tshig sbyor ba yang yod do //",
    "T11TD4264E:361a-3": "de'i phyir don dam par rang gi mtshan nyid sgra rnams kyis brjod par bya ba ma yin no zhes gnas so //",
    "T11TD4264E:361a-4": "'o na ji ltar mngon sum gyis bum pa'i ngo bo rang gi gzung ba na yang phyis de kho na la skad cig pa nyid la sogs pa nges pa'i don du tshad ma gzhan 'jug pa de ltar shing gi sgra yis shing nyid kyi cha shas rtogs pa na yod pa nyid kyi cha shas nges pa'i don du yod do la sogs pa'i tshig rab tu sbyor bar 'gyur ba ma yin nam zhe na ma yin te /",
    "T11TD4264E:361a-5": "mngon sum ni ma nges pa'i bdag nyid yin pa nyid kyi phyir goms par ma byas pa'i ngo bo'i yul la tshad ma gzhan 'jug go zhes pa rigs so //",
    "T11TD4264E:361a-6": "rnam par rtog pa ni rang nyid nges pa'i bdag nyid yin pa nyid kyi phyir na /",
    "T11TD4264E:361a-7": "des bzung zin pa'i rang gi ngo bo la tshad ma gzhan gyis gzung bar bya ba gzhan pa ci zhig yod ces pa'o //",
    "T11TD4264E:361a-8": "gang 'dra ba'i spyi pha rol po rnams kyis yongs su brtags pa gsal ba du ma la 'phrod pa 'dus pa snang du rung ba gcig pu rtag pa de dang 'dra ba yod pa nyid du sgrub par byed pa'i tshad ma cung zad kyang dmigs pa med de des na yod ces rnam par rig pa ma yin no //",
    "T11TD4264E:361a-9": "de lta na ni ba lang la sogs pa'i gsal ba nyams su myong ba'i dus na ;",
    "T11TD4264E:361a-10": "kha dog dang dbyibs la sogs pa gsal ba'i rang gi ngo bo ma gtogs pa gzhan rjes su 'gro ba gcig pu mngon sum la snang ba ma yin pa'i phyir te /",
    "T11TD4264E:361a-11": "de 'dra ba nyams su myong ba'i phyir ro //",
    "T11TD4264E:361a-12": "rang gi mtshan nyid nyams su myong ba'i de ma thag par rnam pa gcig tu mchog tu zhen pa'i rtog pa yod pa'i phyir rnam pa gzhan du mi 'thad pas spyi kun du rtog pa yang rigs pa dang ldan pa ma yin te /",
    "T11TD4264E:361a-13": "gsal ba rang gi rgyus nus pa 'byin pa rnams kho na las rtogs pa de brgyud pas skye ba'i phyir ro //",
    "T11TD4264E:361a-14": "tha dad na yang gsal ba 'ga' zhig rnams kho na 'di bskyed pa'i ched du nus pa yin gyi /",
    "T11TD4264E:361a-15": "thams cad ni nus pa ma yin no zhes pa 'bras bu dang rgyu'i dngos po mngon sum dang mi dmigs pa dag gis mthong ba ni 'da' bar bya bar mi nus pa nyid kyi phyir ro //",
    "T11TD4264E:361a-16": "tha dad pa khyad par med na yung gsal ba 'ga' zhig rnams kho na la nus pa 'di mthong ba yang yin te /",
    "T11TD4264E:361b-0": "dper na rims la sogs pa zhi bar byed pa @361b la sle tres dang ni ma pa la sogs pa rnams bzhin no //",
    "T11TD4264E:361b-1": "ji skad du gsungs pa /",
    "T11TD4264E:361b-2": "tha dad na yang rang bzhin gyis //",
    "T11TD4264E:361b-3": "nges te dbang po la sogs bzhin //",
    "T11TD4264E:361b-4": "zhes so //",
    "T11TD4264E:361b-5": "gzhan yang spyi ni rigs mi mthun pa thams cad las log pa yin na yang tha dad par khyad par med pa la ba lang gi gsal ba rnams kho na la 'phrod pa 'dus pa'i de'i spyi ni de kho na la rnam pa gcig pa can gyi blo skyed par byed pa ji ltar yin zhes dris pa la rang bzhin kho nas so zhes pha rol pos lan 'debs pa de yang tshad ma dang mi ldan pa ste /",
    "T11TD4264E:361b-6": "kho bo cag gi rang bzhin gyis zhes lan 'debs pa ni tshad mas grub pa nyid kyi phyir rigs pa dang ldan pa kho na'o //",
    "T11TD4264E:361b-7": "de ltar pha rol po'i rigs gzhan sgrub pa'i ched du sgrub par byed pa 'di yin te /",
    "T11TD4264E:361b-8": "gang khyad par du byas pa can gyi shes pa de ni khyad par 'dzin pa med na med pa yin te /",
    "T11TD4264E:361b-9": "dper na dbyug pa can gyi shes pa bzhin 'di ba lang ngo zhes pa'i shes pa yang khyad par can gyi shes pa yin no zhes pa 'di ni don gyi 'bras bu'i gtan tshigs so //",
    "T11TD4264E:361b-10": "'di la brjod par bya ste /",
    "T11TD4264E:361b-11": "khyad par can gyi blo tha dad pa'i khyad par 'dzin pa med na med pa nyid bsgrub par bya ba yin nam /",
    "T11TD4264E:361b-12": "khyad par can nyams su myong ba med na med pa nyid bsgrub par bya ba yin /",
    "T11TD4264E:361b-13": "phyogs dang po la mngon sum gyis gnod pa ste /",
    "T11TD4264E:361b-14": "dngos po 'dzin pa'i ngang tshul can gyis mngon sum la gnyis su so sor snang ba med pa'i phyir ro //",
    "T11TD4264E:361b-15": "khyad par can gyi blo nyid kyang spyi la gtan tshigs ma nges pa yin te /",
    "T11TD4264E:361b-16": "tha dad pa'i khyad par 'dzin pa med kyang de mthong ba'i phyir ro //",
    "T11TD4264E:361b-17": "dper na bum pa'i 'di rang gi ngo bo dang ldan pa'am /",
    "T11TD4264E:361b-18": "ba lang nyid spyi bo zhes pa lta bu'o //",
    "T11TD4264E:361b-19": "gnyis pa'i phyogs la ni grub pa sgrub par byed pa ste /",
    "T11TD4264E:361b-20": "bum pa ni rang gi ngo bo dang ldan pa'o zhes pa la sogs pa lta bu'o //",
    "T11TD4264E:361b-21": "gong bu ni ba lang nyid kyi rigs pa dang ldan pa'o zhes yongs su brtags pa'i tha snyad par rgyur byas nas khyad par dang khyad par can gyi dngos po gsal ba nyid kyi phyir ro //",
    "T11TD4264E:361b-22": "'di ba lang ngo zhes pa'i tha snyad ni ba lang ma yin pa nyid las log pa nyams su myang ba las byung ba nyid kyi phyir te /",
    "T11TD4264E:361b-23": "de lta 'di'i phyir yang sgrub par byed pa las spyi 'grub pa ma yin zhes pa'o //",
    "T11TD4264E:361b-24": "de'i phyir de lta pha rol pas kun du btags pa'i spyi ni dpyad mi bzod pa nyid kyi phyir /",
    "T11TD4264E:362a-0": "de'i ngo bo ma yin pa las log pa'i @362a * //",
    "T11TD4264E:362a-1": "dngos po tsam kho na sel ba'i sgra'i brjod par bya ba tha snyad kyi yan lag ji ltar zhen pa bzhin pa spyi yin pa ni kha na ma tho ba med pa'o zhes gnas so //",
    "T11TD4264E:362a-2": "spyi dgag pa'i ched du slar yang rnam pa 'di lta bu'i sbyor ba bya ste /",
    "T11TD4264E:362a-3": "gang zhig gang na dmigs pa'i mtshan nyid du gyur pa ma dmigs pa de ni de na med pa'i tha snyad kyi yul yin te /",
    "T11TD4264E:362a-4": "dper na rta'i mgo la rva bzhin /",
    "T11TD4264E:362a-5": "spyi yang yongs su snang bzhin pa'i gsal ba rnams la dmigs pa'i mtshan nyid du gyur pa ma dmigs so zhes pa rang bzhin mi dmigs pa'o //",
    "T11TD4264E:362a-6": "ma grub pa srid pa yang ma yin te /",
    "T11TD4264E:362a-7": "kha dog dang dbyibs kyi mtshan nyid can gsal ba'i rang gi ngo bo ma gtogs par rjes su 'gro ba can gyi ngo bo gnyis pa mkhas pa nges par brtags kyang rnam pa thams cad du mthong ba med pa'i phyir ro //",
    "T11TD4264E:362a-8": "'di ni mthong ba med na yang shes pa bzhin du mngon sum gyis grub pa nyid du brjod par rigs pa yang ma yin te /",
    "T11TD4264E:362a-9": "shes pa ni rang rig pa'i tshad mas grub kyis ;",
    "T11TD4264E:362a-10": "mig gi rnam par shes pa gzung bar bya ba ni ma yin pas so //",
    "T11TD4264E:362a-11": "'di ni mig gi rnam par shes pas gzung bar bya ba ste /",
    "T11TD4264E:362a-12": "don gyi chos yin pa nyid kyi phyir ro //",
    "T11TD4264E:362a-13": "mngon sum du yang pha rol po rnams kyis 'dod do zhes pa'o //",
    "T11TD4264E:362a-14": "de ltar pha rol pos kun du brtags pa'i spyi ni dpyad mi bzod pa nyid kyi phyir na de'i ngo bo ma yin pa las log pa'i dngos po tsam kho na spyir bshad do //",
    "T11TD4264E:362a-15": "de'i phyir 'dus byas kyi dngos po thams cad ni pha rol pos kun brtags pa'i spyi yis stong par gnas so //",
    "T11TD4264E:362a-16": "blo dang ldan pa 'ga' zhig gis nye bar bkod pa yang ma yin no zhes kyang shes par bya'o //",
    "T11TD4264E:362a-17": "de ltar ni 'gro ba 'di'i byed pa por gyur pa rtag pa 'am mi rtag par 'gyur grang /",
    "T11TD4264E:362a-18": "de la re zhig rtag par rigs pa ma yin te /",
    "T11TD4264E:362a-19": "byed pa po dang 'brel ba brtags par gyur na /",
    "T11TD4264E:362a-20": "spros pa dang gnas pa dang 'jig pa rnams nges pa cig car ba nyid du thal bar 'gyur ba'i phyir ro //",
    "T11TD4264E:362a-21": "ngo bo gang gis gnas pa dang 'jig pa dag gi byed pa po yin pa de'i ngo bo spro ba'i dus na yang nye ba'o zhes pas de'i dus kho na na gnas pa dang 'jig pa dag byed par 'gyur ro //",
    "T11TD4264E:362a-22": "lhan cig byed pa dang bral ba'i phyir byed pa ma yin no zhe na /",
    "T11TD4264E:362a-23": "de ni yang dag pa ma yin te /",
    "T11TD4264E:362a-24": "rtag pa yin pas na 'di ni nam yang lhan cig byed pa dang bral ba ma yin te /",
    "T11TD4264E:362b-0": "thams cad kyi tshe nye ba @362b nyid kyi phyir ro //",
    "T11TD4264E:362b-1": "lhan cig byed pa mi rtag pa dang bral ba yang ma yin te /",
    "T11TD4264E:362b-2": "lhan cig byed pa mi rtag pa yang de la rag las nas skye ba nyid kyi phyir ro //",
    "T11TD4264E:362b-3": "de'i phyir dus gcig tu thams cad byed pa la sogs par thal bar 'gyur ro //",
    "T11TD4264E:362b-4": "dbang phyug ni blo dang ldan pa'i phyir skyon 'di yod pa ma yin nam /",
    "T11TD4264E:362b-5": "blo yis stong pa ni rang yod pa nyid tsam gyis bskyed par bya ba'i 'bras bu rim pa min pa kho nas byed kyi /",
    "T11TD4264E:362b-6": "blo dang ldan pa ni bya ba byed par dbang 'byor ba yin yang mi 'dod pa na byed pa ma yin zhes pas /",
    "T11TD4264E:362b-7": "de nye bar dmigs pa ci zhe na brjod par bya ste /",
    "T11TD4264E:362b-8": "'dod pa de rnams kyang rang nyid yod pa nyid tsam gyi rgyu can yin pas cis byed pa ma yin na zhes pas de kho na 'di nye bar dmigs pa yin no //",
    "T11TD4264E:362b-9": "ci ste rang gi ngo bos nus pa nyid yin na yang lhan cig byed pa'i mtshan nyid can gyi glo bur ba'i nus pas med par byed pa ma yin no zhes pa 'di kho na de'i rang bzhin yin no zhe na /",
    "T11TD4264E:362b-10": "de lta na khyed la mar gyur pa yang de yin la rang bzhin gyis mo gsham yang yin pa'i 'di brjod par bya bar 'gyur ro zhes pa 'di ni gang ci yang ma yin no //",
    "T11TD4264E:362b-11": "'o na 'di kho na 'bras bu'i rang bzhin yin te /",
    "T11TD4264E:362b-12": "nus pa 'ba' zhig pa las skye ba ma yin gyi lhan cig byed pa la ltos nas phyis 'byung ba'o zhe na ;",
    "T11TD4264E:362b-13": "de ni rigs pa ma yin te /",
    "T11TD4264E:362b-14": "nus pa ni 'bras bu la ltos pa la ma reg pa'i stobs kho na las 'bras bu byed par 'gyur te /",
    "T11TD4264E:362b-15": "gzhan du na nus pa med pa nyid du thal bar 'gyur ba'i phyir ro zhes pa'o //",
    "T11TD4264E:362b-16": "rtag par rim gyis 'bras bur byed do zhes pa yang rigs pa ma yin te /",
    "T11TD4264E:362b-17": "stos pa med pa nyid kyi phyir ro //",
    "T11TD4264E:362b-18": "phyogs kyi dkyil 'khor rnam par khyab pa'i grags pa can gyis gang gsungs pa /",
    "T11TD4264E:362b-19": "rtag pa ltos pa med pa'i phyir ro //",
    "T11TD4264E:362b-20": "rim gyis skyed par byed pa dang /",
    "T11TD4264E:362b-21": "byed dang mi byed dus rtag tu //",
    "T11TD4264E:362b-22": "'dra ba'i bdag nyid byed pa 'gal //",
    "T11TD4264E:362b-23": "zhes so //",
    "T11TD4264E:362b-24": "'dis ni bdag la sogs pa rtag pa rnams dang /",
    "T11TD4264E:362b-25": "skad cig pa yin pa'i bum pa la sogs pa rim gyis 'bras bu byed pa'ang bshad pa yin no //",
    "T11TD4264E:362b-26": "'di la mngon sum dang 'gal ba med de /",
    "T11TD4264E:362b-27": "mngon sum gyi skad cig pa ma yin pa 'dzin par mi rung ba'i phyir ro //",
    "T11TD4264E:363a-0": "mngon sum skad cig pas ni skad @363a * //",
    "T11TD4264E:363a-1": "cig ma yin pa lta bar nus pa ma yin te /",
    "T11TD4264E:363a-2": "skad cig gcig pa yis bya ba can ma yin pa ni skad cig pa ma yin pa yin zhing /",
    "T11TD4264E:363a-3": "de ji ltar skad cig gcig par 'byung ba'i mngon sum gyis 'dzin par nus /",
    "T11TD4264E:363a-4": "snga ma dang phyi ma'i gnas skabs ni da ltar gsal ba ma yin te /",
    "T11TD4264E:363a-5": "de yang da ltar byung ba nyid du thal bar 'gyur ba'i phyir te /",
    "T11TD4264E:363a-6": "skye ba dang 'jig pa dag gi mtshams so sor snang bar thal bar 'gyur ba'i phyir ro zhes pas na /",
    "T11TD4264E:363a-7": "mngon sum 'di ni snga ma dang phyi ma'i dus la khyab pa'i don cung zad gzung bar nus pa ma yin no //",
    "T11TD4264E:363a-8": "'dis ni ngo shes pa mngon sum nyid spangs pa yin no //",
    "T11TD4264E:363a-9": "don mngon sum du byed pa'i shes pa ni mngon sum yin la /",
    "T11TD4264E:363a-10": "sngar gyi gnas skabs ni da ltar mngon du bya ba ma yin gyi /",
    "T11TD4264E:363a-11": "'on kyang dran par bya ba'o //",
    "T11TD4264E:363a-12": "dran pa'i ngo bo yang mngon sum ma yin no //",
    "T11TD4264E:363a-13": "ci ste 'di gal te dran par 'dod par 'gyur na /",
    "T11TD4264E:363a-14": "da ltar ba'i gnas skabs mngon du byed pa ma yin no //",
    "T11TD4264E:363a-15": "de mngon du byed pa'i 'jug pa 'di ni dran pa zhes bya ba ji ltar yin //",
    "T11TD4264E:363a-16": "bhaddas gang smras pa /",
    "T11TD4264E:363a-17": "sngon du gzhal zin tsam la ni //",
    "T11TD4264E:363a-18": "de'o zhes dran pa skye bar 'gyur //",
    "T11TD4264E:363a-19": "de nyid 'di'o zhes pa ni //",
    "T11TD4264E:363a-20": "ngo shes pa las tha dad bral //",
    "T11TD4264E:363a-21": "zhes so //",
    "T11TD4264E:363a-22": "de'i tshe ngo shes pa ni dran pa 'dzin pa'i ngo bor 'gyur gyi /",
    "T11TD4264E:363a-23": "'dzin pa'i ngo bo kho na ni ma yin te /",
    "T11TD4264E:363a-24": "dran par bya ba la 'dzin pa mi rung zhing gzung bar bya ba la yang dran pa mi rung ba'i phyir ro //",
    "T11TD4264E:363a-25": "gcig la dran pa dang 'dzin pa dag srid pa yang ma yin te /",
    "T11TD4264E:363a-26": "phan tshun 'gal ba'i phyir ro //",
    "T11TD4264E:363a-27": "ngo bo gang gis dran pa yin pa'i ngo bo des 'dzin pa yin par skyon pa ma yin pas smra bar nus pa ma yin te /",
    "T11TD4264E:363a-28": "'dzin pa'i ngo bo gzhan gyis gcig la dran pa dang 'dzin pa dag tu 'gyur ro //",
    "T11TD4264E:363a-29": "yod na yang mngon sum dang mngon sum yin par 'gyur ro //",
    "T11TD4264E:363a-30": "dran bzhin ba na mngon sum kho na ni ma yin te /",
    "T11TD4264E:363a-31": "mngon sum du mi rigs pa'i phyir ro //",
    "T11TD4264E:363a-32": "de'i phyir ngo shes pa'i rtogs pa ni 'khrul ba kho na ste /",
    "T11TD4264E:363a-33": "yul med pa nyid kyi phyir ro //",
    "T11TD4264E:363a-34": "sbyor ba yang 'di lta ste /",
    "T11TD4264E:363a-35": "gang zhig ngo shes pas rtogs pa de ni de kho na nyid du na /",
    "T11TD4264E:363a-36": "dmigs pa gcig pa ma yin te /",
    "T11TD4264E:363b-0": "dper na bcad pa slar skye ba'i rtsva la sogs pa rnams la @363b bzhin /",
    "T11TD4264E:363b-1": "sngon po la sogs pa 'di de kho na yin no zhes pa'i rtogs pa 'di yang ngo shes pas rtogs pa yin no zhes pa 'gal bas khyab pa dmigs pa'o //",
    "T11TD4264E:363b-2": "gcig nyid dang gcig ma yin pa nyid dag phan tshun 'gal ba'i phyir /",
    "T11TD4264E:363b-3": "de'i yul can gyi rang rig pa dag kyang 'gal ba'o //",
    "T11TD4264E:363b-4": "des na gcig tu dmigs pa dang 'gal ba gcig ma yin rjes su dpag pa las gnod par byed pa yin no //",
    "T11TD4264E:363b-5": "sgra la sogs pa'i rtogs pa la khyab po zhes pas /",
    "T11TD4264E:363b-6": "ngo shes pa ni skad cig pa'i rjes su dpag pa las gnod par byed pa yin no //",
    "T11TD4264E:363b-7": "sgra la sogs pa rnams la yang spyi la dmigs pa nyid kyis dmigs pa gcig pa yang ma yin te skra la sogs pa'i gsal ba kho na la ngo shes par byed pa nyid kyi phyir ro //",
    "T11TD4264E:363b-8": "spyi la ngo shes pa yin no //",
    "T11TD4264E:363b-9": "de nyid skra la sogs pa de kho na 'di yin no zhes par 'gyur na /",
    "T11TD4264E:363b-10": "de nyid skra la sogs pa 'di yin no zhes pa ni ma yin no //",
    "T11TD4264E:363b-11": "de nyid kyi phyir ngo shes pa'i rtogs pa dmigs pa gcig pa can nyid yin na /",
    "T11TD4264E:363b-12": "rim pa dang cig shos dag gis skye ba 'gal ba'i phyir na 'gal ba dang ma nges pa nyid du dogs par bya ba dag ma yin no //",
    "T11TD4264E:363b-13": "ngo shes pa kho na rnam par 'jog pa po yang ma yin te /",
    "T11TD4264E:363b-14": "de nyid rnam par dpyad par bya ba mi bzod pa nyid kyi phyir ro //",
    "T11TD4264E:363b-15": "de'i phyir rtag pa byed pa po med do zhes pa 'di ni gnas pa'o //",
    "T11TD4264E:363b-16": "gal te rtag pa'i byed pa po 'gro ba'i rgyu ma yin na 'o na 'di'i rgyu ci yin zhe na /",
    "T11TD4264E:363b-17": "sems can rnams kyi rgyu ni dge ba zhes bya ba'i las yin no ;",
    "T11TD4264E:363b-18": "/ ji skad du gsungs pa /",
    "T11TD4264E:363b-19": "sems can 'jig rten de nas snod kyi 'jig rten ni //",
    "T11TD4264E:363b-20": "shin tu bkra ba sems nyid kho nas bkod //",
    "T11TD4264E:363b-21": "'gro ba ma lus las las skyes par bshad pa ni //",
    "T11TD4264E:363b-22": "sems ma gtogs par las kyang yod pa min //",
    "T11TD4264E:363b-23": "zhes so //",
    "T11TD4264E:363b-24": "bye brag tu smra ba'i lugs la brten nas slar yang bcom ldan 'das thams cad mkhyen pas gsungs pa /",
    "T11TD4264E:363b-25": "nam mkha' dang ni 'gog pa gnyis //",
    "T11TD4264E:363b-26": "'dus ma byas gsum rtag pa'o //",
    "T11TD4264E:363b-27": "skad cig pa kun 'dus byas te //",
    "T11TD4264E:363b-28": "bdag gis stong zhing byed pa med //",
    "T11TD4264E:363b-29": "ces so //",
    "T11TD4264E:363b-30": "'o na thams cad mkhyen pa grub na ni de'i gsungs nges par ston par rigs mod /",
    "T11TD4264E:364a-0": "@364a * // thams cad mkhyen pa grub pa'i ched du tshad ma ci yod ce na brjod par bya ste /",
    "T11TD4264E:364a-1": "gang dang gang gus pa dang bcas par bar med par dus ring por goms par byas pa'i sems kyi yon tan de thams cad ni gsal bar 'gyur bar rung ba yin te /",
    "T11TD4264E:364a-2": "dper na skyes bu 'dod pa can gyi gzhon nu ma'i rnam pa bzhin 'phags pa'i bden pa bzhi'i yul can gyi rnam pa 'di 'di rnams kyang ji skad bshad pa bzhin goms par byas pa'i sems kyi yon tan yin no zhes pa rang bzhin gyi gtan tshigs so //",
    "T11TD4264E:364a-3": "re zhig rten gyi sgo nas sam gtan tshigs kyi sgo nas ma grub pa srid pa ma yin te /",
    "T11TD4264E:364a-4": "kun du rtog pa la gnas pa'i 'phags pa'i bden pa bzhi'i yul can gyi rnam pa chos can rnams dang gtan tshigs sems kyi yon tan tsam ni so sor rang gis rig par bya ba nyid kyi phyir ro //",
    "T11TD4264E:364a-5": "'di ni 'gal ba yang ma yin te /",
    "T11TD4264E:364a-6": "mthun pa'i phyogs 'dod pa'i rnam pa la srid pa'i phyir ro //",
    "T11TD4264E:364a-7": "ma nges pa yang ma yin te /",
    "T11TD4264E:364a-8": "goms pa dang bcas pa'i sems kyi yon tan dang gsal bar snang ba dag gi 'bras bu dang rgyu'i dngos po dag ni rdza mkhan dang bum bdag gi bzhin du /",
    "T11TD4264E:364a-9": "thams cad nye bar bsdus pas mngon sum dang mi dmigs pa las 'bras bu dang rgyu'i dngos po grub pa na /",
    "T11TD4264E:364a-10": "sgrub par byed pa goms pa dang bcas pa'i sems kyi chos la gsal bar snang bar byar rung bas khyab par grub pa'i phyir ro //",
    "T11TD4264E:364a-11": "de ltar ni khyab pa'i gzhi 'dod pas gzir bar 'jug pa la /",
    "T11TD4264E:364a-12": "gzhon nu ma'i rnam pa la gus pa dang bcas par bar med par dus ring por goms pa dang bcas pa'i sems kyi yon tan las sngar gsal bar snang ba ma dmigs shing /",
    "T11TD4264E:364a-13": "phyis goms pa yang dag par rig pa las gsal bar snang ba yang dag par rig pa'o zhes pa mngon sum dang mi dmigs pa rnam pa gsum gyis gsal bar snang ba dang goms pa'i khyad par gyi sems kyi rnam pa dag 'bras bu dang rgyu'i dngos po bsgrub par bya'o //",
    "T11TD4264E:364a-14": "de ltar thams cad nye bar bsdus pa dang ldan pa'i khyab pa grub pa de'i phyir na /",
    "T11TD4264E:364a-15": "ma nges pa nyid med pa de'i phyir gtan tshigs kha na ma thob med pa'o //",
    "T11TD4264E:364b-0": "'o na sgrub par byed pa 'dis 'phags pa'i bden pa bzhi'i rnam pa @364b rnams mngon sum du byed pa las 'phags pa'i bden pa bzhi mngon du byed pa po brjod par 'dod pa'i thams cad mkhyen pa 'grub mod /",
    "T11TD4264E:364b-1": "khyab par du chos thams cad mngon du byed pa ni ma yin te de'i phyir de 'grub pa'i ched du sgrub par byed pa gzhan brjod par bya'o zhe na /",
    "T11TD4264E:364b-2": "brjod par bya ba ste ;",
    "T11TD4264E:364b-3": "gang tshad mas mi slu bar nges pa'i don can gyi tshig de ni don de mngon du byed pa'i shes pa dngos sam /",
    "T11TD4264E:364b-4": "brgyud pas sngon du song ba yin te /",
    "T11TD4264E:364b-5": "dper na me sreg par byed do zhes pa'i tshig bzhin /",
    "T11TD4264E:364b-6": "'dus byas thams cad skad cig pa yin no zhes pa'i tshig 'di yang tshad mas mi slu bar nges pa'i don can yin no zhes pa don gyi 'bras bu'i gtan tshigs so //",
    "T11TD4264E:364b-7": "'di ma grub pa ma yin te /",
    "T11TD4264E:364b-8": "chos thams cad skad cig gis 'jig pa sgrub par byed pa las tshig 'di bden pa'i don can nyid kyi phyir ro //",
    "T11TD4264E:364b-9": "'gal ba yang ma yin te /",
    "T11TD4264E:364b-10": "mthun pa'i phyogs la yod pa'i phyir ro //",
    "T11TD4264E:364b-11": "ma nges pa yang ma yin te /",
    "T11TD4264E:364b-12": "tshig tsam po the tshom dang phyin ci log sngon ma can nyid na yang /",
    "T11TD4264E:364b-13": "tshad mas nges pa'i don can ni /",
    "T11TD4264E:364b-14": "dngos sam brgyud pas /",
    "T11TD4264E:364b-15": "de'i don de mngon du byed pa'i shes pa sngon ma can du mngon sum dang mi dmigs pa dag gi nye bar dmigs pa'i phyir ro //",
    "T11TD4264E:364b-16": "rnam pa gzhan du na du ba la sogs pa yang rigs pa dor bar thal bar 'gyur ba'i phyir ro //",
    "T11TD4264E:364b-17": "'bras bu dang rgyu ma lus pa rgyun chad par thal bar 'gyur ro //",
    "T11TD4264E:364b-18": "de ltar ni 'gyur mod kyi srid pa du ma brgyud pa'i mtshan nyid can dus ring pos 'byung bar bya ba kun du rtog pa la gnas pa'i gsal bar snang ba nyid srid pa 'gyur ba srid par brgyud pa 'grub pa'i ched du tshad ma ci yod na ce na /",
    "T11TD4264E:364b-19": "brjod par bya ste /",
    "T11TD4264E:364b-20": "gang sems yin pa de sems phyi ma mtshams sbyor te /",
    "T11TD4264E:364b-21": "dper na da ltar gyi sems bzhin /",
    "T11TD4264E:364b-22": "'chi ba'i dus na 'byung ba yang sems yin no zhes pa rang bzhin gyi gtan tshigs so ;",
    "T11TD4264E:364b-23": "/ dgra bcom pa tha ma'i sems kyi 'khrul ba yang ma yin te /",
    "T11TD4264E:364b-24": "de ni lung tsam las grags pa nyid kyi phyir ram /",
    "T11TD4264E:364b-25": "nyon mongs pa med pa'i sems gzhan skyed par byed pa'i phyir ram /",
    "T11TD4264E:364b-26": "gtan tshigs la nyon mongs pa yod na zhes khyad par dang bcas pa'i phyir ro //",
    "T11TD4264E:364b-27": "de ltar ma 'ongs pa'i srid pa grub bo //",
    "T11TD4264E:365a-0": "@365a * // 'dir skye ba snga ma'i goms pa las dka' thub dang spyin pa dang klog pa la sogs pa la /",
    "T11TD4264E:365a-1": "sems can rnams kyi goms pa la 'jug go zhes rab tu smra ste /",
    "T11TD4264E:365a-2": "des na de sgrub pa'i ched du 'ang tshad ma brjod par bya ste /",
    "T11TD4264E:365a-3": "gang sems yin pa de sems gzhan sngon du song ba can yin te /",
    "T11TD4264E:365a-4": "dper na da ltar gyi sems bzhin /",
    "T11TD4264E:365a-5": "skye ba'i dus na 'byung ba yang sems yin no zhes pa don gyi 'bras bu'i gtan tshigs so //",
    "T11TD4264E:365a-6": "'o na de kho na nyid mngon du byed pa las grol ba yin zhing /",
    "T11TD4264E:365a-7": "de kho na nyid kyang gcig kho na ma yin nam /",
    "T11TD4264E:365a-8": "ji skad du gsungs pa /",
    "T11TD4264E:365a-9": "stong nyid lta bas grol bar 'gyur //",
    "T11TD4264E:365a-10": "bsgoms pa lhag ma de don yin //",
    "T11TD4264E:365a-11": "zhes so //",
    "T11TD4264E:365a-12": "des na thams cad mkhyen pa rnam pa gnyis dang /",
    "T11TD4264E:365a-13": "sangs rgyas pa'i dbye ba yang ji ltar yin zhe na /",
    "T11TD4264E:365a-14": "'di skyon ma yin te /",
    "T11TD4264E:365a-15": "gang gi phyir 'di thams cad ni yang dag pa'i don la sems rnams gzhug pa'i ched du bcom ldan 'das kyis gsungs pa'o //",
    "T11TD4264E:365a-16": "de ltar ni bye brag tu smra ba rnams kyi 'dod pa /",
    "T11TD4264E:365a-17": "mkha' dang 'gog pa gnyis dag ste //",
    "T11TD4264E:365a-18": "rtag pa gsum gyis 'dus ma byas //",
    "T11TD4264E:365a-19": "'dus byas thams cad skad cig dang //",
    "T11TD4264E:365a-20": "bdag med byed pa po nyid med //",
    "T11TD4264E:365a-21": "dbang skyes blo ni rnam med kyi //",
    "T11TD4264E:365a-22": "rdul phran ba sogs pa dngos su rig / ces so //",
    "T11TD4264E:365a-23": "mdo sde ba rnams kyi 'dod pa ni //",
    "T11TD4264E:365a-24": "'di kun shes pa kho na ste //",
    "T11TD4264E:365a-25": "sdo sogs pa rnam pa so sor snang //",
    "T11TD4264E:365a-26": "phyi rol don ni ma yin te //",
    "T11TD4264E:365a-27": "bems po rab gsal mi rigs phyir //",
    "T11TD4264E:365a-28": "ji skad du gsungs pa ;",
    "T11TD4264E:365a-29": "rang rnam can shes skyed byed pa /",
    "T11TD4264E:365a-30": "dbang po'i spyod yul snad rung min //",
    "T11TD4264E:365a-31": "zhes so //",
    "T11TD4264E:365a-32": "rgyan mdzad pas kyang gsungs pa /",
    "T11TD4264E:365a-33": "gal te sngon po rig bya na /",
    "T11TD4264E:365a-34": "de ni phyi rol ji ltar brjod //",
    "T11TD4264E:365a-35": "gal te sngon po'i rig bya min //",
    "T11TD4264E:365a-36": "de ni phyi rol ji ltar brjod //",
    "T11TD4264E:365a-37": "ces so //",
    "T11TD4264E:365a-38": "'o na gal te rab tu gsal bzhin pa 'di shes pa kho na yin pa de'i tshe phyi rol gyi don yod do zhes pa ci las she na phyi rol gyi don ni ldog pa las 'grub par 'gyur te /",
    "T11TD4264E:365a-39": "gang phyir thams cad du thams cad kyi tshe sngon po la sogs pa'i rnam pa rnams rab tu gsal ba ma yin zhing //",
    "T11TD4264E:365b-0": "'di @365b rang gi nye bar len pa tsam las nges par snang ba nyid du gyur na yang rigs pa ma yin te /",
    "T11TD4264E:365b-1": "yul nges pa la 'jug pa'i mi rigs pa'i phyir ro //",
    "T11TD4264E:365b-2": "de'i phyir 'di rnams la mtshungs pa de ma thag pa'i rkyen tha dad pa'i rgyu gang gi stobs kyis 'ga' zhig tu 'ga' zhig gi tshe 'byung ba yin pa cung zad cig yod do zhes nges par bcad par nus la /",
    "T11TD4264E:365b-3": "de kho na phyi rol gyi don yin no zhes pa'o //",
    "T11TD4264E:365b-4": "phyi rol gyi don 'di ni /",
    "T11TD4264E:365b-5": "yan lag can dang yon tan la sogs pa'i chos rdzas la brten pa pha rol pos mngon par 'dod pa rnams dang rdzas rnam pa dgu dang /",
    "T11TD4264E:365b-6": "rdul phran rnams kyang ma yin no zhes pa'o //",
    "T11TD4264E:365b-7": "de la re zhig yon tan la sogs pa ma yin te /",
    "T11TD4264E:365b-8": "rdzas bkag pas de rnams kyang khegs pa'i phyir dang /",
    "T11TD4264E:365b-9": "'phrod pa 'du ba can gyi rdzas med na 'phrod pa 'du ba yang med do zhes pa de sun dbyung ba la 'dir gus par bya ba ma yin no //",
    "T11TD4264E:365b-10": "rdzas kyang sa dang chu dan me dang rlung dang nam mkha' dang dus dang phyogs dang bdag dang yid ces pa rnam pa dgu'o //",
    "T11TD4264E:365b-11": "de la bdag dgag pa'i ched du 'di yang sgrub par byed pa yin te /",
    "T11TD4264E:365b-12": "gang res 'ga' ba'i shes pa po yin pa de ni res 'ga' ba'i rgyu sngon ma can yin te /",
    "T11TD4264E:365b-13": "dpe na legs par dul ba can gyi shes pa bzhin //",
    "T11TD4264E:365b-14": "nga rgyal gyi shes pa yang res 'ga' ba yin no zhes pa don gyi 'bras bu'i gtan tshigs so //",
    "T11TD4264E:365b-15": "'di ma grub pa ma yin te /",
    "T11TD4264E:365b-16": "chos can nga rgyal la shes pa nyid mngon sum gyis grub pa yid kyi phyir ro //",
    "T11TD4264E:365b-17": "res 'ga' ba nyid kyi khyad par ma grub pa yang ma yin te /",
    "T11TD4264E:365b-18": "thams cad kyi tshe'o zhes pa'i shes pa med pa'i phyir ro //",
    "T11TD4264E:365b-19": "'gal ba yang ma yin te mthun phyogs la mthong ba'i phyir ro //",
    "T11TD4264E:365b-20": "ma nges pa yang ma yin te /",
    "T11TD4264E:365b-21": "du ba dang med pa bzhin du 'ga'i shes pa dang res 'ga'i rgyu can dag gi mngon sum dang mi dmigs pa dag gis khyab pa grub pa'i phyir ro //",
    "T11TD4264E:365b-22": "ces 'ga' ba'i shes pa yang res 'ga' ba ma yin pa'i rgyus skye na res 'ga' ba'i rgyu las mi skye bar thal bar 'gyur ba'i phyir ro //",
    "T11TD4264E:365b-23": "nges pa med pa'i rgyu can rnams la yang rgyu med pa nyid du thal bar 'gyur ro //",
    "T11TD4264E:366a-0": "de bzhin du 'di ma nges pa nyid na @366a * //",
    "T11TD4264E:366a-1": "rab tu grags pa'i du ba la sogs pa'i gtan tshigs kyang ma nges par 'gyur te /",
    "T11TD4264E:366a-2": "khyad par med pa'i phyir ro //",
    "T11TD4264E:366a-3": "gzhan yang ngar byed pa ni res 'ga' ba ma yin pa'i rgyu sngon ma can nyid yin na /",
    "T11TD4264E:366a-4": "rtag pa kho nar 'byung bar thal bar 'gyur ro //",
    "T11TD4264E:366a-5": "rgyu ni byed pa'i ngo bo yin pa nyid kyi phyir na /",
    "T11TD4264E:366a-6": "byed pa ma yin pa yang nye bar brtags pa'i rgyu nyid yin pa'i phyir byed pa dang byed pa ma yin pa dag gcig pa nyid med pa nyid kyi phyir ro //",
    "T11TD4264E:366a-7": "yod na yang byed pa yang mi byed pa yin pa 'ongs te /",
    "T11TD4264E:366a-8": "de'i rang bzhin nyid kyi phyir ro //",
    "T11TD4264E:366a-9": "gzhan yang ngar byed pa ni res 'ga' ba ma yin pa'i rgyu las skye ba na cig car kho nar 'byung bar thal bar 'gyur te /",
    "T11TD4264E:366a-10": "tshogs pa ma tshang ba med pa nyid kyi phyir ro //",
    "T11TD4264E:366a-11": "'o na ngar byed pa'i dmigs pa bdag yin gyi rgyu ni ma yin no zhe na /",
    "T11TD4264E:366a-12": "ma yin te /",
    "T11TD4264E:366a-13": "rgyu ma yin pa ni dmigs pa nyid du mi rigs pa'i phyir dang /",
    "T11TD4264E:366a-14": "ha cang thal bar 'gyur ba'i phyir ro zhes so //",
    "T11TD4264E:366a-15": "ci ste nam mkha' zhes bya ba dngos por gyur pa cung zad yod dam med ce na /",
    "T11TD4264E:366a-16": "'di ni med pa kho na ste /",
    "T11TD4264E:366a-17": "gang gi phyir gang du thogs pa dang bcas pa'i rdzas yod pa der nam mkha' go skabs ster ba ma yin zhing /",
    "T11TD4264E:366a-18": "gang du med pa der ni de med pa nyid kyi phyir go skabs grub pa'o zhes pas nam mkha'i ci zhig la go skabs spyin par byed /",
    "T11TD4264E:366a-19": "de'i phyir 'di yod na thams cad kyi tshe rnam pa thams cad la go skabs su 'gyur te /",
    "T11TD4264E:366a-20": "de yang yod pa ma yin no //",
    "T11TD4264E:366a-21": "de'i phyir nam mkha' yod pa ma yin pa kho na'o zhes kho bo cag gis rtogs so //",
    "T11TD4264E:366a-22": "'di yang bye brag tu smra ba'i 'dod pa la ltos nas sun dbyung ba bshad pa'o //",
    "T11TD4264E:366a-23": "pha rol po rnams kyis ni nam mkha' sgra'i yon tan can 'dod do //",
    "T11TD4264E:366a-24": "de yang gcig yin pa'o zhes pas na yul mtshungs pa can nyid kyi phyir sgra thams cad rnam pa tha dad pa can du thos par mi 'gyur ro //",
    "T11TD4264E:366a-25": "des na shin tu nye ba'i yul bzhin du yul ring por mngon par 'dod pa'i sgra yang thos par 'gyur ro //",
    "T11TD4264E:366a-26": "yang na gzhan yang ma yin no zhes pas mtha' gcig pa yin no //",
    "T11TD4264E:366b-0": "phyogs dang dus dag gi yang gcig nyid kyi phyir shar dang nub la sogs pa rtogs @366b pa mi 'thad do //",
    "T11TD4264E:366b-1": "'di ni yid brtag pa yang mi srid pa kho na'o //",
    "T11TD4264E:366b-2": "de ltar ni cig car shes pa mi skye bas de smra ba rnams kyi yid rjes su dpog par byed cing /",
    "T11TD4264E:366b-3": "gar la lta ba la sogs pa la cig car shes pa mang po rnams nyams su myong ba kho na'o //",
    "T11TD4264E:366b-4": "gal te yang yid 'gyur ba na de'i tshe shes pa 'di rnams mi rung ste /",
    "T11TD4264E:366b-5": "de'i phyir yid kyang med pa kho na'o //",
    "T11TD4264E:366b-6": "sa la sogs pa rnams lhag mar lus la /",
    "T11TD4264E:366b-7": "de rnams kyang yan lag can dang rdul phra rab kyi bye brag gis rnam pa gnyis su 'dod do //",
    "T11TD4264E:366b-8": "de la gang yan lag can bum pa la sogs pa rdul phra rab rnams kyis rdul gnyis la sogs pa'i rim pas brtsams par rab tu grags pa de la /",
    "T11TD4264E:366b-9": "dmigs pa'i mtshan nyid kyir gyur pa mi dmigs pa ni gnod par byed pa'o zhes bshad zin to //",
    "T11TD4264E:366b-10": "gal te yan lag can med na 'o na 'di gcig nyid du snang ba ji ltar yin zhe na /",
    "T11TD4264E:366b-11": "tha dad pa thag nye bar gnas pa rnams kyi kho na de lta de ltar snang ste /",
    "T11TD4264E:366b-12": "de dang ldan pa 'ga' zhig kho na slar yang dbye ba med pa rtogs par 'gyur ro zhes bshad zin to //",
    "T11TD4264E:366b-13": "'o na tha dad par snang ba zhes bya ba 'di ci yin zhe na tha dad pa'i phyogs dang /",
    "T11TD4264E:366b-14": "yul la khyad par rdul phra rab bsags pa so sor snang ba kho na'o //",
    "T11TD4264E:366b-15": "gal te de lta na so sor snang ba'i chos ji ltar rags pa yin zhes chos mchog gi zhabs kyis gsungs so //",
    "T11TD4264E:366b-16": "de la yang don ni 'di kho na'o //",
    "T11TD4264E:366b-17": "don rang gi ngo bor myong ba ni med de /",
    "T11TD4264E:366b-18": "don myong ba ni brtags par 'gyur //",
    "T11TD4264E:366b-19": "zhes pa'i tshig las so //",
    "T11TD4264E:366b-20": "de'i phyir gang 'di sngon po la sogs pa so sor snang ba yul tha dad pa la khyab pa'i nyid nyams su myong ba 'di kho na rags pa'i snang ba'o zhes skyon med do //",
    "T11TD4264E:366b-21": "gang yang bye brag pa rnams kyi de rtsom par byed pa rdul phra rab de rnams ni /",
    "T11TD4264E:366b-22": "bye brag tu smra ba rnams kyi lta ba la dngos su mngon sum gyi spyod yul gyi yin zhing /",
    "T11TD4264E:366b-23": "mdo sde pa rnams kyi lugs la rang gi rnam pa gtong bar 'jug pa rnams te /",
    "T11TD4264E:366b-24": "de rnams kyang rnal 'byor spyod pa ba rnams kyi lta ba la srid pa ma yin no //",
    "T11TD4264E:367a-0": "nges par dbus na gnas pa'i rdul phra rab cig grub pa @367a * //",
    "T11TD4264E:367a-1": "pa ma yin te /",
    "T11TD4264E:367a-2": "de'i 'og dang steng dang phyogs bzhi rnams na rdul phra rab gnas pa'i nges pas cha shas drug pa nyid du 'gyur ba'i phyir ro //",
    "T11TD4264E:367a-3": "gang 'di'i rang bzhin shar gyi rdul phra rab la nye ba de kho na nub kyi rdul phra rab la nye bar 'thad pa ni ma yin te /",
    "T11TD4264E:367a-4": "de dag yul gcig pa nyid 'thob pa'i phyir ro //",
    "T11TD4264E:367a-5": "de ltar ni rdul phra rab shar ma dang nye ba'i rang bzhin de rdul phra rab nub ma rtogs pas gal te 'gyur na de yang der 'gyur ro //",
    "T11TD4264E:367a-6": "nye ba yod pa ma yin na yang mngon du phyogs pa tsam la yang 'jug pa'i mtha' 'di kho na ste /",
    "T11TD4264E:367a-7": "de las kyang gong bu rdul phra rab tsam nyid du thal bar 'gyur ro //",
    "T11TD4264E:367a-8": "yang na rnam par dpyad pa 'di yin te /",
    "T11TD4264E:367a-9": "gang 'di so sor snang bzhin pa 'di re zhig gcig tu rigs pa ma yin te /",
    "T11TD4264E:367a-10": "de ma thag tu brjod pa'i rnam par dpyad pa'i phyir ro //",
    "T11TD4264E:367a-11": "du ma yang ma yin te /",
    "T11TD4264E:367a-12": "rdul phra rab kyi shas las rdul phra rab mi dmigs pa'i phyir ro //",
    "T11TD4264E:367a-13": "de ltar na gal te 'di cha shas dang bcas pa yin na ji ltar rdul phra rab yin /",
    "T11TD4264E:367a-14": "ci ste cha shas med pa yin na de la sbyar ba'i rdul phra rab rnams kyang bdag nyid thams cad kyis 'byar ba'i phyir phan tshun yul tha mi dad par 'gyur ro zhes pa gong bu thams cad rdul phra rab tsam du 'gyur ro //",
    "T11TD4264E:367a-15": "ri bo yang ste /",
    "T11TD4264E:367a-16": "sa gzhi yang ngo zhes pa ste /",
    "T11TD4264E:367a-17": "de'i gdon mi za ba dag gi rang bzhin tha dad par khas blang bar bya'o //",
    "T11TD4264E:367a-18": "ji ltar 'di dag gi yin pa de ltar 'og dang steng dang lho dang byang gi rdul phra rab dang nye ba rnams kyi yang tha dad pa'o zhes pas rdul phra rab cha shas drug pa nyid rigs pa'i stobs las 'ongs pa'o //",
    "T11TD4264E:367a-19": "gang gsungs pa /",
    "T11TD4264E:367a-20": "drug gis cig car sbyar ba'i phyir //",
    "T11TD4264E:367a-21": "phra rab rdul cha drug nyid 'gyur //",
    "T11TD4264E:367a-22": "drug po rnams ni yul gcig phyir //",
    "T11TD4264E:367a-23": "gong bu rdul phran tsam du 'gyur //",
    "T11TD4264E:367a-24": "zhes so //",
    "T11TD4264E:367a-25": "gcig ma grub pa na du ma yang ma grub po zhes pas rdul phra rab rnams yod pa ma yin no //",
    "T11TD4264E:367a-26": "gal te phyi rol gyi don med na yang snang ba 'di ci'i yul can yin zhe na /",
    "T11TD4264E:367b-0": "snang ba 'di ni nges par thog ma med pa'i ji lta ba bzhin ma yin pa'i bag chags @367b las 'jug bzhin pa dmigs pa med pa kho nar mtshon par bya ste /",
    "T11TD4264E:367b-1": "de ltar ni yul yod na dmigs pa dang bcas pa nyid du 'gyur zhing /",
    "T11TD4264E:367b-2": "des kyang yan lag can nam rdul phra rab bsags par 'byung bar bya ba yin na /",
    "T11TD4264E:367b-3": "de dang 'di gnyis ka dag kyang de ma thag tu bshad pa'i gnod par byed pa'i tshad mas bsal ba'i rtsod pa ni nam mkha'i padma las mi 'da'o //",
    "T11TD4264E:367b-4": "ji skad du gsungs pa /",
    "T11TD4264E:367b-5": "snang ba dmigs pa med pa ste //",
    "T11TD4264E:367b-6": "rmi lam nyams su myong ba 'dra //",
    "T11TD4264E:367b-7": "zhes so //",
    "T11TD4264E:367b-8": "rmi lam gyi shes pa yang dmigs pa med pa kho nar rig cing /",
    "T11TD4264E:367b-9": "rmi lam dang sad pa'i nyams su myong ba dag la dbye ba cung zad kyang yod pa yang ma yin te /",
    "T11TD4264E:367b-10": "rnam pa thams cad chos mthun pa nyid du mthong ba'i phyir ro //",
    "T11TD4264E:367b-11": "dmigs pa med pa la ngo bo'i khyad par thob pa med pa'i rnam par shes pa ni dmigs pa dang 'brel par nyams su myong bar nus pa yang ma yin te /",
    "T11TD4264E:367b-12": "gang dmigs pa med pa las khyad par med pa de ni dmigs pa med pa can yin te /",
    "T11TD4264E:367b-13": "dper na nam mkha' la skra shad mthong ba gcig las nam mkha' la skra shad mthong ba gnyis pa bzhin /",
    "T11TD4264E:367b-14": "rtsod pa'i gzhir gyur pa'i sad pa'i shes pa yang dmigs pa dmigs pa med pa'i rmi lam gyi shes pa las khyad par med do zhes pa rang bzhin gyi gtan tshigs so //",
    "T11TD4264E:367b-15": "gal te phyi rol gyi don med na'o na ci yod ce na /",
    "T11TD4264E:367b-16": "gzung ba dang 'dzin pa la sogs pa'i rnyog pa dang bral ba'i spros pa med pa'i rnam par shes pa tsam don dam par yod do //",
    "T11TD4264E:367b-17": "ji skad du gsungs pa /",
    "T11TD4264E:367b-18": "gzung dang 'dzin pa las grol ba'i //",
    "T11TD4264E:367b-19": "rnam par shes pa don dam yod //",
    "T11TD4264E:367b-20": "ces so //",
    "T11TD4264E:367b-21": "yang gsungs pa /",
    "T11TD4264E:367b-22": "blo yis nyams myong bya gzhan med //",
    "T11TD4264E:367b-23": "de yis myong ba gzhan yod min //",
    "T11TD4264E:367b-24": "gzung dang 'dzin pa bral ba'i phyir //",
    "T11TD4264E:367b-25": "de nyid rang nyid rab tu gsal //",
    "T11TD4264E:367b-26": "zhes so //",
    "T11TD4264E:367b-27": "'di bcom ldan 'das kyis gsungs pa yang /",
    "T11TD4264E:367b-28": "ji ltar phyis pas rnam brtags ltar //",
    "T11TD4264E:367b-29": "phyi rol don ni yod ma yin //",
    "T11TD4264E:367b-30": "bag chags kyis ni dkrugs pa'i sems //",
    "T11TD4264E:367b-31": "don du snang ba rab tu 'byung //",
    "T11TD4264E:367b-32": "zhes so //",
    "T11TD4264E:367b-33": "de la 'ga' zhig smra ste /",
    "T11TD4264E:367b-34": "lus dang yul thams cad kyi dngos por rab tu grags pa 'di ni rnam par shes pa kho na yin zhing /",
    "T11TD4264E:368a-0": "de @368a * //",
    "T11TD4264E:368a-1": "yang rang rig pa'o zhes pas na ci zhig gi yang gzung pa 'am 'dzin pa ma yin no //",
    "T11TD4264E:368a-2": "brtags pas ni gzung ba dang 'dzin pa'i dngos po sgro 'dogs par byed do //",
    "T11TD4264E:368a-3": "de'i phyir kun du brtags pa'i gzung ba dang 'dzin pa'i dngos po dang bral ba'i rnam par shes pa ni bden pa'o zhes so //",
    "T11TD4264E:368a-4": "gzhan rnams ni rnam pa'i rnyog pa'i mtshan ma mtha' dag dang bral ba shes dag pa lta bu //",
    "T11TD4264E:368a-5": "ston ka dri ma med pa'i nyin phyed kyi nam mkha' lta bu dngos po pa'i rnam par shes pa'o zhes sems par byed de rnam pa 'di rnams ni de bzhin ma yin pa kho nar ma rig pas bstan pa rab tu gsal ba ste /",
    "T11TD4264E:368a-6": "de'i phyir gzung ba zhes bya ba yod pa ma yin pa kho na'o //",
    "T11TD4264E:368a-7": "rnam pa thams cad du de med pa'i phyir de la ltos pas gang rnam par shes pa'i 'dzin pa po de yang yod pa ma yin no zhes pa'o //",
    "T11TD4264E:368a-8": "dbu ma pa rnams kyi lta ba la ni shes pa de yang don dam par yod pa ma yin te /",
    "T11TD4264E:368a-9": "rnam par dpyad mi bzod pa nyid kyi phyir ro //",
    "T11TD4264E:368a-10": "rang bzhin gyis rigs pa ni don dam pa pa'o zhes 'jig rten na brjod cing /",
    "T11TD4264E:368a-11": "'di la rnam par dpyad pa na rang bzhin 'ga' zhig 'thad pa yan ma yin te /",
    "T11TD4264E:368a-12": "gcig pa'am du ma rnam par dpyad pa sngar brjod pa'i phyir ro //",
    "T11TD4264E:368a-13": "ji skad du gsungs pa /",
    "T11TD4264E:368a-14": "rnam par shes pa don dam pa //",
    "T11TD4264E:368a-15": "de yang mkhas rnams mi 'dod do //",
    "T11TD4264E:368a-16": "gcig dang du ma'i rang bzhin dang //",
    "T11TD4264E:368a-17": "bral phyir na mkha'i chu skyes bzhin //",
    "T11TD4264E:368a-18": "zhes so //",
    "T11TD4264E:368a-19": "grags pa'i zhabs kyis kyang gsungs pa /",
    "T11TD4264E:368a-20": "gang gis dngos po rnams dpyad na //",
    "T11TD4264E:368a-21": "de nyid du ni de dngos med //",
    "T11TD4264E:368a-22": "gang gi phyir na de rnams na //",
    "T11TD4264E:368a-23": "gcig dang du ma'i rang bzhin med //",
    "T11TD4264E:368a-24": "ces so //",
    "T11TD4264E:368a-25": "de bzhin du rgyan mdzad pas kyang gsungs pa /",
    "T11TD4264E:368a-26": "gang tshe 'dir ni rnam rtog dang //",
    "T11TD4264E:368a-27": "gzhan gyi 'ang tshad ma nyid med pa //",
    "T11TD4264E:368a-28": "de tshe gzhigs par gyur pa na 'ang //",
    "T11TD4264E:368a-29": "kun la dgag par bya ba ci //",
    "T11TD4264E:368a-30": "sang dang rmi lam sogs dbye ba'am //",
    "T11TD4264E:368a-31": "dam pa'i don du yod min nyid //",
    "T11TD4264E:368a-32": "kun la mnyam par mthong rnams la //",
    "T11TD4264E:368a-33": "dbye ba snang ba min pa nyid //",
    "T11TD4264E:368a-34": "ces so //",
    "T11TD4264E:368a-35": "sbyor ba ni 'di ltar bya ste //",
    "T11TD4264E:368a-36": "gang gcig dang du ma'i rang bzhin du 'gyur ba ma yin pa de ni don dam par yod pa ma yin te /",
    "T11TD4264E:368b-0": "dper na nam mkha'i padma @368b bzhin /",
    "T11TD4264E:368b-1": "rnam par shes pa yang gcig dang du ma'i rang bzhin med pa yin no zhes pa khyab par byed pa mi dmigs pa'o //",
    "T11TD4264E:368b-2": "re zhig gtan tshigs ma grub pa ma yin te /",
    "T11TD4264E:368b-3": "rnam pa dang bcas pa'i shes pa la phyi rol gyi don bzhin du gcig dang du ma'i rang bzhin mi rung ba yongs su gsal ba nyid kyi phyir ro ;",
    "T11TD4264E:368b-4": "; gang la 'jig rten las phyi rol gyi don du tha snyad yin pa de kho na rnam pa dang bcas par smra bas shes pas te /",
    "T11TD4264E:368b-5": "de'i phyir de phyi rol du yod pa la gnod par byed pa gang yin pa de kho na nang du yod pa la yang gnod par byed ba'o //",
    "T11TD4264E:368b-6": "gang gi phyir rags pa gcig gam rdul phra rab tu ma'i ngo bo yang 'thad pa ma yin zhing /",
    "T11TD4264E:368b-7": "rnam par shes pa'i bdag nyid du gyur pa'i rnam pa 'di yang gal te rags pa gcig gam rdul phra rab tu tha dad pa du ma yin na /",
    "T11TD4264E:368b-8": "dbu ma rgyan du /",
    "T11TD4264E:368b-9": "bdag nyid chen po bo dhi sa+tva yis //",
    "T11TD4264E:368b-10": "ci ste rnam pa'i grangs bzhin du //",
    "T11TD4264E:368b-11": "rnam par shes pa khas len na //",
    "T11TD4264E:368b-12": "de tshe rdul phran 'drar gyur pa'i //",
    "T11TD4264E:368b-13": "dpyad pa 'di las bzlog par dka' //",
    "T11TD4264E:368b-14": "zhes gsungs so //",
    "T11TD4264E:368b-15": "rnam pa gnyis ka ltar na yang phyi rol gyi phyogs la 'byung ba'i sun 'byin pa gdon par mi nus so //",
    "T11TD4264E:368b-16": "gang gi phyir gang gis de yod na yod par 'gyur ba rnam par shes pa de phyi rol gyi dngos po'i rgyu mtshan can gyi sun 'byin pa can ma yin te /",
    "T11TD4264E:368b-17": "gzugs can yi rgyu mtshan can gyi gnod par byed pa ni gzugs can ma yin pa rnam par shes pa'i bdag nyid ma yin no zhes pa yang snying po med pa ste /",
    "T11TD4264E:368b-18": "rnam pa dang bcas pa nyid la rnam par shes pa yang gzugs can nyid kyi phyir te /",
    "T11TD4264E:368b-19": "yul la rnam par rgyas pa dang ldan pa'i rnam pa 'di kho na ni gzugs can ni zhes pa'o //",
    "T11TD4264E:368b-20": "dza gatta la'i gtsug lag khang chen po'i mkhas pa chen po dge slong thar pa'i 'byung gnas kyis sbas pas sbyar ba'i rtog ge'i skad du /",
    "T11TD4264E:368b-21": "gzhan gyi rjes su dpag pa yongs su bcad pa rdzogs so /",
    "T11TD4264E:368b-23": "// / rtog ge'i skad 'di byas nas ni //",
    "T11TD4264E:368b-24": "bdag gis bsod nams gang bsags pa //",
    "T11TD4264E:368b-25": "bsod nams de yis 'gro ba 'di //",
    "T11TD4264E:368b-26": "sangs rgyas nyid du lhag bgrod shog / rtog ge'i skad rdzogs so /",
    "T11TD4264E:369a-0": "// / tshul 'di ni gang zag dam pa rnams kyi bka' drin la brten nas nang dang phyi'i gzhung lugs du ma rnams la bro'i snang ba cher rgyas pa sgra bsgyur gyi lo ts'a ba dbang dge @369a * //",
    "T11TD4264E:369a-1": "slong dpal ldan blo gros brtan pas pandi ta la ma ltos par rang nyid kyis bsgyur cing zhus te gtan la phab pa'o /",
    "T11TD4264E:369a-3": "// /'dis 'gro ba dpag tu med pa la phan par gyur cig /"
}