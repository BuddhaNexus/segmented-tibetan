{
    "T01D1145:105a-0": "@105a # // rgya gar skad du /",
    "T01D1145:105a-1": "tri ratna sto tra britti /",
    "T01D1145:105a-2": "bod skad du /",
    "T01D1145:105a-3": "dkon mchog gsum la bstod pa'i 'grel pa /",
    "T01D1145:105a-4": "bcom ldan 'das 'jam dpal gzhon nur gyur pa la phyag 'tshal lo //",
    "T01D1145:105a-5": "srid pa gsum gyi bla ma dkon mchog gsum la",
    "T01D1145:105a-6": "phyag 'tshal ba la sogs pa ni 'gro ba rnams",
    "T01D1145:105a-7": "kyi mngon par 'dod pa'i 'bras bu mtha' dag skyed",
    "T01D1145:105a-8": "pa'i rgyu yin pas na de'i phyir de dag la",
    "T01D1145:105a-9": "phyag 'tshal lo / sangs rgyas gtso la phyag 'tshal lo //",
    "T01D1145:105a-10": "zhes bya ba la sogs pa gsungs te /",
    "T01D1145:105a-11": "ma 'dres pa dang mtshungs par ldan pa'i ma rig",
    "T01D1145:105a-12": "pa dag ma lus par spangs pa ni sangs rgyas",
    "T01D1145:105a-13": "te gnyid rab tu sangs pa bzhin no //",
    "T01D1145:105a-14": "yang na nyon mongs pa can ma yin pa'i mi",
    "T01D1145:105a-15": "shes pa spangs pas shes bya mtha' dag la blo",
    "T01D1145:105a-16": "rgyas pas rgyas pa ste pad+ma rab tu rgyas pa",
    "T01D1145:105a-17": "lta bu'o // de ltar na de dag gi ni",
    "T01D1145:105a-18": "spangs pa dang ye shes phun sum tshogs pas bstod",
    "T01D1145:105a-19": "lta bu'o // pa ste / nyid kyi don phun sum tshogs pa'o //",
    "T01D1145:105a-20": "gzhan gyi don phun sum tshogs pa'i dbang du byas te /",
    "T01D1145:105a-21": "gtso zhes smos pa las sa gsum gyi dbang phyug chen por gyur pas na gtso bo ste /",
    "T01D1145:105a-22": "de dag ma lus pas 'don pas lci ba ni",
    "T01D1145:105a-23": "gzugs la la lci bar gyur pas srong gi mgo",
    "T01D1145:105a-24": "gnon pa lta bu'o //",
    "T01D1145:105a-25": "des ni thams cad zil gyis mnan nas 'dul zhes bstan par 'gyur ro //",
    "T01D1145:105a-26": "yang na phyin ci ma log pa'i yon tan rin po che sbyin pas na bla ma ste /",
    "T01D1145:105a-27": "de la phyag 'tshal lo zhes bya ba ni sgo gsum gyi rab tu 'dud par byed pa'o //",
    "T01D1145:105a-28": "skyob pa'i chos la phyag 'tshal lo //",
    "T01D1145:105a-29": "zhes bya ba la 'dis ngan 'gro dang srid par",
    "T01D1145:105a-30": "sdug bsngal ba las skyob cing sdug bsngal sel la",
    "T01D1145:105a-31": "bde ba sbyin pas na skyob pa zhes bya'o //",
    "T01D1145:105a-32": "de nyid kyis na chos te rnam par ltung ba las 'dzin pas so //",
    "T01D1145:105a-33": "de yang gang gis don dam pa'i chos de rtogs",
    "T01D1145:105a-34": "na slar ngan song dang 'khor bar mi ltung ba'i",
    "T01D1145:105a-35": "phyir ro // de rtogs pa'i rgyud pa'i rgyu ni bstan pa'i chos yin la /",
    "T01D1145:105a-36": "dngos kyi rgyu ni lam gyi chos yin pas de",
    "T01D1145:105a-37": "dag la yang btags te 'dzin pa zhes brjod do",
    "T01D1145:105a-38": "// yang na skyob pa zhes bya bas ni gzhan",
    "T01D1145:105b-0": "la phan 'dogs pa phun sum tshogs @105b pa bstan",
    "T01D1145:105b-1": "// la / chos zhes bya ba ni rang gi",
    "T01D1145:105b-2": "mtshan nyid rnam par dag pa 'dzin pa phun sum",
    "T01D1145:105b-3": "tshogs pa bstan to //",
    "T01D1145:105b-4": "de la phyag 'tshal lo zhes bya ba ni snga ma bzhin no //",
    "T01D1145:105b-5": "dge 'dun che la phyag 'tshal lo //",
    "T01D1145:105b-6": "zhes bya ba ni 'di dag lha'i bu'i bdud dag",
    "T01D1145:105b-7": "gis kyang ston pa dang lta ba las mi phyed",
    "T01D1145:105b-8": "pas na dge 'dun te /",
    "T01D1145:105b-9": "de la ston pa las mi phyed pa ni shes nas dad pa thob pas so //",
    "T01D1145:105b-10": "lta ba las mi phyed pa ni bdag med pa'i",
    "T01D1145:105b-11": "ye shes rnam par dag pa thob pa'i phyir ro",
    "T01D1145:105b-12": "// de la nyan thos dang rang rgyal ba dang /",
    "T01D1145:105b-13": "byang chub sems dpa' yang rung ste /",
    "T01D1145:105b-14": "kun du sbyor ba gsum spangs pa'i 'phags pa rnams",
    "T01D1145:105b-15": "ni slob pa dang mi slob pa yang rung ste",
    "T01D1145:105b-16": "dge 'dun no // yang dag par rdzogs pa'i sangs",
    "T01D1145:105b-17": "rgyas ni shes bya'i sgrib pa mtha' dag kyang spangs",
    "T01D1145:105b-18": "dge 'dun no // la / bsod nams kyi tshogs",
    "T01D1145:105b-19": "mtha' dag kyang rdzogs pas dge 'dun gyi nang du",
    "T01D1145:105b-20": "bgrang bar bya ba ma yin la /",
    "T01D1145:105b-21": "sa gsum gyi 'gro ba dam pa dang slob pa",
    "T01D1145:105b-22": "dang mi slob pa thams cad kyis mchod par 'os",
    "T01D1145:105b-23": "pas dgra bcom pa chen po zhes ni bya'o //",
    "T01D1145:105b-24": "de ltar mi phyed pa ni rang gi don thob pa yin la /",
    "T01D1145:105b-25": "gzhan gyi don thob par byed pa'i phyir che zhes smos so //",
    "T01D1145:105b-26": "'di dag gzhan gyi yon sbyong ba che bas na chen po ste ;",
    "T01D1145:105b-27": "bul ba dang yongs su longs spyod pa gnyis kyis",
    "T01D1145:105b-28": "'gro ba'i rdzas las byung ba'i bsod nams mchog 'phel",
    "T01D1145:105b-29": "ba'i phyir te / de yang slob pa dang mi",
    "T01D1145:105b-30": "slob pa de dag ni ci rigs par sred pa'i",
    "T01D1145:105b-31": "cha shas lhag ma lus zas dang gos la sogs",
    "T01D1145:105b-32": "pa la 'dun pa'i 'dod chags phra mo bsgom pas",
    "T01D1145:105b-33": "spang bar bya ba yod pa dang /",
    "T01D1145:105b-34": "sngon gyi rnam par smin pa'i 'bras bu phung po",
    "T01D1145:105b-35": "lnga 'dzin pas zas la sogs pas da dung gso",
    "T01D1145:105b-36": "dgos pas longs spyod kyi /",
    "T01D1145:105b-37": "sangs rgyas dang chos ni de lta ma yin pas so //",
    "T01D1145:105b-38": "de dag la phyag 'tshal lo zhes bya ba ni snga ma dang 'dra'o //",
    "T01D1145:105b-39": "gsum po de dag la rtag tu bdag phyag 'tshal zhes bya ba ni don go sla'o //",
    "T01D1145:105b-40": "de ltar phyag 'tshal ba'i rnam par smin pa'i 'bras",
    "T01D1145:105b-41": "bu ni sangs rgyas kyi mtshan bzang po thams cad",
    "T01D1145:105b-42": "kyi gtso bo spyi gtsug bltar mi mthong ba 'thob",
    "T01D1145:105b-43": "pa'o // rgyu mthun pa'i 'bras bu la myong ba",
    "T01D1145:106a-0": "rgyu mthun ni 'khor bar skye ba na mgo @106a",
    "T01D1145:106a-1": "pa'o // * // bo gdugs lta bur 'gyur ba dang /",
    "T01D1145:106a-2": "dkon mchog gsum la phyag 'tshal ba la dga' bar 'gyur ba'o //",
    "T01D1145:106a-3": "dbang gi 'bras bu ni phyi rol gyi dngos po",
    "T01D1145:106a-4": "yid du 'ong ba rnams de'i shes pa'i yul du",
    "T01D1145:106a-5": "'dud pa ltar snang zhing dgyed pa dang gzung du",
    "T01D1145:106a-6": "mi rung ba ltar snang bar mi 'gyur ro //",
    "T01D1145:106a-7": "de ltar dkon mchog gsum la bstod pa mdor gsungs",
    "T01D1145:106a-8": "pa de dag rab tu gsal bar bstan pas 'gro",
    "T01D1145:106a-9": "ba dam pa rnams de bas kyang shas cher dad",
    "T01D1145:106a-10": "par bya ba dang /",
    "T01D1145:106a-11": "rang gi tshogs dri ma med pa bsags pa'i phyir",
    "T01D1145:106a-12": "slob dpon ma ti tsi ta'i zhal snga nas bstod",
    "T01D1145:106a-13": "pa gsungs pa / tshogs chen gnyis rdzogs mkhyen bzhi sku gsum grub //",
    "T01D1145:106a-14": "ces bya ba la sogs pa brjod pa yin te /",
    "T01D1145:106a-15": "'dis rdzogs par byed pas na tshogs te /",
    "T01D1145:106a-16": "sbyin pa la sogs pa pha rol tu phyin pa drug go //",
    "T01D1145:106a-17": "de dag nyid chen po ste rang bzhin dpag tu med pa dang /",
    "T01D1145:106a-18": "bskal pa dpag tu med pa dang ;",
    "T01D1145:106a-19": "yul dpag tu med pa la bsags pa'o //",
    "T01D1145:106a-20": "gnyis zhes bya ba ni bsod nams dang ye shes so //",
    "T01D1145:106a-21": "de yang sbyin pa dang tshul khrims dang /",
    "T01D1145:106a-22": "bzod pa ni bsod nams te /",
    "T01D1145:106a-23": "bsam gtan dang shes rab ni ye shes so //",
    "T01D1145:106a-24": "brtson 'grus ni de gnyis kar gtogs so zhes 'phags",
    "T01D1145:106a-25": "pa dgongs pa nges par 'grel pa las gsungs so",
    "T01D1145:106a-26": "// de gnyis rdzogs pa ni bskal pa chen po",
    "T01D1145:106a-27": "grangs med pa dang por sbyor ba'i lam sbyangs shing",
    "T01D1145:106a-28": "gnyis par sa bdun pa'i bar dang /",
    "T01D1145:106a-29": "gsum par sa bcu pa'i bar du sbyangs shing dag",
    "T01D1145:106a-30": "par byas pa ni rdzogs shing mthar thug par 'gyur",
    "T01D1145:106a-31": "ba'o // des ni rgyu khyad par can bsags pa bstan nas /",
    "T01D1145:106a-32": "de ni 'bras bu bstan pa'i phyir mkhyen bzhi zhes bya ba la sogs pa smos te /",
    "T01D1145:106a-33": "mkhyen bzhi ni me long lta bu'i ye shes la sogs pa bzhi'o //",
    "T01D1145:106a-34": "de la me long lta bu'i ye shes ni kun",
    "T01D1145:106a-35": "gzhi rnam shes gnas gyur pa shes bya thams cad",
    "T01D1145:106a-36": "la thogs pa med par mkhyen pa'i ye shes so",
    "T01D1145:106a-37": "// mnyam pa nyid kyi ye shes ni nyon mongs",
    "T01D1145:106a-38": "pa can gyi yid gnas gyur pa bdag med pa",
    "T01D1145:106a-39": "la bdag med par mkhyen pa'i ye shes so //",
    "T01D1145:106a-40": "so sor rtog pa'i ye shes ni yid kyi rnam",
    "T01D1145:106b-0": "par shes pa gnas gyur pa kun rdzob kyi @106b",
    "T01D1145:106b-1": "dngos po ma lus pa pad+ma'i 'dab ma ltar ma",
    "T01D1145:106b-2": "'dres par mkhyen pa'o //",
    "T01D1145:106b-3": "bya ba grub pa'i ye shes ni sgo lnga'i rnam",
    "T01D1145:106b-4": "par shes pa gnas gyur pa 'gro ba rnams gdul",
    "T01D1145:106b-5": "ba'i bya ba gang yin pa ma lus pa mdzad",
    "T01D1145:106b-6": "pa mkhyen pa'o // de dag bsdus pa ni sku gsum grub ces bya bas bstan te /",
    "T01D1145:106b-7": "de yang bsod nams kyi tshogs chen po'i 'bras bu ni /",
    "T01D1145:106b-8": "gzugs kyi sku gnyis 'grub la /",
    "T01D1145:106b-9": "ye shes kyi tshogs chen po'i 'bras bu ni chos kyi sku 'grub pa'o //",
    "T01D1145:106b-10": "de la me long lta bu'i ye shes ni chos",
    "T01D1145:106b-11": "kyi sku gzung ba dang 'dzin pa las grol ba",
    "T01D1145:106b-12": "rang bzhin gyis 'od gsal ba tsam gyi ye shes",
    "T01D1145:106b-13": "so // de'i chos stobs bcu dang mi 'jigs pa",
    "T01D1145:106b-14": "bzhi la sogs pa ye shes tha dad pa du",
    "T01D1145:106b-15": "ma tshogs pas na chos kyi tshogs yin la /",
    "T01D1145:106b-16": "chos kyi sku zhes bya ba ni k'a ya'i sgra tshogs la 'jug pas so //",
    "T01D1145:106b-17": "ye shes de yang dngos su na longs spyod rdzogs",
    "T01D1145:106b-18": "pa'i sku thugs gnyis su med pa'i ye shes so//",
    "T01D1145:106b-19": "so sor rtog pa dang mnyam pa nyid kyi ye",
    "T01D1145:106b-20": "shes ni longs spyod rdzogs pa'i sku ste /",
    "T01D1145:106b-21": "de yang sku de'i nang gi ye shes skye mched",
    "T01D1145:106b-22": "tha dad pa la rag las pa las grol ba",
    "T01D1145:106b-23": "kun rdzob sna tshogs mkhyen pa dang skur bstan pas",
    "T01D1145:106b-24": "gang 'dul bar 'os pa 'dul ba'o //",
    "T01D1145:106b-25": "des ni 'dir sangs rgyas rnams kyi sku thams cad kyi gzhi ni rnam par smin pa'i sku ste /",
    "T01D1145:106b-26": "de'i mi rtog pa'i ye shes dang /",
    "T01D1145:106b-27": "sgo lnga'i ye shes kyi 'od zer gyi snang ba las chos dang sprul pa'i skur bzhag cing /",
    "T01D1145:106b-28": "de gnyis kyi rten ye shes dang bcas pa de nyid longs spyod rdzogs pa'i sku zhes brjod do //",
    "T01D1145:106b-29": "yang na bsod nams kyi tshogs mtha' yas pa las grub pa'i lus khyad par can dang /",
    "T01D1145:106b-30": "de'i 'od zer gzugs khyad par can du snang ba ni gzugs kyi sku gnyis te /",
    "T01D1145:106b-31": "gang mig gi yul du gyur pa de nyid gzugs so //",
    "T01D1145:106b-32": "rang bzhin gyis 'od gsal bar snang ba'i ye shes ni gtso bo ste /",
    "T01D1145:106b-33": "sna tshogs shes pa dang /",
    "T01D1145:106b-34": "bdag med par shes pa yang ye shes kyi tshogs las byung bar brjod par bya'o //",
    "T01D1145:106b-35": "de las gzhan pa bdag med pa tsam de ni",
    "T01D1145:106b-36": "don dam pa'i chos dkon mchog tu bzhag gi sangs",
    "T01D1145:106b-37": "rgyas su ni mi gzhag ste /",
    "T01D1145:106b-38": "de ni rgyal ba rnams kyi ye shes kyi yul yin la /",
    "T01D1145:106b-39": "thob par bya ba'i 'bras bur gzhag par bya'o //",
    "T01D1145:107a-0": "des na rang gi @107a * //",
    "T01D1145:107a-1": "mtshan nyid dang ldan pa'i sku ni gsum kho nar brjod par bya'o //",
    "T01D1145:107a-2": "de ni sku gsum po de'i bdag nyid las dang /",
    "T01D1145:107a-3": "dpe dang /",
    "T01D1145:107a-4": "mtshan nyid kyis gsal bar bstan pa'i phyir /",
    "T01D1145:107a-5": "rnam rtog mi mnga' ci yang sa le mkhyen //",
    "T01D1145:107a-6": "zhes bya ba la sogs pa gsungs te /",
    "T01D1145:107a-7": "rnam par rtog pa'i rigs gsum mam bzhi dang bral",
    "T01D1145:107a-8": "ba'i phyir rnam par rtog pa mi mnga' ba ste",
    "T01D1145:107a-9": "/ gnyis su 'dzin pa mtha' dag drungs nas phyung ba'i ye shes chen po'o //",
    "T01D1145:107a-10": "de'i phyir mi mnga' zhes bya ba'i dgag pa 'di ni ma yin par dgag pa ste /",
    "T01D1145:107a-11": "rnam par rtog pa'i rigs de dag ni yod pa ma yin la /",
    "T01D1145:107a-12": "des dben pa'i ye shes rang bzhin gyis 'od gsal ba ni mnga' bas so //",
    "T01D1145:107a-13": "des na des ci yang rung ste chos ci yang",
    "T01D1145:107a-14": "rung ba rdul phra rab dang ri rab la sogs",
    "T01D1145:107a-15": "pa de dag sa le zhes bya ba rab tu",
    "T01D1145:107a-16": "gsal bar mkhyen pa ste /",
    "T01D1145:107a-17": "ji ltar mkhyen zhe na /",
    "T01D1145:107a-18": "sgra'i spyi'i rnam par rtog pa'i sgro btags pa dang",
    "T01D1145:107a-19": "skur ba btab pa dang bral zhing phan tshun mi",
    "T01D1145:107a-20": "sgrib la thogs pa med cing mun pa med la",
    "T01D1145:107a-21": "shel dang lhang tsher ltar gsal ba'i rnam par dbyer",
    "T01D1145:107a-22": "med par mkhyen te /",
    "T01D1145:107a-23": "de nyid ye shes de'i las yin no //",
    "T01D1145:107a-24": "de'i dpe bstan pa ni chos sku mkha' 'dra zhes bya ste /",
    "T01D1145:107a-25": "'dus ma byas nam mkha' thogs pa med cing mi",
    "T01D1145:107a-26": "sgrib pa ltar me long lta bu'i ye shes kyang",
    "T01D1145:107a-27": "shes bya thams cad la thogs pa med cing sgrib",
    "T01D1145:107a-28": "pa med la / dmigs pa dang rnam pa yongs",
    "T01D1145:107a-29": "su ma chad par snang ba'o zhes bya ba'i don",
    "T01D1145:107a-30": "pa med la / to // 'dir ye shes lhag ma gsum ni gzugs la sogs pa dang /",
    "T01D1145:107a-31": "gang zag la bdag med pa tsam dang /",
    "T01D1145:107a-32": "'dul ba'i 'gro ba'i bsam pa dang bag la nyal",
    "T01D1145:107a-33": "la sogs pa dang 'dul ba'i thabs shes pas yul",
    "T01D1145:107a-34": "so sor nges pa'i ye shes yin la /",
    "T01D1145:107a-35": "ye shes 'di ni yul de dag dang bcas pa'i",
    "T01D1145:107a-36": "ye shes de dag nyid chos can du gyur pa",
    "T01D1145:107a-37": "dang / de'i chos nyid rang bzhin gyis 'od gsal ba spyi'i mtshan nyid du gyur pa ste /",
    "T01D1145:107a-38": "chos can dang chos nyid du bcas pa mtha' dag mkhyen par gyur pa'o //",
    "T01D1145:107a-39": "gzugs sku mdzes sku ldan zhes bya ba ni mtshan",
    "T01D1145:107a-40": "dang dpe byad rab tu 'bar ba'i longs spyod rdzogs",
    "T01D1145:107a-41": "pa dang / sprul pa'i sku'o //",
    "T01D1145:107a-42": "sangs rgyas kyi don ni sngar bstan pa bzhin no //",
    "T01D1145:107b-0": "dpag bsam @107b 'dra zhes bya ba ni sku gsum char gyi dpe ste /",
    "T01D1145:107b-1": "'gro ba rnams kyis ji ltar sems kyis dpags shing",
    "T01D1145:107b-2": "bsams pa ltar yid la re ba yongs su rdzogs",
    "T01D1145:107b-3": "par byed pas na lha'i dpag bsam gyi shing chen",
    "T01D1145:107b-4": "po rnam pa bzhi po dang 'dra ba ste /",
    "T01D1145:107b-5": "bsod nams dpag bsam shing khyod de ring gang las byung ;",
    "T01D1145:107b-6": "/ zhes bstod pa gsungs pa lta bu'o //",
    "T01D1145:107b-7": "de yang sku de dag gsum char yang sngon gyi",
    "T01D1145:107b-8": "smon lam gyi sa bon dpag tu med pa 'dzin",
    "T01D1145:107b-9": "pa'i rang bzhin du gnas pas /",
    "T01D1145:107b-10": "sngon ji ltar smon lam btab pa bzhin du da",
    "T01D1145:107b-11": "ltar gdul bya'i don 'bad pa med par 'byung ba",
    "T01D1145:107b-12": "yin la / khyad par du gzugs kyi sku ni",
    "T01D1145:107b-13": "mthu thogs pa med par byang chub sems dpa' dang",
    "T01D1145:107b-14": "yin la / / nyi tshe ba'i gang zag dang",
    "T01D1145:107b-15": "'gro ba yongs su smin par byed pa la dngos",
    "T01D1145:107b-16": "su yang 'jug go //",
    "T01D1145:107b-17": "kha cig na re gzugs sku zhes bya ba ni spyir bstan pa yin la /",
    "T01D1145:107b-18": "mdzes skur ldan zhes bya ba ni longs spyod rdzogs pa'i sku'o ;",
    "T01D1145:107b-19": "/ dpag bsam 'dra zhes bya ba ni sprul pa'i sku'o //",
    "T01D1145:107b-20": "sangs rgyas zhes bya ba ni sku gsum char gyi dbang du byas pa'o zhes zer ro //",
    "T01D1145:107b-21": "de lta bu'i sku gsum po da dag la lus",
    "T01D1145:107b-22": "zhing gi rdul snyed du mos par sprul te phyag",
    "T01D1145:107b-23": "'tshal lo zhes bya ba ste /",
    "T01D1145:107b-24": "tshig gi don snga ma ji lta ba bzhin no //",
    "T01D1145:107b-25": "chos nyid rgyu mthun gsung rab bcu gnyis dang //",
    "T01D1145:107b-26": "zhes bya ba ni bstan pa'i chos la bstod pa ste /",
    "T01D1145:107b-27": "chos nyid ces bya ba la chos nyid bdag rnam pa gnyis kyis dben pa stong pa nyid de /",
    "T01D1145:107b-28": "bdag med pa dang bdag dang bral ba'i mtshan nyid",
    "T01D1145:107b-29": "'dzin pa rang bzhin gyis 'od gsal ba'i spyi'i mtshan",
    "T01D1145:107b-30": "nyid don dam pa'i ngo bo'o //",
    "T01D1145:107b-31": "de'i rgyu mthun pa bstan pa'i chos bdag med par ston pa'i gsung rab ste /",
    "T01D1145:107b-32": "'dir mthun pa'i rgyu ni rgyu mthun pa ste bskyed par rung ba dang /",
    "T01D1145:107b-33": "thob par nus pa'o //",
    "T01D1145:107b-34": "de la skyed par rung ba ni rgyu des phyin",
    "T01D1145:107b-35": "ci ma log par yongs su grub pa'i ye shes",
    "T01D1145:107b-36": "skyed pa'o // thob par nus pa ni ye shes",
    "T01D1145:107b-37": "de skyes pas mi 'gyur ba'i yongs su grub pa",
    "T01D1145:107b-38": "de bzhin nyid de thob par nus pa'o //",
    "T01D1145:107b-39": "de dag ni rab tu phul du byung ba'i gsung yin pas gsung rab ste /",
    "T01D1145:107b-40": "phyi rol pa'i tshig la ni snga ma lta bu'i rung ba dang /",
    "T01D1145:107b-41": "nus pa med pas rab ma yin no //",
    "T01D1145:107b-42": "bcu gnyis ni mdo'i sde dang /",
    "T01D1145:108a-0": "dbyangs @108a * //",
    "T01D1145:108a-1": "kyis bsnyad pa'i sde dang /",
    "T01D1145:108a-2": "lung du bstan pa dang /",
    "T01D1145:108a-3": "tshigs su bcad pa dang /",
    "T01D1145:108a-4": "ched du brjod pa dang /",
    "T01D1145:108a-5": "gleng gzhi dang /",
    "T01D1145:108a-6": "rtogs pa brjod pa dang /",
    "T01D1145:108a-7": "de lta bu byung ba dang /",
    "T01D1145:108a-8": "skyes pa'i rabs dang /",
    "T01D1145:108a-9": "shin tu rgyas pa dang /",
    "T01D1145:108a-10": "rmad du byung ba dang /",
    "T01D1145:108a-11": "gtan la phab pa'i sde zhes bya ba ste /",
    "T01D1145:108a-12": "de dag dang po ni ston pa'i zhal nas grag pa'o //",
    "T01D1145:108a-13": "de'i 'og tu ni gang zag gi blo la gnas pa'o //",
    "T01D1145:108a-14": "de'i 'og tu glegs bam la bris pa'o //",
    "T01D1145:108a-15": "de yang dang por de la dmigs nas thos pa",
    "T01D1145:108a-16": "dang bsams pa las byung ba'i shes rab skye zhing",
    "T01D1145:108a-17": "de nas bsgoms pas chos nyid de thob pas mthun",
    "T01D1145:108a-18": "pa'i rgyu brgyud pa nyid du nges pa'o //",
    "T01D1145:108a-19": "de bas na slob dpon ba su ban dhus rnam bshad rigs par bshad pa /",
    "T01D1145:108a-20": "ston pa'i zhal nas byung ba skye bo'i mig gi rab rib zhi bar mdzad pa bkra shis kyi //",
    "T01D1145:108a-21": "'byung gnas sems la zhog cig gang phyir 'di ni lus can rnams kyi rna ba'i bdud rtsi dang ;",
    "T01D1145:108a-22": "/ nyon mongs pa yi nang kun sel bar mdzad",
    "T01D1145:108a-23": "pa yin pas de don yang dag bsam par gyis",
    "T01D1145:108a-24": "// rgyu 'di rnams kyis rtag tu gus par sangs",
    "T01D1145:108a-25": "rgyas kyi ni gsung dag mnyan par bya ba'i rigs",
    "T01D1145:108a-26": "// // zhes so //",
    "T01D1145:108a-27": "chos la skye 'gag med cing spros las dben //",
    "T01D1145:108a-28": "de la dmigs te yon tan kun grub pa //",
    "T01D1145:108a-29": "zhes bya ba ni don dam pa'i chos la bstod pa ste /",
    "T01D1145:108a-30": "chos ni dam pa'i chos so //",
    "T01D1145:108a-31": "de la don dam par skye ba dang 'gag pa",
    "T01D1145:108a-32": "med cing gzhan yang spros pa ste rtag pa dang",
    "T01D1145:108a-33": "/ chad pa dang /",
    "T01D1145:108a-34": "'ong ba dang /",
    "T01D1145:108a-35": "'gro ba dang /",
    "T01D1145:108a-36": "gcig pa dang /",
    "T01D1145:108a-37": "tha dad pa'i spros pa de dag las dben pa'o ;",
    "T01D1145:108a-38": "/ de yang dam pa'i chos ni bdag med pa'i rang bzhin yin la /",
    "T01D1145:108a-39": "spros pa de dag ni bdag tu 'dzin pa'i dbang",
    "T01D1145:108a-40": "gis btags pa tsam du zad pas na bdag tu",
    "T01D1145:108a-41": "'dzin pa log ma thag tu de dag kyang ldog",
    "T01D1145:108a-42": "la / bdag med pa'i ngang la de dag dang",
    "T01D1145:108a-43": "po nas kyang med kyi btags pa glo bur bar",
    "T01D1145:108a-44": "la / zad pa'o ; / de ltar spros pa",
    "T01D1145:108a-45": "dang bral ba bdag med pa de la bdag med",
    "T01D1145:108a-46": "par shes rab rnam pa gsum gyis dmigs pas bdag",
    "T01D1145:108a-47": "tu 'dzin pa la sogs de ma thag tu 'jig",
    "T01D1145:108a-48": "rten las 'das pa'i yon tan thun mong ba rgyun",
    "T01D1145:108a-49": "du zhugs pa la sogs pa 'phags pa'i 'bras bu",
    "T01D1145:108a-50": "rnam pa du ma dang /",
    "T01D1145:108b-0": "thun mong ma yin @108b pa stobs dang mi 'jigs",
    "T01D1145:108b-1": "pa la sogs pa'i yon tan kun grub pas na",
    "T01D1145:108b-2": "'phags pa'i gang zag rnams ni 'dus ma byas las",
    "T01D1145:108b-3": "rab tu byung ba'o zhes gsungs pa lta bu'o //",
    "T01D1145:108b-4": "legs rgyu dam pa'i chos la zhes bya ba ni lam gyi chos la bstod pa ste //",
    "T01D1145:108b-5": "de la legs pa ni nges par legs pa ste nye bar zhi ba'i bde ba'o //",
    "T01D1145:108b-6": "de'i rgyu ni skyed par byed pa ste /",
    "T01D1145:108b-7": "des bdag med pa'i ye shes bskyed la /",
    "T01D1145:108b-8": "des kyang nges par legs pa de thob pas so //",
    "T01D1145:108b-9": "'dis zad pa dang mi skye ba shes pa'i sngon",
    "T01D1145:108b-10": "du rdo rje lta bu'i ting nge 'dzin skyes pa",
    "T01D1145:108b-11": "de ni legs rgyu mthar thug pa yin la /",
    "T01D1145:108b-12": "des mjug btul ba mthong ba'i lam gyi bar gyi ye shes ni legs rgyur rig par bya'o //",
    "T01D1145:108b-13": "de nyid dam pa ste /",
    "T01D1145:108b-14": "'phags pa rnams kyis nyams su myong bar gyur pa dang /",
    "T01D1145:108b-15": "ltung ba las 'dzin pas na dam pa'i chos zhes bya'o //",
    "T01D1145:108b-16": "de la phyag 'tshal lo zhes bya ba ni snga ma bzhin no //",
    "T01D1145:108b-17": "nyon mongs sgrib dang shes bya'i sgrib pa dag / gnyen pos rim par bsal nas sar zhugs shing //",
    "T01D1145:108b-18": "zhes bya ba la sogs pa ni 'phags pa'i dge 'dun la bstod pa ste /",
    "T01D1145:108b-19": "de la sems kun nas nyon mongs par byed pas na nyon mongs pa ste /",
    "T01D1145:108b-20": "'dod chags la sogs pa drug go //",
    "T01D1145:108b-21": "de dag nyid sgrib pa ste /",
    "T01D1145:108b-22": "zad pa dang mi skye ba shes pa'i ye shes la sgrib cing mthong ba'i gegs byed pas so //",
    "T01D1145:108b-23": "shes bya ni chos kyi dbyings kun du 'gro ba rang bzhin gyis 'od gsal ba'o //",
    "T01D1145:108b-24": "de la sgrib pa ni rjod par byed pa sgra'i spyi la yod par 'dzin pa ste /",
    "T01D1145:108b-25": "dngos su na gzung ba dang 'dzin pa'i rnam par rtog pa'i rigs ji snyed pa'o ;",
    "T01D1145:108b-26": "/ sgrib pa de gnyis ka yang rab tu dbye",
    "T01D1145:108b-27": "ba mang po dang ldan pas na dag ces pa",
    "T01D1145:108b-28": "mang po'i tshig can no //",
    "T01D1145:108b-29": "gnyis pos zhes bya ba ni bdag med pa gnyen shes pa'i ye shes kyis so //",
    "T01D1145:108b-30": "rim par bsal nas zhes bya ba ni de dag",
    "T01D1145:108b-31": "cig car mi spong gi dang po mthong spang spong",
    "T01D1145:108b-32": "la // de'i 'og tu bsgom pas spang bar bya ba spong ba'i phyir ro //",
    "T01D1145:108b-33": "de las 'bras bu thob pa bstan pa ni sar zhugs shing zhes bya ba ste /",
    "T01D1145:108b-34": "sa ni 'jig rten las 'das pa'i sa ste /",
    "T01D1145:108b-35": "brgyad pa dang /",
    "T01D1145:108b-36": "mthong ba dang /",
    "T01D1145:108b-37": "bsrabs pa dang /",
    "T01D1145:108b-38": "'dod chags dang bral ba dang /",
    "T01D1145:108b-39": "byas pa rtogs pa dang /",
    "T01D1145:109a-0": "rang @109a * //",
    "T01D1145:109a-1": "sangs rgyas kyis la zhugs pa dang /",
    "T01D1145:109a-2": "yang rab tu dga' ba dang /",
    "T01D1145:109a-3": "dri ma med pa nas chos kyi sprin gyi bar la zhugs pa'o //",
    "T01D1145:109a-4": "'dir bden pa bzhi rnam pa bcu drug dag yid",
    "T01D1145:109a-5": "la byed pa'i ye shes kyi skad cig bcu drug",
    "T01D1145:109a-6": "gis phra rgyas brgyad cu rtsa brgyad spangs pas mthong",
    "T01D1145:109a-7": "ba'i lam la brgyad pa'am rab tu dga' ba'i sa",
    "T01D1145:109a-8": "pa'o // de'i 'og tu tshul de nyid kyi bsgom",
    "T01D1145:109a-9": "pas spang bar bya ba bcu spangs pa las ni",
    "T01D1145:109a-10": "nyan thos dang rang rgyal ba'i sa lhag ma dag",
    "T01D1145:109a-11": "pa'o // gzhag ste / 'dod pa'i rnam pa gsum pa'i bar dang /",
    "T01D1145:109a-12": "rnam pa drug pa dang /",
    "T01D1145:109a-13": "dgu pa dang /",
    "T01D1145:109a-14": "srid rtse'i dgu pa zad pa las mthor ba dang /",
    "T01D1145:109a-15": "bsrabs pa dang /",
    "T01D1145:109a-16": "'dod chags dang bral ba dang /",
    "T01D1145:109a-17": "byas pa rtogs pa'i sa pa'o //",
    "T01D1145:109a-18": "cig car kho nar spangs pa dang lam rdzogs pa ni bse ru lta bu'i sa'o //",
    "T01D1145:109a-19": "byang chub sems dpa'i sa lhag ma rnams ni pha",
    "T01D1145:109a-20": "rol tu phyin pa rnams yongs su rdzogs pa las",
    "T01D1145:109a-21": "rnam par gzhag par rig par bya zhing //",
    "T01D1145:109a-22": "de dag gi nyon mongs pa'i sgrib pa bsgom pas",
    "T01D1145:109a-23": "spang bar bya ba ni rdo rje lta bu'i ting",
    "T01D1145:109a-24": "nge 'dzin gyis cig car spong la /",
    "T01D1145:109a-25": "shes bya'i sgrib pa ni sa re re la yang rim gyis spang ngo //",
    "T01D1145:109a-26": "la la ni nyon mongs pa'i sgrib pa yang sa re re la rim gyis spong ste /",
    "T01D1145:109a-27": "spong byed ni chos la bdag med pa'i ye shes kyis so zhes zer ro //",
    "T01D1145:109a-28": "de ltar ye shes kyi tshogs la gnas pa bshad nas /",
    "T01D1145:109a-29": "da ni bsod nams kyi tshogs la gnas pa bstan pa'i phyir /",
    "T01D1145:109a-30": "sems can don mdzad sangs rgyas zhing sbyong ba //",
    "T01D1145:109a-31": "zhes smos te /",
    "T01D1145:109a-32": "sems can rnams kyi don ni dgos pa ste bde ba dang phan pa'o //",
    "T01D1145:109a-33": "de dag mdzad pa ni bsdu ba'i dngos po dang /",
    "T01D1145:109a-34": "tshad med pa dang /",
    "T01D1145:109a-35": "pha rol tu phyin pa dag gis ji ltar nus par byed pa'o //",
    "T01D1145:109a-36": "sangs rgyas rnams kyi zhing ni snod dang bcud do //",
    "T01D1145:109a-37": "de dag sbyong ba ni rgyal ba'i yum las gsungs pa ltar te /",
    "T01D1145:109a-38": "sems can gos ngan pa dag mthong na bdag gi",
    "T01D1145:109a-39": "sangs rgyas kyi zhing der sems can rnams lus gos",
    "T01D1145:109a-40": "dang rgyan gyis brgyan par gyur cig ces smon lam",
    "T01D1145:109a-41": "gdab par bya'o // me tog dbul na bdag gi",
    "T01D1145:109a-42": "sangs rgyas kyi zhing der dus thams cad pa'i me",
    "T01D1145:109a-43": "tog rab tu rgyas par gyur cig ces smon lam",
    "T01D1145:109b-0": "gdab @109b par bya'o zhes bya ba la sogs pa'o",
    "T01D1145:109b-1": "gdab par bya'o // // mdor na sangs rgyas kyi",
    "T01D1145:109b-2": "zhing ni smon lam gyi mthus sbyong bar rig par",
    "T01D1145:109b-3": "gdab par bya'o // // bya'o // 'phags pa'i dge 'dun che la zhes bya ba la /",
    "T01D1145:109b-4": "sdig pa mi dge ba'i chos las ring du song bas 'phags pa ste /",
    "T01D1145:109b-5": "dge 'dun ni sngar bshad pa bzhin no //",
    "T01D1145:109b-6": "che ba ni grangs dang yon tan gyis che ba ste /",
    "T01D1145:109b-7": "grangs mtha' yas pa dang /",
    "T01D1145:109b-8": "legs par zhugs pa la sogs pa'i yon tan chen po mnga' ba'i phyir ro //",
    "T01D1145:109b-9": "phyag 'tshal lo zhes bya ba ni bstod pa dang",
    "T01D1145:109b-10": "bcas pa'i lus kyi yan lag thams cad rab tu",
    "T01D1145:109b-11": "'dud pa'o // de ltar yon tan mtha' dag 'dus",
    "T01D1145:109b-12": "pa'i dkon mchog gsum la phyag 'tshal nas de dag",
    "T01D1145:109b-13": "la skyabs su song na ngan song rnams su mi",
    "T01D1145:109b-14": "skye bar lha'i gnas su skye ste /",
    "T01D1145:109b-15": "gsum la skyabs su 'gro ba ni chos snang ba'i sgo ste /",
    "T01D1145:109b-16": "ngan 'gro las yang dag par 'da' ba'o zhes gsungs pa dang /",
    "T01D1145:109b-17": "'di ltar shin tu dang ba'i sems dang yid gzhungs",
    "T01D1145:109b-18": "pas gzhan du ma yengs pa'i yid gsal bas sangs",
    "T01D1145:109b-19": "rgyas sam chos sam dge 'dun la skyabs su song",
    "T01D1145:109b-20": "na / de 'chi ba'i dus byas nas bde 'gro",
    "T01D1145:109b-21": "mtho ris kyi 'jig rten zur na gnas pa zhes",
    "T01D1145:109b-22": "bya ba der shin tu dang ba'i sems dang skyabs",
    "T01D1145:109b-23": "su song ba'i rgyus skye bar 'gyur ro //",
    "T01D1145:109b-24": "der skyes nas kyang de'i lus gzi brjid dang ldan zhing /",
    "T01D1145:109b-25": "lus rang gi 'od kyis brgyan la bde bar gnas par 'gyur ro zhes gsungs pa lta bu'o //",
    "T01D1145:109b-26": "gal te phyag 'tshal ba dang skyabs su song ba'i",
    "T01D1145:109b-27": "dge ba de yongs su bsngo ba dang ldan na",
    "T01D1145:109b-28": "ni ji ltar bsngos pa'i thar pa'i rgyur 'gyur bar",
    "T01D1145:109b-29": "rig par bya'o ; / de ltar nyes pa kun spangs shing //",
    "T01D1145:109b-30": "yon tan mtha' yas gter gyur pa //",
    "T01D1145:109b-31": "dkon mchog gsum gyi bstod pa'i tshig / cung zad bshad pas dge ba'i tshogs //",
    "T01D1145:109b-32": "gang thob de yis 'gro ba rnams //",
    "T01D1145:109b-33": "sangs rgyas sa la gnas par shog / dkon mchog",
    "T01D1145:109b-34": "gsum la bstod pa'i 'grel pa slob dpon rgyal ba'i",
    "T01D1145:109b-35": "sras kyis mdzad pa rdzogs so /",
    "T01D1145:109b-37": "// / rgya gar gyi mkhan po dzny'ana sh'anti dang /"
}