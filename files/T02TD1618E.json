{
    "T02TD1618E:150a-0": "@150a # // rgya gar skad du /",
    "T02TD1618E:150a-1": "dzny'a na d'a ki n'i s'a dha nam /",
    "T02TD1618E:150a-2": "bod skad du /",
    "T02TD1618E:150a-3": "ye shes mkha' 'gro'i sgrub thabs //",
    "T02TD1618E:150a-4": "dpal rdo rje rnal 'byor ma la phyag 'tshal lo //",
    "T02TD1618E:150a-5": "gang don sna tshogs sku 'dzin pa'i //",
    "T02TD1618E:150a-6": "lha mo ye shes mkha' 'gro ma //",
    "T02TD1618E:150a-7": "bdud rtsi'i dga' ston gyis 'gro rnams //",
    "T02TD1618E:150a-8": "ku mud can bzhin dga' gyur cig /'dir ni rdo rje 'dzin pa'i sku //",
    "T02TD1618E:150a-9": "bsam yas rdo rje rnal 'byor ma //",
    "T02TD1618E:150a-10": "bla na med pa'i gnas thob phyir //",
    "T02TD1618E:150a-11": "bsten bya rdo rje phag mo'o //",
    "T02TD1618E:150a-12": "yid dang rjes su mthun pa'i sa phyogs 'ga' zhig tu nub tu mngon par phyogs pa skra grol bas gtor ma sbyin pa sngon du 'gro bas skad cig gis bdag nyid ye shes mkha' 'gro ma'i gzugs su lhag par mos par byas la //",
    "T02TD1618E:150a-13": "rang gi snying ga'i sa bon gyi 'od zer gyis ye shes mkha' 'gro ma 'khor dang bcas pa nam mkhar bkug pa la snying ga'i sa bon las skyes pa'i lha mo rnams kyis phyi dang cig shos kyi mchod pas yang dag par mchod cing //",
    "T02TD1618E:150a-14": "sdig pa bshags pa nas btang snyoms kyi bar du rnam par bsgoms te /",
    "T02TD1618E:150a-15": "aom sva bh'a ba shuddha:sarba dharm'a sva bh'a ba shudho&amp; ham /",
    "T02TD1618E:150a-16": "zhes pa yid kyis brjod nas don mngon du byas la chos thams cad stong pa nyid la bzhugs par bya'o //",
    "T02TD1618E:150a-17": "de nas aom h'um sv'a h'a zhes pa'i sngags kyis rdo rje'i rang bzhin gyis gzhi dang /",
    "T02TD1618E:150a-18": "aom dzam bha ni h'um phat ces pas rdo rje'i ra ba dang /",
    "T02TD1618E:150a-19": "aom dzrim sv'a h'a /",
    "T02TD1618E:150a-20": "zhes pas rdo rje'i gur rnams bsgoms te /",
    "T02TD1618E:150a-21": "aom h'um phat ces pas bgegs la phur bus gdab par bya'o //",
    "T02TD1618E:150a-22": "de'i dbus su /",
    "T02TD1618E:150a-23": "yum kshum sum h'um h'um rnams kyis rim pa bzhin du bskyed pa'i rlung dang me dang chu dang sa dang lhun po rnams kyi steng du /",
    "T02TD1618E:150a-24": "sna tshogs padma dang sna tshogs rdo rje'i lte bar /",
    "T02TD1618E:150a-25": "aom h'um phat ces yongs su gyur pa las /",
    "T02TD1618E:150a-26": "rin po che sna bdun gyis spras pa'i gser gyi rang bzhin gyi khang pa brtsegs pa'i dbus dang phyogs bzhi rnams su seng ge lnga rnams la sna tshogs chu skyes la gnas pa'i nyi ma'i dkyil 'khor lnga rnams so //",
    "T02TD1618E:150b-0": "dbus su seng ge las gdugs dkar @150b po'o //",
    "T02TD1618E:150b-1": "de'i dbus kyi nyi ma la a'a li k'a li las skyes pa'i zla ba dang nyi ma'i dbus su gnas pa'i h'um las skyes shing //",
    "T02TD1618E:150b-2": "des byin gyi rlabs rdo rje rnam par bsgoms te /",
    "T02TD1618E:150b-3": "aom badzra shuddha: sarba dharm'a badzra shuddho&amp; ham /",
    "T02TD1618E:150b-4": "zhes pas de las bung ba'i de bzhin gshegs pa dang lha mo rnams kyis 'gro ba'i don byas te /",
    "T02TD1618E:150b-5": "der 'dus pa'i bla ma la sogs pa rnams kyis bskyed pa'i ye shes mkha' 'gro ma dang /",
    "T02TD1618E:150b-6": "de bskyed pa dang dus mnyam du dkyil 'khor pa rnams kyang rang rang gi sa bon rnams kyis bskyed par bsams nas /",
    "T02TD1618E:150b-7": "aom yo ga shuddha: sarba dharm'a yo ga shuddho&amp; ham zhes pas nga rgyal bya'o //",
    "T02TD1618E:150b-8": "de la rdo rje mkha' 'gro ma la sogs pa rnams kyis rang rang gi gdan sna tshogs chu skyes dang nyi ma rnams la rim pa bzhin du /",
    "T02TD1618E:150b-9": "h'um h'um h'um a'am a'im a'um r'im l'im aem aoo:sa bon rnams so //",
    "T02TD1618E:150b-10": "de la ye shes mkha' 'gro ma sngon mo ste /",
    "T02TD1618E:150b-11": "'di'i cod pan gyi steng du rdo rjes mtshan pa /",
    "T02TD1618E:150b-12": "sangs rgyas lnga 'phro ba rnams kyis brgyan pa'i dar dbyangs bcings pa /",
    "T02TD1618E:150b-13": "rtsa ba'i zhal khros shing gad rgyangs dang bcas pa /",
    "T02TD1618E:150b-14": "g-yas pa dkar po bzhad pa /",
    "T02TD1618E:150b-15": "g-yon pa dmar po sgeg pa dang bcas //",
    "T02TD1618E:150b-16": "zhal so sor spyan gsum gsum dang ldan pa /",
    "T02TD1618E:150b-17": "phyag g-yas pa gsum na steng du byas pa'i kha tv'am ga dang dgra sta dang rdo rje'o //",
    "T02TD1618E:150b-18": "g-yon pa gum na dril bu dang khrag gis gang ba'i thod pa dang ral gri bsnams pa'o //",
    "T02TD1618E:150b-19": "shar du rdo rje mkha' 'gro ma dkar mo sgeg pa'i nyams can no //",
    "T02TD1618E:150b-20": "byang du 'jigs byed mkha' 'gro ma gser mdog go//",
    "T02TD1618E:150b-21": "nub tu ro langs ma sngon mo'o //",
    "T02TD1618E:150b-22": "lhor gtum mo dmar mo ste bzhi po 'di rnams g-yas dang cig shos kyi phyag gnyis steng du byas pa'i kha tv'am dang khrag gis gang ba'i thod pas mdzes pa'o //",
    "T02TD1618E:150b-23": "dbang ldan du seng ge mo seng ge'i gdong pa can g-yon pa dang g-yas pa'i lus phyed phyed dkar po dang ser po dbang po dkar po la'o //",
    "T02TD1618E:150b-24": "mer stag mo stag gi gdong pa can g-yon dang g-yas pa'i lus phyed phyed sngon po dang dkar po rin po che bdun po la'o //",
    "T02TD1618E:150b-25": "ba dan bral du ci spyang mo ce spyang gi gdong ba can g-yas g-yon gyi lus phyed phyed dmar po dang nag po ma he la'o //",
    "T02TD1618E:151a-0": "rlung du 'ug pa mo 'ug pa'i @151a * //",
    "T02TD1618E:151a-1": "gdong pa can g-yon dang g-yas pa'i yan lag ser po dang dmar po gdengs can gyi dbang po brgyad kyi mjug ma rnams la ste /",
    "T02TD1618E:151a-2": "bzhi po 'di rnams g-yas pa dang g-yon pa'i phyag gnyis rdo rje lcags kyu dang sdigs mdzub dang bcas pa'i zhags pas brgyan pa'o //",
    "T02TD1618E:151a-3": "de nas shar sgor rgyal dbang mo dkar mo phyag gnyis snyems pa'i tshul du khar bcug pa'o //",
    "T02TD1618E:151a-4": "byang du me can ser mo snyim pa kha sbyar ba mar me lta bu spyi bor 'dzin pa'o //",
    "T02TD1618E:151a-5": "nub tu 'jib byed ma dmar mo khrag gis gang ba'i snyim pa steng du byas pa kha dang nye bar bzhag nas khrag rgyun 'thung ba'o //",
    "T02TD1618E:151a-6": "lhor kam po dz'i nag mo rdo rje thal mo'i mtho bo'i rtse mo gnyis phan tshun yang dag par sbyar te mdzub mo gnyis kha ba lta bu bha ga'i gnas su bzhag nas rang gi bha ga nye bar ston pa ste /",
    "T02TD1618E:151a-7": "bzhi po 'di rnams yi dags kyi snying gar gnas pa'o //",
    "T02TD1618E:151a-8": "rdo rje mkha' 'gro ma la sogs pa bcu gnyis spyan gsum la zhal gcig pa rnams so //",
    "T02TD1618E:151a-9": "lha mo bcu gsum po rnams kyang lha'i mchog gi gos dmar po gyon pa //",
    "T02TD1618E:151a-10": "mgo la thod pa lnga'i phreng ba can //",
    "T02TD1618E:151a-11": "phyag rgya dang lnga dang ldan pa /",
    "T02TD1618E:151a-12": "sems dpa'i skyil krung gis bzhugs pa /",
    "T02TD1618E:151a-13": "lag 'gro'i rgyal po brgyad kyis rnam par mdzes pa ;",
    "T02TD1618E:151a-14": "/ bskal pa'i mtha'i me 'bar ba lta bu'i 'od zer gyi phung po 'bar ba rnams kyis 'jigs par byed pa bsgom par bya'o //",
    "T02TD1618E:151a-15": "de'i rjes la bdag nyid mgo por kshum /",
    "T02TD1618E:151a-16": "mig la h'um /",
    "T02TD1618E:151a-17": "rna ba dang sta'i nang du yum /",
    "T02TD1618E:151a-18": "lce la sum /",
    "T02TD1618E:151a-19": "mgrin par smryum /",
    "T02TD1618E:151a-20": "snying gar ymrum /",
    "T02TD1618E:151a-21": "lte bar kshmryum //",
    "T02TD1618E:151a-22": "zhes pa cho ga'i yi ge rnams bkod de /",
    "T02TD1618E:151a-23": "aom a'a: h'um zhes pas sku gsung thugs byin gyis brlabs nas //",
    "T02TD1618E:151a-24": "rang gi snying ga'i sa bon gyi 'od zer rnams kyis ye shes kyi 'khor lo nam mkhar spyan drangs la //",
    "T02TD1618E:151a-25": "sngar bzhin yang dag par mchod la yu dam tshig bstan par bya'o //",
    "T02TD1618E:151a-26": "de la rdo rje khu tshur gnyis bcings te /",
    "T02TD1618E:151a-27": "gung mo gnyis rab tu brkyang pa'i rtse mo dang rtse mo sbyar ba ni /",
    "T02TD1618E:151a-28": "aom h'um sv'a h'a /",
    "T02TD1618E:151a-29": "zhes pas ye shes mkha' 'gro ma la bstan par bya'o //",
    "T02TD1618E:151a-30": "rdo rje thal mo byas nas /",
    "T02TD1618E:151b-0": "mthe bo rgan po dag gung mo gnyis la yang dag par reg cing bskyod pa'i phyag @151b rgya ;",
    "T02TD1618E:151b-1": "aom badzra d'a ki n'i h'um sv'a h'a /",
    "T02TD1618E:151b-2": "zhes pas rdo rje mkha' 'gro ma la'o //",
    "T02TD1618E:151b-3": "khu tshur gnyis mnyam por bcings te mthe bong rgan po gnyis rab tu brkyang ba ni /",
    "T02TD1618E:151b-4": "aom goo r'i h'um zhes pas 'jigs byed ma la'o //",
    "T02TD1618E:151b-5": "phyag rgya 'di nyid bcings nas mthe'u chung gnyis rab tu brgyang ba ni aom be t'a l'i h'um zhes pas ro lngas ma la'o //",
    "T02TD1618E:151b-6": "phyag rgya 'di nyid bcings te /",
    "T02TD1618E:151b-7": "gung mo'i sor mo gnyis rab tu brkyang ba ni /",
    "T02TD1618E:151b-8": "aom tsand'a l'a h'um sv'a h'a zhes pas gtum mo la'o //",
    "T02TD1618E:151b-9": "rdo rje khu tshur gnyis bcings te //",
    "T02TD1618E:151b-10": "mdzub mo gnyis rab tu brkyang pa'i rtse mo sbyar ba ni /",
    "T02TD1618E:151b-11": "aom a'a sv'a h'a /",
    "T02TD1618E:151b-12": "aom a'im sv'a h'a /",
    "T02TD1618E:151b-13": "aom h'um sv'a h'a /",
    "T02TD1618E:151b-14": "aom r'i sv'a h'a /",
    "T02TD1618E:151b-15": "zhes pas seng ge mo la sogs pa bzhi po rnams la'o //",
    "T02TD1618E:151b-16": "aom l'im sv'a h'a /",
    "T02TD1618E:151b-17": "aom aeem sv'a h'a /",
    "T02TD1618E:151b-18": "aom aoom sv'a h'a /",
    "T02TD1618E:151b-19": "aom a'a sv'a h'a /",
    "T02TD1618E:151b-20": "zhes pas rgyal dbang mo la sogs pa bzhi po rnams la de dang de'i phyag rgya bstan par bya'o //",
    "T02TD1618E:151b-21": "de'i rjes su pa dkor sngon du 'gro bas ye shes kyi 'khor lo dam tshig gi 'khor lo la ji ltar rigs par gzhug par bya'o //",
    "T02TD1618E:151b-22": "de nas snying ga'i sa bon gyi 'od zer gyis spyan drangs pa'i da bzhin gshegs pa dang lha mo rnams kyis mngon par dbang bskur ba'i bar ma chad par rgyas 'debs par bsam par bya'o //",
    "T02TD1618E:151b-23": "de la ye shes mkha' 'gro ma la sogs pa rnams rim pa bzhin mi bskyod pa dang /",
    "T02TD1618E:151b-24": "rnam par snang mdzad dang /",
    "T02TD1618E:151b-25": "rin chen 'byung ldan dang /",
    "T02TD1618E:151b-26": "'od dpag med dang /",
    "T02TD1618E:151b-27": "don yod grub pa rnams kyis so //",
    "T02TD1618E:151b-28": "seng ge ma la sogs pa rnams la mi bskyod pa dang rnam par snang mdzad dang rin chen 'byung ldan dang 'od dpag med rnams kyis so //",
    "T02TD1618E:151b-29": "rgyal dbang mo la sogs pa rnams la rnam par snang mdzad dang rin chen 'byung ldan dang 'od dpag med dang don yod grub pa rnams kyis so //",
    "T02TD1618E:151b-30": "de'i rjes su sprod pa'i mchod pa'i lha mo rnams kyis bdag la mchod cing bstod nas des nye bar bstabs pa'i bdud rtsi myang ste /",
    "T02TD1618E:151b-31": "bde ba chen po'i padmar zla ba'i dkyil 'khor la gnas pa kha 'og tu phyogs pa smin ma'i dbus su 'phyar ba'i thig le dang /",
    "T02TD1618E:151b-32": "h'um yig las bdud rtsi'i rgyun 'dzag par bsam par bya'o //",
    "T02TD1618E:152a-0": "zhes pa thig le'i rnal 'byor bsgom pa'i mthar phra mo'i rnal 'byor @152a * //",
    "T02TD1618E:152a-1": "yun ring du rnam par bsam par bya'o //",
    "T02TD1618E:152a-2": "skyo na sngags bzlas par bya'o //",
    "T02TD1618E:152a-3": "de la ye shes mkha' 'gro ma'i sngags /",
    "T02TD1618E:152a-4": "aom hr'i: sv'a h'a /",
    "T02TD1618E:152a-5": "zhes pa 'bum phrag gsum bzlas par bya'o //",
    "T02TD1618E:152a-6": "rdo rje mkha' 'gro ma la sogs pa'i sngags kyang /",
    "T02TD1618E:152a-7": "aom badzra d'a ki n'i h'um phat sv'a h'a /",
    "T02TD1618E:152a-8": "aom goo r'i h'um sv'a h'a /",
    "T02TD1618E:152a-9": "aom be t'a l'i h'um sv'a h'a /",
    "T02TD1618E:152a-10": "aom tsand'a l'i h'um sv'a h'a /",
    "T02TD1618E:152a-11": "aom badzra sim ha ni a'am sv'a h'a /",
    "T02TD1618E:152a-12": "aom badzra by'a ghra a'i sv'a h'a /",
    "T02TD1618E:152a-13": "aom badzra dzambu ka a'um sv'a h'a /",
    "T02TD1618E:152a-14": "aom badzra h'u lu k'a sy'a r'im sv'a h'a /",
    "T02TD1618E:152a-15": "aom badzra d'a k'i n'i l'im sv'a h'a /",
    "T02TD1618E:152a-16": "aom badzra d'i pa ta te dze aom sv'a h'a /",
    "T02TD1618E:152a-17": "aom badzra tsush'i ni tsu sha sa sarba satv'a na aoo sv'a h'a /",
    "T02TD1618E:152a-18": "aom sarba kam po dzi aa:sv'a h'a /",
    "T02TD1618E:152a-19": "zhes pa rnams bzlas pas mngon par 'dod pa'i dngos grub thob po zhes pa'o //",
    "T02TD1618E:152a-20": "dpal ldan ye shes mkha' 'gro ma'i //",
    "T02TD1618E:152a-21": "sgrub thabs rab tu gsal byed ba'i //",
    "T02TD1618E:152a-22": "bsod nams kyis ni 'gro ba rnams //",
    "T02TD1618E:152a-23": "de gzugs 'jigs med myur thob shog / ces pa ye shes mkha' 'gro ma'i sgrub thabs //",
    "T02TD1618E:152a-24": "pandi ta chen po 'jigs med 'byung gnas sbas pas mdzad pa rdzogs so//"
}