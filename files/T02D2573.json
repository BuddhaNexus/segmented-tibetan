{
    "T02D2573:34b-0": "@34b # // rgya gar skad du /",
    "T02D2573:34b-1": "a'arya [?] manydzu shr'i na' ma sam g'i ti tsakshu bi dhi n'a ma /",
    "T02D2573:34b-2": "bod skad du /",
    "T02D2573:34b-3": "'phags pa 'jam dpal gyi mtshan yang dag par brjod pa'i spyan dbye ba'i cho ga zhes bya ba /",
    "T02D2573:34b-4": "'phags pa 'jam dpal gzhon nur gyur pa la phyag 'tshal lo //",
    "T02D2573:34b-5": "'khor ba'i rgya mtsho brgal dga' nas //",
    "T02D2573:34b-6": "mya ngan 'das pa'i skam sar byon //",
    "T02D2573:34b-7": "sangs rgyas sku lnga'i bdag nyid can //",
    "T02D2573:34b-8": "'jam dpal dbyangs la phyag 'tshal lo //",
    "T02D2573:34b-9": "gzhan la phan pa'i blo mchog gis //",
    "T02D2573:34b-10": "dkon mchog gsum gyi gzugs brnyan rnams //",
    "T02D2573:34b-11": "rab tu gnas pa'i cho ga ni //",
    "T02D2573:34b-12": "bzang zhing dge ba bshad par bya //",
    "T02D2573:34b-13": "de nas rdo rje slob dpon blo gros dang ldan",
    "T02D2573:34b-14": "pas gtsug lag khang ngam sku gzugs la sogs pa'i",
    "T02D2573:34b-15": "sangs rgyas dang byang chub sems dpa' la sogs pa'i",
    "T02D2573:34b-16": "gzugs brnyan nam glegs bam dang mchod rten la sogs",
    "T02D2573:34b-17": "pa rab tu gnas par bya bar 'dod pas /",
    "T02D2573:34b-18": "ri bo'am nags tshal la sogs pa'i gnas su bsnyen pa rgyas par byas la /",
    "T02D2573:34b-19": "'bad pa thams cad kyis bsgom bzlas bya'o //",
    "T02D2573:34b-20": "de la 'dir gang rab tu gnas pa bya bar 'dod pa de rnams sta gon du bya ste /",
    "T02D2573:34b-21": "bdag tu gzung ba'i bgegs thams cad bskrad do //",
    "T02D2573:34b-22": "gu gul gyis bdug cing bgegs bskrad pa'i cha ga shas cher bya'o //",
    "T02D2573:34b-23": "bde bar gshegs pa rnams la 'di skad ces snyan gsan dbab par bya ste /",
    "T02D2573:34b-24": "'ji ltar dga' ldan gnas mchog na //",
    "T02D2573:34b-25": "bde bar gshegs pa bzhugs pa de //",
    "T02D2573:34b-26": "sgyu 'phrul lha mo'i lhums zhugs ltar //",
    "T02D2573:34b-27": "deng nub bde gshegs thams cad ni //",
    "T02D2573:34b-28": "de zhin gzugs brnyan 'di la ni //",
    "T02D2573:34b-29": "'jug par shin tu mdzad du gsol //",
    "T02D2573:34b-30": "'di la sangs rgyas rtag tu bzhugs //",
    "T02D2573:34b-31": "byang chub sems ni bskyed pa dang //",
    "T02D2573:34b-32": "yon bdag rnams kyi don bya'i phyir //",
    "T02D2573:34b-33": "bdag gis sbyor ba 'di bgyis na //",
    "T02D2573:34b-34": "ci 'byor ba yi mchod pa rnams //",
    "T02D2573:34b-35": "me tog la sogs bzhes su gsol //",
    "T02D2573:34b-36": "bdag dang yon bdag bcas pa la //",
    "T02D2573:34b-37": "thugs brtse bar ni dgongs bcas na //",
    "T02D2573:35a-0": "@35a * // kun gyis 'di deng byin rlob cing //",
    "T02D2573:35a-1": "'di nyid du ni bzhugs par rigs //",
    "T02D2573:35a-2": "zhes brjod la /",
    "T02D2573:35a-3": "sku gzugs la sogs pa rab tu gnas pa gang byed pa de gshin rje gshed kyis bsrung zhing /",
    "T02D2573:35a-4": "a'a: h'um aom hr'i: aa zhes bya bas rgyas btab la gzhag go //",
    "T02D2573:35a-5": "de nas bcom ldan 'das 'jam dpal ye shes sems",
    "T02D2573:35a-6": "dpa'i dkyil 'khor rigs thams cad bsdus pa zhes bya",
    "T02D2573:35a-7": "ba bris la / der bum pa thams cad bcug",
    "T02D2573:35a-8": "la dkyil 'khor de'i byang ngos su khrus kyi khang",
    "T02D2573:35a-9": "pa shin tu mdzes pa yid du 'ong ba /",
    "T02D2573:35a-10": "gser gyi ka ba bzhi dang mu tig gi chun 'phyang 'phyang ba //",
    "T02D2573:35a-11": "dri zhim po tsandan la sogs pa srog chags las ma byung ba'i dris chag chag btab la /",
    "T02D2573:35a-12": "rin po ches sbras shing gcal du bkram pa byas la /",
    "T02D2573:35a-13": "khrus kyi khang pa gang yin pa de nyid rab",
    "T02D2573:35a-14": "tu gnas par 'dod pa'i lha rnams gang yin pa",
    "T02D2573:35a-15": "spyan drangs la tshul dang mthun par gzhag la /",
    "T02D2573:35a-16": "sku khrus gsol ba ni bkra shis kyi tshigs su bcad pa dang /",
    "T02D2573:35a-17": "rol mo'i sgra sna tshogs dang ldan pas khrus byas te /",
    "T02D2573:35a-18": "ji ltar bltams pa tsam gyis ni //",
    "T02D2573:35a-19": "lha rnams kyis ni khrus gsol ltar //",
    "T02D2573:35a-20": "de bzhin bdag gis lha yi chu //",
    "T02D2573:35a-21": "dag pa yis ni sku khrus gsol //",
    "T02D2573:35a-22": "aom sarba ta th'a ga ta aa bhi she ka ta sa ma ya shri ye h'um /",
    "T02D2573:35a-23": "lugs ma yin na dngos su khrus bya /",
    "T02D2573:35a-24": "de las gzhan pa gang yin yang me long gi ngos la sran phye dang /",
    "T02D2573:35a-25": "bag phye dang /",
    "T02D2573:35a-26": "'bras yos dang /",
    "T02D2573:35a-27": "yongs kar dang /",
    "T02D2573:35a-28": "til mar dang /",
    "T02D2573:35a-29": "'o ma dang /",
    "T02D2573:35a-30": "tsandan dang /",
    "T02D2573:35a-31": "ga pur btab la /",
    "T02D2573:35a-32": "me tog dang bcas te ku sha'i pir gyis bkru bar bya'o //",
    "T02D2573:35a-33": "de yang 'di skad du //",
    "T02D2573:35a-34": "ji ltar dam pa tog dkar dga' ldan nas //",
    "T02D2573:35a-35": "lha mdzes lhums zhugs bltams la khrus gsol ltar /",
    "T02D2573:35a-36": "sku gdung ring bsrel dri ma med par byas //",
    "T02D2573:35a-37": "sprul sku yid 'ong rnams la sku khrus gsol //",
    "T02D2573:35a-38": "phyogs bcu bdud rtsi dam pa'i char 'bebs pa //",
    "T02D2573:35a-39": "rgyal ba dam chos rnams la sku khrus gsol //",
    "T02D2573:35a-40": "aom sarba ta th'a ga ta pu rn'a di pa kro dha ye sv'a h'a /",
    "T02D2573:35a-41": "zhes bya ba dang /",
    "T02D2573:35a-42": "de nas sngar bsnyen pa byas pa'i bum pa lha'i",
    "T02D2573:35a-43": "chus bkang la slob dpon gyis bzung nas me long",
    "T02D2573:35a-44": "la dri'i thig le lnga dang /",
    "T02D2573:35a-45": "me tog gi tshom pu lnga dang bcas pa la",
    "T02D2573:35b-0": "'di skad brjod @35b de sku khrus gsol ba ni",
    "T02D2573:35b-1": "/ gzugs kyi phung po rnam dag pa //",
    "T02D2573:35b-2": "gti mug dri ma sbyong byed pa'i //",
    "T02D2573:35b-3": "chos kyi dbyings kyi ye shes kyis //",
    "T02D2573:35b-4": "dpal ldan sku yi sku khrus gsol //",
    "T02D2573:35b-5": "tshor ba'i phung po rnam dag pa'i //",
    "T02D2573:35b-6": "nga rgyal dri ma sbyong byed pa'i //",
    "T02D2573:35b-7": "mnyam pa nyid kyi ye shes kyis //",
    "T02D2573:35b-8": "dpal ldan yon tan sku khrus gsol //",
    "T02D2573:35b-9": "'du shes phung po rnam dag pa'i //",
    "T02D2573:35b-10": "'dod chags dri ma sbyong byed pa'i //",
    "T02D2573:35b-11": "so sor rtog pa'i ye shes kyis //",
    "T02D2573:35b-12": "dpal ldan gsung gi sku khrus gsol //",
    "T02D2573:35b-13": "'du byed phung po rnam dag pa'i //",
    "T02D2573:35b-14": "phrag dog dri ma sbyong mdzad pa'i //",
    "T02D2573:35b-15": "bya ba nan tan ye shes kyis //",
    "T02D2573:35b-16": "dpal ldan phrin las sku khrus gsol //",
    "T02D2573:35b-17": "rnam shes phung po rnam dag pa'i //",
    "T02D2573:35b-18": "zhe sdang dri ma sbyong mdzad pa'i //",
    "T02D2573:35b-19": "me long lta bu'i ye shes kyis //",
    "T02D2573:35b-20": "dpal ldan thugs kyi sku khrus gsol //",
    "T02D2573:35b-21": "aom sarba ta th'a ga ta buddha badzra ratna padma",
    "T02D2573:35b-22": "karmma aa bhi she ka ta sa ma ya shri",
    "T02D2573:35b-23": "ye h'um / de'i rjes la ras gtsang ma dris bskus pas sku phyis te /",
    "T02D2573:35b-24": "rgyal ba'i sku ni mkha' la zla bzhin gsal //",
    "T02D2573:35b-25": "sangs rgyas sku la dri ma mi mnga' yang //",
    "T02D2573:35b-26": "'gro ba'i bag chags ma lus bsal bya'i phyir //",
    "T02D2573:35b-27": "kha tshar ma nyams ras kyis sku phyis pas //",
    "T02D2573:35b-28": "sems can bag chags ma lus byang gyur cig //",
    "T02D2573:35b-29": "ni rm'a k'a ya shuddho&amp; ham zhes pas sku phyis la /",
    "T02D2573:35b-30": "rigs dang mthun pa'i na bza' rnams kyang dbul zhing bkra shis kyang brjod do //",
    "T02D2573:35b-31": "aom 'di pa na pa ye sv'a h'a /",
    "T02D2573:35b-32": "dris bsgo'o //",
    "T02D2573:35b-33": "aom gandh'a ya sv'ah'a /",
    "T02D2573:35b-34": "zhes pas na bza' dbul /",
    "T02D2573:35b-35": "aom a'a bh'a ra ni pi bh'u sh' ya sv'a h'a /",
    "T02D2573:35b-36": "zhes bya bas byang chub sems dpa' rnams la rgyan dbul te /",
    "T02D2573:35b-37": "'gro kun yun du bskyang ba'i phyir //",
    "T02D2573:35b-38": "lha yin bza' dam pa ni //",
    "T02D2573:35b-39": "bde bar gshegs pa rnams la dbul //",
    "T02D2573:35b-40": "ci bde bar ni bzhes su gsol //",
    "T02D2573:35b-41": "zhes pa dang /",
    "T02D2573:35b-42": "byang chub yan lag rgyan gyur cing //",
    "T02D2573:35b-43": "'gro bas bsod nams thob bya'i phyir //",
    "T02D2573:35b-44": "bde gshegs sras la rgyan mchog dbul //",
    "T02D2573:35b-45": "ce bde bar ni bzhes su gsol //",
    "T02D2573:35b-46": "zhes pas rgyan gdags so ;",
    "T02D2573:35b-47": "; de nas dkyil 'khor spyan drangs la bdag nyid dkyil 'khor sgrub ste /",
    "T02D2573:35b-48": "bdag nyid kyi 'khor lo la mchod pa rdzogs pa'i",
    "T02D2573:35b-49": "rjes la rab gnas kyi lha shin tu gsal bar",
    "T02D2573:35b-50": "byas te / ye shes kyi 'khor lo bar snang la bsdus te /",
    "T02D2573:36a-0": "spyan drangs la gnyis su med par bstims te dbang @36a * //",
    "T02D2573:36a-1": "bskur rgyas btab la /",
    "T02D2573:36a-2": "mchod pa shin tu rgyas par dbul ba ni dngos su 'byor ba'i mchod pa lnga dang /",
    "T02D2573:36a-3": "yid kyis sprul pa'i mchod pa brgyad kyis yang dag par mchod par bya'o //",
    "T02D2573:36a-4": "gzhan yang sgra dang rol mo'i bye brag bsam gyis mi khyab pas yang dag par mchod par bya'o //",
    "T02D2573:36a-5": "de ltar legs par mchod cing sbyin sreg gi las kyang brtsam par bya'o //",
    "T02D2573:36a-6": "de'i rjes la gtor ma rgya chen po yang bshams la gzhag go //",
    "T02D2573:36a-7": "de ltar ye shes sems dpa' bcug la nad bar nyi ma shar kar spyan dbye bar bya ste /",
    "T02D2573:36a-8": "bdag nyid rnam snang chen po'i ting nge 'dzin la",
    "T02D2573:36a-9": "gnas pas des gser las byas pa'i thur ma thogs",
    "T02D2573:36a-10": "la / rgyal ba mkha' la byon pa'i thugs rje can //",
    "T02D2573:36a-11": "sangs rgyas spyan la 'gag pa mi mda' yang //",
    "T02D2573:36a-12": "sems can rnams kyi bag chags sbyang slad du //",
    "T02D2573:36a-13": "bder gshegs rnams kyi spyan ni dbye bar bgyi //",
    "T02D2573:36a-14": "sems can ldongs pa thams cad bsal gyur cig /",
    "T02D2573:36a-15": "aom nirm'a k'a ya badzra tsakshu pra be sha bi",
    "T02D2573:36a-16": "shodha na sv'a h'a /",
    "T02D2573:36a-17": "gser gyi snyan brud pa thogs la //",
    "T02D2573:36a-18": "rgyal ba'i snyan la 'gag pa mi mnga' yang //",
    "T02D2573:36a-19": "sems can thos pas phongs gyur te //",
    "T02D2573:36a-20": "rgyal ba chos kyi rnga brdungs ltar //",
    "T02D2573:36a-21": "de bzhin sems can kun don phyir //",
    "T02D2573:36a-22": "bde gshegs snyan ni dbye bar bgyi //",
    "T02D2573:36a-23": "chos kyi sgra rnams thos gyur cig / aom nirm'a",
    "T02D2573:36a-24": "k'a ya ri bya karna ye sva bh'a ba shuddho",
    "T02D2573:36a-25": "&amp; ham / gser gyi tsher gzungs thogs la //",
    "T02D2573:36a-26": "rgyal ba'i shangs la 'gag pa mi mnga' yang //",
    "T02D2573:36a-27": "'gro ba'i sems can don gyi phyir //",
    "T02D2573:36a-28": "zag bcas phung po'i dri ma spangs nas ni //",
    "T02D2573:36a-29": "rnam par dag pa dri med skyed byed ltar //",
    "T02D2573:36a-30": "rgyal ba'i shangs ni bdag gis dbye bar bgyi //",
    "T02D2573:36a-31": "zag med dri med dam pa tshor gyur cig /",
    "T02D2573:36a-32": "aom nirm'a k'a ya dha bya n'a sa ye sva",
    "T02D2573:36a-33": "h'a // rin po che'i thur ma thogs la //",
    "T02D2573:36a-34": "'gro ba chos kyis phongs pa la //",
    "T02D2573:36a-35": "dam chos bsgrag par bya ba'i phyir //",
    "T02D2573:36a-36": "chos kyi ro ldan dag pa yis //",
    "T02D2573:36a-37": "'gro ba thams cad tshim mdzad ltar //",
    "T02D2573:36a-38": "ro mchog brgya ldan zhal zas rnams //",
    "T02D2573:36a-39": "dbul phyir zhal ni dbye bar bgyi //",
    "T02D2573:36a-40": "aom nirm'a k'a ya aid ni bya mu kha ye sv'a h'a /",
    "T02D2573:36a-41": "de nas rab byung gi gzugs yin na spu gri thogs la /",
    "T02D2573:36a-42": "ji ltar rang byung mchod rten du //",
    "T02D2573:36b-0": "@36b ston pas khyim pa'i rtags spangs ltar //",
    "T02D2573:36b-1": "'gro ba sems can don gyi phyir //",
    "T02D2573:36b-2": "khyim pa'i rtags rnams spang bar bgyi //",
    "T02D2573:36b-3": "snam sbyar dang bla gos gsol nas //",
    "T02D2573:36b-4": "ji ltar sman pa'i rgyal po 'tsho byed kyis //",
    "T02D2573:36b-5": "rgyal ba'i sku lan bza' gsol ba ltar //",
    "T02D2573:36b-6": "de bzhin 'gro ba rnams la sman pa'i phyir //",
    "T02D2573:36b-7": "ngo tsha khrel yod gos mchog gsol bar bgyi //",
    "T02D2573:36b-8": "aom nirm'a k'a ya to phyol tra pra na ye sv'a h'a /",
    "T02D2573:36b-9": "zhes brjod par bya zhing dbul lo //",
    "T02D2573:36b-10": "aom au pa su k'a sa pa ri sr'a ba na ye sv'a h'a /",
    "T02D2573:36b-11": "zhes pas chu tshags dang lhung bzed la sogs pa dbul lo //",
    "T02D2573:36b-12": "de nas thugs kar rdo rje dir bsgos pa bzung la /",
    "T02D2573:36b-13": "mtshan dang dpe byad la sogs pa bskyed de /",
    "T02D2573:36b-14": "dung dang dpal be'u g-yung drung 'khyil pa 'di //",
    "T02D2573:36b-15": "bkra shis rdzas brgyad dag gis rnam brgyan pa //",
    "T02D2573:36b-16": "rgyal ba'i thugs la rnam par rgyal gyur cig /",
    "T02D2573:36b-17": "aom nirm'a k'a ya trim shad ma h'a pu ru",
    "T02D2573:36b-18": "sha laksha na sho dha aa nu byanydza ye sv'a",
    "T02D2573:36b-19": "h'a / bde bar gshegs pa'i gzugs brnyan de 'khor",
    "T02D2573:36b-20": "los sgyur ba'i cha byad yin na de ltar ma",
    "T02D2573:36b-21": "h'a / yin te / dung dang so mangs dang ral gri la sogs pa dbul lo //",
    "T02D2573:36b-22": "dpal be'u la sogs pas brgyan pa ni shes par bya'o //",
    "T02D2573:36b-23": "glegs bam la rab tu gnas par byed pa yin na //",
    "T02D2573:36b-24": "rdo rje chos kyi ngo bo sangs rgyas snang ba",
    "T02D2573:36b-25": "mtha' yas nges par aa las bskyed la ye shes",
    "T02D2573:36b-26": "sems dpa' bcug ste dbang bskur rgyas btab nas glegs",
    "T02D2573:36b-27": "bam du bya'o // de la na bza' dbul ba ni //",
    "T02D2573:36b-28": "byang chub yan lag rnam dag pa'i //",
    "T02D2573:36b-29": "dam chos gsung gi 'od zer gyis //",
    "T02D2573:36b-30": "na bza' dri ma med pa 'di //",
    "T02D2573:36b-31": "dam pa'i chos la dbul bar bgyi //",
    "T02D2573:36b-32": "aom dharma dhe bhya pra ta sv'a h'a /",
    "T02D2573:36b-33": "zhes bya bas dbul /",
    "T02D2573:36b-34": "de'i rjes la rdo rje thag pa gang yin pa des bsdams te /",
    "T02D2573:36b-35": "mtshal lam sin dhu ra'i rgya rim pa bdun du btab la /",
    "T02D2573:36b-36": "aom badzra mu dra bandha ya aa dhi ti shtha sv'a h'a /",
    "T02D2573:36b-37": "zhes brjod do //",
    "T02D2573:36b-38": "rab tu gnas pa de mchod rten yin na bde",
    "T02D2573:36b-39": "bar gshegs pa rigs lnga'i sangs rgyas su rdzogs par",
    "T02D2573:36b-40": "byas la ye shes sems dpa' yang nges par bcug",
    "T02D2573:36b-41": "nas dbang bskur rgyas btab nas mchod de bkra shis",
    "T02D2573:36b-42": "brjod la de rnams las byung ba'i byang chub sems",
    "T02D2573:36b-43": "dpa' chen po'i mchod rten du dmigs la /",
    "T02D2573:36b-44": "aom aa ra dze bi ra dze sv'a h'a /",
    "T02D2573:36b-45": "zhes pas sa dkar byug / aom aar ma ye sv'a h'a /",
    "T02D2573:36b-46": "zhes pas bre gzugs //",
    "T02D2573:37a-0": "@37a * // aom tsakra bta na ye sv'a h'a /",
    "T02D2573:37a-1": "zhes pas 'khor lo gzugs so //",
    "T02D2573:37a-2": "aom tstsh'a tra ye sv'a h'a /",
    "T02D2573:37a-3": "zhes pas gdugs dbul lo //",
    "T02D2573:37a-4": "aom ku bi ra dh'a dza ye sv'a h'a /",
    "T02D2573:37a-5": "zhes pas rgyal mtshan gzugs //",
    "T02D2573:37a-6": "aom p'a ta ka ye sv'a h'a /",
    "T02D2573:37a-7": "zhes pas ba dan gdags //",
    "T02D2573:37a-8": "aom pa tu d'a ma lam pa ye sv'a h'a /",
    "T02D2573:37a-9": "zhes pas dar dpyangs gdags //",
    "T02D2573:37a-10": "aom pushpa m'a la ye sv'a h'a /",
    "T02D2573:37a-11": "zhes pas me tog gi phreng ba gdags so //",
    "T02D2573:37a-12": "byang chub sems dpa' yin na khab dang snyung bu dang so mngas dbul /",
    "T02D2573:37a-13": "'gro ba sems can kun la phan pa'i phyir //",
    "T02D2573:37a-14": "rig pa'i gnas lnga dag la bslab bya zhes //",
    "T02D2573:37a-15": "ji ltar thugs dam rgya che bzhes pa bzhin //",
    "T02D2573:37a-16": "mkho ba'i yo byad rnams kyang dbul bar bgyi //",
    "T02D2573:37a-17": "aom au pa su ka la sa pa ni sk'a ra ye sv'a h'a /",
    "T02D2573:37a-18": "de nas thams cad thun mong du yang mchod pa rgya chen pos mchod la /",
    "T02D2573:37a-19": "gdugs gser gyi yu ba can la sogs pas mchod de /",
    "T02D2573:37a-20": "'byor pa dang ldan na sbyin sreg kyang rgyas par bya'o //",
    "T02D2573:37a-21": "ma 'byor na ts'a ru dbul bar bya'o //",
    "T02D2573:37a-22": "de nas rang gi dkyil 'khor gyi lha rnams gshegs su gsol te /",
    "T02D2573:37a-23": "rdzogs sangs rgyas dang de yi sras //",
    "T02D2573:37a-24": "byang chub sems dpa'i tshogs rnams kun //",
    "T02D2573:37a-25": "rigs bsdus dkyil 'khor 'khor dang bcas //",
    "T02D2573:37a-26": "gang dag cho ga ma tshang ba //",
    "T02D2573:37a-27": "de dag bzod par mdzad du gsol //",
    "T02D2573:37a-28": "kun du zhi dang rgyas pa yi //",
    "T02D2573:37a-29": "yon bdag ched la rab mdzad nas //",
    "T02D2573:37a-30": "sangs rgyas yul du gshegs nas kyang //",
    "T02D2573:37a-31": "slar yang byon par mdzad du gsol //",
    "T02D2573:37a-32": "sa dang chu dang me rlung gis //",
    "T02D2573:37a-33": "ji srid bskal pa 'jig bar ru //",
    "T02D2573:37a-34": "sangs rgyas kun gyi sku gzugs la //",
    "T02D2573:37a-35": "de srid bcom ldan bsrung bar mdzod //",
    "T02D2573:37a-36": "thugs bzang yid las byung ba yi //",
    "T02D2573:37a-37": "slob dpon slob mar bcas pa la //",
    "T02D2573:37a-38": "bu dang tsha bo bsrung mdzad nas //",
    "T02D2573:37a-39": "rab gnas de bas gshegs su gsol //",
    "T02D2573:37a-40": "aom badzra mu:/",
    "T02D2573:37a-41": "de nas dam tshig 'khor lo rang la bcug nas",
    "T02D2573:37a-42": "rab gnas kyi ye shes sems dpa' brtan par bzhugs",
    "T02D2573:37a-43": "su gsol ba ni /",
    "T02D2573:37a-44": "slob dpon dang yon bdag gnyis kas gdan khri la 'jus la me tog gi phreng ba dbul te /",
    "T02D2573:37a-45": "de srid me dang chu dang ni //",
    "T02D2573:37a-46": "rlung gi bskal pas 'jig par du //",
    "T02D2573:37a-47": "sems can kun gyi don gyi phyir //",
    "T02D2573:37b-0": "bcom ldan khyod ni bzhugs par @37b mdzod //",
    "T02D2573:37b-1": "ces brjod la //",
    "T02D2573:37b-2": "phyag na rdo rje la mchod pa dbul zhing //",
    "T02D2573:37b-3": "sprul sku bsrung bar mdzad du gsol //",
    "T02D2573:37b-4": "zhes brjod do //",
    "T02D2573:37b-5": "de nas chos skyong gis srung ma'am phyogs skyong ngam /",
    "T02D2573:37b-6": "ma h'a k'a la'am /",
    "T02D2573:37b-7": "yang na gang yang rung ba la gtor ma rgya chen po dbul zhing //",
    "T02D2573:37b-8": "sems can kun gyi don gyi phyir //",
    "T02D2573:37b-9": "sku gzugs bsrung ba'i las bcol bar bya'o //",
    "T02D2573:37b-10": "'gro ba sems can don slad du //",
    "T02D2573:37b-11": "bde gshegs rnams ni bzhugs bgyid par //",
    "T02D2573:37b-12": "bdag dang gzhan gyi don gyi phyir //",
    "T02D2573:37b-13": "sprul sku gzugs brnyan mthong bar mdzod //",
    "T02D2573:37b-14": "ces brjod do //",
    "T02D2573:37b-15": "gzhan yang yul phyogs de na gnas pa'i gnod sbyin",
    "T02D2573:37b-16": "pho mo la yang gtor ma btang la ched cher",
    "T02D2573:37b-17": "gtad do // gnas brtan dang khyim pa'i gtso bo",
    "T02D2573:37b-18": "rnams la yang snyigs ma lnga'i dus su sprul pa'i",
    "T02D2573:37b-19": "sku 'di yin gyis /",
    "T02D2573:37b-20": "khyod kyis ma nyams par rungs shig ces brjod la /",
    "T02D2573:37b-21": "sku'am glegs bam mam mchod rten gang yin pa de",
    "T02D2573:37b-22": "na bza' gsol te 'gro ba rnams la bstan to",
    "T02D2573:37b-23": "// mthong ba tsam gyis bskal pa dpag tu med",
    "T02D2573:37b-24": "pa'i sgrib pa ma lus par 'byung bar 'gyur ro",
    "T02D2573:37b-25": "// // yon bdag gang yin pa des glu gar",
    "T02D2573:37b-26": "bya zhing bkra shis brjod la sngags kyis btab pa'i",
    "T02D2573:37b-27": "zhal zas lhag ma rnams la longs spyod do //",
    "T02D2573:37b-28": "rab gnas dman pa mi shis phyir //",
    "T02D2573:37b-29": "rab gnas bzang po 'di byas pas //",
    "T02D2573:37b-30": "byas pa gang des 'gro ba kun //",
    "T02D2573:37b-31": "mthong ba tsam gyis sdig byang nas //",
    "T02D2573:37b-32": "sprul pa'i sku yi zhal mthong shog /'phags pa 'jam",
    "T02D2573:37b-33": "dpal gyi mtshan yang dag par brjod pa'i rab tu",
    "T02D2573:37b-34": "gnas pa'i cho ga zhes bya ba /",
    "T02D2573:37b-35": "slob dpon 'jam dpal bshes gnyen gyis mdzad pa rdzogs so //",
    "T02D2573:37b-36": "rgya gar gyi mkhan po su badzra dang //"
}