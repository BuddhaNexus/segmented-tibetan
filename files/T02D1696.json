{
    "T02D1696:52b-0": "@52b # // rgya gar skad du /",
    "T02D1696:52b-1": "bo dhi tsitta ma h'a su kha a'am na ya /",
    "T02D1696:52b-2": "bod skad du /",
    "T02D1696:52b-3": "byang chub kyi sems bde ba'i man ngag / bde",
    "T02D1696:52b-4": "ba chen po byang chub kyi sems la phyag 'tshal",
    "T02D1696:52b-5": "lo // gsang rgyud mtha' dag las man ngag gang pa'i don /",
    "T02D1696:52b-6": "byang chub kyi sems 'da' ka ma'i man ngag 'di ltar lags te /",
    "T02D1696:52b-7": "'chi 'pho dus su 'di ltar ro //",
    "T02D1696:52b-8": "da ltar bdag gi lus khyab par gnas pa'i sems 'di ni 'ubs kyis 'dus nas /",
    "T02D1696:52b-9": "snying ga'i dkyil na 'od mtshon gang ba cig gnas so //",
    "T02D1696:52b-10": "yi ge shis pas 'od du mi lta ste /",
    "T02D1696:52b-11": "h'um yungs 'bru tsam cig lhang nger gnas so //",
    "T02D1696:52b-12": "de nas tsher ba dang bral drod shor te /",
    "T02D1696:52b-13": "'jig rten pa'i spyod yul dang bral ba'o //",
    "T02D1696:52b-14": "de tsam na 'od mthing ga de snying gi dkyil nas /",
    "T02D1696:52b-15": "byang chub kyi sems kyi gsang ba'i lam g-yas kyi",
    "T02D1696:52b-16": "srog rtsa dar dkar gyi skud pa 'dra ba'i nang",
    "T02D1696:52b-17": "nas yar yengs kyis byung ste /",
    "T02D1696:52b-18": "spyi bo'i gtsug tu byung /",
    "T02D1696:52b-19": "ril gyis dril nas /",
    "T02D1696:52b-20": "lhang gis shar tsam na /",
    "T02D1696:52b-21": "de nas yar 'dom gang tsam gyis chod nas rnam par dag pa chos kyi pho brang /",
    "T02D1696:52b-22": "rang bzhin lhun gyis grub pa'i gnas na /",
    "T02D1696:52b-23": "dpal kun du bzang po bzhugs te /",
    "T02D1696:52b-24": "rang gis khyab gdal ba dang bzhin lhang nge bar te /",
    "T02D1696:52b-25": "sku la mdun dang rgyab mi mnga' bar /",
    "T02D1696:52b-26": "bde ba chen po'i nang du lhang nger bzhugs pa dang /",
    "T02D1696:52b-27": "bdag gi sems h'um ngam thig le yungs 'bru spyi",
    "T02D1696:52b-28": "bo nas yar byung ba gnyis kar sbyin la sbrang",
    "T02D1696:52b-29": "bu chags pa'am / chu dang 'o ma 'dres pa'i tshul du /",
    "T02D1696:52b-30": "kun du bzang po dang gnyis gcig tu lhang nger gnas par gyur to //",
    "T02D1696:52b-31": "de ltar chos kyi dbyings kyis gar khyab par kun du bzang pos khyab /",
    "T02D1696:52b-32": "kun du bzang pos gar khyab par bdag gi sems kyis khyab ste /",
    "T02D1696:52b-33": "gzung 'dzin gyi rnam rtog dang bral nas chos kyi sku thob ste /",
    "T02D1696:52b-34": "skyid pa chen po g-yung drung gi gnas su khyab gdal la lhang nge bar gnas so //",
    "T02D1696:52b-35": "de'i ngang las mi 'gyur lhang nger gnas pa ni /",
    "T02D1696:52b-36": "rdzogs pa chen po'i lta ba mur thug pa'o //",
    "T02D1696:52b-37": "de'i ngang las sa ler gnas pa ni /",
    "T02D1696:52b-38": "rdzogs pa chen po'i bsgom pa mthar phyin pa'o //",
    "T02D1696:53a-0": "de'i ngang las yud tsam bar @53a * //",
    "T02D1696:53a-1": "mi 'da' ba ni /",
    "T02D1696:53a-2": "rdzogs pa chen bo'i dam tshig mthar phyin pa'o //",
    "T02D1696:53a-3": "de lta bu'i don la sems rtse gcig tu bsgom mo //",
    "T02D1696:53a-4": "byang chub kyi sems bde ba chen po'i man ngag rdzogs so /",
    "T02D1696:53a-6": "// / rgya gar gyi mkhan po d'i pam k'a ra shr'i dzny'a na nyid dang /",
    "T02D1696:53a-7": "zhu chen gyi lo ts'a ba dge ba'i blo gros"
}