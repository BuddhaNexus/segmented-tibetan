{
    "T01D1174:251a-0": "@251a # // rgya gar skad du /",
    "T01D1174:251a-1": "lo ke shva ra ratna m'a la sta bo n'a ma /",
    "T01D1174:251a-2": "bod skad du /",
    "T01D1174:251a-3": "'jig rten dbang phyug gi bstod pa rin po che'i phreng ba zhes bya ba /",
    "T01D1174:251b-0": "'jig rten mgon @251b po la phyag 'tshal lo //",
    "T01D1174:251b-1": "'jig rten dbang phyug dri med thugs ni snying dang snying rjes brlan //",
    "T01D1174:251b-2": "lam mkhyen nyid dang thams cad mkhyen nyid la sogs",
    "T01D1174:251b-3": "don dang tshig / gsal bar 'doms shing yongs su",
    "T01D1174:251b-4": "rdzogs dang rnam par dag pa'i sku //",
    "T01D1174:251b-5": "ye shes lhag pa'i bdag pos rol par mgo bos phyag bgyi'o ;",
    "T01D1174:251b-6": "/ gdul bya'i dbye ba'i dbang las gcig kyang du mar snang ba ni //",
    "T01D1174:251b-7": "chu snod rnams su gnas pa'i ri bong can dang mtshungs gang las //",
    "T01D1174:251b-8": "khyod ni gsal bar gzhan la phan pa'i rjes su song de'i phyir //",
    "T01D1174:251b-9": "ae ma'o rdzu 'phrul mchog tu rmad byung sku ni rigs pa lags //",
    "T01D1174:251b-10": "skye bo mu stegs pa rnams rab tu sad cing gdul don du //",
    "T01D1174:251b-11": "yongs rdzogs zla ba'i zhal ni rnam par sgeg pa'i dpral ba yi //",
    "T01D1174:251b-12": "gnas las lha sbas dbang phyug chen po nges phyung bas //",
    "T01D1174:251b-13": "lha yi shin tu lha dang chen po'i mi yi dbang phyug khyod //",
    "T01D1174:251b-14": "legs rgyas chen po'i mtshan mnga' khyod kyi phrag pa las //",
    "T01D1174:251b-15": "phyi rol dag tu phyung ba mes po lha yi bu nyid ni //",
    "T01D1174:251b-16": "pad+ma'i skye ba pa rnams gdul zhing rab tu sad phyir te //",
    "T01D1174:251b-17": "'jig rten dbang phyug dbang phyug gtso la mgo bos phyag bgyi'o //",
    "T01D1174:251b-18": "khyab 'jug pa yi skye bo gdul zhing rtogs par bya ba'i phyir //",
    "T01D1174:251b-19": "srid sgrub dag kyang phyag na pad+ma 'dzin pa'i thugs ka las //",
    "T01D1174:251b-20": "nges par phyung 'di srid pa'i dbang phyug nyid de de'i slad du //",
    "T01D1174:251b-21": "mchog gi skyes bu khyod nyid lags te mchog gzhan yod ma yin //",
    "T01D1174:251b-22": "nyi zlar gus bcas stobs kyis bsnyen bkur rim gro brtsams rnams la //",
    "T01D1174:251b-23": "yang dag bstan phyir mthon mthing mdzes pa'i spyan ni gang dag las //",
    "T01D1174:251b-24": "ri bong can dang nyi ma nges phyung sa la mig rnams kyi //",
    "T01D1174:251b-25": "nang gi mun nag 'joms pa de la bdag ni phyag 'tshal lo //",
    "T01D1174:251b-26": "'di na dpal mor rim gro bsnyen bkur sbyor ba po rnams ni //",
    "T01D1174:251b-27": "gdul dang nges par sad phyir bcom ldan dbyangs can",
    "T01D1174:251b-28": "ma 'di dag / rgyal ba'i sras po khyod kyi",
    "T01D1174:251b-29": "mche ba'i rtse las rab phyung bas //",
    "T01D1174:251b-30": "mngon 'dod shes rab 'bras bu ster ba de la bdag phyag 'tshal //",
    "T01D1174:251b-31": "rlung gi skye ba ba rnams gdul dang mi zad lam grub phyir //",
    "T01D1174:251b-32": "de nas 'jig rten mgon po'i zhal gang zhig las nges phyung 'di //",
    "T01D1174:251b-33": "rlung lha mchog gi bla ma sa la skye ba pa rnams kyi //",
    "T01D1174:252a-0": "spyod lam rnam bzhi'i 'bras bu ster ba de la @252a * //",
    "T01D1174:252a-1": "bdag phyag 'tshal //",
    "T01D1174:252a-2": "chu lha pa rnams gdul dang zhi pa'i lam 'dod ldan rnams kyi //",
    "T01D1174:252a-3": "yang dag khong du chud phyir bde gshegs sras po'i lto ba las //",
    "T01D1174:252a-4": "yang dag phyung ba chu lha'i gtso bo yang ste myur ba ru //",
    "T01D1174:252a-5": "'dod dgu'i dbang phyug nyid kyi 'bras bu ster la bdag phyag 'tshal //",
    "T01D1174:252a-6": "mthun pa'i 'bras bu la sogs mngon par 'dod rnams nges gdul zhing //",
    "T01D1174:252a-7": "yang dag grub phyir rab mchog mtshan ldan zhabs kyi pad+ma las //",
    "T01D1174:252a-8": "gang zhig nges par phyung ba bcom ldan nor 'dzin mar grags pa //",
    "T01D1174:252a-9": "'jig rten gsum gyi mgon po mnyam med de la bdag phyag 'tshal //",
    "T01D1174:252a-10": "khyod ni srid las grol kyang de la yang dag gnas pa ni //",
    "T01D1174:252a-11": "sems can tshogs la snying brtse nyid las srid pa'i spyod tshul gyis //",
    "T01D1174:252a-12": "srid mtha'i bar du brtan pa bdag ni rtag gnas gyur snyam du //",
    "T01D1174:252a-13": "dam pa'i bsam pa chen po'i mchog gyur khyod la phyag bgyi'o //",
    "T01D1174:252a-14": "nam mkha'i bar du snang ba'i 'jig rten khams rnams khyod nyid kyis //",
    "T01D1174:252a-15": "rang gi zhabs gcig mthil gyis kyang ni rnam par gnon pa ste //",
    "T01D1174:252a-16": "bskal pa'i mtha' ru srid pa sred par 'bar ba drag po'i me //",
    "T01D1174:252a-17": "khyod kyi dbugs kyi rlung gi stobs kyis nges par bcil bar gyur //",
    "T01D1174:252a-18": "rang gi mdzub mo gyen du gtod de 'dzin pa'i sdigs mdzub kyis //",
    "T01D1174:252a-19": "lhun po'i tshigs rnams du ma g-yo bar gyur cing sen mo yi //",
    "T01D1174:252a-20": "sbubs kyis gyen du 'dzin pas rgya mtsho'i chu yang lus ma gyur //",
    "T01D1174:252a-21": "ae ma'o 'di lta'i nus pa khyod las gzhan du ci zhig mthong //",
    "T01D1174:252a-22": "mchog tu gnyen gshin zla ba gzhon nu'i mdzes pa yang dag par //",
    "T01D1174:252a-23": "ston pa'i sku mchog 'di yang lang tsho ma yi yin nam ci //",
    "T01D1174:252a-24": "'jigs byed drag po gnon las mi ldongs ci yang dub pa dang //",
    "T01D1174:252a-25": "gdul dka' ba yi bdud 'joms pa ni khyod kyi spyod tshul lags //",
    "T01D1174:252a-26": "kye lags 'di ltar chen po'i skye bo'i ril phreng dang mtshungs par //",
    "T01D1174:252a-27": "rang gi dbu skyes mchog tu mdzes pa'i lan bu 'khyog po de //",
    "T01D1174:252a-28": "de nyid me yis nyon mongs bud shing sbar bar byas pa yi //",
    "T01D1174:252a-29": "du ba'i phreng ba lta bu dri med khyod la snang bar gyur //",
    "T01D1174:252a-30": "zla zer cung zad 'phros pa yis ni cung zad khyab khyod kyis //",
    "T01D1174:252a-31": "nag po'i phyogs zad chung ngu'i cha bcas 'od kyi mdzes pa ni //",
    "T01D1174:252b-0": "srid pa @252b rnams su 'dod pa gang gyur ri bong can gang de //",
    "T01D1174:252b-1": "khyod zer cung zad las ni ma lus bsam pa rnam par mdzes //",
    "T01D1174:252b-2": "mthun par 'gros pa'i ngan pa'i lam can lugs 'joms shing //",
    "T01D1174:252b-3": "mi dang mi min bsam pa ston la lam dang lam //",
    "T01D1174:252b-4": "yang dag thob byed gzhan don spyod tshul mchog gis na //",
    "T01D1174:252b-5": "mdzes ldan rgyal ba sa yi dbang phyug la phyag bgyi'o //",
    "T01D1174:252b-6": "khyod ni srid dang mya ngan 'das la mi gnas kyang //",
    "T01D1174:252b-7": "'od gsal rang byin brlab sbyor la zhugs phan pa ni //",
    "T01D1174:252b-8": "ma lus skye bo'i mi dge zhi mdzad dge ba yi //",
    "T01D1174:252b-9": "mdzes pa'i sa yi dbang phyug rgyal la phyag bgyi'o //",
    "T01D1174:252b-10": "rigs kyi 'od zer dpag med phreng bas yang dag dkrigs //",
    "T01D1174:252b-11": "rang gi phyag gi chu skyes 'dzin pa las skyes pa de //",
    "T01D1174:252b-12": "dga' ba rjes mthun thob pa yang dag dga' bde yis //",
    "T01D1174:252b-13": "mdzes ldan rgyal ba sa yi dbang phyug la phyag 'tshal //",
    "T01D1174:252b-14": "chos kyi dbyings las kun mchog snying rje rang nyid gtso //",
    "T01D1174:252b-15": "gang zhig dge ba la sogs tshogs rnams yang dag rdzogs //",
    "T01D1174:252b-16": "rnam par rtog spangs mthu las sgra yi ston pa po //",
    "T01D1174:252b-17": "mdzes ldan rgyal ba sa yi dbang phyug la phyag bgyi'o //",
    "T01D1174:252b-18": "de bzhin nyid dang nyid min gnyis med bde ba brgyas //",
    "T01D1174:252b-19": "yongs su gang bar mdzad pa brgya phrag chos kyi gtam //",
    "T01D1174:252b-20": "shin tu bden zhing rigs par gsung bas rnam mdzes pa //",
    "T01D1174:252b-21": "'dzin ma'i dbang phyug rgyal po mchog la phyag bgyi'o //",
    "T01D1174:252b-22": "mchog de'i rang gi sku ni 'gro la rab 'phro ba //",
    "T01D1174:252b-23": "mtsho skyes spyan gyis shin tu mdzes par gyur pa yi //",
    "T01D1174:252b-24": "ma lus sems can rnams kyi myur ba'i thar mchog",
    "T01D1174:252b-25": "gi / rgyal po 'dzin ma'i dbang phyug dam par",
    "T01D1174:252b-26": "bdag phyag 'tshal // mchog tu sprul dang longs spyod rdzogs pa gzhan don dgyes //",
    "T01D1174:252b-27": "stong nyid gos med chos 'dzin pa la dgyes pa can //",
    "T01D1174:252b-28": "rnam byang chub las dngos grub dam pa 'dzin dbang po //",
    "T01D1174:252b-29": "'dzin ma'i dbang phyug rgyal po mchog la bdag phyag 'tshal //",
    "T01D1174:252b-30": "mchog tu lhan skyes dam pa'i rgya mtshor zla zhal gyi //",
    "T01D1174:252b-31": "sgo las thams cad gsung ba ma lus ngag tshig ni //",
    "T01D1174:252b-32": "mya ngan 'das pa'i mtshan nyid rjes mthun rgyan gyi phul //",
    "T01D1174:252b-33": "dbang phyug 'dzin ma'i rgyal po dam par phyag 'tshal lo //",
    "T01D1174:252b-34": "'jig rten dbang phyug bstod pa rin po che yi phreng ba ni //",
    "T01D1174:253a-0": "dpal ldan nags kyi rin @253a * //",
    "T01D1174:253a-1": "chen zhabs kyis bgyis pa las //",
    "T01D1174:253a-2": "de yis gtsang ma'i dge ba gang zhig thob gyur pa //",
    "T01D1174:253a-3": "de nyid kyis ni 'jig rten kun du bzang por gyur //",
    "T01D1174:253a-4": "bstod pa rin po che'i phreng ba 'di ni rdzogs so /",
    "T01D1174:253a-6": "// / rgya gar shar phyogs kyi pandi ta chen po",
    "T01D1174:253a-7": "nags kyi rin po che'i zhal snga nas mdzad pa'o",
    "T01D1174:253a-8": "// mkhas pa chen po de nyid kyi spyan sngar",
    "T01D1174:253a-9": "dge slong rgya mtsho'i sde zhes bya bas bal yul",
    "T01D1174:253a-10": "ye rang gi grong khyer chen po'i 'dab dpal go"
}