{
    "NG0268:1": "de yang nyid kyis nyid la mchod de /",
    "NG0268:2": "'di man chad ye shes kyi lha rnams kyis ting",
    "NG0268:3": "nge 'dzin byang chub kyi sems bdud rtsi chen por",
    "NG0268:4": "thim nas / mnyam pa nyid kyi dbyings la mi snang bar byas nas /",
    "NG0268:5": "ma ha su kha la sbas te bzhugs pa las /",
    "NG0268:6": "de nas bcom ldan 'das dpal kun tu bzang po dang */",
    "NG0268:7": "rigs lnga bde bar gshegs pa rnams kyis 'phags pa 'jam dpal la bka' stsal pa /",
    "NG0268:8": "byang chub sems dpa'i mkhyen rab kyi dang po khyod la /",
    "NG0268:9": "da nged kyi chos 'di bsdus te bshad do //",
    "NG0268:10": "'jam dpal rdo rje chos 'di lta ste //",
    "NG0268:11": "e ma hohgsang ba las byung ba'i //",
    "NG0268:12": "ma rig mun sel sgron ma'i mchog / dpa' bo khyod la skyabs su mchi'o //",
    "NG0268:13": "nan tan gyi ni brtson 'grus byos //",
    "NG0268:14": "zhes pa dang */",
    "NG0268:15": "'jam dpal bdud rtsi 'di'i chos kyi don ni /",
    "NG0268:16": "dper na me dang 'dra ste /",
    "NG0268:17": "chung ste rdul tsam nas che ste srid pa'i ri",
    "NG0268:18": "bo yang sreg go / de bzhin du bdud rtsi",
    "NG0268:19": "'di ni dper na nyi ma dang 'dra ste /",
    "NG0268:20": "nyi ma'i 'od zer chen po ni 'dzam bu gling",
    "NG0268:21": "du thog ma nyid du ri'i rgyal po chen po",
    "NG0268:22": "brgyad la snang bar byed do //",
    "NG0268:23": "de'i 'og tu kho ra khor yug tu snang bar byed do //",
    "NG0268:24": "de'i 'og tu ri bo che rnams la snang bar byed do //",
    "NG0268:25": "de'i 'og tu ri nag po rnams la snang bar byed do //",
    "NG0268:26": "de'i 'og tu gangs ri mthon po rnams la snang bar byed do //",
    "NG0268:27": "de'i 'og tu 'dzam bu gling 'dir sa phyogs dma' ba rnams la snang bar byed do //",
    "NG0268:28": "nyi ma'i 'od zer chen po de la /",
    "NG0268:29": "blang dor med de mi rtog mi sems so //",
    "NG0268:30": "rnam par yang mi rtog mi sems so /",
    "NG0268:31": "rdo rje chos dang 'jam dpal nyi ma'i 'od rnams ni /",
    "NG0268:32": "dbri bskol med do //",
    "NG0268:33": "de bzhin du sems can gyi rnam par shes pa la yang */",
    "NG0268:34": "de dang 'dra ste dbri bskol med do //",
    "NG0268:35": "phye ba dang bskyed pa dang */",
    "NG0268:36": "bskyungs pa yang med do //",
    "NG0268:37": "de bzhin du chos bdud rtsi 'di yang bsam gyis",
    "NG0268:38": "mi khyab pa'i dbyings su bstan pa yin pa'i phyir",
    "NG0268:39": "/ bdud rtsi chen po 'di dbu las bsam gyis mi khyab pa bstan zhes smos pa yin no //",
    "NG0268:40": "de bzhin du chos bdud rtsi chen pa'i lung 'di yang ma skyes mi 'gag mi rtog pas //",
    "NG0268:41": "mtshan dang mtshan ma med pa dang *//",
    "NG0268:42": "mi gnas pa la rnam par khyab ste gnas so //",
    "NG0268:43": "de bzhin du chos bdud rtsi chen po 'di yang",
    "NG0268:44": "nyi ma'i 'od zer dang 'dra bar kun la khyab",
    "NG0268:45": "par gnas te / skal ldan rigs lngas 'byung ba lnga la khyab cing */",
    "NG0268:46": "'byung ba lnga nyid rigs kyi yum lnga'i tshal chen po ste /",
    "NG0268:47": "yum lnga dang yab lnga yang gdod nas dag ste /",
    "NG0268:48": "nyi ma'i 'od bzhin du shar ro //",
    "NG0268:49": "de nas bcom ldan 'das kyis 'khor rgyal ba rgya mtsho rnams la bshad do //",
    "NG0268:50": "de nas bcom ldan 'das kyis 'khor rgyal ba rgya mtsho rnams la khyab bo //",
    "NG0268:51": "de nas srid pa'i 'jig rten du mi mjed kyi",
    "NG0268:52": "bdag po tshangs pa'i lha rnams dang klu rnams la",
    "NG0268:53": "khyab bo // de nas mi'i byang @#//",
    "NG0268:54": "chub sems dpa' rnams dang rim pas nam mkha'i nyi ma bzhin khyab cing shar ba ste /",
    "NG0268:55": "thugs rje'i bdud rtsi 'di yang srid pa gsum du nyi ma bzhin du shar bar bya ste /",
    "NG0268:56": "'jam dpal stong gsum gyis stong chen po'i 'jigs rten gyi khams na /",
    "NG0268:57": "sangs rgyas kyi zhing phra rab snyed la bsam gyis mi khyab pa'i lus phul bas ni /",
    "NG0268:58": "bdud rtsi chen po 'di lus la bcangs pa bsod nams che'o //",
    "NG0268:59": "'jam dpal dus gsum gyi sangs rgyas kyi zhing yongs su sbyang ba bas ni /",
    "NG0268:60": "bdud rtsi 'di lus kyi mgul du btags pa 'bum gyi char yang mi phod do //",
    "NG0268:61": "'jam dpal bskal pa gang+ga'i klung gi bye ma snyed",
    "NG0268:62": "kyi sangs rgyas rnams la spyi bos bkur zhing phyag",
    "NG0268:63": "bya ba'i don ni /",
    "NG0268:64": "bdud rtsi chen po 'di spyi bo la bkur ba'i yon tan ni /",
    "NG0268:65": "sangs rgyas thams cad bkur ba yin no //",
    "NG0268:66": "'jam dpal bskal pa stong gi bar du sems can gyi don bya ba bas ni /",
    "NG0268:67": "bdud rtsi chen po 'dis lan cig gis 'gro ba'i don byas pas /",
    "NG0268:68": "dmyal khams brgyad kyi 'jig rten yang thar pa'i lam du 'dren pa yin no //",
    "NG0268:69": "zhes gsungs pa dang */",
    "NG0268:70": "de nas bcom ldan 'das kyis tshigs su bcad de bka' stsal pa /",
    "NG0268:71": "bdud rtsi chen po'i rang bzhin ni /",
    "NG0268:72": "kha dog dbyibs dang mtshan ma med //",
    "NG0268:73": "'gog pa med cing dbye ba'ang med //",
    "NG0268:74": "rtsa ba med cing rten pa'ang med //",
    "NG0268:75": "bdud rtsi che la brjod pa 'ang med //",
    "NG0268:76": "nyon mongs dug dang bdud bzhi bcom //",
    "NG0268:77": "dri med dag pa'i byang chub sems //",
    "NG0268:78": "nges don de la 'dud par byos //",
    "NG0268:79": "de nas bcom ldan 'das dang dam pa'i chos bdud",
    "NG0268:80": "rtsi'i lung 'di la 'phags pa 'jam dpal gyis slar",
    "NG0268:81": "la lan gsum du bstod pa /",
    "NG0268:82": "nam mkha'i mtshan nyid sangs rgyas te //",
    "NG0268:83": "mtshan nyid med pas nam mkha' 'dra'o //",
    "NG0268:84": "bya ba med pas grol ba ste //",
    "NG0268:85": "bdud rtsi mchog la phyag 'tshal lo //",
    "NG0268:86": "chu zla bzhin du dri bral bas //",
    "NG0268:87": "thams cad rtog pa yongs su spangs //",
    "NG0268:88": "bdag tu 'dzin med rnam par dag / bdud rtsi rgyal la phyag 'tshal lo //",
    "NG0268:89": "dus gsum chos kyi dbyings dang mnyam //",
    "NG0268:90": "bdud dang ngan song gsum las thar //",
    "NG0268:91": "len pa med cing gtong ba'ang med //",
    "NG0268:92": "dri med dag pa'i byang chub sems //",
    "NG0268:93": "bdud rtsi mchog la phyag 'tshal lo //",
    "NG0268:94": "dus gsum sangs rgyas bskyed pa'i rgyu //",
    "NG0268:95": "khams gsum sems can 'dren pa'i dpal //",
    "NG0268:96": "'gro ba drug gi sgrib sbyong ba //",
    "NG0268:97": "bdud rtsi rgyal la phyag 'tshal lo //",
    "NG0268:98": "de skad ces gsol nas /",
    "NG0268:99": "phyi nang gi snod bcud ril sman ra sa ya na dang */",
    "NG0268:100": "bdud rtsir gnas so zhes lung dang man ngag dag tu bsdus te bka' stsal pa'o //",
    "NG0268:101": "bdud rtsi chen po mchog gi lung */",
    "NG0268:102": "lung gi rgyal po chen po rtog pa'i mchog las",
    "NG0268:103": "'khor lo bskor ba'i nang nas lung gi bam po",
    "NG0268:104": "chen po brgyad pa'i 'grel pa chen po'i don /",
    "NG0268:105": "bam po chen @#//",
    "NG0268:106": "po brgyad pa rdzogs so ///",
    "NG0268:107": "/ spyir bdud rtsi 'bum sde las myur shas tsam cig bi ma la mi tras bshad cing */",
    "NG0268:108": "lots+tsha ba dz+nya na ku ma ras bsgyur ba'o //"
}