{
    "T02D3398:59a-0": "@59a # // rgya gar skad du /",
    "T02D3398:59a-1": "su kl'a t'a r'a s'a dha nam /",
    "T02D3398:59a-2": "bod skad du /",
    "T02D3398:59a-3": "sgrol ma dkar mo'i sgrub thabs /",
    "T02D3398:59a-4": "bcom ldan 'das ma sgrol ma la phyag 'tshal lo //",
    "T02D3398:59a-5": "dkar po'i las ni nyer bsgrub pa'i //",
    "T02D3398:59a-6": "sgrol ma dkar mo la btud nas /",
    "T02D3398:59a-7": "ting nge 'dzin 'byung gdams ngag gis //",
    "T02D3398:59a-8": "rnyed pa'i sgrub thabs de brjod bya //",
    "T02D3398:59a-9": "dang po re zhig sngags pas yid dang mthun pa'i gnas su /",
    "T02D3398:59a-10": "bde ba'i gdan la rdo rje skyil mo krung bcas te /",
    "T02D3398:59a-11": "thang ka la sogs par gtogs pa'i bcom ldan 'das",
    "T02D3398:59a-12": "ma dkar mo nye bar ston pa ni sgrol ma",
    "T02D3398:59a-13": "la me tog dang /",
    "T02D3398:59a-14": "bdug spos la sogs pas mchod nas /",
    "T02D3398:59a-15": "rang gi snying gar aam las byung ba'i zla ba la h'um dkar po'o //",
    "T02D3398:59a-16": "de las 'od dkar po phyogs bcur yang dag par spros te /",
    "T02D3398:59a-17": "de bzhin gshegs pa thams cad kyi thugs rab tu bskul nas /",
    "T02D3398:59a-18": "rang gi snying ga'i sa bon la gzhug par bya'o //",
    "T02D3398:59a-19": "de nas bar snang la bcom ldan 'das ma sgrol",
    "T02D3398:59a-20": "ma dkar mo zhal gsum phyag drug ma 'og nas",
    "T02D3398:59a-21": "gsungs pa'i rang gi gzugs su blta bar bya'o //",
    "T02D3398:59a-22": "de nas rang gi sa bon las byung ba'i lha",
    "T02D3398:59a-23": "rdzas kyi me tog la sogs pas mngon par mchod",
    "T02D3398:59a-24": "la / sdig pa bshags pa dang /",
    "T02D3398:59a-25": "bsod nams la rjes su yi rang ba dang /",
    "T02D3398:59a-26": "gsum la skyabs su 'gro ba la sogs pa bya'o //",
    "T02D3398:59a-27": "bu gcig pa la brtse ba'i mtshan nyid phan pa dang /",
    "T02D3398:59a-28": "bde ba la nye bar ster ba'i mtshan nyid ni byams pa'o //",
    "T02D3398:59a-29": "sdug bsngal dang sdug bsngal gyi rgyu las yang dag par sgrol ba'i rang bzhin ni snying rje'o //",
    "T02D3398:59a-30": "nyan thos la sogs pa'i lta ba las rnam par log pa'i mtshan nyid ni dga' ba'o //",
    "T02D3398:59a-31": "gzung ba dang 'dzin pa'i rnam par rtog pa bcom pa'i mtshan nyid ni btang snyoms so //",
    "T02D3398:59a-32": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D3398:59a-33": "zhes bya ba la chos thams cad rang bzhin med",
    "T02D3398:59a-34": "pa'i stong pa nyid kyi ngo bo nyid kyi byang",
    "T02D3398:59a-35": "chub mngon du bya'o //",
    "T02D3398:59a-36": "de nas smon lam rjes su dran pa las mdun",
    "T02D3398:59a-37": "du ram las byung ba'i nyi ma la h'um yig",
    "T02D3398:59a-38": "yongs su gyur pa las rdo rje'i gur la sogs",
    "T02D3398:59a-39": "pa rnam par bsgoms la /",
    "T02D3398:59a-40": "de'i dbus su pam yongs su gyur pa las padma",
    "T02D3398:59a-41": "de'i steng du zla ba la h'um yig dkar por",
    "T02D3398:59a-42": "yongs su bltas la /",
    "T02D3398:59a-43": "h'um gi sa bon nang du chud pa'i h'um dang /",
    "T02D3398:59a-44": "autpa la la blta'o //",
    "T02D3398:59a-45": "h'um dang autpa la gnyis 'dres shing gyur pa las",
    "T02D3398:59b-0": "rdzogs pa'i bcom ldan 'das ma dur @59b khrod brgyad",
    "T02D3398:59b-1": "kyis nye bar brgyan pa /",
    "T02D3398:59b-2": "dkar ba zhal gsum pa dkar ba dang /",
    "T02D3398:59b-3": "ser ba dang /",
    "T02D3398:59b-4": "nag po ni rtsa ba dang /",
    "T02D3398:59b-5": "g-yas dang cig shos kyi zhal lo //",
    "T02D3398:59b-6": "zhal so so la spyan gsum gsum mo //",
    "T02D3398:59b-7": "de bzhin gshegs pa rnam pa lnga 'phro ba /",
    "T02D3398:59b-8": "phyag drug pa /",
    "T02D3398:59b-9": "g-yas kyis mchog sbyin dang /",
    "T02D3398:59b-10": "phreng ba dang /",
    "T02D3398:59b-11": "mda' bsnams pa'o //",
    "T02D3398:59b-12": "g-yon gyis autpa la dang /",
    "T02D3398:59b-13": "padma dang /",
    "T02D3398:59b-14": "gzhu bsnams pa'o //",
    "T02D3398:59b-15": "zla ba'i gdan la skyil krung phyed pas bzhugs pa zla ba'i rgyab yol can /",
    "T02D3398:59b-16": "ral pa'i cod pan dang ldan pa'i dbu la mgo bo rnam pa lngas brgyan pa /",
    "T02D3398:59b-17": "zla ba phyed pas dbu thod byas pa /",
    "T02D3398:59b-18": "rgyan thams cad kyis brgyan pa ;",
    "T02D3398:59b-19": "stag gi pags pa'i sham thabs can /",
    "T02D3398:59b-20": "brgyad gnyis lon pa'i rnam pa can /",
    "T02D3398:59b-21": "ma lus pa'i sems can la dkar po'i las nye bar ston pa'i sgrol ma'o //",
    "T02D3398:59b-22": "mi g-yo ba'i de kho na nyid ston pas aa tsa le'o //",
    "T02D3398:59b-23": "rgyu dang 'bras bu dbyer med pa'i rim pas aa ni mitta pa ram mo //",
    "T02D3398:59b-24": "shes rab dang thabs kyi rang bzhin gyis h'um ngo //",
    "T02D3398:59b-25": "smon pa med pa'i rang bzhin ma rig pa nye bar zhi bas phat dang spel ba'o //",
    "T02D3398:59b-26": "'dod chags la sogs pa nyon mongs pa rab tu zhi bas sv'a h'a mthar bsgom par bya'o //",
    "T02D3398:59b-27": "de nas bcom ldan 'das ma'i snying gar gnyug ma'i sa bon bltas la /",
    "T02D3398:59b-28": "de nas yang 'od zer phyung ste /",
    "T02D3398:59b-29": "khams gsum khyab par byas nas /",
    "T02D3398:59b-30": "de nyid la rab tu gzhug par bya'o //",
    "T02D3398:59b-31": "de'i rjes su bsgoms pas skyo na sngags bzlas par bya'o //",
    "T02D3398:59b-32": "de la sngags ni 'di yin te /",
    "T02D3398:59b-33": "aom aa tsa le aa ni mitta ba ram h'um h'um phat phat sv'a h'a /",
    "T02D3398:59b-34": "yang cho ga ni 'di yin te /",
    "T02D3398:59b-35": "tshes brgyad nas bzung ste gso sbyong dang ldan par byas la /",
    "T02D3398:59b-36": "ji srid zla ba nya'i bar du thun mtshams bzhi ru mchod pa dang /",
    "T02D3398:59b-37": "gtor ma'i cho ga sngon du 'gro bas /",
    "T02D3398:59b-38": "bcom ldan 'das ma bsgom zhing de ltar cho ga byas na /",
    "T02D3398:59b-39": "char med na char 'bab par 'gyur ro //",
    "T02D3398:59b-40": "rtag tu sgom par byed na sa la sogs pa yang 'grub bo //",
    "T02D3398:59b-41": "'phags ma dkar ba nye bar ston pa'i sgrol ma zhes bya ba'i sgrub pa'i thabs /",
    "T02D3398:59b-42": "bcom ldan 'das nyid kyis gsungs pa rdzogs so //",
    "T02D3398:59b-43": "pandi ta don yod rdo rje dang /"
}