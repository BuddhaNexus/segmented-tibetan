{
    "T02D1313:237b-0": "@237b # // rgya gar skad du /",
    "T02D1313:237b-1": "nee r'atma mandala tsakra s'a dha nam /",
    "T02D1313:237b-2": "bod skad du /",
    "T02D1313:237b-3": "bdag med ma'i dkyil 'khor gyi 'khor lo'i sgrub thabs /",
    "T02D1313:237b-4": "rdo rje bdag med ma la phyag 'tshal lo //",
    "T02D1313:237b-5": "bla ma'i rang bzhin dkyil 'khor rtse mo la //",
    "T02D1313:237b-6": "dang ba'i sems kyis gus pas rab btud de //",
    "T02D1313:237b-7": "'bum lnga las btus lha mo'i 'khor lo ni //",
    "T02D1313:237b-8": "zab mo'i don la bag chags skyes phyir bri //",
    "T02D1313:237b-9": "'dir rten gyi gang zag ni so sor thar pa'i sdom pa dang /",
    "T02D1313:237b-10": "byang chub sems dpa'i sdom pa dang /",
    "T02D1313:237b-11": "rig pa 'dzin pa'i sdom pa dang ldan pas /",
    "T02D1313:237b-12": "gnas nyin mo dur khrod /",
    "T02D1313:237b-13": "mtshan mo rang gi khyim du bsgom par bya'o //",
    "T02D1313:237b-14": "de yang shis pa'i dus nam gyi brgyad cha la langs te /",
    "T02D1313:237b-15": "khrus dang /",
    "T02D1313:237b-16": "chu sbyin byas nas /",
    "T02D1313:237b-17": "mandala phul te de nas mchod pa dang /",
    "T02D1313:237b-18": "gtor ma la sogs pa bshams te /",
    "T02D1313:237b-19": "'bol ba'i stan la rdo rje skyil mo krung gis 'dug ste /",
    "T02D1313:237b-20": "badzra neer'a tma zhes brjod pas rang nyid skad cig gis bdag med mar bsgoms te /",
    "T02D1313:237b-21": "de yang sku mdog sngon mo zhal gcig phyag gnyis ma /",
    "T02D1313:237b-22": "phyag g-yas gri gug yu ba lcags las sam zangs las byas pa /",
    "T02D1313:237b-23": "g-yon pas thod pa phyi dkar ba la nang dmar",
    "T02D1313:237b-24": "ba khrag gis bkang ba kha tv'am ga dang bcas",
    "T02D1313:237b-25": "pa bsnams pa la /",
    "T02D1313:237b-26": "phyag rgya lngas brgyan par bsams pa'i snying padma 'dab brgyad kha bye ba'i nang du /",
    "T02D1313:237b-27": "ram las nyi ma'i dkyil 'khor gyi steng du aam sngon po bsams la /",
    "T02D1313:238a-0": "de'i 'od zer gyis @238a * //",
    "T02D1313:238a-1": "bla ma rje btsun mi bskyod pa'i sku lta bu",
    "T02D1313:238a-2": "rdo rje 'chang dang lha me rnams gnyis su med",
    "T02D1313:238a-3": "pa tha mi dad par rang bzhin gyis bzhugs pa",
    "T02D1313:238a-4": "gsal ba'am / 'og min chos kyi dbyings kyi pho brang nas spyan drangs te dmigs la /",
    "T02D1313:238a-5": "de la phyag 'tshal ba dang /",
    "T02D1313:238a-6": "phyi dang gsang ba dang de kho na nyid kyi mchod pa dang /",
    "T02D1313:238a-7": "sdig pa bshags pa dang /",
    "T02D1313:238a-8": "bsod nams la rjes su yi rang ba dang /",
    "T02D1313:238a-9": "gsum la skyabs su 'gro ba dang /",
    "T02D1313:238a-10": "lam bsten pa dang /",
    "T02D1313:238a-11": "kun rdzob dang don dam byang chub mchog tu sems bskyed pa dang /",
    "T02D1313:238a-12": "dge ba'i rtsa ba byang chub tu bsngos la /",
    "T02D1313:238a-13": "tshogs brten pa blos btang la gshegs su gsol bar bya'o //",
    "T02D1313:238a-14": "de yang /",
    "T02D1313:238a-15": "bla ma rdo rje can mchod cing //",
    "T02D1313:238a-16": "bdun po yongs su dag par bya //",
    "T02D1313:238a-17": "zhes gur las gsungs so //",
    "T02D1313:238a-18": "de'i rjes la /",
    "T02D1313:238a-19": "dang por byams pa bsgom par bya //",
    "T02D1313:238a-20": "gnyis pa snying rje rnam bsgom zhing //",
    "T02D1313:238a-21": "gsum pa bde ba bsgom pa dang //",
    "T02D1313:238a-22": "kun gyi mthar ni btang snyoms so //",
    "T02D1313:238a-23": "de nas spro ba dang bsdu ba sngon du 'gro",
    "T02D1313:238a-24": "bas snod bcud thams cad stong pa nyid du bsgoms",
    "T02D1313:238a-25": "la / aom sh'u n+ya t'a dzny'a na badzra sva bh'a wa a'a tam ko&amp; ham zhes brjod pas /",
    "T02D1313:238a-26": "stong pa nyid brtan par bya'o //",
    "T02D1313:238a-27": "de nas /",
    "T02D1313:238a-28": "re phas nyi ma sngon du rnam bsgoms nas //",
    "T02D1313:238a-29": "nyi der h'um 'byung sna tshogs rdo rje ste //",
    "T02D1313:238a-30": "rdo rje de nyid kyis ni rab dang //",
    "T02D1313:238a-31": "gur bcing ba yang rnam par bsgom pa nyid //",
    "T02D1313:238a-32": "de yi nang du bsam bya ni //",
    "T02D1313:238a-33": "bhr'um las 'khor lo rtsibs bcu pa //",
    "T02D1313:238a-34": "rgya che khong stong mi g-yo ba //",
    "T02D1313:238a-35": "'khor ba'i bdag nyid bsgom par bya //",
    "T02D1313:238a-36": "nam mkha'i khams su bha ga bsam //",
    "T02D1313:238a-37": "dbus su rnam par bsgom pa ni //",
    "T02D1313:238a-38": "'khor lo sngon du ci rigs par //",
    "T02D1313:238a-39": "lha rnams ji ltar 'byung ba nyid //",
    "T02D1313:238a-40": "'khor lo sa dang chu ni sngon //",
    "T02D1313:238a-41": "ji ltar rigs par byin za dang //",
    "T02D1313:238a-42": "lha rnams kyi ni rlung chen dang //",
    "T02D1313:238a-43": "bhr'um las 'khor lo'i thig le ni //",
    "T02D1313:238a-44": "ji ltar bsgom pa 'byung ba las //",
    "T02D1313:238a-45": "chos 'byung las skyes 'khor lo nyid //",
    "T02D1313:238a-46": "'phar ma gnyis dag skyon med pa //",
    "T02D1313:238a-47": "ze 'bru las ni gcig 'gyur te //",
    "T02D1313:238a-48": "gru gsum gyis ni phyi mar brjod //",
    "T02D1313:238a-49": "gru bzhi pa la sgo bzhi pa //",
    "T02D1313:238a-50": "ka ba brgyad kyis nye bar brgyan //",
    "T02D1313:238a-51": "dra ba dra ba phyed par ldan //",
    "T02D1313:238a-52": "dur khrod brgyad dang yang dag ldan //",
    "T02D1313:238a-53": "rdo rje'i thig gis rnam par spras //",
    "T02D1313:238a-54": "de dbus shi ba bco lnga'i ro //",
    "T02D1313:238a-55": "gdan gyi bdag nyid rnam par bsam //",
    "T02D1313:238a-56": "aa la badzra nga rgyal bya'o //",
    "T02D1313:238a-57": "ro steng lnga gsum zla steng du //",
    "T02D1313:238a-58": "a'a li lnga gsum zhu ba las //",
    "T02D1313:238a-59": "des mtshan zla ba lnga gsum bskyed //",
    "T02D1313:238b-0": "rdo rjes brjod pa gnyis bsnan @238b pa'i //",
    "T02D1313:238b-1": "k'a li lnga gsum zhu ba las //",
    "T02D1313:238b-2": "des mtshan snang byed lnga gsum bskyed //",
    "T02D1313:238b-3": "dbus kyi nyi zla'i bar du ni //",
    "T02D1313:238b-4": "n'a da lhung bas aa ru bsam //",
    "T02D1313:238b-5": "de las a'a li bcu bzhi ni //",
    "T02D1313:238b-6": "phyogs mtshams nyi zla'i bar du spro //",
    "T02D1313:238b-7": "a'a ai a'i au 'phar ma'i shar la sogs par spro'o //",
    "T02D1313:238b-8": "a'u ri r'i li phyi'i 'phar ma'i pukka s'i la sogs pa'i mtshams kyi'o //",
    "T02D1313:238b-9": "l'i ae aee ao goo r'i la sogs phyogs kyi'o //",
    "T02D1313:238b-10": "aoo aam 'og dang steng gi sa bon no //",
    "T02D1313:238b-11": "de las spro zhing bsdu ba las //",
    "T02D1313:238b-12": "gri gug bco lnga sa bon bsam //",
    "T02D1313:238b-13": "de las spro bsdus gcig tu 'dres //",
    "T02D1313:238b-14": "de las lha mo bco lnga'i sku //",
    "T02D1313:238b-15": "kun kyang kha dog nag por bskyed //",
    "T02D1313:238b-16": "zla ba me long ye shes ldan //",
    "T02D1313:238b-17": "rta bdun pa ni mnyam pa nyid //",
    "T02D1313:238b-18": "rang lha'i sa bon phyag mtshan ni //",
    "T02D1313:238b-19": "so sor rtog par shes par bya //",
    "T02D1313:238b-20": "thams cad gcig gyur bya nan tan //",
    "T02D1313:238b-21": "rdzogs pa chos dbyings dag pa ste //",
    "T02D1313:238b-22": "mkhas pas cho ga gsungs pa yis //",
    "T02D1313:238b-23": "rnam pa lnga po bsgom pa nyid //",
    "T02D1313:238b-24": "de la bdag med rnal 'byor ma //",
    "T02D1313:238b-25": "kha dog nag mo drag chen mo //",
    "T02D1313:238b-26": "phyag rgya lnga yis rnam par brgyan //",
    "T02D1313:238b-27": "g-yas par gri gug rnam par bsnams //",
    "T02D1313:238b-28": "g-yon pa nyid ni padma'i snod //",
    "T02D1313:238b-29": "g-yas min par ni kha tv'am ga / stag gi pags pas smad dkris pa'o //",
    "T02D1313:238b-30": "re zhig nang gi 'phar ma la //",
    "T02D1313:238b-31": "rnal 'byor ma lnga nges gnas pa //",
    "T02D1313:238b-32": "phung po lnga yi rang bzhin gyis //",
    "T02D1313:238b-33": "rnal 'byor rig pas rtag tu bsgom //",
    "T02D1313:238b-34": "dang por rdo rje gshin rje dkar //",
    "T02D1313:238b-35": "chu bdag chu yi rnal 'byor ma //",
    "T02D1313:238b-36": "lus ngan rdo rje mkha' 'gro ma //",
    "T02D1313:238b-37": "dbus su bdag med rnal 'byor ma //",
    "T02D1313:238b-38": "de nas phyi yi 'phar mar bshad //",
    "T02D1313:238b-39": "dbang dkar gshin rje chom rkun ma //",
    "T02D1313:238b-40": "chu bdag phyogs su ro langs ma //",
    "T02D1313:238b-41": "lus ngan por ni ghasma r'i //",
    "T02D1313:238b-42": "dbang ldan du ni pukka s'i //",
    "T02D1313:238b-43": "mer ni de bzhin ri khrod ma //",
    "T02D1313:238b-44": "bden bral gdol pa mo gzhag cing //",
    "T02D1313:238b-45": "rlung du g-yung mo rnam par gzhag /'og tu sa spyod mar bshad de //",
    "T02D1313:238b-46": "steng du mkha' spyod ma zhes brjod //",
    "T02D1313:238b-47": "bskyed pa'i rim pa nyid kyi phyogs //",
    "T02D1313:238b-48": "srid dang zhi ba'i rang bzhin gyis //",
    "T02D1313:238b-49": "lha mo 'di gnyis rnam par gnas //",
    "T02D1313:238b-50": "lha mo thams cad kha dog gnag / drag chen phyag rgya lnga yis brgyan //",
    "T02D1313:238b-51": "zhal gcig spyan ni dmar ba rnams //",
    "T02D1313:238b-52": "lag par gri gug thod pas khyab //",
    "T02D1313:238b-53": "'khor lo rna cha mgul rgyan dang //",
    "T02D1313:238b-54": "lag par lag gdub ska rags ni //",
    "T02D1313:238b-55": "sangs rgyas lnga ni rnam dag pas //",
    "T02D1313:238b-56": "'di lnga phyag rgya dag pa yi //",
    "T02D1313:238b-57": "ji ltar bdag med rnal 'byor ma //",
    "T02D1313:238b-58": "de ltar thams cad rnam par bshad //",
    "T02D1313:239a-0": "lag pa gcig @239a * //",
    "T02D1313:239a-1": "ni thod pas brel //",
    "T02D1313:239a-2": "g-yas pa na ni gri gug 'dzin //",
    "T02D1313:239a-3": "g-yon pas kha tv'am gnyid do //",
    "T02D1313:239a-4": "stag gi pags pas smad dkris shing //",
    "T02D1313:239a-5": "ro la zhon zhing gzi brjid 'bar //",
    "T02D1313:239a-6": "phyag gnyis gyen du dbu skra ser //",
    "T02D1313:239a-7": "nga rgyal la sogs skyon drug rnams //",
    "T02D1313:239a-8": "gcod phyir gri gug rnam par bsnams //",
    "T02D1313:239a-9": "dngos dang dngos med rnam rtog gi / mgo bo'i padma'i snod du ni //",
    "T02D1313:239a-10": "bdud rnams rnam pa bzhi yi khrag / dngos grub phyir ni btung bar bya //",
    "T02D1313:239a-11": "stong pa'i rnam pas kha tv'am ga / thabs kyi",
    "T02D1313:239a-12": "ro ni rnam par brtag /'dis ni 'khor lo rnam",
    "T02D1313:239a-13": "bsgoms na // dngos grub myur du thob par 'gyur //",
    "T02D1313:239a-14": "de rjes go cha'i rnal 'byor bsgom //",
    "T02D1313:239a-15": "dang por nag por rab tu bsgom //",
    "T02D1313:239a-16": "gnyis pa dmar por rnam par bsgom //",
    "T02D1313:239a-17": "gsum pa la ni ser por bsgom //",
    "T02D1313:239a-18": "bzhi pa ljang gu de bzhin no //",
    "T02D1313:239a-19": "lnga par kha dog sngon po dang //",
    "T02D1313:239a-20": "drug par dkar po'i lus can te //",
    "T02D1313:239a-21": "yan lag drug bsgom rnal 'byor pas //",
    "T02D1313:239a-22": "lhan cig skyes pa'i rang bzhin bsgom //",
    "T02D1313:239a-23": "de nas sngags gsum du byin gyis brlab pa dang //",
    "T02D1313:239a-24": "ye shes sems dpa'i 'khor los byin gyis brlab pa dang /",
    "T02D1313:239a-25": "de nas dbang bskur bar byin gyis brlab par bya",
    "T02D1313:239a-26": "ba'i mthar aa bhi she kee: ku la pa tis",
    "T02D1313:239a-27": "nga rgyal bya'o // zhe sdang phyag rgyas bdag med ma //",
    "T02D1313:239a-28": "gti mug phyag rgyas rdo rje ma //",
    "T02D1313:239a-29": "ser sna'i phyag rgyas dkar mo nyid //",
    "T02D1313:239a-30": "chags pas chu ma phyag rgyas gdab //",
    "T02D1313:239a-31": "phrag dog phyag rgyas mkha' 'gro ma //",
    "T02D1313:239a-32": "zhe sdang phyag rgyas pukka s'i //",
    "T02D1313:239a-33": "gti mug phyag rgyas ri khrod ma //",
    "T02D1313:239a-34": "ser sna'i phyag rgyas gdol pa mo //",
    "T02D1313:239a-35": "'dod chags phyag rgyas g-yung mo nyid //",
    "T02D1313:239a-36": "yang ni dkar mo zhe sdang rgyas //",
    "T02D1313:239a-37": "gti mug phyag rgyas chom rkun ma //",
    "T02D1313:239a-38": "ser sna'i phyag rgyas ro langs ma //",
    "T02D1313:239a-39": "'dod chags phyag rgyas ghasma r'i //",
    "T02D1313:239a-40": "gti mug phyag rgyas sa spyod ma //",
    "T02D1313:239a-41": "'dod chags phyag rgyas mkha' spyod ma'o //",
    "T02D1313:239a-42": "de nas kha tv'am ga dang snyoms par 'jug pa 'am /",
    "T02D1313:239a-43": "dran pa tsam gyis rjes su chags pa'i mchod pa byas la /",
    "T02D1313:239a-44": "aa nu ra gas nga rgyal bya'o //",
    "T02D1313:239a-45": "de nas gtor ma ji lta ba bzhin du bdud rtsi byin gyis brlabs te myangs la /",
    "T02D1313:239a-46": "ai mra ta badzras nga rgyal bya'o //",
    "T02D1313:239a-47": "de nas mchod pa phyi dang /",
    "T02D1313:239a-48": "gsang ba dang /",
    "T02D1313:239a-49": "de kho na nyid kyis mchod de /",
    "T02D1313:239a-50": "p'u dza badzras nga rgyal bya'o //",
    "T02D1313:239b-0": "@239b de nas /",
    "T02D1313:239b-1": "mos pa sna tshogs gdul dka' 'dul ba'i phyir //",
    "T02D1313:239b-2": "zhes bya ba la sogs pas bstod pa bya ste /",
    "T02D1313:239b-3": "stu ti badzras nga rgyal bya'o //",
    "T02D1313:239b-4": "de nas rang byin gyis brlab pa ni /",
    "T02D1313:239b-5": "lam cig car pa'am /",
    "T02D1313:239b-6": "lam rim gyis pa 'am /",
    "T02D1313:239b-7": "lam nye bar bsgrub pa gsum gang mos dang /",
    "T02D1313:239b-8": "lhan cig skyes pa'i rnal 'byor gyis rgyas btab la",
    "T02D1313:239b-9": "gsum tshogs pa gcig tu bsgom ste bla ma las",
    "T02D1313:239b-10": "blang par bya'o // de nas 'khor rnal 'byor ma bcu bzhi ni /",
    "T02D1313:239b-11": "rang gtso mo'i sa bon las bsdus te /",
    "T02D1313:239b-12": "de nas nang gis sa gdab bsgom mo //",
    "T02D1313:239b-13": "des skyon rnam dag dran pa ni //",
    "T02D1313:239b-14": "gzugs phung rdo rje ma yin te //",
    "T02D1313:239b-15": "tshor ba la yang dkar mo brjod //",
    "T02D1313:239b-16": "'du shes chu yi rnal 'byor ma //",
    "T02D1313:239b-17": "'du byed rdo rje mkha' 'gro ma //",
    "T02D1313:239b-18": "rnal shes phung po'i rang bzhin gyis //",
    "T02D1313:239b-19": "bdag med rnal 'byor mar gnas so //",
    "T02D1313:239b-20": "gzugs la dkar mor rtag tu bshad //",
    "T02D1313:239b-21": "sgra la chom rkun mar rab grags //",
    "T02D1313:239b-22": "dri yi cha la ro langs ma //",
    "T02D1313:239b-23": "ro la ghasma r'i rab grags //",
    "T02D1313:239b-24": "reg la sa spyod ma zhes brjod //",
    "T02D1313:239b-25": "chos kyi dbyings la mkha' spyod ma //",
    "T02D1313:239b-26": "rtag tu 'di rnams rnam dag pas //",
    "T02D1313:239b-27": "de nyid rnal 'byor pas 'grub 'gyur //",
    "T02D1313:239b-28": "mig la gti mug rdo rje ma //",
    "T02D1313:239b-29": "rna bar zhe sdang rdo rje ma //",
    "T02D1313:239b-30": "sna la ser sna ma zhes bshad //",
    "T02D1313:239b-31": "lce la 'dod chags rdo rje ma //",
    "T02D1313:239b-32": "lus la phrag dog rdo rje ma //",
    "T02D1313:239b-33": "yid la bdag med rnal 'byor ma //",
    "T02D1313:239b-34": "sa ni pukka s'i zhes bshad //",
    "T02D1313:239b-35": "chu khams rngon pa mo zhes brjod //",
    "T02D1313:239b-36": "me ni gtum mor shes par bya //",
    "T02D1313:239b-37": "rlung ni g-yung mor rab tu grags //",
    "T02D1313:239b-38": "zhe sdang zhes bshad rdo rje ma //",
    "T02D1313:239b-39": "'dod chags chu yi rnal 'byor ma //",
    "T02D1313:239b-40": "phrag dog rdo rje mkha' 'gro ma //",
    "T02D1313:239b-41": "ser sna gsang ba'i dkar mo nyid //",
    "T02D1313:239b-42": "gti mug de bzhin rdo rjer bshad //",
    "T02D1313:239b-43": "zhe sdang la sogs rnam spyod pa //",
    "T02D1313:239b-44": "bskyed pa'i rim pa'i phyogs las ni //",
    "T02D1313:239b-45": "'dis ni phung po sbyang par bya //",
    "T02D1313:239b-46": "bla ma slob dpon 'dod lha la //",
    "T02D1313:239b-47": "phyag 'tshal don du 'khor lo 'dzin //",
    "T02D1313:239b-48": "bla ma rdo rje 'dzin pa la //",
    "T02D1313:239b-49": "smod tshig mi mnyan pa yi phyir //",
    "T02D1313:239b-50": "rna ba dag la rna cha 'dzin //",
    "T02D1313:239b-51": "sngags bzlas phyir ni mgul rgyan te //",
    "T02D1313:239b-52": "lag gdub srog chags gsod pa spangs //",
    "T02D1313:240a-0": "phyag rgya bstan phyir ska rags @240a * //",
    "T02D1313:240a-1": "nyid //",
    "T02D1313:240a-2": "sangs rgyas lnga yi phyag rgya yis //",
    "T02D1313:240a-3": "rtag tu lus la phyag rgyas gdab //",
    "T02D1313:240a-4": "phyag rgya'i rnam dag bshad par bya //",
    "T02D1313:240a-5": "'khor lo'i gzugs kyis mi bskyod pa //",
    "T02D1313:240a-6": "rna cha 'od dpag med kyi bdag / mgul gyi",
    "T02D1313:240a-7": "phreng ba rin chen bdag / lag gdub la ni",
    "T02D1313:240a-8": "rnam snang mdzad // ska rags la ni don yod gnas //",
    "T02D1313:240a-9": "'di rnam dag pa phyag rgya lnga //",
    "T02D1313:240a-10": "de nas ngag gis bzlas pa ni //",
    "T02D1313:240a-11": "aom aa: aa a'a ai a'i au a'u ri r'i",
    "T02D1313:240a-12": "li l'i ae aee ao aoo aam h'um sv'a h'a",
    "T02D1313:240a-13": "/ zhes spyi dang bye brag gi mtshams su bzlas pa bya'o //",
    "T02D1313:240a-14": "ngag gi brjod pas kyang skyon de nyid bzhi dang ldan pas gtor ma btang ngo //",
    "T02D1313:240a-15": "de nas smon lam gdab pa ni /",
    "T02D1313:240a-16": "rigs su skye dang dam tshig dad la sogs pas bya'o //",
    "T02D1313:240a-17": "de nas spyod lam gyi rnal 'byor bya'o //",
    "T02D1313:240a-18": "thun dang po'i de bzhin du thun 'og ma rnams kyi bya ba la shes par bya'o //",
    "T02D1313:240a-19": "'di lta bu'i lha bco lnga las nyung bar 'dod na steng 'og gi dor ba bcu gsum bsgom /",
    "T02D1313:240a-20": "de yang mngas na nang gi bzhi bzhag la lha dgu bsgom mo //",
    "T02D1313:240a-21": "de yang mangs na phyi rol brgyad dor la lha lnga bsgom mo //",
    "T02D1313:240a-22": "de yang mangs na dkyil 'khor gyi lte bar gtso",
    "T02D1313:240a-23": "mo rkyang pa bsgom pa ni bla ma na ro",
    "T02D1313:240a-24": "pa chen po'i zhal gyi lung ngo //",
    "T02D1313:240a-25": "lha mo'i 'khor lo bris pa'i dge bas ni //",
    "T02D1313:240a-26": "srid pa gsum gyi khongs su gtogs pa yi //",
    "T02D1313:240a-27": "sems can bdag med ma yi don rtogs nas //",
    "T02D1313:240a-28": "sdig bral mkha' spyod gnas su 'gro bar shog /"
}