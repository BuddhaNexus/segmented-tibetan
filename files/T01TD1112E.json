{
    "T01TD1112E:43b-0": "@43b # // rgya gar skad du /",
    "T01TD1112E:43b-1": "de wa aa ti sha ya sto tra:/",
    "T01TD1112E:43b-2": "bod skad du /",
    "T01TD1112E:43b-3": "lha las phul du byung bar bstod pa /",
    "T01TD1112E:43b-4": "de bzhin gshegs pa thams cad la phyag 'tshal lo //",
    "T01TD1112E:43b-5": "bcom ldan bde gshegs mngon sum ma gyur khyab 'jug min //",
    "T01TD1112E:43b-6": "tshangs pa ma yin lha chen po yang ma mthong ste ;",
    "T01TD1112E:43b-7": "/ de dag gi gzugs mthu dang spyod pa bsam pa rnams //",
    "T01TD1112E:43b-8": "thos nas su la yon tan yod dam med pa dpyad //",
    "T01TD1112E:43b-9": "khyab 'jug dpung drag mtshon cha dbyug to thags par brtson //",
    "T01TD1112E:43b-10": "lha chen mi yi thod pa'i phreng ba rnams kyi bzhag / sangs rgyas cha lugs gcig tu zhi ba'i phul phyin na //",
    "T01TD1112E:43b-11": "nye bar zhi dang ma zhi gang la mchod par bya //",
    "T01TD1112E:43b-12": "khyab 'jug gis ni 'thab dka' la sogs rigs rnams brlag par gyur //",
    "T01TD1112E:43b-13": "lha chen pos ni grong khyer sum brtsegs bcom par gyur zhes grag / skem byed kyis kyang mdung thung 'jebs bsnun krung krung bsad par gyur //",
    "T01TD1112E:43b-14": "sangs rgyas nyag gcig 'gro la sman pa thams cad mdzad pa lags //",
    "T01TD1112E:43b-15": "nga yis 'di la gnod bya 'di nyid bsrung bya 'di //",
    "T01TD1112E:43b-16": "gsad bya zhes pa lha yi mchog gi gzhung lugs yin //",
    "T01TD1112E:43b-17": "sangs rgyas la ni dgra dang mdza' bshes mi mnga' bar //",
    "T01TD1112E:43b-18": "nges par legs dang mngon par mtho bas phan 'dogs mdzad //",
    "T01TD1112E:44a-0": "@44a * // khyab 'jug chig ni 'dod chags la sogs skyon rnams bskyed //",
    "T01TD1112E:44a-1": "lha chen po yi byed spyod gang yin smyon pa bzhin //",
    "T01TD1112E:44a-2": "de bzhin gshegs pa nyes pa ma lus sel mdzad na //",
    "T01TD1112E:44a-3": "su zhig ston pa chen por 'os pa dpyad par gyis //",
    "T01TD1112E:44a-4": "gang zhig brtse med gzhan la gnod par brtson pa dang //",
    "T01TD1112E:44a-5": "gang la 'gro ba dag ni skyabs su song gyur pa //",
    "T01TD1112E:44a-6": "'dod chags bcas dang gang zhig 'dod chags rnam bral ba //",
    "T01TD1112E:44a-7": "de las gang zhig 'di na mchod bya soms te smros //",
    "T01TD1112E:44a-8": "brgya byin rdo rje thogs shing stobs can gshol thogs khyab 'jug 'khor lo'i mtshon thogs dang //",
    "T01TD1112E:44a-9": "skem byed mdung thung thogs shing lha chen rtse gsum mtshon thogs dur khrod gnas gyur pa //",
    "T01TD1112E:44a-10": "de dag byis pa snying brtse med pa sna tshogs mtshon thogs sdug bsngal 'jigs pas nyen //",
    "T01TD1112E:44a-11": "rtag tu srog chags 'joms par brtson pa de la mkhas pa su zhig 'dud par byed //",
    "T01TD1112E:44a-12": "gang zhig rtse gsum mi bsnams chags bcas mchan na chung ma med //",
    "T01TD1112E:44a-13": "'khor lo mdung thung drag po dang ni bshol mi bsnams //",
    "T01TD1112E:44a-14": "nyon mongs rnam grol mkhas pa gzhan la phan 'dogs rnam par brtson //",
    "T01TD1112E:44a-15": "'jig rten skyabs gyur drang srong de la 'dir ni skyabs su mchi //",
    "T01TD1112E:44a-16": "lha chen 'dod chags dbang gyur ngo tsha spangs shing co 'dri chung ma len par byed //",
    "T01TD1112E:44a-17": "khyab 'jug lhag par gtum zhing byas pa chud gzon skem byed rang gi gnyen yang gsod //",
    "T01TD1112E:44a-18": "dka' bzlog khro zhing ma he gsod byed ma mo rnams ni mi yi sha tshil za //",
    "T01TD1112E:44a-19": "log 'dren cha dang che yi stobs bcu ldan la nyes pa chung ngu'ang 'ga' mi mnga' //",
    "T01TD1112E:44a-20": "bcom ldan de ni bdag gi gnyen min mu stegs gzhan ngag dgra ma yin //",
    "T01TD1112E:44a-21": "de dag gi spyod gzhan yang mngon sum gyur par ma mthong ste //",
    "T01TD1112E:44a-22": "tshig dang spyod pa dag gis so so'i khyad par thos pa las //",
    "T01TD1112E:44a-23": "sangs rgyas yon tan phul du phyin la dad phyir bdag rten lags //",
    "T01TD1112E:44a-24": "bde bar gshegs pa bdag gi pha min mu stegs gzhan dag dgra ma yin //",
    "T01TD1112E:44a-25": "de bzhin gshegs des bdag nor ma stsal gzegs zan sogs kyis cang ma phrogs //",
    "T01TD1112E:44a-26": "'on kyang sangs rgyas bcom ldan de ni gcig tu 'gro la sman mdzad gsung //",
    "T01TD1112E:44b-0": "dri med dri ma thams cad sel ba gang yin de la @44b bdag dang lags //",
    "T01TD1112E:44b-1": "gang zhig rtag tu phan dgyes rgyun du 'gro la phan 'dogs mdzad //",
    "T01TD1112E:44b-2": "gang zhig 'gro ba sdug bsngal rnam mang gdungs pa bde mdzad dang //",
    "T01TD1112E:44b-3": "gang zhig shes bya mtha' dag lag mthil bzhin du gsal mkhyen pa //",
    "T01TD1112E:44b-4": "drang srong mnyam med rgyu mnga' de la glo ba dad par gyur //",
    "T01TD1112E:44b-5": "snying nas dad dam ji ltar dga' ba dang //",
    "T01TD1112E:44b-6": "the tshom gyis sam gzhan gyi ngor yang rung //",
    "T01TD1112E:44b-7": "gang zhig thub dbang zla ba der phyag byed //",
    "T01TD1112E:44b-8": "des ni lha yi bde ba phun tshogs thob //",
    "T01TD1112E:44b-9": "gna' sngon khyab 'jug 'di yis 'jig rten skye rgan na 'chi'i dbang gyur thob nas su //",
    "T01TD1112E:44b-10": "mi rnams bskyab phyir rmad byung blo yis snying brtse brtson pas sh'akya'i rigs rgyas par //",
    "T01TD1112E:44b-11": "goo ta mar 'khrungs sa stengs 'jig rten 'dir ni sangs rgyas gyur par grag ces thos //",
    "T01TD1112E:44b-12": "skye bo nyon mongs blun zhing rmongs pas ston pa phan 'dogs lags par ma 'tshal grang //",
    "T01TD1112E:44b-13": "gang tshe 'dod chags zhe sdang gis ni lha min khyim nas rin chen phrogs pa dang //",
    "T01TD1112E:44b-14": "chags pa'i blo gros kyis ni ngan g-yo byas nas sa dag phrogs par gyur kyang ni //",
    "T01TD1112E:44b-15": "de tshe khyab 'jug ma grol bzhin du skye bo blun po rnams ni mchod phyag 'tshal //",
    "T01TD1112E:44b-16": "sangs rgyas nges par rnam grol gyur kyang skye bo phal cher rmongs pas phyag mi 'tshal //",
    "T01TD1112E:44b-17": "sa 'di rgya mtsho bzhi yi ska rags gtams pa'i ljid kyis ni //",
    "T01TD1112E:44b-18": "lci lci ltar 'dug khyab 'jug byin yang stobs chen sdug bsngal gnas skabs gyur //",
    "T01TD1112E:44b-19": "thub pa la ni rdul tsam phul bas rgyal po mya ngan med pa yis //",
    "T01TD1112E:44b-20": "zla ba'i dkyil 'khor thel gyi 'od zer gos can sa stengs mtha' dag thob //",
    "T01TD1112E:44b-21": "bdag ni sangs rgyas phyogs mi 'dzin //",
    "T01TD1112E:44b-22": "ser skya sogs la mi sdang yang //",
    "T01TD1112E:44b-23": "gang zhig rigs par ldan pa'i tshig / de nyid ston par yongs su 'dzin //",
    "T01TD1112E:44b-24": "'di ltar su yang rung ste nges par kun mkhyen dang //",
    "T01TD1112E:44b-25": "'gro la gcig tu phan 'dogs mdzad pa'i lugs che ba //",
    "T01TD1112E:44b-26": "de dag blo gros zhib mo'i mig gis btsal nas su //",
    "T01TD1112E:44b-27": "bsten par bya yi gzhan dag mkhas la ci zhig mkho //",
    "T01TD1112E:44b-28": "gang la skyon kun yod min la //",
    "T01TD1112E:44b-29": "yon tan thams cad yod gyur na //",
    "T01TD1112E:44b-30": "tshangs dang khyab 'jug dbang phyug che //",
    "T01TD1112E:44b-31": "de yang bdag gi ston pa yin //",
    "T01TD1112E:44b-32": "gang la skyon ni mi mnga' zhing //",
    "T01TD1112E:45a-0": "yon tan @45a * //",
    "T01TD1112E:45a-1": "dpag med mnga' ba dang //",
    "T01TD1112E:45a-2": "thams cad mkhyen dang thugs rje can //",
    "T01TD1112E:45a-3": "de la bdag ni skyabs su mchi //",
    "T01TD1112E:45a-4": "pad+ma kha bye rgyas pa'i 'dab ltar dkyus ring spyan mnga' ba //",
    "T01TD1112E:45a-5": "bstod pa'i chu klung stong gis rgya mtsho de ltar bstod bgyis pa //",
    "T01TD1112E:45a-6": "bdag gi tshig gis bskrun pa'i dge ba cung zad ci mchis pa //",
    "T01TD1112E:45a-7": "des ni sems can thams cad bde ba dag dang ldan gyur cig / lha las phul du byung ba'i bstod pa slob dpon bde byed bdag pos mdzad pa rdzogs so /",
    "T01TD1112E:45a-9": "// / rgya gsar gyi mkhan po sarba dzny'a de wa dang /",
    "T01TD1112E:45a-10": "lo ts'a ba bande rin chen mchog gis bsgyur /",
    "T01TD1112E:45a-11": "zhu chen gyi lo ts'a ba bande dpal brtsegs rakshi tas zhus te gtan la phab pa'o//"
}