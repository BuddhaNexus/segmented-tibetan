{
    "T02TD3687E:322b-0": "@322b * // 'jigs pa brgyad las skyob pa bzhugs//",
    "T02TD3687E:322b-2": "# // bcom ldan 'das ma sgrol ma la phyag 'tshal lo //",
    "T02TD3687E:322b-3": "rnal 'byor pa'i dbang phyug bsam gtan gyi khang par zhugs te /",
    "T02TD3687E:322b-4": "stan bde ba la 'dug cing /",
    "T02TD3687E:322b-5": "snying rje chen pos 'gro ba thams cad gdon par bya'o zhes dam bcas nas /",
    "T02TD3687E:322b-6": "lha mo sgrol ma bsgom par bya'o //",
    "T02TD3687E:322b-7": "de yang rim pa 'di ltar bya ste /",
    "T02TD3687E:322b-8": "rnal 'byor pa rang gi snying gar aa las zla ba'i dkyil 'khor gyi steng du yi ge t'am bsams la /",
    "T02TD3687E:322b-9": "de las 'od zer lcags kyu 'dra ba spros pas /",
    "T02TD3687E:322b-10": "lha mo dang rang gi bla ma dang yang dag par rdzogs pa'i sangs rgyas rnams mdun gyi nam mkha' la gsal bar bltas te /",
    "T02TD3687E:322b-11": "de la phyag 'tshal ba dang /",
    "T02TD3687E:322b-12": "sdig pa bshags pa dang /",
    "T02TD3687E:322b-13": "gsum la skyabs su 'gro ba dang /",
    "T02TD3687E:322b-14": "dge ba'i rtsa ba bsngo ba dang /",
    "T02TD3687E:322b-15": "lus dbul ba dang /",
    "T02TD3687E:322b-16": "smon lam gdab pa rnams byas la /",
    "T02TD3687E:322b-17": "de nas don dam par bdag dang lha la sogs pa rang bzhin med cing gdod ma nas ma skyes par bsam zhing /",
    "T02TD3687E:322b-18": "de brtan par bya ba'i phyir aom sh'u n+ya t'a dzny'a na badzra sva bh'a ba a'atma ko&amp; ham zhes pas stong pa nyid du bsgom mo //",
    "T02TD3687E:322b-19": "de nas pam las padma 'dab ma brgyad pa'i dbus su /",
    "T02TD3687E:322b-20": "rang gi sems nyid sngon gyi smon lam gyi dbang gis yi ge t'am las lha mo sgrol ma bskyed par bya ste /",
    "T02TD3687E:322b-21": "de yang sku mdog ljang gu zhal gcig phyag gnyis ma /",
    "T02TD3687E:322b-22": "phyag g-yas pa mchog sbyin gyi phyag rgyas gnas pa /",
    "T02TD3687E:322b-23": "g-yon pa autpal bsnams pa /",
    "T02TD3687E:322b-24": "don yod grub pa'i dbu rgyan can ;",
    "T02TD3687E:322b-25": "skyil krung phyed pas bzhugs pa /",
    "T02TD3687E:322b-26": "ji srid mi skyo ba'i bar du bsgoms la /",
    "T02TD3687E:322b-27": "skyon bzlas pa la 'jug par bya'o //",
    "T02TD3687E:322b-28": "aom t'a re tutt'a re tu re sv'a h'a /",
    "T02TD3687E:322b-29": "zhes bya ba'i sngags kyi phreng ba rang gi snying ga nas phyung ste /",
    "T02TD3687E:322b-30": "yang rang gi zhal du zhugs yang rang gi kha nas 'byung ba'i rim pa sngags kyi kha dog dkar po dal bus 'khor bar bsam zhing bzlas par bya'o //",
    "T02TD3687E:322b-31": "bzlas pas kyang skyon mchod pa dang gtor ma btang ste smon lam btab pa /",
    "T02TD3687E:322b-32": "lha mo'i nga rgyal gyis spyod lam thams cad la gnas par bya'o //",
    "T02TD3687E:322b-33": "nyal ba'i che stong pa nyid du zhugs te nyal bar bya'o //",
    "T02TD3687E:323a-0": "@323a * // yang langs pa'i tshe skad cig tsam gyis lha mo'i nga rgyal gyis ldang bar bya'o //",
    "T02TD3687E:323a-1": "'jigs pa brgyad las skyob pa slob dpon mkhas pa dpal mar me mdzad ye shes kyis mdzad pa rdzogs so//"
}