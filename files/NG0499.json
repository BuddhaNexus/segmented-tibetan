{
    "NG0499:0": "@#/ / rgya gar skad du / bud+d+ha sarba ka",
    "NG0499:1": "ya wa ga tsit+ta hr-i da ya ka la tan",
    "NG0499:2": "tra na ma / bod skad du /",
    "NG0499:3": "sangs rgyas thams cad kyi sku gsung thugs kyi snying po bstan pa'i rgyud ces bya ba /",
    "NG0499:4": "sangs rgyas sku gsung thugs kyi klong ye nas yin pa de la phyag 'tshal lo //",
    "NG0499:5": "'di skad bdag gis bstan pa'i dus gcig na / sku'i mkha' /",
    "NG0499:6": "gsung gi zer /",
    "NG0499:7": "thugs kyi klong */",
    "NG0499:8": "chos kyi dbyings nas kun bzang yab yum la /",
    "NG0499:9": "mdzad pa phyogs med zhi khro dang *//",
    "NG0499:10": "sku gsung thugs yon tan 'phrin las ma mo 'jig rten pa'i 'khor gyis bskor nas bzhugs so //",
    "NG0499:11": "de nas badzra pa ni yis //",
    "NG0499:12": "'di skad ces ni rab zhus so //",
    "NG0499:13": "kye kye rig 'khor la gsung du gsol //",
    "NG0499:14": "de nas kun bzang yab yum gyis //",
    "NG0499:15": "gsang bdag nyid la bka' stsal pa //",
    "NG0499:16": "e ma sems can kun gyi rang bzhin la //",
    "NG0499:17": "sangs rgyas rnams kyi ye shes dang *//",
    "NG0499:18": "sku gsung thugs kyi snying po ni //",
    "NG0499:19": "bsnan phri med par ye nas gnas //",
    "NG0499:20": "tsit+ta dung khang nang na sku dang yig 'bru ste //",
    "NG0499:21": "mnyen lcug 'khril ldem sgeg bzhad do //",
    "NG0499:22": "zhes sku gsung thugs kyi snying po bstan pa'i rgyud las /",
    "NG0499:23": "gnas lugs kyi le'u ste dang po'o ///",
    "NG0499:24": "/ gsang bdag nyid kyis gsol pa //",
    "NG0499:25": "gnas lugs rim pa de ltar na //",
    "NG0499:26": "dang po bskyed pa ji ltar bskyed //",
    "NG0499:27": "tha ma rdzogs pa ji ltar rdzogs //",
    "NG0499:28": "yon tan rtags ni ji ltar 'byung *//",
    "NG0499:29": "spyi mes chen pos bka' stsol cig / sa man ta yis bka' @#//",
    "NG0499:30": "stsal pa //",
    "NG0499:31": "skyabs song 'gro la phan pa yis //",
    "NG0499:32": "dgu gsum brda dpe ti le'i dbang *//",
    "NG0499:33": "'a a ha sha sa ma om ahhu~m /",
    "NG0499:34": "de nas skur zin gsal yang gdab //",
    "NG0499:35": "dam tshig kun gyi ngo bo ni //",
    "NG0499:36": "hu~m las bla ma rdo rjes sems dri med dkar mdangs rig pa'i sku //",
    "NG0499:37": "skyil krung rdo rje dril bu bsnams //",
    "NG0499:38": "mdzes pa'i rin chen rgyan gyis spras //",
    "NG0499:39": "che chung tshad med mtshan dper ldan //",
    "NG0499:40": "lta bas mi chog mtha' dang bral //",
    "NG0499:41": "ye nas rang rig gsal yang gdab //",
    "NG0499:42": "gnas gsum dkar dmar mthing ba la //",
    "NG0499:43": "'bru gsum ye nas gsal yang gdab //",
    "NG0499:44": "de bzlas rang gsal nam mkha' la //",
    "NG0499:45": "gsal stong ri la blta bar bya //",
    "NG0499:46": "lug rgyud mig mangs khro bo ste //",
    "NG0499:47": "shel dkar me long rdo rje sems //",
    "NG0499:48": "de ni dus gsum sangs rgyas yin //",
    "NG0499:49": "dbyings dang ye shes ni khro'i lha // gsal stong dbyer med 'jam dpal sku //",
    "NG0499:50": "grag stong dbyer med pad+ma'i gsung *//",
    "NG0499:51": "rig stong dbyer med yang dag thugs //",
    "NG0499:52": "bde stong yon tan bdud rtsi lha //",
    "NG0499:53": "snang stong phur pa 'phrin las lha //",
    "NG0499:54": "mi rtog stong pa ma mo'i tshogs //",
    "NG0499:55": "ma 'gags rang rtsal dregs pa yin //",
    "NG0499:56": "'chi med ye shes tshe yi lha /",
    "NG0499:57": "dus gsum sangs rgyas bka' brgyad kyi //",
    "NG0499:58": "yab kyi snying po om yin no //",
    "NG0499:59": "yum gyi snying po ahyin no //",
    "NG0499:60": "yab yum gnyis med snying po hu~m yin no //",
    "NG0499:61": "om ni bde la ahni gsal //",
    "NG0499:62": "hu~m ni mi rtog nam mkha' 'dra // rang dbang med pa srog gi gnad //",
    "NG0499:63": "'bru gsum sngags kyi rgyal po 'di //",
    "NG0499:64": "ma byung mi 'byung 'byung mi 'gyur //",
    "NG0499:65": "om ahhu~m / zhes sku gsung thugs kyi snying po bstan pa'i rgyud las /",
    "NG0499:66": "bskyed rdzogs kyi le'u gnyis pa'o //  // yang cig gsang bdag legs par nyon //",
    "NG0499:67": "'di bzlas tshe gcig sangs rgyas yin //",
    "NG0499:68": "'di bzlas 'phrin las rnam bzhi 'grub //",
    "NG0499:69": "bye ba gcig ni bzlas par bya //",
    "NG0499:70": "gang 'dul de nyid lha ru sgom //",
    "NG0499:71": "gang byed las sogs sham bur gdags //",
    "NG0499:72": "dper na yid bzhin nor bu 'dra //",
    "NG0499:73": "gang bsam las ni 'grub par 'gyur //",
    "NG0499:74": "ti la gsal dag rig pa'i mdangs //",
    "NG0499:75": "ma mthong mi mthong mthong mi 'gyur //",
    "NG0499:76": "'di mthong dus gsum sangs rgyas yin //",
    "NG0499:77": "dus gsum sangs rgyas thams cad kyi //",
    "NG0499:78": "sku sgrub om la gsung sgrub ah //",
    "NG0499:79": "thugs sgrub hu~m yin ti la mchog / ma ha om la a nu ah //",
    "NG0499:80": "a ti hu~m yin ti la rtse //",
    "NG0499:81": "om gyis lus la bde ba 'bar //",
    "NG0499:82": "ah yis ngag la nus pa 'byung *//",
    "NG0499:83": "hu~m gis sems la rtogs pa 'char //",
    "NG0499:84": "om gyis pho gdon thul bar byed //",
    "NG0499:85": "ahyis mo gdon zhi bar byed //",
    "NG0499:86": "hu~m gis gdon rnams rlag par byed //",
    "NG0499:87": "om gyis snang srid g.yo zhing bsgul //",
    "NG0499:88": "ahyis 'gro ba dbang du bsdud //",
    "NG0499:89": "hu~m gis skye med sa la 'god //",
    "NG0499:90": "om gyis ti la gsal bar byed //",
    "NG0499:91": "ahyis ye shes gong 'phel 'char //",
    "NG0499:92": "hu~m gis gnyis med sngon sangs rgyas //",
    "NG0499:93": "zhes sku gsung thugs kyi snying po bstan pa'i rgyud las / @#//",
    "NG0499:94": "yonatan gyi le'u ste gsum pa'o // // legs bshad",
    "NG0499:95": "gsang bdag yang nyon cig / ti la 'bru gsum",
    "NG0499:96": "bzlas pa yis // lhag med 'ja' 'od sku gdung dang *//",
    "NG0499:97": "sgra dang ring bsrel nyid 'byung ngo *//",
    "NG0499:98": "chos sku'i rtags su sprin med mkha' //",
    "NG0499:99": "'ja' tshon sna lnga longs spyod rdzogs //",
    "NG0499:100": "sprul sku ring bsrel phra zhing mang *//",
    "NG0499:101": "'di yod kun la sku gsum rtags //",
    "NG0499:102": "nges par 'byung ngo sgrub la brtson //",
    "NG0499:103": "ces sku gsung thugs kyi snying po bstan pa'i rgyud las /",
    "NG0499:104": "rtags kyi le'u ste bzhi pa'o //  // om ahhu~m badzra sa twa a /",
    "NG0499:105": "d+harma ka ya sid d+hi hu~m /",
    "NG0499:106": "zhes sa man tas rang byung du gsungs pas /",
    "NG0499:107": "badzra pa ni dang */",
    "NG0499:108": "dus gsum gyi sangs rgyas thams cad kyi / sku gsal stong dbyer med par khyab bo //",
    "NG0499:109": "gsung grags stong dbyer med par khyab bo //",
    "NG0499:110": "thugs rig stong dbyer med par khyab bo //",
    "NG0499:111": "yon tan bde stong dbyer med par khyab bo //",
    "NG0499:112": "'phrin las snang stong dbyer med par khyab bo //",
    "NG0499:113": "sangs rgyas thams cad kyi sku gsung thugs kyi rgyud las /"
}