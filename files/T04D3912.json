{
    "T04D3912:15a-0": "@15a * // rgya gar skad du /",
    "T04D3912:15a-1": "pa ram artha bo dhi tsitta bh'a ba na kra ma na warna sam gra ha /",
    "T04D3912:15a-2": "bod skad du /",
    "T04D3912:15a-3": "don dam pa byang chub kyi sems bsgom pa'i rim pa yi ger bris pa /",
    "T04D3912:15a-4": "sangs rgyas dang byang chub sems dpa' thams cad la phyag 'tshal lo //",
    "T04D3912:15a-5": "bcom ldan 'das 'jam dpal gzhon nur gyur pa la phyag 'tshal lo //",
    "T04D3912:15a-6": "don dam pa byang chub kyi sems bsgom pa'i yi",
    "T04D3912:15b-0": "ge rin po @15b che'i sgron ma zhes bya ba",
    "T04D3912:15b-1": "cung zad bri bar bya'o //",
    "T04D3912:15b-2": "ji ltar snang zhing grag pa'i chos //",
    "T04D3912:15b-3": "de ltar grub cing bden pa min //",
    "T04D3912:15b-4": "sna tshogs cir yang 'gyur ba'i phyir //",
    "T04D3912:15b-5": "dper na mig 'phrul rnam pa bzhin //",
    "T04D3912:15b-6": "ngo bo nyid med nam mkha' 'dra //",
    "T04D3912:15b-7": "rten 'brel tsam las byung ba'i phyir //",
    "T04D3912:15b-8": "shin tu med pa'ang ma yin te //",
    "T04D3912:15b-9": "dper na rmi lam rgyu 'bras bzhin //",
    "T04D3912:15b-10": "bden pa ma grub rdzun mi bzlog / de lta'i don nyid ma shes pas //",
    "T04D3912:15b-11": "'khrul rtog rkyen gyis rab bslus te //",
    "T04D3912:15b-12": "mi bzad sdug bsngal 'khor lo bskor //",
    "T04D3912:15b-13": "kha cig yod mthong med bltas pas //",
    "T04D3912:15b-14": "sdig pa'i las byas sdug bsngal myong //",
    "T04D3912:15b-15": "dper na mi shes pa yi mis //",
    "T04D3912:15b-16": "rnam par ldang ba'i dug 'thungs shing //",
    "T04D3912:15b-17": "kha cig dge ba'i las byed kyang //",
    "T04D3912:15b-18": "rnam par dben don ma shes pas //",
    "T04D3912:15b-19": "rmi lam yul gyi bde ba bzhin //",
    "T04D3912:15b-20": "re zhig thob kyang slar nyams 'gyur //",
    "T04D3912:15b-21": "de ltar 'jig rten phal pa yis //",
    "T04D3912:15b-22": "yang dag bdag med de bzhin nyid //",
    "T04D3912:15b-23": "don dam 'jam dpal mthong ba min //",
    "T04D3912:15b-24": "de bas 'gro drug snying rje'i yul //",
    "T04D3912:15b-25": "kha cig rdul phran don dag ni //",
    "T04D3912:15b-26": "rten 'brel blo yis mngon sum mthong //",
    "T04D3912:15b-27": "kha cig rjes su rjes dpag shes //",
    "T04D3912:15b-28": "gnyis kas chos kyi bye brag rtogs //",
    "T04D3912:15b-29": "sdug bsngal dang ni de rgyu dag / spangs te bdag nyid zhi bya'i phyir //",
    "T04D3912:15b-30": "sgrub pa bdun la gnas nas ni //",
    "T04D3912:15b-31": "bsgrub pa gcig gi thar par 'dod //",
    "T04D3912:15b-32": "rdul med rdul bral dri ma med //",
    "T04D3912:15b-33": "chos dbyings 'jam dpal mthong ba min //",
    "T04D3912:15b-34": "kha cig shes rab rtsal gyis ni //",
    "T04D3912:15b-35": "gzung ba stong par rab shes shing //",
    "T04D3912:15b-36": "'dzin pa rdzas su grub par lta //",
    "T04D3912:15b-37": "'khor ba ma rig rgyu las byung //",
    "T04D3912:15b-38": "bzlog phyir rig pa'i ye shes bsgom //",
    "T04D3912:15b-39": "gzhan don cung zad spyod gyur yang //",
    "T04D3912:15b-40": "lus kun las ni rnam grol ba'i //",
    "T04D3912:15b-41": "don dam 'jam dpal mngon pa min //",
    "T04D3912:15b-42": "rags pa'i chos ni ma grub na //",
    "T04D3912:15b-43": "phra ba'i chos kyang 'grub pa min //",
    "T04D3912:15b-44": "chos ni rang tu mthong gyur na //",
    "T04D3912:15b-45": "chos nyid de nyid ma mthong bas //",
    "T04D3912:15b-46": "dper na smig rgyu ma brtags par //",
    "T04D3912:15b-47": "chu bos 'jigs nas spong ba bzhin //",
    "T04D3912:15b-48": "kha cig rnam par 'khrul par smra //",
    "T04D3912:15b-49": "dper na nam mkha' gzugs mthong bzhin //",
    "T04D3912:15b-50": "sems nyid snang med mkha' 'dra ba //",
    "T04D3912:16a-0": "don dam nyid du grub par @16a * //",
    "T04D3912:16a-1": "'dod //",
    "T04D3912:16a-2": "kha cig chos kun rang rig lus //",
    "T04D3912:16a-3": "sna tshogs brtags pas rnam par dben //",
    "T04D3912:16a-4": "dper na rmi lam nyams myong bzhin //",
    "T04D3912:16a-5": "gnyis med ye shes grub par 'dod //",
    "T04D3912:16a-6": "chags dang sdang ba spangs pa dang //",
    "T04D3912:16a-7": "thabs mkhas blo chen de yis kyang //",
    "T04D3912:16a-8": "rnam shes chos nyid las 'das pa'i //",
    "T04D3912:16a-9": "chos dbyings 'jam dpal mthong ba min //",
    "T04D3912:16a-10": "sems nyid bde ba'i de nyid la //",
    "T04D3912:16a-11": "'dir ni cung zad rnam brtags na //",
    "T04D3912:16a-12": "bdag las ma yin gzhan las min //",
    "T04D3912:16a-13": "gnyis ka las min rgyu med min //",
    "T04D3912:16a-14": "yod pa yod phyir skye mi rigs //",
    "T04D3912:16a-15": "yang na skye ba thug med 'gyur //",
    "T04D3912:16a-16": "med pa med pas skye mi rigs //",
    "T04D3912:16a-17": "yang na cig car skye bar 'gyur //",
    "T04D3912:16a-18": "de phyir yang dag skye med phyir //",
    "T04D3912:16a-19": "brdzun pas dben pa grub pa min //",
    "T04D3912:16a-20": "gal te grub pa mtha' yas pa'i //",
    "T04D3912:16a-21": "gnod pa 'di la rab tu 'du //",
    "T04D3912:16a-22": "des nam brtags nyams dga' ste //",
    "T04D3912:16a-23": "sgyu ma tsam la brtags pas bslus //",
    "T04D3912:16a-24": "sems ni sgyu ma'i rnam pa ste //",
    "T04D3912:16a-25": "byang chub kyang ni sgyu ma 'dra //",
    "T04D3912:16a-26": "des kyang tshig tu brjod spangs te //",
    "T04D3912:16a-27": "spros bral 'jam dpal mthong ba min //",
    "T04D3912:16a-28": "sgyu ma sgyu ma tsam min te //",
    "T04D3912:16a-29": "gal te yin na de mi grub //",
    "T04D3912:16a-30": "grub na gzhan gyi gzhung lugs kyang //",
    "T04D3912:16a-31": "sgyu ma'i chos su thal bar 'gyur //",
    "T04D3912:16a-32": "de phyir sgyu ma'i rang bzhin ni //",
    "T04D3912:16a-33": "sgyu bzhin 'di zhes brjod du med //",
    "T04D3912:16a-34": "'on kyang thugs rje ldan pa yis //",
    "T04D3912:16a-35": "bden pa gnyis kyi tshul gnas te //",
    "T04D3912:16a-36": "tha snyad don la rab brten nas //",
    "T04D3912:16a-37": "bdag med seng ge'i sgra chen bsgrags //",
    "T04D3912:16a-38": "stong pa nyid sogs rnam grangs sgo //",
    "T04D3912:16a-39": "sgyu ma 'dra sogs dpe mtha' yas //",
    "T04D3912:16a-40": "theg pa sna tshogs thabs tshul gyis //",
    "T04D3912:16a-41": "mi gnas dbu ma nye bar mtshon //",
    "T04D3912:16a-42": "mtshon kyang mtshon bya ma yin te //",
    "T04D3912:16a-43": "'di la bsal bya ci yang med //",
    "T04D3912:16a-44": "stong pa nyid kyang stong pas stong //",
    "T04D3912:16a-45": "'di la sangs rgyas sems can med //",
    "T04D3912:16a-46": "bdag gzhan snang zhing srid pa'i chos //",
    "T04D3912:16a-47": "rnam grol rnam par bcings pa yang //",
    "T04D3912:16a-48": "ming tsam ming yang yod ma yin //",
    "T04D3912:16a-49": "thams cad nam mkha' dang 'dra ste //",
    "T04D3912:16a-50": "de ltar chos rnams mthong med na //",
    "T04D3912:16a-51": "mi mngon mi snang 'jam dpal mthong //",
    "T04D3912:16a-52": "skye dang srid pa'i 'chi ba yi //",
    "T04D3912:16a-53": "'khor ba'i rgya mtsho pha rol 'gro //",
    "T04D3912:16a-54": "de lta bas na yon tan gyi skabs nas kyang /",
    "T04D3912:16b-0": "lta ba ngan pa'i @16b tshang tshing ma lus par sel ba'o zhes pa dang /",
    "T04D3912:16b-1": "chos thams cad brjod du med pa'i rang bzhin nyid do zhes pa dang /",
    "T04D3912:16b-2": "chos kyi rgyal por 'gyur ro zhes pas bstan to //",
    "T04D3912:16b-3": "blo mchog sa gzhi lta bu la //",
    "T04D3912:16b-4": "dam chos nyi ltar kun nas gsal //",
    "T04D3912:16b-5": "blo dman khang bu lta bu'i phyir //",
    "T04D3912:16b-6": "rin chen sgron ma tsam 'di bris //",
    "T04D3912:16b-7": "don dam pa byang chub kyi sems bsgom pa'i yi",
    "T04D3912:16b-8": "ge rin po che'i sgron ma zhes bya ba slob",
    "T04D3912:16b-9": "dpon chen po rta dbyangs kyis mdzad pa rdzogs so",
    "T04D3912:16b-11": "/ // / rgya gar gyi mkhan po padma ka ra warma dang /",
    "T04D3912:16b-12": "zhu chen gyi lo ts'a ba dge slong rin chen"
}