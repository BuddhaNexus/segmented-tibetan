{
    "NG0451:0": "[(]9[)]@#// de bzhin rnam dag ye shes la //",
    "NG0451:1": "skye 'chi'i rgyu rkyen yod min te //",
    "NG0451:2": "yid kyi g.yo ba yod  kyis //",
    "NG0451:3": "rtogs brtan 'khor ba la sogs kun //",
    "NG0451:4": "mkhas pas de ltar shes par gyis //",
    "NG0451:5": "de yang thams cad rang byung ba'o //",
    "NG0451:6": "'khrul blo zad dang ma zad kyis //",
    "NG0451:7": "dpe don khyad par shin tu che //",
    "NG0451:8": "mdor na chos nyid ces bya ba //",
    "NG0451:9": "rtag tu yod na rdzas su gol //",
    "NG0451:10": "rtag tu med na chad pa nyid //",
    "NG0451:11": "rig na sems yod ma rig ste //",
    "NG0451:12": "ma rig bem po nyid du 'gyur //",
    "NG0451:13": "de bas tshul ni bzhi sgo nas //",
    "NG0451:14": "mkhas pas 'di bzhin shes par byos //",
    "NG0451:15": "gnas tshul 'khrul tshul rtogs tshul rtogs pa brtan tshul dang bzhi la /",
    "NG0451:16": "mkhas pas lugs bzhin 'di lta ste //",
    "NG0451:17": "chos dang chos min dbyer med cing *//",
    "NG0451:18": "sems dang sems min dbyer med na /  / chos kyi dbyings sam bya chub sems //",
    "NG0451:19": "yin pas kun gyi rtsa ba yod //",
    "NG0451:20": "dbyer mi phyed pas rdzogs chen che lngas spags //",
    "NG0451:21": "shes rig rdul tsam byung na che lnga sangs rgyas bral //",
    "NG0451:22": "rig pa yod pas ma rig sangs //",
    "NG0451:23": "yul sems gnyis gnas mi gnas shing *//",
    "NG0451:24": "yul sogs ltos sam ma ltos shing *//",
    "NG0451:25": "rtogs lta la sogs rag las dang *//",
    "NG0451:26": "bsgom du yod pas bya bral min //",
    "NG0451:27": "de bas thams cad dbyer med pas //",
    "NG0451:28": "lhan cig skyes la ci ci spong *//",
    "NG0451:29": "dbyer mi phyed la gang gang gnas //",
    "NG0451:30": "de de nyid la ji ltar ltos //",
    "NG0451:31": "gnyis su med la rag ci las //",
    "NG0451:32": "bsgom du med la sangs ci rgya //",
    "NG0451:33": "blo nyid rang grol 'khor bdag / blun pos de ltar ma shes te //",
    "NG0451:34": "shes rig yod pa'i bdag med smra //",
    "NG0451:35": "bdag med shes pa su yi yin //",
    "NG0451:36": "yul med ci zhig nyams su myong *//",
    "NG0451:37": "nyams myong spros pa ci phyir bral //",
    "NG0451:38": "blun po de ni mun pa 'jal //",
    "NG0451:39": "de ni nam yang tharang pa med //",
    "NG0451:40": "de bas skal ldan khyod kyis ni //",
    "NG0451:41": "ma bcos phyed lnga'i don la ltos //",
    "NG0451:42": "ma bsgribs ye shes don la ltos //",
    "NG0451:43": "'gyur med gnas lugs don la ltos //",
    "NG0451:44": "sems med dmigs med don la ltos //",
    "NG0451:45": "zhes che ba lnga'i gsang thigs bstan pa ste bcu gcig pa'o //",
    "NG0451:46": "bcom ldan 'das bya bral gnyis med ngang la phyag 'tshal lo //",
    "NG0451:47": "bya bral gnyis su med pa yang *//",
    "NG0451:48": "gtan la cis 'bebs ci ye shes //",
    "NG0451:49": "gzhan gyi blo la ci yis sgrub //",
    "NG0451:50": "sgrub tu yod na bya bral min //",
    "NG0451:51": "med na gte chad ngal don med //",
    "NG0451:52": "zhes na gtan la dbab dang shes yod na //",
    "NG0451:53": "bya bral gnyis med nam du med //",
    "NG0451:54": "blo la grub par 'dod pa yang *//",
    "NG0451:55": "'dod pas bye bral gnyis med bsrings //",
    "NG0451:56": "ma grub rnam rtogs 'khrul pas bcings //",
    "NG0451:57": "bcings pa ci grol zhes na yang *//",
    "NG0451:58": "rnam rtog rang byung rang zhi ste //",
    "NG0451:59": "blun pas de ltar ma rtogs pas //",
    "NG0451:60": "lung dang man ngag rang rig tu //",
    "NG0451:61": "sems dpas yid ches bskyed phyir bshad //",
    "NG0451:62": "gnyis med mi gnod rang snang yin //",
    "NG0451:63": "de bas 'di ltar shes par gyis //",
    "NG0451:64": "lung ni ngang ste man rang bzhin //",
    "NG0451:65": "rang rig @#//",
    "NG0451:66": "bdag nyid chen po'o //",
    "NG0451:67": "rang byung ngang ste rang bzhin ngang *//",
    "NG0451:68": "gnyis med bdag nyid chen po'o //",
    "NG0451:69": "bya ba bral ba ngang nyid de //",
    "NG0451:70": "byed pa bral ba rang bzhin no //",
    "NG0451:71": "gnyis su med pas bdag nyid che //",
    "NG0451:72": "shes bya yod pas ngang dang bral //",
    "NG0451:73": "'bebs po yod pas rang bzhin bral //",
    "NG0451:74": "de gnyis yod pas bdag nyid bral //",
    "NG0451:75": "sku gsum bral bar mkhas pas rig / rang byung la yang rnam gnyis te //",
    "NG0451:76": "'byung bya 'byung byed yod pa dang *//",
    "NG0451:77": "'byung bya 'byung byed med pa yis //",
    "NG0451:78": "'khor 'das gnyis su mkhas pas rig / 'khrul pa yin phyir mi bden dang *//",
    "NG0451:79": "dngos gshis yin phyir bden pa so //",
    "NG0451:80": "ma byung rang byung ci phyir na //",
    "NG0451:81": "bya byed med pas rang byung yin //",
    "NG0451:82": "'khrul pa yang de dang 'dra zhes na //",
    "NG0451:83": "'khrul pa shes bya shes byed yod //",
    "NG0451:84": "mdor na skyes pa'i rang byung dang *//",
    "NG0451:85": "ma skyes pa yi rang byung ngo *//",
    "NG0451:86": "skyes pa 'gag dang skye 'gag med //",
    "NG0451:87": "rnam rtog rang 'byung rang zhig / 'khor 'das gnyis su btags pa las //",
    "NG0451:88": "gzhan ni ci yang yod ma yin //",
    "NG0451:89": "ma skyes pa yi rang byung la //",
    "NG0451:90": "chos nyid rang byung ye shes yin //",
    "NG0451:91": "blo skyes pa yi rang byung la //",
    "NG0451:92": "'khrul pa zhes te 'khor ba yin //",
    "NG0451:93": "rnam rtog rang nyid zhib la //",
    "NG0451:94": "rtogs pa'i ye shes mya ngan 'das //",
    "NG0451:95": "rtogs med rtogs pa ci phyir na //",
    "NG0451:96": "don dang yang dag yin pa'i phyir //",
    "NG0451:97": "lta ba med par lta ba dang *//",
    "NG0451:98": "rig pa med par rig pa ni //",
    "NG0451:99": "yang dag rig par sems pas sngags //",
    "NG0451:100": "'di ni sbrul gyi dug bzhin te //",
    "NG0451:101": "dbyung bar rig pa min par khog / rang byung",
    "NG0451:102": "rang zhi ba rgyu dang gnyen po ci yang med",
    "NG0451:103": "// de bas mkhas pa blo ldan gyis //",
    "NG0451:104": "gcig po de nyid shes par gyis //",
    "NG0451:105": "gnyis pa thams cad 'khrul pa'i blo //",
    "NG0451:106": "rang gi ngo bo shes par gyis //",
    "NG0451:107": "de las gzhan yod ma yin no //",
    "NG0451:108": "zhes dang rang bzhin bdag nyid chen po'i gsang thig ste bcu gnyis pa'o ///",
    "NG0451:109": "/ bcom lan 'das sku bzhi'i bdag nyid che la phyag 'tshal lo //",
    "NG0451:110": "ma 'dres yongs rdzogs tshul bzhi 'di la ste //",
    "NG0451:111": "rdzogs chen gnas tshul 'khrul tshul rtogs tshul tshul brtan tshul bzhi //",
    "NG0451:112": "sku bzhi'i ngo bor 'byung ba'o //",
    "NG0451:113": "mtshon tshod mi spong mtshon pa 'dus //",
    "NG0451:114": "gnas tshul yod par gnas pa dang *//",
    "NG0451:115": "med par gnas dang gnyis kar gnas //",
    "NG0451:116": "dbyer med gnas pa rdzogs pa che //",
    "NG0451:117": "'khrul tshul rnam rtog kun rdzob ste //",
    "NG0451:118": "rang bzhin rtogs dang ched byas rtogs //",
    "NG0451:119": "yang dag kun rdzob log pa rdzob //",
    "NG0451:120": "shes rab rnam gsum la sogs pa'o //",
    "NG0451:121": "rtaugs tshul rtogs su yod pa dang *//",
    "NG0451:122": "rtogs su med dang gnyis ka dang *//",
    "NG0451:123": "gnyis ka med dang gnyis med do //",
    "NG0451:124": "rtogs yod rdzas de rtag pa nyid //",
    "NG0451:125": "rtogs med chad de rtug po'o //",
    "NG0451:126": "gcig yod gcig med bem po ste //",
    "NG0451:127": "gnyis ka yod na rig pa nyid //",
    "NG0451:128": "gnyis su med pa bya ba bral //",
    "NG0451:129": "de la mtshon na chos nyid rtogs //",
    "NG0451:130": "gzhan ni chos can @#//",
    "NG0451:131": "rtogs pa'o //",
    "NG0451:132": "'khrul pas chos nyid rtogs nus na //",
    "NG0451:133": "'khrul pa nyid kyang ci phyir yin //",
    "NG0451:134": "chos nyid chos nyid ji ltar rtogs //",
    "NG0451:135": "rtogs na spros bral ji ltar yin //",
    "NG0451:136": "brtan tshul la yang rnam gnyis te //",
    "NG0451:137": "blo yod pa yi brtan pa dang *//",
    "NG0451:138": "blo med pa yi brtan pa ste //",
    "NG0451:139": "mdor na brtan du yod pa dang *//",
    "NG0451:140": "brtan du med dag gnyis ka dang *//",
    "NG0451:141": "gnyis ka ma yin dbyer med la //",
    "NG0451:142": "mtshon tshod brtag ces mkhas pas rig / mdor na chos rnams thams cad kun //",
    "NG0451:143": "kun rdzob rnam gnyis 'khrul pa ste //",
    "NG0451:144": "yang dag 'bras bu thob pa med //",
    "NG0451:145": "don dam bden pa rnam gnyis la //",
    "NG0451:146": "rjes thob mnyam bzhag rnam gnyis te //",
    "NG0451:147": "mnyam bzhag mi 'gyur rgyun du gnas //",
    "NG0451:148": "rjes thob dum bu rgyun la sbyor //",
    "NG0451:149": "khyed kyis de ltar shes par gyis //",
    "NG0451:150": "zhes ma 'dres tshul bzhi'i gsang thig ste bcu gsum",
    "NG0451:151": "pa'o // // bcom ldan 'das skye med rdo rje'i",
    "NG0451:152": "sku la phyag 'tshal lo //",
    "NG0451:153": "med dang skye med gcig gam tha dad yin //",
    "NG0451:154": "gcig na chad de tha dad ji ltar dang *//",
    "NG0451:155": "mi skye ba yi rgyu gcig yod dam med //",
    "NG0451:156": "med na chad de yod na rtag par thal //",
    "NG0451:157": "med dang skye med mtshon tshod mi gcig ste //",
    "NG0451:158": "chos nyid yod med gnyis su med pa la //",
    "NG0451:159": "lhan skyes zhes te mtshon tshod gnyis su med //",
    "NG0451:160": "'khrul blo sna tshogs skye bar snang ba 'di //",
    "NG0451:161": "don la mi bden phyir na skye ba med //",
    "NG0451:162": "'khrul ba yin phyir yod med gnyis med la //",
    "NG0451:163": "mtshon tshod skye ba med ces de la gdags //",
    "NG0451:164": "skye ba'i rgyu yang ma rig gzung 'dzin te //",
    "NG0451:165": "de bas skye ba med pa las //",
    "NG0451:166": "thams cad skye ba 'khrul ba'i chos //",
    "NG0451:167": "skyes tsam nyid na don ma skyes //",
    "NG0451:168": "kha cig skye med rtogs skye zer //",
    "NG0451:169": "rtogs skye skye med ci zhig yin //",
    "NG0451:170": "rtogs med skye med yod dam med //",
    "NG0451:171": "med na skye med ci la gdags //",
    "NG0451:172": "yod na skye med rtag pa med //",
    "NG0451:173": "de bas mkhas pas 'di ltar ste //",
    "NG0451:174": "rtogs dang blo ma skyes pa skye med do //",
    "NG0451:175": "rtogs blo skyes na 'gag / rtogs par byar yod bya bral na //",
    "NG0451:176": "nyan thos la sogs ci phyir min //",
    "NG0451:177": "bsgoms pas 'bras thob rdzogs chen na //",
    "NG0451:178": "nyan thos la sogs ci phyir min //",
    "NG0451:179": "brtan du byar yod brtan pa na //",
    "NG0451:180": "nyan thos la sogs ci phyir min //",
    "NG0451:181": "bya bral ngang brtan nam mkha' bzhin //",
    "NG0451:182": "brtan dang ma brtan gnyis med brtan //",
    "NG0451:183": "mi 'gyur don gyi mtshon tshod brtan //",
    "NG0451:184": "rmongs pa kha cig 'di skad zer //",
    "NG0451:185": "chos nyid mi skye rtogs skye zer //",
    "NG0451:186": "skye dang mi skye so so'i phyir //",
    "NG0451:187": "gnyis ka rdzas su yod par thal //",
    "NG0451:188": "gnyis skye chos skye su yi lugs //",
    "NG0451:189": "yang na chos nyid mi skye ba //",
    "NG0451:190": "yod nas med skye med mi skye //",
    "NG0451:191": "yod na rtag ste med na chad //",
    "NG0451:192": "gal te bsam gyis mi khyab na //",
    "NG0451:193": "rtogs dag skye med dam bca' 'gal //",
    "NG0451:194": "rmongs pa tshad mas chos rtogs 'dod //",
    "NG0451:195": "tshad dang chos nyid gcig tha dad //",
    "NG0451:196": "tha dad gnyis ka rdzas su thal //",
    "NG0451:197": "gcig na rang rtogs tshad mas byed //",
    "NG0451:198": "gang gi dam bca' @#//",
    "NG0451:199": "'gal ba'o //",
    "NG0451:200": "gal te gcig min tha dad min pa na //",
    "NG0451:201": "'bebs min mi 'bebs min par 'gro //",
    "NG0451:202": "don min kun rdzob 'bebs zer na //",
    "NG0451:203": "kun rdzob don dam phan mi phan //",
    "NG0451:204": "phan gdags kun rdzob ci phyir yin //",
    "NG0451:205": "ming kun kun rdzob bden med thal //",
    "NG0451:206": "rtogs bya rtogs byed lhan skyes la //",
    "NG0451:207": "bya byed med pas skye med rtogs //",
    "NG0451:208": "chos rnams gnyis su med pa la //",
    "NG0451:209": "rtogs bya'i dus su rtogs byed med //",
    "NG0451:210": "rtogs byed dus su rtogs bya med //",
    "NG0451:211": "'khor ba'i dus su myang 'das med //",
    "NG0451:212": "myang 'das dus su 'khor ba med //",
    "NG0451:213": "'khrul dang ma 'khrul de dang mtshungs //",
    "NG0451:214": "rtogs bya rtogs byed tha dad la //",
    "NG0451:215": "rmongs pa gnyis med rang byung zer //",
    "NG0451:216": "'byung rgyu yod pas 'gag rgyu yod //",
    "NG0451:217": "de ni 'khrul pa'i rang byung ngo *//",
    "NG0451:218": "rtogs par bya byed gnyis byung nas //",
    "NG0451:219": "gnyis med zer ba'i rmongs pa dang *//",
    "NG0451:220": "thabs sgo du mas rtogs byas nas //",
    "NG0451:221": "rang byung bya bral zer ba dang *//",
    "NG0451:222": "rmongs pa kha cig 'di skad zer //",
    "NG0451:223": "rtogs pa rkyen dang thabs la rab //",
    "NG0451:224": "rtogs pa'i thab ni bya bral zhing *//",
    "NG0451:225": "rang byung yin no zer ba yod //",
    "NG0451:226": "rtogs dang rtogs don so so la //",
    "NG0451:227": "gcig ni rang byug gcig rkyen byung ba dang *//",
    "NG0451:228": "gcig ni bya bral gcig byas pa //",
    "NG0451:229": "zer te de la 'di skad brtag / de gnyis gcig gam tha dad brtags //",
    "NG0451:230": "tha dad gcig bem gcig rig ste //",
    "NG0451:231": "yang na gnyis ka rdzas su thal lo //",
    "NG0451:232": "yang na 'dus byas 'dus ma byas //",
    "NG0451:233": "yang na rgyu 'bras 'gal ba'o //",
    "NG0451:234": "gcig ni rtogs rkyen rag las bzhin //",
    "NG0451:235": "chos nyid rkyen la rag las 'gyur //",
    "NG0451:236": "de la sogs pa'i rkyen rnams byung *//",
    "NG0451:237": "de nas mi rtog zhes na ni //",
    "NG0451:238": "chos nyid ma rtogs grol med pas //",
    "NG0451:239": "'khor ba ste chad nyid du 'gyur //",
    "NG0451:240": "don dam kun rdzob gnyis ka rtogs par med zer na //",
    "NG0451:241": "bem po nyid du 'gyur ba'o //",
    "NG0451:242": "yang na chos nyid bya ba bral ba bzhin du //",
    "NG0451:243": "rtogs pa yang bya ba bral bar thal //",
    "NG0451:244": "kun rdzob rtogs su yod dam med //",
    "NG0451:245": "don dam mi rtogs don dam kun rdzob gnyis kar bstan //",
    "NG0451:246": "e ma don nyid ye nas spros bral la //",
    "NG0451:247": "ltos pa gnyis la brten pa med //",
    "NG0451:248": "'khrul yang 'khrul pa song 'gyur med //",
    "NG0451:249": "ltar snang rang ngor rang dag pas //",
    "NG0451:250": "'das chos kun grub ltos pa med //",
    "NG0451:251": "khyod kyis de ltar shes par gyis //",
    "NG0451:252": "zhes skye ba med pa'i gsang thig ste bcu bzhi",
    "NG0451:253": "pa'o // // bcom ldan 'das rang rig ngang la",
    "NG0451:254": "phyag 'tshal lo // rang gis rang rig ye shes dang *//",
    "NG0451:255": "gzhan gyis gzhan rig rnam rtog gnyis //",
    "NG0451:256": "blun pas nam yang shes mi 'gyur //",
    "NG0451:257": "rig tu yod pa'i rang rig dang *//",
    "NG0451:258": "gnyis med bya bral rang rig gnyis //",
    "NG0451:259": "sems kyi yul dang rang rig yul //",
    "NG0451:260": "'khrul pa'i sems dang byang chub sems //",
    "NG0451:261": "sems min logs nas sems 'dod dang *//",
    "NG0451:262": "sems dang sems nyid rtag tu 'dres //",
    "NG0451:263": "'byung rgyu yod pa'i rang byung @#//",
    "NG0451:264": "ni //",
    "NG0451:265": "dung nyid dkar por rang byung la //",
    "NG0451:266": "bya dang byed pa ga la yod //",
    "NG0451:267": "chu nyid rang rlan la sogs la //",
    "NG0451:268": "bya dang byed pa yod dam med //",
    "NG0451:269": "yod na rang rlan ci phyir yin //",
    "NG0451:270": "blun po kha cig 'di skad zer //",
    "NG0451:271": "rig par bya dang byed pa yis //",
    "NG0451:272": "bya bral rtogs par byed do zer //",
    "NG0451:273": "bya dang byed po gnyis 'dus nas //",
    "NG0451:274": "bya ba la rtogs par byed pa na //",
    "NG0451:275": "'dus nas byas te byas nas bya bral 'dod pa blun //",
    "NG0451:276": "rig pa byar med rig pa min zhe na //",
    "NG0451:277": "dper na dung gi dkar po yang *//",
    "NG0451:278": "dkar bar byar med dkar min nam //",
    "NG0451:279": "de ni dkar po rang yod do //",
    "NG0451:280": "zhe na 'dir yang gnyis med ye shes dang *//",
    "NG0451:281": "rnam par dag dang spyod yul dag / la sogs mtshan tshod de la bya //",
    "NG0451:282": "rig par bya dang byed med na //",
    "NG0451:283": "bya ba bral phyir rang rig go / gal te rig par bya yod na //",
    "NG0451:284": "rang byung rang rig ci phyir yin //",
    "NG0451:285": "rig pa rkyen gyis skyes pa na //",
    "NG0451:286": "rkyen zhes gnyen pos cis ma 'jig / rang rig chos nyid don rtogs dang *//",
    "NG0451:287": "rkyen rig chos can brtag rtogs gnyis //",
    "NG0451:288": "rtogs par 'dra ste 'khor 'das gnyis //",
    "NG0451:289": "rang rig rgyun tu ma gnas pas //",
    "NG0451:290": "rmongs pa kun la mi 'thad de //",
    "NG0451:291": "de la 'di skad brtag par bya //",
    "NG0451:292": "khyod rang nyid kyi gzhung ltar na //",
    "NG0451:293": "da ltar rtogs pa yod dam med //",
    "NG0451:294": "yod na rgyun du gnas mi gnas //",
    "NG0451:295": "gnas na gzung 'dzin yod dam med //",
    "NG0451:296": "yod na rtogs pa ci phyir yin //",
    "NG0451:297": "med na mngon sum nyid dang 'gal //",
    "NG0451:298": "rtogs dang sangs rgyas gcig mi gcig / gcig na sangs rgyas skye rgas can //",
    "NG0451:299": "ma rgyas ci gnod rgyas ci phan //",
    "NG0451:300": "mi shes mkhas pa 'di skad zer //",
    "NG0451:301": "rkyen gyis rtogs te rang rig yin //",
    "NG0451:302": "rtogs dgos bya bral sgom dgos lhun gyis grub //",
    "NG0451:303": "dper na 'jig rten chos la ni //",
    "NG0451:304": "me yin 'di las grang ba med //",
    "NG0451:305": "tshig de khyod la 'thad mi 'thad //",
    "NG0451:306": "de bas rang byung rten 'byung gnyis //",
    "NG0451:307": "rgyu 'bras 'khor 'das mkhas pas rig / rang byung",
    "NG0451:308": "tha snyad yang dag rig / tha snyad 'byung rgyu",
    "NG0451:309": "'byung bzhi yod // de las de byung de ltar byung *//",
    "NG0451:310": "de ni rten cing 'brel par 'byung *//",
    "NG0451:311": "yang dag rang byung 'di lta ste //",
    "NG0451:312": "'khrul blo zad pa tsam nyid la'o //",
    "NG0451:313": "mdor na dngos po'i gnas lugs ni //",
    "NG0451:314": "blo dang blo yul ma yin pas //",
    "NG0451:315": "lta sgom spyod 'bras dam tshig dang *//",
    "NG0451:316": "shes rab snying rje blo yul min //",
    "NG0451:317": "de nas dngos po'i gnas lugs te //",
    "NG0451:318": "blo dang blo yul dag pa yis //",
    "NG0451:319": "dag pa yin te yang dag min //",
    "NG0451:320": "blo yul byung nas dag pa ni //",
    "NG0451:321": "dag pa yin zhing yang dag yin //",
    "NG0451:322": "gal te bzhi la blo yod na //",
    "NG0451:323": "blo de ji lta bu zhig gis //",
    "NG0451:324": "yul ni ji lta bu zhig gis //",
    "NG0451:325": "de men lam la ci yod kyang *//",
    "NG0451:326": "de nyid ma yin de las gol //",
    "NG0451:327": "skyes pa dang ni rang byung yang *//",
    "NG0451:328": "tshig 'dra 'dra yang don mi 'dra //",
    "NG0451:329": "'khrul ba'i rang byung dag skyes cig / chos nyid rang byung zhes bya ba //",
    "NG0451:330": "ma byung ma skyes snying po @#//",
    "NG0451:331": "ste //",
    "NG0451:332": "'di las 'di 'byung 'di ltar 'byung *//",
    "NG0451:333": "'di yis 'di 'byung 'di dus 'byung *//",
    "NG0451:334": "'byung bya 'byung byed med pa yis //",
    "NG0451:335": "rgyu rkyen med par rang byung ste //",
    "NG0451:336": "gal te de rnams gang yod kyang *//",
    "NG0451:337": "rang byung man te rten 'byung yin //",
    "NG0451:338": "mdor na rten 'byung dngos yin no //",
    "NG0451:339": "rang 'das chos yod ma srid cing *//",
    "NG0451:340": "de bas blo bur blo dag pas //",
    "NG0451:341": "'das pa'i chos rnams lhun grub ste //",
    "NG0451:342": "yul sems dmigs pa ci yang med //",
    "NG0451:343": "khyod kyis de ltar shes par gyis //",
    "NG0451:344": "zhes rang byung dang rten 'byung khyad par gyi gsang",
    "NG0451:345": "thig ste bco lnga pa'o // // bcom ldan 'das",
    "NG0451:346": "dang rig ngang la phyag 'tshal lo //",
    "NG0451:347": "theg pa'i bye brag bsam yas kyang *//",
    "NG0451:348": "mdor bsdus gzhi lnga lam lnga yin //",
    "NG0451:349": "rig pa'i gzhi lnga 'di lta ste //",
    "NG0451:350": "shin tu so sor rig pa dang *//",
    "NG0451:351": "so sor ma yin rang rig dang *//",
    "NG0451:352": "so sor yang dag rang rig dang *//",
    "NG0451:353": "so sor ma yin rang rig go / gzhi ni bya ba'i rang rig ste //",
    "NG0451:354": "cig ni rang rig bya bral yin //",
    "NG0451:355": "gzhi ni 'dzin pas bsags pa ste //",
    "NG0451:356": "cig ni rtog pa dag pa'o //",
    "NG0451:357": "zhin bdag yod rang rig ste //",
    "NG0451:358": "gcig ni bdag med dngos zhi'i rig / bdag dang rang dang rig dang gsum //",
    "NG0451:359": "chos nyid rig pa ma yin pa //",
    "NG0451:360": "gsum ni so so ma yin pa //",
    "NG0451:361": "blun pas bdag med rang rig 'dod //",
    "NG0451:362": "de ni mkhas te mi shes pa'o //",
    "NG0451:363": "de la lam lnga 'di lta ste //",
    "NG0451:364": "shin tu so so nyan thos spong *//",
    "NG0451:365": "so so ma yin rang rgyal 'gegs //",
    "NG0451:366": "phyed spyod phyed sgrub sems tsam ste //",
    "NG0451:367": "yul sems ma grub dbu ma sbyangs //",
    "NG0451:368": "yul sems gnyis med bya bral bsngags //",
    "NG0451:369": "lam lnga de ltar shes par gyis //",
    "NG0451:370": "rang rig lnga ni 'di lta ste //",
    "NG0451:371": "shin tu so so'i rang rig ni //",
    "NG0451:372": "don dam kun rdzob gnyis kar ni //",
    "NG0451:373": "yul sems so sor 'brel ba yod //",
    "NG0451:374": "yul nyid so so sems so so //",
    "NG0451:375": "de kun 'brel ba mtshungs par ldan //",
    "NG0451:376": "sems ni yang dag yul brjod bral //",
    "NG0451:377": "de yi 'brel ba gong dang mtshungs //",
    "NG0451:378": "so so yang dag rang rig ni //",
    "NG0451:379": "yul ni kun rdzob 'khrul snang ste //",
    "NG0451:380": "sems ni rag rig yang dag gsal //",
    "NG0451:381": "de yi 'brel ba rgyun dang ldan //",
    "NG0451:382": "so so yang dag rang rig ni //",
    "NG0451:383": "rang ngam gzhan zhes btags pa kun //",
    "NG0451:384": "btags pas rang gis stong *//",
    "NG0451:385": "thams cad spros bral bdag nyid cig / so so ma yin rang rig ni //",
    "NG0451:386": "yul sems so so ma yin te //",
    "NG0451:387": "thams cad so so ma yin pas //",
    "NG0451:388": "rig dang rig bya so so min //",
    "NG0451:389": "ngo bo gnyis su med par 'brel //",
    "NG0451:390": "gnyis ni rang rig rig pa ste //",
    "NG0451:391": "theg pa sems tsam rang gi rig / theg pa",
    "NG0451:392": "dbu ma rang gis rig / gzhan ni gnyis kyi",
    "NG0451:393": "bye brag ste // rig pa bya ba bral ba ni //",
    "NG0451:394": "chos nyid don rig lhun gyis grub //",
    "NG0451:395": "de ni che ba lnga dang ldan //",
    "NG0451:396": "sa bcu pha rol phyin bcu rdzogs //",
    "NG0451:397": "lam lnga gzungs dang ting 'dzin rdzogs //",
    "NG0451:398": "gzhi ni chos can cig chos nyid //",
    "NG0451:399": "gzhi ni rten 'byung cig rang byung *//",
    "NG0451:400": "gzhi @#//",
    "NG0451:401": "ni skyes pa cig skye med //",
    "NG0451:402": "gzhi ni 'khor ba'i lam yin te //",
    "NG0451:403": "gcig ni rnam dag lam chen yin //",
    "NG0451:404": "re re la yang lam lnga ste //",
    "NG0451:405": "mdor sdus lnga ni 'di lta'o //",
    "NG0451:406": "shin tu so so tshogs kyi lam //",
    "NG0451:407": "so so ma ning sbyor ba'i lam //",
    "NG0451:408": "so so yang dag mthong ba'i lam //",
    "NG0451:409": "so so rang dag sgom pa'i lam //",
    "NG0451:410": "so so ma yin mthar phyin lam //",
    "NG0451:411": "'bras bu lnga ni 'di lta ste //",
    "NG0451:412": "so so rang re'i 'bras bu lnga'o //",
    "NG0451:413": "so so'i 'bras bu dgra bcom pa'o //",
    "NG0451:414": "so so ma ning 'bras bu bse ru lta bu'o //",
    "NG0451:415": "so so yang dag 'bras bu shes dag pa ste //",
    "NG0451:416": "bla med byang chub pa'o //",
    "NG0451:417": "so so rang dag 'bras bu bdag nyid be ba'o //",
    "NG0451:418": "so so ma yin 'bras bu lhun grub pa'o //",
    "NG0451:419": "rig lnga lam lnga'i bye brag ni //",
    "NG0451:420": "nyon mongs lnga dang 'gro ba lnga //",
    "NG0451:421": "'byung ba lnga dang phung po lnga //",
    "NG0451:422": "'khor 'das kyi bsdus pa'i chos //",
    "NG0451:423": "rig pa'i gzhi lngar rgyal pas gsungs //",
    "NG0451:424": "de las gzhan pa'i chos med kyis //",
    "NG0451:425": "de yi bye brag shes par gyis //",
    "NG0451:426": "skal ldan blo la go bar gyis //",
    "NG0451:427": "zhes gzhi lnga lam lnga'i //",
    "NG0451:428": "gsang thig ste bcu drug pa'o //  // bcom ldan 'das gcod byed rgyal po la phyag 'tshal lo //",
    "NG0451:429": "e ma 'ching bar ma byed dang *//",
    "NG0451:430": "thong thong chags sdang thong *//",
    "NG0451:431": "rtogs byed med kyis ma chags shig / rtogs yul",
    "NG0451:432": "med kyis ma chags shig / rtogs pa lta bu'i",
    "NG0451:433": "sdig pa med // sgom mkhan med pas ma chags",
    "NG0451:434": "shig / sgom yul med kyis ma chags shig /",
    "NG0451:435": "sgom pa lta bu'i sdig pa med //",
    "NG0451:436": "sangs rgyas med kyis ma chags shig / sangs rgyas lta bu'i sdig pa med //",
    "NG0451:437": "thams cad chos ni gnyis med la //",
    "NG0451:438": "rgya ba'i bdag med ma chags shig / rgya ba'i",
    "NG0451:439": "yul med ma chags shig / ma sdang sdang bas",
    "NG0451:440": "thams cad 'ching *// chos rnams thams cad dbyer med la //",
    "NG0451:441": "'khor ba ma spongs spongs yul med //",
    "NG0451:442": "spong ba'i bdag kyang yod ma yin //",
    "NG0451:443": "don la yul dang rnam rtog med //",
    "NG0451:444": "yod na sdang bas ci zhig phan //",
    "NG0451:445": "nyon mongs med kyis ma sdang zhig / yod na sdang bas ci zhig phan //",
    "NG0451:446": "med na sdang ba bya mi dgos //",
    "NG0451:447": "de kun 'khrul pa'i snang ba yin //",
    "NG0451:448": "'khrul pa yan phyir spangs sgrubs med //",
    "NG0451:449": "bya dang byed pa 'khrul pa yin //",
    "NG0451:450": "'khrul pa yin phyir bya byed med //",
    "NG0451:451": "bya dang byed pa 'khrul pa yin //",
    "NG0451:452": "'khrul pa yin phyir bya byed med //",
    "NG0451:453": "thong 'khrul la dam par ma 'dzin dang *//",
    "NG0451:454": "de kun dam par mi 'dzin na //",
    "NG0451:455": "yid kyi g.yo ba ji ltar 'byung *//",
    "NG0451:456": "yid nyid dam pa ma yin na //",
    "NG0451:457": "g.yo dang mi g.yo su yi yin //",
    "NG0451:458": "yid gcig dam par yod mthong nas //",
    "NG0451:459": "g.yo la sdang zhing mi g.yo chags //",
    "NG0451:460": "blun po de yis don mi mthong *//",
    "NG0451:461": "de bas chags sdag kun gyi gzhi //",
    "NG0451:462": "bdag gzhan legs par btang bar byos //",
    "NG0451:463": "don la btang bya btang byed med //",
    "NG0451:464": "de nyid legs par btang ba yin //",
    "NG0451:465": "thig le bdag gzhan yongs med kyis //",
    "NG0451:466": "yod na thig le yong min gyis //",
    "NG0451:467": "thong thong @#//",
    "NG0451:468": "nyes pa'i rtsa ba thong *//",
    "NG0451:469": "bdag nyid grol na sangs rgyas gzhan med de //",
    "NG0451:470": "bdag nyid grol ba'i dus nyid du //",
    "NG0451:471": "de ma thag tu chags pa zad //",
    "NG0451:472": "de ma thag tu 'khor ba dag / de ma thag tu mngon sangs rgyas //",
    "NG0451:473": "de bas skal ldan skyes bu yis //",
    "NG0451:474": "bdag nyid thong la ma rtogs cig / bdag nyid",
    "NG0451:475": "thong la ma sgom zhig / bdag gis chags sdang",
    "NG0451:476": "ma spongs bar // bdag nyid btang bar byas na bde //",
    "NG0451:477": "de ni kun bzang rdo rje sems //",
    "NG0451:478": "chags sdang bral ba nam mkha' bzhin //",
    "NG0451:479": "bya bral lhun grub bde chen la //",
    "NG0451:480": "pha rol phyin bcu sa bcu rdzogs //",
    "NG0451:481": "lam lnga sku gsum ye shes rdzogs //",
    "NG0451:482": "dus gsum bde gshegs thams cad kyis //",
    "NG0451:483": "bya bral lhun grub rdzogs pas bsngags //",
    "NG0451:484": "e ma don la ye nas chags sdang med //",
    "NG0451:485": "chags sdang thams cad 'khrul ba'i blo //",
    "NG0451:486": "de bas chags sdang yod kyi bar //",
    "NG0451:487": "'khor 'das gnyis su shes par gyis //",
    "NG0451:488": "zhes chags sdang gcod pa'i gsang thigs bstan pa ste",
    "NG0451:489": "bcu bdun pa'o // // bcom ldan 'das lhun grub",
    "NG0451:490": "bya bral ngang la phyag 'tshal lo //",
    "NG0451:491": "'jam dpal bshes gnyen gyis rang gi 'dod pa zad pa'i tshig don du brjod pa //",
    "NG0451:492": "des 'tshal des 'tshal des 'tshal lo //",
    "NG0451:493": "ji srid bdag dang 'dzin pa yod kyi bar du na //",
    "NG0451:494": "thams cad 'ching ba'i dngos por bdag gis so //",
    "NG0451:495": "ji srid bdag gzhan gnyis su med pa na //",
    "NG0451:496": "bya bral lhun rdzogs chos sku nam mkha' bzhin //",
    "NG0451:497": "rang byung ye ses spros bral yin par go / chos kyi sku la bdag gzhan med pa la //",
    "NG0451:498": "ma rig pa bdag dang gzhan du 'khrul par go",
    "NG0451:499": "/ bdag gzhan med pas 'khor ba zad par go",
    "NG0451:500": "/ de rang nyid la sangs rgyas gsung bar nges",
    "NG0451:501": "// de las gzhan pa'i sangs rgyas med par nges //",
    "NG0451:502": "lta sgom 'bras bu la sogs thams cad kyang *//",
    "NG0451:503": "de rang yin ni gzhan ni min par rig / de las gzhan pa thams cad grol bar nges //",
    "NG0451:504": "bya ba bral bas lhun gyis grub par nges //",
    "NG0451:505": "gzhan gyis rtogs mnyam bdag ni mi bgyid do //",
    "NG0451:506": "de ma rtogs na grol ba med par nges //",
    "NG0451:507": "de bas bya bral rdzogs chen che bar nges //",
    "NG0451:508": "yang dag don la rtogs 'bras sgrib par go / sangs rgyas sems can gnyis su med pa la //",
    "NG0451:509": "sangs rgyas ming du btags pa yis //",
    "NG0451:510": "mi mkhas pa dag bcing bar nges //",
    "NG0451:511": "sangs rgyas med par bstan na yang *//",
    "NG0451:512": "mi mkhas pa dag bkrag par nges //",
    "NG0451:513": "sangs rgyas sems can gnyis med la //",
    "NG0451:514": "bdag ni the tshom ma mchis so //",
    "NG0451:515": "bdag med the tshom su yi yin //",
    "NG0451:516": "yul med the tsom gang la za //",
    "NG0451:517": "de bas som nyi ma mchis so //",
    "NG0451:518": "bdag med chags dang rmongs pa 'dod //",
    "NG0451:519": "de ltar su 'dod bdag dang bcas //",
    "NG0451:520": "de lta bas na sangs rgyas dgongs pa yin //",
    "NG0451:521": "dug gi bum pa 'o ma'i kha //",
    "NG0451:522": "khro chu'i lus la btsan dug sems //",
    "NG0451:523": "rgyun can dmyal ba'i rgyu can la /",
    "NG0451:524": "nam yang sprel ba @#//",
    "NG0451:525": "bdag mi bgyid //",
    "NG0451:526": "ma rig rkyen gyis dbang song nas //",
    "NG0451:527": "gal te 'gal bar bstan gyur na //",
    "NG0451:528": "bdag 'jam dpal bshes gnyen gyis lus yang dum bur",
    "NG0451:529": "gyur cig / mgo yang tshal ba stong du khos",
    "NG0451:530": "shig / zas su khro chu skom du me mar",
    "NG0451:531": "du song zhig / ces rang dam rang gis bcas",
    "NG0451:532": "te // chags sdang zad pa'i gsang thigs bstan pa ste bco brgyad pa'o //"
}