{
    "T02D2473:153a-0": "@153a # // rgya gar skad du /",
    "T02D2473:153a-1": "ni rde sha na aa bhi she ka kra ma n'a ma /",
    "T02D2473:153a-2": "bod skad du //",
    "T02D2473:153a-3": "dbang gi rim pa bstan pa zhes bya ba //",
    "T02D2473:153a-4": "dpal kye'i rdo rje la phyag 'tshal lo //",
    "T02D2473:153a-5": "gang la brten te dag byed pa //",
    "T02D2473:153a-6": "margad lta bur bsgrub pa yi //",
    "T02D2473:153a-7": "de nyid gsang ba'i dag pa ni //",
    "T02D2473:153a-8": "aaewam rnam pas bshad par bya //",
    "T02D2473:153a-9": "'khor ba'i 'dam du bying ba yi //",
    "T02D2473:153a-10": "'gro la phan dang bskyab pa'i phyir //",
    "T02D2473:153a-11": "dud 'gro'i gzugs can spang bya ste //",
    "T02D2473:153a-12": "dpag bsam lta bur sba bar bya //",
    "T02D2473:153a-13": "g-yem zhing ldog la ma gus dang //",
    "T02D2473:153a-14": "de nyid don rnams mi shes pa //",
    "T02D2473:153a-15": "bskal pa bye ba brgyar smras kyang //",
    "T02D2473:153a-16": "bya gag lta bur shes par gyis //",
    "T02D2473:153a-17": "dad mos pa rtsen dang ldan pa la //",
    "T02D2473:153a-18": "spos me rgyun du 'dzin pa ni //",
    "T02D2473:153a-19": "mkha' snang lta bur bkur ba dang //",
    "T02D2473:153a-20": "bdud rtsi lta bus tshim par bya //",
    "T02D2473:153a-21": "sdom pa gsum du rab bstan pa //",
    "T02D2473:153a-22": "de nyid zung 'jug go 'phang ste //",
    "T02D2473:153b-0": "dbye ba'i rnam grangs @153b bshad pa dang //",
    "T02D2473:153b-1": "go bya'i tshul du shes par gyis //",
    "T02D2473:153b-2": "chu dang cod pan rdo rje dang //",
    "T02D2473:153b-3": "dril bu ming dang rnam pa lnga //",
    "T02D2473:153b-4": "bya ba'i rgyud kyi rjes 'gro ba'i //",
    "T02D2473:153b-5": "rig ba'i dbang du rnam par grags //",
    "T02D2473:153b-6": "rigs kyi dam tshig snod rung dang //",
    "T02D2473:153b-7": "rjes gnang rdo rje brtul zhugs dang //",
    "T02D2473:153b-8": "lung bstan dbugs dbyung bcu gcig ni //",
    "T02D2473:153b-9": "brtul zhugs zhes pa phyi yi dbang //",
    "T02D2473:153b-10": "rnam pa gsum du ngas bshad pa //",
    "T02D2473:153b-11": "sbyangs pa'i lus su shes par gyis //",
    "T02D2473:153b-12": "rdul tshon bha ga byang chub sems //",
    "T02D2473:153b-13": "bum pa gsang ba shes rab ste //",
    "T02D2473:153b-14": "lus ngag yid kyi de nyid la //",
    "T02D2473:153b-15": "don dang ldan pas gnas par gyis //",
    "T02D2473:153b-16": "lus ngag yid kyi ling thog ni //",
    "T02D2473:153b-17": "shes rab ldan pas bsal ba dang //",
    "T02D2473:153b-18": "dbyibs dang sngags dang chos rnams kyang //",
    "T02D2473:153b-19": "dam tshig las dang phyag rgya che //",
    "T02D2473:153b-20": "sprul pa longs spyod chos skur ldan //",
    "T02D2473:153b-21": "ngo bo nyid kyis gnas par mdzod //",
    "T02D2473:153b-22": "sku gsung thugs la rtog mi mnga' //",
    "T02D2473:153b-23": "ye shes bdud rtsi dri ma med //",
    "T02D2473:153b-24": "gzugs sogs ngo bo nyid kyis zhi //",
    "T02D2473:153b-25": "chos dbyings ye shes ngo bor ldan //",
    "T02D2473:153b-26": "me tog don ldan 'dus ma byas //",
    "T02D2473:153b-27": "rdo rje'i ming du rab tu grags //",
    "T02D2473:153b-28": "'od zer sgra ldan seng ge ni //",
    "T02D2473:153b-29": "bi bad gling bu cad te'u 'dzin //",
    "T02D2473:153b-30": "tshig dang yi ge'i don 'das shing //",
    "T02D2473:153b-31": "gzung 'dzin spong bar byed pa yin //",
    "T02D2473:153b-32": "phyi nang dag pas 'jug ba ni //",
    "T02D2473:153b-33": "phun sum tshogs bas byed pa yin //",
    "T02D2473:153b-34": "rigs las 'da' bar mi byed cing //",
    "T02D2473:153b-35": "bcu bzhi la sogs don rnams gang //",
    "T02D2473:153b-36": "gcig dang de yi 'bras ster ba //",
    "T02D2473:153b-37": "mya ngan 'das bar thub bas bshad //",
    "T02D2473:153b-38": "khyad par 'phags pa'i thabs bstan pa //",
    "T02D2473:153b-39": "gus par bya phyir bshad pa yin //",
    "T02D2473:153b-40": "de dag rjes su snang ba ni //",
    "T02D2473:153b-41": "rgyas shing gzhan don byed pa yin //",
    "T02D2473:153b-42": "nyon mongs spong zhing de nyid ldan //",
    "T02D2473:153b-43": "phyir mi ldog par gnas zhes gsungs //",
    "T02D2473:153b-44": "de ldan dam pa ster byed na ;",
    "T02D2473:153b-45": "/ sku gsung ldan par lung bstan to //",
    "T02D2473:153b-46": "phyir mi ldog cing 'khor ba las //",
    "T02D2473:153b-47": "ngal sos phyir ni slob dpon yin //",
    "T02D2473:153b-48": "dbugs phyin rdo rje 'dzin pa yin //",
    "T02D2473:153b-49": "mtshan bcas mtshan ma med pa la //",
    "T02D2473:153b-50": "sbyin dang tshul khrims la sogs chos //",
    "T02D2473:153b-51": "seng ge lta bur mkhyen par mdzod //",
    "T02D2473:154a-0": "@154a * // gang la bran dang 'dra ba dang //",
    "T02D2473:154a-1": "zhum zhing rgyags pa spang ba dang //",
    "T02D2473:154a-2": "gnyid dang rmugs ba bsal bya zhing //",
    "T02D2473:154a-3": "dus rig brtson 'grus ldan bar bya //",
    "T02D2473:154a-4": "mkhyen pas nga rgyal spang bya zhing //",
    "T02D2473:154a-5": "'du 'dzi med par sbyin pa dang //",
    "T02D2473:154a-6": "tshim zhing rtogs dang ldan pa dang //",
    "T02D2473:154a-7": "gnang ba sbyin pa nyid du bya //",
    "T02D2473:154a-8": "mkhas pa'i yon tan bkur pa dang //",
    "T02D2473:154a-9": "phra rab brnyas par mi bya ste //",
    "T02D2473:154a-10": "bla ma bskyed pa dang po ni //",
    "T02D2473:154a-11": "rigs ngan yin yang bkur bar bya //",
    "T02D2473:154a-12": "de nyid mi smra tshod rig cing //",
    "T02D2473:154a-13": "'jig rten 'phyar g-yeng las mi bya //",
    "T02D2473:154a-14": "thun mong las dang cho ga rnams //",
    "T02D2473:154a-15": "mkha' lding phra rab chu gnas dang //",
    "T02D2473:154a-16": "gnod sbyin 'dre sogs la sogs ldan //",
    "T02D2473:154a-17": "des kyang grol bar mi 'gyur te //",
    "T02D2473:154a-18": "ri rab stobs dang mi ldan bas //",
    "T02D2473:154a-19": "'degs bar byed pa blun po'i chos //",
    "T02D2473:154a-20": "legs par 'dun pa'i mchog nyid kyang //",
    "T02D2473:154a-21": "shin tu gsang spyod bya dgos na //",
    "T02D2473:154a-22": "me rnams chung dur gyur pa la //",
    "T02D2473:154a-23": "shing dang rlung gis gnod par byed //",
    "T02D2473:154a-24": "de bzhin don med spyod pas kyang //",
    "T02D2473:154a-25": "mchog gi 'bras bu nyams bar byed //",
    "T02D2473:154a-26": "ba rnams be'u chung mi 'dor bzhin //",
    "T02D2473:154a-27": "mtshan ma'ang dor bar mi bya'o //",
    "T02D2473:154a-28": "yang ni stong pa'i byang chub ste //",
    "T02D2473:154a-29": "mthar thug chos rnams brjod par bya //",
    "T02D2473:154a-30": "rdo rje padma byin brlabs la //",
    "T02D2473:154a-31": "mnyam par sbyar bas de nyid dbab //",
    "T02D2473:154a-32": "de nyid ldan pas slob ma yis //",
    "T02D2473:154a-33": "be'u ltar sbyin par bya ba yin //",
    "T02D2473:154a-34": "de nas slob mas mnyam sbyar bas //",
    "T02D2473:154a-35": "g-yo dang phyi dang gnyis sho rab //",
    "T02D2473:154a-36": "dus kyi rlung ni 'dzin pa ste //",
    "T02D2473:154a-37": "stong nyid ye shes skye bar 'gyur //",
    "T02D2473:154a-38": "khri dang gsol 'debs sgra sgrogs dang //",
    "T02D2473:154a-39": "de nyid don ldan skur byed pa //",
    "T02D2473:154a-40": "snyan du de nyid ldan par yang //",
    "T02D2473:154a-41": "bzhi pa'i dbang ni rdzogs pa yin //",
    "T02D2473:154a-42": "mthong ba'i chos las rab ste //",
    "T02D2473:154a-43": "dri ma med sogs bcu yi bar //",
    "T02D2473:154a-44": "chu sogs rim gyis shes pa dang //",
    "T02D2473:154a-45": "chos kyi sprin la gnas pa yin //",
    "T02D2473:154a-46": "gsang ba kun du 'od chen ldan //",
    "T02D2473:154a-47": "shes rab ma chags padma spyan //",
    "T02D2473:154a-48": "bzhi pa yid bzhin 'khor lo ste //",
    "T02D2473:154a-49": "ngo bo nyid ltar 'byung bar 'gyur //",
    "T02D2473:154a-50": "rdo rje 'dzin pa'i rig 'dzin ni //",
    "T02D2473:154a-51": "dam tshig ldan las 'byung ba dang //",
    "T02D2473:154b-0": "phun sum tshogs pas 'grub @154b 'gyur zhes //",
    "T02D2473:154b-1": "mi yi seng ges bshad pa yin //",
    "T02D2473:154b-2": "rdo rje dmyal ba bzod dka'i phyir //",
    "T02D2473:154b-3": "'jig rten 'phyar g-yeng mi bya ste //",
    "T02D2473:154b-4": "rtag bar gsang spyod ldan pa dang //",
    "T02D2473:154b-5": "yang dang yang du 'dud par byed //",
    "T02D2473:154b-6": "de nyid de yi gsang bar gnas //",
    "T02D2473:154b-7": "don ldan shes rab thams cad gnas //",
    "T02D2473:154b-8": "rab kyis spyang ba'i las len zhing //",
    "T02D2473:154b-9": "gzhan rnams de lta ma yin te //",
    "T02D2473:154b-10": "rim gyis blang bar bya ba dang //",
    "T02D2473:154b-11": "tshogs las dngos grub mchog tu 'gyur //",
    "T02D2473:154b-12": "phyir mi ldog pa'i sa yi chos //",
    "T02D2473:154b-13": "shes rab ye shes nyon mongs 'joms //",
    "T02D2473:154b-14": "rang bzhin dag pa'i sems nyid ni //",
    "T02D2473:154b-15": "bkrus bas mi 'dag nam mkha' bzhin //",
    "T02D2473:154b-16": "gtu mug bral zhing 'khrul pa spangs //",
    "T02D2473:154b-17": "lhan cig skyes pa'i rang bzhin ldan //",
    "T02D2473:154b-18": "shes dang shes bya'i bdag po mchog / des na shes rab ye shes brjod //",
    "T02D2473:154b-19": "chos rnams tshig dang yi ge las //",
    "T02D2473:154b-20": "pha rol son pa bzhi pa ste //",
    "T02D2473:154b-21": "rang bzhin ngo bo nyid kyi sku'i //",
    "T02D2473:154b-22": "yon tan rnam pa nor bu'i tshul //",
    "T02D2473:154b-23": "rang bzhin dag pa 'dus ma byas //",
    "T02D2473:154b-24": "skad cig rgyu ste ngan 'gro spang //",
    "T02D2473:154b-25": "de yis mya ngan 'da' ba dang //",
    "T02D2473:154b-26": "de nyid mchog tu 'gyur bar nges //",
    "T02D2473:154b-27": "bdag bcas bskal par ngal byas kyang //",
    "T02D2473:154b-28": "sangs rgyas las ni shin tu ring //",
    "T02D2473:154b-29": "rgyal po mchod pas don 'grub ltar //",
    "T02D2473:154b-30": "nam yang re bar mi bya'o //",
    "T02D2473:154b-31": "shes rab snying rje dbyer med pa'i //",
    "T02D2473:154b-32": "pha rol phyin bcu'i chos rnams ni //",
    "T02D2473:154b-33": "rtag tu 'bad pa byed pa na //",
    "T02D2473:154b-34": "skye ba bdun sogs de nyid len //",
    "T02D2473:154b-35": "dad dang tshul khrims brtson 'grus kyis //",
    "T02D2473:154b-36": "yang dang yang du len byed na //",
    "T02D2473:154b-37": "pha rol sal 'gro'o zhes //",
    "T02D2473:154b-38": "bde mchog rgya mtsho'i rgyud las gsungs //",
    "T02D2473:154b-39": "rdo rje snying po snying rje che //",
    "T02D2473:154b-40": "dngos po nyid kyis rnam grol zhing //",
    "T02D2473:154b-41": "dngos po yis ni 'ching bar 'gyur //",
    "T02D2473:154b-42": "de yongs shes pas grol ba yin //",
    "T02D2473:154b-43": "dngos po med pa'ang yongs shes pas //",
    "T02D2473:154b-44": "dngos po sgom 'gyur shes rab can //",
    "T02D2473:154b-45": "dngos bo med pa'i rang bzhin ni //",
    "T02D2473:154b-46": "de ltar he ru ka bsgom bya //",
    "T02D2473:154b-47": "rdo rje rigs kyi le'u las kyang //",
    "T02D2473:154b-48": "gsungs pa dag ni bsngags pa yin //",
    "T02D2473:154b-49": "spros pa med pa'i rang bzhin las //",
    "T02D2473:154b-50": "sngags dang lha ni yang dag gnas //",
    "T02D2473:154b-51": "rnam snang mi bskyod don yod dang //",
    "T02D2473:155a-0": "rin chen @155a * //",
    "T02D2473:155a-1": "dpag med sems dpa'o //",
    "T02D2473:155a-2": "mya ngan 'das pa skyed pa yi //",
    "T02D2473:155a-3": "shes rab ma zhes brjod par bya //",
    "T02D2473:155a-4": "zhes ni de nyid le'u las gsungs //",
    "T02D2473:155a-5": "yang dag rdzogs pa'i byang chub mchog / autpala ri rab rin chen dang //",
    "T02D2473:155a-6": "khyi dang seng ge wa skyes dang //",
    "T02D2473:155a-7": "phag mo ltar snang len par byed //",
    "T02D2473:155a-8": "gzhan yang spros pa len pa gang //",
    "T02D2473:155a-9": "sbre'u yis shing thog ji bzhin du //",
    "T02D2473:155a-10": "nyon mongs zug rdur gyur pa yi //",
    "T02D2473:155a-11": "sdug bsngal thams cad skyed par byed //",
    "T02D2473:155a-12": "chags la chags pa skyed byed de //",
    "T02D2473:155a-13": "btung ba'i mchog tu mi 'gyur ba //",
    "T02D2473:155a-14": "blun po gang zhig 'thung byed na //",
    "T02D2473:155a-15": "skom pas 'chi bas lus 'jig 'gyur //",
    "T02D2473:155a-16": "thabs dang shes rab don rnams la //",
    "T02D2473:155a-17": "rtogs shing 'bad pas blang ba dang //",
    "T02D2473:155a-18": "gsang spyod lta bus 'grub 'gyur na //",
    "T02D2473:155a-19": "legs pa nyid du sba bar gyis //",
    "T02D2473:155a-20": "de yis dge ba gang dang gang //",
    "T02D2473:155a-21": "nges par sems can thams cad kyis //",
    "T02D2473:155a-22": "dbang gi de nyid rtogs gyur nas //",
    "T02D2473:155a-23": "sku gsum ye shes lngar ldan shog //",
    "T02D2473:155a-24": "dbang gi rim ba bstan pa rje btsun klu sgrub kyis mdzad pa rdzogs so /",
    "T02D2473:155a-26": "// / rgya gar gyi mkhan po ga ya dha ra'i zhal snga nas dang /"
}