{
    "T06D4022:46a-0": "@46a * // chos dang chos nyid rnam par 'byed pa bzhugs so //",
    "T06D4022:46b-0": "@46b # // rgya gar skad du /",
    "T06D4022:46b-1": "dharma dharma t'a bi bham ga ta /",
    "T06D4022:46b-2": "bod skad du /",
    "T06D4022:46b-3": "chos dang chos nyid rnam par 'byed pa /",
    "T06D4022:46b-4": "'phags pa 'jam dpal gzhon nur gyur pa la phyag 'tshal lo //",
    "T06D4022:46b-5": "gang phyir shes nas 'ga' zhig spang bya zhing //",
    "T06D4022:46b-6": "gzhan dag 'ga' zhig mngon sum bya ba'i phyir //",
    "T06D4022:46b-7": "des na de dag mtshan nyid las rnam dbye //",
    "T06D4022:46b-8": "byed par 'dod nas bstan bcos 'di mdzad do //",
    "T06D4022:46b-9": "'di dag thams cad ni gnyis kyis bsdus te /",
    "T06D4022:46b-10": "chos dang chos nyid kyis so //",
    "T06D4022:46b-11": "chos kyis nye bar mtshon pa ni 'khor ba'o //",
    "T06D4022:46b-12": "chos nyid kyis nye bar mtshon pa ni theg pa gsum gyi mya ngan las 'das pa'o //",
    "T06D4022:46b-13": "gnyis dang brjod pa ji ltar snang ba yang dag",
    "T06D4022:46b-14": "pa ma yin pa'i kun tu rtog pa ni chos",
    "T06D4022:46b-15": "kyi mtshan nyid de /",
    "T06D4022:46b-16": "med pa snang ba ni yang dag pa ma yin pa'o //",
    "T06D4022:46b-17": "kun tu rtog pa ni thams cad du don med par rtog pa tsam mo //",
    "T06D4022:46b-18": "gzung ba dang /",
    "T06D4022:46b-19": "'dzin pa dang /",
    "T06D4022:46b-20": "rjod pa dang /",
    "T06D4022:46b-21": "brjod par bya ba'i khyad par med pa'i de bzhin nyid ni chos nyid kyi mtshan nyid do //",
    "T06D4022:46b-22": "med pa snang ba'i phyir 'khrul pa ni kun nas nyon mongs pa'i rgyu ste /",
    "T06D4022:46b-23": "sgyu ma'i glang po che la sogs pa mthong ba bzhin no //",
    "T06D4022:46b-24": "yod pa mi mthong bas kyang ngo //",
    "T06D4022:46b-25": "med pa dang snang ba dag las gang yang rung",
    "T06D4022:46b-26": "ba zhig med na 'khrul pa dang ma 'khrul pa",
    "T06D4022:46b-27": "dang / kun nas nyon mongs pa dang rnam par byang ba rjes su 'jug par mi 'gyur ro //",
    "T06D4022:46b-28": "gnyis po dag gcig pa dang tha dad pa ma yin te /",
    "T06D4022:46b-29": "yod pa dang med pa'i khyad par dang khyad par med pa'i phyir ro //",
    "T06D4022:46b-30": "rnam pa drug gis chos rtogs pa gong na med pa yin te ;",
    "T06D4022:46b-31": "mtshan nyid dang grub pa dang /",
    "T06D4022:46b-32": "gcig pa dang /",
    "T06D4022:46b-33": "tha dad pa ma yin pa dang /",
    "T06D4022:46b-34": "kun tu gnas pa dang //",
    "T06D4022:46b-35": "thun mong dang thun mong ma yin pa dang /",
    "T06D4022:46b-36": "gzung ba dang 'dzin par snang ba dngos po med par 'jug pa'o //",
    "T06D4022:46b-37": "mtshan nyid dang /",
    "T06D4022:46b-38": "grub pa dang /",
    "T06D4022:46b-39": "gcig pa dang /",
    "T06D4022:46b-40": "tha dad pa ma yin pa rnams ni ji ltar mdor bstan pa bzhin no //",
    "T06D4022:46b-41": "gang gang na 'khor bar byed pa de ni kun du gnas pa ste /",
    "T06D4022:46b-42": "sems can dang snod kyi 'jig rten no //",
    "T06D4022:46b-43": "snod kyi 'jig rten ni thun mong ba bzhin nyid du rnam par rig pa'o //",
    "T06D4022:46b-44": "sems can gyi 'jig rten ni thun mong dang thun mong ma yin pa'o //",
    "T06D4022:46b-45": "skye ba dang /",
    "T06D4022:47a-0": "@47a * // tha snyad dang /",
    "T06D4022:47a-1": "rjes su gzung ba dang /",
    "T06D4022:47a-2": "tshar gcad pa dang /",
    "T06D4022:47a-3": "yon tan dang /",
    "T06D4022:47a-4": "skyon phan tshun byed pa'i phyir phan tshun bdag po nyid kyi ni thun mong ba'o //",
    "T06D4022:47a-5": "gnas dang /",
    "T06D4022:47a-6": "rnam par rig pa dang /",
    "T06D4022:47a-7": "las dang bde ba dang //",
    "T06D4022:47a-8": "sdug bsngal ba dang /",
    "T06D4022:47a-9": "'chi 'pho dang /",
    "T06D4022:47a-10": "skye ba dang ;",
    "T06D4022:47a-11": "bcings pa dang /",
    "T06D4022:47a-12": "grol ba ni thun mong ma yin pa nyid kyis na thun mong ma yin pa'o //",
    "T06D4022:47a-13": "thun mong du phyi rol du gzung bar snang ba nyid ni 'dzin pa'i shes pa nyid yin gyi /",
    "T06D4022:47a-14": "shes pa las logs shig na don med de /",
    "T06D4022:47a-15": "thun mong nyid kyi phyir ro //",
    "T06D4022:47a-16": "thun mong ma yin pa'i gzung ba'i rnam par shes",
    "T06D4022:47a-17": "pa'i don gzhan gyi sems la sogs pa ni mnyam",
    "T06D4022:47a-18": "par gzhag pa dang /",
    "T06D4022:47a-19": "mnyam par ma bzhag pa'i 'dzin pa'i rnam par rig pa'i yang phan tshun yul ma yin te /",
    "T06D4022:47a-20": "mnyam par ma bzhag pa la ni rang gi rnam par rtog pa rab tu snang ba'i phyir ro //",
    "T06D4022:47a-21": "mnyam par gzhag pa yang ting nge 'dzin gyi spyod",
    "T06D4022:47a-22": "yul la de'i gzugs brnyan rab tu snang ba'i phyir",
    "T06D4022:47a-23": "ro // gzung bar snang ba med na 'dzin par snang ba med par yang rab tu grub po //",
    "T06D4022:47a-24": "des na gzung ba dang 'dzin par snang ba med par rtog par rab tu grub po //",
    "T06D4022:47a-25": "thog ma med pa'i kun nas slong ba rab tu",
    "T06D4022:47a-26": "grub pa'i phyir gnyis ma grub par rab tu grub",
    "T06D4022:47a-27": "pa'i phyir ro // rnam pa drug gis chos nyid kyi rtogs pa gong na med pa yin te /",
    "T06D4022:47a-28": "mtshan nyid dang /",
    "T06D4022:47a-29": "kun tu gnas pa dang /",
    "T06D4022:47a-30": "nges par 'byed pa dang /",
    "T06D4022:47a-31": "reg pa dang /",
    "T06D4022:47a-32": "rjes su dran pa dang /",
    "T06D4022:47a-33": "de'i bdag nyid du nye bar 'gro bar de rab tu rtogs pa'o //",
    "T06D4022:47a-34": "mtshan nyid ni mdor bstan pa bzhin no //",
    "T06D4022:47a-35": "kun tu gnas pa'i chos thams cad dang /",
    "T06D4022:47a-36": "mdo sde gsung rab yan lag bcu gnyis thams cad kyi tshig gi tshogs so //",
    "T06D4022:47a-37": "nges par 'byed pa ni theg pa chen po'i mdo",
    "T06D4022:47a-38": "sde la brten nas tshul bzhin yid la byed pas",
    "T06D4022:47a-39": "bsdus pa'i sbyor ba'i lam thams cad do ;",
    "T06D4022:47a-40": "/ reg pa ni yang dag pa'i lta ba thob",
    "T06D4022:47a-41": "pa'i phyir mthong ba'i lam gyis de bzhin nyid rab",
    "T06D4022:47a-42": "tu rtogs shing nyams su myong ba ste /",
    "T06D4022:47a-43": "mngon sum nyid du sbyor bas so //",
    "T06D4022:47a-44": "rjes su dran pa ni ji ltar reg pa'i byang",
    "T06D4022:47a-45": "chub kyi phyogs kyis bsdus pa de'i dri ma sel",
    "T06D4022:47a-46": "ba'i bsgom pa'i lam thams cad do //",
    "T06D4022:47b-0": "@47b de'i bdag nyid du nye bar 'gro ba ni",
    "T06D4022:47b-1": "de bzhin nyid dri ma med par gyur pa las",
    "T06D4022:47b-2": "rnam pa thams cad du de bzhin nyid tsam snang",
    "T06D4022:47b-3": "ba ste / de ni gnas yongs su gyur pa'i yongs su grub pa'o //",
    "T06D4022:47b-4": "rnam pa bcu rnams kyis gnas yongs su gyur pa rtogs pa ni gong na med pa ste /",
    "T06D4022:47b-5": "ngo bo dang /",
    "T06D4022:47b-6": "dngos po dang ;",
    "T06D4022:47b-7": "gang zag dang /",
    "T06D4022:47b-8": "khyad par dang /",
    "T06D4022:47b-9": "dgos pa dang /",
    "T06D4022:47b-10": "gnas dang /",
    "T06D4022:47b-11": "yid la byed pa dang /",
    "T06D4022:47b-12": "sbyor ba dang /",
    "T06D4022:47b-13": "nyes dmigs dang /",
    "T06D4022:47b-14": "phan yon la rab tu rtogs pa'o //",
    "T06D4022:47b-15": "ngo bo rtogs pa ni de bzhin nyid dri ma",
    "T06D4022:47b-16": "med pa la glo bur gyi nyon mongs pa dang",
    "T06D4022:47b-17": "de bzhin nyid mi snang ba dang snang ba'o //",
    "T06D4022:47b-18": "dngos po rtogs pa ni thun mong gi snod kyi",
    "T06D4022:47b-19": "rnam par rig pa de bzhin nyid du gyur pa",
    "T06D4022:47b-20": "dang / mdo sde'i chos kyi dbyings de bzhin nyid du gyur pa dang /",
    "T06D4022:47b-21": "thun mong ma yin pa'i sems can gyi khams kyi",
    "T06D4022:47b-22": "rnam par rig pa de bzhin nyid du gyur pa'o",
    "T06D4022:47b-23": "// gang zag rtogs pa ni dang po gnyis de",
    "T06D4022:47b-24": "bzhin nyid du gyur pa ni sangs rgyas dang byang",
    "T06D4022:47b-25": "chub sems dpa' nyid kyi'o //",
    "T06D4022:47b-26": "phyi ma ni nyan thos dang rang sangs rgyas rnams kyi yang ngo //",
    "T06D4022:47b-27": "khyad par rtogs pa ni sangs rgyas dang byang chub",
    "T06D4022:47b-28": "sems dpa' rnams kyi sangs rgyas kyi zhing yongs su",
    "T06D4022:47b-29": "dag pa'i khyad par dang /",
    "T06D4022:47b-30": "chos kyi sku dang /",
    "T06D4022:47b-31": "longs spyod rdzogs pa'i khyad par dang /",
    "T06D4022:47b-32": "sprul pa'i sku thob pa'i khyad par kyang yin te /",
    "T06D4022:47b-33": "mthong ba dang /",
    "T06D4022:47b-34": "ston pa dang /",
    "T06D4022:47b-35": "'byor pa brnyes pa'i khyad par gyi phyir ro //",
    "T06D4022:47b-36": "dgos pa rtogs pa ni sngon gyi smon lam gyi khyad par dang /",
    "T06D4022:47b-37": "theg pa chen po ston pa la dmigs pa'i khyad par gyi dang /",
    "T06D4022:47b-38": "sa bcu la rab tu sbyor ba'i khyad par gyi phyir ro //",
    "T06D4022:47b-39": "gnas rtogs pa ni /",
    "T06D4022:47b-40": "rnam pa drug gis rnam par mi rtog pa'i ye shes rtogs pa'i phyir ro //",
    "T06D4022:47b-41": "rnam pa drug gis rtogs pa nyid ni dmigs pa las dang /",
    "T06D4022:47b-42": "mtshan ma yongs su spangs pa las dang /",
    "T06D4022:47b-43": "yang dag par sbyor ba las dang /",
    "T06D4022:47b-44": "mtshan nyid kyi phyir dang /",
    "T06D4022:47b-45": "phan yon gyi phyir dang /",
    "T06D4022:47b-46": "yongs su shes pa'i phyir ro //",
    "T06D4022:47b-47": "rnam pa bzhis dmigs pa rtogs pa ste /",
    "T06D4022:47b-48": "theg pa chen po ston pa dang ;",
    "T06D4022:47b-49": "de la mos pa dang /",
    "T06D4022:47b-50": "nges pa dang /",
    "T06D4022:47b-51": "tshogs yongs su rdzogs pa rnams kyis so //",
    "T06D4022:47b-52": "rnam pa bzhis mtshan ma spong ba rtogs pa ste /",
    "T06D4022:47b-53": "mi mthun pa'i phyogs dang /",
    "T06D4022:47b-54": "gnyen po'i phyogs dang /",
    "T06D4022:47b-55": "de bzhin nyid dang /",
    "T06D4022:47b-56": "rtogs pa'i chos kyi mtshan ma yongs su spong ba las te /",
    "T06D4022:47b-57": "rags pa dang /",
    "T06D4022:47b-58": "'bring po dang /",
    "T06D4022:47b-59": "phra ba dang /",
    "T06D4022:48a-0": "ring @48a * //",
    "T06D4022:48a-1": "du rjes su 'gro ba'i mtshan ma yongs su spong",
    "T06D4022:48a-2": "ba rnam grangs ji lta ba bzhin du 'dis yang",
    "T06D4022:48a-3": "dag par bstan pa yin no //",
    "T06D4022:48a-4": "yang dag par sbyor ba rtogs pa la yang rnam pa bzhi ste /",
    "T06D4022:48a-5": "dmigs pa'i sbyor ba las dang /",
    "T06D4022:48a-6": "mi dmigs pa'i sbyor ba las dang /",
    "T06D4022:48a-7": "dmigs pa mi dmigs pa nyid du sbyor ba las dang /",
    "T06D4022:48a-8": "mi dmigs pa dmigs par sbyor ba las so //",
    "T06D4022:48a-9": "mtshan nyid rtogs pa la yang rnam pa gsum ste /",
    "T06D4022:48a-10": "chos nyid la rab tu gnas pa'i phyir ni gnyis",
    "T06D4022:48a-11": "su med pa brjod pa dang bral ba'i chos nyid",
    "T06D4022:48a-12": "la rab tu gnas pa'i phyir ro //",
    "T06D4022:48a-13": "snang ba med pa'i phyir ni gnyis dang /",
    "T06D4022:48a-14": "ji ltar brjod pa dang /",
    "T06D4022:48a-15": "dbang po dang ;",
    "T06D4022:48a-16": "yul dang /",
    "T06D4022:48a-17": "rnam par rig pa dang /",
    "T06D4022:48a-18": "snod kyi 'jig rten rnams su snang ba med pa'i phyir ro //",
    "T06D4022:48a-19": "de rnams kyis ni gzugs med pa /",
    "T06D4022:48a-20": "bstan du med pa /",
    "T06D4022:48a-21": "gnas med pa /",
    "T06D4022:48a-22": "snang ba med pa /",
    "T06D4022:48a-23": "rnam par rig pa med pa /",
    "T06D4022:48a-24": "rten med pa ni rnam par mi rtog pa'i ye",
    "T06D4022:48a-25": "shes so zhes ji ltar mdo las gsungs pa'i mtshan",
    "T06D4022:48a-26": "nyid de gsal bar bstan pa yin no //",
    "T06D4022:48a-27": "snang ba'i phyir ni nam mkha'i dkyil 'khor lhar chos thams cad mthong ba'i phyir dang /",
    "T06D4022:48a-28": "sgyu ma la sogs pa ltar 'du byed thams cad mthong ba'i phyir ro //",
    "T06D4022:48a-29": "phan yon rtogs pa ni rnam pa bzhi ste /",
    "T06D4022:48a-30": "chos kyi sku rdzogs par rab tu thob pa'i phyir dang /",
    "T06D4022:48a-31": "gong na med pa'i bde ba'i gnas pa rab tu thob pa'i phyir dang /",
    "T06D4022:48a-32": "ston pa'i 'byor pa rab tu thob pa'i phyir ro //",
    "T06D4022:48a-33": "yongs su shes pa las rtogs pa yang rnam pa bzhi ste /",
    "T06D4022:48a-34": "gnyen po yongs su shes pa'i phyir dang /",
    "T06D4022:48a-35": "mtshan nyid yongs su shes pa'i phyir dang /",
    "T06D4022:48a-36": "khyad par yongs su shes pa'i phyir dang /",
    "T06D4022:48a-37": "las yongs su shes pa'i phyir ro //",
    "T06D4022:48a-38": "de la gnyen po yongs su shes pa ni rnam par mi rtog pa'i ye shes te /",
    "T06D4022:48a-39": "chos dang /",
    "T06D4022:48a-40": "gang zag dang /",
    "T06D4022:48a-41": "gyur pa dang /",
    "T06D4022:48a-42": "tha dad pa dang /",
    "T06D4022:48a-43": "skur pa lnga mi bde ba'i ngo bo las zhen pa'i gnyen po'o //",
    "T06D4022:48a-44": "mtshan nyid yongs su shes pa ni /",
    "T06D4022:48a-45": "yid la byed pa med pa dang /",
    "T06D4022:48a-46": "yang dag par 'das pa dang /",
    "T06D4022:48a-47": "nye bar zhi ba dang /",
    "T06D4022:48a-48": "ngo bo'i don dang /",
    "T06D4022:48a-49": "bkra bar 'dzin pa lnga spangs pa ni rang gi mtshan nyid do //",
    "T06D4022:48a-50": "khyad par yongs su shes pa ni rtog pa med pa dang /",
    "T06D4022:48a-51": "phyogs gcig pa ma yin pa nyid dang /",
    "T06D4022:48a-52": "gnas pa med pa nyid dang /",
    "T06D4022:48a-53": "gtan du ba nyid dang gtan med pa rnam pa lnga'i khyad par gyi phyir ro //",
    "T06D4022:48a-54": "las yongs su shes pa ni /",
    "T06D4022:48b-0": "rnam par rtog pa ring du byed pa @48b dang ;",
    "T06D4022:48b-1": "bla na med pa'i bde ba'i sbyin pa dang /",
    "T06D4022:48b-2": "nyon mongs pa dang /",
    "T06D4022:48b-3": "shes bya'i sgrib pa dang bral bar sbyor ba dang /",
    "T06D4022:48b-4": "de'i rjes las thob pa'i ye shes kyis shes bya'i rnam pa thams cad la 'jug pa dang /",
    "T06D4022:48b-5": "sangs rgyas kyi zhing yongs su dag pa dang /",
    "T06D4022:48b-6": "sems can yongs su smin pa dang /",
    "T06D4022:48b-7": "rnam pa thams cad mkhyen pa nyid ster bar byed",
    "T06D4022:48b-8": "pa'i rnam pa lnga ni las kyi khyad par ro",
    "T06D4022:48b-9": "// yid la byed pa rtogs pa ni /",
    "T06D4022:48b-10": "ji skad du /",
    "T06D4022:48b-11": "byang chub sems dpa' rnam par mi rtog pa'i ye",
    "T06D4022:48b-12": "shes de rtogs par 'dod pa de 'di ltar yid",
    "T06D4022:48b-13": "la byed pa / de bzhin nyid mi shes pa thog ma med pa'i dus can las te /",
    "T06D4022:48b-14": "yang dag pa ma yin pa'i kun tu rtog pa sa bon thams cad pa ste /",
    "T06D4022:48b-15": "mi bden pa gnyis su snang ba'i rgyu dang /",
    "T06D4022:48b-16": "de la rten pa tha dad pa yang yin te /",
    "T06D4022:48b-17": "de la rgyu dang 'bras bur bcas pa snang du zin kyang mi bden pa yin no //",
    "T06D4022:48b-18": "de ltar snang bas kyang de'i chos nyid ni snang ba med la /",
    "T06D4022:48b-19": "de snang ba med pa las kyang chos nyid snang ba yin no //",
    "T06D4022:48b-20": "zhes tshul bzhin yid la byed pa na /",
    "T06D4022:48b-21": "byang chub sems dpa' rnam par mi rtog pa'i ye shes rtogs pa yin no //",
    "T06D4022:48b-22": "de ltar nye bar dmigs pa las rnam par rig",
    "T06D4022:48b-23": "pa tsam la nye bar dmigs pa rtogs par byed",
    "T06D4022:48b-24": "do // rnam par rig pa tsam la nye bar",
    "T06D4022:48b-25": "dmigs pa las don thams cad dmigs pa med par",
    "T06D4022:48b-26": "rtogs par byed do //",
    "T06D4022:48b-27": "don thams cad dmigs pa med pa las rnam par",
    "T06D4022:48b-28": "rig pa tsam yang mi dmigs par rtogs par byed",
    "T06D4022:48b-29": "do // de mi dmigs pa las gnyi ga khyad par dmigs par rtogs par byed pa yin no //",
    "T06D4022:48b-30": "der gang yang gnyis dmigs pa med pa de ni /",
    "T06D4022:48b-31": "rnam par mi rtog pa'i ye shes te /",
    "T06D4022:48b-32": "yul med cing /",
    "T06D4022:48b-33": "dmigs pa med pa yin te /",
    "T06D4022:48b-34": "mtshan ma thams cad mi dmigs pas nye bar mtshon pa nyid kyi phyir ro ;",
    "T06D4022:48b-35": "/ sbyor bas rtogs pa ni rnam pa bzhi ste /",
    "T06D4022:48b-36": "mos pas spyod pa'i sa la mos pas sbyor ba'i phyir dang /",
    "T06D4022:48b-37": "de nyid nges par 'byed pa'i gnas skabs so //",
    "T06D4022:48b-38": "sa dang po la so sor rig par sbyor ba'i phyir dang /",
    "T06D4022:48b-39": "de nyid ni reg pa'i gnas skabs so //",
    "T06D4022:49a-0": "rnam par @49a * //",
    "T06D4022:49a-1": "ma dag pa'i sa drug la sgom pa la rab tu sbyor ba'i phyir dang /",
    "T06D4022:49a-2": "yongs su dag pa gsum po la yang ngo //",
    "T06D4022:49a-3": "de nyid ni rjes su dran pa'i gnas skabs so //",
    "T06D4022:49a-4": "sangs rgyas kyis la mthar phyin pa la sbyor ba'i yang phyir te /",
    "T06D4022:49a-5": "lhun gyis grub par sangs rgyas kyi mdzad pa rgyun mi 'chad pa'i phyir ro //",
    "T06D4022:49a-6": "de nyid ni de'i bdag nyid du nye bar 'gro ba'i gnas skabs so //",
    "T06D4022:49a-7": "nyes dmigs rtogs pa ni /",
    "T06D4022:49a-8": "gnas skabs su gyur pa med na'o //",
    "T06D4022:49a-9": "nyes dmigs rnam pa bzhi ste /",
    "T06D4022:49a-10": "nyon mongs pa mi 'jug pa'i rten med pa'i nyes dmigs dang /",
    "T06D4022:49a-11": "lam 'jug pa'i rten med pa'i nyes dmigs dang /",
    "T06D4022:49a-12": "gang zag mya ngan las 'das par tha snyad gzhag pa'i rten med pa'i nyes dmigs dang /",
    "T06D4022:49a-13": "byang chub rnam pa gsum gyi khyad par gyi tha snyad gzhag pa'i rten med pa'i nyes dmigs so //",
    "T06D4022:49a-14": "de dag las bzlog pa la brten nas gnas yongs su gyur pa yod pa la /",
    "T06D4022:49a-15": "phan yon rnam pa bzhi nyid du rig pa'o //",
    "T06D4022:49a-16": "de dag nyid ni gnas gyur pa ji lta bar rtogs pa rnam pa bcur rig par bya'o //",
    "T06D4022:49a-17": "med pa'i chos snang ba ni /",
    "T06D4022:49a-18": "dper na sgyu ma dang rmi lam la sogs pa bzhin no //",
    "T06D4022:49a-19": "gnas gyur pa'i dpe ni ;",
    "T06D4022:49a-20": "nam mkha' dang gser dang chu la sogs pa bzhin no /",
    "T06D4022:49a-22": "// / chos dang chos nyid rnam par 'byed pa 'phags pa byams pas mdzad pa rdzogs so /",
    "T06D4022:49a-24": "// / rgya gar gyi mkhan po pandi ta sh'anti bha dra dang /",
    "T06D4022:49a-25": "zhu chen gyi lo ts'a ba dge slong tshul khrims",
    "T06D4022:49a-26": "rgyal bas bsgyur cing zhus te gtan la phab pa",
    "T06D4022:49a-27": "las / slad kyis kha che'i mkhan po pandi ta pa ra he ta dang /",
    "T06D4022:49a-28": "zhu chen gyi lo ts'a ba dge slong dga' rdor",
    "T06D4022:49a-29": "gyis thugs dam sa tho ling gi gtsug lag khang",
    "T06D4022:49a-30": "du bcos shing gtan la phab pa /"
}