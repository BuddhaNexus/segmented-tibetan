{
    "NG0030:1": "@#// rgya gar skad du /",
    "NG0030:2": "ma ha san+ti sa man+ta b+ha dra dz+nya na pra",
    "NG0030:3": "ka ta sha s+t+r-i tan+t+ra pash+tsi ma tsa pash+tsi ma",
    "NG0030:4": "na ma / bod skad du //",
    "NG0030:5": "rdzogs pa chen po kun tu bzang po ye shes gsal bar ston pa'i rgyud /",
    "NG0030:6": "phyi ma'i yang phyi ma zhes bya ba bcom ldan",
    "NG0030:7": "'das dpal kun tu bzang po la phyag 'tshal lo",
    "NG0030:8": "// de nas bcom ldan 'das dpal kun tu bzang pos 'khor rnams la bka' stsal pa //",
    "NG0030:9": "kye nyon cig rdo rje 'dzin pa rnams //",
    "NG0030:10": "rig pa stong gsal rtogs 'dod na //",
    "NG0030:11": "dang po sems nyid bzung ba dang *//",
    "NG0030:12": "de nas lam du bslang bar bya //",
    "NG0030:13": "zhes bka' stsal to //",
    "NG0030:14": "de nas rdo rje sems dpas gsol pa //",
    "NG0030:15": "kye kye bcom ldan rdo rje 'chang *//",
    "NG0030:16": "rig pa stong gsal rtogs 'dod pa //",
    "NG0030:17": "sems bzung rim pa ji ltar lags //",
    "NG0030:18": "de skad ces ni gsol pa'i tshig gsan nas //",
    "NG0030:19": "rdo rje 'dzin pas bka' stsal pa //",
    "NG0030:20": "sems bzung rims pa 'di lta ste //",
    "NG0030:21": "mtho dang ri mo 'jam rlung dang *//",
    "NG0030:22": "thig le gdugs dang 'khor lo dang *//",
    "NG0030:23": "yig 'bru dang ni shes rab ma //",
    "NG0030:24": "slob dpon 'gran rlung nam mkha'o //",
    "NG0030:25": "zhes gsungs so //",
    "NG0030:26": "rgyud phyi ma'i phyi ma las le'u ste dang po'o //     // de nas gzhan yang bka' stsal pa //",
    "NG0030:27": "dang po mtho la bzung ba ni //",
    "NG0030:28": "mdun du mtho la gtad de bzung *//",
    "NG0030:29": "ri mo dag la bzung ba ni //",
    "NG0030:30": "bde ba'i stan la 'dug pa dang *//",
    "NG0030:31": "mdun du ri mo'i nang du bzung *//",
    "NG0030:32": "'jam rlung dag la bzung ba ni //",
    "NG0030:33": "steng 'og bar rlung gar bder bzung *//",
    "NG0030:34": "thig le dag la bzung ba ni //",
    "NG0030:35": "smin mtshams dag gam sna rtse ru //",
    "NG0030:36": "thig le dag la gtad la bzung *//",
    "NG0030:37": "de bzhin gdugs la bzung ba ni //",
    "NG0030:38": "'og tu rgya gdugs 'khor lo bzung *//",
    "NG0030:39": "'khor lo dag la bzung ba ni //",
    "NG0030:40": "sho gu'i gdugs bya bla na bskor //",
    "NG0030:41": "sna ru bdug pa rna bar sgra //",
    "NG0030:42": "ma yengs gtad la bzung bar bya //",
    "NG0030:43": "yig 'bru dag la bzung ba ni //",
    "NG0030:44": "sems kyi gnas pa bzhi ru yang *//",
    "NG0030:45": "a la sogs pa'i yig 'bru dag la gzung bar bya //",
    "NG0030:46": "shes rab ma la bzung ba ni //",
    "NG0030:47": "mkha' gsang brlabs shing dbang po sprad //",
    "NG0030:48": "thig le gcig shor gnyis la bzung *//",
    "NG0030:49": "slon dpon dag la bzung ba ni //",
    "NG0030:50": "spyi bo'i gtsug tu bsam la bzung *//",
    "NG0030:51": "drag rlung dag la bzung ba ni //",
    "NG0030:52": "shes pa'i 'gren rten byas la bzung *//",
    "NG0030:53": "nam mkha' dag la bzung ba ni //",
    "NG0030:54": "khru gang dag la gtad la bzung *//",
    "NG0030:55": "zhes gsungs so //",
    "NG0030:56": "rgyud phyi ma'i phyi ma las /",
    "NG0030:57": "sems bzung ba'i le'u ste gnyis pa'o //    // de nas yang bka' stsal pa //",
    "NG0030:58": "nyon cig dpal ldan rdo rje 'dzin //",
    "NG0030:59": "sems 'dzin pa yi dus nyid du //",
    "NG0030:60": "yon tan skyon du snang ba'i phyir //",
    "NG0030:61": "skyon rnams bcos pa 'di ltar bya //",
    "NG0030:62": "rlung skyes par ni gyur pa na //",
    "NG0030:63": "de nas rgod cing gnyid mi phebs //",
    "NG0030:64": "de la sku mnye bcud can bsten //",
    "NG0030:65": "ser po dmar po'i snang ba'o //",
    "NG0030:66": "de la bsil bar bsgom shing bsil //",
    "NG0030:67": "sman bsil zas ni @#//",
    "NG0030:68": "bcud can btang *//",
    "NG0030:69": "bad kan skyes na cad 'khrog byed //",
    "NG0030:70": "dang ga mi bder gyur pa na //",
    "NG0030:71": "kha zas bsil btang bcag par bya //",
    "NG0030:72": "sems 'dzin pa yi bar du yang *//",
    "NG0030:73": "g.yengs pa'i 'khrul pa thag bcad la //",
    "NG0030:74": "ma yengs par ni bzung bar bya //",
    "NG0030:75": "sems ni ma zin bar du yang *//",
    "NG0030:76": "mtshan mo'i sems 'dzin kha don dang *//",
    "NG0030:77": "sems kyi rgyu 'grul bcad de yang *//",
    "NG0030:78": "de nas sems 'dzin brtan pa dang *//",
    "NG0030:79": "rig pa stong gsal lta ba ste //",
    "NG0030:80": "de yis ngang gnas bsgom pa'o //",
    "NG0030:81": "de la ma yengs spyod pa yin //",
    "NG0030:82": "de las 'bras bu sku dang ni //",
    "NG0030:83": "ye shes lnga ru snang ba'o //",
    "NG0030:84": "de ni lam du bslang ba'i don zhes gsungs so //",
    "NG0030:85": "rgyud phyi ma'i phyi ma las /",
    "NG0030:86": "skyon bcos pa'i le'u ste gsum pa'o //     // de nas dpal ldan kun tu bzang pos /",
    "NG0030:87": "rdo rje sems dpa' la sogs pa'i 'khor rnams la bka' stsal pa /",
    "NG0030:88": "rgyu 'di la ma tshang ba kha skong ba'i rgyud phyi ma'i phyi ma zhes bya ste /",
    "NG0030:89": "'khor ba thams cad mya ngan las bsgral zhing */",
    "NG0030:90": "sku dang ye shes su la zla ba'i phyir /",
    "NG0030:91": "shin tu gces par gyis la bzung zhing bcang bar bya'o //",
    "NG0030:92": "zhes bka' stsal te /",
    "NG0030:93": "stong gsal du sangs rgyas par gyur to //",
    "NG0030:94": "rgyud phyi ma'i phyi ma las /",
    "NG0030:95": "'khor rnams la rgyud gtad pa'i le'u ste bzhi pa'o",
    "NG0030:96": "// // rdzogs pa chen po ye shes gsal bar",
    "NG0030:97": "ston pa'i rgyud phyi ma'i phyi ma zhes bya ba",
    "NG0030:98": "rdzogs so // shri sid+ha dang yang dbang gter gyis bsgyur //"
}