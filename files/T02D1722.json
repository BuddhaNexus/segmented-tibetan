{
    "T02D1722:89b-0": "@89b # // rgya gar skad du /",
    "T02D1722:89b-1": "a'arya t'a re s'a dha nam n'a ma /",
    "T02D1722:89b-2": "bod skad du /",
    "T02D1722:89b-3": "'phags ma sgrol ma'i sgrub thabs zhes bya ba /",
    "T02D1722:89b-4": "rje btsun ma sgrol ma la phyag 'tshal lo //",
    "T02D1722:89b-5": "'jig rten sgrol mdzad sgrol ma che //",
    "T02D1722:89b-6": "de la phyag 'tshal de sgrub thabs //",
    "T02D1722:89b-7": "mdo tsam slob ma la phan phyir //",
    "T02D1722:89b-8": "'dir bri sgrub pos grub gyur cig / dang por",
    "T02D1722:89b-9": "re zhig snying gar zla ba'i dkyil 'khor la t'am",
    "T02D1722:89b-10": "ljang gu bsams la /",
    "T02D1722:89b-11": "de'i 'od zer gyis bla ma dang sangs rgyas la sogs pa spyan drangs te /",
    "T02D1722:89b-12": "bla ma rdo rje sems dpa'i gzugs can du bsams nas /",
    "T02D1722:89b-13": "yid las byung ba'i mchod pas mchod de /",
    "T02D1722:89b-14": "me tog la sogs pa'i mchod pa sngon du 'gro bas /",
    "T02D1722:89b-15": "mchod pa'i yan lag bdun rgyas par bya'o //",
    "T02D1722:89b-16": "dkon mchog gsum la skyabs su mchi //",
    "T02D1722:89b-17": "sdig pa ma lus so sor bshags //",
    "T02D1722:89b-18": "'gro ba'i dge la rjes yi rang //",
    "T02D1722:89b-19": "sangs rgyas byang chub yid kyis gzung //",
    "T02D1722:89b-20": "sangs rgyas chos dang dge 'dun la //",
    "T02D1722:89b-21": "byang chub bar du bdag skyabs mchi //",
    "T02D1722:89b-22": "rang dang gzhan gyi don sgrub phyir //",
    "T02D1722:90a-0": "byang chub sems @90a * //",
    "T02D1722:90a-1": "ni bdag gis bzung //",
    "T02D1722:90a-2": "byang chub mchog gi sems ni bskyed bgyi zhing //",
    "T02D1722:90a-3": "sems can thams cad bdag gi sa mgron du gnyer //",
    "T02D1722:90a-4": "byang chub spyod pa yid 'ong spyad par bgyi //",
    "T02D1722:90a-5": "'gro la phan phyir sangs rgyas 'grub par shog /",
    "T02D1722:90a-6": "ces brngod cing de dag gi don dran par bya'o",
    "T02D1722:90a-7": "// de nas tshad med pa bzhi bsgom par byas te /",
    "T02D1722:90a-8": "byams pa dang snying rje dang dga' ba dang btang",
    "T02D1722:90a-9": "snyoms dag go / de'i rjes la chos thams cad",
    "T02D1722:90a-10": "stong pa nyid du bsgom ste /",
    "T02D1722:90a-11": "aom sv'a bh'a wa shuddha sarba dharm'a sv'a bh'a wa shuddhonyaham zhes brjod par bya'o //",
    "T02D1722:90a-12": "de nas padma dang zla ba rang nyid kyi ngo",
    "T02D1722:90a-13": "bor bsam pa'i yi ge t'am las 'od zer 'phros",
    "T02D1722:90a-14": "pas snod bcud 'od du zhu nas t'am la thim",
    "T02D1722:90a-15": "pa'i bar dang de yang rim gyis zhu zhing thim",
    "T02D1722:90a-16": "nas thams cad stong pa nyid du bsgom mo //",
    "T02D1722:90a-17": "yang sngon gyi smon lam rjes su dran pas padma",
    "T02D1722:90a-18": "dang zla ba'i gdan la t'am sngon por langs la",
    "T02D1722:90a-19": "/ de yongs su gyur pa las autpala ljang gur blta zhing /",
    "T02D1722:90a-20": "de las 'od zer phyogs bcur 'phros tshur 'dus yongs",
    "T02D1722:90a-21": "su gyur pa las bcom ldan 'das ma'i skur blta'o",
    "T02D1722:90a-22": "// de yang sna tshogs padma dang zla ba'i gdan la zhabs skyil krung dang /",
    "T02D1722:90a-23": "phyag g-yas mchog sbyin par mdzad pa dang /",
    "T02D1722:90a-24": "g-yon autpa la'i sdong bu 'dzin pa /",
    "T02D1722:90a-25": "rgyan thams cad kyis brgyan cing cha byad phun sum",
    "T02D1722:90a-26": "tshogs pa me long gi gzugs lta bur bsam par",
    "T02D1722:90a-27": "bya'o // de nas rang dang 'dra ba'i ye shes bstims la /",
    "T02D1722:90a-28": "thal mo gnyis sbyar ba las gung mo gnyis rgyab tu mdzub mo'i rtser sbyar te /",
    "T02D1722:90a-29": "yid kyis snying ga'i padma la t'am ljang gu 'od",
    "T02D1722:90a-30": "zer 'bar bas don thams cad mngon par bsgrubs nas",
    "T02D1722:90a-31": "/ aom t'a re tutt'a re tu re sv'ah'a /",
    "T02D1722:90a-32": "zhes bya ba'i sngags bzlas par bya'o //",
    "T02D1722:90a-33": "bsnyen pa ni 'bum phrag bcus 'grub par 'gyur ro //",
    "T02D1722:90a-34": "rigs pa dang yon tan gyi tshogs thams cad sdud par byed do //",
    "T02D1722:90a-35": "sgyu ma lta bu'i blos nam mkha' lta bur bsgom pa ni rim pa bzhin no //",
    "T02D1722:90a-36": "de las byung ba'i dge bas yongs su bsngos nas dge b'ai spyod pas gnas par bya'o //",
    "T02D1722:90a-37": "rje btsun 'phags ma sgrol ma'is grub thabs slob dpon"
}