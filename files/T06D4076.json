{
    "T06D4076:128b-0": "@128b # // shes rab kyi pha rol tu phyin bsgom pa'i man",
    "T06D4076:128b-1": "ngag / shes rab kyi pha rol tu phyin pa",
    "T06D4076:128b-2": "la phyag 'tshal lo //",
    "T06D4076:128b-3": "de ltar thos pa dang bsams pa las byung ba'i shes rab bshad zin to //",
    "T06D4076:128b-4": "de dag rnyed nas shes rab kyi pha rol tu phyin pa bsgom par bya'o zhes sngar bstan pas /",
    "T06D4076:128b-5": "de nas 'di'i bsgom pa brjod par bya'o //",
    "T06D4076:128b-6": "thos pa dang bsam pa dang bsgom pa rnams kyi rab tu sbyor ba ni gnyis te /",
    "T06D4076:128b-7": "gus par sbyor ba dang /",
    "T06D4076:128b-8": "rgyun tu sbyor ba'o //",
    "T06D4076:128b-9": "rab tu sbyor ba ni goms par sbyor ba'o //",
    "T06D4076:128b-10": "gus pa dang dga' ba dang spro bas sbyor ba ni gus par sbyor ba yin la /",
    "T06D4076:128b-11": "bar ma chad par sbyor ba ni rgyun du sbyor ba'o //",
    "T06D4076:128b-12": "bsgom pa la yang rnam pa gsum ste /",
    "T06D4076:128b-13": "zhi gnas dang lhag mthong dang /",
    "T06D4076:128b-14": "zhi gnas dang lhag mthong zung du 'brel par 'jug pa'i bsgom pa'o //",
    "T06D4076:128b-15": "de la ji snyed yod par gyur pa dang /",
    "T06D4076:128b-16": "ji lta ba bzhin du gyur pa la rnam par",
    "T06D4076:128b-17": "mi rtog pa'i gzugs brnyan du gyur pa ni zhi",
    "T06D4076:128b-18": "gnas kyi dmigs pa'o //",
    "T06D4076:128b-19": "ji snyed yod par gyur pa dang /",
    "T06D4076:128b-20": "ji lta ba bzhin du gyur pa la rtog pa",
    "T06D4076:128b-21": "dang bcas pa'i gzugs brnyan du gyur pa ni lhag",
    "T06D4076:128b-22": "mthong gi dmigs pa'o //",
    "T06D4076:128b-23": "'de ni byang chub sems dpa' gcig pu dben par gnas bcas la /",
    "T06D4076:128b-24": "ji ltar bsams pa'i don yid la bya ste /",
    "T06D4076:128b-25": "yid kyi brjod pa spangs nas sems nyid de ltar snang ba lan mang du yid la bya ste /",
    "T06D4076:128b-26": "ji srid lus dang sems shin tu sbyangs pa ma",
    "T06D4076:128b-27": "skyes kyi bar du zhi gnas dang rjes su mthun",
    "T06D4076:128b-28": "pa yid la byed pa yin la /",
    "T06D4076:128b-29": "gang gi tshe skyes pa de'i tshe zhi gnas yin no //",
    "T06D4076:128b-30": "lus dang sems shin tu sbyangs pa thob pa yin la de nyid la gnas te /",
    "T06D4076:128b-31": "ji ltar bsams pa de nyid kyi don nang gi",
    "T06D4076:128b-32": "ting nge 'dzin dang gzugs brnyan gyi spyod yul la",
    "T06D4076:128b-33": "lhag par mos pas so sor brtags par bya ste",
    "T06D4076:128b-34": "/ ji srid du lus dang sems shin tu sbyangs",
    "T06D4076:128b-35": "pa ma skyes pa de srid du ni lhag mthong",
    "T06D4076:128b-36": "dang rjes su mthun pa yin la /",
    "T06D4076:128b-37": "gang gi tshe skyes pa de'i tshe lhag mthong yin no //",
    "T06D4076:128b-38": "de'i 'og tu rnam par rtog pa dang bcas pa'i gzugs brnyan nyid la dmigs te /",
    "T06D4076:129a-0": "sems de nyid la gang gi tshe rgyun mi @129a * //",
    "T06D4076:129a-1": "'chad pa dang /",
    "T06D4076:129a-2": "bar ma chad pa'i yid la byed pa'i rgyun gyis",
    "T06D4076:129a-3": "gnyis ka yang nyams su myong ba de'i tshe zhi",
    "T06D4076:129a-4": "gnas dang lhag mthong zung du 'brel pa'i lam zhes",
    "T06D4076:129a-5": "brjod de // de la zhi gnas dang lhag mthong ni zung yin la //",
    "T06D4076:129a-6": "'brel pa ni ldan pa ste phan tshun bcings nas 'jug pa'o //",
    "T06D4076:129a-7": "'dir sgrib pa lnga rnams kyi nang nas /",
    "T06D4076:129a-8": "rgod pa dang 'gyod pa rnams ni zhi gnas la sgrib pa'o //",
    "T06D4076:129a-9": "rmugs pa dang gnyid dang the tshom ni lhag mthong la sgrib pa'o //",
    "T06D4076:129a-10": "'dod pa la 'dun pa dang gnod sems ni gnyis ka la sgrib pa'o //",
    "T06D4076:129a-11": "gang gi tshe rmugs pa dang gnyid yang dag par",
    "T06D4076:129a-12": "bsal bar 'gyur ba de'i tshe zhi gnas yongs su",
    "T06D4076:129a-13": "dag par gyur pa yin la /",
    "T06D4076:129a-14": "gang gi tshe rgod pa dang 'gyod pa shin tu",
    "T06D4076:129a-15": "bsal bar gyur pa de'i tshe lhag mthong yongs su",
    "T06D4076:129a-16": "dag par gyur pa yin no //",
    "T06D4076:129a-17": "de la bcom ldan 'das kyis zhi gnas ni rnam pa dgur bka' stsal te /",
    "T06D4076:129a-18": "ji lta ba bzhin du sems de nang du 'jog par byed //",
    "T06D4076:129a-19": "kun du 'jog par byed //",
    "T06D4076:129a-20": "yongs su 'jog par byed //",
    "T06D4076:129a-21": "nye bar 'jog par byed //",
    "T06D4076:129a-22": "'dul bar byed //",
    "T06D4076:129a-23": "zhi bar byed //",
    "T06D4076:129a-24": "nye bar zhi bar byed //",
    "T06D4076:129a-25": "rgyud gcig par byed //",
    "T06D4076:129a-26": "sems mnyam par 'jog par byed ces gsungs so //",
    "T06D4076:129a-27": "de la dang po phyi rol gyi dmigs pa rnams",
    "T06D4076:129a-28": "las sems blan te nang du rab tu bsdus nas",
    "T06D4076:129a-29": "sems dang por brtag pa ni nang du 'jog pa'o",
    "T06D4076:129a-30": "// de nas rang bzhin gyis g-yo ba'i sems de",
    "T06D4076:129a-31": "nyid rgyun du gtod cing 'jog pa ni kun tu",
    "T06D4076:129a-32": "// 'jog pa'o // de nas dran pa nyams pas",
    "T06D4076:129a-33": "phyi rol du rnam par g-yeng ba shes par byas",
    "T06D4076:129a-34": "la slar blan nas sems de la 'jog pa ni",
    "T06D4076:129a-35": "yongs su 'jog pa'o //",
    "T06D4076:129a-36": "de nas sems rang bzhin gyis rgya che ba las",
    "T06D4076:129a-37": "yang dang yang du bsdus te phra rags byas nas",
    "T06D4076:129a-38": "gong nas gong du 'jug pa ni nye bar 'jog",
    "T06D4076:129a-39": "pa'o // de nas ting nge 'dzin gyi yon tan",
    "T06D4076:129a-40": "la bltas te de nyid la dga' ba ni 'dul",
    "T06D4076:129a-41": "pa'o // ba'o // de nas rnam par g-yo ba'i",
    "T06D4076:129a-42": "skyon bltas nas yid phyir phyogs pa rab tu zhi",
    "T06D4076:129a-43": "bar byed pa de ni zhi ba'o //",
    "T06D4076:129a-44": "chags sems dang yid mi bde ba la sogs pa",
    "T06D4076:129a-45": "rnams zhi bar byed pa de ni nye bar zhi",
    "T06D4076:129a-46": "ba'o // de nas dmigs pa gcig la rang gi",
    "T06D4076:129b-0": "dang gis 'jug @129b pa ni rgyud gcig pa ste",
    "T06D4076:129b-1": "ba'o // / yang dag pa ma yin par gyur",
    "T06D4076:129b-2": "pa las 'bad pas yang dag par 'byed pa ni",
    "T06D4076:129b-3": "rgyud gcig tu byed pa'o //",
    "T06D4076:129b-4": "de nas rgyud gcig tu byed pa goms pa lhun",
    "T06D4076:129b-5": "gyis grub pas rang gi ngang gis 'jug pa yang",
    "T06D4076:129b-6": "dag par rang dbang thob pas 'dzin pa ni sems",
    "T06D4076:129b-7": "mnyam par 'jog pa'o //",
    "T06D4076:129b-8": "de skad du mdo sde rgyan las /",
    "T06D4076:129b-9": "sems ni dmigs pa sbyar te //",
    "T06D4076:129b-10": "rgyun de las ni g-yengs mi byed //",
    "T06D4076:129b-11": "rnam par g-yeng ba shes nas su //",
    "T06D4076:129b-12": "der ni slar yang myur blan nas //",
    "T06D4076:129b-13": "nang du sems ni bsdu bar bya //",
    "T06D4076:129b-14": "blo ldan gong nas gong du sbyor //",
    "T06D4076:129b-15": "ting 'dzin yon tan la bltas nas //",
    "T06D4076:129b-16": "de nyid la ni dga' bar bya //",
    "T06D4076:129b-17": "rnam par g-yengs pa'i skyon bltas nas //",
    "T06D4076:129b-18": "phyir phyogs pa ni zhi bar bya //",
    "T06D4076:129b-19": "chags sems yid mi bde ba la sogs //",
    "T06D4076:129b-20": "langs pa de bzhin du ni 'dul //",
    "T06D4076:129b-21": "de nas mngon par 'du byed pas //",
    "T06D4076:129b-22": "sems ni rnal du 'jug par bya //",
    "T06D4076:129b-23": "sdom brtson can gyis gus byas nas //",
    "T06D4076:129b-24": "'bad de 'jug pa thob par 'gyur //",
    "T06D4076:129b-25": "zhes gsungs so //",
    "T06D4076:129b-26": "lhag mthong yang bzhir gsungs te /",
    "T06D4076:129b-27": "ji ltar yang de'i chos rnams rnam par 'byed do //",
    "T06D4076:129b-28": "rab tu rnam par 'byed do //",
    "T06D4076:129b-29": "yongs su rtog go //",
    "T06D4076:129b-30": "yongs su dpyod par byed do zhes gsungs so //",
    "T06D4076:129b-31": "de la ji snyed yod par gyur pa la so sor rtog pa ni rnam par 'byed pa'o //",
    "T06D4076:129b-32": "ji lta ba bzhin du gyur pa la so sor rtog pa ni rab tu rnam par 'byed pa'o //",
    "T06D4076:129b-33": "rnam par mi rtog pa yid la byed pa shes",
    "T06D4076:129b-34": "rab dang lhan cig tu gyur pas mtshan ma'i rnam",
    "T06D4076:129b-35": "pa bzung ba ni yongs su rtog pa'o //",
    "T06D4076:129b-36": "kun tu dpyod pa ni yongs su dpyod pa'o //",
    "T06D4076:129b-37": "'di dag gi bshad pa ni 'phags pa byams pas",
    "T06D4076:129b-38": "theg pa chen po'i chos mngon pa kun las btus",
    "T06D4076:129b-39": "pa las / ji lta ba yang de chos rnams rnam par 'byed //",
    "T06D4076:129b-40": "rab tu rnam par 'byed //",
    "T06D4076:129b-41": "yongs su rtogs par byed //",
    "T06D4076:129b-42": "yongs su spyod par byed //",
    "T06D4076:129b-43": "gnas ngan len gyi mtshan ma'i gnyen por blang ba dang /",
    "T06D4076:129b-44": "phyin ci log nges par bsal ba dang /",
    "T06D4076:129b-45": "phyin ci ma log pa la sems mnyam par gzhag",
    "T06D4076:129b-46": "pa dag nye bar blangs nas so zhes gsungs te",
    "T06D4076:129b-47": "/ 'dir tshig 'di dag gi don ni gnas ngan len ni phyin ci log gi bag chags te //",
    "T06D4076:130a-0": "de yang phyin ci log gong nas gong du skyed @130a * //",
    "T06D4076:130a-1": "par byed pa'i nus pa sems kyi rgyud la gnas pa'i mtshan nyid de //",
    "T06D4076:130a-2": "de'i mtshan ma ni gang gi phyir de yongs su gso bar byed pa ste /",
    "T06D4076:130a-3": "phyin ci log la mngon par zhen pa snga ma snga ma dag go //",
    "T06D4076:130a-4": "de zad pas gnas ngan len zad do /",
    "T06D4076:130a-5": "phyin ci log skye bar mi 'gyur te ;",
    "T06D4076:130a-6": "mtshan ma'i gnyen po goms pa las mtshan ma zad pa yin te /",
    "T06D4076:130a-7": "gnyen po de ni 'byed pa dang /",
    "T06D4076:130a-8": "rab tu rnam par 'byed pa ste /",
    "T06D4076:130a-9": "de bas na 'di gnyis ni gnas ngan len gyi",
    "T06D4076:130a-10": "mtshan ma'i gnyen po nye bar blangs te bstan to",
    "T06D4076:130a-11": "// yongs su rtog pa ni phyin ci log nges par bsal ba nye bar blangs nas bstan to //",
    "T06D4076:130a-12": "gang gi phyir de ni ji ltar bzhin du rnam",
    "T06D4076:130a-13": "par phye bas phyin ci log gi dogs pa gcig",
    "T06D4076:130a-14": "tu bsal nas / brjid pa med pa yid la",
    "T06D4076:130a-15": "byed pas yongs su bstsal nas lhag par dmigs pa",
    "T06D4076:130a-16": "tu bsal nas / ste / de bas na 'di ni phyin ci log ngas par bsal ba zhes bya'o//",
    "T06D4076:130a-17": "de ltar 'dis phyin ci log nges par bsal bas phyin ci ma log par byas la /",
    "T06D4076:130a-18": "phyin ci ma log par der mngon sum bzhin du",
    "T06D4076:130a-19": "mthong ba'i don la sems bzhag nas so sor rtog",
    "T06D4076:130a-20": "pa ni yongs su dpyod pa ste /",
    "T06D4076:130a-21": "de bas 'di ni phyin ci ma log pa la",
    "T06D4076:130a-22": "sems gzhag pa nye bar blangs te bstan pa'o zhes",
    "T06D4076:130a-23": "bya ba yin no //",
    "T06D4076:130a-24": "de ltar lhag mthong rnam pa bzhi'i bsgom pa yongs",
    "T06D4076:130a-25": "su rdzogs pas lhag mthong gis ni gnas ngan len",
    "T06D4076:130a-26": "gyi 'ching ba las grol ba yin no //",
    "T06D4076:130a-27": "zhi gnas rnam pa dgu'i bsgom pa yongs su rdzogs",
    "T06D4076:130a-28": "pas ni mtshan ma'i 'ching ba las grol bar 'gyur",
    "T06D4076:130a-29": "te / phyin ci log gi mtshan ma phyin ci",
    "T06D4076:130a-30": "log gi don gyi rnam pa 'gag pa'i mtshan nyid",
    "T06D4076:130a-31": "yin pa'i phyir ro //",
    "T06D4076:130a-32": "de skad du yang //",
    "T06D4076:130a-33": "zhi gnas ngang ni lhag mthong dag / bsgoms pas gnas ngan len dang ni //",
    "T06D4076:130a-34": "mtshan ma yi ni 'ching ba las /",
    "T06D4076:130a-35": "rnal 'byor ba ni grol bar 'gyur //",
    "T06D4076:130a-36": "zhes gsungs te ;",
    "T06D4076:130a-37": "tshigs su bcad pa 'di'i don ni ci rigs par sbyar la //",
    "T06D4076:130a-38": "go rims bzhin du ma yin no //",
    "T06D4076:130a-39": "de bas na rnal 'byor dang bsgom pa ni rnam grangs yin la /",
    "T06D4076:130a-40": "zhi gnas dang /",
    "T06D4076:130a-41": "lhag mthong dang /",
    "T06D4076:130a-42": "zhi gnas dang lhag mthong zung du 'brel pa ni rnal 'byor gyi thun mong gi dbye ba'o //",
    "T06D4076:130b-0": "shes @130b rab kyi pha rol tu phyin pa bsgom pa'i man ngag //",
    "T06D4076:130b-1": "slob dpon mkhas pa rin chen po rin chen 'byung",
    "T06D4076:130b-2": "gnas zhi ba'i zhal snga nas mdzad pa rdzogs so",
    "T06D4076:130b-4": "/ // / rgya gar gyi mkhan po sh'an ti bha dra dang /"
}