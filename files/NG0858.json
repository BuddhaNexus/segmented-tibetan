{
    "NG0858:0": "[(]23[)]@#/  / mchod du nges //",
    "NG0858:1": "dang po 'jam dpal yab yum la //",
    "NG0858:2": "gnyis pa gshed bzhi yab yum la //",
    "NG0858:3": "gsum pa phyogs skyong yab yum la //",
    "NG0858:4": "bzhi pa sprul pa gshed bzhi'i 'khor //",
    "NG0858:5": "lnga pa sprul pa'i ging tshul la //",
    "NG0858:6": "rdo rje bdud rtsi'i chu 'dis 'grub //",
    "NG0858:7": " drug pa mkha' 'gro sum cu gnyis //",
    "NG0858:8": "bdun pa sprul pa 'bum khri ste //",
    "NG0858:9": "yar te ye shes lam grub pa'o //",
    "NG0858:10": "mar gyi mchod cing las bcol ba //",
    "NG0858:11": "dang po gsol btab phud dang lhag ma dbye //",
    "NG0858:12": "gnyis pa mgo brnyan drug pa ste //",
    "NG0858:13": "gsum pa mkha' 'gro sum cu gnyis //",
    "NG0858:14": "bzhi pa kha chus btab cing phra men gnyis pa'o //",
    "NG0858:15": "lnga pa bdun pa ma mo nyi shu bzhi par nges //",
    "NG0858:16": "drug pa ging chen lcam bral lo //",
    "NG0858:17": "bdun pa gtor ma cha mgo bdud mo dpon g.yog la'o //",
    "NG0858:18": "phyi rol lhag ma 'jig rten skyong ba dang *//",
    "NG0858:19": "sems can kun la phan par nges //",
    "NG0858:20": "ces gsungs 'khor thams cad /",
    "NG0858:21": "lhag phud med pa'i don dang ldan nas /",
    "NG0858:22": "phrin las mthar phyin par gyur to //",
    "NG0858:23": "gnyis med don gyi ngo bo 'dis //",
    "NG0858:24": " de nas gsang ba'i bdag pos yang gsungs pa /",
    "NG0858:25": "las grub nas rdzas bton te bkrus nas /",
    "NG0858:27": "phung po rjes shul med par byed pa ni /",
    "NG0858:28": "ye shes ngang du 'dus par nges so //",
    "NG0858:29": "shes rab kun gyi rjes sgrol lo //",
    "NG0858:30": " zhes gsungs so //",
    "NG0858:31": "'khor rnams dga' nas sgrub pa'i don grub par gyur to //",
    "NG0858:32": "'jam dpal nag po gsang ba drug cu pa'i rgyud las /",
    "NG0858:26": "shes pa yum gyi mkha' la lhar bskyed de /",
    "NG0858:33": "gtor ma'i don gsang ba'i le'u ste nga dgu pa'o",
    "NG0858:34": "// // de nas yang gsang ba'i bdag pos gsol",
    "NG0858:35": "pa / kyai dges pa chen po lags /",
    "NG0858:36": "chos rnams kun gyi don bsdus pa //",
    "NG0858:37": "nges pa nyid du bshad du gsol //",
    "NG0858:38": "zhes gsol to //",
    "NG0858:39": "de nas yang gsungs pa /",
    "NG0858:40": "'jig rten brtan g.yo la sogs pa //",
    "NG0858:41": "de dag de yi rang bzhin te //",
    "NG0858:42": "byis pa gdung ba'i shes pa la //",
    "NG0858:43": "chu+u yi 'du shes bsgom byas kyang *//",
    "NG0858:44": "tshim pa'i rgyu de rnyed mi 'gyur //",
    "NG0858:45": "de bzhin rtog pa'i khyad par yang *//",
    "NG0858:46": "de nyid kun nas stong pa la //",
    "NG0858:47": "tha snyad ming du btags 'gyur la //",
    "NG0858:48": "de ni stong ste de mi rnyed //",
    "NG0858:49": "stong nyid ci yang med pa la //",
    "NG0858:50": "spyod pa'i khyad par spyad byas kyang *//",
    "NG0858:51": "spyad la ma chags ji bzhin pas //",
    "NG0858:52": "brtags na dmigs pa kun dang bral //",
    "NG0858:53": "gsang sngags gsang ba'i byin brlab dag / gang gi don du med 'byung ba //",
    "NG0858:54": "ci yang med la ci yang snang *//",
    "NG0858:55": "ci yang snang la gang yang med //",
    "NG0858:56": "spros bral rang bzhin stong pa las //",
    "NG0858:57": "cho 'phrul rnam par cir yang snang *//",
    "NG0858:58": "cho 'phrul nyid du rnam par zad //",
    "NG0858:59": "ji ltar sprul pa'i rang bzhin las //",
    "NG0858:60": "med bzhin gcig las du ma 'byung *//",
    "NG0858:61": "gcig 'byung 'khor lo'i rgyun ltar snang *//",
    "NG0858:62": "snang ba'i 'byung rgyu med pa yin //",
    "NG0858:63": "mi mnyam mnyam pa'i ngo bo las //",
    "NG0858:64": "ji ltar bzhin du rang byung la //",
    "NG0858:65": "gang 'dir 'byung ba rgyun mi 'chad //",
    "NG0858:66": "de la zad dang 'phel ba med //",
    "NG0858:67": "gang 'dir gzugs brnyan de byung ba //",
    "NG0858:68": "brten nas de bzhin gzugs de 'ong *//",
    "NG0858:69": "de dang de gnyis tha @#/  / dad min //",
    "NG0858:70": "gang 'dir rgyu 'bras so so la //",
    "NG0858:71": "rgyu nyid 'bras bu de nyid rgyu //",
    "NG0858:72": "de bas de la de nyid med //",
    "NG0858:73": "chos sku lhun gyis grub pa'o //",
    "NG0858:74": "sgyu ma rnam nyid spyod yul ni //",
    "NG0858:75": "sems kyi chos nyid ngang du gcig /",
    "NG0858:76": "sems nyid nor bu rin po che //",
    "NG0858:77": "ji ltar dmigs pa'i bsam par snang *//",
    "NG0858:78": "'gro la sems rgyud gnyis mi mchi //",
    "NG0858:79": "de ni dngos med kun gyi gzhi //",
    "NG0858:80": "lta spyod dkyil 'khor dbang dam dang *//",
    "NG0858:81": "sgrub pa phrin las las rim ste //",
    "NG0858:82": "nges pa nyid du don bsdus pa'o //",
    "NG0858:83": "zhes gsungs pas chos thams cad lhun gyis grub pa'i don 'khor rnams kyis rtogs par gyur to //",
    "NG0858:84": "'jam dpal nag po gsang ba drug cu pa'i rgyud las /",
    "NG0858:85": "chos thams cad lhun gyis grub par bstan pa gsang",
    "NG0858:86": "ba drug cu pa las le'u drug cu pa'o //",
    "NG0858:87": "// de nas 'khor kun gyis bskor ba byas /",
    "NG0858:88": "thal mo sbyar nas bstod pa 'o //",
    "NG0858:89": "mi gnas mi dmigs chos skur dag pa la //",
    "NG0858:90": "bdud 'dul khro bo mchog gi skur ston pa //",
    "NG0858:91": "thugs rje gzigs ldan gdug pa thabs kyis 'dul /",
    "NG0858:92": "khro rgyal gshin rje gshed la phyag 'tshal bstod //",
    "NG0858:93": "chos dbyings ye shes ngang las ma g.yos pas //",
    "NG0858:94": "thugs rje'i dbang gi khro bo'i bskur bstan cing *//",
    "NG0858:95": "ya man+ta ka'i sku+u la dges par 'khril //",
    "NG0858:96": "bai ta nag mo'i sku+u la phyag 'tshal bstod //",
    "NG0858:97": "stong pa chen po'i ngang las ma g.yos kyang *//",
    "NG0858:98": "dgra bgegs ma lus dbyings su sgrol mdzad cing *//",
    "NG0858:99": "mi tshangs spyod pa rnam dag pa 'o //",
    "NG0858:100": " gdug pa spu gri mtshon cha phyag na bsnams //",
    "NG0858:101": "ral pa gcig pa'i sku+u la phyag 'tshal bstod //",
    "NG0858:102": "me long ye shes ngang las ma g.yos kyang *//",
    "NG0858:103": "zhe sdang gdug pa'i tshogs rnams 'joms mdzad cing *//",
    "NG0858:104": "rag ta'i dri snom ma la dges par 'khril //",
    "NG0858:105": "gshed po ya ma ra tsa'i sku+u la phyag 'tshal stod //",
    "NG0858:106": "mnyam nyid ye shes ngang las ma g.yos kyang *//",
    "NG0858:107": "nga rgyal gdug pa'i tshogs rnams 'joms mdzad pa //",
    "NG0858:108": "spyang mo mgo dgu ma la dges par 'khril //",
    "NG0858:109": "gshed po byos byed 'bar ba'i sku la phyag 'tshal bstod //",
    "NG0858:110": "kun rtog ye shes ngang las ma g.yos kyang *//",
    "NG0858:111": "phrag dog gdug pa'i tshogs rnams 'joms mdzad pa //",
    "NG0858:112": "phyag brnyan dbugs len ma la dges par 'khril //",
    "NG0858:113": "ral pa tshar dgu'i sku la phyag 'tshal bstod //",
    "NG0858:114": "chos nyid mnyam pa'i ngang las skur sprul pa //",
    "NG0858:115": "ru tra gdug pa'i tshogs kun sgrol mdzad cing *//",
    "NG0858:116": "srin mo kha 'bar ma yi sku+u la dges par 'khril //",
    "NG0858:117": "rdo rje bdud 'joms sku la phyag 'tshal bstod //",
    "NG0858:118": "me long ye shes ngang las sku sprul pa //",
    "NG0858:119": "dri za gdug pa'i tshogs rnams sgrol mdzad cing *//",
    "NG0858:120": "rdo rje ral gcig ma la dges par 'khril //",
    "NG0858:121": "kong tse brag 'dzoms sku la phyag 'tshal bstod //",
    "NG0858:122": "byams pa chen po'i ngang las sku sprul pa //",
    "NG0858:123": "me lha gdug pa'i tshogs kun sgrol mdzad cing *//",
    "NG0858:124": "drang srong dkar skya ma la dges par 'khril //",
    "NG0858:125": "gshin rje glang mgo'i sku la phyag 'tshal bstod //",
    "NG0858:126": "mnyam @#/  / nyid ye shes ngang las sku sprul pa //",
    "NG0858:127": "gshin rje gdug pa'i tshogs rnams 'joms mdzad cing *//",
    "NG0858:128": "re ma ti yis sku+u la dges par 'khril //",
    "NG0858:129": "gshin rje yam ti'i sku+u la phyag 'tshal bstod //",
    "NG0858:130": "snying rje chen po'i ngang las sku sprul cing *//",
    "NG0858:131": "srin po gdug pa'i tshogs rnams sgrol mdzad cing */",
    "NG0858:132": "khrag gi ral pa can dang dges par 'khril //",
    "NG0858:133": "gshin rje phywa sangs sku la phyag 'tshal bstod //",
    "NG0858:134": "kun tu ye shes ngang las sku sprul pa //",
    "NG0858:135": "klu srin gdug pa'i tshogs rnams sgrol mdzad cing *//",
    "NG0858:136": "nag po spu mgo ma la dges par 'khril //",
    "NG0858:137": "gshin rje rmig pa'i sku la phyag 'tshal bstod //",
    "NG0858:138": "dga' ba chen po'i ngang las sku sprul pa //",
    "NG0858:139": "rlung lha gdug pa'i tshogs rnams sgrol mdzad cing *//",
    "NG0858:140": "rlung lha spyan gsum mo la dges par 'khril //",
    "NG0858:141": "gshin rje rtil pa'i sku la phyag 'tshal bstod //",
    "NG0858:142": "bya ba nan tan ngang las sku sprul pa //",
    "NG0858:143": "gnod sbyin gdug pa'i tshogs rnams sgrol mdzad cing *//",
    "NG0858:144": " shes rab da ma ru+u yi sgra //",
    "NG0858:145": " e ka shin ti sku la dges par 'khril //",
    "NG0858:146": "lha mchog dud ka'i sku+u la phyag 'tshal bstod //",
    "NG0858:147": "btang snyoms chen po'i sa la sku sprul pa //",
    "NG0858:148": "dbang ldan gdug pa'i tshogs rnams sgrol mdzad cing *//",
    "NG0858:149": "me lha ral gcig sku la dges par 'khril //",
    "NG0858:150": "chos kyi rgyal po'i sku la phyag 'tshal bstod //",
    "NG0858:151": "stong pa chen po'i ngang la sku sprul pa //",
    "NG0858:152": "sa bdag gdug pa'i tshogs rnams sgrol mdzad cing *//",
    "NG0858:153": "ba lang 'dre sna ma la dges par 'khril //",
    "NG0858:154": "gshin rje mig dmar sku la phyag 'tshal bstod //",
    "NG0858:155": "tsha ba nad kyi bdag mo bse mo bzhi //",
    "NG0858:156": "me tog dgun na skyes pa'i rgyal po'i tshogs //",
    "NG0858:157": "dkyil 'khor sgo skyong phrin las rnam bzhi mdzad //",
    "NG0858:158": "dam can bse mo'i tshogs la phyag 'tshal bstod //",
    "NG0858:159": "ya man+ta ka bka' yi pho nya'i tshogs //",
    "NG0858:160": "sgrub pa'i las la brtson mdzad ging chen po //",
    "NG0858:161": "dam tshig nyam pa kun gyi srog 'phrog pa //",
    "NG0858:162": "bka' nyan pho nya'i tshogs la phyag 'tshal bstod //",
    "NG0858:163": "ces bstod do //",
    "NG0858:164": "dpa' bos seng ge bzhin du spyod //",
    "NG0858:165": " 'khor du mas bskor ba lan du mas byas te /",
    "NG0858:166": "bcom ldan 'das kyis gsungs pa la mngon par bstod do //",
    "NG0858:167": "'jam dpal nag po gsang ba drug cu pa'i rgyud las /",
    "NG0858:168": "rjes su yi rangs stong pa'i le'u ste re gcig",
    "NG0858:169": "pa'o // // 'jam dpal nag po gsang ba drug",
    "NG0858:170": "cu pa'i rgyud rdzogs so // // ye d+harma he",
    "NG0858:171": "tu pra b+ha ba /",
    "NG0858:172": "he tun te shan ta tha ga to /",
    "NG0858:173": "ha ya ba dan te shan tsa yo ni ro"
}