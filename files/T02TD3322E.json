{
    "T02TD3322E:17b-0": "@17b # // rgya gar skad du /",
    "T02TD3322E:17b-1": "a'arya manydzu badzra siddhee ka b'i ra s'a dha nam /",
    "T02TD3322E:17b-2": "bod skad du /",
    "T02TD3322E:17b-3": "'phags pa 'jam dpal rdo rje dpa' bo gcig pa'i sgrub thabs /",
    "T02TD3322E:17b-4": "'phags pa 'jam dpal la phyag 'tshal lo //",
    "T02TD3322E:17b-5": "ston ka'i zla 'dra'i 'od gsal ba'i //",
    "T02TD3322E:17b-6": "'jam dpal rdo rje la phyag 'tshal //",
    "T02TD3322E:17b-7": "de yi sgrub thabs gsal po mchog / mdor bsdus bdag gis brjod par bgyi //",
    "T02TD3322E:17b-8": "dang po re zhig sngags pas yid dang mthun pa'i gtsang ma'i sa phyogs su bde ba'i gdan la bsdad nas /",
    "T02TD3322E:17b-9": "rang gi snying gar aam yig las byung ba'i zla ba la mam dkar po de nyid rnam par dgod par bya'o //",
    "T02TD3322E:17b-10": "de'i 'od zer gyis nam mkha' gang bas bcom ldan 'das bla ma rje btsun nam mkha' la bltas te /",
    "T02TD3322E:17b-11": "de nas bcom ldan 'das kyi mdun du gnas la yid kyis rang bzhin gyi mchod pas bcom ldan 'das 'jam dpal mchod de /",
    "T02TD3322E:17b-12": "dge ba spel ba'i don du sdig pa thams cad so sor bshags par bgyi ba dang /",
    "T02TD3322E:17b-13": "bsod nams thams cad la rjes su yi rang ba dang /",
    "T02TD3322E:17b-14": "de yang bla na med pa'i sangs rgyas kyi byang chub tu yongs su bsngo bar bgyi ba dang byang chub kyi bar du sangs rgyas dang /",
    "T02TD3322E:17b-15": "chos dang /",
    "T02TD3322E:17b-16": "dge 'dun la skyabs su mchi ba dang /",
    "T02TD3322E:17b-17": "yang dag pa'i byang chub tu sems bskyed par bgyi'o //",
    "T02TD3322E:17b-18": "de nas bcom ldan 'das rang gi sa bon dang lhan cig tu gyur par blta'o //",
    "T02TD3322E:17b-19": "khams gsum po g-yo ba dang /",
    "T02TD3322E:17b-20": "mi g-yo ba thams cad rten cing 'brel bar 'byung ba rnam par dpyad mi bzod pa /",
    "T02TD3322E:17b-21": "rmi lam sgyu ma gzugs brnyan lta bur bsams te /",
    "T02TD3322E:17b-22": "'di gcig tu rang bzhin gyis 'od gsal ba yongs su dag pa'i bdag nyid du bsgom par bya'o //",
    "T02TD3322E:17b-23": "aom sva bh'a wa shuddha:sarba dharm'a:sva bh'a wa shuddho&amp; ham /",
    "T02TD3322E:17b-24": "zhes bya ba 'dis brtan par bya'o //",
    "T02TD3322E:17b-25": "yang na sngon gyi smon lam gyi stobs las byung ba'i zla ba la mam rnam par bsams te /",
    "T02TD3322E:18a-0": "de'i 'od 'phros pas mam 'jam pa'i rdo rje'i bdag nyid bcug ste bdag nyid mam las byung @18a * //",
    "T02TD3322E:18a-1": "ba bsam par bya'o //",
    "T02TD3322E:18a-2": "ston ka'i zla ba'i rnam pa can gtsug phud lnga pa rgyan thams cad kyis brgyan pa /",
    "T02TD3322E:18a-3": "phyag g-yon na autpa la sngon po 'dzin pa /",
    "T02TD3322E:18a-4": "phyag g-yas pa na mchog sbyin dang sna tshogs padma dang zla ba'i gdan la skyil ma krung gis bzhugs pa'o //",
    "T02TD3322E:18a-5": "rang gi snying gar zla ba la mam zla shel nor bu'i 'od can 'od zer rnams kyi nam mkha'i khams na gnas pa'i 'gro ba'i don rnams byed do //",
    "T02TD3322E:18a-6": "gsal zhing ji srid skyo bar ma gyur pa'i rnam pa de srid du bsgom par bya'o //",
    "T02TD3322E:18a-7": "bsgoms pas skyo na sngags pas sngags bzla ste /",
    "T02TD3322E:18a-8": "aom b'a kye dam nam:sngags so //",
    "T02TD3322E:18a-9": "nye ba'i snying po yang bzlas pa bya'o //",
    "T02TD3322E:18a-10": "aom hr'i:h'um de nas yi ge brgya pa brjod la /",
    "T02TD3322E:18a-11": "'jam pa'i rdo rje'i nga rgyal gyis langs te /",
    "T02TD3322E:18a-12": "langs la yang de bzhin du gnas par bya'o //",
    "T02TD3322E:18a-13": "zla ba drug gis ngag gi dbang phyug 'grub par 'gyur ro //",
    "T02TD3322E:18a-14": "rgyun tu goms pa'i sbyor bas skye ba 'di la sangs rgyas nyid kyang 'grub par 'gyur ro //",
    "T02TD3322E:18a-15": "de ltar bsam gtan la gnas pas sngon du bsnyen pa 'bum phrag bdun bzlas la ral gri la sogs pa'i dngos grub bsgrub par bya'o //",
    "T02TD3322E:18a-16": "de la zla ba gzas zin pa'am /",
    "T02TD3322E:18a-17": "nyi ma gzas zin pa la khab len gyi lcags las brdungs pa'i ral gri lag gis bzung ste /",
    "T02TD3322E:18a-18": "zla ba la bltas nas ji snyed grol bar ma gyur pa de snyed du bzlas pa bya'o //",
    "T02TD3322E:18a-19": "ral gri'i rig pa 'dzin par 'gyur ro //",
    "T02TD3322E:18a-20": "ji ltar rdo rje 'khor lo rtse gsum /",
    "T02TD3322E:18a-21": "tho ba /",
    "T02TD3322E:18a-22": "zhags pa /",
    "T02TD3322E:18a-23": "lcags kyu la sogs pa dang /",
    "T02TD3322E:18a-24": "mig sman /",
    "T02TD3322E:18a-25": "rkang mgyogs /",
    "T02TD3322E:18a-26": "thig le dbang du byed pa'i rdzas bsags la bsgrub par bya'o //",
    "T02TD3322E:18a-27": "rig 'dzin gyi bcud len bsdus par byas la bsgrub par bya'o //",
    "T02TD3322E:18a-28": "'o thug gi bza' ba dang /",
    "T02TD3322E:18a-29": "zho'i bza' ba'am /",
    "T02TD3322E:18a-30": "mar dang bcas pas sha kha ra yis lhung ba zed bkang ste /",
    "T02TD3322E:18a-31": "lag par nye bar bzhag la bzlas pa byas te bza' bar bya'o //",
    "T02TD3322E:18a-32": "lo lnga brgyar 'tsho bar 'gyur ro //",
    "T02TD3322E:18a-33": "mon sran dre'u khar blugs la bzlas pa bya ste /",
    "T02TD3322E:18a-34": "khrung so skye bar 'gyur ro //",
    "T02TD3322E:18a-35": "de mid na tshigs bcad la mkhas par 'gyur ro //",
    "T02TD3322E:18a-36": "thos pa 'dzin par 'gyur ro //",
    "T02TD3322E:18a-37": "ngag dang ldan zhing 'dzin blo rno bar 'gyur ro //",
    "T02TD3322E:18a-38": "bil ba rnams kyis 'bum phrag gcig sbyin sreg byas na 'jig rten gsum gyi rgyal po 'grub par 'gyur ro//",
    "T02TD3322E:18b-0": "@18b ji ltar rnyed pa'i me tog yang 'bum phrag bzhi sbyin sreg byas na /",
    "T02TD3322E:18b-1": "ngag gi dbang phyug gi grub pa thob ste /",
    "T02TD3322E:18b-2": "ngag gi dbang phyug dang yang mnyam mo //",
    "T02TD3322E:18b-3": "mar dang 'bru sna lnga'i sbyin sreg byas na 'bum phrag bzhi tsam gyis gnod sbyin mo 'gugs par 'gyur ro //",
    "T02TD3322E:18b-4": "sa 'og gi lha mo yang ngo //",
    "T02TD3322E:18b-5": "bramhi'i phye ma sor mo bzhi tsam brgya rtsa brgyad mngon par bsngags la /",
    "T02TD3322E:18b-6": "nang bar snga bar dkyil 'khor byas la ji ltar 'byor pas bcom ldan 'das mchod la /",
    "T02TD3322E:18b-7": "mar ram kan dzi btung bar bya'o //",
    "T02TD3322E:18b-8": "shu dag zho phyed tshad de bzhin du mngon par bsngags la /",
    "T02TD3322E:18b-9": "mar ram /",
    "T02TD3322E:18b-10": "'o ma 'am mar nag dang zla ba gcig tu btung bar bya'o //",
    "T02TD3322E:18b-11": "dig pa dang /",
    "T02TD3322E:18b-12": "lkugs pa rnam par nyams par byed do //",
    "T02TD3322E:18b-13": "zla ba drug na thos pa dang /",
    "T02TD3322E:18b-14": "gzhan yang bstan bcos mngon du 'gyur ro //",
    "T02TD3322E:18b-15": "mi shes pa rnam par nyams par 'gyur ro //",
    "T02TD3322E:18b-16": "thos pa 'dzin pa dang /",
    "T02TD3322E:18b-17": "khu byug ltar 'jam po'i dbyangs gsal ba'i ngag tu 'gyur ro //",
    "T02TD3322E:18b-18": "'phags pa 'jam dpal rdo rje dpa' bo gcig pa'i sgrub thabs rdzogs so //",
    "T02TD3322E:18b-19": "khams pa lo ts'a ba ba ri dge slong chos kyi grags pas bsgyur ba'o//"
}