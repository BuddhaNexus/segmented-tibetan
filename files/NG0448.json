{
    "NG0448:1": "@#// rgya gar skad du /",
    "NG0448:2": "pan tsa pi ta ga r+b+ha su tra tan tra na ma /",
    "NG0448:3": "bod skad du /",
    "NG0448:4": "mdo lnga snying po zhes bya ba'i rgyud /",
    "NG0448:5": "bcom ldan 'das dpal kun tu bzang po bde ba chen po'i klong la phyag 'tshal lo //",
    "NG0448:6": "'di skad bdag gis thos pa'i dus gcig na //",
    "NG0448:7": "bcom ldan 'das sems kyi gzhal yas khang na bzhugs te /",
    "NG0448:8": "nyid kyi rang bzhin la gsal bar lta ba la /",
    "NG0448:9": "rdo rje 'chang ba'i 'khor dag 'di lta ste /",
    "NG0448:10": "rnal 'byor chen po rdo rje sems dpa' zhes bya ba'i 'khor dang *//",
    "NG0448:11": "rnal 'byor chen po rdo rje 'byung ba zhes bya ba'i 'khor dang *//",
    "NG0448:12": "rnal 'byor chen po rdo rje sdud pa zhes bya ba'i @#//",
    "NG0448:13": "'khor dang *//",
    "NG0448:14": "rnal 'byor chen po rdo rje nam mkha'i don la",
    "NG0448:15": "dmigs pa zhes bya ba'i 'khor dang thams cad gcig",
    "NG0448:16": "go / de nas yang bcom ldan 'das rgyud thams",
    "NG0448:17": "cad kyi don bsdus pa'i ting nge 'dzin la snyoms",
    "NG0448:18": "par zhugs nas / rgyud thams cad kyi rgyal po'i",
    "NG0448:19": "don bsdus pa'i don rnam par dgrol ba'i ting nge",
    "NG0448:20": "'dzin la dgongs pa mdzad /",
    "NG0448:21": "yang de'i tshe rnal 'byor chen po rdo rje sems",
    "NG0448:22": "dpa' yang sems kyi rang bzhin gyi don gsal bar",
    "NG0448:23": "byed pa'i rgyud phun sum tshogs pa zhes bya'i ting",
    "NG0448:24": "nge 'dzin la snyoms par bzhugs nas /",
    "NG0448:25": "sems kyi don gsal bar byed pa'i rgyu phun sum",
    "NG0448:26": "tshogs pa zhes bya ba'i ting nge 'dzin dgrol bar",
    "NG0448:27": "mdzad par dmigs te byin gyis brlabs chen pos nyid",
    "NG0448:28": "kyis rang bzhin du snang bar mdzad nas /",
    "NG0448:29": "bcom ldan 'das dpal kun tu bzang po la cang",
    "NG0448:30": "mi gleng bar brdar gsal bar mdzad pa rnam pa",
    "NG0448:31": "gsum mo // mdo lnga snying po zhes bya ba'i rgyud las /",
    "NG0448:32": "gleng gzhi le'u ste dang po'o ///",
    "NG0448:33": "/ de nas de nyid dgongs pa mngon du mdzad de /",
    "NG0448:34": "dang por rgyu la sbyor ba'i don chen po 'di gsungs so //",
    "NG0448:35": "rgyu yi rang bzhin rgyu dang ldan //",
    "NG0448:36": "'bras bu thabs su rnam par gnas //",
    "NG0448:37": "'brel pa'i rang bzhin de las 'byung *//",
    "NG0448:38": "de rgyu gsum du rnam par gnas //",
    "NG0448:39": "ci yang mi smra gleng dang bral //",
    "NG0448:40": "gleng slong ba yi dam pa yin //",
    "NG0448:41": "sbyor ba gnyis gsum rkyen du bshad //",
    "NG0448:42": "'du byed rkyen gyi 'bras bu 'dra //",
    "NG0448:43": "zhes gsungs so //",
    "NG0448:44": "de nas yang rnal 'byor chen po rdo rje sems dpas 'di skad ces gsol te //",
    "NG0448:45": "ma skyes lhun grub skye dang bral //",
    "NG0448:46": "ci yang med cing brjod med la //",
    "NG0448:47": "skye dang bskyed pa lta bu dang *//",
    "NG0448:48": "gleng dang gleng bar sbyor ba gang *//",
    "NG0448:49": "gleng gzhi'i rgyu la dbye ba du //",
    "NG0448:50": "gleng ba slar ba la rnam pa du //",
    "NG0448:51": "zhes gsol ba dang *//",
    "NG0448:52": "de nas ston pa kun tu bzang pos 'di skad ces bka' stsal to //",
    "NG0448:53": "chos rnams ma brjod brjod dang bral //",
    "NG0448:54": "de don sgyu ma lhun grub la //",
    "NG0448:55": "rnam pa'i dbye ba gsal bral yang *//",
    "NG0448:56": "'brel pa'i tshul gyis thabs su bshad //",
    "NG0448:57": "thams cad ma lus rgyun rgyal gyis //",
    "NG0448:58": "snying po'i don la sdu ba bshad //",
    "NG0448:59": "bstan pa spyi dang thun mong dang *//",
    "NG0448:60": "dgos pa'i don du bstan pa spyi //",
    "NG0448:61": "don gnyis su yang dag bstan //",
    "NG0448:62": "brjod don sgra yi rgyu la sbyor //",
    "NG0448:63": "g.yo dang bskyod dang 'dun pa dang *//",
    "NG0448:64": "cang mi gsung ba sbyor ba ste //",
    "NG0448:65": "gleng slong ba yi sbyor bar bshad //",
    "NG0448:66": "skye med sgyu ma rang snang la //",
    "NG0448:67": "gleng gzhi sbyor bas bsdus pa ste //",
    "NG0448:68": "ston pa dus dang gnas dang 'khor //",
    "NG0448:69": "rang bzhin 'brel ba'i don dang ldan //",
    "NG0448:70": "gleng gzhi'i sbyor ba ye nas gsal //",
    "NG0448:71": "dgos pa'i don du bsdus pa yin //",
    "NG0448:72": "'og min bde klong gnas kyi mchog / gzhal yas khang du bstan pa ni //",
    "NG0448:73": "dus rnams kun nas 'dus 'gyur yang *//",
    "NG0448:74": "yangs par gyur pa chos kyi dbyings //",
    "NG0448:75": "rgyud rnams @#//",
    "NG0448:76": "kun la sbyor ba ni //",
    "NG0448:77": "ston pa'i mchog tu rab bsngags te //",
    "NG0448:78": "dri ma dag pas kun tu bzang *//",
    "NG0448:79": "mi 'gyur rdo rje gnyis med don //",
    "NG0448:80": "rtogs pa gsal ba rdo rje sems //",
    "NG0448:81": "rdo rje 'byung ba gtso 'khor bcas //",
    "NG0448:82": "'khor du bshad pas rdo rje sems //",
    "NG0448:83": "chos kyi don la rab sbyar ba //",
    "NG0448:84": "bzhi pa don la rab sbyar zhing *//",
    "NG0448:85": "'bras bu che bar yang dag bcas //",
    "NG0448:86": "spyod pa dag pa rab bstan pa //",
    "NG0448:87": "gnyis kyi sbyor bas mngon sangs rgyas //",
    "NG0448:88": "bstan pa'i don la rab sbyar ba'o //",
    "NG0448:89": "mdo lnga snying po zhes bya ba'i rgyud las //",
    "NG0448:90": "phun sum tshogs mdo don bstan pa'i le'u ste gnyis pa'o //",
    "NG0448:91": "de nas rnal 'byor chen po rdo rje sems dpas //",
    "NG0448:92": "ston pa kun tu bzang po la 'di skad ces gsol to //",
    "NG0448:93": "rgyud rgyal ma lus bsdus pa'i don //",
    "NG0448:94": "gsang ba'i don du ji ltar bshad //",
    "NG0448:95": "gsang ba'i don la dbye ba du //",
    "NG0448:96": "gang gis gang la ji ltar gsang *//",
    "NG0448:97": "zhes gsol ba dang */",
    "NG0448:98": "ston pa kun tu bzang pos 'di skad ces bka' stsal to //",
    "NG0448:99": "gang gis de la rtsol bcas pa //",
    "NG0448:100": "de don thams cad bral ba la //",
    "NG0448:101": "gsang ba zhes su bstan pa yin //",
    "NG0448:102": "dang po gnyis pa gzhi pa brgyad //",
    "NG0448:103": "dbye ba'i 'jug pa zhes su bshad //",
    "NG0448:104": "dang po cig la gnyis pa tshig / de don bcu dang brgyad du bstan //",
    "NG0448:105": "rgyud la 'byor ba rtsol sgrub bcas //",
    "NG0448:106": "dag pa sbyang zhing rtsol ba sgrub //",
    "NG0448:107": "de don rnam par gsal bya ba //",
    "NG0448:108": "ye nas dag pa'i rang bzhin pas //",
    "NG0448:109": "sbyang dang bral zhing rtsol ba med //",
    "NG0448:110": "rtsol ba ka nas dag pa lam //",
    "NG0448:111": "mi dmigs lam chen kun sgral ba'o //",
    "NG0448:112": "de ltar de ni kun gyi lam //",
    "NG0448:113": "shes bya kun la ma 'dres gsal //",
    "NG0448:114": "dus gcig cod pas rig pa 'char //",
    "NG0448:115": "mtshan ma'i rtogs pa ma lus nyid //",
    "NG0448:116": "rnam dag ngo bo nyid du shar //",
    "NG0448:117": "rnam rtog nyid las ye shes 'byung *//",
    "NG0448:118": "sbyang du med cing bgrod dang bral //",
    "NG0448:119": "bzhi pa'i dang po brgyad pa gnyis //",
    "NG0448:120": "ye shes lha la dmigs pa gsal //",
    "NG0448:121": "rig pa'i stobs kyi rnam par goms //",
    "NG0448:122": "phyi nang gnyis la mnyam pa nyid //",
    "NG0448:123": "gang dag med pa gang gsal ba //",
    "NG0448:124": "'du byed byis pa'i spyod pa 'dra //",
    "NG0448:125": "ye nas mnyam pas dri ma med //",
    "NG0448:126": "bltas pa'i stobs kyis bkram pa yang *//",
    "NG0448:127": "rang bzhin don la mnyam par gnas //",
    "NG0448:128": "dben chad 'dzab la zhugs pa dang *//",
    "NG0448:129": "'phrin las bzhi la rten bcas nas //",
    "NG0448:130": "bsgom dang 'phrin las don la brtson //",
    "NG0448:131": "ye nas dag pas bya ba med //",
    "NG0448:132": "rnam par dag pa'i lam du bshad //",
    "NG0448:133": "mi rtog bgegs dang bral ba la //",
    "NG0448:134": "gsung dang bral bas mnyam par gnas //",
    "NG0448:135": "de ni sngags kyi tshig tu bshad //",
    "NG0448:136": "bzhi pa'i gnyis pa brgyad pa bzhi //",
    "NG0448:137": "byin rlabs rnam par gsal bya ste //",
    "NG0448:138": "gnyis dang gnyis su sbyor ba dang *//",
    "NG0448:139": "'phro dang gnas dang bskyedapa dang *//",
    "NG0448:140": "sku ni sprul pa phyogs bcur 'gyed //",
    "NG0448:141": "ye shes 'od du rnam par zhu //",
    "NG0448:142": "yul dang yul can sbyor med cing *//",
    "NG0448:143": "tha dad gnyis med sbyor bas @#//",
    "NG0448:144": "bshad //",
    "NG0448:145": "'du 'bral med pa'i sbyor ba yi //",
    "NG0448:146": "thabs kyis gar thabs rab bskyod pas //",
    "NG0448:147": "gnyis med sbyor ba phul ba yin //",
    "NG0448:148": "snying po rang bzhin kun tu gsal //",
    "NG0448:149": "ye shes lha yi spyod yul la //",
    "NG0448:150": "rnam dag sgrib byang mngon sangs rgyas //",
    "NG0448:151": "thams cad sems kyi rang bzhin la //",
    "NG0448:152": "yang dag dngos po kun chub pas //",
    "NG0448:153": "rnam dag lam chen sgrol bar bshad //",
    "NG0448:154": "bzhi pa'i gsum pa brgyad pa'i drug / thams cad sems kyi rang bzhin la //",
    "NG0448:155": "phyi yi rtsol ba phyi yi don //",
    "NG0448:156": "bde ba'i ye shes ro dang ldan //",
    "NG0448:157": "nang gi gsang bar rab tu bsngags //",
    "NG0448:158": "spros dang bral ba'i ye shes ni //",
    "NG0448:159": "rdzogs pa dag tu rab tu bsngags //",
    "NG0448:160": "thams cad rang snang ma 'gags shar //",
    "NG0448:161": "phyi nang med par shar ba ni //",
    "NG0448:162": "phyi nang gnyis ka phyi nyid nang *//",
    "NG0448:163": "zab pa'i cha shas yul dang bral //",
    "NG0448:164": "rang bzhin rnam dag dbyings su 'du //",
    "NG0448:165": "dag pa'i rang bzhin 'bras bu ste //",
    "NG0448:166": "rdzogs pa'i rang bzhin 'bras bur shar //",
    "NG0448:167": "gang yang ma yin 'gyur ba med //",
    "NG0448:168": "lhag ma med pas rdzogs par bshad //",
    "NG0448:169": "bzhi pa'i bzhi pa brgyad pa'i brgyad //",
    "NG0448:170": "rgyud rnams kun gyis bsdus pa yis //",
    "NG0448:171": "gsang ba'i don du bsdus pa bshad //",
    "NG0448:172": "mdo lnga snying po'i rgyud las //",
    "NG0448:173": "thams cad gsang ba'i ye shes su bstan pa'i le'u",
    "NG0448:174": "ste gsum pa'o // // de nas rnal 'byor chen",
    "NG0448:175": "po rdo rje sems dpa' des //",
    "NG0448:176": "ston pa kun tu bzang po la 'di skad ces gsol to //",
    "NG0448:177": "dngos rnams rab tu sbyar ba ni //",
    "NG0448:178": "rgyu las rtag tu grol ba ste //",
    "NG0448:179": "'od kyi gong bu lta bu la //",
    "NG0448:180": "nyi ma'i 'od zer lta bu dag / gol sgrib gtan nas dag pa la //",
    "NG0448:181": "bstan pa'i snying po rgyud rgyal bshad //",
    "NG0448:182": "de don rnam par gsal ba'i phyir //",
    "NG0448:183": "gol sgrib gsal pa bstan pa dang *//",
    "NG0448:184": "de don rnam par gsal ba zhu //",
    "NG0448:185": "zhes gsol pa dang *//",
    "NG0448:186": "ston pa kun tu bzang pos 'di skad ces bka' stsal to //",
    "NG0448:187": "dngos rnams rab tu sbyar ba ni //",
    "NG0448:188": "rgyud kyi don la 'jug pa'i phyir //",
    "NG0448:189": "gol sgrib dbye ba'i don gsal bya //",
    "NG0448:190": "rang sems rnam par dag pa la //",
    "NG0448:191": "gol sa sgrib pa ye nas dag / rtag pa'i 'bras bu ye nas med //",
    "NG0448:192": "thams cad 'od gsal lhun gyis grub //",
    "NG0448:193": "rgyu nas 'jug pa'i sbyor ba la //",
    "NG0448:194": "brtags pa'i 'bras bu smin pa ste //",
    "NG0448:195": "zhen pa'i don gyis rnam par bcings //",
    "NG0448:196": "tha dad yul la dmigs bcas shing *//",
    "NG0448:197": "rgyu dang 'bras bur rnam par rtog / lta ba'i yul la rnam par zhen //",
    "NG0448:198": "dge sdig gnyis ka rnam par sel //",
    "NG0448:199": "'jig rten 'di las 'byung ngo zhes //",
    "NG0448:200": "spyod pa'i tshul du rnam par gzhag / dkon pa'i yul las rnam par rol //",
    "NG0448:201": "chos rnams dag pa'i rgyu can la //",
    "NG0448:202": "byang chub yan lag lam du bsam //",
    "NG0448:203": "chu zla dang 'dra gsal rnyog med //",
    "NG0448:204": "ma gos pad+ma lta bu la //",
    "NG0448:205": "chags pa'i yul las rnam par 'das //",
    "NG0448:206": "lam gnyis rnam par bsam byas pas //",
    "NG0448:207": "dkyil 'khor zhi ba'i cha lugs dang *//",
    "NG0448:208": "khro tshul @#//",
    "NG0448:209": "dbang po'i cha lugs 'dra //",
    "NG0448:210": "rang gis rang gis rang bcings kha bal bzhin //",
    "NG0448:211": "de la brten pa'i bde ba yang *//",
    "NG0448:212": "de bzhin de dang 'dra bar bshad //",
    "NG0448:213": "a yi don la yang dag sbyar //",
    "NG0448:214": "de don pad+ma lta bu ste //",
    "NG0448:215": "rgyu dang 'bras bu rnam par gsal //",
    "NG0448:216": "lta ba dang ni dam tshig dang *//",
    "NG0448:217": "las dang phra ba ye shes sogs //",
    "NG0448:218": "'byung ba lnga yi rang bzhin dag / phung po lnga nyid rigs lnga'i gtso //",
    "NG0448:219": "ye nas dag pa mngon sangs rgyas //",
    "NG0448:220": "dbyings dang ye shes gsal mthar phyin //",
    "NG0448:221": "bskyed pa dgu la rag ma las //",
    "NG0448:222": "'bras bu'i tshul du mngon sangs rgyas //",
    "NG0448:223": "yul las skye ba'i ye shes ni //",
    "NG0448:224": "de la sgrib pas rnam par dag / 'di la skye dang phyi nang 'byung *//",
    "NG0448:225": "khyad par gong du gsol ba ni //",
    "NG0448:226": "tshad pa'i lam gyis bgrod byas na //",
    "NG0448:227": "tshangs pa'i lam du rnam par gnas //",
    "NG0448:228": "mi rtog don gyis sbyangs pa yang *//",
    "NG0448:229": "ma bsam chad lta skyon du 'gyur //",
    "NG0448:230": "gang gis med la gang zhen pa //",
    "NG0448:231": "med pa nyid kyi tha dad med //",
    "NG0448:232": "de la de med de dag snang *//",
    "NG0448:233": "gang dag gang la mi 'dzin pa //",
    "NG0448:234": "tha dad zhen pa'i rtsol ba med //",
    "NG0448:235": "mi rtsol zhen med gtan la 'bebs //",
    "NG0448:236": "thams cad sems phyir de dngos 'grub //",
    "NG0448:237": "lhun grub ma skyes rang snang gsal //",
    "NG0448:238": "gang gis gang la ngo bo dang *//",
    "NG0448:239": "rgyu mtshan dbye ba tha dad pa //",
    "NG0448:240": "rnam grangs khyad par dgongs pas bsdus //",
    "NG0448:241": "rgyud rgyal snying po ma lus pa'i //",
    "NG0448:242": "bsdus pa'i tshul du gsang ba'i sngags //",
    "NG0448:243": "mdo lnga snying po'i rgyud las //",
    "NG0448:244": "gol sgrib rnam par dbye ba'i le'u ste bzhi pa'o //",
    "NG0448:245": "de nas yang ston pa kun tu bzang po la //",
    "NG0448:246": "rnal 'byor chen po rdo rje sems dpas 'di skad ces gsol to //",
    "NG0448:247": "de don de yi rang bzhin ni //",
    "NG0448:248": "mi 'gyur dbyer med dbye ba dag / snying po'i don la 'jug pa'i phyir //",
    "NG0448:249": "de don gsal ba bstan par zhu //",
    "NG0448:250": "zhes gsol ba dang *//",
    "NG0448:251": "ston pa kun tu bzang pos 'di skad ces bka' stsal to //",
    "NG0448:252": "cha shas gses pa'i yul dang bral //",
    "NG0448:253": "mtshan mar mi 'gyur nam mkha' 'dra //",
    "NG0448:254": "tha dad med cing dbye dang bral //",
    "NG0448:255": "de la skabs kyis dbye ba dang *//",
    "NG0448:256": "'gyur med rtsogs tshul rnam pa kun //",
    "NG0448:257": "chos tshul mi bzad nam mkha' bzhin //",
    "NG0448:258": "ye nas ma skyes dmigs pa med //",
    "NG0448:259": "rdzogs pa chen po'i rgya'o //",
    "NG0448:260": "ye nas btsal med lhun gyis grub //",
    "NG0448:261": "rgyu yi don dang mngon sangs rgyas //",
    "NG0448:262": "gang gis gang la tha dad med //",
    "NG0448:263": "gnyis pa med pa'i che ba'o //",
    "NG0448:264": "ngo bo nyid kyis sgrib pa dag / 'od gsal lhun grub btsal dang bral //",
    "NG0448:265": "ye nas rgyud las ma skyes pa //",
    "NG0448:266": "brjod du med cing thos dang bral //",
    "NG0448:267": "'od kyi stobs kyi rnam par gsal //",
    "NG0448:268": "thams cad kun tu bzang po'i brgyan //",
    "NG0448:269": "rang bzhin ci yang ma yin pas //",
    "NG0448:270": "mi btsal bya ba'i yul las 'das //",
    "NG0448:271": "thams cad ye nas mngon sangs rgyas //",
    "NG0448:272": "thob med re smon yul las 'das //",
    "NG0448:273": "rgyu rkyen gzhan la mi ltos shing *//",
    "NG0448:274": "rig pa'i ye shes @#//",
    "NG0448:275": "ngang nas 'char //",
    "NG0448:276": "thams cad ma skyes rnam par dag / gnyis med 'brel ba'i 'phrin las chad //",
    "NG0448:277": "gang gis gang la gang don mdzad //",
    "NG0448:278": "sgyu ma'i don la bde chags med //",
    "NG0448:279": "ye nas mi bsal rtog dang bral /",
    "NG0448:280": "nam mkha' lta bur cing mi gsal //",
    "NG0448:281": "chos nyid ye nas btang snyoms pas //",
    "NG0448:282": "gzhan du mi ro smon dang bral //",
    "NG0448:283": "ye nas dag pas rkyen dang bral //",
    "NG0448:284": "de nyid de'i rang bzhin pas //",
    "NG0448:285": "mnyam nyid rlung las rang dbang bsgyur //",
    "NG0448:286": "kun tu bzang po'i rol pas khyab //",
    "NG0448:287": "'gro ba kun la rang bzhin gnas //",
    "NG0448:288": "thugs rje 'drel pas bde ba len //",
    "NG0448:289": "de don de la mnyam par gnas //",
    "NG0448:290": "bde ba chen po thob par 'gyur //",
    "NG0448:291": "chos nyid ye nas rnam dag pas //",
    "NG0448:292": "gang ltar gnas kyang bde ba'i gnas //",
    "NG0448:293": "gang la mi rtog cir mi 'dzin //",
    "NG0448:294": "de yang 'dzin pa chags dang bral //",
    "NG0448:295": "ye nas dag pas btsal dang bral //",
    "NG0448:296": "phyogs kyi mun pa rnam par dag / gang du ma yin rang lugs kyis //",
    "NG0448:297": "tshogs dang dkyil 'khor rdzogs par bstan //",
    "NG0448:298": "snod bcud ma lus phyi nang kun //",
    "NG0448:299": "kun bzang ngang du lhun gyis grub //",
    "NG0448:300": "rnam rtog dri ma blo bur ba //",
    "NG0448:301": "mi gsung sngags su mnyam par bzhag / ye nas rang bzhin rnam dag kyang *//",
    "NG0448:302": "bdag dang bcas pas rnam par bcings //",
    "NG0448:303": "skye med rdzogs las 'das pa la //",
    "NG0448:304": "lung gi 'grel pa ming brdar bstan //",
    "NG0448:305": "rtog pa bla med spyod pa dang *//",
    "NG0448:306": "gnyis kyi tshul du rnam par gnas //",
    "NG0448:307": "ming dang rang bzhin pa dag dang *//",
    "NG0448:308": "che ba'i don du rnam par gnas //",
    "NG0448:309": "spyod pa thabs kyi yan lag ni //",
    "NG0448:310": "khyad par yan lag rnam pa lnga //",
    "NG0448:311": "snying po'i don bsdu ba yi //",
    "NG0448:312": "'jug pa'i tshul du rnam par bshad //",
    "NG0448:313": "mdo lnga snying po'i rgyud las //",
    "NG0448:314": "phyag rgya bstan pa'i le'u ste lnga pa'o // //",
    "NG0448:315": "de nas yang rnal 'byor chen po rdo rje sems",
    "NG0448:316": "dpas // dpal kun tu bzang po 'di skad ces gsol to //",
    "NG0448:317": "rgyud rgyal snying po ma lus pa'i //",
    "NG0448:318": "bsdus pa'i brjod don thig le'i don //",
    "NG0448:319": "ngo bo dbye ba 'byung bcas pa //",
    "NG0448:320": "ma skyes brjod bral snang ba'i gzhi //",
    "NG0448:321": "skye dang bral ba'i rang bzhin gsal //",
    "NG0448:322": "snang ba'i dngos po dmigs su med //",
    "NG0448:323": "chos rnams kun gyi chos nyid don //",
    "NG0448:324": "rin chen lta bur 'byung ba'i sa //",
    "NG0448:325": "dgos pa bsdus pa snang ba byed //",
    "NG0448:326": "nyi ma'i 'od kyi stobs kyis 'jug / rang snang ma lus 'byung ba'i sa //",
    "NG0448:327": "rang snang ma bcos rig pa tsam //",
    "NG0448:328": "ma bcos sgyu ma rig par gsal //",
    "NG0448:329": "nam mkha' lta bur ye nas brdal //",
    "NG0448:330": "ngo bo nyid kyis mun pa sel //",
    "NG0448:331": "snod kyi 'jig rten ye nas dag / zin pa'i don la sbyang dang bral //",
    "NG0448:332": "ye nas zin pas rtsol ba'i nad //",
    "NG0448:333": "mkha' klong mi gnas brdal ba'i ngang *//",
    "NG0448:334": "rnam par snang mdzad spros dang bral //",
    "NG0448:335": "rig pa rang bzhin nam mkha' 'dra //",
    "NG0448:336": "dbyer med mi gnyis rtag pa'i sku //",
    "NG0448:337": "ye nas mi bsam sgom dang",
    "NG0448:339": "[(]5[)]@#// bral //",
    "NG0448:340": "ma bsam ma sbyangs rnam par dag / sku gsum ye nas lhun gyis grub //",
    "NG0448:341": "ye shes lnga nyid btsal med ldan //",
    "NG0448:342": "che ba'i yon tan bsam yas pa //",
    "NG0448:343": "rgya mtsho lta bur zab pa'i chos //",
    "NG0448:344": "ye nas dag pas rang gsal zhing *//",
    "NG0448:345": "dri med ka nas dag pa'i lam //",
    "NG0448:346": "tshul dang bcas pas rgya mtsho 'dra //",
    "NG0448:347": "ye shes rang gsal dag pa'i gzhi //",
    "NG0448:348": "'bras bu skyed min che ba lnga //",
    "NG0448:349": "khyad par gyur pa chos kyi sku //",
    "NG0448:350": "zhes gsal to //",
    "NG0448:351": "mdo lnga snying po zhes bya ba'i rgyud las /",
    "NG0448:352": "thig le bstan pa'i le'u ste drug pa'o //",
    "NG0448:353": "de nas yang rnal 'byor chen po rdo rje sems dpa' des /",
    "NG0448:354": "ston pa kun tu bzang po la 'di skad ces gsol to //",
    "NG0448:355": "rig pa'i theg pa bgrod byas nas //",
    "NG0448:356": "de las gsal bar 'phags pa ste //",
    "NG0448:357": "dgongs pa'i don gyi khyad par 'phags //",
    "NG0448:358": "chos nyid ma bcos brdal ba ni //",
    "NG0448:359": "spros pa las 'das rnam par dag / mi 'dzin rang rig brjod las 'das //",
    "NG0448:360": "cir yang mi dmigs mngon sum pa //",
    "NG0448:361": "mngon pa'i sangs rgyas che ba'o //",
    "NG0448:362": "mnyam pa'i don rig rang bzhin nyid //",
    "NG0448:363": "dbang sgyur phyir na gang gis kyang *//",
    "NG0448:364": "rtsol ba'i lta bas 'phrogs mi 'gyur //",
    "NG0448:365": "de don de las gzhan nyid na //",
    "NG0448:366": "'bras bu gzhan las 'byung mi 'gyur //",
    "NG0448:367": "yin pa'i don la ye sangs rgyas //",
    "NG0448:368": "ma bcos rang snang rig pa zhig / stobs kyis bsgyur ba'i 'bras bu min //",
    "NG0448:369": "'gro 'dul spyod pa bsam yas pa //",
    "NG0448:370": "rtsol ba'i theg pa 'dren don du //",
    "NG0448:371": "yo ga'i spyod pa gsal bar bstan //",
    "NG0448:372": "gang yang ma spangs ye nas dag / de men gnyen po rten med pas //",
    "NG0448:373": "che ba'i rgyan gyis ye nas brgyan //",
    "NG0448:374": "'bras bu lta bur bsgrags pa'o //",
    "NG0448:375": "zhes sol to //",
    "NG0448:376": "mdo lnga snying po'i rgyud las /",
    "NG0448:377": "che ba'i 'bras bu bstan pa'i le'u ste bcu+u bdun pa'o //",
    "NG0448:378": "de nas yang rnal 'byor chen po rdo rje sems dpas //",
    "NG0448:379": "dpal kun tu bzang po la 'di skad ces gsol to //",
    "NG0448:380": "'di yi mtshan nyid rnam grangs gang *//",
    "NG0448:381": "dgos pa'i don la 'jug pa gsal //",
    "NG0448:382": "rigs can rnams la phan pa'i phyir //",
    "NG0448:383": "brtse bas bstan pa gsal bar mdzod //",
    "NG0448:384": "ces gsol ba dang */",
    "NG0448:385": "ston pa kun tu bzang pos 'di skad ces bka' stsal to //",
    "NG0448:386": "thams cad rgyud kyis bsdus pa'i don //",
    "NG0448:387": "mdo yi mtshan nyid rnam grangs gang *//",
    "NG0448:388": "mdo yi dum bu gsal bar grags //",
    "NG0448:389": "rgyud kyi rgyal po bstan pa'i rgyud //",
    "NG0448:390": "bka' yi rang bzhin gter gyi mdzod //",
    "NG0448:391": "sbas pa don gyi gong bu 'dra //",
    "NG0448:392": "de rgyu thabs dang 'brel ba'i don //",
    "NG0448:393": "dgos pa'i don la gsal bar 'jug / shes rab bar pa can don du //",
    "NG0448:394": "gsal ba'i sgron ma byed par 'gyur //",
    "NG0448:395": "zhes gsungs so //",
    "NG0448:396": "mdo lnga snying po'i rgyud las //",
    "NG0448:397": "mtshan gyi don la 'jug pa'i le'u ste brgyad pa rdzogs so //",
    "NG0448:398": "rgya gar gyi mkhan po shri sing ha dang *//",
    "NG0448:399": "de ba shri dang *//",
    "NG0448:400": "bod kyi lo ts+tsha ba dge slong be ro tsa",
    "NG0448:401": "nas rin po che sbas pa lta ba'i rgyud bzhi",
    "NG0448:402": "// nyams bde ba @#//",
    "NG0448:403": "zhes bya ba'i gnas su dus gcig gtan la phab bo //",
    "NG0448:404": "rgyud rgyal gsal rab byed pa yi //",
    "NG0448:405": "mun pa'i sgron ma'i byang phyogs su //",
    "NG0448:406": "rgyas par gsal 'gyur las can la //",
    "NG0448:407": "snang bar gyur la gzhan du min //",
    "NG0448:408": "gzhan du bstan na smin par 'gyur //"
}