{
    "T02D3488:136b-0": "@136b # // rgya gar skad du /",
    "T02D3488:136b-1": "badzra t'a r'a s'a dha nam /",
    "T02D3488:136b-2": "bod skad du /",
    "T02D3488:136b-3": "rdo rje sgrol ma'i sgrub thabs ;",
    "T02D3488:136b-4": "'phags ma sgrol ma la phyag 'tshal lo //",
    "T02D3488:136b-5": "sku mdog dkar mo yid 'ong ma //",
    "T02D3488:136b-6": "rdo rje sgrol ma la phyag 'tshal //",
    "T02D3488:136b-7": "sems can kun gyi don rgyu'i phyir //",
    "T02D3488:136b-8": "de yi sgrub thabs bshad par bya //",
    "T02D3488:136b-9": "'dir lhag par bsgom pa'i rnal 'byor pas /",
    "T02D3488:136b-10": "rang gi snying gar zla ba'i dkyil 'khor la t'am",
    "T02D3488:136b-11": "yig bsams la zhal bsang ba la sogs pa bya'o",
    "T02D3488:136b-12": "// shin tu bde ba'i stan la nye bar 'dug ste /",
    "T02D3488:136b-13": "rang gi snying ga'i sa bon las 'od zer 'phros te /",
    "T02D3488:136b-14": "'od zer des rje btsun sgrol ma gdan drangs te /",
    "T02D3488:136b-15": "mdun gyi nam mkha' la bzhugs pa'i bla ma dang /",
    "T02D3488:136b-16": "sangs rgyas dang /",
    "T02D3488:136b-17": "byang chub sems dpa' rnams kyi yang mdun du sdig pa bshags pa la sogs pa byas te /",
    "T02D3488:136b-18": "sdig pa bshags shing mi byed par sdom pa dang /",
    "T02D3488:136b-19": "rjes su yi rang ba dang /",
    "T02D3488:136b-20": "yongs su bsngo ba dang /",
    "T02D3488:136b-21": "gsum la skyabs su 'gro ba dang /",
    "T02D3488:136b-22": "byang chub tu sems bskyed pa dang /",
    "T02D3488:136b-23": "lam la brten pa dang /",
    "T02D3488:136b-24": "tshad med pa'i gnas bzhi bsgoms nas aom sh'u n+ya",
    "T02D3488:136b-25": "t'a dzny'a na badzra sva bh'a wa a'atma ko&amp; ham",
    "T02D3488:136b-26": "zhes pas stong pa nyid du bsgom par byas nas",
    "T02D3488:136b-27": "gzugs rdzogs par bsgom par bya ba yang bsgom par",
    "T02D3488:136b-28": "bya'o // de nas pam yig yongs su gyur pa las padma dkar po 'dab ma brgyad pa /",
    "T02D3488:136b-29": "de'i steng du aa yig yongs su gyur pa las zla ba /",
    "T02D3488:137a-0": "@137a * // zla ba'i steng du t'am yig yongs su gyur pa las autpa la dkar po'o //",
    "T02D3488:137a-1": "autpa la'i dbus su zla ba /",
    "T02D3488:137a-2": "zla ba'i dbus su t'am yig t'am yig las nam",
    "T02D3488:137a-3": "mkha'i mthil du khams gsum yang sgrol ma'i skur spros",
    "T02D3488:137a-4": "te / sgrol ma'i skus sa gsum na gnas pa'i",
    "T02D3488:137a-5": "sems can rnams dang gnas rnams kyang slar yang t'am",
    "T02D3488:137a-6": "yig de la de bzhin du bsdu bar bya'o //",
    "T02D3488:137a-7": "autpa la dang zla ba dang t'am yig yongs su",
    "T02D3488:137a-8": "gyur pa las rje btsun ma sgrol ma'i skur bdag",
    "T02D3488:137a-9": "nyid blta bar bya ste /",
    "T02D3488:137a-10": "sku mdog dkar mo chu skyes dkar po'i steng du",
    "T02D3488:137a-11": "zla ba'i gdan la rdo rje skyil krung gis bzhugs",
    "T02D3488:137a-12": "pa / zla ba dkar po la brten pa /",
    "T02D3488:137a-13": "lo bcu drug gi na tshod ma sna tshogs pa'i rgyan gyis brgyan pa /",
    "T02D3488:137a-14": "phyag g-yas pa mchog sbyin //",
    "T02D3488:137a-15": "g-yon pa autpa la bsnams pa /",
    "T02D3488:137a-16": "bdud ma lus pa 'joms par mdzad pa nyid kyi",
    "T02D3488:137a-17": "sku'i pa spu'i khung bu nas sangs rgyas dang byang",
    "T02D3488:137a-18": "chub sems dpa' rnams 'phro ba bsgom par bya'o //",
    "T02D3488:137a-19": "'di lta bu'i bsgom pa la brtan par mdzad nas sngags bzlas par bya'o //",
    "T02D3488:137a-20": "rang gi snying gar 'khor lo rtsibs brgyad pa dkar po rnam par bsams la //",
    "T02D3488:137a-21": "rtsibs so so la yi ge brgyad rnam par bsams nas //",
    "T02D3488:137a-22": "dbus su sv'a h'a'i yi ge byin nas bzlas par bya'o //",
    "T02D3488:137a-23": "yi dam dag gi sngags 'di'o //",
    "T02D3488:137a-24": "aom t'a re tutt'a ri tu re sv'a h'a /",
    "T02D3488:137a-25": "'dis bsams pa tsam gyis bdud thams cad 'joms par 'gyur ro //",
    "T02D3488:137a-26": "shes rab shin tu dri ma med //",
    "T02D3488:137a-27": "snyan ngag dang ni smra bar ldan //",
    "T02D3488:137a-28": "rdo rje 'dzin pa rang nyid kyis //",
    "T02D3488:137a-29": "bskal pa'i mthar yang 'tsho thabs gsungs //",
    "T02D3488:137a-30": "rgyal po'i btsun mo nang 'khor bcas //",
    "T02D3488:137a-31": "de yi dbang du 'du bar 'gyur //",
    "T02D3488:137a-32": "dgra rnams kun gyis thams cad du //",
    "T02D3488:137a-33": "ba spu'i bdag nyid kyang mi gcod //",
    "T02D3488:137a-34": "rdo rje sgrol ma gzi chen 'phags //",
    "T02D3488:137a-35": "dngos grub thams cad rab ster ma //",
    "T02D3488:137a-36": "mkhas shing bdag nyid chen mo la //",
    "T02D3488:137a-37": "gser ram yang na dngul la sogs //",
    "T02D3488:137a-38": "yon ni dbul bar byas nas ni //",
    "T02D3488:137a-39": "mchog tu gus pas mnyan par bya //",
    "T02D3488:137a-40": "mchog gnyis ma lus thob pa ni //",
    "T02D3488:137a-41": "bla ma la gus bdag nyid mchog / de thos gyur las 'di nyid du //",
    "T02D3488:137a-42": "rgyal ba'i tshogs kyis rtag tu gsungs //",
    "T02D3488:137a-43": "gal te gzhan du dngos grub min //",
    "T02D3488:137a-44": "rgyal ba nyid kyis mngon du mdzad //"
}