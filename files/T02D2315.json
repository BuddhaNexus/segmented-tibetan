{
    "T02D2315:260b-0": "@260b # // rgya gar skad du //",
    "T02D2315:260b-1": "au pa de sha k'a ya pra d'i pa n'a ma /",
    "T02D2315:260b-2": "bod skad du //",
    "T02D2315:260b-3": "man ngag sku'i sgron ma zhes byas ba //",
    "T02D2315:260b-4": "'jam dpal smra ba'i seng ge la phyag 'tshal lo //",
    "T02D2315:260b-5": "rgyal ba'i sku ni gcig nyid la //",
    "T02D2315:260b-6": "gdul bya'i mos pa'i dbang gis ni //",
    "T02D2315:260b-7": "phyi nang gsang ba gsum du snang //",
    "T02D2315:260b-8": "bde gshegs sprul pa sna tshogs ston //",
    "T02D2315:260b-9": "yab ni thabs kyi rang bzhin la //",
    "T02D2315:260b-10": "yum ni shes rab rang bzhin te //",
    "T02D2315:260b-11": "thabs dang shes rab gnyis med pa //",
    "T02D2315:260b-12": "thar pa'i lam gyi gtso bo yin //",
    "T02D2315:260b-13": "las dang thugs rje'i dbang gis ni //",
    "T02D2315:260b-14": "la la zhi zhing la khro //",
    "T02D2315:260b-15": "zhi bas phan par ma gyur na //",
    "T02D2315:260b-16": "khro bo de bzhin gshegs pas bstan //",
    "T02D2315:260b-17": "gdod nas dag pa'i snying po la //",
    "T02D2315:260b-18": "gzugs sku mtshan dang dpe byad ldan //",
    "T02D2315:260b-19": "rang rgyud dngos po ma yin par //",
    "T02D2315:260b-20": "rang dbang can gyi sku nyid do //",
    "T02D2315:261a-0": "skye dang @261a * //",
    "T02D2315:261a-1": "'chi ba'i cho 'phrul rnams //",
    "T02D2315:261a-2": "sems can lta bu ma yin te /",
    "T02D2315:261a-3": "skye rga na 'chi rang gis shes //",
    "T02D2315:261a-4": "zhen pa rnams las 'da' tshul ston //",
    "T02D2315:261a-5": "skye dang 'chi ba mi dmigs pas //",
    "T02D2315:261a-6": "bag chags lus las grol gyur nas //",
    "T02D2315:261a-7": "rdo rje lta bu'i sku yin pas //",
    "T02D2315:261a-8": "bltas pa tsan gyis dri ma 'dag / mtshan gzhi dri med me long la //",
    "T02D2315:261a-9": "mtshan bcas 'dzin med gzugs brnyan 'char //",
    "T02D2315:261a-10": "zung 'jug blo gros ngo bor rtogs //",
    "T02D2315:261a-11": "gnyug ma dar ldan me long la //",
    "T02D2315:261a-12": "bcud dang rtsal sbyong gzugs brnyan 'char //",
    "T02D2315:261a-13": "lhan cig skyes pa'i ngo bor rtogs //",
    "T02D2315:261a-14": "'khor 'das gzhi med me long la //",
    "T02D2315:261a-15": "'gro ba drug gi gzugs brnyan 'char //",
    "T02D2315:261a-16": "bsgom du med pa'i ngo bor rtogs //",
    "T02D2315:261a-17": "shes rab gsum gyi me long la //",
    "T02D2315:261a-18": "yon tan mtha' dag gzugs brnyan 'char //",
    "T02D2315:261a-19": "yengs su med pa'i ngo bor rtogs //",
    "T02D2315:261a-20": "bcu gcig ldan pa'i dam pa la //",
    "T02D2315:261a-21": "brgyad dang ldan pa'i slob ma yis //",
    "T02D2315:261a-22": "zhabs kyi padmar rab btud nas //",
    "T02D2315:261a-23": "ma nyams gsum gyis mchod pa dbul //",
    "T02D2315:261a-24": "nges pa'i shes pa skyes gyur nas //",
    "T02D2315:261a-25": "spyi dang rang gi mtshan nyid ni //",
    "T02D2315:261a-26": "ma 'dres gcig tu rtogs pa yis //",
    "T02D2315:261a-27": "dus 'di nyid la rdzogs sangs rgyas //"
}