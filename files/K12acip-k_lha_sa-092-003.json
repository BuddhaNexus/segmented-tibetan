{
    "K12acip-k_lha_sa-092-003:15a-0": "@15a rgya gar skad du /",
    "K12acip-k_lha_sa-092-003:15a-1": "lo ke shva ra kalpa /",
    "K12acip-k_lha_sa-092-003:15a-2": "bod skad du /",
    "K12acip-k_lha_sa-092-003:15a-3": "'jig rten dbang phyug gi rtog pa /",
    "K12acip-k_lha_sa-092-003:15a-4": "bcom ldan 'das 'phags pa spyan ras gzigs dbang phyug la phyag 'tshal lo //",
    "K12acip-k_lha_sa-092-003:15a-5": "sangs rgyas la phyag 'tshal lo //",
    "K12acip-k_lha_sa-092-003:15a-6": "chos la phyag 'tshal lo //",
    "K12acip-k_lha_sa-092-003:15a-7": "dge 'dun la phyag 'tshal lo //",
    "K12acip-k_lha_sa-092-003:15a-8": "'jig rten mgon po'i rtog pa ni //",
    "K12acip-k_lha_sa-092-003:15a-9": "mdor bsdus 'dir ni brjod bya ste //",
    "K12acip-k_lha_sa-092-003:15a-10": "sangs rgyas thams cad rgyun chen po //",
    "K12acip-k_lha_sa-092-003:15a-11": "'dod pa'i don kun rab ster ba //",
    "K12acip-k_lha_sa-092-003:15a-12": "dang por re zhig rig pa 'dzin pas gtsang zhing dben pa'i sa phyogs su h'um gis dag par byas par nye bar 'dug cing padma'i phyag rgya bcings la /",
    "K12acip-k_lha_sa-092-003:15b-0": "aom sh'u n+ya t'a dzny'a na badzra sra bh'a ba a'atma konyaham zhes brjod la thams cad stong pa'i rnam @15b par bsam par bya'o //",
    "K12acip-k_lha_sa-092-003:15b-1": "de'i rjes la aom tsitta pra ti bo dham ka ro mi /",
    "K12acip-k_lha_sa-092-003:15b-2": "de ltar brjod la sna tshogs padma 'dab ma brgyad par bsgoms nas padma'i steng du zla ba'i dkyil 'khor bsam par bya'o //",
    "K12acip-k_lha_sa-092-003:15b-3": "zla ba'i steng du hr'i:'i sngags gyur pa las bdag nyid 'jig rten dbang phyug bgom par bya ste /",
    "K12acip-k_lha_sa-092-003:15b-4": "sems dpa' skyil mo krung gis bzhugs pa /",
    "K12acip-k_lha_sa-092-003:15b-5": "phyag gnyis pa /",
    "K12acip-k_lha_sa-092-003:15b-6": "mdog dmar pa /",
    "K12acip-k_lha_sa-092-003:15b-7": "mchan du ni gos dkar mo de la 'khyud pa /",
    "K12acip-k_lha_sa-092-003:15b-8": "padma dmar po kha 'byed cing gar gyi tshul can /",
    "K12acip-k_lha_sa-092-003:15b-9": "khab kyi phyag rgyas kha 'byed par bsgoms la 'di brjod par bya ste /",
    "K12acip-k_lha_sa-092-003:15b-10": "ji ltar padma dmar po 'di //",
    "K12acip-k_lha_sa-092-003:15b-11": "'dod chags skyon gyis ma gos shing //",
    "K12acip-k_lha_sa-092-003:15b-12": "de bzhin sna tshogs bag chags skyon //",
    "K12acip-k_lha_sa-092-003:15b-13": "khams gsum rnam par dag pa'o //",
    "K12acip-k_lha_sa-092-003:15b-14": "dbu rgyan 'od dpag tu med par bsgom par bya'o //",
    "K12acip-k_lha_sa-092-003:15b-15": "de nas 'di brjod par bya ste /",
    "K12acip-k_lha_sa-092-003:15b-16": "aom sarba ta th'a ga ta k'a ya bkatsi ta bdzra sva bh'a ba a'atma konyaham/",
    "K12acip-k_lha_sa-092-003:15b-17": "de ltar bsgoms nas phyogs brgyad du lha mo rnams bsam mo //",
    "K12acip-k_lha_sa-092-003:15b-18": "aom bi lo ki ni /",
    "K12acip-k_lha_sa-092-003:15b-19": "aa ba lo ki ni /",
    "K12acip-k_lha_sa-092-003:15b-20": "aa ba lo ka ya sv'ah'a /",
    "K12acip-k_lha_sa-092-003:15b-21": "shar gyi 'dab ma la rnam par gzigs ma zhes bya ba'i lha mo padma dmar po bsnams pa'o //",
    "K12acip-k_lha_sa-092-003:15b-22": "aom t'a re tutt'a re tu re sv'ah'a /",
    "K12acip-k_lha_sa-092-003:16a-0": "lho'i padma la bcom ldan 'das ma sgrol ma pa la sha'i 'dab ma lta bu'i padma @16a *//",
    "K12acip-k_lha_sa-092-003:16a-1": "bsnams pa'o //",
    "K12acip-k_lha_sa-092-003:16a-2": "aom bhu ri ni ma h'a tsakra brti ni h'um/",
    "K12acip-k_lha_sa-092-003:16a-3": "nub kyi 'dab ma la bhu ri ni zhes bya ba'i lha mo autpa la sngon po lta bu'i padma bsnams pa'o //",
    "K12acip-k_lha_sa-092-003:16a-4": "aom bhri ku t'i t'a re tu ta ma t'a h'um/",
    "K12acip-k_lha_sa-092-003:16a-5": "byang gi 'dab ma la khro gnyer can zhes bya ba'i lha mo padma ser po bsnams pa'o //",
    "K12acip-k_lha_sa-092-003:16a-6": "aom ma h'a shri ye ma ni padme h'um/",
    "K12acip-k_lha_sa-092-003:16a-7": "'di ni; padma'i gos can shar phyogs kyi mtshams su btsod lta bu'i padma bsnams pa'o //",
    "K12acip-k_lha_sa-092-003:16a-8": "aom badzra padme shva ra ma ra padme h'um/",
    "K12acip-k_lha_sa-092-003:16a-9": "lho phyogs kyi mtshams su padma dkar po bsnams pa'o //",
    "K12acip-k_lha_sa-092-003:16a-10": "aom bi shva padme h'um/",
    "K12acip-k_lha_sa-092-003:16a-11": "'di ni /",
    "K12acip-k_lha_sa-092-003:16a-12": "sna tshogs kyi padma ste /",
    "K12acip-k_lha_sa-092-003:16a-13": "nub phyogs kyi mtshams su padma nag po bsnams pa'o //",
    "K12acip-k_lha_sa-092-003:16a-14": "aom bi shva baktre h'um/",
    "K12acip-k_lha_sa-092-003:16a-15": "'di ni /",
    "K12acip-k_lha_sa-092-003:16a-16": "sna tshogs kyi zhal can te /",
    "K12acip-k_lha_sa-092-003:16a-17": "byang phyogs kyi mtshams su sna tshogs padma bsnams pa'o //",
    "K12acip-k_lha_sa-092-003:16a-18": "aom hr'i: padma na rte shva ra h'um/",
    "K12acip-k_lha_sa-092-003:16a-19": "ze 'bru'i dbus su 'dod chags chen po'i bcom ldan 'das spyan ras gzigs dbang phyug go //",
    "K12acip-k_lha_sa-092-003:16a-20": "de ltar gang sgom pa dang ldan zhing ting nge 'dzin la goms par byed na /",
    "K12acip-k_lha_sa-092-003:16a-21": "dngos grub brtan por 'gyur ro //",
    "K12acip-k_lha_sa-092-003:16a-22": "des sangs rgyas nyid dang /",
    "K12acip-k_lha_sa-092-003:16a-23": "'dod pa'i longs spyod thams cad ster ro //",
    "K12acip-k_lha_sa-092-003:16a-24": "sangs rgyas pha rol phyin grub cing //",
    "K12acip-k_lha_sa-092-003:16b-0": "gzungs dang sa yang de @16b bzhin no //",
    "K12acip-k_lha_sa-092-003:16b-1": "'jig rten kun gyi bde ston cing //",
    "K12acip-k_lha_sa-092-003:16b-2": "so so rang nyid rjes su sgrub //",
    "K12acip-k_lha_sa-092-003:16b-3": "sangs rgyas nyid ni byang sems nyid //",
    "K12acip-k_lha_sa-092-003:16b-4": "rang rgyal nyid kyang de bzhin no //",
    "K12acip-k_lha_sa-092-003:16b-5": "yid 'ong sangs rgyas go 'phang ni //",
    "K12acip-k_lha_sa-092-003:16b-6": "spyad mi dgos par 'grub par 'gyur //",
    "K12acip-k_lha_sa-092-003:16b-7": "byang chub sems dpa' ga pur bcas //",
    "K12acip-k_lha_sa-092-003:16b-8": "tsandan dmar dang rab sbyar te //",
    "K12acip-k_lha_sa-092-003:16b-9": "rdo rje chu dang yang dag ldan //",
    "K12acip-k_lha_sa-092-003:16b-10": "sangs rgyas kun gyi bcud len yin //",
    "K12acip-k_lha_sa-092-003:16b-11": "sbyor ba bzang po 'di yis ni //",
    "K12acip-k_lha_sa-092-003:16b-12": "bcud kyis len ni bde ba yang //",
    "K12acip-k_lha_sa-092-003:16b-13": "'grub 'gyur 'jig rten mgon po yis //",
    "K12acip-k_lha_sa-092-003:16b-14": "gzhon zhing nad med dam bde zhing //",
    "K12acip-k_lha_sa-092-003:16b-15": "tshe dang stobs dang brtson 'grus dang //",
    "K12acip-k_lha_sa-092-003:16b-16": "skal bzang ye shes bla na med //",
    "K12acip-k_lha_sa-092-003:16b-17": "skye ba 'di la 'grub pa'o //",
    "K12acip-k_lha_sa-092-003:16b-18": "ma lus lus pa med pa 'grub //",
    "K12acip-k_lha_sa-092-003:16b-19": "dbang dang dgug dang dbye ba dang //",
    "K12acip-k_lha_sa-092-003:16b-20": "gsad dang bskrad pa la sogs pa //",
    "K12acip-k_lha_sa-092-003:16b-21": "rengs dang phur bus gdab nyid dang //",
    "K12acip-k_lha_sa-092-003:16b-22": "nam mkhar 'gro ba de bzhin no //",
    "K12acip-k_lha_sa-092-003:16b-23": "sa bcu'i dbang phyug thob 'gyur zhing //",
    "K12acip-k_lha_sa-092-003:16b-24": "ting nge 'dzin la gnas par 'gyur //",
    "K12acip-k_lha_sa-092-003:16b-25": "de phyir ting 'dzin ldan pa yis //",
    "K12acip-k_lha_sa-092-003:16b-26": "rdo rje dam tshig de yis ni //",
    "K12acip-k_lha_sa-092-003:16b-27": "rig pa dang ni bcas pa'i mchog /",
    "K12acip-k_lha_sa-092-003:16b-28": "'jig rten mgon por 'grub par 'gyur //",
    "K12acip-k_lha_sa-092-003:16b-29": "aom hr'i: padma ni rte shva ra h'um/",
    "K12acip-k_lha_sa-092-003:16b-30": "rtsa ba'i sngags 'di brgya rtsa brgyad bzlas na /",
    "K12acip-k_lha_sa-092-003:17a-0": "nyin mo dang nub mo byas pa'i sdig pa nyams @17a *//",
    "K12acip-k_lha_sa-092-003:17a-1": "par 'gyur ro //",
    "K12acip-k_lha_sa-092-003:17a-2": "yang na lnga brgya bzlas brjod byas na /",
    "K12acip-k_lha_sa-092-003:17a-3": "nad thams cad las grol bar 'gyur ro //",
    "K12acip-k_lha_sa-092-003:17a-4": "yang na stong bzlas brjod byas na /",
    "K12acip-k_lha_sa-092-003:17a-5": "dus ma yin par 'chi ba med par 'gyur ro //",
    "K12acip-k_lha_sa-092-003:17a-6": "yang na stong phrag gnyis bzlas brjod byas na /",
    "K12acip-k_lha_sa-092-003:17a-7": "thams cad kyi mchod pa'i 'os su 'gyur ro //",
    "K12acip-k_lha_sa-092-003:17a-8": "gzhan yang stong phrag gsum bzlas brjod byas na /",
    "K12acip-k_lha_sa-092-003:17a-9": "skal ba bzang ba dang /",
    "K12acip-k_lha_sa-092-003:17a-10": "g-yang rab tu 'phel bar 'gyur ro //",
    "K12acip-k_lha_sa-092-003:17a-11": "gzhan yang stong phrag bzhi bzlas brjod byas na /",
    "K12acip-k_lha_sa-092-003:17a-12": "dbul ba med par 'gyur ro //",
    "K12acip-k_lha_sa-092-003:17a-13": "yang na stong phrag lnga bzlas brjod byas na /",
    "K12acip-k_lha_sa-092-003:17a-14": "dgra thams cad kyi snying 'khrug par byed do //",
    "K12acip-k_lha_sa-092-003:17a-15": "stong phrag drug bzlas brjod byas na /",
    "K12acip-k_lha_sa-092-003:17a-16": "dgra thams cad med par 'gyur ro //",
    "K12acip-k_lha_sa-092-003:17a-17": "stong phrag bdun bzlas brjod byas na /",
    "K12acip-k_lha_sa-092-003:17a-18": "bdud bzhi las mchog tu rgyal bar 'gyur ro //",
    "K12acip-k_lha_sa-092-003:17a-19": "stong phrag brgyad bzlas brjod byas na /",
    "K12acip-k_lha_sa-092-003:17a-20": "rig 'dzin ma grub par 'gyur ro //",
    "K12acip-k_lha_sa-092-003:17a-21": "stong phrag dgu bzlas brjod byas na /",
    "K12acip-k_lha_sa-092-003:17a-22": "gnod sbyin mo grub par 'gyur ro //",
    "K12acip-k_lha_sa-092-003:17a-23": "khri tsho gcig bzlas brjod byas na /",
    "K12acip-k_lha_sa-092-003:17a-24": "lha dang /",
    "K12acip-k_lha_sa-092-003:17a-25": "klu dang /",
    "K12acip-k_lha_sa-092-003:17a-26": "mi'i bu mo rnams 'grub par 'gyur ro //",
    "K12acip-k_lha_sa-092-003:17a-27": "stong phrag nyi shu bzlas brjod byas na /",
    "K12acip-k_lha_sa-092-003:17a-28": "bar snang la 'gro ba'i rnal 'byor ma rnams 'grub par 'gyur ro //",
    "K12acip-k_lha_sa-092-003:17b-0": "@17b stong phrag sum cu bzlas brjod byas na /",
    "K12acip-k_lha_sa-092-003:17b-1": "bsam pa thams cad rdzogs par 'gyur ro //",
    "K12acip-k_lha_sa-092-003:17b-2": "stong phrag bzhi bcu bzlas brjod byas na /",
    "K12acip-k_lha_sa-092-003:17b-3": "mkha' la spyod pa'i rig pa 'dzin par 'gyur ro //",
    "K12acip-k_lha_sa-092-003:17b-4": "stong phrag lnga bcu bzlas brjod byas na /",
    "K12acip-k_lha_sa-092-003:17b-5": "ral gri'i rig pa 'dzin par 'gyur ro //",
    "K12acip-k_lha_sa-092-003:17b-6": "stong phrag drug cu bzlas brjod byas na /",
    "K12acip-k_lha_sa-092-003:17b-7": "grub pa'i rig 'dzin du 'gyur ro //",
    "K12acip-k_lha_sa-092-003:17b-8": "stong phrag bdun cu bzlas brjod byas na /",
    "K12acip-k_lha_sa-092-003:17b-9": "sa gsum gyi bdag por 'gyur ro //",
    "K12acip-k_lha_sa-092-003:17b-10": "stong phrag brgyad cu bzlas brjod byas na /",
    "K12acip-k_lha_sa-092-003:17b-11": "'khor los bsgyur ba'i rgyal por 'gyur ro //",
    "K12acip-k_lha_sa-092-003:17b-12": "'bum phrag gcig bzlas brjod byas na /",
    "K12acip-k_lha_sa-092-003:17b-13": "byang chub sems dpa' nyid du 'gyur ro //",
    "K12acip-k_lha_sa-092-003:17b-14": "'bum phrag bcu bzlas brjod byas na /",
    "K12acip-k_lha_sa-092-003:17b-15": "rang dga'i gzugs su 'gyur ro //",
    "K12acip-k_lha_sa-092-003:17b-16": "bzhi cha dang bcas pa'i 'bum phrag bzlas brjod byas na /",
    "K12acip-k_lha_sa-092-003:17b-17": "sangs rgyas nyid du 'gyur ro //",
    "K12acip-k_lha_sa-092-003:17b-18": "bye ba phrag gcig bzlas brjod byas na /",
    "K12acip-k_lha_sa-092-003:17b-19": "thams cad du rjes su 'dzin par byed pa'i nus pa can spyan ras gzigs dbang phyug lta bu 'grub par 'gyur zhing lus dang ngag dang yid kyang byin gyis rlob bo //",
    "K12acip-k_lha_sa-092-003:17b-20": "'di ni /",
    "K12acip-k_lha_sa-092-003:17b-21": "bcom ldan 'das gsung rdo rjes gsungs pa'o //",
    "K12acip-k_lha_sa-092-003:17b-22": "aom panda ri ba si ni ba ri de h'um/",
    "K12acip-k_lha_sa-092-003:17b-23": "'di ni /",
    "K12acip-k_lha_sa-092-003:17b-24": "gos dkar mo'i sngags te /",
    "K12acip-k_lha_sa-092-003:18a-0": "lan gcig brjod pas sdig pa'i @18a *//",
    "K12acip-k_lha_sa-092-003:18a-1": "rigs kyi tshogs sreg par byed /",
    "K12acip-k_lha_sa-092-003:18a-2": "nub bdun gyi nang rol tu rgyal po blon po dang bcas pa mdun na 'don dang /",
    "K12acip-k_lha_sa-092-003:18a-3": "skye 'gro'i tshogs dang /",
    "K12acip-k_lha_sa-092-003:18a-4": "btsun mo'i tshogs dang bcas pa dbang du 'gyur ro //",
    "K12acip-k_lha_sa-092-003:18a-5": "bzlas pa tsam gyis phun sum tshogs pa thams cad kyi skal pa dang ldan par 'gyur ro //",
    "K12acip-k_lha_sa-092-003:18a-6": "de lta bu'i rim pas 'bum phrag gcig bzlas na /",
    "K12acip-k_lha_sa-092-003:18a-7": "gang yang sangs rgyas dang byang chub sems dpa' dang nus pa mnyam zhing //",
    "K12acip-k_lha_sa-092-003:18a-8": "dngos su 'phags pa spyan ras gzigs dbang phyug 'grub par 'gyur ro //",
    "K12acip-k_lha_sa-092-003:18a-9": "aom bi lo ki ni aa ba lo k'a ya sv'a h'a /",
    "K12acip-k_lha_sa-092-003:18a-10": "'di'i sbyor ba ni /",
    "K12acip-k_lha_sa-092-003:18a-11": "stong phrag bcu bzlas brjod byas na /",
    "K12acip-k_lha_sa-092-003:18a-12": "me long dang /",
    "K12acip-k_lha_sa-092-003:18a-13": "mtheb chen dang /",
    "K12acip-k_lha_sa-092-003:18a-14": "nam mkha' la sogs pa la gsal po pra dbab pa 'grub par 'gyur ro //",
    "K12acip-k_lha_sa-092-003:18a-15": "gang sngon byung ba dang /",
    "K12acip-k_lha_sa-092-003:18a-16": "da ltar dang /",
    "K12acip-k_lha_sa-092-003:18a-17": "phyis 'ong ba de ston par byed do //",
    "K12acip-k_lha_sa-092-003:18a-18": "yang na so shing la lan nyi shu rtsa gcig mngon par bsngags par byas la /",
    "K12acip-k_lha_sa-092-003:18a-19": "nub mo nyal ba'i dus su so shing 'chos nas mi smra bar nyal na /",
    "K12acip-k_lha_sa-092-003:18a-20": "dgos pa gang yin pa rmi lam du ston par byed do //",
    "K12acip-k_lha_sa-092-003:18a-21": "de yang 'khrul pa med par ston no //",
    "K12acip-k_lha_sa-092-003:18a-22": "aom t'a re tutt'a re tu re sv'a h'a /",
    "K12acip-k_lha_sa-092-003:18b-0": "bcom ldan 'das sgrol ma 'di 'bum phrag gcig bzlas @18b rna /",
    "K12acip-k_lha_sa-092-003:18b-1": "'jig rten gsum grub par 'gyur ro //",
    "K12acip-k_lha_sa-092-003:18b-2": "lha'i bu mo dang /",
    "K12acip-k_lha_sa-092-003:18b-3": "klu'i bu mo dang /",
    "K12acip-k_lha_sa-092-003:18b-4": "mi'am ci'i bu mo dang /",
    "K12acip-k_lha_sa-092-003:18b-5": "gnod sbyin gyi bu mo dang /",
    "K12acip-k_lha_sa-092-003:18b-6": "mi'i bu mo ste /",
    "K12acip-k_lha_sa-092-003:18b-7": "'di rnams kyi nang nas gang 'dod pa de'i chos 'byung du gur gum dang /",
    "K12acip-k_lha_sa-092-003:18b-8": "rgya skyegs dang /",
    "K12acip-k_lha_sa-092-003:18b-9": "rang byung gi me tog dang /",
    "K12acip-k_lha_sa-092-003:18b-10": "byang chub kyi sems dang yang dag par ldan pas rtsibs drug pa shin tu rno ba'i 'khor lo dmar po 'khor bzhin pa rnam par bris pa bsam la /",
    "K12acip-k_lha_sa-092-003:18b-11": "chos 'byung de sgrub pa pos ri sul chu ngogs gsang ba'i gnas su bsam par bya'o //",
    "K12acip-k_lha_sa-092-003:18b-12": "de yang myos shing sgrub pa po'i steng du ltung ba'i rnam pa bsgom par bya'o //",
    "K12acip-k_lha_sa-092-003:18b-13": "de bkug la rang la chu shing nor dang bcas pa dbang du 'gyur bar blta'o zhes bya'o //",
    "K12acip-k_lha_sa-092-003:18b-14": "yang na lha dang /",
    "K12acip-k_lha_sa-092-003:18b-15": "klu dang /",
    "K12acip-k_lha_sa-092-003:18b-16": "lha ma yin dang /",
    "K12acip-k_lha_sa-092-003:18b-17": "mi'am ci dang /",
    "K12acip-k_lha_sa-092-003:18b-18": "rig pa 'dzin pa dang /",
    "K12acip-k_lha_sa-092-003:18b-19": "gnod sbyin dang /",
    "K12acip-k_lha_sa-092-003:18b-20": "'khor los bsgyur ba dang /",
    "K12acip-k_lha_sa-092-003:18b-21": "blon po dang /",
    "K12acip-k_lha_sa-092-003:18b-22": "skyes bu'am gang 'dod pa de dmar por rnam par bsams la /",
    "K12acip-k_lha_sa-092-003:18b-23": "de'i snying gar rdo rje lcags kyu 'od 'bar ba'i phreng ba 'khrugs pa'i lcags kyus 'bigs bzhin pa dang /",
    "K12acip-k_lha_sa-092-003:18b-24": "zhags pas rked pa nas bcings la 'gugs bzhin pa 'dod pas myos par gyur par rab tu gsal por bsam par bya'o //",
    "K12acip-k_lha_sa-092-003:19a-0": "bdag nyid nor dang bcas pa 'gugs shing dbang du @19a *//",
    "K12acip-k_lha_sa-092-003:19a-1": "'gyur ro zhes bya'o //",
    "K12acip-k_lha_sa-092-003:19a-2": "aom bhu ri ni ma h'a tsa kra bi rta ni h'um/",
    "K12acip-k_lha_sa-092-003:19a-3": "'di'i sbyor ba ni /",
    "K12acip-k_lha_sa-092-003:19a-4": "dri chen dang /",
    "K12acip-k_lha_sa-092-003:19a-5": "rdo rje chu la sogs pas dkyil 'khor byas la ji ltar rnyed pa'i me tog gis mnyam par mchod la /",
    "K12acip-k_lha_sa-092-003:19a-6": "de na gnas pa'i sgrub pa pos gling ngam gling gzhan dang /",
    "K12acip-k_lha_sa-092-003:19a-7": "grong khyer dang /",
    "K12acip-k_lha_sa-092-003:19a-8": "grong dang /",
    "K12acip-k_lha_sa-092-003:19a-9": "yul 'khor gyi rgyal por bsam zhing bzlas pa bya'o //",
    "K12acip-k_lha_sa-092-003:19a-10": "des bdag po nyid du 'gyur zhing longs spyod la longs spyad nas bde ba can gyi 'jig rten gyi khams su skye ba thob par 'gyur ro //",
    "K12acip-k_lha_sa-092-003:19a-11": "aom bhri ku t'i t'a re tu ta ma ta h'um/",
    "K12acip-k_lha_sa-092-003:19a-12": "lha mo khro gnyer can zhes bya ba 'di ni /",
    "K12acip-k_lha_sa-092-003:19a-13": "dgra'i rkang rjes kyi rdul blangs la dug dang /",
    "K12acip-k_lha_sa-092-003:19a-14": "tshva dang /",
    "K12acip-k_lha_sa-092-003:19a-15": "ske tshe dang /",
    "K12acip-k_lha_sa-092-003:19a-16": "khrag dang /",
    "K12acip-k_lha_sa-092-003:19a-17": "chu bo'i 'gram gnyis kyi sa dang /",
    "K12acip-k_lha_sa-092-003:19a-18": "dri chen rdo rje chus bsnos la gzugs brnyan byas la mi'i rus pa'i rang bzhin gyi phur bus tshigs dang gnad kun la btab la /",
    "K12acip-k_lha_sa-092-003:19a-19": "thod pa kha sbyar gyi nang du bzhag ste dur khrod kyi me la gdung bar bya'o //",
    "K12acip-k_lha_sa-092-003:19a-20": "zhag bdun du sbyor ba byas pas 'chi bar 'gyur ro //",
    "K12acip-k_lha_sa-092-003:19a-21": "gal te sems la sdig pa med par gyur na zhag nyi shu rtsa gcig gis ni /",
    "K12acip-k_lha_sa-092-003:19a-22": "sangs rgyas kyang 'chi bar 'gyur ro //",
    "K12acip-k_lha_sa-092-003:19a-23": "aom ma h'a shri ye ma ni padme h'um/",
    "K12acip-k_lha_sa-092-003:19a-24": "lha mo 'di la dri dang /",
    "K12acip-k_lha_sa-092-003:19a-25": "me tog dang /",
    "K12acip-k_lha_sa-092-003:19a-26": "mar me dang /",
    "K12acip-k_lha_sa-092-003:19b-0": "bsod @19b snyoms kyi zas kyis so sor mchod la bzlas pa byas na /",
    "K12acip-k_lha_sa-092-003:19b-1": "thams cad du srung bar 'gyur ro //",
    "K12acip-k_lha_sa-092-003:19b-2": "yul chos kyi rtsod pa las rgyal bar 'gyur ro //",
    "K12acip-k_lha_sa-092-003:19b-3": "spyan ras gzigs dbang phyug dang mnyam par 'gyur ro //",
    "K12acip-k_lha_sa-092-003:19b-4": "nor chen po'i bdag por 'gyur ro //",
    "K12acip-k_lha_sa-092-003:19b-5": "yang na padma stong phrag bcu sbyin sreg byas na rgyal por 'gyur ro //",
    "K12acip-k_lha_sa-092-003:19b-6": "aom badzra padme shva ri ma ra padme h'um/",
    "K12acip-k_lha_sa-092-003:19b-7": "rdo rje padma'i dbang phyug ma 'di yid kyis bzlas na /",
    "K12acip-k_lha_sa-092-003:19b-8": "dbang dang dgug pa la sogs pa byed do //",
    "K12acip-k_lha_sa-092-003:19b-9": "lan bdun mngon par bsngags te gtsugs phud mdud na /",
    "K12acip-k_lha_sa-092-003:19b-10": "rang srung zhing rims dang /",
    "K12acip-k_lha_sa-092-003:19b-11": "lkog nang dang /",
    "K12acip-k_lha_sa-092-003:19b-12": "nad thams cad dang /",
    "K12acip-k_lha_sa-092-003:19b-13": "mtshon dang /",
    "K12acip-k_lha_sa-092-003:19b-14": "me dang /",
    "K12acip-k_lha_sa-092-003:19b-15": "rkun po dang /",
    "K12acip-k_lha_sa-092-003:19b-16": "seng ge dang /",
    "K12acip-k_lha_sa-092-003:19b-17": "glang po che dang /",
    "K12acip-k_lha_sa-092-003:19b-18": "sbrul dang /",
    "K12acip-k_lha_sa-092-003:19b-19": "'ching ba dang /",
    "K12acip-k_lha_sa-092-003:19b-20": "rgya mtsho dang /",
    "K12acip-k_lha_sa-092-003:19b-21": "sha za'i nad stong phrag gcig bzlas pas zhi bar 'gyur ro //",
    "K12acip-k_lha_sa-092-003:19b-22": "lan gcig gi las kyis rjed byed kyi gdon dang /",
    "K12acip-k_lha_sa-092-003:19b-23": "zad byed dang /",
    "K12acip-k_lha_sa-092-003:19b-24": "skyug pa dang /",
    "K12acip-k_lha_sa-092-003:19b-25": "bri bar dka' ba dang /",
    "K12acip-k_lha_sa-092-003:19b-26": "sgom par dka' ba'i gdug pa can gyi sems can thams cad nyams par byed do //",
    "K12acip-k_lha_sa-092-003:19b-27": "'bum phrag gcig bzlas na /",
    "K12acip-k_lha_sa-092-003:19b-28": "lus 'phel zhing skal ba bzang ba dang /",
    "K12acip-k_lha_sa-092-003:19b-29": "lus gzhon zhing nad med par byed cing dus ma yin pa'i 'chi ba nyams par byed do //",
    "K12acip-k_lha_sa-092-003:19b-30": "yang na klu thab khung du bris la der dug dang /",
    "K12acip-k_lha_sa-092-003:20a-0": "@20a *// ske tshe dang /",
    "K12acip-k_lha_sa-092-003:20a-1": "tsha ba'i sbyin sreg bya zhing /",
    "K12acip-k_lha_sa-092-003:20a-2": "klu'i ming dang spel bas 'bum phrag gcig sbyin sreg byas na /",
    "K12acip-k_lha_sa-092-003:20a-3": "char chen po phab nas mu ge med par 'gyur ro //",
    "K12acip-k_lha_sa-092-003:20a-4": "aom bi shva padme hr'i:/",
    "K12acip-k_lha_sa-092-003:20a-5": "sna tshogs padma 'di ni /",
    "K12acip-k_lha_sa-092-003:20a-6": "rmongs pa dang /",
    "K12acip-k_lha_sa-092-003:20a-7": "rengs pa dang /",
    "K12acip-k_lha_sa-092-003:20a-8": "mnan pa dang /",
    "K12acip-k_lha_sa-092-003:20a-9": "phur bus gdab pa dang /",
    "K12acip-k_lha_sa-092-003:20a-10": "gzhan gyi nor 'phrog pa dang /",
    "K12acip-k_lha_sa-092-003:20a-11": "phur bu dang /",
    "K12acip-k_lha_sa-092-003:20a-12": "mig 'phrul dang /",
    "K12acip-k_lha_sa-092-003:20a-13": "ngo mtshar dang /",
    "K12acip-k_lha_sa-092-003:20a-14": "mi mthong bar byed pa dang /",
    "K12acip-k_lha_sa-092-003:20a-15": "phug tu 'jug pa dang /",
    "K12acip-k_lha_sa-092-003:20a-16": "nam mkha' la 'gro ba dang /",
    "K12acip-k_lha_sa-092-003:20a-17": "lcags sgrog gcod pa dang /",
    "K12acip-k_lha_sa-092-003:20a-18": "ril bor dgug pa gang dang gang yin pa rgyud las bstan pa dang /",
    "K12acip-k_lha_sa-092-003:20a-19": "rgyud gzhan dang yang dag par ldan pa'i las thams cad byed do //",
    "K12acip-k_lha_sa-092-003:20a-20": "lus dang ngag dang yid gsum gyi dngos grub ster ro //",
    "K12acip-k_lha_sa-092-003:20a-21": "bcom ldan 'das 'phags pa spyan ras gzigs dbang phyug 'grub cing gang 'dod pa'i las thams cad ni /",
    "K12acip-k_lha_sa-092-003:20a-22": "'grub par 'gyur ro zhes bya'o //",
    "K12acip-k_lha_sa-092-003:20a-23": "aom bi shva padme h'um/",
    "K12acip-k_lha_sa-092-003:20a-24": "sna tshogs rdo rje zhes brjod pa'i lha mo 'dis ni /",
    "K12acip-k_lha_sa-092-003:20a-25": "ngag gi dngos grub ster ro //",
    "K12acip-k_lha_sa-092-003:20a-26": "tshig bshad mkhan du byed cing gzhan gyi ngag rengs par byed do //",
    "K12acip-k_lha_sa-092-003:20a-27": "rang nyid srung ba dang /",
    "K12acip-k_lha_sa-092-003:20a-28": "gzhan yang srung bar 'gyur ro //",
    "K12acip-k_lha_sa-092-003:20b-0": "rang skal ba bzang zhing gzhan pa yang skal ba bzang po'i rang don dang gzhan @20b don byed do //",
    "K12acip-k_lha_sa-092-003:20b-1": "ji ltar 'di ni /",
    "K12acip-k_lha_sa-092-003:20b-2": "'phags pa spyan ras gzigs dbang phyug sems can gyi don la spro zhing brtson pa de bzhin du /",
    "K12acip-k_lha_sa-092-003:20b-3": "'dir bcom ldan 'das mas dmyal ba dang /",
    "K12acip-k_lha_sa-092-003:20b-4": "yi dvags dang /",
    "K12acip-k_lha_sa-092-003:20b-5": "byol song gi skye gnas su gtogs pa'i sems can rnams sgrol bar byed do //",
    "K12acip-k_lha_sa-092-003:20b-6": "bde bar gshegs pa'i bstan pa la dad pa rnams la ma nyid kyis srung ngo zhes thugs kyi rdo rje de bzhin gshegs pas gsungs so //",
    "K12acip-k_lha_sa-092-003:20b-7": "de ltar rtog pa'i rgyal po bsdus pa rab tu bstan to //",
    "K12acip-k_lha_sa-092-003:20b-8": "sems brtan rtog pa med pa yi //",
    "K12acip-k_lha_sa-092-003:20b-9": "blo dang ldan pas 'grub par 'gyur //",
    "K12acip-k_lha_sa-092-003:20b-10": "gang zhig spyod lam bstan pa yi //",
    "K12acip-k_lha_sa-092-003:20b-11": "sangs rgyas kun rgyu ji lta bar //",
    "K12acip-k_lha_sa-092-003:20b-12": "de ltar 'dir ni rab sbyar nas //",
    "K12acip-k_lha_sa-092-003:20b-13": "de nas rtag pa'i go 'phang 'grub //",
    "K12acip-k_lha_sa-092-003:20b-14": "ji ltar 'dod par gnas byed cing //",
    "K12acip-k_lha_sa-092-003:20b-15": "kun la longs spyod kun byed ltar //",
    "K12acip-k_lha_sa-092-003:20b-16": "ji ltar 'dod pa'i snying rje spyod //",
    "K12acip-k_lha_sa-092-003:20b-17": "ji ltar 'dod pa'i spyod pa yis //",
    "K12acip-k_lha_sa-092-003:20b-18": "'dug pa 'am ni langs kyang rung //",
    "K12acip-k_lha_sa-092-003:20b-19": "'chag pa 'am ni gang dang de //",
    "K12acip-k_lha_sa-092-003:20b-20": "rgod pa 'am ni brjod pa 'am //",
    "K12acip-k_lha_sa-092-003:20b-21": "gang de ji ltar don bzhin no //",
    "K12acip-k_lha_sa-092-003:20b-22": "dkyil 'khor du ni ma zhugs pa'am //",
    "K12acip-k_lha_sa-092-003:20b-23": "sgrib pa kun dang ldan pa yang //",
    "K12acip-k_lha_sa-092-003:20b-24": "rang mos lha yi rnal 'byor bdag /",
    "K12acip-k_lha_sa-092-003:20b-25": "bsod nams chung ba'ang 'grub par 'gyur //",
    "K12acip-k_lha_sa-092-003:20b-26": "'di yis sangs rgyas thams cad nyid //",
    "K12acip-k_lha_sa-092-003:21a-0": "thams cad mkhas @21a *//",
    "K12acip-k_lha_sa-092-003:21a-1": "pa nyid dang ni //",
    "K12acip-k_lha_sa-092-003:21a-2": "thams cad rdo rje 'chang nyid kyang //",
    "K12acip-k_lha_sa-092-003:21a-3": "skye ba 'di la 'grub par 'gyur //",
    "K12acip-k_lha_sa-092-003:21a-4": "yang gsungs pa /",
    "K12acip-k_lha_sa-092-003:21a-5": "rnal 'byor dag ni gzugs brnyan gyi //",
    "K12acip-k_lha_sa-092-003:21a-6": "bcos ma'i sku las 'gyur ba min //",
    "K12acip-k_lha_sa-092-003:21a-7": "byang chub sems chen la brtson na //",
    "K12acip-k_lha_sa-092-003:21a-8": "rnal 'byor dag ni de lta yin //",
    "K12acip-k_lha_sa-092-003:21a-9": "khrag chen po dang ga pur bcas //",
    "K12acip-k_lha_sa-092-003:21a-10": "tsandan dmar dang bsres pa ni /",
    "K12acip-k_lha_sa-092-003:21a-11": "tshogs kyi nang du zhugs pa na //",
    "K12acip-k_lha_sa-092-003:21a-12": "kun las mchog gyur bcud len no //",
    "K12acip-k_lha_sa-092-003:21a-13": "sbyor ba bzang po 'di yis ni //",
    "K12acip-k_lha_sa-092-003:21a-14": "bcud kyis len ni sla ba ru //",
    "K12acip-k_lha_sa-092-003:21a-15": "rdo rje sems dpa'i tshe bzang dang /",
    "K12acip-k_lha_sa-092-003:21a-16": "nad med bde ba bzang po 'thob //",
    "K12acip-k_lha_sa-092-003:21a-17": "grub pa'i mtshan nyid ji ltar gsungs //",
    "K12acip-k_lha_sa-092-003:21a-18": "sangs rgyas pha rol phyin pa dang /",
    "K12acip-k_lha_sa-092-003:21a-19": "gzungs dang sa dang de bzhin 'grub //",
    "K12acip-k_lha_sa-092-003:21a-20": "bde ston thams cad thob 'gyur zhing //",
    "K12acip-k_lha_sa-092-003:21a-21": "rang nyid so so rjes su 'grub //",
    "K12acip-k_lha_sa-092-003:21a-22": "sangs rgyas thams cad mnyam sbyor bas //",
    "K12acip-k_lha_sa-092-003:21a-23": "sangs rgyas thams cad nyid du 'gyur //",
    "K12acip-k_lha_sa-092-003:21a-24": "sangs rgyas kun gyi dngos nyid kyang //",
    "K12acip-k_lha_sa-092-003:21a-25": "sangs rgyas kun ni rab grub 'gyur //",
    "K12acip-k_lha_sa-092-003:21a-26": "gzhan yang rnal 'byor gyi spyod pa byed par 'dod cing sems yongs su dag pa med na /",
    "K12acip-k_lha_sa-092-003:21a-27": "de'i tshe thang sku'i sgrub pa bshad de /",
    "K12acip-k_lha_sa-092-003:21b-0": "bsnyen gnas dang ldan zhing smyung bar gnas pa'i lha bzos tshon sna ma 'dres par ras gsar ba de yang rang @21b rang gi kun tu khru re'i tshad kyis bcom ldan 'das 'phags pa spyan ras gzigs dbang phyug bri bar bya ste /",
    "K12acip-k_lha_sa-092-003:21b-1": "sna tshogs kyi padma 'dab ma brgyad pa /",
    "K12acip-k_lha_sa-092-003:21b-2": "ze 'bru'i dkyil du zla ba'i dkyil 'khor gyi dbus su bcom ldan 'das mdog dmar ba /",
    "K12acip-k_lha_sa-092-003:21b-3": "mi bskyod pa'i dbu rgyan can /",
    "K12acip-k_lha_sa-092-003:21b-4": "zhal gsum pa /",
    "K12acip-k_lha_sa-092-003:21b-5": "zhal gyi gtso bo ni /",
    "K12acip-k_lha_sa-092-003:21b-6": "dmar ba ste /",
    "K12acip-k_lha_sa-092-003:21b-7": "'dod chags chen po nyid kyi phyir ro //",
    "K12acip-k_lha_sa-092-003:21b-8": "g-yas pa nag pa ste /",
    "K12acip-k_lha_sa-092-003:21b-9": "zhe sdang chen po nyid kyi phyir ro //",
    "K12acip-k_lha_sa-092-003:21b-10": "g-yon pa dkar ba ste /",
    "K12acip-k_lha_sa-092-003:21b-11": "gti mug nyid kyi phyir ro //",
    "K12acip-k_lha_sa-092-003:21b-12": "phyag drug pa bya'o //",
    "K12acip-k_lha_sa-092-003:21b-13": "g-yon pa'i phyag gcig gis gos dkar mo'i mgrin pa nas 'khyud pa dang /",
    "K12acip-k_lha_sa-092-003:21b-14": "padma dmar po bsnams pa dang /",
    "K12acip-k_lha_sa-092-003:21b-15": "g-yon pa gnyis kyis me tog gi gzhu bsnams pa'o //",
    "K12acip-k_lha_sa-092-003:21b-16": "g-yas pa gsum du khab kyi phyag rgyas padma kha 'byed pa dang /",
    "K12acip-k_lha_sa-092-003:21b-17": "me tog gi mda' dang /",
    "K12acip-k_lha_sa-092-003:21b-18": "lcags kyu bsnams pa'o //",
    "K12acip-k_lha_sa-092-003:21b-19": "sems dpa'i skyil mo krung gis gnas par bya'o //",
    "K12acip-k_lha_sa-092-003:21b-20": "shar gyi 'dab ma la rnam par gzigs ma mdog dkar mo //",
    "K12acip-k_lha_sa-092-003:21b-21": "padma dmar po dang /",
    "K12acip-k_lha_sa-092-003:21b-22": "rdo rje phyag na bsnams pa'o //",
    "K12acip-k_lha_sa-092-003:21b-23": "lho phyogs kyi 'dab ma la lha mo sgrol ma ljang gu rgya skegs kyi shing gi lo ma dang /",
    "K12acip-k_lha_sa-092-003:21b-24": "rin po che phyag na bsnams pa'o //",
    "K12acip-k_lha_sa-092-003:21b-25": "nub phyogs kyi 'dab ma la bhu ri ni ser mo autpal sngon po dang /",
    "K12acip-k_lha_sa-092-003:21b-26": "'khor lo bsnams pa'o //",
    "K12acip-k_lha_sa-092-003:22a-0": "byang phyogs @22a *//",
    "K12acip-k_lha_sa-092-003:22a-1": "kyi 'dab ma la khro gnyer can padma dkar ser lta bu padma ser po dang /",
    "K12acip-k_lha_sa-092-003:22a-2": "ral gri phyag na bsnams pa'o //",
    "K12acip-k_lha_sa-092-003:22a-3": "shar gyi mtshams su padma'i gos can ma gser lta bu'i mdog btsod lta bu'i padma bsnams pa'o //",
    "K12acip-k_lha_sa-092-003:22a-4": "lho phyogs kyi mtshams su rdo rje padma'i dbang phyug ma nam mkha'i mdog can padma dkar po dang shal gyi phreng ba bsnams pa'o //",
    "K12acip-k_lha_sa-092-003:22a-5": "nub phyogs kyi mtshams su sna tshogs kyi padma ston ka'i zla ba lta bu dkar ser gyi mdog padma nag po dang /",
    "K12acip-k_lha_sa-092-003:22a-6": "po ti phyag na bsnams pa'o //",
    "K12acip-k_lha_sa-092-003:22a-7": "byang phyogs kyi mtshams su sna tshogs rdo rje ma sna tshogs kyi mdog can du byas la sna tshogs kyi rdo rje dang /",
    "K12acip-k_lha_sa-092-003:22a-8": "sna tshogs kyi padma bsnams pa'o //",
    "K12acip-k_lha_sa-092-003:22a-9": "de ltar padma la bkod cing bris la sgeg mo la sogs pa rnams mtshams su'o //",
    "K12acip-k_lha_sa-092-003:22a-10": "dza: h'um bam ho: 'i yi ge las yang dag par byung ba'i lcags kyu dang /",
    "K12acip-k_lha_sa-092-003:22a-11": "zhags pa dang /",
    "K12acip-k_lha_sa-092-003:22a-12": "lcags sgrog dang /",
    "K12acip-k_lha_sa-092-003:22a-13": "dril bu rnams ni /",
    "K12acip-k_lha_sa-092-003:22a-14": "shar la sogs pa'i phyogs rnams su'o //",
    "K12acip-k_lha_sa-092-003:22a-15": "yang thang sku gzhan brjod par bya ste /",
    "K12acip-k_lha_sa-092-003:22a-16": "ston ka'i zla ba lta bu'i dkar ser gyi bcom ldan 'das g-yas na skud pa dang /",
    "K12acip-k_lha_sa-092-003:22a-17": "dbyug pa dang /",
    "K12acip-k_lha_sa-092-003:22a-18": "rtse gsum dang /",
    "K12acip-k_lha_sa-092-003:22a-19": "mchog spyin pa'i phyag rgya can /",
    "K12acip-k_lha_sa-092-003:22a-20": "g-yon na padma dang /",
    "K12acip-k_lha_sa-092-003:22a-21": "ril ba spyi blugs dang /",
    "K12acip-k_lha_sa-092-003:22a-22": "zhags pa dang /",
    "K12acip-k_lha_sa-092-003:22b-0": "thams @22b cad mkhyen pa'i dam tshig gi po ti bsnams pa'i phyag can /",
    "K12acip-k_lha_sa-092-003:22b-1": "stag gi pags pa'i sham thabs 'chang ba /",
    "K12acip-k_lha_sa-092-003:22b-2": "sbrul mchod phyir thogs pa /",
    "K12acip-k_lha_sa-092-003:22b-3": "ral ba'i cod pan la 'od dpag med bzhengs pa'am //",
    "K12acip-k_lha_sa-092-003:22b-4": "skyil krung phyed pas gnas pa dbu rgyan du byas pa'o //",
    "K12acip-k_lha_sa-092-003:22b-5": "de'i g-yas phyogs kyi cha ru sgrub pa po mchod yon gyi snod dang /",
    "K12acip-k_lha_sa-092-003:22b-6": "bdug spos kyi snod lag pas gzung bar bya'o //",
    "K12acip-k_lha_sa-092-003:22b-7": "gzhan yang bcom ldan 'das phyag gnyis pa /",
    "K12acip-k_lha_sa-092-003:22b-8": "ri gru 'dzin la gnas shing sengge'i khri la bzhugs pa /",
    "K12acip-k_lha_sa-092-003:22b-9": "g-yon pa sa la gnas shing zhabs g-yas pa padma'i steng gi gdan steng du bzhugs pa'o //",
    "K12acip-k_lha_sa-092-003:22b-10": "phyag re re na phreng ba bsnams par sems pa pos phreng ba'i 'og tu 'dren pa'i tshul 'dis bsam par bya ba ni /",
    "K12acip-k_lha_sa-092-003:22b-11": "sems pa lta bur gnas pa zhes bya'o //",
    "K12acip-k_lha_sa-092-003:22b-12": "cho ga gzhan yang bcom ldan 'das dkar zhing dmar ba phyag bcu pa /",
    "K12acip-k_lha_sa-092-003:22b-13": "ri dvags sengge'i gdan la padma'i steng du skyil krung phyed pas bzhugs pa /",
    "K12acip-k_lha_sa-092-003:22b-14": "g-yas na phreng ba bsnams pa'o //",
    "K12acip-k_lha_sa-092-003:22b-15": "sengge dang /",
    "K12acip-k_lha_sa-092-003:22b-16": "glang po che dang /",
    "K12acip-k_lha_sa-092-003:22b-17": "me dang /",
    "K12acip-k_lha_sa-092-003:22b-18": "sbrul gyi 'jigs pa rnams las grol ba'i cha byad can no //",
    "K12acip-k_lha_sa-092-003:22b-19": "g-yon na padma dmar po sdong bu gnyis pa steng du po ti can te /",
    "K12acip-k_lha_sa-092-003:22b-20": "rkun ma dang /",
    "K12acip-k_lha_sa-092-003:22b-21": "lcags sgrog gis bcings pa dang /",
    "K12acip-k_lha_sa-092-003:22b-22": "mtsho dang /",
    "K12acip-k_lha_sa-092-003:22b-23": "thog chen po dang /",
    "K12acip-k_lha_sa-092-003:23a-0": "sha zas za ba rnams sgrol ba'i cha byad @23a *//",
    "K12acip-k_lha_sa-092-003:23a-1": "can no //",
    "K12acip-k_lha_sa-092-003:23a-2": "gnas de brgyad du sgrub po rgyan thams cad kyis brgyan pa /",
    "K12acip-k_lha_sa-092-003:23a-3": "yan lag thams cad yongs su rdzogs pa sngon bzhin du langs pa'am /",
    "K12acip-k_lha_sa-092-003:23a-4": "'dug pa bsam par bya'o //",
    "K12acip-k_lha_sa-092-003:23a-5": "gzhan yang cho ga ni /",
    "K12acip-k_lha_sa-092-003:23a-6": "zla ba'i dkyil 'khor gyi dbus su bcom ldan 'das sna tshogs kyi gzugs 'chang ba /",
    "K12acip-k_lha_sa-092-003:23a-7": "dbu bcu gsum pa /",
    "K12acip-k_lha_sa-092-003:23a-8": "spyi bo'i mgo bo ni /",
    "K12acip-k_lha_sa-092-003:23a-9": "ljang gu'i rta zhal lo //",
    "K12acip-k_lha_sa-092-003:23a-10": "yang na zhi ba sangs rgyas sh'akya thub pa'i zhal lo //",
    "K12acip-k_lha_sa-092-003:23a-11": "phyag brgya ba'i bcom ldan 'das 'di ni /",
    "K12acip-k_lha_sa-092-003:23a-12": "sna tshogs kyi mtshon cha bsnams pa'o //",
    "K12acip-k_lha_sa-092-003:23a-13": "yang na zhal brgya pa phyag stong pa yang bya'o //",
    "K12acip-k_lha_sa-092-003:23a-14": "kha cig tu rdo rje skyil mo krung gis gnas pa'am bzhengs pa yang bya'o //",
    "K12acip-k_lha_sa-092-003:23a-15": "tsam pa ka lta bu'i dkar ser gyi bcom ldan 'das so //",
    "K12acip-k_lha_sa-092-003:23a-16": "thang sku de kun gyi g-yas phyogs kyi bar du sgrub pa po me tog dang /",
    "K12acip-k_lha_sa-092-003:23a-17": "mchod yon gyi snod dang /",
    "K12acip-k_lha_sa-092-003:23a-18": "bdug spos kyi snod lag pa na gzung bar bya'o //",
    "K12acip-k_lha_sa-092-003:23a-19": "de rnams kyi dbu la dbu rgyan 'od dpag med pa'am /",
    "K12acip-k_lha_sa-092-003:23a-20": "chos kyi rgyal po'i mchod rten bri bar bya'o //",
    "K12acip-k_lha_sa-092-003:23a-21": "'di ni /",
    "K12acip-k_lha_sa-092-003:23a-22": "thang sku'i cho ga'o //",
    "K12acip-k_lha_sa-092-003:23a-23": "thang sku'i mdun du rtsa ba'i sngags ji lta ba 'dod pa de bzla zhing bsam gtan yang byas nas mchod pa rnam pa lngas mchod la /",
    "K12acip-k_lha_sa-092-003:23a-24": "mchod yon snod dang /",
    "K12acip-k_lha_sa-092-003:23b-0": "yongs su gang ba'i bdud rtsi lta bu'i zas @23b dang /",
    "K12acip-k_lha_sa-092-003:23b-1": "sgron ma'i zas la byas nas mchod yon byin te sngags gang 'dod pa de bzlas pa byas na /",
    "K12acip-k_lha_sa-092-003:23b-2": "de la gsungs pa'i dngos grub tu 'gyur ro //",
    "K12acip-k_lha_sa-092-003:23b-3": "gsang ba po ni sngags 'di nyid //",
    "K12acip-k_lha_sa-092-003:23b-4": "kha cig la yang mi sbyin no //",
    "K12acip-k_lha_sa-092-003:23b-5": "blo ldan sems can don brtson pa'i //",
    "K12acip-k_lha_sa-092-003:23b-6": "sems brtan pa la sbyin par bya //",
    "K12acip-k_lha_sa-092-003:23b-7": "mchod rten las byed nyid la ni //",
    "K12acip-k_lha_sa-092-003:23b-8": "blo ldan 'bad pas sbyin par bya //",
    "K12acip-k_lha_sa-092-003:23b-9": "rang nyid dang ni nor dag gis //",
    "K12acip-k_lha_sa-092-003:23b-10": "bla ma la rtag gus par bya /",
    "K12acip-k_lha_sa-092-003:23b-11": "rdo rje slob dpon rnal 'byor la //",
    "K12acip-k_lha_sa-092-003:23b-12": "mchog tu gyur pa'i yon yang dbul //",
    "K12acip-k_lha_sa-092-003:23b-13": "gang dang gang ni gtang dka' ba //",
    "K12acip-k_lha_sa-092-003:23b-14": "mchog tu gyur pa 'dir ni bsngags //",
    "K12acip-k_lha_sa-092-003:23b-15": "chung ma sring mo dang yang ni //",
    "K12acip-k_lha_sa-092-003:23b-16": "bu mo dang ni tsha mo dag /",
    "K12acip-k_lha_sa-092-003:23b-17": "bu mo rgyan kun brgyan par bya'o //",
    "K12acip-k_lha_sa-092-003:23b-18": "glang chen rta dang shing rta dang //",
    "K12acip-k_lha_sa-092-003:23b-19": "phyugs dang grong khyer rgyal srid dang //",
    "K12acip-k_lha_sa-092-003:23b-20": "yul 'khor rgyal srid ldan pa dang //",
    "K12acip-k_lha_sa-092-003:23b-21": "rin chen sna tshogs dag kyang ni //",
    "K12acip-k_lha_sa-092-003:23b-22": "gzhan yang rdo rje slob dpon dbul //",
    "K12acip-k_lha_sa-092-003:23b-23": "rdo rje slob dpon dgyes gyur pa //",
    "K12acip-k_lha_sa-092-003:23b-24": "thams cad rab sbyin dbul bar bya //",
    "K12acip-k_lha_sa-092-003:23b-25": "'jig rten dbang phyug gi rtog pa rdzogs so ////",
    "K12acip-k_lha_sa-092-003:23b-26": "rgya gar gyi mkhan po dzambha la dang /",
    "K12acip-k_lha_sa-092-003:23b-27": "bod kyi lo tstsha ba dge slong ba ris bsgyur cing gtan la phab pa /"
}