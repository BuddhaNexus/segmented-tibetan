{
    "T02D2544b:14b-0": "@14b # // rgya gar skad du /",
    "T02D2544b:14b-1": "a'arya manydzu shr'i n'a ma sangg'i ti bi dhi mandala n'a ma /",
    "T02D2544b:14b-2": "bod skad du /",
    "T02D2544b:14b-3": "'phags pa 'jam dpal gyi mtshan yang dag par brjod pa'i dkyil 'khor gyi cho ga zhes bya ba /",
    "T02D2544b:14b-4": "'jam dpal gzhon nur gyur pa la phyag 'tshal lo //",
    "T02D2544b:14b-5": "bag chags skyon gyi dri ma'i tha ba la //",
    "T02D2544b:14b-6": "shes rab bdud rtsi'i char pa 'bebs mdzad pa'i //",
    "T02D2544b:14b-7": "aa ra pa tsa na la gus btud de //",
    "T02D2544b:14b-8": "byang sems rdo rje'i dkyil 'khor cho ga bshad /",
    "T02D2544b:14b-9": "de la 'dir dus gsum cha mnyam pa bcom ldan",
    "T02D2544b:14b-10": "'das byang sems rdo rje'i dkyil 'khor byed par 'dod",
    "T02D2544b:14b-11": "pas / bla ma gsang sngags la mkhas pa /",
    "T02D2544b:14b-12": "theg pa chen po'i tshul la gnas pas /",
    "T02D2544b:14b-13": "slob ma ji skad smras pa de bzhin byed pa",
    "T02D2544b:14b-14": "ma smin pa smin par bya ba'i phyir ri bo",
    "T02D2544b:14b-15": "la sogs pa dgon pa'i gnas su mandala byas te",
    "T02D2544b:14b-16": "/ stan bde ba la 'dug ste mchod pa bshams nas /",
    "T02D2544b:14b-17": "bdag nyid drag po chen po drag shul che ba",
    "T02D2544b:14b-18": "bdud la sogs pa 'jigs pa chen po yang 'jigs",
    "T02D2544b:14b-19": "par byed par bsams la /",
    "T02D2544b:14b-20": "rdzu 'phrul chen po'i stobs dang ldan pas bgegs thams cad bskrad de /",
    "T02D2544b:14b-21": "srid pa'i ri bo'i bgegs thams cad bcom la mkhregs shing rdo rje chen po'i ri bos bskor te /",
    "T02D2544b:14b-22": "rdzu 'phrul chen po'i lha tshogs su sprul te mchod",
    "T02D2544b:14b-23": "pa chen po phul la bsam gtan chen po'i ting",
    "T02D2544b:14b-24": "nge 'dzin la gnas nas /",
    "T02D2544b:14b-25": "nam mkha'i khams su yi ge'i phreng ba snang ba chen pos gsal bar byas la //",
    "T02D2544b:14b-26": "mkhas pa byang sems rdo rje zhes bya ba'i sangs",
    "T02D2544b:14b-27": "rgyas 'grub par bya ba'i dang po'i sbyor ba dang",
    "T02D2544b:14b-28": "/ de'i byin rlabs las dkyil 'khor gyi lha tshogs",
    "T02D2544b:14b-29": "sprul pa zhes bya ba'i dkyil 'khor rgyal mchog dang",
    "T02D2544b:15a-0": "/ / sgyu 'phrul chen po'i lha tshogs @15a * //",
    "T02D2544b:15a-1": "kyi don grub par bya ba'i phyir las rgyal mchog dang de rnams bsgom par bya'o //",
    "T02D2544b:15a-2": "de ltar lha nye bar gyur nas dkyil 'khor byar rung ba'i sa'i cho ga dang /",
    "T02D2544b:15a-3": "slob ma snod dang ldan pa la sdom pa phog la dkyil 'khor bris te rgyan rnams dgram ste /",
    "T02D2544b:15a-4": "lha dgod pa ni dbus su bcom ldan 'das byang sems rdo rje zhal gcig phyag gnyis pa /",
    "T02D2544b:15a-5": "rdo rje dang dol bu can /",
    "T02D2544b:15a-6": "mdun du rdo rje sems dpa'/",
    "T02D2544b:15a-7": "g-yas su rdo rje rin chen /",
    "T02D2544b:15a-8": "nub tu rdo rje chos /",
    "T02D2544b:15a-9": "byang du rdo rje las rnams bri /",
    "T02D2544b:15a-10": "sgeg mo la sogs pa brgyad dang //",
    "T02D2544b:15a-11": "khyams rnams su bskal ba bzang po'i byang chub sems dpa' rnams dang /",
    "T02D2544b:15a-12": "sgo rnams su rdo rje lcags kyu la sogs pa gzhag go //",
    "T02D2544b:15a-13": "dkyil 'khor de la mchod pa rnams kyis yang dag",
    "T02D2544b:15a-14": "par mchod la skal ba dang ldan pa'i slob ma",
    "T02D2544b:15a-15": "bcug la de la dbang rnams bskur bar bya'o //",
    "T02D2544b:15a-16": "rigs kyi bu de las yon gyi mchog blangs te",
    "T02D2544b:15a-17": "lha dang slob dpon la mchod nas dkyil 'khor la",
    "T02D2544b:15a-18": "bzod par gsol nas gshegs par bya'o //",
    "T02D2544b:15a-19": "de'i rjes la dkyil 'khor bsdus la ci bde bar gnas par bya'o //",
    "T02D2544b:15a-20": "byang sems rdo rje'i dkyil 'khor gyi //",
    "T02D2544b:15a-21": "dge ba gang des 'gro ba kun //",
    "T02D2544b:15a-22": "srid pa'i dgon po las brgal nas //",
    "T02D2544b:15a-23": "rdo rje sems dpa' thob par shog / byang sems",
    "T02D2544b:15a-24": "rdo rje dbugs dbyung ba'i dkyil 'khor gyi cho ga"
}