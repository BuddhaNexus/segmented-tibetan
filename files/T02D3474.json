{
    "T02D3474:123b-0": "@123b # // rgya gar skad du /",
    "T02D3474:123b-1": "dharm'a sham kha sa m'a dhi manydzu shr'i s'a dha nam /",
    "T02D3474:123b-2": "bod skad du /",
    "T02D3474:123b-3": "chos kyi dung gi ting nge 'dzin 'jam dpal gyi sgrub thabs /",
    "T02D3474:123b-4": "'phags pa 'jam dpal la phyag 'tshal lo //",
    "T02D3474:123b-5": "de la 'dir chos kyi dung gi ting nge 'dzin",
    "T02D3474:123b-6": "ni chu'i dkyil 'khor zlum po dkar po'i steng du",
    "T02D3474:123b-7": "ge sar dang bcas pa'i padma 'dab ma brgyad pa'i",
    "T02D3474:123b-8": "ze'u 'bru la 'chi ba 'joms shing chos thams cad",
    "T02D3474:123b-9": "gsal bar mdzad pa'i phyir mam yig gi sa bon",
    "T02D3474:123b-10": "las skyes pa'i sku mdog dkar po phyag gnyis pa",
    "T02D3474:123b-11": "rdo rje skyil mo krung gi steng na ting nge",
    "T02D3474:123b-12": "'dzin gyi phyag rgya dang ldan pa /",
    "T02D3474:123b-13": "gzhon nu rgyan dang ldan pa /",
    "T02D3474:123b-14": "zur phud lnga dang ldan pa gsal zhing dri ma",
    "T02D3474:123b-15": "med pa'i ye shes kyi rang bzhin 'jam dpal gyi",
    "T02D3474:123b-16": "skur bdag nyid bsgom par bya'o //",
    "T02D3474:123b-17": "rang gi snying gar zla ba'i steng du padma la bam yig las skyes pa'i dung /",
    "T02D3474:123b-18": "de'i dbus su aom badzra dzi hva ram zhes pas",
    "T02D3474:123b-19": "lce rdo rje'i lce'i steng du rin po che dang",
    "T02D3474:123b-20": "padma la ting nge 'dzin dang yang dag par ldan",
    "T02D3474:123b-21": "pa'i sangs rgyas 'od dpag med /",
    "T02D3474:123b-22": "de'i steng du rkan la bam yig mgo thur du bstan pa bdud rtsi'i thig le 'bab bzhin pa'o //",
    "T02D3474:123b-23": "de bzhin du go rims bzhin du zla ba phyed dang /",
    "T02D3474:123b-24": "zla ba dang zla ba drug gis mthar thug pa bsgom par bya'o //",
    "T02D3474:123b-25": "dngos grub kyi mtshan ma mthong nas dkyil 'khor bri bar bya'o //",
    "T02D3474:123b-26": "de la phyi ru zur bzhi pa sgo bzhi pa sgo rkyang dang ldan pa'o //",
    "T02D3474:123b-27": "sgeg mo ma dang /",
    "T02D3474:123b-28": "phreng ba ma dang /",
    "T02D3474:123b-29": "glu ma dang /",
    "T02D3474:123b-30": "gar ma dang /",
    "T02D3474:123b-31": "me tog ma dang /",
    "T02D3474:123b-32": "bdug spos ma dang /",
    "T02D3474:123b-33": "mar me ma dang /",
    "T02D3474:123b-34": "dri chab ma rnams dkyil 'khor gyi phyir dgod par bya'o //",
    "T02D3474:123b-35": "de'i nang du sgo med pa'i re kh'a dkar po zlum po cig bri bar bya'o //",
    "T02D3474:123b-36": "de'i dbus su padma dkar po de bzhin du bris nas smin drug dang /",
    "T02D3474:123b-37": "dbo dang sa ga la sogs pa'i zla ba gang",
    "T02D3474:123b-38": "ba la zhal zas la sogs pa'i mchod pa sngon",
    "T02D3474:123b-39": "du 'gro bas gtor ma phul nas /",
    "T02D3474:123b-40": "ting nge 'dzin dang ldan pas dkyil 'khor gyi dbus",
    "T02D3474:123b-41": "su rdo rje skyil krung gis nye bar bzhugs pa'i",
    "T02D3474:123b-42": "'jam dpal gyi sku la yongs su bskor ba'i 'od",
    "T02D3474:123b-43": "dpag med kyi sku'i bdag nyid chos kyi dbyings dang",
    "T02D3474:123b-44": "mtshungs pa'i 'od gsal ba bsgom par bya'o //",
    "T02D3474:123b-45": "de nas de bzhin gshegs pa thams cad kyi sku",
    "T02D3474:123b-46": "gsung thugs kyi phyag rgyas phyogs thams cad nas byon",
    "T02D3474:123b-47": "te rang gi lus ngag yid rnams la rab tu",
    "T02D3474:123b-48": "bzhugs te brtan par gyur nas sems brtan par bya'o",
    "T02D3474:124a-0": "// @124a * // rang gi snying gar zla ba dang padma la gnas pa'i dung gsal po blta bar bya'o //",
    "T02D3474:124a-1": "de la yi ge'i rang bzhin thams cad kyis yongs",
    "T02D3474:124a-2": "su bskor zhing gnas pa'i ge sar gyi thig le",
    "T02D3474:124a-3": "las ngag gi rdul phra rab mgrin pa'i phyogs nas",
    "T02D3474:124a-4": "thob pa'i dbyangs kyi gzugs su 'gyur ro //",
    "T02D3474:124a-5": "dbyangs la sgra las yi ge'i gzugs nyid lce las",
    "T02D3474:124a-6": "byung zhing rdo rje'i rnam pas rim pa bzhin du",
    "T02D3474:124a-7": "nam mkha' ma lus pa gsal bar mdzad pas nam",
    "T02D3474:124a-8": "mkha' thams cad du 'phros pa'i sgrib pa dang bral",
    "T02D3474:124a-9": "ba'i dbyangs bcu drug gi rnam par blta bar bya",
    "T02D3474:124a-10": "zhing / dbyangs kyis nam mkha' gang ba'o //",
    "T02D3474:124a-11": "aom w'a kyee dam na ma:zhes pa'i sngags bzlas par bya'o //",
    "T02D3474:124a-12": "skyil mo krung ma bshig par mtshan mo ril po bzlas pas dngos grub kyi mtshan mar 'gyur te /",
    "T02D3474:124a-13": "lce la 'od zer 'phro bar 'gyur ro //",
    "T02D3474:124a-14": "grub pa brgyad cu'i sgra yang thos par 'gyur ro //",
    "T02D3474:124a-15": "mchu dang so rnams las kyang sna tshogs pa'i 'od zer 'phro bar 'gyur ro //",
    "T02D3474:124a-16": "de nas de lta bu la sogs pa'i ji ltar",
    "T02D3474:124a-17": "sems pa'i tshig dang tshigs su bcad pa'i tshig dang",
    "T02D3474:124a-18": "/ tshigs bcad dang /",
    "T02D3474:124a-19": "sngags dang /",
    "T02D3474:124a-20": "rig pa dang /",
    "T02D3474:124a-21": "snying po rnams dung las 'bad pa med par de bzhin du 'byung bar 'gyur ro //",
    "T02D3474:124a-22": "khong du ma chud pa'i bstan bcos rnams kyang khong du chud par 'gyur ro //",
    "T02D3474:124a-23": "thams cad mkhyen pa nyid dang yun mi ring bar lha nyid du 'gyur ro zhes so //"
}