{
    "T02D3710:76a-0": "@76a # // rgya gar skad du /",
    "T02D3710:76a-1": "mantra na ya a'a lo ka / bod skad du /",
    "T02D3710:76a-2": "gsang sngags kyi tshul gyi snang ba /",
    "T02D3710:76a-3": "bcom ldan 'das 'jam pa'i rdo rje la phyag 'tshal lo //",
    "T02D3710:76a-4": "rnam dag dga' ba yang dag 'bab //",
    "T02D3710:76a-5": "rab mdzes rgya che'i sku mnga' ba //",
    "T02D3710:76a-6": "shes rab thabs bdag nyid rdo rje //",
    "T02D3710:76a-7": "sku gsung thugs la phyag 'tshal lo //",
    "T02D3710:76a-8": "dus kyi bdag nyid ngan pa dang //",
    "T02D3710:76a-9": "'gro ba 'ang skal ba med pa dag / gzigs nas bdag gi bla ma yis//",
    "T02D3710:76a-10": "gsang sngags tshul bshad bkag pa yin //",
    "T02D3710:76a-11": "'di ltar de nyid kyis mdzad pa'i //",
    "T02D3710:76a-12": "de nyid snying po bsdus par ni //",
    "T02D3710:76a-13": "de ma bshad pa'i rigs pa dang //",
    "T02D3710:76a-14": "dgongs pa yang ni bstan pa yin //",
    "T02D3710:76a-15": "gang yang blo dman kha cig ni //",
    "T02D3710:76a-16": "der des ma rtogs pa nyid dam //",
    "T02D3710:76a-17": "phrag dog yin par dogs byed cing //",
    "T02D3710:76a-18": "rmongs pa yis kyang de brnyas byed //",
    "T02D3710:76a-19": "de spang sdig pa'i mi nang du //",
    "T02D3710:76a-20": "phye ma leb ltar ji srid ni //",
    "T02D3710:76a-21": "ltung bar ma gyur de srid du //",
    "T02D3710:76a-22": "de skyob pa la bdag 'bad do //",
    "T02D3710:76a-23": "'di na chos bdag med pa ni //",
    "T02D3710:76a-24": "thos pa tsam gyis blo ngan rnams //",
    "T02D3710:76a-25": "phal cher rgyang ba na grub mtha' yi //",
    "T02D3710:76b-0": "@76b gzhung lugs la ni kun du brten //",
    "T02D3710:76b-1": "zas dang spyod lam la sogs pa //",
    "T02D3710:76b-2": "ngan pa rang dga' nyid du byed //",
    "T02D3710:76b-3": "bla ma dge ba'i bshes gnyen yang //",
    "T02D3710:76b-4": "mi shes dregs pas smod par byed //",
    "T02D3710:76b-5": "bdag dang bdag gir 'dzin smyo byed //",
    "T02D3710:76b-6": "cung zad tsam yang btsal bar ni //",
    "T02D3710:76b-7": "mi nus bzhin du chos rnams kyi //",
    "T02D3710:76b-8": "ngo bo med pa nyid du'ang smra //",
    "T02D3710:76b-9": "thub pa chen po'i bstan pa yi //",
    "T02D3710:76b-10": "de nyid don ni mi shes par //",
    "T02D3710:76b-11": "mi bzad las kyis bcom pa rnams //",
    "T02D3710:76b-12": "gzhan dag kyang ni rlag par byed //",
    "T02D3710:76b-13": "bde gshegs gzhung du bcos pa yi //",
    "T02D3710:76b-14": "bstan pa 'jig byed bdud de ni //",
    "T02D3710:76b-15": "gzhom pa'i don du bdag cag gis //",
    "T02D3710:76b-16": "de nyid cung zad bstan par bya //",
    "T02D3710:76b-17": "'jig rten grags lam bzang spong ba //",
    "T02D3710:76b-18": "'jig rten rgyang pa na ma gtogs pa //",
    "T02D3710:76b-19": "mu stegs pa yang 'dod min na //",
    "T02D3710:76b-20": "sangs rgyas rjes 'brang smos ci dgos //",
    "T02D3710:76b-21": "nyon mongs shes bya'i sgrib 'jig cing //",
    "T02D3710:76b-22": "bdud rnams 'joms pa'i bstan pa ni //",
    "T02D3710:76b-23": "nyes pa kun las rnam grol ba //",
    "T02D3710:76b-24": "blo gros ngan pas dri mas gos //",
    "T02D3710:76b-25": "bde gshegs gzhung ni gang yin la //",
    "T02D3710:76b-26": "zas spyod ngan 'di ga la yod //",
    "T02D3710:76b-27": "nyi ma dag dang mun nag ni //",
    "T02D3710:76b-28": "lhan cig gnas par snang ba yin //",
    "T02D3710:76b-29": "'on te de nyid rnal 'byor pa //",
    "T02D3710:76b-30": "bdag cag la ni kha zas dang ;",
    "T02D3710:76b-31": "/ spyod lam sogs kun ci dga' bar //",
    "T02D3710:76b-32": "rnal 'byor rgyud las skyob pas gnang //",
    "T02D3710:76b-33": "de yang 'di ni gsal nyid du //",
    "T02D3710:76b-34": "zla gsang thig le la sogs las //",
    "T02D3710:76b-35": "rnal 'byor ba yis mi bya ba //",
    "T02D3710:76b-36": "ci yang med cis gsungs pa yin //",
    "T02D3710:76b-37": "gzhan yang /",
    "T02D3710:76b-38": "chos dang chos min pa sogs pa //",
    "T02D3710:76b-39": "thams cad bsam pas brtag par zad //",
    "T02D3710:76b-40": "dngos po de lta'i rang bzhin yin //",
    "T02D3710:76b-41": "khyod kyi tshad ma ci yang med //",
    "T02D3710:76b-42": "bya ba'i 'bras bu bsam pa la //",
    "T02D3710:76b-43": "rag las de phyir de bzhin gshegs //",
    "T02D3710:76b-44": "brtser ldan de nyid gzigs pa yis //",
    "T02D3710:76b-45": "bkag pa rnams kyang gnang bar mdzad //",
    "T02D3710:76b-46": "gzhan yang 'di dag rang bzhin gyis //",
    "T02D3710:76b-47": "chos rnams thams cad bdag med de //",
    "T02D3710:76b-48": "nam mkha'i autpa la sogs bzhin gsog / nyon mongs ci zhig byed par 'gyur //",
    "T02D3710:76b-49": "yang na 'di dag khyad par 'phags pa'i //",
    "T02D3710:76b-50": "tshogs pa dang ni ldan gyur pas //",
    "T02D3710:77a-0": "'bras bu khyad 'phags nyid @77a * //",
    "T02D3710:77a-1": "'byin te //",
    "T02D3710:77a-2": "rgya skyegs kyis bsgos pa sa bon mtshungs //",
    "T02D3710:77a-3": "rdzas sogs mnyam nyid goms pa las //",
    "T02D3710:77a-4": "nges par dag pa nyid gyur pa'i //",
    "T02D3710:77a-5": "sems kyis byang chub thob 'gyur zhes //",
    "T02D3710:77a-6": "de ltar de nyid shes rnams gnas //",
    "T02D3710:77a-7": "chos rnams sgyu ma lta bu yi //",
    "T02D3710:77a-8": "don dam pa nyid mthong na ni //",
    "T02D3710:77a-9": "rdzogs sangs rgyas ltar 'jig rten 'dir //",
    "T02D3710:77a-10": "ci bde bar ni gnas par bya //",
    "T02D3710:77a-11": "dka' ba'i las ni gang ci yang rung //",
    "T02D3710:77a-12": "gang zhig nyon mongs skyed 'gyur ba //",
    "T02D3710:77a-13": "de ni 'jig rten mgon po yis //",
    "T02D3710:77a-14": "sngags spyod gnas pa rnams phyir bkag / bde bas byang chub thob 'gyur sogs //",
    "T02D3710:77a-15": "gsung la ma gus pa rnams ni //",
    "T02D3710:77a-16": "bstan bcos mi shes 'di ci zhes //",
    "T02D3710:77a-17": "dam tshig sdang rnams bdag la smos //",
    "T02D3710:77a-18": "de ltar yid ni ma rig pa'i //",
    "T02D3710:77a-19": "gnyis kyis ye shes mig rgya btab //",
    "T02D3710:77a-20": "sad ma gyur pas blo ngan rnams //",
    "T02D3710:77a-21": "de dang de'i smra bar byed//",
    "T02D3710:77a-22": "spyir ni rgyud rnams thams cad las //",
    "T02D3710:77a-23": "'di 'dra'i dam tshig sdom pa ni //",
    "T02D3710:77a-24": "mgon pos gsung ba bden mod kyi //",
    "T02D3710:77a-25": "'on kyang 'di de rnams dpyad bya //",
    "T02D3710:77a-26": "bza' min bgrod min bsten la sogs //",
    "T02D3710:77a-27": "gal te byang chub 'grub 'gyur na //",
    "T02D3710:77a-28": "tha mal ba dang dud 'gro yang //",
    "T02D3710:77a-29": "ci phyir da dud grol ma gyur //",
    "T02D3710:77a-30": "dug gi nus pa 'chi ba dang //",
    "T02D3710:77a-31": "'khru ba'i nus pa 'khru ba ltar //",
    "T02D3710:77a-32": "bza' min sogs pa sdig bskyed de //",
    "T02D3710:77a-33": "dngos rnams nus pa sna tshogs yin //",
    "T02D3710:77a-34": "la las dug ni zos pa yis //",
    "T02D3710:77a-35": "de yi mthu rtogs ma yin gyis //",
    "T02D3710:77a-36": "'on kyang 'jig rten grags phyir ram//",
    "T02D3710:77a-37": "bstan bcos las ni shes pa yin //",
    "T02D3710:77a-38": "gur gum la sogs ser ba dang //",
    "T02D3710:77a-39": "bshang ba la sogs smad pa nyid //",
    "T02D3710:77a-40": "ngo bo nyid kyis grub pa la //",
    "T02D3710:77a-41": "gzhan du bya bar su yis nus //",
    "T02D3710:77a-42": "dug sogs nus pa de yang ni //",
    "T02D3710:77a-43": "mthong ba nyid na nyams myong 'gyur //",
    "T02D3710:77a-44": "bza' mi na sogs ni mi mthong yang //",
    "T02D3710:77a-45": "de ni de bzhin rtogs par 'gyur //",
    "T02D3710:77a-46": "phyin ci log gi las byed na //",
    "T02D3710:77a-47": "re zhig 'jig rten smod byed la //",
    "T02D3710:77a-48": "de bzhin rgyal po la sogs kyi //",
    "T02D3710:77a-49": "chad pas rmongs pa 'jig par 'gyur //",
    "T02D3710:77a-50": "ji ltar bcos ma'i gser la sogs //",
    "T02D3710:77a-51": "gsang ste 'tsho bar byed pa yin //",
    "T02D3710:77b-0": "de bzhin @77b sngags spyod rang gi ni //",
    "T02D3710:77b-1": "nyams su len la 'jug par 'os //",
    "T02D3710:77b-2": "bkres skom tsha grang rmugs pa dang //",
    "T02D3710:77b-3": "gnyid sogs kyis rab gdungs gyur pa //",
    "T02D3710:77b-4": "snang na de ru khyod kyi ni //",
    "T02D3710:77b-5": "dngos po med pa gang du song //",
    "T02D3710:77b-6": "chos rnams thams cad bdag med la //",
    "T02D3710:77b-7": "rnyed dang bkur sti 'dod pa nyid //",
    "T02D3710:77b-8": "snang na rnal 'byor pa dag ni //",
    "T02D3710:77b-9": "shin tu ngo mtshar cis mi byed //",
    "T02D3710:77b-10": "phan byed sdug par mthong ba dang //",
    "T02D3710:77b-11": "la la gnod byed mthong ba dag / dngos la dbang po 'das shes la //",
    "T02D3710:77b-12": "ma mthong ba la'ang nges pa 'di'o //",
    "T02D3710:77b-13": "khyed kyis spang bya spang ba dang //",
    "T02D3710:77b-14": "blang bya blang bar cis mi snang //",
    "T02D3710:77b-15": "'jig rten pha rol dag tu yang //",
    "T02D3710:77b-16": "'di la ci phyir mngon mi dga' //",
    "T02D3710:77b-17": "bya ba rnams kyi 'bras yod ces //",
    "T02D3710:77b-18": "khyed rnams kyis kyang nges par bya //",
    "T02D3710:77b-19": "de ltar min na zas skom sogs //",
    "T02D3710:77b-20": "'thob phyir spyod pa ci ste byed //",
    "T02D3710:77b-21": "thub pa'i bstan pa nges pa dang //",
    "T02D3710:77b-22": "drang ba'i don gyi dbye bas phye //",
    "T02D3710:77b-23": "dam tshig la sogs drang don ni //",
    "T02D3710:77b-24": "min zhes nges nyid ji ltar byed //",
    "T02D3710:77b-25": "'di ni gsal bar drang don ni //",
    "T02D3710:77b-26": "yin par ye shes grags pas bshad //",
    "T02D3710:77b-27": "de ni de nyid 'jug pa las //",
    "T02D3710:77b-28": "de yi tshig 'di mnyan par gyis //",
    "T02D3710:77b-29": "gnod sbyin srin po sha za sogs //",
    "T02D3710:77b-30": "dam tshig bstan par mdzad pa ni //",
    "T02D3710:77b-31": "yid rton sems kyis zhen pa dag / de rnams de bsgrub phyir yin no //",
    "T02D3710:77b-32": "log rtog dra ba thams cad las //",
    "T02D3710:77b-33": "nges par zlog phyir skyob pa yis //",
    "T02D3710:77b-34": "rigs kyi dbye ba la brten la //",
    "T02D3710:77b-35": "dam tshig nges par gsung ba yin //",
    "T02D3710:77b-36": "gal te dngos rnams stong nyid du //",
    "T02D3710:77b-37": "yang dag nyid du khas len na //",
    "T02D3710:77b-38": "ci phyir la lar mngon zhen pas //",
    "T02D3710:77b-39": "'di nyid la ni khas 'ches byed //",
    "T02D3710:77b-40": "'on te sems can chen po 'ga' //",
    "T02D3710:77b-41": "dam tshig la sogs bsten pa yis //",
    "T02D3710:77b-42": "dngos grub nye bar thob ces thos //",
    "T02D3710:77b-43": "bdag cag rnams kyang de rjes 'breng //",
    "T02D3710:77b-44": "khyed 'dra'i blo gros chung du dag / de nyid mthong ba de lta bu'i //",
    "T02D3710:77b-45": "bsam pa'i rgya mtsho gting zab par ;",
    "T02D3710:77b-46": "/'jug par nus pa ga la yin //",
    "T02D3710:77b-47": "byis pa sa rdul tsam la ni //",
    "T02D3710:77b-48": "bza' ba 'di dang btung ba 'di //",
    "T02D3710:77b-49": "tshod ma sna tshogs kyang zo zhes //",
    "T02D3710:77b-50": "rtsed mo byed pa ji lta bar //",
    "T02D3710:77b-51": "de bzhin de nyid mi shes pa'i //",
    "T02D3710:77b-52": "sngags kyi bstan bcos la bsgom pa //",
    "T02D3710:77b-53": "rang gi rtog pas kun bskyed pa'i //",
    "T02D3710:78a-0": "'bras @78a * //",
    "T02D3710:78a-1": "bu med par da ltar snang //",
    "T02D3710:78a-2": "bstan bcos bden pa la brten cing //",
    "T02D3710:78a-3": "bla ma'i lung ni bsgom pa dag / byed na rnal 'byor 'bras bu 'di //",
    "T02D3710:78a-4": "med ces ci phyir sems par byed //",
    "T02D3710:78a-5": "yang dag pa yi rnal 'byor pa //",
    "T02D3710:78a-6": "dngos med rtogs shing brtser ldan la //",
    "T02D3710:78a-7": "rgyal bas 'di gsungs bden mod kyi //",
    "T02D3710:78a-8": "de ltar 'di 'dra 'ga' ma mthong //",
    "T02D3710:78a-9": "rdzogs sangs rgyas ltar 'jig rten 'dir //",
    "T02D3710:78a-10": "ci bder gnas bya gang smra ba //",
    "T02D3710:78a-11": "khyod la rdzogs sangs mtshan ma'i cha //",
    "T02D3710:78a-12": "yod par ci yi phyir mi snang //",
    "T02D3710:78a-13": "gal te sngags kyi bstan pa la //",
    "T02D3710:78a-14": "smod du gyur pa khyod yin na //",
    "T02D3710:78a-15": "bdag cag dam tshig la snang bas //",
    "T02D3710:78a-16": "'gal bar smra bar 'gyur ba yin //",
    "T02D3710:78a-17": "gal te zas skom sgo nas ni //",
    "T02D3710:78a-18": "rdzas sogs mnyam par slob byed na //",
    "T02D3710:78a-19": "sbyin la sogs pa'i lam gyis ni //",
    "T02D3710:78a-20": "mi slob ces pa ngo mtshar che //",
    "T02D3710:78a-21": "gal te sgyu ma ltar gnas pa //",
    "T02D3710:78a-22": "'di la khyod kyis brten byas na //",
    "T02D3710:78a-23": "bkres skom grang sogs gnod pa la //",
    "T02D3710:78a-24": "khyed kyis sgyu ma gang du song //",
    "T02D3710:78a-25": "'jig rten gnyen gyis bsngags pa la //",
    "T02D3710:78a-26": "tshogs pa khyad par can gsungs pa //",
    "T02D3710:78a-27": "de'i cha khyod la yod min pa //",
    "T02D3710:78a-28": "rgyu med 'bras bu ga las byung //",
    "T02D3710:78a-29": "bde bas byang chub thob 'gyur dang //",
    "T02D3710:78a-30": "dka' ba spyod pa'ang spang ba ni ;",
    "T02D3710:78a-31": "/ nyin mtshan bsgom brtson rnal 'byor pa //",
    "T02D3710:78a-32": "gang yin de la de gsungs so //",
    "T02D3710:78a-33": "rgyal bas gsung tshig gang gang yin //",
    "T02D3710:78a-34": "snga ma'i phyogs su bstan pa rnams //",
    "T02D3710:78a-35": "rang nyid gsad phyir gshed byed ni //",
    "T02D3710:78a-36": "rang nyid ji lta slong bar byed //",
    "T02D3710:78a-37": "de bzhin nyid kyi rnal 'byor pa //",
    "T02D3710:78a-38": "shes rab thabs mchog bdag nyid can //",
    "T02D3710:78a-39": "de la gsungs pa de'i nang nas //",
    "T02D3710:78a-40": "khyed la chung ngu 'ang 'ga' ma mthong //",
    "T02D3710:78a-41": "gang yang mgon pos sngags tshul las //",
    "T02D3710:78a-42": "dgag pa mang po gsungs pa dag / de ni skal med phyir yin na //",
    "T02D3710:78a-43": "rmongs pa khyod kyis cis ma mthong //",
    "T02D3710:78a-44": "rab brtags shin tu legs dpyad nas //",
    "T02D3710:78a-45": "mkhas pa rnams ni 'jug bya yin //",
    "T02D3710:78a-46": "gzhan du 'di ni mer 'jug pas //",
    "T02D3710:78a-47": "bcu drug char yang mi phod do //",
    "T02D3710:78a-48": "de nyid de nyid kyis shes nas //",
    "T02D3710:78a-49": "gang zhig lhag mas nges ston pa //",
    "T02D3710:78a-50": "de 'grub 'gyur gyi gzhan du de //",
    "T02D3710:78a-51": "dmyal ba chen por ltung bar 'gyur //",
    "T02D3710:78b-0": "'jig rten @78b 'das spyod gsang bar ni //",
    "T02D3710:78b-1": "rnam par mi rtog nyid du spyad //",
    "T02D3710:78b-2": "gzhan du bag med par gyur na //",
    "T02D3710:78b-3": "de ni rnam rtog 'phyogs par 'gyur //",
    "T02D3710:78b-4": "gal te shes rab thabs dag las //",
    "T02D3710:78b-5": "sems ni gzhan du mi 'phro na //",
    "T02D3710:78b-6": "de ni nges par byang chub che //",
    "T02D3710:78b-7": "rab tu sbyin byed yin par bshad //",
    "T02D3710:78b-8": "ston byed skye bo ngan pa dang ;",
    "T02D3710:78b-9": "/ phrad pas bstan pa dkrugs gyur pas //",
    "T02D3710:78b-10": "bdag gi bla mas sems can rnams //",
    "T02D3710:78b-11": "de bzhin lam sogs song bar gzigs //",
    "T02D3710:78b-12": "des na sngags tshul gsang bar ni //",
    "T02D3710:78b-13": "bya zhes de ltar bstan pa ni //",
    "T02D3710:78b-14": "gang zhig skal dang ldan pa des //",
    "T02D3710:78b-15": "bla ma'i kha las shes par 'gyur //",
    "T02D3710:78b-16": "de ltar gsang sngags tshul snang ba //",
    "T02D3710:78b-17": "bla ma'i bka' yi rjes 'brangs te //",
    "T02D3710:78b-18": "byas pa 'dis ni mkhas pa rnams //",
    "T02D3710:78b-19": "dga' bar 'dir ni nges par 'gyur //",
    "T02D3710:78b-20": "gang zhig cung zad shes pa yi //",
    "T02D3710:78b-21": "dregs pas 'di la brnyas mi rigs //",
    "T02D3710:78b-22": "bdag nyid che dang su zhig 'gran //",
    "T02D3710:78b-23": "rnal 'byor can de bzod par mdzod //",
    "T02D3710:78b-24": "blo can gang zhig gsang sngags kyi //",
    "T02D3710:78b-25": "spyod la yang dag 'jug 'gyur ba //",
    "T02D3710:78b-26": "des na bdag gi tshig gi ni //",
    "T02D3710:78b-27": "gces dang mi gces rtogs par 'gyur //",
    "T02D3710:78b-28": "de ltar bla ma'i tshig gi snying po legs par brtags nas ni //",
    "T02D3710:78b-29": "rgya chen sems ldan dga' bar byed pa 'di ni bshad byas pas //",
    "T02D3710:78b-30": "'di las bdag gis dge ba gang bsags des ni 'jig rten rnams //",
    "T02D3710:78b-31": "thub pa'i khyu mchog gsung gis mun pa thams cad",
    "T02D3710:78b-32": "'jig byed shog / gsang sngags kyi tshul snang ba",
    "T02D3710:78b-33": "zhes bya ba / rdo rje slob dpon chen po",
    "T02D3710:78b-34": "mtho btsun btso yangs kyi zhal snga nas mdzad pa",
    "T02D3710:78b-35": "zhes bya ba / rdzogs so / //",
    "T02D3710:78b-36": "/ rgya gar gyi mkhan po padm'a ka ra warma dang /"
}