{
    "T01D1132:80b-0": "@80b # // rgya gar skad du /",
    "T01D1132:80b-1": "aarya manydzu shr'i bha n'a ra ka k'a ru na sto tra /",
    "T01D1132:80b-2": "bod skad du /",
    "T01D1132:80b-3": "rje btsun 'phags pa 'jam dpal gyi snying rje la bstod pa //",
    "T01D1132:80b-4": "'jam dpal gzhon nur gyur pa la phyag 'tshal lo //",
    "T01D1132:80b-5": "nyes pa ma lus pa rnams rab bsal zhing //",
    "T01D1132:80b-6": "thub pa'i grags pas 'gro ba ma lus khyab //",
    "T01D1132:80b-7": "dpal ldan rab tu brtan pa'i sku mnga' ba //",
    "T01D1132:80b-8": "dpal ldan khyed la rtag tu phyag 'tshal lo //",
    "T01D1132:80b-9": "bos shing bos shing 'gro ba ma lus pa //",
    "T01D1132:80b-10": "phongs pa 'di dag kun las khyed skyob mdzad //",
    "T01D1132:80b-11": "bdag ni sdug bsngal gyur kyang dman khyed ces //",
    "T01D1132:80b-12": "ci yi phyir na ngos par sel mi mdzad //",
    "T01D1132:80b-13": "bcom ldan khyod ni rtag par thams cad la //",
    "T01D1132:80b-14": "rnam pa kun du thams cad gsol grag na //",
    "T01D1132:80b-15": "bdag la mthong ba tsam yang ma stsal bas //",
    "T01D1132:80b-16": "de phyir bdag ni shin tu skal dman lags //",
    "T01D1132:80b-17": "yon tan ldan zhing nyes pa sel mdzad pa //",
    "T01D1132:81a-0": "blo bzang 'gro @81a * //",
    "T01D1132:81a-1": "kun skyob par brtson gyur na //",
    "T01D1132:81a-2": "bdag blo khyed la mngon du zhen na yang //",
    "T01D1132:81a-3": "phongs pas gdungs pa nyid du ci phyir 'gyur //",
    "T01D1132:81a-4": "thugs rje'i bdag nyid ldan pa khyed kyi ni //",
    "T01D1132:81a-5": "pad+ma lta bu dag pa'i spyan gnyis kyis //",
    "T01D1132:81a-6": "'gro ba phan par mdzad kyang bdag sdug par //",
    "T01D1132:81a-7": "ma gzigs pa ni kyee ma sdug bsngal lo //",
    "T01D1132:81a-8": "khyed kyis yid 'jigs dbugs 'byin mdzad pa yi //",
    "T01D1132:81a-9": "phyag gi pad+ma ring du rtag rkyong yang //",
    "T01D1132:81a-10": "skal nyes pa yi tsha bas de yang ni //",
    "T01D1132:81a-11": "thag ring du ni mi snang nyid du 'gyur //",
    "T01D1132:81a-12": "khyed kyi snyan ni ma nyams gtsang ba dag / gnyis kyis kyang ni lus la sdug bsngal gyis //",
    "T01D1132:81a-13": "gzir te spyan sngar 'o dod 'bod gyur kyang //",
    "T01D1132:81a-14": "bdag gi dman pa ci phyir gsan ma gyur //",
    "T01D1132:81a-15": "rnam pa kun du thugs rjes drangs khyed kyis //",
    "T01D1132:81a-16": "dmyal bar song ba'i 'gro rigs bde mdzad na //",
    "T01D1132:81a-17": "sdig can bdag la bcom ldan 'das kyis ni //",
    "T01D1132:81a-18": "thugs rje de yang brtse ba mi mnga' gyur //",
    "T01D1132:81a-19": "'jig rten dman la phan par mdzad pa yi //",
    "T01D1132:81a-20": "khyod la gzhon nu'i rol pa 'di mnga' na //",
    "T01D1132:81a-21": "gang 'dir bdag ni sdug bsngal gyis gzir kyang //",
    "T01D1132:81a-22": "bskyab par mi mdzad sdig can bsam pas nyes //",
    "T01D1132:81a-23": "'di na sdug bsngal can ni gang yin zhes //",
    "T01D1132:81a-24": "glen gang gang gis phun tshogs zad gyur ces //",
    "T01D1132:81a-25": "de ltar rnam par rgyu zhing skyob mdzad kyang //",
    "T01D1132:81a-26": "bdag phongs ma gzigs kye ma ngo mtshar che //",
    "T01D1132:81a-27": "gang zhig la ni tshig sbyin gang zhig la //",
    "T01D1132:81a-28": "'phral du phun tshogs rgya chen sbyin bya zhes //",
    "T01D1132:81a-29": "de ltar brtson pa khyed kyi mkhyen rab kyis //",
    "T01D1132:81a-30": "ci yi phyir na bdag la skyob mi mdzad //",
    "T01D1132:81a-31": "khyed la dad par gyur pa su mi bde //",
    "T01D1132:81a-32": "khyed dang bsod nams dman pa zhig ma mchis //",
    "T01D1132:81a-33": "bdag ni khyed la dad kyang sdug bsngal bar //",
    "T01D1132:81a-34": "ci phyir gyur ces ngo mtshar rnam par 'khrungs //",
    "T01D1132:81a-35": "sdug bsngal gcod mdzad sman pa chen po ni //",
    "T01D1132:81a-36": "gang de khyed kyang bdag la spong mdzad na //",
    "T01D1132:81a-37": "bsod nams bcom pa bdag gis gzhan su la //",
    "T01D1132:81a-38": "skyabs su mchi bar bgyi ba khyed kyis gsungs ;",
    "T01D1132:81a-39": "/'gro la rtag tu bu gcig 'dra ba yi //",
    "T01D1132:81a-40": "brtse ba'i thugs ni mnga' zhing sgrol spyod pa //",
    "T01D1132:81a-41": "khyed kyang gal te bdag gnod mi sel na //",
    "T01D1132:81a-42": "de tshe bdag ni mgon med bcom pa lags //",
    "T01D1132:81a-43": "bcom ldan khyed ni dran pa tsam gyis ni //",
    "T01D1132:81a-44": "'gro la 'bras bu mnyam med kun stsol na //",
    "T01D1132:81b-0": "bdag ni @81b bsnyen bkur bgyid kyang bdag gi phyogs //",
    "T01D1132:81b-1": "rnam pa kun du phyi bshol ci phyir mdzad //",
    "T01D1132:81b-2": "de ltar smre gsol ba yis khyod yon tan //",
    "T01D1132:81b-3": "cha tsam brjod las bdag gis dge bsags pa //",
    "T01D1132:81b-4": "gang yin des ni 'gro la bsod nams dag / rgya cher rang bzhin grub pa'i bum pa bzang //",
    "T01D1132:81b-5": "yid bzhin nor bu lta bu gzugs sku yi //",
    "T01D1132:81b-6": "zhabs gnyis rgyu ba'i dpag bsam 'dra ba yi //",
    "T01D1132:81b-7": "khyod kyi gzhon nu'i lus su bdag gyur cing //",
    "T01D1132:81b-8": "skye ba kun du bdag po nyid gyur cig /",
    "T01D1132:81b-9": "rje btsun 'phags pa 'jam dpal gyi snying rje la",
    "T01D1132:81b-10": "bstod pa slob dpon 'phags pa klu sgrub kyis mdzad"
}