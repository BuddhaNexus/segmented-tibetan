{
    "T02TD3323E:18b-0": "@18b # // rgya gar skad du /",
    "T02TD3323E:18b-1": "manydzu shr'i pra dzny'a tsakra s'a dha nam /",
    "T02TD3323E:18b-2": "bod skad du /",
    "T02TD3323E:18b-3": "'jam dpal shes rab 'khor lo sgrub pa'i thabs //",
    "T02TD3323E:18b-4": "sangs rgyas dang byang chub sems dpa' thams cad la phyag 'tshal lo //",
    "T02TD3323E:18b-5": "bla ma'i zhabs la rtag phyag 'tshal //",
    "T02TD3323E:18b-6": "rdo rje slob dpon de bzhin du //",
    "T02TD3323E:18b-7": "gang gis dad por phyag btsal nas //",
    "T02TD3323E:18b-8": "'jam dbyangs sgrub thabs bri bar bya //",
    "T02TD3323E:18b-9": "sems dpa'i skyil krung la gnas te //",
    "T02TD3323E:18b-10": "snying gar zla ba aa yis brgyan //",
    "T02TD3323E:18b-11": "kunda dang 'dra sa bon 'bar //",
    "T02TD3323E:18b-12": "sna tshogs 'od zer kun du khyab //",
    "T02TD3323E:18b-13": "de yang yongs su rdzogs par gyur pa'i che bar gyur pa yang dag pa'i sangs rgyas dang /",
    "T02TD3323E:18b-14": "bla ma dang /",
    "T02TD3323E:18b-15": "byang chub sems dpa' de rnams bltas nas sngags 'dis mchod pa bya ste /",
    "T02TD3323E:18b-16": "aom badzra pushpe h'um /",
    "T02TD3323E:18b-17": "aom badzra dh'u pe h'um /",
    "T02TD3323E:18b-18": "aom badzra d'i pe h'um /",
    "T02TD3323E:18b-19": "aom badzra gandhe h'um /",
    "T02TD3323E:18b-20": "aom badzra nee bi dya h'um /",
    "T02TD3323E:18b-21": "de nas /",
    "T02TD3323E:18b-22": "dkon mchog gsum la bdag skyabs mchi //",
    "T02TD3323E:18b-23": "sdig pa thams cad so sor bshags //",
    "T02TD3323E:18b-24": "'gro ba'i bsod nams rjes yi rang //",
    "T02TD3323E:18b-25": "sangs rgyas byang chub yid kyis gzung //",
    "T02TD3323E:18b-26": "sangs rgyas chos dang dge 'dun mchog / byang chub bar du skyabs su mchi //",
    "T02TD3323E:18b-27": "bdag dang gzhan don rab bsgrub phyir //",
    "T02TD3323E:19a-0": "byang chub sems @19a * //",
    "T02TD3323E:19a-1": "'di bdag gis bya //",
    "T02TD3323E:19a-2": "byang chub mchog gi sems ni bskyed par bgyi //",
    "T02TD3323E:19a-3": "sems can thams cad bdag gis de la gzung //",
    "T02TD3323E:19a-4": "byang chub spyod mchog yid 'ong spyad nas su //",
    "T02TD3323E:19a-5": "'gro la phan phyir sangs rgyas 'grub par shog / ces bya'o //",
    "T02TD3323E:19a-6": "smon lam sngon du 'gro bas chos thams cad bdag med par sngags 'di yis bsgom par bya ste /",
    "T02TD3323E:19a-7": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD3323E:19a-8": "sa bon rnam pa sgyu ma ltar //",
    "T02TD3323E:19a-9": "khams gsum ma lus rnam bsams nas //",
    "T02TD3323E:19a-10": "mthong ba dang ni reg nyid kyang //",
    "T02TD3323E:19a-11": "ji ltar thams cad sgyu ma bzhin //",
    "T02TD3323E:19a-12": "'gro ba thams cad gnas pa ni //",
    "T02TD3323E:19a-13": "de ltar mi dmigs par bya'o //",
    "T02TD3323E:19a-14": "zhes bya bas lhag par mos par bya'o //",
    "T02TD3323E:19a-15": "de nas thog ma med pa'i dus nas yang dag pa ma yin pa'i rnam par rtog pa'i sa bon bsal nas /",
    "T02TD3323E:19a-16": "rang bzhin gyis dag ces lhag par mos par bya'o //",
    "T02TD3323E:19a-17": "aom sva bh'a wa shuddha:sarba dharm'a:sva bh'a wa shuddho&amp ;",
    "T02TD3323E:19a-18": "ham zhes bya'o //",
    "T02TD3323E:19a-19": "de nas sngon du bstan pa'i sa bon las yongs su rdzogs pa'i ral gri'o //",
    "T02TD3323E:19a-20": "de'i chang gzungs kyi dbus su zla ba'i dkyil 'khor ro //",
    "T02TD3323E:19a-21": "de'i steng du sngon du bstan pa'i sa bon te /",
    "T02TD3323E:19a-22": "de thams cad yongs su gyur pa las /",
    "T02TD3323E:19a-23": "bdag nyid 'jam dpal gyi gzugs su rnam par bsam par bya ste /",
    "T02TD3323E:19a-24": "rang nyid 'gro ba thams cad kyi gtso bo zhes bya'o //",
    "T02TD3323E:19a-25": "padma dang zla ba'i gdan la gnas shing sems dpa'i skyil mo krung gis mnyam par bzhugs pa'o //",
    "T02TD3323E:19a-26": "zla ba'i 'od du ma'i 'od zer spro zhing nam mkha' khyab par byed pa sna tshogs kyi na bza' mnabs pa /",
    "T02TD3323E:19a-27": "'gro ba dga' bar byed pa sku mdog dkar zhing yid du 'ong bar byed pa'i dpa' bo chen po gtsug phud lnga pa /",
    "T02TD3323E:19a-28": "rgyan thams cad kyis brgyan pa /",
    "T02TD3323E:19a-29": "phyag g-yas kyis ral gri 'phyar ba /",
    "T02TD3323E:19a-30": "phyag g-yon pas snying gar po ti bsnams pa'o //",
    "T02TD3323E:19a-31": "de nas phyag rgya bcing bar bya ste /",
    "T02TD3323E:19a-32": "lag pa gnyis thal mo sbyar ba byas nas /",
    "T02TD3323E:19a-33": "sdigs mdzub gnyis kyis srin lag gi sen mo gnyis bkab la autpa la kha phye ba ltar yang dag par gnas te /",
    "T02TD3323E:19a-34": "snying ga dang /",
    "T02TD3323E:19a-35": "smin ma'i bar dang /",
    "T02TD3323E:19a-36": "mgrin pa dang /",
    "T02TD3323E:19a-37": "spyi bo rnams su rang gi sngags kyis dgod par byas nas /",
    "T02TD3323E:19b-0": "de nas lte ba'i 'og tu yi ge bhr'um las mdog dkar po'i byang chub kyi shing gi lo ma dang 'dra ba'i zla ba'i dkyil 'khor bsgom par @19b bya'o ;",
    "T02TD3323E:19b-1": "/ de'i steng du brgyad pa'i bzhi pa /",
    "T02TD3323E:19b-2": "dang po'i bcu drug pa /",
    "T02TD3323E:19b-3": "bdun pa'i gnyis pa /",
    "T02TD3323E:19b-4": "dang po'i bzhi pas brgyan pa'o //",
    "T02TD3323E:19b-5": "de las yongs su rdzogs pa'i padma kha zum pa ste /",
    "T02TD3323E:19b-6": "lte ba'i steng du yi ge h'um gis kha phye ba bsam par bya'o //",
    "T02TD3323E:19b-7": "de'i steng du zla ba'i dkyil 'khor ro //",
    "T02TD3323E:19b-8": "de'i steng du sor gcig tsam spangs pa la 'khor lo rtsibs drug pa 'od zer dang bcas pa'o //",
    "T02TD3323E:19b-9": "de'i rtsibs la dbyangs yig bcu gnyis yi ge zung re re dgod par bya'o //",
    "T02TD3323E:19b-10": "rtsibs so so'i steng du rtsa ba'i sngags kyi yi ge re re rnam par bkod nas /",
    "T02TD3323E:19b-11": "'khor lo'i nang gi lte ba la yi ge hr'i:'od zer dang bcas pa mi g-yo bar bsgom par bya'o //",
    "T02TD3323E:19b-12": "phyi'i mu khyud la k'a li'i sbyor bas yang dag par 'bar ba'o //",
    "T02TD3323E:19b-13": "nga nya na na ma ning gi yi ge rnams spangs pa bsgom par bya'o //",
    "T02TD3323E:19b-14": "yang de'i steng du sor mo gcig tsam spangs pa la zla ba'i dkyil 'khor ro //",
    "T02TD3323E:19b-15": "de'i steng du aa ra pa tsa na zhes bya ba bltas nas shin tu myur ba'i 'khor lo bsgom par bya'o ;",
    "T02TD3323E:19b-16": "/ ji srid zla ba drug gi bar du sngags 'di bzlas par bya'o //",
    "T02TD3323E:19b-17": "aom badzra t'ikshna mu:/",
    "T02TD3323E:19b-18": "nyi ma re re la khri phrag re re bzlas par bya'o //",
    "T02TD3323E:19b-19": "lkugs pa yang smra mkhas pa'o //",
    "T02TD3323E:19b-20": "ngag gi bdag por 'gyur ro //",
    "T02TD3323E:19b-21": "'dzin blo rno zhing gzhung stong phrag gcig 'dzin par 'gyur ro //",
    "T02TD3323E:19b-22": "rgyun chad pa med pa'i legs par sbyar ba'i skad dang /",
    "T02TD3323E:19b-23": "tshigs bcad chen po dang /",
    "T02TD3323E:19b-24": "bstan bcos thams cad mthar phyin pa dang /",
    "T02TD3323E:19b-25": "grub na ni ral gri'i rig pa 'dzin par 'gyur ro //",
    "T02TD3323E:19b-26": "rig 'dzin ma rnams dang lhan cig tu rtse bar 'gyur ro //",
    "T02TD3323E:19b-27": "shes rab 'khor lo'i gtso bo 'di //",
    "T02TD3323E:19b-28": "bris pas 'bras bu skyes pa gang //",
    "T02TD3323E:19b-29": "de yis 'jig rten thams cad 'di //",
    "T02TD3323E:19b-30": "'jam dpal go 'phang thob par shog /'jam dpal shes rab kyi 'khor lo sgrub pa'i thabs rdzogs so //",
    "T02TD3323E:19b-31": "khams pa lo ts'a ba ba ri dharma k'irtis bsgyur ba'o//"
}