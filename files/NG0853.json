{
    "NG0853:0": "[(]4[)]@#/  / don ston mdzad //",
    "NG0853:1": "om a hum swa ha /",
    "NG0853:2": "sa ma yo ga nir ti swa ha /",
    "NG0853:3": "om ma d+ha la gar+b+he hum swa /",
    "NG0853:4": "pra b+ha sa ma ya hum /",
    "NG0853:5": "a+om swa shud+d+ho\\u0f85ham /",
    "NG0853:6": "om pa ri gar ba ting ti hum /",
    "NG0853:7": "de dag yul kun bcas 'gyur te //",
    "NG0853:8": "rigs mchog phyag rgya sngags dang bcas //",
    "NG0853:9": "ting 'dzin spro ba'i tshul nyid kyis //",
    "NG0853:10": "de nyid gnas mchog 'grub par 'gyur //",
    "NG0853:11": "dpag tshad brgya dang stong la sogs //",
    "NG0853:12": "rab tu dregs pa'i khams rnams kyis //",
    "NG0853:13": "tha snyad yul rnams sbyor mdzad cing *//",
    "NG0853:14": "'dod pa'i dngos grub kun gyis zungs //",
    "NG0853:15": "de bzhin dri med sbyangs pa'i mthus //",
    "NG0853:16": "dpag bsam shing dang rin chen mchog / rdzas kyi mchog rnams grub byed cing *//",
    "NG0853:17": "de nas longs spyod tshim par 'gyur //",
    "NG0853:18": "thun mong mngon par shes pa'i stobs //",
    "NG0853:19": "thabs kyi bye brag mtha' yas pas //",
    "NG0853:20": "rig pa'i bzang po'i phyag rgya yis //",
    "NG0853:21": "'khor lo rnams bcas las rnams kun //",
    "NG0853:22": "ral gri mig sman bcud len dang *//",
    "NG0853:23": "rkang mgyog gser 'gyur bum pa bzang *//",
    "NG0853:24": "mkha' 'gro 'jig rten kun spyod pa //",
    "NG0853:25": "'khor lo la sogs rig pa'i bdag / rdo rje a dza ri lu'i tshogs //",
    "NG0853:26": "ma g.yos kun tu khyab byed pa'i //",
    "NG0853:27": "dngos grub la sogs grangs med dag / rang gi ting 'dzin gang gis grub //",
    "NG0853:28": "dkyil 'khor kun nas dkyil 'khor ldan //",
    "NG0853:29": "'khrul 'khor rim par sbyor ba dag / sngags dang phyag rgyas dbang bskur te //",
    "NG0853:30": "bsam gtan yul kun gsal ba la //",
    "NG0853:31": "rgyu 'bras bye brag tha dad rnams //",
    "NG0853:33": "pho brang dkyil 'khor bzang po nyid //",
    "NG0853:34": "rtse gcig mtshan mas bstan par 'gyur //",
    "NG0853:35": "om sarba a nu ra ga ti na hum //",
    "NG0853:36": "om ma ha sa ma ya hri /",
    "NG0853:37": "ta ni ma na gar+b+ha hum /",
    "NG0853:38": "ra ga ra dza ba dz+wa la pra mi ta na swa ha /",
    "NG0853:39": "om rtsa ba ga ni lo ga ni /",
    "NG0853:40": "prad ta sha ra hum phat swa ha /",
    "NG0853:41": "khams gsum thabs rnams rnam par dag / rigs kyi 'khor lo kun rdzogs byed //",
    "NG0853:42": "yan lag bden pa'i byin rlabs 'das //",
    "NG0853:43": "'di nas las kun 'grub gyur cig / sangs rgyas kun gyi gzi brjid dang *//",
    "NG0853:44": "gsang ba'i sngags kyi 'khor lo mchog / phyag rgya bde ba'i byin stobs kyis //",
    "NG0853:45": "las kun dngos grub stobs rdzogs shing *//",
    "NG0853:46": "smon lam rnam par dag pa'i rlabs //",
    "NG0853:47": "de rnams yongs su rdzogs pa yi //",
    "NG0853:48": "ji srid bdag gi dbang du ni //",
    "NG0853:49": "don bsam pa yi gnas rdzogs shing *//",
    "NG0853:50": "bsnyen pa'i yan lag rnam pa zhig / rdo rje",
    "NG0853:51": "bkod pa mtha' yas mchog / gtso bo rigs kyi",
    "NG0853:53": "nye bar bsnyen pa'i yan lag bzhis //",
    "NG0853:54": "chos don lha mo gzugs kyi mchog / sbyor ba'i phyag rgya yul spyod cing *//",
    "NG0853:55": "sangs rgyas thams cad bstan pa'i bdag / sgrub pa'i yan lag rnam bzhi yis //",
    "NG0853:56": "zhing khams chen po kun sbyor zhing *//",
    "NG0853:57": "phyi nang yul kun rdzogs pa nyid //",
    "NG0853:58": "dkyil 'khor bstan pa'i 'khor lo rdzogs //",
    "NG0853:59": "sgrub @#/  / pa chen po yan lag bzhis //",
    "NG0853:60": "sangs rgyas thams cad sbyor mdzad cing *//",
    "NG0853:61": "rten dang brten bcas rnam par 'phrul //",
    "NG0853:62": "phyogs dus ye shes rdzogs pa'i mchog / rab tu dag pa'i mngon sum du //",
    "NG0853:63": "thabs kyi 'khor lo 'gog pa dang *//",
    "NG0853:64": "shes rab phyag rgya gsang bas 'grub //",
    "NG0853:65": "gnyis med don gyis rnam par spyod //",
    "NG0853:66": "nye ba'i bstan pa'i rdzas rnams la //",
    "NG0853:67": "rten cing 'brel par 'byung ba'i thugs //",
    "NG0853:68": "rigs mchog phyag rgya gsal 'gyur zhing *//",
    "NG0853:69": "'khrul 'khor mchog gi byin rlabs kyis //",
    "NG0853:70": "sangs rgyas stong gi gzugs ston cing *// mkha' la kun gzugs snang ba yi //",
    "NG0853:71": "rdo rje 'khor lo rin chen dang *//",
    "NG0853:72": "pad ma ral gri sna tshogs gzugs //",
    "NG0853:73": "nges par spyod pa'i phyag rgya nyid //",
    "NG0853:74": "mtshan ma'i dngos grub sna tshogs pa //",
    "NG0853:75": "rang gi rten bzhin skye bar 'gyur //",
    "NG0853:76": "sku gsung thugs las byung ba yi //",
    "NG0853:77": "dngos grub snying po lha gnas mchog / rang gnas mthong ba'i ye shes kyis //",
    "NG0853:78": "sa gsum dbang phyug rdzogs par 'gyur //",
    "NG0853:79": "phyag rgya'i mchog gang rdzogs pa yi //",
    "NG0853:80": "lam kun bskyed pa'i yan lag ste //",
    "NG0853:82": "bya ba chen po'i don rdzogs shing *//",
    "NG0853:83": "zag pa med pa'i dngos grub mchog / rab tu bstan pas 'bras bu nyid //",
    "NG0853:84": "sangs rgyas kun gyi ye shes mchog / dus gsum rdo rje 'dus ma byas //",
    "NG0853:85": "snang dang stong pa las grol te //",
    "NG0853:86": "mtha' dbus la sogs mtha' bral zhing *//",
    "NG0853:87": "gnyis med ye shes dngos grub mchog / rig gnas byang chub sems las skyes //",
    "NG0853:88": "skye 'gag rtag chad rnams spro zhing *//",
    "NG0853:89": "zhen pa'i tha snyad yul 'das shing *//",
    "NG0853:90": "khyab dang khyab byed sna tshogs dag / yang dag chos kun rang bzhin las //",
    "NG0853:91": "longs spyod rdzogs dang sprul pa'i tshogs //",
    "NG0853:92": "'bras bu mtshan bcas rnam par dag / mi gnyis dngos grub brtan 'gyur ba'i //",
    "NG0853:93": "phyogs kun nas yang dag par bstan pa'i tshul gyis /",
    "NG0853:94": "de dag gi snang ba dang bcas par kun nas rgyas par gyur te /",
    "NG0853:95": "rdo rje sems dpa' sgyu 'phrul dra ba gsang ba'i snying po de kho na nyid /",
    "NG0853:96": "rol pa chen po thal ba'i rgyud las /",
    "NG0853:98": "pa'o // // de nas zhing khams rnam par dag",
    "NG0853:99": "/ rigs kyi phrin las thams cad kyis //",
    "NG0853:100": "sangs rgyas dngos grub mtha' yas rnams //",
    "NG0853:101": "tha dad rdzogs pa'i theg pa mchog / rang bzhin sangs rgyas thams cad kyis //",
    "NG0853:102": "bstan pa'i chos rnams gsal mdzad cing *//",
    "NG0853:103": "kun bzang zhing khams rnam par dag / phrin las kun nas ma 'gags pa'i //",
    "NG0853:104": "rigs mchog lhun gyis grub pa yi //",
    "NG0853:105": "phyag rgya gsangs sngags rgyud ldan pas //",
    "NG0853:106": "nam mkha' mtha' klas yul khams dang *//",
    "NG0853:107": "bya ba kun nas rnam par dag / theg pa'i mchog 'di bye brag gnas //",
    "NG0853:109": "de dag cha shas cha shas 'das //",
    "NG0853:110": "las dang @#/  / 'bras bu mtha' yas rdzogs //",
    "NG0853:111": "phyi nang rdzas kyis 'grub par 'gyur //",
    "NG0853:112": "sangs rgyas thams cad bsgrub pa'i gnas //",
    "NG0853:113": "phrin las yul rnams mthun pa'i rdzas //",
    "NG0853:114": "zhi rgyas dbang dang mngon spyod dang *//",
    "NG0853:115": "mnyam nyid lhun gyis grub pa'i gnas //",
    "NG0853:116": "rigs kyi 'khor lo rab 'bar bas //",
    "NG0853:117": "rigs kyi phyag rgya mtshan mar bcas //",
    "NG0853:118": "yum bzhi tshogs dang mnyam sbyor zhing *//",
    "NG0853:119": "phyag rgya'i yan lag kun rdzogs pas //",
    "NG0853:120": "nga nyid sangs rgyas kun gyi sku //",
    "NG0853:121": "rab rdzogs phrin las bdag po'i tshul //",
    "NG0853:122": "'od 'phro snang ba'i phreng bas mdzes //",
    "NG0853:123": "rigs mchog dkyil 'khor 'khor lo bcas //",
    "NG0853:124": "sbyin pa'i tshul gyis 'gyur byed cing *//",
    "NG0853:125": "rnam par gsal bas rdzogs par 'gyur //",
    "NG0853:126": "rigs kyi rgyu dbyibs ma 'dres pas /",
    "NG0853:127": "kha dog phyag rgya mtshan mas mdzes //",
    "NG0853:128": "rgya mdud gnyis brtsegs bcu drug cha //",
    "NG0853:129": "dkyil 'khor gnas rnams rdzogs byed de //",
    "NG0853:130": "dbang bskur byin rlabs gzi mdangs bskyed //",
    "NG0853:131": "rtse mo so so'i bye brag bzhin //",
    "NG0853:133": "zlum po gru bzhi zla gam dang *//",
    "NG0853:134": "gru gsum brjod pas ri rab tshul //",
    "NG0853:135": "nges par btab na lha rnams kyang *//",
    "NG0853:136": "skad cig yud las 'grub par 'gyur //",
    "NG0853:137": "thabs dang shes rab snyoms 'jug pa'o //",
    "NG0853:138": "rdo rje gtun khung byin rlabs can //",
    "NG0853:140": "khams gsum rdzas rnams yul dang bcas //",
    "NG0853:141": "gnyis med 'od zer sbyar ba'i mthus //",
    "NG0853:142": "phrin las rnam bzhi'i tshul bzhin du //",
    "NG0853:143": "rab rdzogs bstan pa'i las kyis 'grub //",
    "NG0853:144": "kun nas sbyor ba gtor ma'i rdzas /",
    "NG0853:145": "kha dog dbyibs rdzas phun sum tshogs //",
    "NG0853:146": "so so'i dri bcas sngags ldan pas //",
    "NG0853:147": "las rnams rdzogs pa nyid du 'gyur //",
    "NG0853:148": "bro gar 'du 'phro'i phyag rgya dang *//",
    "NG0853:149": "rdo rje lu gu rgyud gsum ste //",
    "NG0853:151": "phrin las mngon par rdzogs pa nyid //",
    "NG0853:152": "dkyil 'khor kun nas mnyam rdzogs shing *//",
    "NG0853:153": "'od 'phrul phyag rgya'i gnas nyid du //",
    "NG0853:154": "rab 'bar rdo rje mtshon cha yi //",
    "NG0853:155": "'dod pa'i yul rnams lha gnas pa'i //",
    "NG0853:156": "'bar ba'i hom khung gnas kyi mchog / dam tshig ye nas 'khor lo la //",
    "NG0853:157": "ye shes 'khor lo mnyam rdzogs pas //",
    "NG0853:158": "sbyin sreg kun nas rgyas par 'gyur //",
    "NG0853:159": "dgug dang btang dang bcings dang dgrol //",
    "NG0853:160": "gso dang bsad dang pham dang rgyal //",
    "NG0853:162": "brtan pa'i yan lag rdzogs par 'gyur //",
    "NG0853:163": "lcags kyu zhags pa la sogs rdzas //",
    "NG0853:164": "de dag 'dod pa'i pho nya'i tshogs //",
    "NG0853:165": "thabs dang shes rab mnyam sbyor bas //",
    "NG0853:166": "byang chub sems mchog dkyil 'khor du //",
    "NG0853:167": "phyogs mtshams bla 'og kun spros te //",
    "NG0853:169": "lha mo kun gyi sbyor ba yi //",
    "NG0853:170": "'khor lo mchog tu 'gyur ba rnams //",
    "NG0853:171": "rab rdzogs yul bcas byin brlabs @#/  / bzhin //",
    "NG0853:172": "cha shas grangs las rnam par 'das //",
    "NG0853:173": "me lha'i rgyal po rdzas bkug ste //",
    "NG0853:174": "phyag rgya'i bzhi yis brtan byas te //",
    "NG0853:175": "'bar ba'i snyoms 'jug brdar bcas pas //",
    "NG0853:176": "khamasagasum ye shes 'bar ba'i mchog / rigs kyi rgyal ba kun sbyor ba //",
    "NG0853:177": "bro gar 'du 'phro'i gnas 'jug pa'i //",
    "NG0853:178": "mtshan ma'i yul kun rnam par dag / phrin las lhun gyis grub pa nyid //",
    "NG0853:179": "sangs rgyas kun gyi rnam 'phrul gyis //",
    "NG0853:180": "byang chub sems dpa' ma lus grol //",
    "NG0853:181": "de dag mdzad pa rgya chen pos /",
    "NG0853:182": "khams gsum tshe gnas rnam par dag / dkyil 'khor sbyor ba kun rdzogs shing *//",
    "NG0853:183": "rnam par 'phrul pas stobs rdzogs shing *//",
    "NG0853:184": "bya ba'i gnas rnams rol pa nyid //",
    "NG0853:186": "sa dang lam bcas yang dag sbyor //",
    "NG0853:187": "dbye ba'i 'khor lo bzhi 'bum sku //",
    "NG0853:188": "bkod pa gsang ba'i bdag nyid mchog / gdong gcig ma dang ma reg sogs //",
    "NG0853:189": "drag shul sbyor bas 'chags pa'i yum //",
    "NG0853:190": "mngon spyod las kyis sbyor mdzad kyis //",
    "NG0853:191": "'dod pa kun 'dus rnam dag spyad //",
    "NG0853:192": "ljon pa dag dang lcug phran la //",
    "NG0853:193": "ngo mtshar yul kun mnyam sbyor te //",
    "NG0853:194": "zhi rgyas dga' zhing dang ba yis //",
    "NG0853:195": "rang bzhin mngon par 'phel ba'i yum //",
    "NG0853:196": "mi shigs thig le stobs rdzogs pas //",
    "NG0853:197": "'khor lo drug gi gnas rgyas 'gyur //",
    "NG0853:198": "rim bzhin sbyor ba'i lugs 'byung lugs",
    "NG0853:199": "las zlog pa 'o //",
    "NG0853:200": "rnam par 'phro ba'i las 'grub 'gyur //",
    "NG0853:201": "bya ba mtha' yas pa'i sgo nas mdzad pa'i las kun rdzogs pa'o //",
    "NG0853:202": "rdo rje sems dpa' sgyu 'phrul dra ba gsang ba'i",
    "NG0853:203": "snying po de kho na nyid rol pa chen po",
    "NG0853:204": "thal ba'i rgyud las /",
    "NG0853:205": "phrin las kyi le'u ste bcu pa'o //    // de nas de bzhin gshegs pa rnams //",
    "NG0853:206": "nyid kyi dkyil 'khor khro bo rol pa'i ting nge 'dzin la bzhugs te /",
    "NG0853:207": "dkyil 'khor sprin rnams spro mdzad cing *//",
    "NG0853:209": "nga rgyal gtum tshogs 'jigs mdzad phyir //",
    "NG0853:210": "rigs kyi bdag por bsdu mdzad cing *//",
    "NG0853:211": "khro bo rol pa'i tshogs mdzad pa //",
    "NG0853:212": "khams gsum 'jig rten rgya chen por //",
    "NG0853:213": "nyon mongs las kun mngon zhen pa'i //",
    "NG0853:214": "dregs byed tshogs rnams nyon mongs mthus //",
    "NG0853:215": "rang gnas rgyud kun 'bar bar byed //",
    "NG0853:216": "las kyi sdug bsngal sna tshogs mdzad //",
    "NG0853:217": "kun nas nyon mongs mnar bar gyur //",
    "NG0853:218": "bdud kyi sde rnams dpung bcas pa //",
    "NG0853:219": "thams cad dregs pa'i mthu yis myos //",
    "NG0853:220": "de nas gtso bo lha chen rnams //",
    "NG0853:221": "nyon mogs las kyis skyes pa yi //",
    "NG0853:222": "'byung chen gnas rnams g.yo mdzad cing *//",
    "NG0853:223": "gcig la gcig gis gdug sems dang *//",
    "NG0853:224": "thabs kyi spyod pa sna tshogs kun //",
    "NG0853:225": "rgyal srid yul kun 'phrog par byed //",
    "NG0853:226": "las kyi sdug bsngal stobs rgyas pa'i //",
    "NG0853:227": "mi mthun kun nas 'khrug pa las //",
    "NG0853:228": "'jig rten khams @#/  / rnams me 'bar zhing *//",
    "NG0853:229": "rmongs nyams rngams nas las gzhan 'grub //",
    "NG0853:230": "de tshe nyon mongs dregs pa'i mthus //",
    "NG0853:231": "dur khrod bdag po stobs rgyas shing *//",
    "NG0853:233": "dregs byed sder bcas 'joms pa yi //",
    "NG0853:234": "ru tra mngon par lhags 'gyur te //",
    "NG0853:235": "khams gsum mngon gnas rim gnas kun //",
    "NG0853:236": "rngam 'khrugs pas ni mos shing bred //",
    "NG0853:237": "de nyid stobs kyi lus ngag yid //",
    "NG0853:239": "rang gi mthu rnams phyogs bcur 'phro //",
    "NG0853:240": "nyon mongs las dang sdug bsngal tshogs //",
    "NG0853:241": "kun nas gzir ba'i blo rnams dang *//",
    "NG0853:242": "de dag bdag po dregs byed stobs //",
    "NG0853:243": "thams cad sdug bsngal gcig tu 'bar //",
    "NG0853:245": "de ni nyon mongs snyems par gnas //",
    "NG0853:246": "de dag kun nas dregs pa'i mthus //",
    "NG0853:247": "mi dge'i gnas tshogs longs spyod pa'i //",
    "NG0853:248": "bza' btung mtshan ma la sogs pa //",
    "NG0853:249": " sder bcas de dag rang bzhin spyod //",
    "NG0853:251": "thams cad mkhyen pa'i gzigs 'gyur nas //",
    "NG0853:252": "thugs rje'i dkyil 'khor snang ba yi /",
    "NG0853:253": "khro gnas mngon par sprul par mdzad /",
    "NG0853:254": "khro bo sprin phung mtha' yas pas //",
    "NG0853:255": "sku gsung thugs sogs bkod pa'i mthus //",
    "NG0853:256": "phyogs bcu'i dkyil 'khor ma lus rgyas //",
    "NG0853:257": "stong gsum rdul snyed snang byas te //",
    "NG0853:258": "'jigs pa'i gzugs bstan mtshon cha dang *//",
    "NG0853:259": "rab gsum gsang sngags drag po yis //",
    "NG0853:260": "nyon mongs lus kun dag par mdzad //",
    "NG0853:261": "phyogs bcu'i bgegs tshogs brtul byas nas //",
    "NG0853:263": "rang gi dkyil 'khor gnas la bkod //",
    "NG0853:264": "rab gtum drag po'i tshogs rnams kun //",
    "NG0853:265": "nyon mongs nga rgyal tshogs sprul te //",
    "NG0853:266": "'jigs pa'i gzugs dang mtshon cha dang *//",
    "NG0853:267": "phra men mkha' 'gro rbod gtong 'gyed //",
    "NG0853:268": "drag po'i dgra bo ma lus kun //",
    "NG0853:269": "las kyi stobs mthur ldan 'gyur zhing *//",
    "NG0853:270": "bar chad la sogs kun 'joms byed //",
    "NG0853:271": " bdud rigs nag po'i phyogs su gnas //",
    "NG0853:272": "sangs rgyas kun gyi rdzu 'phrul gyis //",
    "NG0853:273": "stobs chen khro bo grangs med tshogs //",
    "NG0853:274": "phyogs bcu kun nas spro mdzad cing *//",
    "NG0853:275": "'jigs pa'i mtshon cha char phab ste //",
    "NG0853:276": "de dag sder bcas brlag par mdzad //",
    "NG0853:277": "ma las sha khrag rus pa'i tshogs //",
    "NG0853:278": "ngo mtshar chen po'i zhal du gsol //",
    "NG0853:279": "ye shes cho 'phrul yan lag rnams //",
    "NG0853:280": "kun tu spyod pas sbyor mdzad cing *//",
    "NG0853:281": "ngo mtshar bcu gnyis cha lugs kyis //",
    "NG0853:282": "rigs kyi dkyil 'khor gnas su bkod //",
    "NG0853:283": "mthu lnga dbang lnga 'bras bu lnga //",
    "NG0853:284": "rab rdzogs bstan pas khro bo'i sku //",
    "NG0853:285": "ngo mtshar chen po'i yul rnams dag / de dag bstan pas rdzogs pa nyid //",
    "NG0853:286": "nyon mongs sha khrag rus bcas pa //",
    "NG0853:287": "dug gsum rnam dag mchod pa che //",
    "NG0853:288": "yang dag gsol bas dges pa dag / thugs rje chen pos slar gzung ste //",
    "NG0853:289": "shes rab snying rje 'brel pa'i mchog / khams gsum sa gnas mngon par @#/  / sgrol //",
    "NG0853:290": "rnam dag sku gsungs thugs kyi bdag / 'og min mi 'khrug bde ldan gnas //",
    "NG0853:291": "rigs mchog byang chub sems bcas par //",
    "NG0853:292": "thugs rje mngon 'byung dkyil 'khor nyid //",
    "NG0853:293": "bdud rtsi 'byung ba'i ting 'dzin gyis //",
    "NG0853:294": "mi gtsang snyigs ma'i tshogs rnams kun //",
    "NG0853:295": "mngon par bstan pa rdzogs pa'i sku //",
    "NG0853:296": "thar pa'i dbang po zhes bya 'o //",
    "NG0853:297": "de bzhin gshegs pa thugs rje'i bdag / bskal pa bzang po'i dus nyid du //",
    "NG0853:298": "ma 'ongs 'gro rnams spyod par 'gyur //",
    "NG0853:299": "thabs mkhas mngon par rdzogs pa yi //",
    "NG0853:300": "sangs rgyas mdzad pa ngo mtshar che //",
    "NG0853:301": "dregs byed thal bar rlog pa las //",
    "NG0853:302": "thal ba'i dbang por lung bstan mdzad //",
    "NG0853:303": "de'i phyir gsang ba'i theg pa 'di //",
    "NG0853:304": "thabs dang shes rab rol pa'i rgyud //",
    "NG0853:305": "sgyu 'phrul dra ba zhes bya ste //",
    "NG0853:306": "ngo 'tshar bshad pa'i dra ba 'o //",
    "NG0853:307": "dus gsum 'byung ba'i gnas rdzogs pa'o //",
    "NG0853:309": "rab tu sprul pa'i dkyil 'khor mchog / tshul 'dis mngon par rdzogs pa nyid //",
    "NG0853:310": "rnal 'byor ngo mtshar las byung ba'i //",
    "NG0853:311": "sangs rgyas kun gyi dgongs pa'i mchog / rab tu spyod rnams grol 'gyur zhing *//",
    "NG0853:312": "tshul rgyun 'jug pas mya ngan 'das //",
    "NG0853:313": "de ltar sprul pa'i dkyil 'khor tshogs //",
    "NG0853:314": "rigs kyi bkodapa rnams mtha' yas //",
    "NG0853:316": "de nyid thabs kyis 'dul mdzad de //",
    "NG0853:317": "mthun pa'i gzugs dang sgra nyid dang *//",
    "NG0853:318": "phyag rgya kun nas sprul pa'i tshogs // mi mthun gnas rnams sna tshogs pa'i //",
    "NG0853:319": "cha lugs kun dngos bral ba'i tshul //",
    "NG0853:320": "rnam pa lnga yi 'dul byed mchog / 'khor rnams mya ngan 'das",
    "NG0853:321": "sbyor bas //",
    "NG0853:322": "phra men lnga brgya drug cu gnyis //",
    "NG0853:323": "phyogs bcu'i zhing khams mtha' yas par //",
    "NG0853:324": "sder bcas rang rgyud mthun pa'i gzugs //",
    "NG0853:326": "rnam kun dag pas rdzogs pa nyid //",
    "NG0853:327": "rang gi dkyil 'khor zhi bzhin pas //",
    "NG0853:328": "phyag rgya'i lung tshogs lha yi sku //",
    "NG0853:329": "mkha' 'gro phra men sgo ma'i tshogs //",
    "NG0853:330": "rang gi lag cha phyag rgya'i tshogs //",
    "NG0853:331": "mtshan dang dpe byad tshogs rnams dang *//",
    "NG0853:332": " ngo mtshar yul bcas rol pa nyid //",
    "NG0853:333": "lha chen dregs pa'i tshogs rnams kun //",
    "NG0853:334": "dam rdzas mi gtsang gnas dag nas //",
    "NG0853:335": "tshad med gsung sems byang chub sems //",
    "NG0853:336": "ldang dang rnam par ldang ba'i yid //",
    "NG0853:337": "kun nas bskyod pas dbugs phyung ste //",
    "NG0853:339": "de rnams phyogs gcig gnas 'khod cing *//",
    "NG0853:340": "nyon mongs la sogs 'gyod bcad gsungs //",
    "NG0853:341": "rigs bdag kun la gsol ba 'debs //",
    "NG0853:342": "rang gi sbyor ba'i rdzas 'phrul zhing *//",
    "NG0853:343": "dbang bskur dam tshig la gnas shing *//",
    "NG0853:344": "kun nas dam bcas smra ba'i tshig / dus kun mi 'gyur brtan par gnas //",
    "NG0853:345": "rdo rje theg pa'i don bzhin du //",
    "NG0853:346": "yang dag sgrub la nan tan gyis //",
    "NG0853:347": "tshogs kyi dkyil 'khor @#/  / gzung byed cing *//",
    "NG0853:348": "de ming 'dzin bcas bsrung bar mdzad //",
    "NG0853:349": "'khor gyi dbang phyug bran tshogs rnams //",
    "NG0853:350": "gtso bo'i bka' bzhin nye bar gnas //",
    "NG0853:351": "mngon rdzogs sangs rgyas ye shes la //",
    "NG0853:352": "shes rab cher ldan sbyor ba'i mthus //",
    "NG0853:353": "thugs rje'i bdag po'i lung bzhin du //",
    "NG0853:354": "rab tu spyod pas grol 'gyur dang *//",
    "NG0853:355": "dus mthar ji srid sems can don //",
    "NG0853:356": "dam bcas byang chub spyod pa'i mchog / stobs chen drag po'i tshogs rnams kyis /",
    "NG0853:357": "khro bo'i dkyil 'khor mngon rdzogs pas //",
    "NG0853:358": "bde gshegs mdzad pa'i byin rlabasamachog / sgyu 'phrul dra ba'i ngang tshul can //",
    "NG0853:359": "shes rab gnas kyi phyag rgya las //",
    "NG0853:360": "kun nas spro dang bsdu ba'i mthus //",
    "NG0853:361": "'khor lo'i gnas kun rgyas 'gyur te //",
    "NG0853:362": "yang dag yi ge rlung gi tshogs //",
    "NG0853:363": "dpe dang gnad dang rmongs pa dang *//",
    "NG0853:364": " gnas kun brtan tshogs bsdud pa'i bdag / me rlung yang dag sogs rgyas pas //",
    "NG0853:365": "sprul pa'i dkyil 'khor mtshan bcas rdzogs //",
    "NG0853:367": "longs spyod rdzogs sku rgyan gyi bdag / yang dag brgyad kyi sgra gnas spel //",
    "NG0853:368": "rnam shes tshogs brgyad ye shes nyid //",
    "NG0853:369": "bcu drug rol pa'i pho nya yis //",
    "NG0853:370": "bde ba chen po'i 'khor lo rgyas //",
    "NG0853:371": "zlum po gru bzhi zla gam dang *//",
    "NG0853:372": " kun nas spro dang bsdu ba yi //",
    "NG0853:373": "phyi nang 'jig rten dag mdzad pa //",
    "NG0853:374": "drag po'i tshogs rnams 'joms mdzad cing *//",
    "NG0853:375": "rigs kyi 'khor lo rdzogs pa 'o //",
    "NG0853:376": "zhing khams thams cad dag par mdzad pa'i dkyil 'khor kun nas sprul pa'o //",
    "NG0853:377": "rdo rje sems dpa' sgyu 'phrul dra ba gsang ba'i",
    "NG0853:378": "snying po de kho na nyid rol pa chen po'i",
    "NG0853:379": "thal ba'i rgyud las /",
    "NG0853:380": "khro bo'i dkyil 'khor mngon par bstan pa'i le'u ste",
    "NG0853:381": "bcu gcig pa'o // // de nas rnal 'byor dbang",
    "NG0853:383": "// thabs dang shes rab spyod pa'i gzhi //",
    "NG0853:384": "bya ba chen po las 'di gsungs //",
    "NG0853:385": "thabs kyi phyag rgya thabs rnams rdzogs //",
    "NG0853:386": "de dag rnam shes dbang por bcas //",
    "NG0853:387": "shin tu brtan pa'i bdag nyid can //",
    "NG0853:388": "bya ba kun nas skad cig las //",
    "NG0853:389": "rigs kyi dkyil 'khor thams cad mchog / yul bcas rnam par dag byed cing *//",
    "NG0853:390": "bde gshegs byang chub yan lag rdzogs //",
    "NG0853:391": "yid kyi yi ge rgyu dang bcas //",
    "NG0853:392": "rdo rje rigs dang de bzhin rigs //",
    "NG0853:393": "rin chen pad+ma las rnams kyis //",
    "NG0853:394": "cha lugs rdzogs pas kun spyod pa //",
    "NG0853:395": "dag pa'i dkyil 'khor rnam pa gsum //",
    "NG0853:396": "rtogs pa gzhi yi bdag nyid can //",
    "NG0853:397": "gnyis med ye shes thugs rje che //",
    "NG0853:398": "sprul pa'i ting 'dzin yongs su rgyas //",
    "NG0853:399": "thabs kyi spyod pa rgya chen de //",
    "NG0853:400": "kun nas spro dang bsdu ba dang *//",
    "NG0853:402": "spros bcas spros pa med pa dang *//",
    "NG0853:403": "rtse gcig brtan pa'i phyag rgya'i mchog / shes rab rigs kyi lha mo rnams //",
    "NG0853:404": "nye bar bkod sbyangs byin rlabs kyis //",
    "NG0853:405": "so so'i mtshan ma rgyan ldan @#/  / par //",
    "NG0853:406": "yang dag brtags pas sbyor ba'i gnas //",
    "NG0853:407": "rdo rje 'khor lo la sogs kyi //",
    "NG0853:408": "mtshan ldan ma yi tshul bzhin du //",
    "NG0853:409": "rab tu sbyangs pa'i phyag rgya'i tshogs //",
    "NG0853:410": "shes rab nye bar sbyor ba'i mthus //",
    "NG0853:411": "rol pa'i brtul zhugs gnas rgyas te //",
    "NG0853:412": "phyag rgya sngags kyis rdzogs byas te //",
    "NG0853:413": " gang zag bzhi yi bye brag gis //",
    "NG0853:414": "tha dad dkyil 'khor yul kun rdzogs //",
    "NG0853:415": "rigs mchog phrin las thams cad kyis //",
    "NG0853:416": "sbyor rtags phyag rgya bde ba yi //",
    "NG0853:417": "thang cig yud tsam skad cig sogs //",
    "NG0853:418": "bskal pa chen po'i bar du gnas //",
    "NG0853:419": "ye shes sgrib sogs kun bral zhing *//",
    "NG0853:420": "ye shes phun sum tshogs pa'i bdag / shes rab spyod pa bla na med //",
    "NG0853:421": "chos dbyings yul la mnyam par sbyor //",
    "NG0853:422": "gnyis su med pa'i bdag nyid kyis //",
    "NG0853:423": "thams cad yul kun dbang bsgyur zhing *//",
    "NG0853:424": "phung po khams dang skye mched tshogs //",
    "NG0853:425": "phyi nang snod bcud ma lus kun //",
    "NG0853:426": "rang bzhin rdzogs pa'i dkyil 'khor che //",
    "NG0853:427": "dus gsum rdzogs pa chen por sbyor //",
    "NG0853:428": "rnam shes dbang po yul gyi rgyun //",
    "NG0853:429": "kun nas rol pa'i brtul zhugs kyis //",
    "NG0853:430": "bde ba chen po'i thig le dbyings //",
    "NG0853:431": "mtshan ma'i tshul bcas gnyis med pa'i //",
    "NG0853:432": "thabs dang shes rab 'bras bu'i mchog / kun nas dkyil 'khor snyoms 'jug cing *//",
    "NG0853:433": "rang bzhin yul kun las 'das pa'i //",
    "NG0853:434": "zung 'jug gsang ba spyod pa'i mchog / kun nas ma 'gags rol pa'i tshogs //",
    "NG0853:435": "lha dang lha mo'i dkyil 'khor dbyings //",
    "NG0853:436": "rnal 'byor gnyis med spyod pa'i don //",
    "NG0853:437": "ngo mtshar yul kun rmad du byung *//",
    "NG0853:439": "spyod lam gang tshe gnas pa'i dus //",
    "NG0853:440": "sku gsung thugs kyi brtul zhugs mchog / kun rgyud rnam gsum dag pa yi //",
    "NG0853:441": "phyag rgya sngags dang ting 'dzin las //",
    "NG0853:442": "zhing khams thams cad rnam sbyangs te //",
    "NG0853:443": "yang dag bsrung ba 'grub par 'gyur //",
    "NG0853:444": "dam tshig rnam par nyam pa dang *//",
    "NG0853:445": "mthu chen dbang byin brlabs pa'i don //",
    "NG0853:446": "dkyil 'khor chen po brtan gnas shing *//",
    "NG0853:447": "kun nas bsrung ba'i 'khor lor ldan //",
    "NG0853:448": "thabs dang shes gnas 'jug pa yi //",
    "NG0853:449": "sangs rgyas don yod grub pa'i mchog / yang dag sbyor bas kun dgug cing *//",
    "NG0853:450": "phung po lnga dang 'byung ba'i tshogs //",
    "NG0853:451": " ma lus 'dus pa'i thig le nyid //",
    "NG0853:452": "dam tshig chen po'i lce la bzhag / sku gsung thugs kyi mtshan ma yis //",
    "NG0853:453": "rim par gnas sbyang dbang bskur zhing *//",
    "NG0853:454": "sangs rgyas kun gyis byin rlabs mchog / kun nas 'dus pa'i tshul bsgoms nas //",
    "NG0853:456": "dkyil 'khor kun nas skal pa mnyam //",
    "NG0853:457": "'dod pa thams cad bskang ba dang *//",
    "NG0853:458": "dam tshig mchog rnams rdzogs par 'gyur /",
    "NG0853:459": "kha zas sogs kyis dub pa dang *//",
    "NG0853:460": "spyi",
    "NG0853:462": "yi ge lnga 'od 'bar ba'i mthus //",
    "NG0853:463": "rigs dang rigs bcas zhing khams rnams //",
    "NG0853:464": "rnam par sbyor bas rdzogs pa nyid //",
    "NG0853:465": "mtshan ma phra mo sku+u yi tshogs //",
    "NG0853:466": "kun nas spro zhing bsdu ba'i mthus //",
    "NG0853:467": "@#/  / phyogs bcu'i rigs kyi bdag po nyid //",
    "NG0853:468": "dkyil 'khor kun gyi 'byung gnas gtso //",
    "NG0853:469": "bdud rtsi bcud rnams rab rdzogs pa'i //",
    "NG0853:470": "byang chub sems mchog snying po nyid //",
    "NG0853:471": "yang dag bsdus pas rgyas par 'gyur //",
    "NG0853:473": "rdo rje 'dzin dang gral mnyam 'gyur //",
    "NG0853:474": "longs spyod 'dod kun bral ba yi //",
    "NG0853:475": "de dag rgyas par sgrub pa'i phyir //",
    "NG0853:476": "rin chen 'byung ldan ting 'dzin mchog / rin chen bum pa bzang po las //",
    "NG0853:477": "yang dag bden pa'i mthu brjod cing *//",
    "NG0853:478": "ji srid me tog phreng bcas pa'i //",
    "NG0853:479": "bdud rtsi chu rgyun bzang po nyid //",
    "NG0853:480": "'dod pa thams cad dbang mdzad pa'o //",
    "NG0853:481": "sngags dang phyag rgya rnam par spel //",
    "NG0853:482": "rin chen rigs mchog thams cad kyi //",
    "NG0853:483": "byin rlabs 'od zer kun bsdus te //",
    "NG0853:484": "gnas lnga dag tu sbyor byas pas //",
    "NG0853:485": "'khor lo'i sgyur rgyal gnas chen 'grub //",
    "NG0853:486": "yang dag sangs rgyas kun dang mnyam //",
    "NG0853:487": "ches dbang byin rlabs nyams pa dag / mtha' yas mgon po dpag med sku //",
    "NG0853:489": "byang chub sems nyid a sha'i gzugs //",
    "NG0853:490": "'od gsal kha dog lnga dang ldan //",
    "NG0853:491": "rigs kyi phyag rgya brten byas te //",
    "NG0853:492": "chags pa'i yul bcas dbang gi sku /",
    "NG0853:493": "khro bo mtshon chas phreng ba bcas //",
    "NG0853:494": "yang dag bsrungs bas bsrung bya ste //",
    "NG0853:495": "mi mthun las kun rnam par 'joms /",
    "NG0853:496": "khro bo sprul pa bsam yas dang *//",
    "NG0853:497": "phyag rgya'i mtshan ma thams cad kyis / yul kun gnas nas shis byas te //",
    "NG0853:498": "mkha' spyod dra ba'i las chen po //",
    "NG0853:499": "rnam par sel bar dges pa dag / sangs rgyas kun gyi mdangs dang ldan //",
    "NG0853:500": "sprul pa'i phreng ba'i 'od dang bcas //",
    "NG0853:501": "bkra shis g.yung drung dpal be 'u //",
    "NG0853:502": "bum pa bzang dang gdugs kyis mtshan //",
    "NG0853:503": "mi shigs rdo rje snying po'i sku //",
    "NG0853:504": "phyag rgya bkod pa'i mtha' yas shing *//",
    "NG0853:505": "tshe dbang rigs kun rgyas mdzad de //",
    "NG0853:507": "dkyil 'khor 'brel bas chags pa'i gnas //",
    "NG0853:508": "bza' btung longs spyod thams cad la //",
    "NG0853:509": "sku gsung thugs kyi sa bon gyis //",
    "NG0853:510": "'phro 'du'i byin brlabs sprul pa'i tshogs //",
    "NG0853:511": "gnas kun nye bar sgyur byed pa'i //",
    "NG0853:513": "sangs rgyas theg pa kun gyi bdag / dbyings dang ye shes mnyam sbyor zhing *//",
    "NG0853:514": "lnga",
    "NG0853:515": "gnyis rdzogs pa'i 'od zer dang *//",
    "NG0853:516": "nyi shu rtsa lnga'i 'od zer gyis //",
    "NG0853:517": "don kun gsang ba'i bdag po las //",
    "NG0853:518": "sbyor ba'i yan lag bdun snang zhing *//",
    "NG0853:519": "gnyis med gnyis su sprul pa yi //",
    "NG0853:520": "rgyal ba kun 'byung bdag nyid do //",
    "NG0853:521": "las byung ba'i // tshul 'dis nye bar rdzogs byed pa //",
    "NG0853:522": " kun tu bsrung ba'i phyag rgya yis //",
    "NG0853:523": "gnas rnams kun tu rgyas btab cing *//",
    "NG0853:524": "cod pan phreng ba'i myu gur bcas //",
    "NG0853:525": "rang gi dam tshig rdzogs pa'i mchog / gnas brtags sna tshogs rdo rje las /",
    "NG0853:526": "khro bo yab yum sbyor ba'i rgya //",
    "NG0853:527": "@#/  / rin chen phreng ba rdo rje mtshon //",
    "NG0853:528": "mdun rgyab gnas kun brtan pa nyid //",
    "NG0853:529": "dbu rgyan rigs lnga'i mtshan mas mdzes //",
    "NG0853:530": "sangs rgyas kun rdzogs dbang bskur mchog / sna tshogs ban+d+ha phreng tshogs bklubs //",
    "NG0853:531": "grong khyer bzang po'i gnas 'di ru //",
    "NG0853:532": "bsod nams ye shes tshogs rdzogs pa'i //",
    "NG0853:533": "lha mo'i mchod pa bla na med //",
    "NG0853:534": "thabs la shes rab rol pa dang *//",
    "NG0853:535": "thabs dang shes rab rol pa nyid //",
    "NG0853:536": "'jug pa'i rgyu dang 'bras bu'i",
    "NG0853:537": "bdag / bya ba rdzogs pa'i phyag rgya yis //",
    "NG0853:538": "yang dag 'pho ba brtan mdzad pa'i //",
    "NG0853:539": "phyogs mtshams gnas kun 'jug pa'i tshul //",
    "NG0853:540": "mi gnyis rdo rje mtshan ldan pas //",
    "NG0853:541": "glu gar dbyangs kyis kun spyod cing *//",
    "NG0853:542": "yan lag rol pa'i 'khoralo dang *//",
    "NG0853:544": "mtshan ldan pa yi pho brang du //",
    "NG0853:545": "bdud rtsi rnam pa lnga dang bcas //",
    "NG0853:546": "byin rlabs bsgrubs pas gsal ba nyid //",
    "NG0853:547": "bde ba chen po'i gnas rnams su //",
    "NG0853:548": "rnam par sbyor ba'i byang chub sems //",
    "NG0853:549": "rol pa'i brtul zhugs gar bskul zhing *//",
    "NG0853:550": "lha mo'i tshogs kyis gar dang glu //",
    "NG0853:551": "sprul pa'i don kun spyod pa'i mchog / bsod nams tshogs kyi 'khor lo'i sa //",
    "NG0853:552": "lus ngag rgyud bcas dag 'gyur zhing *//",
    "NG0853:553": "rnal grol dkyil 'khor rdzogs pa'i mchog / ye shes tshogs mchog mtha' yas pa'i //",
    "NG0853:554": "kun tu smon lam ma 'gags pa //",
    "NG0853:555": "mtshan ma'i yul du kun byed kyang *//",
    "NG0853:556": "zag bcas spyad pa brtags las bya //",
    "NG0853:557": "khams gsum 'bras bu las dang bcas //",
    "NG0853:558": "thugs rje ye shes byin brlabs mthus //",
    "NG0853:559": "gnyis med dngos grub 'bras bu rnams //",
    "NG0853:560": "kun tu rdzogs pa'i stobs kyis ni //",
    "NG0853:561": "zag pa med pa'i don 'byung zhing *//",
    "NG0853:562": "rang gi ngo bo nyid gsal byed //",
    "NG0853:563": "spyod pa rnam par grol ba'i mchog / rgyal ba'i mdzad pa kun rdzogs pa'o //",
    "NG0853:564": "rdo rje sems dpa' sgyu 'phrul dra ba'i gsang ba'i",
    "NG0853:565": "snying po de kho na nyid rol pa chen po",
    "NG0853:566": "thal ba'i rgyud las /",
    "NG0853:567": "spyod pa bstan pa'i le'u ste bcu gnyis pa'o ///",
    "NG0853:568": "/ de nas 'khor gyi tshogs rnams kyis //",
    "NG0853:569": "sangs rgyas kun gyi dkyil 'khor la //",
    "NG0853:571": "byin brlabs yul kun mnyam par 'jog /",
    "NG0853:572": "rang gi ye shes ji lta bar //",
    "NG0853:573": "de dag snang ba bsam mi khyab //",
    "NG0853:574": "chos kyi rgyun gyis bya ba dang *//",
    "NG0853:575": "mngon par bskyed pas rgya chen rdzogs //",
    "NG0853:576": "ngo mtshar yon tan gnas la 'jug / sangs rgyas thams cad bstan pa'i gnas //",
    "NG0853:577": "rnam par sbas pas gsang ba'i tshul //",
    "NG0853:578": "phyag rgya thabs tshogs cho ga kun //",
    "NG0853:579": "bstan pa'i gnas su 'byung 'jug thim //",
    "NG0853:580": "kun tu bzang po'i dkyil bstan pa ni //",
    "NG0853:581": "yang dag ye shes dpe las 'das //",
    "NG0853:582": "dgongs pa mi shigs bla med pa //",
    "NG0853:583": "bya ba'i 'khor lo bsam mi khyab //",
    "NG0853:584": "sku+u yi sku ste sku+u yi mchog / mnyam pa lnga yi bdag nyid la //",
    "NG0853:585": "phyag rgya'i dkyil 'khor kun 'jug cing *//",
    "NG0853:586": "sum cu rtsa gnyis rdzogs pa yis //",
    "NG0853:587": "bsnyen sgrub @#/  / yan lag gnas chen po //",
    "NG0853:588": "e ha a sha'i sbyor ldan zhing *//",
    "NG0853:589": "'jigs byed swa ha tsa ta'i mtha' //",
    "NG0853:590": "pho brang ma bcos pad+ma'i dbyings //",
    "NG0853:591": "ba ta ba ri sa ha dza //",
    "NG0853:592": "rgyu yi 'jug pa rnam bdun gyis //",
    "NG0853:593": "rkyen gyis nam mkha' rnam par dag / yang dag nye bar bsags pa'i rgyud //",
    "NG0853:594": "drug dang drug bcas mtha' rnams 'gogs //",
    "NG0853:595": "'bras bu de nas mthun pa'i chos //",
    "NG0853:596": "rnam gsum sbyor ba stobs kyis rdzogs //",
    "NG0853:597": "nyams pa med pa'i thabs rnams kyis //",
    "NG0853:598": "rgyal ba'i pho brang bcu drug gnas //",
    "NG0853:599": "zla phyed yongs su gang ba yi //",
    "NG0853:600": "dkyil 'khor gsal ba cha rgyas 'gyur //",
    "NG0853:601": "mtshan ma sna tshogs ting 'dzin dngos //",
    "NG0853:602": "de dag gnas kun lhun grub pa'i //",
    "NG0853:603": "de dag rigs kyi yi ge bzang po'i tshogs //",
    "NG0853:604": "mtshan ma med pa'i ting 'dzin mchog / sangs rgyas theg pa mdor bsdus te //",
    "NG0853:605": "yul dang yul can gnyis med par //",
    "NG0853:606": "byang chub sems sogs ma rgyas par //",
    "NG0853:607": "rang bzhin rnam dag dkyil 'khor mchog / mi rtog ngo bo dmigs dang bral //",
    "NG0853:608": "rab sbyangs spyod pa rdzogs 'gyur zhing *//",
    "NG0853:609": "phro brang yi ge ma bral bar //",
    "NG0853:610": "yul kun sbyor ba'i ting nge 'dzin //",
    "NG0853:611": "dkyil 'khor bdag dang gzhan pa'i rgyud //",
    "NG0853:612": "kun nas sgyu 'phrul dra ba'i dngos //",
    "NG0853:613": "tha dad yul rnams bsam yas pa'i //",
    "NG0853:614": "phreng ba'i cha dang cha las 'das //",
    "NG0853:615": "dmigs pa kun la 'jug pa'-i rgyun //",
    "NG0853:616": "de mtha' spro dang bsdu ba'i tshul //",
    "NG0853:617": "mnyam nyid rtogs pa rnam lnga yi //",
    "NG0853:618": "phyag rgya rdzogs pa'i thig le'i tshul //",
    "NG0853:619": "rang gi gnas 'jug thig le'i rgyun //",
    "NG0853:620": "'khor lo'i tshul bzhin 'jug pa 'o //",
    "NG0853:621": "ji snyed dngos grub snying po'i mchog / rab tu rtog pa rnam bzhi yis //",
    "NG0853:622": "bye brag yul tshogs gnyis med par //",
    "NG0853:623": "snang ba rnam par dag pa'i tshul //",
    "NG0853:624": "nyung bar bsdus pas rdzogs byas te //",
    "NG0853:626": "thugs rje 'byung ba'i bdag po nyid //",
    "NG0853:627": "ye shes sems dpa' sngags lam las //",
    "NG0853:628": "dam tshig 'phro 'du'i bye brag las //",
    "NG0853:629": "yan lag gnas kun rdzogs 'gyur zhing *//",
    "NG0853:630": "'od kyi thig le rnam par dag / bu ga'i tshogs rnams thams cad du //",
    "NG0853:631": "dngos po drug gis gnas khyab cing *//",
    "NG0853:632": "rten dang brten pa'i ye shes tshogs //",
    "NG0853:633": "ting 'dzin sems dpa'i bdag nyid do //",
    "NG0853:634": "sa bon zla ba'i thig ler bcas //",
    "NG0853:635": "yang dag sbyangs pas rdzogs pa'i sku //",
    "NG0853:636": "byang chub gnas kyi rgyan ldan zhing *//",
    "NG0853:637": "mthar phyin sangs rgyas kun gyi thugs //",
    "NG0853:638": "dus gsum rgyan gyi ting nge 'dzin //",
    "NG0853:639": "ngo bo gcig nyid sna tshogs mdangs //",
    "NG0853:640": "thabs kyi sprul pa bsam yas te //",
    "NG0853:641": "sangs rgyas drug gi mdzad bcas pas //",
    "NG0853:642": "dkyil 'khor bla na med pa'i mchog / ye shes dkyil 'khor thams cad kun //",
    "NG0853:643": "dga' mgu rangs bas mnyes byas te //",
    "NG0853:644": "'khor lo'i cha shas gnyis gyi tshul //",
    "NG0853:645": "gsal 'debs sngags dang phyag rgya yis //",
    "NG0853:646": "rang gis yul du gshegs gsol zhing *//",
    "NG0853:647": "dus nyid 'gro @#/  / la gzigs pa'i mthus //",
    "NG0853:648": "ji srid bkod pa rgya chen don //",
    "NG0853:649": "pha rol phyin pa'i tshogs rnams kyis //",
    "NG0853:650": "sangs rgyas theg pa brtan par byed //",
    "NG0853:651": "sbyin sogs tshul khrims bzod pa dang *//",
    "NG0853:652": "brtson 'grus bsam gtan shes rab tshogs //",
    "NG0853:653": "thabs stobs smon lam ye shes kyi //",
    "NG0853:654": "bya ba chen pos gzhan rgyud sel //",
    "NG0853:655": "yang dag mnyam nyid ye shes che //",
    "NG0853:656": "'gro rnams rdo rje 'dzin pa yi //",
    "NG0853:657": "gnas kun mngon par sbyor byas te //",
    "NG0853:658": "thabs dang shes rab sbyor ba'i bdag / gnyis med sprul pa bsam yas pas //",
    "NG0853:659": "de dag rnam par rdzogs pa yi //",
    "NG0853:660": "byang chub yan lag rin chen rdzas //",
    "NG0853:662": "chu bo rgyun gyis tshul 'jugapa //",
    "NG0853:663": "rnam par grol ba'i theg pa mchog / 'gro ba thams cad rin chen rdzas //",
    "NG0853:664": "nam mkha' la gnas b+ha ga nyid //",
    "NG0853:665": "rdo rje 'dzin pa bcom ldan 'das //",
    "NG0853:666": "dkyil 'khor chen po dbang bskur zhing *//",
    "NG0853:667": "dam tshig gsang ba la gnas byed //",
    "NG0853:668": "kun nas smin pa'i byin rlabs kyis //",
    "NG0853:669": "de dag mtha' dang tshul gzhan gyis //",
    "NG0853:670": "grong khyer mchog rnams sprul pa'i sku //",
    "NG0853:671": "longs spyod gnas chen kun dga' ba //",
    "NG0853:672": "rdo rje rinachen pad mo'i tshogs //",
    "NG0853:673": "rab sbyangs dmigs pas 'grub 'gyur zhing *//",
    "NG0853:674": "bcu drug cha shas rnam par 'phel //",
    "NG0853:675": "rab tu sbyangs pa'i yul 'di ni //",
    "NG0853:676": "dam pa'i ye shes 'jug pa'i gnas //",
    "NG0853:677": "bya ba'i 'khor los gzhan rgyud tshogs //",
    "NG0853:679": "bcu drug cha shas rnam par 'phel //",
    "NG0853:680": "rab tu sbyangs pa'i yul 'di ni //",
    "NG0853:681": "dam pa'i ye shes 'jug pa'i gnas //",
    "NG0853:682": "bya ba'i 'khor los gzhan rgyud sel //",
    "NG0853:683": "don kun rdzogs pa'i thig le nyid //",
    "NG0853:684": "rang byung gnas su brtan pa yin /  / zhes bkod pa rgya cher mdzad //",
    "NG0853:686": "snying po de kho na nyid nges pa rol pa",
    "NG0853:687": "chen po thal ba'i rgyud las /",
    "NG0853:688": "sbas pa'i gsang ba'i tshul la 'jug pa'i le'u ste",
    "NG0853:689": "bcu gsum pa'o // // sgyu 'phrul ngo mtshar bshad",
    "NG0853:690": "pa'i dra ba / gsang ba snying po de kho na nyid nges pa las /",
    "NG0853:691": "rol pa chen po thal ba'i rgyud ces bya ba rdzogs so ///",
    "NG0853:692": "/ rgya gar gyi mkhan po bi ma la mi tra dang */",
    "NG0853:693": "bod kyi lo tsa ba gnyags ban dz+nya na ku ma ras bsgyur ba'o //  // shu b+ha ban+tu //",
    "NG0853:694": "sid+d+hi rastu /",
    "NG0853:695": "gzhi rgyud bde bar gshegs pa'i snying po'i khams //",
    "NG0853:696": "sad byed thabs mchog rdo rje'i tshig gi rgyud //",
    "NG0853:697": "yi ger bsgrubs 'dis mtshon nas 'bras bu'i rgyud //"
}