{
    "T10D4165:169b-0": "@169b # // rgya gar skad du /",
    "T10D4165:169b-1": "sh'i la ka th'a britti /",
    "T10D4165:169b-2": "bod skad du /",
    "T10D4165:169b-3": "tshul khrims kyi gtam gyi 'grel pa /",
    "T10D4165:169b-4": "dkon mchog gsum la phyag 'tshal lo //",
    "T10D4165:169b-5": "gang zhig bdud las rgyal zhing pha rol phyin drug rdzogs //",
    "T10D4165:169b-6": "brtse bas gzhan don mdzad pa de la phyag 'tshal lo //",
    "T10D4165:169b-7": "gzhan dag drang bas min la rang nyid drang phyir ni //",
    "T10D4165:169b-8": "dam ba'i rjes su 'brangs la tshul khrims 'di nyid bshad //",
    "T10D4165:169b-9": "de bzhin du spyi'i don ni pha rol tu phyin",
    "T10D4165:169b-10": "pa'i nang nas tshul khrims ni sa gzhi lta bu",
    "T10D4165:169b-11": "yin par dgongs nas /",
    "T10D4165:169b-12": "de nyid sbyin pa las khyad par du 'phags par bsgrub pa'i phyir /",
    "T10D4165:169b-13": "dpe'i sgo nas bstan pa ni //",
    "T10D4165:169b-14": "rgya mtsho dang ni glang rjes kyi //",
    "T10D4165:169b-15": "khyad par dag ni gang yin pa //",
    "T10D4165:169b-16": "sbyin pa dang ni tshul khrims kyi //",
    "T10D4165:169b-17": "khyad par dag ni de yin no ;",
    "T10D4165:169b-18": "/ zhes bya ba 'dis smos so //",
    "T10D4165:169b-19": "ni zhes bya ba ni nges par gzung ba'o //",
    "T10D4165:169b-20": "de zhes bya ba ni 'das ma thag pa'o //",
    "T10D4165:169b-21": "yin no zhes bya ba ni ngag rdzogs pa ste go bar zad do //",
    "T10D4165:169b-22": "de nyid tshul khrims kyi sgo nas rgyas par bstan pa'i phyir /",
    "T10D4165:169b-23": "gang zhig ces bya ba la sogs pa smos so //",
    "T10D4165:169b-24": "de ji ltar mngon zhe na lung dang rigs pa ste /",
    "T10D4165:169b-25": "de la lung ni zla ba sgron ma las /",
    "T10D4165:169b-26": "bskal pa bye ba gangg'a'i bye snyed du //",
    "T10D4165:169b-27": "sangs rgyas dag ni gangg'a'i bye snyed la //",
    "T10D4165:169b-28": "gdugs dang ba dan mar me'i phreng ba dang //",
    "T10D4165:169b-29": "zas dang skom gyis dad sems mchod byas pas //",
    "T10D4165:169b-30": "gang gis dam pa'i chos ni 'jig pa'i tshe //",
    "T10D4165:169b-31": "de bzhin gshegs pa'i bstan pa dgag pa ni //",
    "T10D4165:169b-32": "nyin zhig gcig tu bslab pa gcig bzung na //",
    "T10D4165:169b-33": "de bas bsod nams 'di ni khyad par 'phags //",
    "T10D4165:169b-34": "zhes 'byung ste /",
    "T10D4165:169b-35": "rgyas par ni mdo nyid la blta bar bya'o //",
    "T10D4165:169b-36": "gzhan yang tshul khrims kyi 'bras bu ni mtho ris",
    "T10D4165:169b-37": "yin la sbyin pa'i 'bras bu ni 'byor ba yin",
    "T10D4165:170a-0": "@170a * // te ;",
    "T10D4165:170a-1": "/ rgyu de log na cig shos dang ldan du",
    "T10D4165:170a-2": "zin kyang ngan song gi 'gro ba dag ni bsod",
    "T10D4165:170a-3": "nams bsags pa'i rten du rung ngo snyam du bsams",
    "T10D4165:170a-4": "pa yin no // gang zhig dad pa'i sems kyis ni //",
    "T10D4165:170a-5": "zhes bya ba la gang zag gi yid ches pa la sogs pa'i sgo nas so //",
    "T10D4165:170a-6": "lo brgyar sbyin pa byin pa bas ;",
    "T10D4165:170a-7": "/ zhes bya ba ni mtshon pa ste /",
    "T10D4165:170a-8": "dus yun ring por 'bad pa byas kyang zhes bya ba'i don to //",
    "T10D4165:170a-9": "gang zhig nyin gcig tshu la khrims ni //",
    "T10D4165:170a-10": "zhes bya ba ni tshad 'jog pa ste /",
    "T10D4165:170a-11": "dus mnyam par ni ma yin te /",
    "T10D4165:170a-12": "tha na nyin gcig tsam zhes nges par bzung ba'o //",
    "T10D4165:170a-13": "bsrung ba de las khyad par 'phags //",
    "T10D4165:170a-14": "zhes bya ba ni bsrung ba'am 'bad pa'am ched du gnyer ba ste /",
    "T10D4165:170a-15": "de gang la yod pa de la de skad ces bya'o //",
    "T10D4165:170a-16": "da ni de las lhag pa 'am khyad par 'phags pa ste /",
    "T10D4165:170a-17": "mi mtshungs pa zhes bya ba'i tha tshig go //",
    "T10D4165:170a-18": "gzhan yang slob dpon gyis de nyid kyi rgyu mtshan bstan pa'i phyir ro //",
    "T10D4165:170a-19": "sbyin pa shan pa rnams dang ni //",
    "T10D4165:170a-20": "zhes bya ba la sogs pa smos te /",
    "T10D4165:170a-21": "rnams zhes bya ba'i sgra ni du ma ste //",
    "T10D4165:170a-22": "shan ba dang nya pa dang tshong pa la sogs pa thams cad la bya'o //",
    "T10D4165:170a-23": "rigs ngan rnams kyang ster bar byed //",
    "T10D4165:170a-24": "ces bya ba ni 'jig rten na tha chad du",
    "T10D4165:170a-25": "gyur pa gdol ba de dag tshul khrims kyis dben",
    "T10D4165:170a-26": "la sbyin ba gtong bar byed do //",
    "T10D4165:170a-27": "gang yang rung bas tshul khrims ni //",
    "T10D4165:170a-28": "zhes bya bas ni skyes bu dem pa sems pa",
    "T10D4165:170a-29": "lus ngag dul ba gnyen po stobs dang ldan pa",
    "T10D4165:170a-30": "dag gis kyang ste /",
    "T10D4165:170a-31": "gzhan lta ci smos zhes bya ba'i don to //",
    "T10D4165:170a-32": "yongs su srung bar mi nus so //",
    "T10D4165:170a-33": "zhes bya ba la de'i phyir tshul khrims khyad par",
    "T10D4165:170a-34": "du 'phags zhes bya ba'i tha tshig gi lhag ma'o",
    "T10D4165:170a-35": "// ji lta zhe na skyes bu dam pas kyang",
    "T10D4165:170a-36": "tshul khrims rin po che dang 'dra bar dri mas",
    "T10D4165:170a-37": "dben pa rdul phra mo dag gis ma gtses pa",
    "T10D4165:170a-38": "de lta bu ma byung bar du dka' ste /",
    "T10D4165:170a-39": "bar chad mang ba'i phyir dang /",
    "T10D4165:170a-40": "snyigs ma'i sems can dag gis ga la nus snyam du bsams pa yin no //",
    "T10D4165:170a-41": "yongs su'i sgra ni lung du ste khyab pa'am chub",
    "T10D4165:170a-42": "par bsgrub pa'i mthu med de zhes bya ba'i don",
    "T10D4165:170a-43": "to // rgyu mtshan gnyis pa bstan pa'i phyir /",
    "T10D4165:170a-44": "sbyin pa rab tu 'byor gyur kyang //",
    "T10D4165:170a-45": "zhes bya ba la don 'di yin te /",
    "T10D4165:170a-46": "da lta sbyin pa la gnas pa 'am de'i 'bras",
    "T10D4165:170b-0": "bu la spyod pa ste ldan @170b zhes bya ba'i",
    "T10D4165:170b-1": "tha tshig go // yang na sbyin pas zhes gsum pa'i sgrar blta bar bya'o //",
    "T10D4165:170b-2": "de ni sbyin bdag chen po min //",
    "T10D4165:170b-3": "zhes bya ba smos pa yin te /",
    "T10D4165:170b-4": "tshul khrims kyis lus dag pa'i phyir rta cang shes la sogs pa dag yin no //",
    "T10D4165:170b-5": "tshul khrims rnam par dag pa yis //",
    "T10D4165:170b-6": "zhes bya ba ni de ltar tshul khrims la gnas pas de'i 'bras bu la spyod pa ste /",
    "T10D4165:170b-7": "rnam par dag pa dang ldan zhes bya ba'i tha tshig go //",
    "T10D4165:170b-8": "sbyin bdag chen po yin par bshad //",
    "T10D4165:170b-9": "zhes bya ba ni bdag nyid chen po ste /",
    "T10D4165:170b-10": "tshul khrims kyis 'phangs pa'i phyir lha'i dbang po la sogs pa bzhin no //",
    "T10D4165:170b-11": "gal te 'o na sbyin pa dang ldan pa sbyin bdag ma yin na /",
    "T10D4165:170b-12": "'o na mdo las tshul khrims dang mi ldan pa",
    "T10D4165:170b-13": "yang sbyin pa'i sa can de la sbyin bdag ces",
    "T10D4165:170b-14": "pa ji lta bu zhe na /",
    "T10D4165:170b-15": "de ni sbyin bdag tsam yin yang sbyin bdag chen po ni ma yin te /",
    "T10D4165:170b-16": "pha rol tu phyin pa gzhan gyis ma zin pa'i phyir ro zhes bya ba'i don to //",
    "T10D4165:170b-17": "ji ltar spyin ba de mchog yin yang tshul khrims la ltos shing dman par bstan nas /",
    "T10D4165:170b-18": "da ni tshul gzhan gyi sgo nas tshul khrims de nyid khyad par du 'phags pa bstan pa'i phyir /",
    "T10D4165:170b-19": "mgo bo bregs pa'am gtsug phud ldan par rgyu //",
    "T10D4165:170b-20": "zhes bya ba la sogs pa smos te /",
    "T10D4165:170b-21": "mgo bo bregs pa ni skra bregs pa'am zhes bya'o //",
    "T10D4165:170b-22": "gtsug phud can ni thor gtsug ste kun du rgyu'i rtags yin no //",
    "T10D4165:170b-23": "de nyid ldan par zhes bya ba'i sgrar sbyar te",
    "T10D4165:170b-24": "des rgyu zhing gnas par byed ces bya ba'i tha",
    "T10D4165:170b-25": "tshig go // tshul khrims chu yis ral pa khyab par 'chang //",
    "T10D4165:170b-26": "zhes bya ba ni spyod pa'i tshul gzhag ba ste //",
    "T10D4165:170b-27": "tshul khrims kyi ched du zhes bya'o //",
    "T10D4165:170b-28": "de nyid khyab pa'i ral pa'am ral pas khyab pa ste /",
    "T10D4165:170b-29": "de 'chad ba gang yin pa de la de skad ces bya'o //",
    "T10D4165:170b-30": "cha lugs sna tshogs dag gis spyod gyur kyang //",
    "T10D4165:170b-31": "zhes bya ba ni cha byad du ma dag gi",
    "T10D4165:170b-32": "sgo nas dpa' ba byas kyang zhes lhag ma dang",
    "T10D4165:170b-33": "ldan par ston pa yin no //",
    "T10D4165:170b-34": "de ltar 'bad na don dang ldan nam snyam du bsams na /",
    "T10D4165:170b-35": "gal te tshul khrims med na g-yo sgyus spyod //",
    "T10D4165:170b-36": "ces smos te /",
    "T10D4165:170b-37": "gal te rtag pa'i mtha' bzung nas de yang tshul khrims med na ste /",
    "T10D4165:170b-38": "thog ma nas ma thob pa'am /",
    "T10D4165:171a-0": "thob kyang nyams shing zhig nas bdag nyid slu ba ste 'bad @171a * //",
    "T10D4165:171a-1": "pa 'bras bu med ces bya ba'i don to //",
    "T10D4165:171a-2": "de ltar ci mngon zhe na /",
    "T10D4165:171a-3": "dge slong la rab tu gces pa'i mdo las /",
    "T10D4165:171a-4": "dper na sdong po bzang po la //",
    "T10D4165:171a-5": "yun rings yal ga 'khrungs pa bzhin //",
    "T10D4165:171a-6": "mi de rtags tsam yun rings na //",
    "T10D4165:171a-7": "kha na ma tho rtag 'phel dang //",
    "T10D4165:171a-8": "sdig pa'i las rnams 'phel bar bshad //",
    "T10D4165:171a-9": "ces 'byung ba'i don ni 'di dag yin te /",
    "T10D4165:171a-10": "rgyas par ni mdo nyid du lta'o //",
    "T10D4165:171a-11": "de tsam du zad dam zhe na /",
    "T10D4165:171a-12": "tshul khrims nyid khyad par du 'phags pa sgrub pa de'i 'thad pa gnyis pa bstan pa'i phyir /",
    "T10D4165:171a-13": "gangg'a bgrod pa chu bo na dar sod ba'am //",
    "T10D4165:171a-14": "zhes bya ba la sogs pa smos te /",
    "T10D4165:171a-15": "'di dag ni mtshon pa tsam ste /",
    "T10D4165:171a-16": "des ni 'am zhes bsu ba mdzad //",
    "T10D4165:171a-17": "de bzhin du /",
    "T10D4165:171a-18": "dbyangs can chu'am rdzing bur song ba'am //",
    "T10D4165:171a-19": "zhes bya ba ni dbyangs can gyi chu bo 'am",
    "T10D4165:171a-20": "rdzing bur 'jug pa la sogs pa dag / ne",
    "T10D4165:171a-21": "le sha ni sten par byed pa yang //",
    "T10D4165:171a-22": "zhes bya ba ni gang la ne le sha yod pa der ro //",
    "T10D4165:171a-23": "yang zhes bya ba ni de dag kyang de bzhin du chur 'jug pa dang /",
    "T10D4165:171a-24": "mer 'jug pa dang /",
    "T10D4165:171a-25": "nyi ma la lta ba dang /",
    "T10D4165:171a-26": "zla ba la lta ba dang /",
    "T10D4165:171a-27": "g-yang la mchod pa dang /",
    "T10D4165:171a-28": "gsal shing la sogs pa la zhon pa 'di dag",
    "T10D4165:171a-29": "don dang bcas pa yin nam snyam pa la gal",
    "T10D4165:171a-30": "te tshul khrims kyis rgud la don med ces gsungs",
    "T10D4165:171a-31": "te 'bad pa 'bras bu med ces bya bar snyegs",
    "T10D4165:171a-32": "so // des na bag chags ngan pa la bdag",
    "T10D4165:171a-33": "phyin ci log gi dbang gis lam gol bar 'jug",
    "T10D4165:171a-34": "cing bde bar gshegs pa'i bka' la yang yid mi",
    "T10D4165:171a-35": "ches shing lam drang po la 'gror mi btub pa'i",
    "T10D4165:171a-36": "snying rje'i gnas yin no //",
    "T10D4165:171a-37": "de bas na tshul khrims kyi nor 'di ni gru",
    "T10D4165:171a-38": "dang 'dra ba la 'phags pa'i nor gang gi nor",
    "T10D4165:171a-39": "las mchog yin la pha rol tu phyin pa drug",
    "T10D4165:171a-40": "gi nang na yang gtso bo yin te /",
    "T10D4165:171a-41": "rin po che 'di gsum gyis sangs rgyas rnams kyis bsngags so snyam du bsams pa yin no //",
    "T10D4165:171a-42": "de ltar tshul khrims khyad par du 'phags pa bsgrubs zin nas /",
    "T10D4165:171a-43": "da ni 'di'i yon tan ston pa de nyid dpe'i sgo nas bstan pa'i phyir /",
    "T10D4165:171a-44": "ji ltar tshul khrims bla med ldan pa'i dri //",
    "T10D4165:171a-45": "zhes bya ba la sogs pa smos te /",
    "T10D4165:171a-46": "ji ltar zhes pa ni dri ba bkod pa ste /",
    "T10D4165:171a-47": "de ltar zhes 'og ma dang 'brel lo //",
    "T10D4165:171b-0": "tshul khrims de bslab pa yin pa'i @171b phyir ro ;",
    "T10D4165:171b-1": "/ bla med ldan pa'i dri zhes bya ba ni",
    "T10D4165:171b-2": "gong na med pa de ldan pa'am de la gnas",
    "T10D4165:171b-3": "pa'i dri ni de'i dri ste rjed pa zhes bya",
    "T10D4165:171b-4": "ba'i don to // dam pa mtho ris 'di na mi zad ldan //",
    "T10D4165:171b-5": "zhes bya ba la dam pa ni mchog yin la mtho ris ni gnas bcu la sogs pa'o //",
    "T10D4165:171b-6": "de nyid la bde 'gro zhes kyang bya ste /",
    "T10D4165:171b-7": "de'i gnas sam rten 'di ni tshul khrims kyi dri mi zad pa ste /",
    "T10D4165:171b-8": "drag cing mu med par smin zhes bya ba'i tha tshig go //",
    "T10D4165:171b-9": "de ltar phreng pa'i dri ni khyab min zhing //",
    "T10D4165:171b-10": "zhes bya ba ni sngom brtson gyi dri de ltar",
    "T10D4165:171b-11": "me tog phred ba la sogs pa'i dris ni khyab",
    "T10D4165:171b-12": "mi nus te / dman zhing mthu med pa'i phyir ro //",
    "T10D4165:171b-13": "'o na sman sna tshogs kyi sbyor ba'i byug pa dag gis nus sam zhe na /",
    "T10D4165:171b-14": "de bzhin byug pa'i dri yang khyab mi 'gyur //",
    "T10D4165:171b-15": "zhes bya ba smos te /",
    "T10D4165:171b-16": "tshul khrims kyi 'khor lo skye ba du mar mtho ris kyi skas la rgyu ba bzhin du /",
    "T10D4165:171b-17": "byug pa dang dpag bsam gyi shing la sogs pa'i",
    "T10D4165:171b-18": "dris ni ga la nus zhes bya ba'i don yin",
    "T10D4165:171b-19": "no ; / de ltar yon tan bstan nas de'i 'bras bu bstan pa'i phyir slob dpon gyis /",
    "T10D4165:171b-20": "'di na bdag dga' gzhan du 'gro ba bde //",
    "T10D4165:171b-21": "zhes bya ba la sogs pa smos te /",
    "T10D4165:171b-22": "'di na zhes bya ba ni sngom brtson gyi gzhi 'di na'o //",
    "T10D4165:171b-23": "bdag dga' zhes bya ba ni mtshon pa ste /",
    "T10D4165:171b-24": "gang zag la la dag go //",
    "T10D4165:171b-25": "gzhan du 'gro ba bde zhes bya ba ni gnas gzhan du ste /",
    "T10D4165:171b-26": "'jig rten pha rol la sogs par 'gro ba na",
    "T10D4165:171b-27": "sems bde bar 'gro ba ste de nyid rgyas par",
    "T10D4165:171b-28": "mdo dag las blta bar bya'o //",
    "T10D4165:171b-29": "grags dang dga' nyid kun gyis bkur ba ste //",
    "T10D4165:171b-30": "zhes bya ba la grags pa de ni 'jig rten du grags pa'o //",
    "T10D4165:171b-31": "dga' ba ni bdag nyid dga' ba ste /",
    "T10D4165:171b-32": "tshul khrims kyi dbang gis ni snyid por mthong zhes bya ba smos te /",
    "T10D4165:171b-33": "chos ldan zhes bya ba ni khrims ldan can yin pa'i phyir ro //",
    "T10D4165:171b-34": "kun gyis bkur ba ste zhes bya ba ni gang",
    "T10D4165:171b-35": "zag de la sems can mang po dag gis bkur",
    "T10D4165:171b-36": "zhing rim gro byed pa'o //",
    "T10D4165:171b-37": "de bzhin du sangs rgyas dang byang chub sems dpa' rnams kyis kyang dgongs par 'gyur te /",
    "T10D4165:171b-38": "de skad du slob dpon tsandra go mis /",
    "T10D4165:171b-39": "de tshe de la dge ba'i phyir //",
    "T10D4165:171b-40": "rgyal ba sras dang bcas rnams kyis //",
    "T10D4165:171b-41": "dge ba'i thugs kyis rtag par yang //",
    "T10D4165:171b-42": "bu sdug 'dra bar dgongs par 'gyur //",
    "T10D4165:172a-0": "zhes gsungs @172a pa 'di nyid yin te /",
    "T10D4165:172a-1": "de tsam du zad dam zhe na /",
    "T10D4165:172a-2": "chos ldan 'bras bu de de mang por mthong //",
    "T10D4165:172a-3": "zhes bya ba smos te /",
    "T10D4165:172a-4": "chos ldan zhes bya ba ni khrims ldan no //",
    "T10D4165:172a-5": "'bras bu ni 'bras bu ste 'dod pa'i don yin pa'i phyir ro //",
    "T10D4165:172a-6": "de de mang por mthong zhes bya ba ni de dang de dag ste /",
    "T10D4165:172a-7": "gzhan dpag tu med do zhes bya ba'i don to //",
    "T10D4165:172a-8": "ji ltar zhe na /",
    "T10D4165:172a-9": "tshul khrims 'bras bu drang srong chen pos gsungs //",
    "T10D4165:172a-10": "zhes bya ba ston te de'i 'bras bu ni lhag par yang drang srong chen pos gsungs te /",
    "T10D4165:172a-11": "de ni che ba'i bdag nyid yin pa'i phyir ro //",
    "T10D4165:172a-12": "de nas de nyid rgyas par ni sdang ba dor",
    "T10D4165:172a-13": "zhing gus pa skyes pas bstan bcos dang mdo sde",
    "T10D4165:172a-14": "la blta bar bya'o //",
    "T10D4165:172a-15": "da ni 'bras bu de nyid gnyen po 'am dpe rnam pa drug gi sgo nas bstan pa'i phyir /",
    "T10D4165:172a-16": "tshul khrims nad la sman pa'i mchog yin zhing /",
    "T10D4165:172a-17": "zhes bya smos te /",
    "T10D4165:172a-18": "dper na shin tu yun rings nad kyis gdungs pa",
    "T10D4165:172a-19": "de dag la sman pa mkhas pa dag gis nad",
    "T10D4165:172a-20": "kyi rgyu las phye nas sman bzang po dag gis",
    "T10D4165:172a-21": "sbyor ba bzhin du /",
    "T10D4165:172a-22": "ngan 'gro sdug bsngal nad dang 'dra ba du ma",
    "T10D4165:172a-23": "dag gis gzir ba de dag la tshul khrims ni",
    "T10D4165:172a-24": "sman pa'i mchog yin te /",
    "T10D4165:172a-25": "nad de dag las thar par byed pa'o //",
    "T10D4165:172a-26": "mun pa'i sgron ma nyam thag la skyabs dang //",
    "T10D4165:172a-27": "zhes bya ba la gzhan yang mun pa'i tshogs shin",
    "T10D4165:172a-28": "tu chen po dag la mar me la sogs pa",
    "T10D4165:172a-29": "chung ngu dag gis de dag thams cad sel ba",
    "T10D4165:172a-30": "de bzhin du ma rig pa'i mun pa'i tshogs dpag",
    "T10D4165:172a-31": "tu med pa dag la tshul khrims kyis dngos sam",
    "T10D4165:172a-32": "brgyud pa'i sgo nas sgron ma'i mchog yin no //",
    "T10D4165:172a-33": "de bzhin di sdug bsngal sna tshogs kyis nyam thag",
    "T10D4165:172a-34": "pa de dag la tshul khrims ni skyabs kyi mchog",
    "T10D4165:172a-35": "yin no zhes bya ba'i don to /",
    "T10D4165:172a-36": "'jigs la bsrung dang phongs la nye du dang //",
    "T10D4165:172a-37": "zhes bya ba mi dang mi ma yin pas 'jigs",
    "T10D4165:172a-38": "pa bsrung ba'i mchog yin zhing phongs shing rgud pa",
    "T10D4165:172a-39": "nye du la sogs pa lta bu ste /",
    "T10D4165:172a-40": "tshul khrims zhes sbyar ro /",
    "T10D4165:172a-41": "'chi ba'i rgya mtsho mtha' med gzigs gyur yin //",
    "T10D4165:172a-42": "zhes bya ba ni dper na rgya mtsho las 'gro",
    "T10D4165:172a-43": "ba na gzings la brten nas 'gro ba bzhin du",
    "T10D4165:172a-44": "tshul khrims ni 'khor ba'i rgya mtsho chen po la",
    "T10D4165:172a-45": "gzings dang 'dra ba'o //",
    "T10D4165:172a-46": "de dag la sogs pa phan yon dpag tu med pa mdo las bshad de /",
    "T10D4165:172b-0": "tshul khrims @172b yang dag pa'i mdo las /",
    "T10D4165:172b-1": "de phyir ston pas tshul khrims rab bsngags bshad //",
    "T10D4165:172b-2": "tshul khrims ldan pa sangs rgyas 'byung dang phrad //",
    "T10D4165:172b-3": "tshul khrims ldan pa rgyan rnams kyin gyi mchog / tshul khrims ldan pa dri dang byug pa yin //",
    "T10D4165:172b-4": "zhes 'byung ste rgyas par ni mdo nyid la bta'o //",
    "T10D4165:172b-5": "de ltar tshul khrims rnam par dag pas sems la 'gyod pa med /",
    "T10D4165:172b-6": "sems la 'gyod pa med pa sems dben zhing ting nge 'dzin las su rung ste /",
    "T10D4165:172b-7": "de bas na rin po che dang 'dra ba 'di",
    "T10D4165:172b-8": "ni lam gyi mchog yin no snyam du bsams pa",
    "T10D4165:172b-9": "yin no // de ni 'bras bu'i sgo nas gang zag gi khyad par bstan pa'i phyir /",
    "T10D4165:172b-10": "gang zhig 'dul ba'i tshul khrims rnam 'jig tshe //",
    "T10D4165:172b-11": "skrag zhugs tshul khrims ldan pa yod ma yin //",
    "T10D4165:172b-12": "zhes bya ba smos te gang zhig ces bya ni gang zag go //",
    "T10D4165:172b-13": "'dul ba'i tshul khrims zhes bya ba ni 'dul ba las gsungs pa'i tshul khrims so //",
    "T10D4165:172b-14": "rnam 'jig tshe zhes pa ni btang ba'i tshe ste med par 'gyur zhes bya ba'i don to //",
    "T10D4165:172b-15": "skrag zhugs zhes bya ba ni de'i dbang gis te 'jigs pa'o //",
    "T10D4165:172b-16": "tshul khrims ldan pa zhes pa ma nyams pa ste /",
    "T10D4165:172b-17": "gang la yod pa de la de skad ces bya'o //",
    "T10D4165:172b-18": "yod ma yin zhes bya ba ni 'jigs pa'am bag khums pa med pa yin te /",
    "T10D4165:172b-19": "tshul khrims de'i dbang gis bdag nyid dga' bar bshad",
    "T10D4165:172b-20": "na 'jigs pa lta ga la srid ces bya ba'i",
    "T10D4165:172b-21": "don to // de ltar 'bras bu bshad zin nad de nyid bsrung bar gdams par 'dod nas //",
    "T10D4165:172b-22": "de bas 'jig rten gzhan mtha' rgal sems skyis /",
    "T10D4165:172b-23": "'gang zhig bgrod 'dod des ni tshul khrims bsrung //",
    "T10D4165:172b-24": "zhes smos te de bas zhes bya ba ni de bas na'o //",
    "T10D4165:172b-25": "'jig rten gzhan mtha' zhes bya ba mtha' gzhan te /",
    "T10D4165:172b-26": "de dag kyang sdug bsngal gyi gzhi yin pa'i phyir ro //",
    "T10D4165:172b-27": "rgal sems skyis zhes bya ba ni de las 'da' bar 'dod pa ste /",
    "T10D4165:172b-28": "go cha gos na zhes bya ba'i don to //",
    "T10D4165:172b-29": "gang zhig ces bya ba ni gang zag ste skyes bu'o //",
    "T10D4165:172b-30": "bgrod 'dod des zhes bya ba ni 'gro bar 'dod pa nges so //",
    "T10D4165:172b-31": "ni zhes bya ba'i sgra ni nges par gzung pa ste gang zhe na tshul khrims te /",
    "T10D4165:172b-32": "de gnas pa'i ched du srungs shig ces brtse ba'i tshul gyis bsgo bar mdzad do //",
    "T10D4165:172b-33": "da ni tshul khrims de nyid bye brag tu bstan pa dang /",
    "T10D4165:173a-0": "zhar la shes @173a * //",
    "T10D4165:173a-1": "rab kyi 'bras bu'i sgo nas gdams pa ni /",
    "T10D4165:173a-2": "tshul khrims dri med ma lus ji bzhin gzhag / shes rab zhi bas yid ni yongs smin 'gyur //",
    "T10D4165:173a-3": "zhes bya ba smos te /",
    "T10D4165:173a-4": "thams cad yin nam zhe na /",
    "T10D4165:173a-5": "tshul khrims dri med ces bya ba ni rigs bdun",
    "T10D4165:173a-6": "la sogs pa sems pa ngo bo spong ba bdun",
    "T10D4165:173a-7": "'khor dang bcas pa de nyid srung zhing dag pa'o",
    "T10D4165:173a-8": "// ma lus pa ni lus pa med pa ste //",
    "T10D4165:173a-9": "ltung ba phra mo tsam la 'dzem pa'i phyir ro //",
    "T10D4165:173a-10": "ji bzhin gzhag ces bya ba ni ji skad bshad pa bzhin du gzhag cing gdams pa'o //",
    "T10D4165:173a-11": "tshul khrims kho nar zad dam ce na /",
    "T10D4165:173a-12": "shes rab zhi zhes bya ba smos te /",
    "T10D4165:173a-13": "shes rab zhi ba ni zhi gnas dang lhag mthong yin no //",
    "T10D4165:173a-14": "yid ces bya ba ni yid kyi rnam par shes pa ste /",
    "T10D4165:173a-15": "chos mngon pa las rab tu grags pa'i phyir ro //",
    "T10D4165:173a-16": "yongs su smin 'gyur zhes bya ba ni las su rung ba ste khyad par can no //",
    "T10D4165:173a-17": "'di dag kyang mtshon pa ste de bzhin du gzhan du yang yin no //",
    "T10D4165:173a-18": "ji skad du slob dpon sh'an ta de bas /",
    "T10D4165:173a-19": "bzod bya thos pa btsal bar bya //",
    "T10D4165:173a-20": "de nas gnas lugs gnas par bya //",
    "T10D4165:173a-21": "'di dag legs par bshad pa yin no //",
    "T10D4165:173a-22": "da ni de dag tshul khrims la rag lus pas mjug bsdu ba'i tshul gyis bstan pa ni /",
    "T10D4165:173a-23": "de bas rga shi nad 'jigs rnam thar pa //",
    "T10D4165:173a-24": "gang zhig thob 'dod des ni tshul khrims srungs ;",
    "T10D4165:173a-25": "/ zhes bya ba smos te /",
    "T10D4165:173a-26": "de bas zhes bya ba ni de bas na'o //",
    "T10D4165:173a-27": "rga 'chi nad 'jigs zhes bya ba ni ma rig pa la sogs pa ste /",
    "T10D4165:173a-28": "rten 'brel yan lag bcu gnyis srid ba len pa'i tshul lo //",
    "T10D4165:173a-29": "rnam thar zhes bya ba ni de las ldog ste spong bar byed ces pa'i tha tshig go //",
    "T10D4165:173a-30": "gang zhig ces bya ba ni snga ma bzhin no ;",
    "T10D4165:173a-31": "/ thos 'dod zhes bya ba ni don du gnyer te /",
    "T10D4165:173a-32": "bzod pa can gyi skyes bu thabs la mkhas pa des so //",
    "T10D4165:173a-33": "ji ste nges pa kho nar tshul khrims srungs te /",
    "T10D4165:173a-34": "de bas ni zhes bya ba'i sgra smos te /",
    "T10D4165:173a-35": "don dag bstan pa yin no snyam du bsams pa yin no //",
    "T10D4165:173a-36": "bdag 'dra mkhas pa'i don la mkhas par bsam par mi nus kyang //",
    "T10D4165:173a-37": "cung zad dman la phan phyir 'phags pa'i rjes 'brangs te //",
    "T10D4165:173a-38": "lo brgya brtse ba can gyi gtam la rnam bshad pas //",
    "T10D4165:173a-39": "nyes pa mang yod mkhas pa rnams la bzod par gsol //",
    "T10D4165:173a-40": "'di la bsod nams cung zad bdag gis bskrun nges ni //",
    "T10D4165:173b-0": "'gro ba rgyal ba thob nas @173b de bzhin gzhan dag kyang //",
    "T10D4165:173b-1": "myur du dbang phyug thob nas sa la gnas pa dang //",
    "T10D4165:173b-2": "pha rol phyin drug thob nas 'gro ba'i don byed",
    "T10D4165:173b-3": "shog / tshul khrims kyi gtam gyi 'grel pa slob"
}