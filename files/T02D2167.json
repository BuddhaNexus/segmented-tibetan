{
    "T02D2167:308b-0": "@308b # // rgya gar skad du /",
    "T02D2167:308b-1": "n'i l'am bar dha ra badzra p'a ni s'a dha nam n'a ma a'arya /",
    "T02D2167:308b-2": "bod skad du /",
    "T02D2167:308b-3": "'phags pa phyag na rdo rje gos sngon can gyi sgrub thabs zhes bya ba /",
    "T02D2167:308b-4": "'phags pa phyag na rdo rje la phyag 'tshal lo //",
    "T02D2167:308b-5": "aom gtum zhing rab drag 'jigs pa'i sku //",
    "T02D2167:308b-6": "a'a: gad rgyangs chen pos skrag mdzad gsung //",
    "T02D2167:308b-7": "h'um rngam zhing mi bzad rtog bral thugs //",
    "T02D2167:308b-8": "de nyid gsum la phyag 'tshal lo //",
    "T02D2167:308b-9": "phyag na rdo rje gos sngon gyi //",
    "T02D2167:308b-10": "sgrub thabs rdo rje me lce 'di //",
    "T02D2167:308b-11": "phyag na rdo rjes 'gro ba la //",
    "T02D2167:308b-12": "phan phyir rgyas par bshad par bya //",
    "T02D2167:308b-13": "nags tshal khang stong dur khrod dang //",
    "T02D2167:308b-14": "mchod rten la sogs gnas rnams su //",
    "T02D2167:308b-15": "dri zhim chu yis legs btab ste //",
    "T02D2167:308b-16": "me tog sngon po dgram byas la //",
    "T02D2167:308b-17": "stan bde ba la 'dug nas ni //",
    "T02D2167:308b-18": "dang por byang chub sems bskyed la //",
    "T02D2167:308b-19": "snying gar aa las gyur pa yi //",
    "T02D2167:308b-20": "zla ba'i dkyil 'khor dkar po bsam //",
    "T02D2167:308b-21": "de steng h'um las 'od 'phros pas //",
    "T02D2167:308b-22": "thog ma nyid nas grub pa yi //",
    "T02D2167:308b-23": "phyag na rdo rje nyid dang yang //",
    "T02D2167:308b-24": "sangs rgyas bla ma la sogs pa //",
    "T02D2167:308b-25": "mdun du nye bar mngon bltas nas //",
    "T02D2167:308b-26": "zhal bsil nye reg la sogs pa //",
    "T02D2167:308b-27": "yang dag pa ru mchod byas la //",
    "T02D2167:308b-28": "sdig pa bshags dang yi rang ba //",
    "T02D2167:308b-29": "bsod nams bsngo dang skyabs 'gro dang //",
    "T02D2167:308b-30": "rdo rje la sogs bzhi po dang //",
    "T02D2167:308b-31": "de nas stong pa nyid bsgom bya //",
    "T02D2167:308b-32": "stong pa'i sngags ni nyid brjod bya //",
    "T02D2167:308b-33": "aom sv'a bh'a wa shuddha: sarba dharm'a: sva bh'a wa bi shuddhonyham /",
    "T02D2167:308b-34": "aom sh'u n+ya t'a dzny'a na badzra sv'a bh'a wa a'atma konyham /",
    "T02D2167:308b-35": "mdun du ram las nyi ma bsgom //",
    "T02D2167:308b-36": "de steng h'um mchog rab bsams la ;",
    "T02D2167:308b-37": "/ de gyur sna tshogs rdo rjer bsam //",
    "T02D2167:308b-38": "de las 'phros pa'i sa gzhi dang //",
    "T02D2167:308b-39": "ra ba gur dang bla re dang //",
    "T02D2167:308b-40": "dra ba la sogs nges pa la //",
    "T02D2167:308b-41": "bdag kyang der ni khyab pa ste //",
    "T02D2167:308b-42": "mtshan mar bsam par mi bya ste //",
    "T02D2167:308b-43": "de yi nang du bsam bya ba //",
    "T02D2167:308b-44": "nam mkha' khyab par chos 'byung bsgom //",
    "T02D2167:308b-45": "ae yam ram bam lam sum bhrum la sogs pas //",
    "T02D2167:308b-46": "rim pa bzhin du chos 'byung nang //",
    "T02D2167:308b-47": "rlung dang me dang chu dang sa //",
    "T02D2167:308b-48": "gzhu dbyibs gru gsum zlum po dang //",
    "T02D2167:308b-49": "gru bzhi pa la sngo dang dmar //",
    "T02D2167:308b-50": "dkar ser ljang gur rab tu grags //",
    "T02D2167:308b-51": "grvar ni ba dan bum pa dang //",
    "T02D2167:309a-0": "me ri rdo rjes rnam par @309a * //",
    "T02D2167:309a-1": "brgyan ;",
    "T02D2167:309a-2": "/ de steng ri rab keng rus gzugs //",
    "T02D2167:309a-3": "de dag rlung gis rab sbar nas //",
    "T02D2167:309a-4": "yongs su zhu bar gyur pa las //",
    "T02D2167:309a-5": "gru bzhi pa la sgo bzhi pa //",
    "T02D2167:309a-6": "ka ba brgyad kyis nye bar brgyan //",
    "T02D2167:309a-7": "rin chen pha gu 'dod yon sa //",
    "T02D2167:309a-8": "dra ba dra phyed yang dag ldan //",
    "T02D2167:309a-9": "gdugs dang ri dags nges par gnas //",
    "T02D2167:309a-10": "tva ra na ni bzhis brgyan cing //",
    "T02D2167:309a-11": "keng rus rdo rje sprul mgo dang //",
    "T02D2167:309a-12": "'bar ba'i phreng bas yang dag brgyan //",
    "T02D2167:309a-13": "rdo rjer ba'i nang logs su //",
    "T02D2167:309a-14": "dur khrod brgyad dang ce sbyang sogs //",
    "T02D2167:309a-15": "'jigs par rol pas gnas pa'o //",
    "T02D2167:309a-16": "drag po chen po'i dkyil 'khor la ;",
    "T02D2167:309a-17": "/ gdan ni nyi shu gnyis kyis nges //",
    "T02D2167:309a-18": "dkyil du tshangs pa brgya byin gnyis //",
    "T02D2167:309a-19": "phan tshun kha bltas yongs su dgod //",
    "T02D2167:309a-20": "de yi mtha' logs mtshams rnams su //",
    "T02D2167:309a-21": "'jigs pa'i keng rus nyi shur gnas //",
    "T02D2167:309a-22": "de steng sa bon rnams bsams te //",
    "T02D2167:309a-23": "'di dag rim pas shes par bya//",
    "T02D2167:309a-24": "h'um h'um ;",
    "T02D2167:309a-25": "mam bam aam /",
    "T02D2167:309a-26": "yam bam tsam tam /",
    "T02D2167:309a-27": "pam mam gam / tsham lam pam bam /",
    "T02D2167:309a-28": "de dag yongs su gyur pa las //",
    "T02D2167:309a-29": "mtshan ma nges par bsam par bya //",
    "T02D2167:309a-30": "h'um gnyis pam las ram byung bas //",
    "T02D2167:309a-31": "rdo rje gnyis dang yang dag ldan //",
    "T02D2167:309a-32": "rtsang dang dbyug pa mchod rten dang //",
    "T02D2167:309a-33": "sdigs mdzub gri gug rnon po dang //",
    "T02D2167:309a-34": "lcags sgrog me lce glang chen lpags //",
    "T02D2167:309a-35": "me tog dung phor ro mchog dang //",
    "T02D2167:309a-36": "dril bu tho ba rkyal ba dang //",
    "T02D2167:309a-37": "hom gzar gri gug rnon po nges //",
    "T02D2167:309a-38": "de dag yongs las sa bon te //",
    "T02D2167:309a-39": "de gnyis yongs su gyur pa las //",
    "T02D2167:309a-40": "sku rnams rim pa bzhin bsgom bya //",
    "T02D2167:309a-41": "dbus kyi khyab bdag chen po ni //",
    "T02D2167:309a-42": "sku mdog sngon po gtum bag can //",
    "T02D2167:309a-43": "dbu skra kham pa gyen du 'phags //",
    "T02D2167:309a-44": "spyan ni bskal pa'i me ltar 'bar //",
    "T02D2167:309a-45": "mche ba gtsigs shing gsus pa 'khyil //",
    "T02D2167:309a-46": "phrag pa g-yas na nyi ma la //",
    "T02D2167:309a-47": "g-yon na zla ba nges par rgyu //",
    "T02D2167:309a-48": "phyag g-yas rdo rje rtse dgu pa //",
    "T02D2167:309a-49": "g-yon pas mkha' lding drag po 'dzin //",
    "T02D2167:309a-50": "thod pa lnga yis rnam par brgyan //",
    "T02D2167:309a-51": "sprul gyi rgyan cha bdun dang ldan //",
    "T02D2167:309a-52": "cung zad g-yon du gzigs par bsam //",
    "T02D2167:309a-53": "shar du khams gsum rnam rgyal te //",
    "T02D2167:309a-54": "dbu gsum phyag ni drug pa'i dbyibs //",
    "T02D2167:309a-55": "kha dog dmar po de nyid la //",
    "T02D2167:309b-0": "zhabs bzhi brkyang bskum @309b tshul du bzhugs //",
    "T02D2167:309b-1": "dang po g-yas na rdo rje la //",
    "T02D2167:309b-2": "g-yon na dgra sta yang dag ldan //",
    "T02D2167:309b-3": "bar ma gnyis kyis 'dzin byed pa //",
    "T02D2167:309b-4": "gung mo srin mtheb gnyis mdud nas //",
    "T02D2167:309b-5": "gzhan rnams yongs su brkyang ba yin //",
    "T02D2167:309b-6": "de nyid thugs kar gzung byas la //",
    "T02D2167:309b-7": "de 'og g-yas na zhags pa 'dzin ;",
    "T02D2167:309b-8": "/ g-yon na ral gri yang dag ldan //",
    "T02D2167:309b-9": "lhor ni nag po chen po ste //",
    "T02D2167:309b-10": "kha dog dud sprin lta bu la //",
    "T02D2167:309b-11": "zhal gcig phyag ni gnyis pa'i dbyibs //",
    "T02D2167:309b-12": "g-yas na tsandan bing chen bsnams //",
    "T02D2167:309b-13": "g-yon na zhag pa 'dzin pa nyid //",
    "T02D2167:309b-14": "nub tu lus ngan rgyal po ni //",
    "T02D2167:309b-15": "kha dog ljang gu nyid la yang ;",
    "T02D2167:309b-16": "/ spyi bor rdo rje mig gis brgyan //",
    "T02D2167:309b-17": "zhal gcig phyag ni gnyis pa la //",
    "T02D2167:309b-18": "g-yas pa nyid na mchod rten la //",
    "T02D2167:309b-19": "g-yon na ne'u le'i rkyal pa 'dzin //",
    "T02D2167:309b-20": "byang phyogs su ni dgod bya ba //",
    "T02D2167:309b-21": "bdud rtsi 'khyil pa yongs su gnas //",
    "T02D2167:309b-22": "kha dog sngon po khro gnyer zhal //",
    "T02D2167:309b-23": "g-yas bskum g-yon brkyang stang stabs tshul //",
    "T02D2167:309b-24": "phyag gnyis brang du bsnol mdzad de //",
    "T02D2167:309b-25": "g-yon du cung zad gzigs pa yin //",
    "T02D2167:309b-26": "byang shar rdo rje gnod sbyin te //",
    "T02D2167:309b-27": "kha dog dmar nag 'jigs pa ste //",
    "T02D2167:309b-28": "zhal gcig phyag ni gnyis pa la //",
    "T02D2167:309b-29": "g-yas pas gri gug rnon po 'phyar //",
    "T02D2167:309b-30": "g-yon na cang te'u drag po brdung //",
    "T02D2167:309b-31": "g-yas brkyang g-yon bskum gar thabs tshul //",
    "T02D2167:309b-32": "shar lhor rdo rje ro langs nyid //",
    "T02D2167:309b-33": "kha dog sngo skya 'jigs pa'i gzugs //",
    "T02D2167:309b-34": "zhal gcig phyag ni gnyis pa dang //",
    "T02D2167:309b-35": "rdo rje lcags sgrog rab bzung nas //",
    "T02D2167:309b-36": "gung srin la sogs gsum po rnams //",
    "T02D2167:309b-37": "dam por bzung nas yongs su bsdams //",
    "T02D2167:309b-38": "mtheb mdzub bzhi rnams rab brkyang ste //",
    "T02D2167:309b-39": "spyi bor bsnol ba rengs par gnas //",
    "T02D2167:309b-40": "lho nub rdo rje mkha' 'gro ste //",
    "T02D2167:309b-41": "kha dog dmar skya de nyid la //",
    "T02D2167:309b-42": "zhal gcig phyag ni gnyis pa'i gzugs //",
    "T02D2167:309b-43": "shin tu mi bzad drag po ka //",
    "T02D2167:309b-44": "zhabs gnyis mthil sbyar btsugs pa ste ;",
    "T02D2167:309b-45": "/ nam mkha' gru bzhi pa ru 'dod //",
    "T02D2167:309b-46": "phyag gnyis sbyi bor thal sbyar nas //",
    "T02D2167:309b-47": "me lce 'bar ba yongs su 'dzin //",
    "T02D2167:309b-48": "nub byang rdo rje 'jigs byed de //",
    "T02D2167:309b-49": "kha dog sngo nag 'jigs pa'i gzugs //",
    "T02D2167:309b-50": "zhal gsum phyag ni drug pa la //",
    "T02D2167:309b-51": "zhabs gnyis dag ni rab tu bshad //",
    "T02D2167:310a-0": "g-yas @310a * //",
    "T02D2167:310a-1": "g-yon dang po glang chen gyi //",
    "T02D2167:310a-2": "pags pas yongs su brgyan pa yin //",
    "T02D2167:310a-3": "de 'og g-yon na dgra sta dang //",
    "T02D2167:310a-4": "rdo rjes yang dag brgyan pa ste //",
    "T02D2167:310a-5": "gsum pa'i g-yas na lcags kyu dang //",
    "T02D2167:310a-6": "g-yon pas mi mgo rlon pa 'dzin //",
    "T02D2167:310a-7": "mtshams kyi gru chad gang yin par //",
    "T02D2167:310a-8": "'od skyed ma dang yid 'phrog ma //",
    "T02D2167:310a-9": "kun bzang ma dang glu sgra can //",
    "T02D2167:310a-10": "zhal gcig phyag ni gnyis pa la //",
    "T02D2167:310a-11": "dkar ser dmar dang sngon po yi //",
    "T02D2167:310a-12": "kha dog can la ldem bag can //",
    "T02D2167:310a-13": "shin tu mdzes pa'i phyag gnyis kyis //",
    "T02D2167:310a-14": "spyi bor rab tu bzung ba ni //",
    "T02D2167:310a-15": "me tog dri dang zhal zas dang //",
    "T02D2167:310a-16": "sgra snyan gar gyi rol pas gnas //",
    "T02D2167:310a-17": "sgo rnams su ni sgo srung ba //",
    "T02D2167:310a-18": "srog gcod ma dang dbugs rdub ma //",
    "T02D2167:310a-19": "khrag 'thung ma dang sha zam //",
    "T02D2167:310a-20": "zhal gcig phyag ni gnyis pa la //",
    "T02D2167:310a-21": "stag dang seng ge sprul dang ni //",
    "T02D2167:310a-22": "byi la'i gdong du gnas pa ste //",
    "T02D2167:310a-23": "rang rang rigs kyi kha dog dang //",
    "T02D2167:310a-24": "g-yas pa rnams su thogs pa ni //",
    "T02D2167:310a-25": "tho ba rkyal pa ho ma gzar dang //",
    "T02D2167:310a-26": "gri gug rnon po yongs su 'dzin //",
    "T02D2167:310a-27": "g-yon pa rnams na thogs pa ni //",
    "T02D2167:310a-28": "zhags pa thogs par gcig pa ste //",
    "T02D2167:310a-29": "mche ba gtsigs shing rngams pa'i sku //",
    "T02D2167:310a-30": "shin tu khro gnyer brjid pa'i zhal //",
    "T02D2167:310a-31": "g-yas bskum g-yon du cung zad gzigs //",
    "T02D2167:310a-32": "ha la ha la sgra yang sgrogs //",
    "T02D2167:310a-33": "gzhan yang lha rnams de dag kun //",
    "T02D2167:310a-34": "thod pa lnga yis dbu la brgyan //",
    "T02D2167:310a-35": "rgyan cha dang yang yang dag ldan //",
    "T02D2167:310a-36": "stag gi pags pas smad dkris pa'o //",
    "T02D2167:310a-37": "padma 'dab ma brgyad pa yi //",
    "T02D2167:310a-38": "snying po la ni gtso bo bzhugs//",
    "T02D2167:310a-39": "'dab ma la ni lha rnams dang //",
    "T02D2167:310a-40": "phyi rol keng rus phreng bas brgyan //",
    "T02D2167:310a-41": "gru chad la ni lha mo bzhi //",
    "T02D2167:310a-42": "sgo rnams la ni sgo srung dang //",
    "T02D2167:310a-43": "dkyil 'khor rdzogs par bsam byas nas //",
    "T02D2167:310a-44": "snying gar rang gi sa bon bsam //",
    "T02D2167:310a-45": "'od zer phyung ste de nas ni //",
    "T02D2167:310a-46": "ye shes 'khor lo dgug byas la //",
    "T02D2167:310a-47": "mdun du gnas pa nyid la yang //",
    "T02D2167:310a-48": "zhal bsil nye reg 'thor 'thung sogs //",
    "T02D2167:310a-49": "yang dang yang du mchod byas la //",
    "T02D2167:310a-50": "lcags kyu zhags pa lcags sgrog dang //",
    "T02D2167:310a-51": "dril bu'i phyag rgya bzhi po yis //",
    "T02D2167:310a-52": "dza: h'um bam ho: nges brjod la //",
    "T02D2167:310a-53": "sngags dang phyag rgya sbyor shes pas //",
    "T02D2167:310b-0": "dam tshig 'khor @310b lo myur du gzhug / de nas ye shes sems dpa' yi //",
    "T02D2167:310b-1": "thugs nas 'od zer 'phros byas nas //",
    "T02D2167:310b-2": "kun bzang ma sogs lha mo bzhi //",
    "T02D2167:310b-3": "rdo rje bum pa bzung nas ni //",
    "T02D2167:310b-4": "mi 'chi lnga yi sbyor ba yis //",
    "T02D2167:310b-5": "bdag la dbang bskur nges par bsgom //",
    "T02D2167:310b-6": "de bskur de yis skad cig la //",
    "T02D2167:310b-7": "sngags 'di dag ni rab tu brjod //",
    "T02D2167:310b-8": "aom aa bhi shi nytsa tu m'am badzra p'a ni ye h'um /",
    "T02D2167:310b-9": "de nas khyab pa'i bdag po yis //",
    "T02D2167:310b-10": "kun gyi spyi bor mtshan mar bya //",
    "T02D2167:310b-11": "de nas go cha bgo ba ste //",
    "T02D2167:310b-12": "chu shing steng du h'um bsams la //",
    "T02D2167:310b-13": "de gyur rdo rje go char bsgoms //",
    "T02D2167:310b-14": "sngags 'di yis ni spyi bor gzugs //",
    "T02D2167:310b-15": "de yis kun la khyab par bsam //",
    "T02D2167:310b-16": "badzra ka ba h'um /",
    "T02D2167:310b-17": "bdag nyid gong gi gzugs gnas la //",
    "T02D2167:310b-18": "steng du mig 'dra'i dngos po bsgom //",
    "T02D2167:310b-19": "de las gong du gyur pa las //",
    "T02D2167:310b-20": "'jigs byed rigs dgu rnam par bsam //",
    "T02D2167:310b-21": "mi 'dra spu gu rab sbyar bas //",
    "T02D2167:310b-22": "snying po'i steng du gsal bar snang //",
    "T02D2167:310b-23": "snying po'i steng du chu bsgrubs pas //",
    "T02D2167:310b-24": "yan lag stong dang ldan pa nyid //",
    "T02D2167:310b-25": "spun la phyogs par kha bltas la //",
    "T02D2167:310b-26": "bdag las gong du gyur pa yis //",
    "T02D2167:310b-27": "h'um gnyis la ni steng ma yi //",
    "T02D2167:310b-28": "nges par gsal bar rab byas la //",
    "T02D2167:310b-29": "dang po'i snying por rab song ste //",
    "T02D2167:310b-30": "de las mi 'chir ba ldan pas //",
    "T02D2167:310b-31": "'jigs byed steng na rab gnas pa'i //",
    "T02D2167:310b-32": "mig 'dra'i yan lag brgyad dang ldan //",
    "T02D2167:310b-33": "'joms byed mig 'dra'i gar mar sbyor //",
    "T02D2167:310b-34": "thabs dang shes rab gsum du nges //",
    "T02D2167:310b-35": "dngos po gsum du rab brgyud de //",
    "T02D2167:310b-36": "snying po'i steng na gnas pa yi //",
    "T02D2167:310b-37": "mi 'dra'i steng du nges par song //",
    "T02D2167:310b-38": "rang gi gar ma'i khyon tsam la //",
    "T02D2167:310b-39": "skad cig bye brag bcu drug pa'i //",
    "T02D2167:310b-40": "thabs su yongs su rdzogs pa ste //",
    "T02D2167:310b-41": "dang po dngos po brtag mi bya //",
    "T02D2167:310b-42": "rdzogs pa nyid las me 'bar bas //",
    "T02D2167:310b-43": "rim pa de nyid mi gnas shing //",
    "T02D2167:310b-44": "dang po'i snang ba gang yin pa //",
    "T02D2167:310b-45": "mar me'i rtse mo lta bu yi //",
    "T02D2167:310b-46": "phyi nang rang bzhin 'od gsal ba'i //",
    "T02D2167:310b-47": "dang po rab tu brtab bya yi //",
    "T02D2167:310b-48": "rim pa gsum par rab rdzogs yin //",
    "T02D2167:310b-49": "skad cig bye brag bcu pa yi //",
    "T02D2167:310b-50": "steng du pad gnyis rab 'bar dang //",
    "T02D2167:310b-51": "h'um las skyes pa thub pa'i sku //",
    "T02D2167:310b-52": "yang dag par ni brtag pa yin //",
    "T02D2167:310b-53": "'on kyang gong ma'i sa bon las //",
    "T02D2167:310b-54": "bskyed par bya ba kho na yin //",
    "T02D2167:311a-0": "sems @311a * //",
    "T02D2167:311a-1": "dpa' gnyis su nges pa dang //",
    "T02D2167:311a-2": "'khor lo spros pas char lta bu //",
    "T02D2167:311a-3": "log rtog shin tu smin byed pa //",
    "T02D2167:311a-4": "skyon bsal nas ni de nyid du //",
    "T02D2167:311a-5": "slar yang ngo bos yang dag gnas //",
    "T02D2167:311a-6": "de ltar gsal bar ma 'khrug bar //",
    "T02D2167:311a-7": "skyon gyis ma gos dri med do //",
    "T02D2167:311a-8": "sngags kyi cho ga gsum las ni //",
    "T02D2167:311a-9": "khyab par nges par dmigs byas la //",
    "T02D2167:311a-10": "bdag nyid tha mal gzugs kyis gnas //",
    "T02D2167:311a-11": "de dag phan tshun brgyud pa yin //",
    "T02D2167:311a-12": "zo chu'i khyung mo bzhin du bsam //",
    "T02D2167:311a-13": "drag po'i bzlas pa de nyid dang //",
    "T02D2167:311a-14": "rang bzhin rdo rje bzlas pa'o //",
    "T02D2167:311a-15": "rigs gsum yang dag bsdus pa yin ;",
    "T02D2167:311a-16": "/ aom bho bho b'a na n'a ga aa dhi pa ta ye /",
    "T02D2167:311a-17": "ai dam n'i l'am ba ra dha ra sha r'i ram /",
    "T02D2167:311a-18": "badzra p'a ni hri da yam /",
    "T02D2167:311a-19": "ya:sa m'a ti kra m'a ta /",
    "T02D2167:311a-20": "autsh'a da n'am bha bi sh+ya nti /",
    "T02D2167:311a-21": "tadya th'a /",
    "T02D2167:311a-22": "buddha buddha /",
    "T02D2167:311a-23": "bi buddha bi buddha /",
    "T02D2167:311a-24": "ma tikra m'a tha /",
    "T02D2167:311a-25": "ha ra ha ra n'a g'a n'am /",
    "T02D2167:311a-26": "pra ha ra pra ha ra n'a g'a n'am /",
    "T02D2167:311a-27": "tshinda tshinda n'a ga hri da ya ni /",
    "T02D2167:311a-28": "bhinda bhinda ;",
    "T02D2167:311a-29": "n'a ga ma rma ni /",
    "T02D2167:311a-30": "bi si ma da na ga sha r'i ram /",
    "T02D2167:311a-31": "bi spho ta ya n'a ga na ya na ni /",
    "T02D2167:311a-32": "tadya th'a h'um phat /",
    "T02D2167:311a-33": "n'a ga bi d'a ra n'a ya h'um phat /",
    "T02D2167:311a-34": "n'a go tsh'a da n'a ya h'um phat /",
    "T02D2167:311a-35": "n'i l'am ba sa n'a ya h'um phat /",
    "T02D2167:311a-36": "aa pra ti ha ta ba la ya h'um phat /",
    "T02D2167:311a-37": "pa ra pra ma ya h'um phat /",
    "T02D2167:311a-38": "kri t'antda ya h'um phat /",
    "T02D2167:311a-39": "kri t'anta r'u pa ya h'um phat /",
    "T02D2167:311a-40": "ro sha n'a ya h'um phat /",
    "T02D2167:311a-41": "t'a sa n'a ya h'um phat /",
    "T02D2167:311a-42": "kusmandotsh'a da n'a ya h'um phat /",
    "T02D2167:311a-43": "pre ta pi sh'a tsa bi n'a sha ka r'a ya h'um phat /",
    "T02D2167:311a-44": "yaksha aa pa sm'am ra bi n'a sha ka r'a ya h'um phat /",
    "T02D2167:311a-45": "ha sa ha sa /",
    "T02D2167:311a-46": "d'a ra d'a ra /",
    "T02D2167:311a-47": "m'a ra ya m'a ra ya /",
    "T02D2167:311a-48": "n'a sha ya n'a sha ya /",
    "T02D2167:311a-49": "sarba bighn'am bi n'a sha ka r'a ya h'um phat /",
    "T02D2167:311a-50": "sarba sha tr'um sam gha bi n'a sha ka r'a ya h'um phat ;",
    "T02D2167:311a-51": "n'i l'am ba ra dha ra badzra p'a ni r'adzny'a pa ya ti sv'a h'a /",
    "T02D2167:311a-52": "aom tra ta ka r'a la kra bi sha na",
    "T02D2167:311a-53": "n'i l'am ba ra dha ra badzra p'a na ye",
    "T02D2167:311a-54": "/ n'a g'a lam ka ra sa sa ko ta /",
    "T02D2167:311a-55": "bya tsa ra ni ba sa n'a ya bha ma ka ri gha ra ha sa ha ye /",
    "T02D2167:311a-56": "tod ta mu te na tree lo kya dha ha",
    "T02D2167:311a-57": "pa bhra mandra ma sa ra na ru ta ya",
    "T02D2167:311a-58": "/ n'a ga ca tu ram bhaksha h'um phat /",
    "T02D2167:311a-59": "aom tree lo kya bi dza ya h'um phat /",
    "T02D2167:311a-60": "aom ma h'a k'a la ro sha na h'um phat /",
    "T02D2167:311a-61": "aom bee shra ma na ye h'um phat /",
    "T02D2167:311a-62": "aom aa mri ta kunda li ha na ha na h'um phat /",
    "T02D2167:311a-63": "aom badzra yaksha h'um phat /",
    "T02D2167:311a-64": "aom badzra be t'a li h'um phat /",
    "T02D2167:311a-65": "aom badzra bhee ra b'a ya h'um phat /",
    "T02D2167:311a-66": "aom badzra pra bita pa ta ye h'um phat /",
    "T02D2167:311a-67": "aom ma no ha ra n'a ya h'um phat /",
    "T02D2167:311b-0": "aom sa manta bha dra ye h'um @311b phat ;",
    "T02D2167:311b-1": "aom shapta g'i ti ya h'um phat /",
    "T02D2167:311b-2": "aom pra pita ta n'a ya h'um phat /",
    "T02D2167:311b-3": "aom so sho so ga pa ya h'um phat /",
    "T02D2167:311b-4": "aom ra ka tri pra ya ni h'um phat /",
    "T02D2167:311b-5": "aom ma sa bhakshi h'um phat /",
    "T02D2167:311b-6": "de nas phyogs bcu 'khrugs pa las //",
    "T02D2167:311b-7": "yi ge nges pa gang yin pa //",
    "T02D2167:311b-8": "bla ma'i man ngag rab gsal bas //",
    "T02D2167:311b-9": "gcig tu bsdus te bzlas par bya ;",
    "T02D2167:311b-10": "/ rang byung sngags pa bdag nyid la //",
    "T02D2167:311b-11": "grangs tshad bzung ba gang yin pa //",
    "T02D2167:311b-12": "rigs kyi dbang gis bshad par bya //",
    "T02D2167:311b-13": "tha mal pa yi gzugs su gnas //",
    "T02D2167:311b-14": "gtso bo nyid la 'di bstod bya //",
    "T02D2167:311b-15": "h'um gnod sbyin sde dpon chen po ni //",
    "T02D2167:311b-16": "gdug pa rnams la me ltar 'bar //",
    "T02D2167:311b-17": "stong gsum ma lus skrag mdzad pa'i //",
    "T02D2167:311b-18": "'bar ba che la phyag 'tshal lo //",
    "T02D2167:311b-19": "ha ha nges par sgrogs pa yis //",
    "T02D2167:311b-20": "srid gsum ma lus g-yo mdzad pa'i //",
    "T02D2167:311b-21": "rngam zhing glog ltar 'gyur ba'i sgra //",
    "T02D2167:311b-22": "gsus po che la phyag 'tshal lo //",
    "T02D2167:311b-23": "shin tu mi bzad gdug pa'i thugs //",
    "T02D2167:311b-24": "gshe dang rngams pa gdug pa'i bdag / chos nyid dang las rtog bral ba //",
    "T02D2167:311b-25": "rdo rje'i thugs la phyag 'tshal lo //",
    "T02D2167:311b-26": "rdo rje'i dkyil 'khor me lce yis //",
    "T02D2167:311b-27": "sprin dmar rab tu 'phro mdzad pa //",
    "T02D2167:311b-28": "khro bo khro mo 'od zer che //",
    "T02D2167:311b-29": "gtso 'khor ldan la phyag 'tshal 'dud /",
    "T02D2167:311b-30": "de nas srung ba'i 'khor lo ni ;",
    "T02D2167:311b-31": "/ byas pas bgegs ni mi 'jug yin //",
    "T02D2167:311b-32": "des na srung ba'i 'khor los bsrung //",
    "T02D2167:311b-33": "'og tu h'um las skyes pa yi //",
    "T02D2167:311b-34": "rdo rje kun 'byung yang dag bsam //",
    "T02D2167:311b-35": "de steng h'um las skyes pa yi //",
    "T02D2167:311b-36": "rdo rje rtse lngar bdag sems te //",
    "T02D2167:311b-37": "'gro dang 'chag dang 'dug kyang rung //",
    "T02D2167:311b-38": "nyal la sogs pa'i spyod lam la //",
    "T02D2167:311b-39": "de gyur lag na rdo rjer bsam //",
    "T02D2167:311b-40": "kun la de yi 'od 'phros pas //",
    "T02D2167:311b-41": "me lce'i phung po 'bar bar bsgom //",
    "T02D2167:311b-42": "de yis thams cad bsrung bar 'gyur //",
    "T02D2167:311b-43": "zas kyi rnal 'byor spyad par bya //",
    "T02D2167:311b-44": "aa las dge sbyong rab bsams la //",
    "T02D2167:311b-45": "de 'og 'byung ba'i sa bon nyid ;",
    "T02D2167:311b-46": "/ bsams la de rgyud dngos po la //",
    "T02D2167:311b-47": "shar la sogs pa'i phyogs rnams su //",
    "T02D2167:311b-48": "mi 'chi lnga ni yang dag bsgom //",
    "T02D2167:311b-49": "de yi nang du h'um 'bar bas //",
    "T02D2167:311b-50": "dngos po thams cad zhu bar bsam //",
    "T02D2167:311b-51": "de bsams de yi tshe na ni //",
    "T02D2167:311b-52": "sngags ni badzra aa mri ta ha //",
    "T02D2167:312a-0": "de steng aom gyis rab @312a * //",
    "T02D2167:312a-1": "mtshan la //",
    "T02D2167:312a-2": "mtha' mar h'um gis rab tu brgyan //",
    "T02D2167:312a-3": "de nas snying ga'i sa bon las //",
    "T02D2167:312a-4": "'od zer nam mkha' phyogs spros pas //",
    "T02D2167:312a-5": "bde bar gshegs pa'i bdud rtsis gang //",
    "T02D2167:312a-6": "de ni yongs su 'dres par bsam //",
    "T02D2167:312a-7": "rang gi gnas na gnas pa las //",
    "T02D2167:312a-8": "ra phal ni shing rta bcu //",
    "T02D2167:312a-9": "de las de yi steng du ni //",
    "T02D2167:312a-10": "pam las padma 'dab bcu drug / nges par yang dag ldan par bya //",
    "T02D2167:312a-11": "de yang ge sar snying por ldan //",
    "T02D2167:312a-12": "snying po la ni gtso bo ste //",
    "T02D2167:312a-13": "'dab ma dag la lha rnams nyid //",
    "T02D2167:312a-14": "rang bzhin gsal bar yongs su brtag /'og tu ram las me yi ni //",
    "T02D2167:312a-15": "dkyil du 'bar bar nges par bsam //",
    "T02D2167:312a-16": "de nas lag pa g-yas pa la //",
    "T02D2167:312a-17": "bzhi po dgang gzar ngo bo nyid //",
    "T02D2167:312a-18": "dang por blugs gzar bsams byas la //",
    "T02D2167:312a-19": "sngags 'di brjod la bza' bar bya //",
    "T02D2167:312a-20": "des zos tshogs kyi 'khor lo la //",
    "T02D2167:312a-21": "mchod pa rgya chen byas par 'gyur //",
    "T02D2167:312a-22": "aom badzra p'a ni ga n'a ya sv'a h'a /",
    "T02D2167:312a-23": "skyes bu khrus la rab brtson na //",
    "T02D2167:312a-24": "chu bo'i 'gram du song ba las //",
    "T02D2167:312a-25": "dang por gtso la phyag 'tshal nas //",
    "T02D2167:312a-26": "chu la sngags kyis gdab par bya //",
    "T02D2167:312a-27": "de nas khrus dag byas pa yis //",
    "T02D2167:312a-28": "phyi nas lnga yi dang po la //",
    "T02D2167:312a-29": "h'um las rdo rje rtse lnga bsgom //",
    "T02D2167:312a-30": "bzhi po 'di bskyed sa la sogs //",
    "T02D2167:312a-31": "lha mo rnams kyi bum pa las //",
    "T02D2167:312a-32": "bdud rtsi'i dbang bskur khrus byed yin //",
    "T02D2167:312a-33": "de nas khu tshur bcangs pa las //",
    "T02D2167:312a-34": "mthe bong bsgreng ste spyi bor ni //",
    "T02D2167:312a-35": "sngags 'di yis ni chus mnan bya //",
    "T02D2167:312a-36": "de byas dbu la khrus byed de //",
    "T02D2167:312a-37": "'gro ba ma lus dag par bshad //",
    "T02D2167:312a-38": "aom badzra sna na h'um /",
    "T02D2167:312a-39": "bzlas pa byed cing khrus byas na //",
    "T02D2167:312a-40": "yon tan brjod kyis mi lang bas //",
    "T02D2167:312a-41": "phyi yi khrus ni de dag la //",
    "T02D2167:312a-42": "nang gi khrus ni mi rtog pas //",
    "T02D2167:312a-43": "thams cad dag par 'gyur ba yin //",
    "T02D2167:312a-44": "bdag gis 'jig rten don du ni //",
    "T02D2167:312a-45": "sgrub pa'i thabs 'di byas pa la //",
    "T02D2167:312a-46": "dge ba dri med gang thob des //",
    "T02D2167:312a-47": "'gro ba mtha' dag ma lus par //",
    "T02D2167:312a-48": "lam 'di la ni brten byas nas //",
    "T02D2167:312a-49": "sangs rgyas kun gyi ngo bo nyid //",
    "T02D2167:312a-50": "phyag na rdo rje thob par shog / slob dpon",
    "T02D2167:312a-51": "chen po phyag rgya'i dngos grub brnyes pa phyag na",
    "T02D2167:312a-52": "rdo rjes mdzad pa me lce phreng ba'i sgrub thabs"
}