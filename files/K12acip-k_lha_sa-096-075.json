{
    "K12acip-k_lha_sa-096-075:367b-0": "@367b rgya gar skad du /",
    "K12acip-k_lha_sa-096-075:367b-1": "ku la lo ka n'a tha panytsa da sha ka n'a ma /",
    "K12acip-k_lha_sa-096-075:367b-2": "bod skad du /",
    "K12acip-k_lha_sa-096-075:367b-3": "rigs kyi 'jig rten mgon po lnga bcu pa zhes bya ba /",
    "K12acip-k_lha_sa-096-075:368a-0": "dpal ldan rigs kyi 'jig rten mgon po la phyag @368a *//",
    "K12acip-k_lha_sa-096-075:368a-1": "'tshal lo //",
    "K12acip-k_lha_sa-096-075:368a-2": "de nas 'di ni mchog tu gsang //",
    "K12acip-k_lha_sa-096-075:368a-3": "'jig rten yang dag rmongs pa'i mchog /",
    "K12acip-k_lha_sa-096-075:368a-4": "rigs dang rigs byung mngon brjod pas //",
    "K12acip-k_lha_sa-096-075:368a-5": "gnyis mod sngags ni rab bshad bya //",
    "K12acip-k_lha_sa-096-075:368a-6": "dam tshig spyod pa nges par grol //",
    "K12acip-k_lha_sa-096-075:368a-7": "bya ba dus tshod rnam par spangs //",
    "K12acip-k_lha_sa-096-075:368a-8": "de nyid gsum ldan yang dag lha //",
    "K12acip-k_lha_sa-096-075:368a-9": "'jig rten mgon po 'gro ba'i bdag /",
    "K12acip-k_lha_sa-096-075:368a-10": "'dod pa'i dbang phyug 'dod pa'i lha //",
    "K12acip-k_lha_sa-096-075:368a-11": "mthong dang ma mthong 'bras rab ster //",
    "K12acip-k_lha_sa-096-075:368a-12": "de 'dir sngags ni mtshungs med pa //",
    "K12acip-k_lha_sa-096-075:368a-13": "bla ma'i zhal la rnam par gnas //",
    "K12acip-k_lha_sa-096-075:368a-14": "drag chen 'jigs byed lus la ni //",
    "K12acip-k_lha_sa-096-075:368a-15": "lnga pa'i thig le dang bcas shing //",
    "K12acip-k_lha_sa-096-075:368a-16": "rnam gcod dang po yang dag ldan //",
    "K12acip-k_lha_sa-096-075:368a-17": "chen po lnga pa'i lnga pas brgyan //",
    "K12acip-k_lha_sa-096-075:368a-18": "lce gnyis yan lag med gnyis gnas //",
    "K12acip-k_lha_sa-096-075:368a-19": "lus gsum gyis ni sngags mchog la //",
    "K12acip-k_lha_sa-096-075:368a-20": "yi ge rnams kyi bsdu ba las //",
    "K12acip-k_lha_sa-096-075:368a-21": "mtshan nyid cho ga bzhin du bzlas //",
    "K12acip-k_lha_sa-096-075:368a-22": "'di yi rjes dran sngags pa yis //",
    "K12acip-k_lha_sa-096-075:368a-23": "gtsang ngam yang na mi gtsang rung //",
    "K12acip-k_lha_sa-096-075:368a-24": "lha bzhin mthong ba lha rnams kyis //",
    "K12acip-k_lha_sa-096-075:368a-25": "de yi lha mo 'dod lha bzhin //",
    "K12acip-k_lha_sa-096-075:368a-26": "'di bzhin sngags kyi 'dod lha yi //",
    "K12acip-k_lha_sa-096-075:368a-27": "bya ba med cing bsgrub pa'ang med //",
    "K12acip-k_lha_sa-096-075:368a-28": "mchod med me la sbyin sreg med //",
    "K12acip-k_lha_sa-096-075:368a-29": "rnal 'byor ldan dang yang dag ldan //",
    "K12acip-k_lha_sa-096-075:368a-30": "dus tshod rnams las rnam nges grol //",
    "K12acip-k_lha_sa-096-075:368a-31": "rtse gcig sems ni g-yo mi byed //",
    "K12acip-k_lha_sa-096-075:368a-32": "sgrib pa dang bral mtshungs pa yi //",
    "K12acip-k_lha_sa-096-075:368a-33": "mchog gi bsam gtan yang dag sbyar //",
    "K12acip-k_lha_sa-096-075:368b-0": "rigs kyi 'jig @368b rten dbang phyug gi rtog pa lnga bcu pa las sngags kyi de khon nyid kyi le'u ste dang po'o ////",
    "K12acip-k_lha_sa-096-075:368b-1": "snying ga'i 'khor lo'i nang song ba'i //",
    "K12acip-k_lha_sa-096-075:368b-2": "de nyid gzhan dang gzhan du 'gro /",
    "K12acip-k_lha_sa-096-075:368b-3": "dbye ba nyis 'gyur de las ni //",
    "K12acip-k_lha_sa-096-075:368b-4": "ye shes nyid ni kun 'gro bya //",
    "K12acip-k_lha_sa-096-075:368b-5": "mi 'gyur dga' ba'i yul rig pa //",
    "K12acip-k_lha_sa-096-075:368b-6": "sems kyi rjes su rtogs pa can //",
    "K12acip-k_lha_sa-096-075:368b-7": "bya ba de yi bde 'dod phyir //",
    "K12acip-k_lha_sa-096-075:368b-8": "rtog pa kun nas 'jug par 'gyur //",
    "K12acip-k_lha_sa-096-075:368b-9": "de yi ngo bo rtogs nyid 'jug /",
    "K12acip-k_lha_sa-096-075:368b-10": "de sems dga' ba'i spyod yul la //",
    "K12acip-k_lha_sa-096-075:368b-11": "bya ba dang ni las rnams kun //",
    "K12acip-k_lha_sa-096-075:368b-12": "tshig dang bcas pas the tshom med //",
    "K12acip-k_lha_sa-096-075:368b-13": "bsam gtan rnal 'byor yang dag ldan //",
    "K12acip-k_lha_sa-096-075:368b-14": "brtan par dgod bya blo ldan gyis //",
    "K12acip-k_lha_sa-096-075:368b-15": "'gro kun dgra yi rang bzhin gyi //",
    "K12acip-k_lha_sa-096-075:368b-16": "sa steng sa 'og mtho ris sgrub //",
    "K12acip-k_lha_sa-096-075:368b-17": "lte ba'i padmar padma che //",
    "K12acip-k_lha_sa-096-075:368b-18": "rnam gsum nam mkha'i nang song ba //",
    "K12acip-k_lha_sa-096-075:368b-19": "padma'i phyag rgya yang dag ldan //",
    "K12acip-k_lha_sa-096-075:368b-20": "nam mkha' phyag rgya'i bdag nyid bzhin //",
    "K12acip-k_lha_sa-096-075:368b-21": "srog 'bab pa yi tshad kyis ni //",
    "K12acip-k_lha_sa-096-075:368b-22": "gnas gnyis po yis goms par bya //",
    "K12acip-k_lha_sa-096-075:368b-23": "de bzhin rab tu dgod byas nas //",
    "K12acip-k_lha_sa-096-075:368b-24": "'jig rten mgon po'i sku ru 'gyur //",
    "K12acip-k_lha_sa-096-075:368b-25": "gang gis gzhan du bzlas byas dang //",
    "K12acip-k_lha_sa-096-075:368b-26": "las rnams kyang ni bsgrub byas na //",
    "K12acip-k_lha_sa-096-075:368b-27": "de ni mkha' la khu tshur bsnun //",
    "K12acip-k_lha_sa-096-075:368b-28": "rmongs pas sbun stong 'joms par byed //",
    "K12acip-k_lha_sa-096-075:368b-29": "bsam gtan sbyor bas cho ga bzhin //",
    "K12acip-k_lha_sa-096-075:368b-30": "las gang rtag tu bya ba ste //",
    "K12acip-k_lha_sa-096-075:368b-31": "de las myur du sgrub byed do //",
    "K12acip-k_lha_sa-096-075:368b-32": "de yi las ni yid kyir 'dod //",
    "K12acip-k_lha_sa-096-075:369a-0": "rigs kyi 'jig rten dbang phyug gi rtog pa lnga bcu pa las bdag gi de kho na nyid @369a *//",
    "K12acip-k_lha_sa-096-075:369a-1": "kyi le'u ste gnyis pa'o ////",
    "K12acip-k_lha_sa-096-075:369a-2": "rang bzhin bsam gtan dang bcas shing //",
    "K12acip-k_lha_sa-096-075:369a-3": "dz'a ti mtshal gyi 'od zer bzhin //",
    "K12acip-k_lha_sa-096-075:369a-4": "se 'bru le brgan me tog bzhin //",
    "K12acip-k_lha_sa-096-075:369a-5": "li khri dmar po dang mtshungs gtso //",
    "K12acip-k_lha_sa-096-075:369a-6": "sngags kyi sku yi lha yi lha //",
    "K12acip-k_lha_sa-096-075:369a-7": "zhal gcig phyag ni bzhi pa ste //",
    "K12acip-k_lha_sa-096-075:369a-8": "mkha' pad zla ba'i gdan la bzhugs //",
    "K12acip-k_lha_sa-096-075:369a-9": "khyab bdag zhags pa lcags kyu bsnams //",
    "K12acip-k_lha_sa-096-075:369a-10": "mchog sbyin phyag gis yang dag rol //",
    "K12acip-k_lha_sa-096-075:369a-11": "mu tig nor bus rnam par brgyan //",
    "K12acip-k_lha_sa-096-075:369a-12": "padma'i phyag dang spyan gsum po //",
    "K12acip-k_lha_sa-096-075:369a-13": "gzi brjid chen po sna tshogs sku //",
    "K12acip-k_lha_sa-096-075:369a-14": "dpa' bo dbang phyug 'gro ba'i mgon //",
    "K12acip-k_lha_sa-096-075:369a-15": "rnal 'byor ma yi thugs dgyes pa //",
    "K12acip-k_lha_sa-096-075:369a-16": "dngos grub thams cad rab ster ba'i //",
    "K12acip-k_lha_sa-096-075:369a-17": "sngags rnams kun la bsam gtan bya //",
    "K12acip-k_lha_sa-096-075:369a-18": "gang dang gang gis bsgom pa yis //",
    "K12acip-k_lha_sa-096-075:369a-19": "rnal 'byor goms par gyur pa'i phyir //",
    "K12acip-k_lha_sa-096-075:369a-20": "de ni de yi rang bzhin 'gyur //",
    "K12acip-k_lha_sa-096-075:369a-21": "yid bzhin nor mchog ji bzhin no //",
    "K12acip-k_lha_sa-096-075:369a-22": "lha ni dkar pos zhi rab ster //",
    "K12acip-k_lha_sa-096-075:369a-23": "de bzhin dag ni rab sad byed //",
    "K12acip-k_lha_sa-096-075:369a-24": "dbang dang dgug pa'i de nyid la //",
    "K12acip-k_lha_sa-096-075:369a-25": "sku mdog dmar po rnam par bsam //",
    "K12acip-k_lha_sa-096-075:369a-26": "du ba dmar ba'i 'od mdog can //",
    "K12acip-k_lha_sa-096-075:369a-27": "rlung gi dkyil 'khor gyis dkris pas //",
    "K12acip-k_lha_sa-096-075:369a-28": "dgra bo rnams ni nyer skrod pa //",
    "K12acip-k_lha_sa-096-075:369a-29": "'dir ni the tshom med par byed //",
    "K12acip-k_lha_sa-096-075:369a-30": "du ba skya bo dmar ba yis //",
    "K12acip-k_lha_sa-096-075:369a-31": "rnam bar zhe sdang nges sbyor ba //",
    "K12acip-k_lha_sa-096-075:369a-32": "gsad pa la ni kha dog gnag /",
    "K12acip-k_lha_sa-096-075:369a-33": "rengs pa la ni ser por shis //",
    "K12acip-k_lha_sa-096-075:369a-34": "lug gi steng du gnas pa la //",
    "K12acip-k_lha_sa-096-075:369b-0": "@369b rkan gyi bar du rnam phug na //",
    "K12acip-k_lha_sa-096-075:369b-1": "srid pa gsum du gang gang gnas //",
    "K12acip-k_lha_sa-096-075:369b-2": "thams cad rab tu rmongs par byed //",
    "K12acip-k_lha_sa-096-075:369b-3": "gzhan dag rmongs pas ci zhig bya //",
    "K12acip-k_lha_sa-096-075:369b-4": "don mang tshig ni rab 'dus ba //",
    "K12acip-k_lha_sa-096-075:369b-5": "'jig rten gsum gyi las rnams ni //",
    "K12acip-k_lha_sa-096-075:369b-6": "yon tan brgyad dang ldan pa yi //",
    "K12acip-k_lha_sa-096-075:369b-7": "rgyud gzhan rnams la nyer gyur pa //",
    "K12acip-k_lha_sa-096-075:369b-8": "gsungs dang ma gsungs gyur pa ni //",
    "K12acip-k_lha_sa-096-075:369b-9": "rang bzhin bsam gtan sbyor ba yis //",
    "K12acip-k_lha_sa-096-075:369b-10": "bya ba 'di la the tshom med //",
    "K12acip-k_lha_sa-096-075:369b-11": "gang zhig lha ni nam mkha' mtshungs //",
    "K12acip-k_lha_sa-096-075:369b-12": "kha dog dbye bas so so ste //",
    "K12acip-k_lha_sa-096-075:369b-13": "'jig rten gsum na gang spyod pa'i //",
    "K12acip-k_lha_sa-096-075:369b-14": "las rnams thams cad bya ba'o //",
    "K12acip-k_lha_sa-096-075:369b-15": "skal bzang byed pa'i sngags rnams ni //",
    "K12acip-k_lha_sa-096-075:369b-16": "snying ga'i chu skyes dbus song ba //",
    "K12acip-k_lha_sa-096-075:369b-17": "snying ga'i chu skyes sbyor ba yis //",
    "K12acip-k_lha_sa-096-075:369b-18": "dbang la sogs pa yang dag bsgrub //",
    "K12acip-k_lha_sa-096-075:369b-19": "yi ge gsum dang bcas pa'i lha //",
    "K12acip-k_lha_sa-096-075:369b-20": "steng du 'gro ba gsum ldan pas //",
    "K12acip-k_lha_sa-096-075:369b-21": "mi rnams las ni rtag bsgrubs pa //",
    "K12acip-k_lha_sa-096-075:369b-22": "rnal 'byor ma rnams zhal la gnas //",
    "K12acip-k_lha_sa-096-075:369b-23": "rnam pa gsum ni 'gugs par byed //",
    "K12acip-k_lha_sa-096-075:369b-24": "padma gzugs ldan gyur pas mdzes //",
    "K12acip-k_lha_sa-096-075:369b-25": "rtag sbyor rgyun du rnal 'byor bas //",
    "K12acip-k_lha_sa-096-075:369b-26": "mar me g-yo med gnas pa bzhin //",
    "K12acip-k_lha_sa-096-075:369b-27": "sngon gsungs lha yi lha dbang phyug /",
    "K12acip-k_lha_sa-096-075:369b-28": "skya rengs dmar po dang mtshungs 'od //",
    "K12acip-k_lha_sa-096-075:369b-29": "mtshan mo phyed kyi dus gnas la //",
    "K12acip-k_lha_sa-096-075:369b-30": "rnal 'byor nyid ni yang dag spyod //",
    "K12acip-k_lha_sa-096-075:369b-31": "de yi gzugs 'dzin lus la ni //",
    "K12acip-k_lha_sa-096-075:369b-32": "yang dag sngon du bkod pa yis //",
    "K12acip-k_lha_sa-096-075:369b-33": "zhags pa lcags kyu 'dzin pa'i lha //",
    "K12acip-k_lha_sa-096-075:369b-34": "bsgrub bya'i lus la yang dag blang //",
    "K12acip-k_lha_sa-096-075:370a-0": "@370a *// thams cad bla ma'i zhal la gnas //",
    "K12acip-k_lha_sa-096-075:370a-1": "zhags pa lcags kyu'i 'od zer gyis //",
    "K12acip-k_lha_sa-096-075:370a-2": "de las lcags kyu bsnun nas ni //",
    "K12acip-k_lha_sa-096-075:370a-3": "zhags pa yis ni 'gugs par byed //",
    "K12acip-k_lha_sa-096-075:370a-4": "rnam par myos shing lus ni dmar //",
    "K12acip-k_lha_sa-096-075:370a-5": "yang dang yang du brgyal gyur te //",
    "K12acip-k_lha_sa-096-075:370a-6": "bu ga sgo dgu nas bsnun nas //",
    "K12acip-k_lha_sa-096-075:370a-7": "khrag gis rab tu 'bab par byed //",
    "K12acip-k_lha_sa-096-075:370a-8": "sgrib pa med par dang mtshungs par //",
    "K12acip-k_lha_sa-096-075:370a-9": "rang lus rnam par lta bar bya //",
    "K12acip-k_lha_sa-096-075:370a-10": "de yi dbugs las bzhengs pa'i sngags //",
    "K12acip-k_lha_sa-096-075:370a-11": "yi ge'i dbang po dang por bsam //",
    "K12acip-k_lha_sa-096-075:370a-12": "'bar zhing 'bar ba lta bu yis //",
    "K12acip-k_lha_sa-096-075:370a-13": "kha yi sgo ru sngon 'dod rol //",
    "K12acip-k_lha_sa-096-075:370a-14": "padma'i gzugs 'dzin de yang ni //",
    "K12acip-k_lha_sa-096-075:370a-15": "kha yi nang nas nges par 'byung //",
    "K12acip-k_lha_sa-096-075:370a-16": "bsgrub bya'i kha ru thim gyur te //",
    "K12acip-k_lha_sa-096-075:370a-17": "ji srid de snying chu skyes la //",
    "K12acip-k_lha_sa-096-075:370a-18": "gang zhig de yi snying gnas pa //",
    "K12acip-k_lha_sa-096-075:370a-19": "'dir ni de'i snying kun nas phrogs //",
    "K12acip-k_lha_sa-096-075:370a-20": "mer mer por ni blangs pa yis //",
    "K12acip-k_lha_sa-096-075:370a-21": "sgrol ma'i gzugs bzhin yid 'phrog pa //",
    "K12acip-k_lha_sa-096-075:370a-22": "de ni gsum pas cho ga bzhin //",
    "K12acip-k_lha_sa-096-075:370a-23": "rlung gis lo ma g-yo ba ltar //",
    "K12acip-k_lha_sa-096-075:370a-24": "rang gi khyim du rim par bsgom //",
    "K12acip-k_lha_sa-096-075:370a-25": "gcig gi ngo bor gyur pa mchog /",
    "K12acip-k_lha_sa-096-075:370a-26": "lha dang lha yi sgrub pa'i thabs //",
    "K12acip-k_lha_sa-096-075:370a-27": "mtshan mo mdun du bsgrub par bya //",
    "K12acip-k_lha_sa-096-075:370a-28": "bran gyi ngo bos 'jug 'gyur zhing //",
    "K12acip-k_lha_sa-096-075:370a-29": "'tsho ba dang ni nor gyis kyang //",
    "K12acip-k_lha_sa-096-075:370a-30": "sa stengs 'jig rten slar ci smos //",
    "K12acip-k_lha_sa-096-075:370a-31": "'grub 'gyur 'di la the tshom med //",
    "K12acip-k_lha_sa-096-075:370a-32": "sngags kyi dbang po sgrub pa pos //",
    "K12acip-k_lha_sa-096-075:370a-33": "rang dbang med rnams sbyar mi bya //",
    "K12acip-k_lha_sa-096-075:370b-0": "sngags kyi rgyal dbang bzlas byas @370b pas //",
    "K12acip-k_lha_sa-096-075:370b-1": "rgyal srid sgrub pa de mchog go /",
    "K12acip-k_lha_sa-096-075:370b-2": "gzhan du gang gis rab bsgrubs na //",
    "K12acip-k_lha_sa-096-075:370b-3": "bud med 'dod pas long bzhin myos //",
    "K12acip-k_lha_sa-096-075:370b-4": "gal te lha yi bu mo yang //",
    "K12acip-k_lha_sa-096-075:370b-5": "de yi skad cig nyid la mchi //",
    "K12acip-k_lha_sa-096-075:370b-6": "rigs kyi 'jig rten mgon po'i lnga bcu pa las lha'i de kho na nyid kyi le'u ste gsum pa'o ////",
    "K12acip-k_lha_sa-096-075:370b-7": "'jig rten dbang phyug snying po mchog /",
    "K12acip-k_lha_sa-096-075:370b-8": "sba zhing srog bzhin yang dag bsrung //",
    "K12acip-k_lha_sa-096-075:370b-9": "dam tshig spyod pa dman pas kyang //",
    "K12acip-k_lha_sa-096-075:370b-10": "'dren pa'i bdag nyid sngags bzlas bya //",
    "K12acip-k_lha_sa-096-075:370b-11": "gcig pu grogs dang bral byas te //",
    "K12acip-k_lha_sa-096-075:370b-12": "blo dang ldan pas 'bum du bzlas //",
    "K12acip-k_lha_sa-096-075:370b-13": "de yi mngon sum 'ong 'gyur te //",
    "K12acip-k_lha_sa-096-075:370b-14": "'khor lo gsum du legs 'gro mchog /",
    "K12acip-k_lha_sa-096-075:370b-15": "'jig rten thams cad 'byin pa dang //",
    "K12acip-k_lha_sa-096-075:370b-16": "sdud pa dang ni yang dang yang //",
    "K12acip-k_lha_sa-096-075:370b-17": "nam mkha'i go 'phang bder 'gro ste //",
    "K12acip-k_lha_sa-096-075:370b-18": "dran pas 'di la the tshom med //",
    "K12acip-k_lha_sa-096-075:370b-19": "sems dang sems med sbyor ba ni //",
    "K12acip-k_lha_sa-096-075:370b-20": "sems ni sems med la nges mthong //",
    "K12acip-k_lha_sa-096-075:370b-21": "sems ni sems ma la thim nas //",
    "K12acip-k_lha_sa-096-075:370b-22": "rab 'jug lus skyes ma rnams la //",
    "K12acip-k_lha_sa-096-075:370b-23": "nad bcas nad med pa dang ni //",
    "K12acip-k_lha_sa-096-075:370b-24": "nad med de bzhin nad bcas byed //",
    "K12acip-k_lha_sa-096-075:370b-25": "zhags pa lcags kyu 'dzin pa'i mchog /",
    "K12acip-k_lha_sa-096-075:370b-26": "sngags kyi rgyal po'i dbang pos so //",
    "K12acip-k_lha_sa-096-075:370b-27": "gzhan du byis pa rmongs pa yis //",
    "K12acip-k_lha_sa-096-075:370b-28": "zla ba 'dzin par 'dod pa bzhin //",
    "K12acip-k_lha_sa-096-075:370b-29": "gang zhig rang bzhin sbyor bral bas //",
    "K12acip-k_lha_sa-096-075:370b-30": "las rnams bsgrub pa de mchog min //",
    "K12acip-k_lha_sa-096-075:370b-31": "gang gis gsum gsum gnas skabs gsum //",
    "K12acip-k_lha_sa-096-075:370b-32": "'jig rten mgon po nyid rig nas //",
    "K12acip-k_lha_sa-096-075:371a-0": "chu 'dzin bral @371a *//",
    "K12acip-k_lha_sa-096-075:371a-1": "ba'i nam mkha' bzhin //",
    "K12acip-k_lha_sa-096-075:371a-2": "'jig rten mgon po'i go 'phang 'gro //",
    "K12acip-k_lha_sa-096-075:371a-3": "zhes pa ni dpal padma 'bar ba'i rgyud chen po las byung ba rigs kyi 'jig rten mgon po lnga bcu pa rdzogs so ////",
    "K12acip-k_lha_sa-096-075:371a-4": "pandi ta chen po bi ma la shr'i bha dra'i zhal snga nas /",
    "K12acip-k_lha_sa-096-075:371a-5": "byang chub rin chen gyis bskul nas /",
    "K12acip-k_lha_sa-096-075:371a-6": "shud ke grags pa rgyal mtshan gyis dpal sa skya'i gtsug lag khang chen por bsgyur ba'o ////"
}