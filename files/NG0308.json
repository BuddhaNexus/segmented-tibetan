{
    "NG0308:1": "phyogs gcig mun pa sel mi 'gyur //",
    "NG0308:2": "'od chung mun pa sel mi 'gyur //",
    "NG0308:3": "bcu drug 'od kyis mun pa sel //",
    "NG0308:4": "tha dad rin chen rnyed 'gyur tsam //",
    "NG0308:5": "dang por de ltar de bzhin no //",
    "NG0308:6": "rin chen rang las rtogs pas rnyed //",
    "NG0308:7": "mun pa'i smag ni tshon nag bzhin //",
    "NG0308:8": "sprin gyis bsgribs pa'i nyi ma bzhin //",
    "NG0308:9": "rin chen tha dad de bzhin no //",
    "NG0308:10": "sprin med nyi ma shar ba'i 'od //",
    "NG0308:11": "nyi zer dro gsal bde 'bras 'byung *//",
    "NG0308:12": "rang las rin chen rnyed 'gyur te //",
    "NG0308:13": "yang gsang thugs la bde 'bras 'byung *//",
    "NG0308:14": "sku gnyis 'gro don byin rlab snang *//",
    "NG0308:15": "'gro ba rnams la bde 'bras snang *//",
    "NG0308:16": "rgya mtsho'i kha dang rgya mtsho'i gting *//",
    "NG0308:17": "rkyen gyis de ltar de bzhin du //",
    "NG0308:18": "tha dad pa dang tha mi dad //",
    "NG0308:19": "rin chen rnyed pa de bzhin no //",
    "NG0308:20": "yang gsang thugs kyi dkyil 'khor ni //",
    "NG0308:21": "chos rnams thams cad sems yin te //",
    "NG0308:22": "sems nyid rnam par shes pa rdo rjer bsgom //",
    "NG0308:23": "chos dang chos nyid gnyis su med //",
    "NG0308:24": "chos rnams thams cad 'khor ba dang *//",
    "NG0308:25": "'khor ba nyid kyang sems yin pas //",
    "NG0308:26": "sems nyid rnam par shes pa rdo rjer bsgom //",
    "NG0308:27": "'khor ba mya ngan 'das pa gnyis su med //",
    "NG0308:28": "chos rnams thams cad kun rdzob ste //",
    "NG0308:29": "kun rdzob nyid kyang sems yin te //",
    "NG0308:30": "sems nyid rnam par shes pa rdo rjer bsgom //",
    "NG0308:31": "don dam kun rdzob gnyis su med //",
    "NG0308:32": "sangs rgyas sems can de bzhin no //",
    "NG0308:33": "gsang ba cher gsang yang gsang thugs //",
    "NG0308:34": "gnyis la re re gdams ngag ni //",
    "NG0308:35": "'od kyis mun pa sel mi sel //",
    "NG0308:36": "tha dad pa dang tha mi dad //",
    "NG0308:37": "rim bzhin rin chen gdams ngag 'byung *//",
    "NG0308:38": "zhes ki la ya gsang ba'i dgongs rgyud las /",
    "NG0308:39": "gzung 'dzin bzlog nas yang dag pa'i dgongs pa bstan",
    "NG0308:40": "pa'i le'u ste brgyad cu gcig pa'o // // de",
    "NG0308:41": "nas bcom ldan 'das badzra ki la yas /",
    "NG0308:42": "phyogs bcu'i sangs rgyas /",
    "NG0308:43": "phrin las kyi rgyal po karma he ru la sogs pa la /",
    "NG0308:44": "dgongs rgyud gtad pa la brtan par gzung ba'i ched du 'di gsungs so //",
    "NG0308:45": "chos rnams thams cad skye med la //",
    "NG0308:46": "rtog pa'i dbang gis sdug bsngal smin //",
    "NG0308:47": "de dag sgrol bar bya ba'i phyir //",
    "NG0308:48": "ljags kyi dbang po bkram nas gsungs //",
    "NG0308:49": "rjes 'jug rnams kyis brtan por zung *//",
    "NG0308:50": "'gro ba las ni dang po yis //",
    "NG0308:51": "dgongs rgyud yi ger bris gyur nas //",
    "NG0308:52": "klog dang kha ton byed pa rnams //",
    "NG0308:53": "sgra med gnas su mi skye bar //",
    "NG0308:54": "dkon mchog sgra sgrogs gnas su skye //",
    "NG0308:55": "skye ba ngan pa len par bor //",
    "NG0308:56": "rim pas 'grod nas byang chub thob //",
    "NG0308:57": "dgongs rgyud 'di la thos bsam na //",
    "NG0308:58": "rjes 'jug thogs med shes rab 'gyur //",
    "NG0308:59": "dgongs rgyud 'di la bshad gyur na //",
    "NG0308:60": "skye ba ma brgyud gnas lnga la //",
    "NG0308:61": "'di yis 'bras bu 'phel bar 'gyur //",
    "NG0308:62": "dgongs rgyud 'di la bsgom gyur na //",
    "NG0308:63": "tshe 'di nyid la phyir mi ldog / mngon shes drug ni 'char bar 'gyur //",
    "NG0308:64": "yid bzhin nor bu rin chen la //",
    "NG0308:65": "ci @#//",
    "NG0308:66": "'dod don ni 'byung bar 'byung *//",
    "NG0308:67": "sku gsung thugs kyi gsang rgyud las //",
    "NG0308:68": "snga rabs da ltar slad kyis 'byon //",
    "NG0308:69": "sangs rgyas 'di las 'byung ba yin //",
    "NG0308:70": "rjes 'jug las ni dang po yis //",
    "NG0308:71": "mthong zhing thos na rtogs par 'gyur //",
    "NG0308:72": "'di la ma yengs dam tshig che //",
    "NG0308:73": "rdo rje'i thugs las rtogs gyur na //",
    "NG0308:74": "thugs kyi sku dang thugs kyi gsung *//",
    "NG0308:75": "bde bar gshegs pas rab bsngags pas //",
    "NG0308:76": "yon tan thams cad 'di las 'byung *//",
    "NG0308:77": "dngos por lta ba'i gsang sngags kyang *//",
    "NG0308:78": "'di nyid bzung zhing bklags spyad na //",
    "NG0308:79": "dam pa rnams kyi dam pa'i mchog / dngos po sgyu ma na bun mthong *//",
    "NG0308:80": "longs spyod rdzogs pa'i sku dang gsung thugs rdo rje'i gnyis su med par bzhugs te /",
    "NG0308:81": "ting nge 'dzin las bzhengs so //",
    "NG0308:82": "phrin las kyi rgyal po karma he ru kas kyang",
    "NG0308:83": "thugs rdo rje la gnyis su med par zhugs te",
    "NG0308:84": "/ gcig gi rang bzhin du mnyam zhing dbyer med par gyur te /",
    "NG0308:85": "mi snang bar gyur to //",
    "NG0308:86": "de bzhin gshegs pa thams cad kyi sku gsung thugs",
    "NG0308:87": "la gtad cing bzung ba'i le'u ste brgyad cu gnyis",
    "NG0308:88": "pa'o // // bi d+yot+ta ma 'bum sde'i nang nas",
    "NG0308:89": "/ ki la ya gsang ba'i dgongs rgyud ces bya",
    "NG0308:90": "ba rdzogs so // // u rgyan gyi mkhan po",
    "NG0308:91": "pad+ma thod phreng dang */",
    "NG0308:92": "mang yul gyi lce ku ku ra tsa dang *//",
    "NG0308:93": "brang ti dza ya rak+shi tas bsgyur cing gtan la phab pa'o //"
}