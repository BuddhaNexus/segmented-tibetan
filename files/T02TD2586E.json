{
    "T02TD2586E:151a-0": "@151a * // rgya gar skad du /",
    "T02TD2586E:151a-1": "ne dod dagha ta bi dhi:/",
    "T02TD2586E:151a-2": "bod skad du /",
    "T02TD2586E:151a-3": "spyan dbye ba'i cho ga / ye shes sems dpa' la phyag 'tshal lo //",
    "T02TD2586E:151a-4": "ma 'ongs rnams la phan slad du //",
    "T02TD2586E:151a-5": "zab cing rgya che'i mtshan bstan pa'i //",
    "T02TD2586E:151a-6": "sku gzugs la sogs rab gnas pa //",
    "T02TD2586E:151a-7": "rung bar bya phyir bdag gis bshad //",
    "T02TD2586E:151a-8": "dkyil 'khor dang ni ting 'dzin dang //",
    "T02TD2586E:151a-9": "phyag rgya sngags dang 'dug stangs dang //",
    "T02TD2586E:151a-10": "bzlas brjod sbyin sreg mchod pa dang //",
    "T02TD2586E:151a-11": "las la sbyar dang slar bsdu rnams //",
    "T02TD2586E:151a-12": "slob dpon de nyid bcu shes pas //",
    "T02TD2586E:151a-13": "cho ga rnams ni bshad par bya //",
    "T02TD2586E:151a-14": "lha khang mchod rten lugs ma dang //",
    "T02TD2586E:151a-15": "dam chos glegs bam ras ris rnams //",
    "T02TD2586E:151a-16": "zin cing thams cad rdzogs pa dang //",
    "T02TD2586E:151a-17": "bde ba'i yon tan kun bskyed cing //",
    "T02TD2586E:151a-18": "bsod nams 'phel bar bya ba'i phyir //",
    "T02TD2586E:151a-19": "rab tu gnas par byed par 'os //",
    "T02TD2586E:151a-20": "sku gzugs la sogs zin nas ni //",
    "T02TD2586E:151a-21": "yun rings gnas kyang ma mchod na //",
    "T02TD2586E:151a-22": "ji srid mchod gnas ma gyur pas //",
    "T02TD2586E:151a-23": "de la mi shes skye bar 'gyur //",
    "T02TD2586E:151a-24": "de la bsnyen pa la sogs pa'i //",
    "T02TD2586E:151a-25": "gzhung bzhin bya ba rdzogs bya ste //",
    "T02TD2586E:151a-26": "rab tu gnas ba'i rgyud dag la //",
    "T02TD2586E:151a-27": "'bras chan la sogs kyis sbyang bya //",
    "T02TD2586E:151a-28": "chu bdun gyis ni bkru byas shing //",
    "T02TD2586E:151a-29": "rnam lnga 'dag chal gyis kyang bkru //",
    "T02TD2586E:151a-30": "d'urwas kyang ni brud par bya //",
    "T02TD2586E:151a-31": "de nas gang yin lhar bskyed de //",
    "T02TD2586E:151a-32": "spyan drangs bstims la mchod pa bya //",
    "T02TD2586E:151a-33": "bcug ste dbang rnams bskur ba ni //",
    "T02TD2586E:151a-34": "rig pa'i dbang ni bskur bya ste //",
    "T02TD2586E:151a-35": "'khor ba ma stongs bar dag tu //",
    "T02TD2586E:151a-36": "sems can don mdzod ces pa brjod //",
    "T02TD2586E:151a-37": "na bza' dri zhim rgyan rnams dbul //",
    "T02TD2586E:151a-38": "mchod pa'i bye brag rnams kyis mchod //",
    "T02TD2586E:151a-39": "thur ma phyag rgyas sbyan [?] yang dbye //",
    "T02TD2586E:151a-40": "snyan 'bru zhal dbye dbu bshad cing //",
    "T02TD2586E:151a-41": "phyag zhabs sen mo dreg cing sku phyi'o //",
    "T02TD2586E:151a-42": "me long dbul zhing mchod pa kun gyis mchod //",
    "T02TD2586E:151a-43": "de nas bzhugs su gsol pa ni //",
    "T02TD2586E:151b-0": "rdzogs sangs rgyas dang @151b lha rnams dang //",
    "T02TD2586E:151b-1": "de sras tshangs la sogs pa kun //",
    "T02TD2586E:151b-2": "gang zhig cho ga'i bya ba ni //",
    "T02TD2586E:151b-3": "nongs gyur de dag bzod mdzad rigs //",
    "T02TD2586E:151b-4": "sbyin bdag rnams la zhi ba dang //",
    "T02TD2586E:151b-5": "bde legs chen po kun mdzad de //",
    "T02TD2586E:151b-6": "sangs rgyas yul du gshegs su gsol //",
    "T02TD2586E:151b-7": "slar yang 'byon par mdzad du gsol //",
    "T02TD2586E:151b-8": "gang 'di sku gzugs bskal pa'am //",
    "T02TD2586E:151b-9": "bskal pa brgya las lhag gnas shing //",
    "T02TD2586E:151b-10": "sa dang chu dang me dang ni //",
    "T02TD2586E:151b-11": "rlung las lha rnams kun gyis bsrungs //",
    "T02TD2586E:151b-12": "slob dpon slob mar bcas pa dang //",
    "T02TD2586E:151b-13": "bu dang tsha bo rnams bsrungs te //",
    "T02TD2586E:151b-14": "rang dga' yid bder gyur nas ni //",
    "T02TD2586E:151b-15": "rab gnas bzang po dag tu bzhed //",
    "T02TD2586E:151b-16": "de nas dkyil 'khor dag gi lha //",
    "T02TD2586E:151b-17": "gshegs gsol gzhung bzhin bya ba'o //",
    "T02TD2586E:151b-18": "bdag gis cho ga 'di byas pas //",
    "T02TD2586E:151b-19": "'gro ba kun gyi rgyud tshim shog / rab tu gnas pa'i cho ga panda ti smra tis bsgrigs nas sgra rang 'gyur du mdzad pa rdzogs so//"
}