{
    "NG0526:1": "@#// dramaca rnga: chama :yang dag gsang ba'i skad du /",
    "NG0526:2": "yang sdig b+ha tung pa ya /",
    "NG0526:3": "bod skad du /",
    "NG0526:4": "dgongs don 'gro ba kun grol gyi rgyud ces bya ba /",
    "NG0526:5": "'di skad bdag gis thos pa'i dus gcig na /",
    "NG0526:6": "chos dbyings ka dag khyab brdal klong yangs gis gnas su //",
    "NG0526:7": "ston pa kun bzang snang ba mtha' yas chos kyi sku la /",
    "NG0526:8": "'khor rang byung ye shes lnga'i 'khor gyis bskor nas /",
    "NG0526:9": "ngo bo nyid kyis bstan pa smra bsam brjod du med pa las /",
    "NG0526:10": "gzugs brnyan gyis bstan pa skye ba med pa las /",
    "NG0526:11": "skye ba'i cho 'phrul yi ge drug gi 'khor lo rang 'byung du shar ba la phyag 'tshal lo //",
    "NG0526:12": "'di skad bdag gis bstan pa'i dus gcig na /",
    "NG0526:13": "ye shes lhun grub 'od lnga'i zhing khams su //",
    "NG0526:14": "ston pa pad+ma rgyal po longs spyod rdzogs pa'i sku la /",
    "NG0526:15": "'khor sangs rgyas dang byang chub sems dpa' mang pos bskor nas /",
    "NG0526:16": "rang shar gyis bstan pa nyon mongs pa'i gnyen po ye shes kyi dgongs pa la /",
    "NG0526:17": "gzugs can gyis bstan pa /",
    "NG0526:18": "'gags pa med pa la rang shar bar gsang rgyud",
    "NG0526:19": "'di dag bshad kyi nyon cig 'di skad bdag gis",
    "NG0526:20": "thos pa'i dus gcig na //",
    "NG0526:21": "thugs rje kun khyab 'jig rten gyi gnas su //",
    "NG0526:22": "ston pa gang la gang 'dul sprul pa'i sku+u la /",
    "NG0526:23": "'khor du skal ldan gdul tshogs kyis bskor nas / @#//",
    "NG0526:24": "rang grol bstan pa 'gro ba kun grol las /",
    "NG0526:25": "gzugs can gyis bstan pa tshig dang yi ger gnas pa la 'dun par gyur to //",
    "NG0526:26": "de'i tshe sprul pa sku'i zhing khams 'dir /",
    "NG0526:27": "sangs rgyas 'dus pa g+hu ru pad+ma rgyal po yis /",
    "NG0526:28": "sku gsung thugs kyi 'od de las sprul pa sku'i zhing khams chen po gsal bar gyur to //",
    "NG0526:29": "de'i tshe gsang ba'i mkha' 'gro gsol /",
    "NG0526:30": "kyai /",
    "NG0526:31": "bstan pa'i bdag po thugs rje che //",
    "NG0526:32": "chos rnams ston pa pad+ma'i rgyal //",
    "NG0526:33": "rgyud rgyal sangs rgyas dgongs pa'i don //",
    "NG0526:34": "'gro ba kun grol gsung du gsol //",
    "NG0526:35": "de skad zhus pa'i don dgongs nas //",
    "NG0526:36": "ston pa nyid kyis bka' stsal pa /",
    "NG0526:37": "e ma e ma /",
    "NG0526:38": "sku gsum sku lnga ston pa'i bcud //",
    "NG0526:39": "smin grol gegs gsal po gsad byung nas //",
    "NG0526:40": "blo 'das don la sbyor ba'i rgyud //",
    "NG0526:41": "bshad kyis ma yengs yid kyis nyon //",
    "NG0526:42": "ces gsungs so //",
    "NG0526:43": "dgongs don 'gro ba kun grol gyi rgyud las /",
    "NG0526:44": "gleng gzhi'i le'u ste dang po'o ///",
    "NG0526:45": "/ yang de'i tshe bde chen sangs rgyas snying po bkod pa zhes bya ba na /",
    "NG0526:46": "ston pa sangs rgyas gangs chen mtsho zhes bya ba'i drung du /",
    "NG0526:47": "chos dbyings ye shes mkha' 'gro zhes bya bas 'di skad ces gsol to //",
    "NG0526:48": "kyai /",
    "NG0526:49": "chos kyi dbang phyug thugs rje che //",
    "NG0526:50": "bde stong zag med pad+ma'i rgyal //",
    "NG0526:51": "rgyud rgyal smin byed dbang gi lha //",
    "NG0526:52": "bdag cag 'khor la bka' stsal zhu //",
    "NG0526:53": "de skad zhus pa'i don dgongs nas //",
    "NG0526:54": "ston pa nyid kyis bka' stsal pa /",
    "NG0526:55": "hri /",
    "NG0526:56": "thams cad rgyal ba'i dkyil 'khor du //",
    "NG0526:57": "rang sems rig pa'i dbang thob nas //",
    "NG0526:58": "theg pa rim dgu la sogs pa'i //",
    "NG0526:59": "chos sgo ma lus 'dis phyed 'gyur //",
    "NG0526:60": "bla ma sangs rgyas 'dus pa yis //",
    "NG0526:61": "thabs shes bdud rtsi thob pa na //",
    "NG0526:62": "rlung sems kun la dbang thob nas //",
    "NG0526:63": "stong nyid chen por rnam par grol //",
    "NG0526:64": "stong pa'i ngang las bde chen sku //",
    "NG0526:65": "shes rab mkha' 'gro dang sbyar na //",
    "NG0526:66": "bde ba sems bzung stong la sbyar //",
    "NG0526:67": "gnyis med ngang du ye shes skye //",
    "NG0526:68": "chos kyi dgongs pa'i rang sems ni //",
    "NG0526:69": "stong nyid bde chen blo las 'das //",
    "NG0526:70": "rgyal bu rgyal sa zin pa ltar //",
    "NG0526:71": "don mthong tsam gyis smin par 'gyur //",
    "NG0526:72": "de ltar dbang bzhi'i gdams pa yis //",
    "NG0526:73": "theg pa rims kyi 'jug par bya //",
    "NG0526:74": "de ltar yongs su smin pa la //",
    "NG0526:75": "grol bar byed pa'i gdams pa bstan //",
    "NG0526:76": "hum me pad ni ma om /",
    "NG0526:77": "om a hum hri /",
    "NG0526:78": "zhes gsungs so //",
    "NG0526:79": "dgongs don 'gro ba kun grol gyi rgyud las /",
    "NG0526:80": "smin byed dbang gi le'u ste gnyis pa'o //  // krash+yada koha ha: cha na rtangadug :m+laniragananyak+to: matagartashah+yata /",
    "NG0526:81": "yang de'i tshe bde chen rdo rje snying po bkod pa'i rgyan ces bya ba na /",
    "NG0526:82": "ston pa rdo rje gangs chen mtsho zhes bya ba'i drung du /",
    "NG0526:83": "me long ye shes mkha' 'gro ma zhes bya bas 'di skad ces gsol to //",
    "NG0526:84": "kyai /",
    "NG0526:85": "thar pa'i lam ston thugs rje che //",
    "NG0526:86": "mtsho rgyal chen po lhun rdzogs pad+ma rgyal //",
    "NG0526:87": "rgyud rgyal chos kyi phyag rgya'i @#//",
    "NG0526:88": "don //",
    "NG0526:89": "bdag cag 'khor la bka' stsal gsol //",
    "NG0526:90": "'di skad zhus pa'i don dgongs nas //",
    "NG0526:91": "ston pa nyid kyis bka' stsal pa //",
    "NG0526:92": "hri /",
    "NG0526:93": "thog mar sangs rgyas kun gyi gtso //",
    "NG0526:94": "bla ma sgom zhing gsol ba gdab //",
    "NG0526:95": "ting nge 'dzin gyi dbang yang blang *//",
    "NG0526:96": "rgyun du 'brel med rjes su bzhugs //",
    "NG0526:97": "bla ma rdo rje sems dpa' la //",
    "NG0526:98": "man+dal 'bul zhing yig brgya bzlas //",
    "NG0526:99": "thabs kyi yan lag de dag gis //",
    "NG0526:100": "sgrib pa gnyis sbyangs tshogs gnyis rdzogs //",
    "NG0526:101": "bla ma dkon mchog skyabs gnas la //",
    "NG0526:102": "byang chub bar du skyabs song nas //",
    "NG0526:103": "smon pa dang ni 'jug pa yis //",
    "NG0526:104": "'gro ba'i don du sems bskyed do //",
    "NG0526:105": "de ltar gsol 'debs spel sbyangs dang *//",
    "NG0526:106": "skyabs 'gro smon 'jug sems skyed dang *//",
    "NG0526:107": "phyi nang gsang ba'i sdom pa gzung *//",
    "NG0526:108": "dam bca' smon lam rgyas par gdab //",
    "NG0526:109": "phyi nang rtogs pa'i mtshams bcad la //",
    "NG0526:110": "sgrib gnyis ma lus rnam dag cing *//",
    "NG0526:111": "ye shes dag ni gnyis med pa'i //",
    "NG0526:112": "dkyil 'khor bskyed cing bsgrub par bya //",
    "NG0526:113": "bdag gi ye shes lha las ni //",
    "NG0526:114": "rang byung rang grol bde ba che //",
    "NG0526:115": "'dod yon ma spangs rol pa'i rgyan //",
    "NG0526:116": "bsod nams ye shes tshogs kyi mchog / ting ni gsum las byung ba yis //",
    "NG0526:117": "bsod nams thams cad dkyil 'khor ni //",
    "NG0526:118": "ci bzhin rnal 'byor rang lus la //",
    "NG0526:119": "de bzhin dbang rlung thig le gnas //",
    "NG0526:120": "sgo gsum rnam dag ngang du gsal //",
    "NG0526:121": "de bzhin rang gi sems la yang *//",
    "NG0526:122": "'khor ba dang ni mya ngan 'das //",
    "NG0526:123": "thams cad 'byung zhing thams cad gnas //",
    "NG0526:124": "thams cad grol bar byed pa'o //",
    "NG0526:125": "de ltar bskyed rdzogs rdzogs pa che //",
    "NG0526:126": "phyi nang gsang ba'i dkyil 'khor du //",
    "NG0526:127": "zung 'jug gtor ma'i rnal 'byor gyis //",
    "NG0526:128": "thun mong mchog gi dngos grub 'byung *//",
    "NG0526:129": "rgyal ba'i dkyil 'khor ma lus kyang *//",
    "NG0526:130": "chos dbyings don du ro gcig pa //",
    "NG0526:131": "bstod pa glu yi don gsol 'debs //",
    "NG0526:132": "e ma dbyings kyi rol pa 'dis //",
    "NG0526:133": "rtog pa med las kun mkhyen pa //",
    "NG0526:134": "sku bzhi'i 'phrin las lhun gyis grub //",
    "NG0526:135": "ma 'gags ye shes sgyu ma'i lha //",
    "NG0526:136": "'gro ba grol ba'i don du bskul //",
    "NG0526:137": "ye shes lha dang nam du yang *//",
    "NG0526:138": "mi 'bral rtse gcig bsgrub pa la //",
    "NG0526:139": "za 'dug 'gro nyal thams cad du //",
    "NG0526:140": "yengs na ye shes lha spang 'gyur //",
    "NG0526:141": "nyon mongs 'khrul rtog skyes pa na //",
    "NG0526:142": "bar chad 'byung po la sogs pas //",
    "NG0526:143": "lus la nad rnams gtong ba dang *//",
    "NG0526:144": "'chi ba'i rtags rnams ston par 'gyur //",
    "NG0526:145": "de na shes bzhin dran pa bstan //",
    "NG0526:146": "'chi ba slu phyir tshogs gnyis bsags /",
    "NG0526:147": "kha sbyor rlung gi tshe yang sring *//",
    "NG0526:148": "blo 'das sgom na skye shi med //",
    "NG0526:149": "de ltar bar chad yong spangs nas //",
    "NG0526:150": "tshe 'dir rang gzhan don la sbyar //",
    "NG0526:151": "tshogs bsag sgrib pa sbyang ba'i phyir //",
    "NG0526:152": "chos spyod bcu la rnam par bslabs //",
    "NG0526:153": "'gro ba rnams la phan don du //",
    "NG0526:154": "mchog dang thun mong grub chen brgyad //",
    "NG0526:155": "'byung @#//",
    "NG0526:156": "ba lnga yi 'phrin las bzhi //",
    "NG0526:157": "yi ge bcu pa bzung bas grub //",
    "NG0526:158": "de ltar sna tshogs 'phrin las rnams //",
    "NG0526:159": "bskyed rim yan lag rdzogs pas 'grub //",
    "NG0526:160": "de yang dngos po rnam pa bcu //",
    "NG0526:161": "rgyud rnams kun gyi dgongs pa rdzogs //",
    "NG0526:162": "om a hum hri om ma ni pad+me hum /",
    "NG0526:163": "zhes gsungs so //",
    "NG0526:164": "dgongs pa kun grol gyi rgyud las /",
    "NG0526:165": "chos kyi phyag rgya dang sbyor ba'i bskyed rim gyi le'u ste gsum pa'o ///",
    "NG0526:166": "/ thatar+takasakak+kah artan+tataglatharta /",
    "NG0526:167": "ya tra /",
    "NG0526:168": "khas zhor /",
    "NG0526:169": "nyanyasabyacaha //",
    "NG0526:170": "yang de'i tshe bde chen rin chen bkod pa'i rgyan ces bya ba na /",
    "NG0526:171": "ston pa rin chen gangs chen mtsho zhes bya ba'i drung du /",
    "NG0526:172": "mnyam nyid ye shes mkha' 'gro zhes bya bas 'di skad ces gsol to //",
    "NG0526:173": "kyai /",
    "NG0526:174": "rlung sems rang grol thugs rje che //",
    "NG0526:175": "thig le chen po pad+ma rgyal //",
    "NG0526:176": "rgyud rgyal dam tshig phyag rgya'i don //",
    "NG0526:177": "bdag cag 'khor la bka' stsal zhu //",
    "NG0526:178": "de skad zhus pa'i don dgongs nas //",
    "NG0526:179": "ston pa nyid kyis bka' stsal pa //",
    "NG0526:180": "hri /",
    "NG0526:181": "rdo rje lus kyi srog pa las //",
    "NG0526:182": "rtsa rlung thig le'i gar gsal nas //",
    "NG0526:183": "'bar ba'i rtsa mdud grol rtags 'char //",
    "NG0526:184": "'dzag pas dga' bde'i nyams myong 'char //",
    "NG0526:185": "yi dam lha dang bdag nyid dang *//",
    "NG0526:186": "snang srid thams cad bde ba che //",
    "NG0526:187": "ye shes sgyu mar rtsal sbyangs nas //",
    "NG0526:188": "gang ltar spyad kyang rol pa'i klong *//",
    "NG0526:189": "rmi lam du yang dran pas zin //",
    "NG0526:190": "sbyangs spel bsgyur la gnas su 'phangs //",
    "NG0526:191": "thams cad sems kyi cho 'phrul la //",
    "NG0526:192": "rmi lam sgyu ma lta bur bzhag / gnyid dang mngon sum khyad med par //",
    "NG0526:193": "gsal stong bde ba chen po dang *//",
    "NG0526:194": "nyon mongs rtog pa rang yal nas //",
    "NG0526:195": "'od gsal lam du slongs par 'gyur //",
    "NG0526:196": "rlung sems gnad du 'byong pa'i tshe //",
    "NG0526:197": "'byung ba dngos grub ro la sogs //",
    "NG0526:198": "dmigs pa gang dang gar gtad kyang *//",
    "NG0526:199": "lus kyi dor len rang dbang thob //",
    "NG0526:200": "rlung sems ting 'dzin rnam gsum gyis //",
    "NG0526:201": "'od lam ngang nas chos skur 'pho //",
    "NG0526:202": "sgyu ma lta bur longs skur 'pho //",
    "NG0526:203": "bskyed rim gsal bas sprul skur 'pho //",
    "NG0526:204": "a ham /",
    "NG0526:205": "hri hri hri /",
    "NG0526:206": "zhes gsungs so //",
    "NG0526:207": "dgongs don 'gro ba kun grol gyi rgyud las /",
    "NG0526:208": "dam tshig gi phyag rgya dang sbyor ba'i steng sgo rnam par grol ba'i le'u ste bzhi pa'o ///",
    "NG0526:209": "/ shar yam brda tam /[ \\u0f7f]hasatasagata: rad+yarba: tsabatam /",
    "NG0526:210": "sat+tanar+tarda: yang de'i tshe bde chen pad+ma snying gi bkod pa'i rgyan ces bya ba na /",
    "NG0526:211": "ston pa pad+ma gangs chen mtsho zhes bya ba'i drung du /",
    "NG0526:212": "sor rtog ye shes mkha' 'gro zhes bya bas /",
    "NG0526:213": "'di skad ces gsol to //",
    "NG0526:214": "kyai /",
    "NG0526:215": "thabs shes zung 'jug thugs rje che //",
    "NG0526:216": "zag med bde chen pad+ma rgyal //",
    "NG0526:217": "rgyud rgyal las phyag rgya'i don //",
    "NG0526:218": "bdag cag 'khor la bka' stsal zhu //",
    "NG0526:219": "de skad zhus pa'i don dgongs nas //",
    "NG0526:220": "ston pa nyid kyis bka' stsal pa //",
    "NG0526:221": "hri /",
    "NG0526:222": "steng sgo rnam grol rtsal 'byongs nas //",
    "NG0526:223": "'og sgo bde ba che la bslabs //",
    "NG0526:224": "bde chen grogs @#//",
    "NG0526:225": "su mi mo ni //",
    "NG0526:226": "mtshan ldan da k+ki rigs can brten //",
    "NG0526:227": "de yang gsang ba ye shes lha //",
    "NG0526:228": "rtse gcig bsgrub pa'i ting 'dzin gyis //",
    "NG0526:229": "dbang du bsdus shing 'gug par bya //",
    "NG0526:230": "mos pas 'dus na sangs rgyas zhing *//",
    "NG0526:231": "gzhan gyis sgro skur gsal ba dang *//",
    "NG0526:232": "gsang spyod gnad du 'gyur ba'i phyir //",
    "NG0526:233": "bdag dang phyag rgya bcas pa yang *//",
    "NG0526:234": "mi snang sgrib pa'i sbyor ba bya //",
    "NG0526:235": "de nas mtshan ldan smin byas la //",
    "NG0526:236": "yab yum lhar bskyed sbyor byas te //",
    "NG0526:237": "dbab bzung klog dgram bde ngos bzung *//",
    "NG0526:238": "ma bcos ngang du glod par bya //",
    "NG0526:239": "rdo rje sbubs su nub pa dang *//",
    "NG0526:240": "rdo rje blang zhing bde ba bskyed //",
    "NG0526:241": "yum gyi rtsa sna tshur la zhugs //",
    "NG0526:242": "dngas ma'i thig le blang bar bya //",
    "NG0526:243": "de ltar rtsal 'byongs rnal 'byor pa //",
    "NG0526:244": "theg chen byang chub sems dpa' yis //",
    "NG0526:245": "gzhan don sprul sku gzhag pa'i phyir //",
    "NG0526:246": "byang sems spros la nyes pa med //",
    "NG0526:247": "om hu ma g+ha ye na ma swaha /",
    "NG0526:248": "zhes gsungs so //",
    "NG0526:249": "dgongs don 'gro ba kun grol gyi rgyud las /",
    "NG0526:250": "las kyi phyag rgya dang sbyor ba 'og sgo bde chen gyi le'u ste lnga pa'o ///",
    "NG0526:251": "/ wabasarasnga /",
    "NG0526:252": "nardabatasasha'o /",
    "NG0526:253": "shatsasash+yartatat /",
    "NG0526:254": "rkabasatutaleg bayatrakas /",
    "NG0526:255": "yang de'i tshe bde chen karma bkod pa'i rgyan ces bya ba na /",
    "NG0526:256": "ston pa karma gangs chen mtsho zhes bya ba'i drung du /",
    "NG0526:257": "bya grub ye shes mkha' 'gro zhes bya bas 'di skad ces gsol to //",
    "NG0526:258": "kyai /",
    "NG0526:259": "'khrul pa ka dag thugs rje che //",
    "NG0526:260": "ye shes lhun grub pad+ma'i rgyal //",
    "NG0526:261": "rgyud rgyal phyag rgya chen po'i don //",
    "NG0526:262": "bdag cag 'khor la bka' stsal zhu //",
    "NG0526:263": "de skad zhus pa'i don dgongs nas //",
    "NG0526:264": "ston pa nyid kyis bka' stsal pa //",
    "NG0526:265": "hri /",
    "NG0526:266": "bden pa gnyis ldan rang gi sems //",
    "NG0526:267": "ma byung mi gnas mi 'gro ba //",
    "NG0526:268": "'khor 'das gang du'ang gyur pa med //",
    "NG0526:269": "don dam blo 'das dgongs pa la //",
    "NG0526:270": "thams cad yod cing thams cad med //",
    "NG0526:271": "'gyur ba med cing brjod du med //",
    "NG0526:272": "gcig dang 'du 'bral grub mtha' gtor //",
    "NG0526:273": "chos rnams kun gyi snying po yin //",
    "NG0526:274": "thams cad bden pa gnyis kyi tshul //",
    "NG0526:275": "skye ba med las thams cad skye //",
    "NG0526:276": "skyes tsam nyid nas skye ba med //",
    "NG0526:277": "gang yang ma grub blang dor bral //",
    "NG0526:278": "de las khyod kyi 'khrul pa de //",
    "NG0526:279": "dang po rgyu med byung ba med //",
    "NG0526:280": "bar du rkyen med gnas pa med //",
    "NG0526:281": "tha ma gnyen po 'gro sa med //",
    "NG0526:282": "yid la byed pa med pa ste //",
    "NG0526:283": "ye shes med cing 'khrul pa med //",
    "NG0526:284": "zhi ba med cing srid pa med //",
    "NG0526:285": "zag pa med cing 'gyur ba med //",
    "NG0526:286": "yon tan kun la dga' spro med //",
    "NG0526:287": "sangs rgyas rnams la re ba med //",
    "NG0526:288": "sdug bsngal kun la 'jigs pa med //",
    "NG0526:289": "'khor ba 'khyams kyis dogs pa med //",
    "NG0526:290": "de ltar brjod du med pa la //",
    "NG0526:291": "chos kyi glu blangs gsang ba'i skad //",
    "NG0526:292": "rgyal ba'i dgongs don ma bcos pa //",
    "NG0526:293": "phyag rgya chen po gnyis med don //",
    "NG0526:294": "de nyid dus gsum rtsa ba bcad //",
    "NG0526:295": "sgo gsum ma bcos glod la sgrims //",
    "NG0526:296": "gzhi cha gsum @#//",
    "NG0526:297": "bral gnyug ma de //",
    "NG0526:298": "zhi gnas ngang nas lhag mthong sbyangs //",
    "NG0526:299": "zhi bar gnas pa ngos bzung la //",
    "NG0526:300": "yul drug rtog pa zil gyis mnan //",
    "NG0526:301": "nam mkha' nyid la rnam par bslabs //",
    "NG0526:302": "lhag mthong ye shes rgyud la skye //",
    "NG0526:303": "rgyud du lhod kyis glod pa la //",
    "NG0526:304": "skye 'gag gnas gsum mtha' dang bral //",
    "NG0526:305": "yengs pa med pa'i shes bzhin rten //",
    "NG0526:306": "glod cing sgrims par byed pa yin //",
    "NG0526:307": "dper na rdzing gi bya ltar 'phur //",
    "NG0526:308": "dang po yengs med skyong ba gces //",
    "NG0526:309": "bar du yan par btang yang ldog / tha ma btang yang 'gro mi btub //",
    "NG0526:310": "ma bcos bzhag pas phyag rgya che //",
    "NG0526:311": "nyams la ma zhen mnyam bzhag la //",
    "NG0526:312": "rjes thob spyod pa'i rnal 'byor bya //",
    "NG0526:313": "lha yi bu yis bdud bcom phyir //",
    "NG0526:314": "nyam nga thog rdzis byed pa dang *//",
    "NG0526:315": "rkyen snang grogs su khyer ba dang *//",
    "NG0526:316": "bar chad lam du longs par bya //",
    "NG0526:317": "phung po'i bdud ni lus 'di yis //",
    "NG0526:318": "'khor ba'i sdug bsngal sna tshogs bskyed //",
    "NG0526:319": "mi gtsang rdzas kyis yongs su gang *//",
    "NG0526:320": "de phyir mi chags lings kyi skur //",
    "NG0526:321": "de la chags na chags mkhan su //",
    "NG0526:322": "dmod cing dor na dor mkhan gang *//",
    "NG0526:323": "btang snyoms rmongs par su yis bzhag / cer ltas rang bzhag stong par grol //",
    "NG0526:324": "rang sems rig pa'i dpal sbyangs pas //",
    "NG0526:325": "srid pa'i 'khor lo las grol te //",
    "NG0526:326": "'chi bdag bdud las mi 'jigs pa //",
    "NG0526:327": "skye med 'chi ba med par 'gyur //",
    "NG0526:328": "de bas bdud kyi dpung rnams kun //",
    "NG0526:329": "rig pa'i dpal gyis brtul nas kyang *//",
    "NG0526:330": "thar pa'i grogs su chod pa ni //",
    "NG0526:331": "rnal 'byor chen po'i lam du khyer //",
    "NG0526:332": "chos nyid don gyi snying po ste //",
    "NG0526:333": "rang la yod kyang ma shes pas //",
    "NG0526:334": "'khrul snang rnam pa sna tshogs pa //",
    "NG0526:335": "zhe byed gdams pa 'di lta ste //",
    "NG0526:336": "rang gi 'khrul snang gnod byed la //",
    "NG0526:337": "snying po'i stobs kyis lus sbyin cing *//",
    "NG0526:338": "rjes su 'dzin zhing don la lta //",
    "NG0526:339": "'byung po 'dul ba'i zhi byed yin //",
    "NG0526:340": "'byung ba bag chags nad rnams la //",
    "NG0526:341": "rdzas dang rten 'brel sna tshogs kyis //",
    "NG0526:342": "byin gyis brlab cing ting 'dzin sgom //",
    "NG0526:343": "nad rnams 'joms pa'i zhi byed yin //",
    "NG0526:344": "nyon mongs gnyen po bsten pa dang *//",
    "NG0526:345": "gnas bsgyur ye shes bsten pa dang *//",
    "NG0526:346": "rang grol chos nyid shar ba yis //",
    "NG0526:347": "nyon mongs zhi bar byed pa'o //",
    "NG0526:348": "bag chags 'khrul pa'i snang ba 'di //",
    "NG0526:349": "gzung 'dzin med par rgya yis gdab //",
    "NG0526:350": "nyin mtshan 'dres pa'i sgom pa 'char //",
    "NG0526:351": "ngan rtog bzang rtog gnyis med grol //",
    "NG0526:352": "gdon dang nad dang nyon mongs dang *//",
    "NG0526:353": "bag chags phyi nang rtsad bcad de //",
    "NG0526:354": "stong nyid ngang du rang grol na //",
    "NG0526:355": "'di phyi bar do sdug bsngal zhing *//",
    "NG0526:356": "lus gnad rtsa rlung theg le'i nyams //",
    "NG0526:357": "mun pa'i nang na snang ba gsal //",
    "NG0526:358": "srog chags 'chi med rdo rje 'gyur //",
    "NG0526:359": "bde nyams stong na sdug bsngal med //",
    "NG0526:360": "sgo yul rlung rig gnad kyis ni //",
    "NG0526:361": "chos nyid stong pa dngos su snang *//",
    "NG0526:362": "nyams snang 'phel cing 'grib pa med //",
    "NG0526:363": "chos zad dus su",
    "NG0526:365": "[(]3[)]@#// sangs rgyas so //",
    "NG0526:366": "thig le gnas pa lam dang sgo //",
    "NG0526:367": "dbang po bkag pas 'dod yon gsal //",
    "NG0526:368": "phyogs bzhir 'phangs shing slar la zlog / ngal bso'i dus na lam kun byed //",
    "NG0526:369": "sgron ma phyi nang 'dzoms pa'i dus //",
    "NG0526:370": "mgo bo gtums na rgyang mi gsal //",
    "NG0526:371": "mtha' nas dbus su rnam par lta //",
    "NG0526:372": "ye shes 'od lus ngang du yal //",
    "NG0526:373": "de ltar 'od gsal nyams kyi rten //",
    "NG0526:374": "rgyang zhag chu yi sgron ma gces //",
    "NG0526:375": "chu la chu yis gsos pa na //",
    "NG0526:376": "skyon dag ye shes snang ba 'phel //",
    "NG0526:377": "ye shes mar me'i 'od zer las //",
    "NG0526:378": "thugs rje'i snang ba rab tu gsal //",
    "NG0526:379": "rtog med mkhyen pa'i rtsal rdzogs nas //",
    "NG0526:380": "srid las rnam grol zhi ba thob //",
    "NG0526:381": "thog ma med pa'i spe bzhi las //",
    "NG0526:382": "nga bdag dbang gi 'khrul gyur te //",
    "NG0526:383": "mtha' ma sangs rgyas ma thob par //",
    "NG0526:384": "rang bzhin bar do chen por gnas //",
    "NG0526:385": "thog ma'i gzhi las 'khrul pa yang *//",
    "NG0526:386": "skye gnas bar do'i dus 'dir ni //",
    "NG0526:387": "smin grol rang ngo shes pa na //",
    "NG0526:388": "rgyal bu rgyal sa zin pa 'dra //",
    "NG0526:389": "de tshe bag chags rang grol nas //",
    "NG0526:390": "rmi lam bar do shar ba'i tshe //",
    "NG0526:391": "'khrul snang dbyings su yal ba ni //",
    "NG0526:392": "sgyu ma mkhan gyi mig 'phrul 'dra //",
    "NG0526:393": "'byung ba thems nas 'chi ka yang *//",
    "NG0526:394": "rlung sems spyi bor ston nas kyang *//",
    "NG0526:395": "rig pa'i rtsal kha stod pa ni //",
    "NG0526:396": "rgyal po'i bka' then bskur ba 'dra //",
    "NG0526:397": "bar do dang po chos nyid nyams //",
    "NG0526:398": "bar do gnyis pa lhun grub nyams //",
    "NG0526:399": "bar do gsum pa sgra 'od zer //",
    "NG0526:400": "sngar 'gris mi dang 'phrad pa 'dra //",
    "NG0526:401": "de dag kun la ma grol na //",
    "NG0526:402": "'khor ba rgyu zlog mngal sgo dgags //",
    "NG0526:403": "sangs rgyas sras su bskyed par bya //",
    "NG0526:404": "ngal ba dbugs phyung bskyed pa 'dra //",
    "NG0526:405": "a a a /",
    "NG0526:406": "amasha /",
    "NG0526:407": "a+yam phya hum /",
    "NG0526:408": "zhes gsungs /",
    "NG0526:409": "dgongs don 'gro ba kun grol gyi rgyud las /",
    "NG0526:410": "phyag rgya len dang sbyor ba bstan pa snying pa'i le'u ste drug pa'o //  // kasngab 'bapatar:sakatra /",
    "NG0526:411": "nga'at+habakarkas /",
    "NG0526:412": "yang de'i tshe 'khor yongs grol gyis dur khrod ces bya ba na /",
    "NG0526:413": "ston pa rigs lnga 'dus pa'i rgyal po thod pa'i 'phreng ba zhes bya ba'i drung du /",
    "NG0526:414": "sems kyi mkha' 'gro dbang phyug ma zhes bya bas 'di skad ces gsol to //",
    "NG0526:415": "kyai /",
    "NG0526:416": "rang shar rang grol thugs rje che //",
    "NG0526:417": "dreg pa 'dul mdzad pad+ma rgyal //",
    "NG0526:418": "rgyud rgyal yongs su gtad pa'i don //",
    "NG0526:419": "bdag cag 'khor la bka' stsal zhu //",
    "NG0526:420": "de skad zhus pa'i don dgongs nas //",
    "NG0526:421": "ston pa nyid kyis bka' stsal pa /",
    "NG0526:422": "hri:dgongs don 'gro ba kun grol rgyud //",
    "NG0526:423": "phun tshogs gsum bdun dgus bshad la rang cad cing *//",
    "NG0526:424": "sangs rgyas sku gsum bstan pa yis //",
    "NG0526:425": "snying po'i bcud du rgyud 'di bzhugs //",
    "NG0526:426": "'gro ba blo dman don du ni //",
    "NG0526:427": "tshig don dbye bar mi bya zhing *//",
    "NG0526:428": "stag mo'i mchong stangs lta bu yis //",
    "NG0526:429": "bsdus don sa rnams bcad de bshad //",
    "NG0526:430": "sku gsum ston pa'i bka' rnams kyis //",
    "NG0526:431": "dgongs pa gcig tu bsdus nas kyang *//",
    "NG0526:432": "bung ba rtsi thog @#//",
    "NG0526:433": "lta bu yis //",
    "NG0526:434": "ngo bo kun bcud bsdus nas bshad //",
    "NG0526:435": "tshig don mgo lus thams cad kyang *//",
    "NG0526:436": "gang zag rnams kyis go bya'i phyir //",
    "NG0526:437": "rang bzhin de yi stun bu ltar //",
    "NG0526:438": "le tshig 'bru rnams bcos nas bshad //",
    "NG0526:439": "rgyud dang gdams pa'i khrid rnams kyang *//",
    "NG0526:440": "ma nor rim bzhin bstan pa ni //",
    "NG0526:441": "mu tig tsar bskyus lta bu yi //",
    "NG0526:442": "dbye ba sngon du bsdebs te bshad //",
    "NG0526:443": "gzhan gyi bsgom pa tshar gcad phyir //",
    "NG0526:444": "rang gis sgrub mtha' rnam par bskyangs //",
    "NG0526:445": "seng ge ngar skad lta bu yis //",
    "NG0526:446": "log lta sun rnams phyung nas bshad //",
    "NG0526:447": "e ma /",
    "NG0526:448": "ye shes sku mchog thugs rje can //",
    "NG0526:449": "'di nyid mthong ba tsam gyis ni //",
    "NG0526:450": "nyon mongs rnams med don mthong zhing *//",
    "NG0526:451": "ma bsgoms par yang mthong grol lo //",
    "NG0526:452": "chos nyid gsung mchog zab mo'i don //",
    "NG0526:453": "'di nyid thos pa tsam gyis ni //",
    "NG0526:454": "ye shes 'gag med don rtogs shing *//",
    "NG0526:455": "ma bsgoms par yang thos grol lo //",
    "NG0526:456": "rig pa'i thugs mchog 'dus ma byas //",
    "NG0526:457": "'di nyid btags pa tsam gyis ni //",
    "NG0526:458": "rang sems 'khrul med don rtogs shing *//",
    "NG0526:459": "ma bsgoms par yang btags grol lo //",
    "NG0526:460": "dgongs pa don mthong bde ba che //",
    "NG0526:461": "'di la reg pa tsam gyis ni //",
    "NG0526:462": "bde chen zag med don rtogs shing *//",
    "NG0526:463": "ma bsgoms par yang reg grol lo //",
    "NG0526:464": "'dod pa'i yon tan rang grol ba //",
    "NG0526:465": "'di nyid tshor ba tsam gyis ni //",
    "NG0526:466": "tshig gi rol pa'i don rtogs nas //",
    "NG0526:467": "sgom mi dgos te tshor grol lo //",
    "NG0526:468": "thugs rje 'phrin las shugs 'byung ba //",
    "NG0526:469": "'di nyid myong pa tsam gyis ni //",
    "NG0526:470": "blo dang bral ba'i don rtogs nas //",
    "NG0526:471": "sgom mi dgos te myong grol lo //",
    "NG0526:472": "rgyud 'di'i man ngag gab pa rnams //",
    "NG0526:473": "sprul pa rigs 'dzin zhal nas 'byung *//",
    "NG0526:474": "cha rkyen dgos pa tshang bar ni //",
    "NG0526:475": "phyi rabs skal ldan 'khor la ston //",
    "NG0526:476": "ma tshang kha skong theg pa rnams //",
    "NG0526:477": "bstan pa gzhan nas legs bsdus te //",
    "NG0526:478": "chos rnams dgongs don gcig pa'i phyir //",
    "NG0526:479": "rgyud rgyal 'di yi grogs su bsdebs //",
    "NG0526:480": "bstan pa la ni zhugs pa des //",
    "NG0526:481": "phyi nang gsang ba rtsa lag gis //",
    "NG0526:482": "rang gzhan don du dam tshig ni //",
    "NG0526:483": "mi nyams rang gi zlog bzhin srungs //",
    "NG0526:484": "nga yi sprul pa phyag drug pa //",
    "NG0526:485": "rgyud 'di khyod la yongs su gtad //",
    "NG0526:486": "sangs rgyas bstan pa khyod kyis bzung *//",
    "NG0526:487": "phyi rabs rnal 'byor stong grogs kyis //",
    "NG0526:488": "gsang ba ye shes khros pa'i sku //",
    "NG0526:489": "lha mo tsit+ta dug mthur ma //",
    "NG0526:490": "rgyud 'di khyod la yongs su gtad //",
    "NG0526:491": "sangs rgyas bstan pa khyod kyis skyongs //",
    "NG0526:492": "bka' gnyan las byed me spu gri //",
    "NG0526:493": "'jig rten dregs pa mang por bcas //",
    "NG0526:494": "rgyud 'di khyod la yongs su gtad //",
    "NG0526:495": "sangs rgyas bstan pa khyod kyis srungs //",
    "NG0526:496": "badzra sa ma ya /",
    "NG0526:497": "hum hri /",
    "NG0526:498": "ha ha ha ha /",
    "NG0526:499": "he he /",
    "NG0526:500": "a a /",
    "NG0526:501": "zhes bka' stsal nas //",
    "NG0526:502": "'khor ba sgrol bar mdzad do //",
    "NG0526:503": "dgongs don 'gro ba kun grol gyi rgyud las //",
    "NG0526:504": "'dus don yongs su gtad pa'i le'u ste bdun pa'o //  // rgyud @#//",
    "NG0526:505": "'di gang du gnas pa de nyid bde ba can ltar gnas so //",
    "NG0526:506": "rgyud 'di kha ton du byed pa la sogs pa'i chos spyod la 'jug pa de ni //",
    "NG0526:507": "kun bzang snang ba mtha' yas ltar gnas so //",
    "NG0526:508": "rgyud 'di mthong ba dang */",
    "NG0526:509": "thos pa dang */",
    "NG0526:510": "dran pa dang */",
    "NG0526:511": "reg pa dang */",
    "NG0526:512": "rlung dang */",
    "NG0526:513": "rdul gyis phog pa rnams kyang ngan song du mi ltung zhing *//",
    "NG0526:514": "mtshams med pa lnga byas pa'i 'gro ba yang */",
    "NG0526:515": "'di thos nas ngan song las skyob par ma gyur na /",
    "NG0526:516": "bdag pad+ma 'byung gnas kyi mtshams med pa lnga byas pa yin no //",
    "NG0526:517": "bstan pa thams cad kyi dgongs don 'gro ba kun grol gyi rgyud ces bya ba rdzogs so ///",
    "NG0526:518": "/ skal ldan dad brtson shes rab blo ldan snying rje can dang 'phrad par shog / gter rgya /",
    "NG0526:519": "sbas rgya /",
    "NG0526:520": "zab rgya /",
    "NG0526:521": "gnyan rgya /",
    "NG0526:522": "g+huh+ya /",
    "NG0526:523": "moms mah+ya /",
    "NG0526:524": "bdag 'dra mkha' chen bzang yis yi ger bris pa'o //",
    "NG0526:525": "r+ya na ma ta /",
    "NG0526:526": "d+hanam /",
    "NG0526:527": "o rgyan dri med lhun grub kyis rtswa ri sprul 'khor gyi shar sgo /",
    "NG0526:528": "rdo rje sgom phug ces bya ba nas gdan drangs so //",
    "NG0526:529": "lcags pho sprel lo spre'u zla la /"
}