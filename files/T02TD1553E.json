{
    "T02TD1553E:202b-0": "@202b # // rgya gar skad du /",
    "T02TD1553E:202b-1": "dznya n'a be sha n'a ma /",
    "T02TD1553E:202b-2": "bod skad du /",
    "T02TD1553E:202b-3": "ye shes 'pho ba zhes bya ba /",
    "T02TD1553E:202b-4": "rdo rje rnal 'byor ma la phyag 'tshal lo //",
    "T02TD1553E:203a-0": "mu yig gis spras byi ru'i chun @203a * //",
    "T02TD1553E:203a-1": "po ltar gsal skar bcas dgongs ka'i thun mtshams 'dra //",
    "T02TD1553E:203a-2": "me stag rab 'phro 'jigs bye me 'bar lta bur phyogs dang nam mkha' gsal byed cing /",
    "T02TD1553E:203a-3": "me tog dkar po dang ldan gyi shu ka yi mi tog 'bar ba'i tshogs 'dra ba //",
    "T02TD1553E:203a-4": "gzi brjid du mas rnam brgyan dmar ba'i sku mnga' rdo rje phag mo khyed la bsrungs //",
    "T02TD1553E:203a-5": "nyes mtsho'i chu rnams ma lus pa las rgal gyur ye shes dam pas yang dag brgyan //",
    "T02TD1553E:203a-6": "gzhan don la brtson bcom ldan 'das ma rdo rje phag mo 'jigs ma la btud nas //",
    "T02TD1553E:203a-7": "shin tu gting zab dpal ldan 'khor lo sdom pa'i rgyud las yang dag blangs gyur pa //",
    "T02TD1553E:203a-8": "ye shes dbab pa'i cho gas gsang ba yid ches skyed byed tshul bzhin brjod par bya //",
    "T02TD1553E:203a-9": "bsam gtan khang pa yid 'ong skye bo dang bral dri zhim chus brlan sar zhugs te //",
    "T02TD1553E:203a-10": "shin tu 'jam zhing mtho ba'i stan la 'dug nas phyir la 'jigs pa sel byed pa'i //",
    "T02TD1553E:203a-11": "gsang sngags brjod nas de 'og mdun du me tog gis ni byugs gyur dkyil 'khor dag / cho ga bzang po byas nas bzlas pa byas pa'i rdo rje'i chu yis khrus byas te //",
    "T02TD1553E:203a-12": "'byung po'i tshogs la gtan pa'i gtor ma btang nas 'bad pa dam pas thang ka dag / mdun du bkram nas spos kyis bdugs shing mchod nas blo bzangs kyis ni bsam gtan bya //",
    "T02TD1553E:203a-13": "sprul pa'i 'khor lor nyi ma'i sa bon las gyur me gzugs dmar po gru gsum la //",
    "T02TD1553E:203a-14": "chu skyes dmar po dus kyi 'dab ma dang ldan rab tu 'bar zhing rgyas pa bsgom //",
    "T02TD1553E:203a-15": "der ni ro yi snying gar 'od drod can steng shin tu g-yon brkyang zhabs bzhugs pa //",
    "T02TD1553E:203a-16": "bcom ldan 'das ma rdo rje phag mo phag pa'i zhal mnga' rab tu khro mo ni //",
    "T02TD1553E:203a-17": "phyag rgya lnga pos brgyan cing spyan gsum dang ldan rgyas shing gsus pa shin tu grims //",
    "T02TD1553E:203a-18": "khro gnyer rab tu bsnyer zhing ljags g-yug hr'i: yi sgra yis zhal ni gang gyur cing //",
    "T02TD1553E:203a-19": "'jigs ma 'od tshogs 'phro ba las kyes rgyal bas sems can don rnams mdzad //",
    "T02TD1553E:203a-20": "gcer bu thod phreng rdo rjes brgyus pas dbu skra kham pa gyen brdzes ma //",
    "T02TD1553E:203a-21": "rdo rje lcags kyu rgyal mtshan thod bcas sdigs mdzub bcas pa'i zhags pa dag / rig byed tshad kyis phyag mchog rnams kyis bsnams shing spyang mo 'gying bag dang ldan ma //",
    "T02TD1553E:203a-22": "rgya skyegs ki shu bandu dzi ba ka dang ki li'i me tog ltar dmar ba //",
    "T02TD1553E:203b-0": "@203b skul mgo phreng las byas do shal gyis brgyan rgyas zhing mkhregs pa'i nu 'bur can //",
    "T02TD1553E:203b-1": "'od bdun pa dang dpal mo zla tshes mkha' bcas sa mtha' las skyes mchog gyur ma //",
    "T02TD1553E:203b-2": "kun dga' dang bcas thugs rje'i chus brlan thugs can ye shes mngon rtogs skyed mdzad blta //",
    "T02TD1553E:203b-3": "de nas ye shes 'bar ba dam tshig chud cing lus la drug po bkod byas na //",
    "T02TD1553E:203b-4": "de la sems las byung ba'i cho ga dag dang phyi nang shin du gsang rnams dang //",
    "T02TD1553E:203b-5": "bstod pa sna tshogs dag dang glu dbyangs mchog rnams kyis ni rab tu mchod bya zhing //",
    "T02TD1553E:203b-6": "thal mo sbyar nas gus dang bcas pa'i sems kyis de la mgo bos phyag bya'o //",
    "T02TD1553E:203b-7": "de la sprul 'khor la gnas rgyal ba'i pho brang le brgan rtsi ltar dmar ba la //",
    "T02TD1553E:203b-8": "steng zur 'og gu rig byed sgo dang drag po nyi ma lta bu dag dang ni //",
    "T02TD1553E:203b-9": "'og zur steng du bsil zer can dang mkha' ldan yi ge tha ma'i gong ma dang //",
    "T02TD1553E:203b-10": "dbus su 'od zer dmar po mtha' yas rnams kyis phyogs mtha' snang byed sa bon bsgom //",
    "T02TD1553E:203b-11": "de nas rgyal ba'i bzhugs gnas rab mdzes 'khor lo lta bur 'khor bar bsgoms nas ni //",
    "T02TD1553E:203b-12": "sngags kyang bzlas te stobs bzangs las byas bdug pa sngags ldan blo dang ldan pas bsregs //",
    "T02TD1553E:203b-13": "ma lus rgyal ba'i sku ldan lha mo 'bod pa'i de ma thag tu a'a be sha ya dang //",
    "T02TD1553E:203b-14": "de nas skul byed de rjes rang gi sa bon de 'og me yi btsun mo yin //",
    "T02TD1553E:203b-15": "sku dang cha kun tha ma'i rjes la mchog gi sa bon de nas glang po ste //",
    "T02TD1553E:203b-16": "de rjes dran yig brten pa'i ksha ltag nam mkha' zur ldan rjes la'ang de nyid yin //",
    "T02TD1553E:203b-17": "aom hr'im ham dang yi rjes la'ang bde ba'i yi ge gsum dang ni //",
    "T02TD1553E:203b-18": "hi hi phem gsum de dag rim bzhin bzlas dang bsreg dang mtshan mo'i gtor ma'i yin //",
    "T02TD1553E:203b-19": "nag po'i phyogs kyi bcu pa nas brtsams nyi ma so sor cho ga yi //",
    "T02TD1553E:203b-20": "bzlas pa gtor ma mchod par ldan pa'i bsam gtan dam pa bsgrubs byas na //",
    "T02TD1553E:203b-21": "shin tu rgya chen mi mnyam mnyam pa'i rang bzhin dngos grub blang ba yis //",
    "T02TD1553E:203b-22": "thod pa 'di la legs pa la ston blo chen rnams kyis 'khrul mi bya //",
    "T02TD1553E:203b-23": "ye shes dbab pa'i cho ga las bsgom pa'i cho ga'o /",
    "T02TD1553E:203b-25": "// / slob ma gus ldan zhabs pad la btung rnams kyis gsol ba btab gyur bla ma yis //",
    "T02TD1553E:203b-26": "nag po'i tshes mchog ji skad brjod pa de dag legs pa kho nar yang dag gzung //",
    "T02TD1553E:204a-0": "de @204a * //",
    "T02TD1553E:204a-1": "'og 'khor lor cho ga bzang pos ji skad brjod pa'i lha mo mchog bsgoms nas //",
    "T02TD1553E:204a-2": "de yi rtsi bas ldan 'og mar sngar bzhin 'khor lo mdzes pa 'khor bar bsgoms nas ni //",
    "T02TD1553E:204a-3": "de 'og lag nas rdor 'dzin phul te ji srid mgo la mgon ldan me tog can //",
    "T02TD1553E:204a-4": "de dag ma lus shin tu babs gyur bar du yang dag bdug cing gsang sngags brjod //",
    "T02TD1553E:204a-5": "phebs par gyur tshe grang dang tshad pa chen po la gnas lta bur spu ldang zhing //",
    "T02TD1553E:204a-6": "mig nas mchi ma 'dzag cing 'dar la 'gyel zhing ye shes dag ni skye bar 'gyur //",
    "T02TD1553E:204a-7": "de dag rnam gnas gyur pa rnams la rnal 'byor chen po mchod pa'i cho ga dang //",
    "T02TD1553E:204a-8": "bsgom bya bzlas bya bdug par ldan pa'i gang sngags don kun sgrub byed rnams kyang brjod //",
    "T02TD1553E:204a-9": "gang dag dang dang bral ba'i sems ldan blun zhing sdig pa'i las la brtson gyur pa //",
    "T02TD1553E:204a-10": "gus pas bkur sti byed pa'i ngor ni mi de rnams la 'di ni brjod mi bya //",
    "T02TD1553E:204a-11": "ye shes dbab pa'i cho ga las slob ma rjes su 'dzin pa'i cho ga'o /",
    "T02TD1553E:204a-13": "// / yang dag grub dang slob ma bzang 'dzin byed pas phyi rol mchod pa byed gyur pas //",
    "T02TD1553E:204a-14": "mdun du khu ba dmar pos me tog dmar po dang ldan mandala byas nas ni //",
    "T02TD1553E:204a-15": "rdo rjes mtshan pa'i 'khar snod la brten snod chen mnyam pa de la lag g-yon gyis //",
    "T02TD1553E:204a-16": "'khor lo zur gsum mdzes pa sna tshogs rdo rje dang bcas mngon par bris nas ni //",
    "T02TD1553E:204a-17": "de la sngar bshad yi ge bzhi po bgegs bdag dbang po'i mgo rgyan phye ba yis //",
    "T02TD1553E:204a-18": "nub tu kha bltas gsang sngags rig pas lag pa g-yon gyis snga ma bzhin du bri //",
    "T02TD1553E:204a-19": "de nas cho ga'i rim pas ye shes bkug nas myur du dam tshig la gzhug bya //",
    "T02TD1553E:204a-20": "de la dri dang spos mchog me tog dri zhim mar me lha bshos rnams dang ni //",
    "T02TD1553E:204a-21": "'dod pa lnga dang mchog gyur bdud rtsi stobs dang thug pa gzhi pa bzang po dang //",
    "T02TD1553E:204a-22": "bcas dang bza' ba bde gshegs drug pa dang ni khar ba'i sil khrol bcas glu dang //",
    "T02TD1553E:204a-23": "pi wang gling bu'i rnga rim rdza rnga pa ta ha rnams dang ni dung dag dang //",
    "T02TD1553E:204a-24": "zangs dung rnams kyi sgra snyan gar bcas dge legs kyis ni mchod cing bstod pa ste //",
    "T02TD1553E:204a-25": "mchod pa'i tshul mchog legs pa sna tshogs rnams kyis rnam pa kun du mchod bya zhing //",
    "T02TD1553E:204a-26": "gus pas thal sbyar zhes bcas pas dpe med phyag ni rab tu btsal bar bya //",
    "T02TD1553E:204b-0": "sngags rnam so sor cho ga bzang pos @204b bzlas pa yis ni 'bum du longs byas te //",
    "T02TD1553E:204b-1": "rdo rje la sems dbye bas 'dis ni bzas na gsum du nges par 'gyur pa yin //",
    "T02TD1553E:204b-2": "gang tshe lta bar 'dod pa skyes na de tshe yi ge dang bcas pa'i //",
    "T02TD1553E:204b-3": "'khor lo mdzes pa de dag bzhugs pa'i bla ma la yang rab btung nas //",
    "T02TD1553E:204b-4": "mu: yig bcas sngags cho ga ldan par 'dug pa rab tu brjod nas ni //",
    "T02TD1553E:204b-5": "skyes bu don mchog la brtson blo yis bsam gtan las ni yang dag ldang //",
    "T02TD1553E:204b-6": "ye shes dbab pa'i cho ga las ni phyi rol mchod pa'i cho ga'o //",
    "T02TD1553E:204b-7": "gang zhig bshad zin cho ga mchog gis nyin re bzhin du 'khor lo mchod byed cing //",
    "T02TD1553E:204b-8": "cho ga ji bzhin thang ka'i mdun du lha mo'i sngags kyi bzlas pa yang byed pa //",
    "T02TD1553E:204b-9": "des ni 'gro don sna tshogs skyed pa'i yang dag grub pa nges par thob 'gyur zhing //",
    "T02TD1553E:204b-10": "'jig rten dag na mdangs 'bar lha mo lta bur shin tu mchod pa nyid du 'gyur //",
    "T02TD1553E:204b-11": "rjes chags snying ldan gos dmar can gyi bsgrub bya gang yin mdun du bltas byas nas //",
    "T02TD1553E:204b-12": "rdo rje zhags pas mgul nas legs par bcings shing brang nas lcags kyus phug nas ni //",
    "T02TD1553E:204b-13": "thal sbyar gcer bur drangs nas rang gi rkang gnyis la ni 'gyel bar gar byed pa //",
    "T02TD1553E:204b-14": "do ma bis ra da'i skye bo lta bur des ni shin tu byed par 'gyur //",
    "T02TD1553E:204b-15": "gang gi mgo la rdo rje'i rtse mos bsnun cing thod gnas khrag gis mig bkang ba //",
    "T02TD1553E:204b-16": "de ni rdo rje'i lus can yin du zin kyang myur bar gshin rje'i gnas su 'gro //",
    "T02TD1553E:204b-17": "sa bon 'od zer bdud rtsi'i rang bzhin tshogs kyis shi ba gang gi rma bkrus shing //",
    "T02TD1553E:204b-18": "kha tv'am la gnas skra dang bcas pa'i dril bus des ni yang dag 'tsho bar 'gyur //",
    "T02TD1553E:204b-19": "ye shes dbab pa'i cho ga las phan yon sbyor ba dang bcas pa'i cho ga'o /",
    "T02TD1553E:204b-21": "// / ye shes dbab pa'i cho ga tshul bzhin brjod pas bsod nams zla ba nya ba yi //",
    "T02TD1553E:204b-22": "'od ltar dkar zhing nyes pa ma lus sel ba bdag gis bsgrubs gyur gang yin pa //",
    "T02TD1553E:204b-23": "des ni 'gro rnams nyon mongs ma lus dang bral yon yan rmas kyi gter gyur pa //",
    "T02TD1553E:204b-24": "bcom ldan 'das ma rdo rje phag mo'i ye shes snang bas rab tu 'bar bar 'gyur //",
    "T02TD1553E:204b-25": "ye shes dbab pa zhes bya ba rnal 'byor gyi cho ga'i mchod dpal stong nyid ting 'dzin gyis mdzad pa rdzogs /",
    "T02TD1553E:204b-27": "// / bal bo'i a'a ts'a r-ya bha rendra ru tsi dang /",
    "T02TD1553E:204b-28": "lo ts'a ba blo ldan shes rab kyis bsgyur ba'o /"
}