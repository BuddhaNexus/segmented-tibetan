{
    "T16TD4449E:384b-0": "@384b * // thabs shes sgron ma bzhugs //",
    "T16TD4449E:384b-2": "# // dus gsum rgyal bas ji ltar thugs chud pa'i //",
    "T16TD4449E:384b-3": "chos kyi rang bzhin rig pa'i rnal 'byor pas //",
    "T16TD4449E:384b-4": "ma thob thob phyir brtson par mi byed kyang //",
    "T16TD4449E:384b-5": "snying rje'i bye brag thabs kyi spyod pa'ang ston //",
    "T16TD4449E:384b-6": "ji ltar mkha' la 'ja' tshon rnam mang yang //",
    "T16TD4449E:384b-7": "nam mkha'i ngang du ro gcig bye brag med //",
    "T16TD4449E:384b-8": "de bzhin rgyal ba'i gzugs sku rnam mang yang //",
    "T16TD4449E:385a-0": "ye shes dbyings @385a * //",
    "T16TD4449E:385a-1": "su ro gcig bye brag med //",
    "T16TD4449E:385a-2": "bde gshegs snying po sems kyi rang bzhin la //",
    "T16TD4449E:385a-3": "yun ring dus nas rmongs pa'i sems can rnams //",
    "T16TD4449E:385a-4": "bdag tu 'dzin pa'i sems rgyud so sor snang //",
    "T16TD4449E:385a-5": "rang bzhin nyid ni rgyal ba'i chos skur gcig / ye shes sgyu mar snang ba'i sangs rgyas dang //",
    "T16TD4449E:385a-6": "log rtog sgyu mar snang ba'i sems can gnyis //",
    "T16TD4449E:385a-7": "ye shes log rtog khyad par bsam yas kyang //",
    "T16TD4449E:385a-8": "sgyu ma yin phyir rang bzhin yongs kyis mnyam //",
    "T16TD4449E:385a-9": "sems can sangs rgyas bden par tshul gcig cing //",
    "T16TD4449E:385a-10": "rang gi sems nyid sangs rgyas yin shes na //",
    "T16TD4449E:385a-11": "gzhan nas bsgrub par bya ba ci yang med //",
    "T16TD4449E:385a-12": "de lta bas na spang bar bya ba'ang med //",
    "T16TD4449E:385a-13": "'di lta bu yi chos kyi tshul rig na //",
    "T16TD4449E:385a-14": "ma rig rnams la snying rje yongs kyis skye //",
    "T16TD4449E:385a-15": "snying rje skyes nas sgyu ma'i ting 'dzin gyis //",
    "T16TD4449E:385a-16": "phan 'dogs thabs kyi spyod pa cir yang ston //",
    "T16TD4449E:385a-17": "sangs rgyas dgongs pa ji lta ba //",
    "T16TD4449E:385a-18": "sems kyi rang bzhin gnas med de ltar bsgom //",
    "T16TD4449E:385a-19": "thugs rje'i 'bad pa rab 'byams ji lta ba //",
    "T16TD4449E:385a-20": "rnal 'byor thabs kyi ting 'dzin de ltar sprul //",
    "T16TD4449E:385a-21": "bdag dang bdag gir 'dzin pa med pa'i phyir //",
    "T16TD4449E:385a-22": "pha rol phyin drug dmigs med rdzogs par ldan //",
    "T16TD4449E:385a-23": "thabs kyi spyod pas gdul bya kun 'dul yang //",
    "T16TD4449E:385a-24": "sgyu ma'i blo ldan rlom sems ci yang med //",
    "T16TD4449E:385a-25": "ma skyes sems la sems can med pa'i phyir //",
    "T16TD4449E:385a-26": "ngo bo nyid kyi chos sku'i nga rgyal 'chang //",
    "T16TD4449E:385a-27": "chos kun sgyu mar mngon sum gsal ba'i phyir //",
    "T16TD4449E:385a-28": "ting 'dzin sgyu mas ci 'dus de ltar ston //",
    "T16TD4449E:385a-29": "chos sku mnyam nyid rtogs nas 'gro don du //",
    "T16TD4449E:385a-30": "bde gshegs byin rlabs cir yang ston pa ltar //",
    "T16TD4449E:385a-31": "bdag nyid chos sku rig pa'i rnal 'byor pas //",
    "T16TD4449E:385a-32": "thabs kyi bye brag da nas de ltar brjod //",
    "T16TD4449E:385a-33": "thabs dang shes rab ldan pa'i sgron ma rdzogs so /",
    "T16TD4449E:385a-35": "// / slob dpon dpal dbyangs kyis mdzad pa'o /"
}