{
    "NG0731:1": "@#// rgya gar skad du /",
    "NG0731:2": "yak+sha ba su a pa ra pa ti gu h+ya tan tra na ma /",
    "NG0731:3": "bod skad du /",
    "NG0731:4": "gnod sbyin nor bdag gsang ba'i rgyud ces bya ba /",
    "NG0731:5": "bcom ldan 'das dpal phyag na rdo rje la phyag 'tshal lo //",
    "NG0731:6": "'di skad bdag gis thos pa'i dus gcig na /",
    "NG0731:7": "bcom ldan 'das gsang ba'i bdag po ri rab kyi",
    "NG0731:8": "rtse mo na 'dus pa'i 'khor rnams dang thabs cig",
    "NG0731:9": "tu bzhugs so // gleng bzhi'i le'u ste dang pa'o",
    "NG0731:10": "// // de nas gsang ba'i bdag pos thams cad",
    "NG0731:11": "'dus pa'i ting nge 'dzin la bzhugs te /",
    "NG0731:12": "byin gyis brlabs kyis gsang sngags 'di bka' stsal to //",
    "NG0731:13": "om badzra tsan+da ma ha ro sha na hum phat /",
    "NG0731:14": "ces bka' stsal pa dang */",
    "NG0731:15": "'jig rten gyi khams thams cad 'dar zhing g.yos par gyur te thams cad dbang du gyur to //",
    "NG0731:16": "de'i tshe de'i dus na gnod sbyin nyi ma'i mig",
    "NG0731:17": "can sring mo dang bcas pa gsang ba'i bdag po'i",
    "NG0731:18": "spyan sngar 'dzum pa'i mdangs phyungs te 'di skad ces",
    "NG0731:19": "gsol to // e ma ho gsang ba'i bdag po //",
    "NG0731:20": "bdag cag gi rig pa 'di byin gyis brlab tu gsol //",
    "NG0731:21": "om d+hi 'di a pa ra tsit+ta swa ha /",
    "NG0731:22": "om shri ri hum /",
    "NG0731:23": "zhes rig pa dngos su smras te 'di skad ces gsol to //",
    "NG0731:24": "e ma ho /",
    "NG0731:25": "bdag ni gsang ba'i bka' nyan cing *//",
    "NG0731:26": "dngos grub myur du bsgrub par bgyid //",
    "NG0731:27": "zhes smras so //",
    "NG0731:28": "dam la btags pa'i le'u ste gnyis pa'o ///",
    "NG0731:29": "/ de nas dpal gsang ba'i bdag pos @#//",
    "NG0731:30": "gnod sbyin la dmigs te /",
    "NG0731:31": "'dus pa'i 'khor rnams la bka' stsal pa /",
    "NG0731:32": "nor bdag sgrub par 'dod pa yi //",
    "NG0731:33": "tshes gcig la 'jug nya la gdon //",
    "NG0731:34": "zas ni dkar chos bza' byas la //",
    "NG0731:35": "dkar gsum dang ni 'bras chan dang *//",
    "NG0731:36": "mngar gsum dang ni dri sna tshogs //",
    "NG0731:37": "ka to ra ni bkang la bzhag / nya yi nub mo kho 'ong pas //",
    "NG0731:38": "bdag nyid nyams ni 'jigs pa yang *//",
    "NG0731:39": "phyag rgya mi bshig gul bsreg / sor mo rnams ni nang du bsnol //",
    "NG0731:40": "gong mo pad+ma'i tshul du byas //",
    "NG0731:41": "kho yi gzugs la nges pa med //",
    "NG0731:42": "res tshe byis pa khye'u'i gzugs //",
    "NG0731:43": "res 'ga' mi reng chen po cig / mig ni bag tsam lhung la khad //",
    "NG0731:44": "des na nyi ma'i mig tu grags //",
    "NG0731:45": "kho yi gzugs la brtag tu med //",
    "NG0731:46": "ji ltar byung yang sid+d+hi blang *//",
    "NG0731:47": "yid la byung na yid kyis te //",
    "NG0731:48": "dngos su byung na tshig gis bskul //",
    "NG0731:49": "'dod yon lnga la longs spyod dang *//",
    "NG0731:50": "ci bsam lhun gyis grub pa dang *//",
    "NG0731:51": "dngos grub chen po bdag la stsol //",
    "NG0731:52": "de ltar bskul la dngos grub blang *//",
    "NG0731:53": "ma grub bar du lan gsum skyar //",
    "NG0731:54": "des ni kho nyid dngos su 'grub //",
    "NG0731:55": "ces gsungs so //",
    "NG0731:56": "gnod sbyin gyi de kho nyid bstan pa'i le'u ste",
    "NG0731:57": "gsum pa'o // // de nas yang dag bshad bya",
    "NG0731:58": "ba // sgrub pa'i dus kyi dam tshig ni //",
    "NG0731:59": "sha chang sgog btsong bud med spang *//",
    "NG0731:60": "rgyun du bsrung ba'i dam tshig ni //",
    "NG0731:61": "mi nag yugs mo 'grogs la men //",
    "NG0731:62": "dad med chos la mi mos shing *//",
    "NG0731:63": "'dod pa'i dbang gis 'di sgrub pa //",
    "NG0731:64": "sgrubs kyang mi 'grub rang tshi chad //",
    "NG0731:65": "dngos grub ci byung sum cha yis //",
    "NG0731:66": "pha ma bla ma dkon mchog mchod //",
    "NG0731:67": "sum cha 'gro ba yongs la sbyin //",
    "NG0731:68": "sum cha bdag dang gnod sbyin la //",
    "NG0731:69": "zas kyi dngos grub ci byung ba //",
    "NG0731:70": "a pa ra la bla sder grang *//",
    "NG0731:71": "snying rje'i dam tshig ldan par bya //",
    "NG0731:72": "zhes gsungs so //",
    "NG0731:73": "dam tshig bstan pa'i le'u ste bzhi pa'o // //",
    "NG0731:74": "de nas gsang ba'i bdag pos gsang sngags 'di rnams",
    "NG0731:75": "bka' stsas to // om d+hi a pa ra tsit+ta dza dza /",
    "NG0731:76": "rtsa ba'i snying po'o //",
    "NG0731:77": "sa ma ya /",
    "NG0731:78": "dam tshig gi snying po'o //",
    "NG0731:79": "ma ha sid+hi /",
    "NG0731:80": "dngos grub blang ba'o //",
    "NG0731:81": "ba ling grih+na kha kha kha hi /",
    "NG0731:82": "gtor ma dbul ba'i snying po'o //",
    "NG0731:83": "om shri hum dza dza /",
    "NG0731:84": "sring mo'i snying po'o //",
    "NG0731:85": "gsang sngags bstan pa'i le'u ste lnga pa'o //  // de nas yang dag bstod pa ni //",
    "NG0731:86": "phyag na rdo rje'i dam tshig can //",
    "NG0731:87": "gnod sbyin chen po nor gyi bdag / sku mdog dkar po byis pa'i gzugs //",
    "NG0731:88": "phyag na dngos grub bum pa 'dzin //",
    "NG0731:89": "rin chen rnams kyi rgyan dang ldan //",
    "NG0731:90": "yid bzhin 'bru yi char 'bebs mdzad //",
    "NG0731:91": "nor gyi bdag la dad pas bstod //",
    "NG0731:92": "mchod pa'i gtor ma bzang po dang *//",
    "NG0731:93": "sder bzangs dam pa 'di bzhes la //",
    "NG0731:94": "nga yi bka' las ma 'da' zhig / gal te bka' las 'das 'gyur na //",
    "NG0731:95": "dam tshig dag la 'gal bar 'gyur //",
    "NG0731:96": "zhes pas bstod cing mchod pa dang *//",
    "NG0731:97": "dam @#//",
    "NG0731:98": "tshig bsdar zhing dngos grub blang *//",
    "NG0731:99": "zhes gsungs so //",
    "NG0731:100": "mchod bstod bstan pa'i le'u ste drug pa'o //    // de nas yang dag bshad bya ba //",
    "NG0731:101": "sring mo dag ni sgrub 'dod na //",
    "NG0731:102": "man+dal byas la gtor ma bsham //",
    "NG0731:103": "dkar gsum dag gis brgyan la bzhag / sngags ni 'bum phrag gsum du 'don //",
    "NG0731:104": "de nas mngon du gyur pa dang *//",
    "NG0731:105": "tshig gis bskul la dngos grub blang *//",
    "NG0731:106": "'dod pa'i don la khol mo gyis //",
    "NG0731:107": "rin chen 'bru yi dngos grub gsol //",
    "NG0731:108": "des ni dngos grub chen por 'gyur //",
    "NG0731:109": "zhes gsungs so //",
    "NG0731:110": "sring mo bsgrub pa'i le'u ste bdun pa'o //  // de nas gnas kyi don nyid 'di stsal to //",
    "NG0731:111": "rdo ba dkar po gru bzhi la //",
    "NG0731:112": "gnod sbyin sngags bris mgul du bcang *//",
    "NG0731:113": "las rnams byed du ma 'dod na //",
    "NG0731:114": "dam tshig snying po bzlas la gzir //",
    "NG0731:115": "'chil ma btab la mnol du bzhug / de yis las rnams grub par byed //",
    "NG0731:116": "gzhan yang ras mchog ma nyams la //",
    "NG0731:117": "tshon rtsi sbyin med bzang po yis //",
    "NG0731:118": "nor bdag ming sring sku gzugs bri //",
    "NG0731:119": "dben pa'i gnas su gzhug par bya //",
    "NG0731:120": "gzhan la mi bstan dngos grub blang *//",
    "NG0731:121": "zhes gsungs so //",
    "NG0731:122": "bla rdo gzung ba'i le'u ste brgyad pa'o // //",
    "NG0731:123": "de nas bcom ldan 'das gsang ba'i bdag pos rgyud",
    "NG0731:124": "yongs su bzung ba 'di bka' stsal to //",
    "NG0731:125": "rgyud 'di'i yon tan bsam mi khyab //",
    "NG0731:126": "thams cad 'du bar 'gyur ba yin //",
    "NG0731:127": "lha 'dre mi gsum dbang du 'dus //",
    "NG0731:128": "de nas bsod nams bskyed pa yin //",
    "NG0731:129": "gang na 'dug pa'i sa phyogs der //",
    "NG0731:130": "dgra yi gnod pa mi 'byung ngo *//",
    "NG0731:131": "rkyen gyi sbyor ba zhi ba dang *//",
    "NG0731:132": "khros pa thams cad zhi bar 'gyur //",
    "NG0731:133": "sum cu rtsa gsum lha dang mnyam //",
    "NG0731:134": "lha ma yin gyi lo tog dang *//",
    "NG0731:135": "rin chen gter rnams bdag la ster //",
    "NG0731:136": "tha skar dri med lha mo yang *//",
    "NG0731:137": "bdag la chags 'gyur dngos grub mthong *//",
    "NG0731:138": "dngos grub yon tan bsam mi khyab //",
    "NG0731:139": "de phyir rgyud 'di bcang bar bya /  / zhes gsungs so //",
    "NG0731:140": "rgyud yongs su bzung ba'i le'u ste dgu pa'o //",
    "NG0731:141": "// de nas bcom ldan 'das gsang ba'i bdag po",
    "NG0731:142": "la 'khor rnams yi rang nas bstod pa /",
    "NG0731:143": "e ma ho gsang bdag rdo rje 'chang *//",
    "NG0731:144": "gtum po chen po gzi dang ldan //",
    "NG0731:145": "sangs rgyas kun gyis dbang bskur ba //",
    "NG0731:146": "yon tan thams cad ldan la bstod //",
    "NG0731:147": "ces pas bstod par gyur to //",
    "NG0731:148": "de nas bcom ldan 'das nyid chos kyi dbyings su",
    "NG0731:149": "gshegs te 'khor thams cad rjes su yi rang bar",
    "NG0731:150": "gyur to // 'khor gyis bstod pa'i le'u ste bcu",
    "NG0731:151": "pa'o // // gnod sbyin a pa ra tsit+ta gsang",
    "NG0731:152": "ba'i rgyud ces bya ba rdzogs so ///",
    "NG0731:153": "/ gu ru pad+mas bi ma la la bshad /",
    "NG0731:154": "des gnyags dz+nya na la bshad //",
    "NG0731:155": "des rdo rje yang dbang gter la bshad /",
    "NG0731:156": "des gter du sbas so //",
    "NG0731:157": "man ngag la dam tshig snying po rtsa ba'i sngags",
    "NG0731:158": "kyi dza dza'i gong du gzhug / dngos grub blang",
    "NG0731:159": "@#// ba yang de ltar shes par bya //",
    "NG0731:160": "gtor ma'i snying po dza dza 'og tu gdags //"
}