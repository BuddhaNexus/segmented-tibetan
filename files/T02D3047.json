{
    "T02D3047:90a-0": "@90a * // dpal rdo rje rnam par 'joms pa la phyag 'tshal lo //",
    "T02D3047:90a-1": "sgra la mi gnas pa'i bsam gtan gyis /",
    "T02D3047:90a-2": "'gro ba gnyis rgyud kyi 'khor lo rgyun bcad pa'i",
    "T02D3047:90a-3": "man ngag chos nyid sgra la mi gnas pa'i don",
    "T02D3047:90a-4": "bstan pa ni gsum /",
    "T02D3047:90a-5": "dmigs pa yongs su dag pa'i bsam gtan dang /",
    "T02D3047:90a-6": "dmigs pa rjes gcod pa'i sgra la mi gnas pa'i bsam gtan dang /",
    "T02D3047:90a-7": "dmigs pa mtha' la 'gag pa'i sgra la mi gnas pa'i bsam gtan no //",
    "T02D3047:90a-8": "dmigs pa yongs su dag pa'i sgra la mi gnas pa'i bsam gtan ni /",
    "T02D3047:90a-9": "bskyed pa'i rim pa chos nyid skye med du rang",
    "T02D3047:90a-10": "dag pas lha dang yig 'bru'i 'dzin pa rang log",
    "T02D3047:90a-11": "pas lus sgra la mi gnas te /",
    "T02D3047:90a-12": "bya byed 'khor ba'i rgyu rkyen bzlog go //",
    "T02D3047:90a-13": "de nyid log pas lus rdo rje rnam par 'joms",
    "T02D3047:90a-14": "pa'i skur rdzogs pas bskyed pa'i rim pa bdag tu",
    "T02D3047:90a-15": "bcings pa'i snang ba rang 'gag go //",
    "T02D3047:90a-16": "dmigs pa rang dag na kun rdzob la dmigs pa dag pas /",
    "T02D3047:90a-17": "don dam pa'i chos nyid yin min gyi mtha' las 'gags so //",
    "T02D3047:90b-0": "lha dang gzhal yang khang @90b rten dang /",
    "T02D3047:90b-1": "brten pa'i tshul las log pas rdzogs pa'i chos nyid yin min gyi mtha' 'gags te /",
    "T02D3047:90b-2": "sgyu ma chos nyid du gyur pa'o //",
    "T02D3047:90b-3": "snang ba 'khor can dag pas na de kho na nyid kyi bsam gtan zhes bya'o //",
    "T02D3047:90b-4": "stong pas bdag stong gzhan stong gnyis ka ma yin",
    "T02D3047:90b-5": "pa stong pas na stong nyid sgra la mi gnas",
    "T02D3047:90b-6": "pa'i bsam gtan no //",
    "T02D3047:90b-7": "dmigs pa rjes gcod pa'i sgra la mi gnas pa'i bsam gtan ni /",
    "T02D3047:90b-8": "thun mong du bslab par bya ba'i rim pa dang /",
    "T02D3047:90b-9": "mchog tu dmigs pa gcad par bya ba'i rim pa'o //",
    "T02D3047:90b-10": "thun mong gi gang zag dad pa dang ldan pa",
    "T02D3047:90b-11": "gcig gis dang por tshogs ji ltar bsag pa sngon",
    "T02D3047:90b-12": "du 'gro ba'i man ngag dang gnyis pa lus bcos",
    "T02D3047:90b-13": "pa bsam gtan skye ba'i yan lag dang /",
    "T02D3047:90b-14": "gsum pa rnam par rtog pa mi gnas par sems dri ma dang bral ba'i man ngag dang /",
    "T02D3047:90b-15": "bzhi pa nyams ji ltar skye ba'i bogs 'don pa'i man ngag dang /",
    "T02D3047:90b-16": "lnga pa chos nyid sgra la mi gnas pa 'bras",
    "T02D3047:90b-17": "bu'i yin lugs sam thob lugs gtan la dbab pa'o",
    "T02D3047:90b-18": "// de yang gang zag 'dod sred las blo log ba dge sbyor la blo khel ba gcig gis /",
    "T02D3047:90b-19": "sngon du tshogs bsags pa ni chos dang zang zing gi sbyor ba la ji ltar 'byor pa bya /",
    "T02D3047:90b-20": "de la mdun gyi nam mkha' la rang gi bla ma dang /",
    "T02D3047:90b-21": "dkyil 'khor rdzogs par spyan drangs te /",
    "T02D3047:90b-22": "bdun rnam par dag pa lan cig bya'o //",
    "T02D3047:90b-23": "de nas khyad par du mchod pa dang ba stod",
    "T02D3047:90b-24": "pa dang bshags pa lan bdun nam bcu gcig bya'o",
    "T02D3047:90b-25": "// de nas dkyil 'khor gyi lha tshogs dang bla mar bcas pa 'od du zhu nas /",
    "T02D3047:90b-26": "bdag gi lus mgo mjug tu bstims la /",
    "T02D3047:90b-27": "bdag nyid kyang 'od du ltem gyis zhu ba las",
    "T02D3047:90b-28": "slar gso ba ye shes kyi lus su langs te",
    "T02D3047:90b-29": "/ yi dam gyi sgyu lus su gzung ngo //",
    "T02D3047:90b-30": "de nas bdag nyid kyis bdag nyid sprul pa'i tshogs dpag tu med pa bsog go //",
    "T02D3047:90b-31": "dngos dang dngos po yin pa la sogs pas gzhan tshogs rdzogs par bya'o //",
    "T02D3047:90b-32": "lus sems bcos pa ni de ltar tshogs rdzogs par byas la /",
    "T02D3047:90b-33": "de nas lus bde lugs su bcos la /",
    "T02D3047:90b-34": "skad cig dang po lha'i rnal 'byor du bya'o //",
    "T02D3047:90b-35": "gnyis pa 'od zer gyi phung por bya'o //",
    "T02D3047:90b-36": "gsum pa stong pa nyid du bya'o //",
    "T02D3047:90b-37": "bzhi pa slar ye shes kyi lus su langs la /",
    "T02D3047:90b-38": "sems nyid de la 'khor ba'i tshul du bltas pas 'khor 'das kyi 'brel pa chad /",
    "T02D3047:90b-39": "brkyang ba'i tshul gyis bltas pas nyag gcig gral du chud pa'o //",
    "T02D3047:90b-40": "de yang sems bcos pa'i gnad ni 'gyu ba hur phyung ba dang /",
    "T02D3047:91a-0": "dran pa @91a * //",
    "T02D3047:91a-1": "yas spur ba dang /",
    "T02D3047:91a-2": "gsal ba phugs rdib pa dang /",
    "T02D3047:91a-3": "gnas pa yul dbyung ba'o //",
    "T02D3047:91a-4": "chos lugs ni nam mkha' la ngos gzung /",
    "T02D3047:91a-5": "khong du lam drad gnas su gzung ba'o //",
    "T02D3047:91a-6": "gsum ba rnam par rtog pa mi gnas par sems dri ma dang bral ba'i man ngan ni /",
    "T02D3047:91a-7": "rlung gis bdes btsal /",
    "T02D3047:91a-8": "ye shes mtshams dbye ;",
    "T02D3047:91a-9": "rtog pa'i mgo phur dran rig lhug par gzhag / phyi yul rnam par rtog pa'i ming med /",
    "T02D3047:91a-10": "de nyid las bcos sa ma rnyed pas nang sems la rnam par rtog pa'i ming med /",
    "T02D3047:91a-11": "de nyid gsal ba rang gsal la /",
    "T02D3047:91a-12": "dag pa rang dag tu 'dug pas phyi nang du",
    "T02D3047:91a-13": "rtog pa'i zhen pa tsam du yang mi gnas pa'o",
    "T02D3047:91a-14": "// bzhi pa nyams ji ltar skye ba dang /",
    "T02D3047:91a-15": "bogs 'don pa'i man ngag ni /",
    "T02D3047:91a-16": "dang po dran pa tsam chos lugs kyi rtsis zin nyams yid la byung bas /",
    "T02D3047:91a-17": "lus ngag gi gsal ba shas che ba /",
    "T02D3047:91a-18": "gnyis pa sems lam srol du snang ba'i mtshams shes pa'i nyams ldog pa yid la byung bas /",
    "T02D3047:91a-19": "rtog pa'i sgo 'gags te bde ba shas che /",
    "T02D3047:91a-20": "gsum pa sems kyi byung tshor shes pas rang gi sems las byung bas /",
    "T02D3047:91a-21": "rang sems tshad la phebs pas gnas pa shas che /",
    "T02D3047:91a-22": "bzhi la 'gyu ba yang dag pas nyams la shes rab ldan 'byung bas /",
    "T02D3047:91a-23": "nyon mongs pa'i phugs rdib pas stong pa shas che /",
    "T02D3047:91a-24": "lnga pa yul sems la dbang thob pa'i nyams chos",
    "T02D3047:91a-25": "nyid las byung ba'i bsam gtan la 'pho 'gyur med",
    "T02D3047:91a-26": "de / bde stong gsal ba gsum dus gcig las mi bde mi srid pa'o //",
    "T02D3047:91a-27": "de lta bu'i nyams rang rgyud la ma skyes na lus gcud pa'i 'khor lo sna tshogs bya /",
    "T02D3047:91a-28": "sems rgya bskyed cing khong bskyung ngo //",
    "T02D3047:91a-29": "de ltar byas pas chos las sum song bas ye",
    "T02D3047:91a-30": "shes las ye shes su dag pa'i nyams su myong",
    "T02D3047:91a-31": "ba / rnal 'byor pa'i rgyud la rang gsal /",
    "T02D3047:91a-32": "rang shar du 'byung bar nges so //",
    "T02D3047:91a-33": "lnga pa chos nyid sgra la mi gnas pa 'bras bu'i yin lugs sam /",
    "T02D3047:91a-34": "thob lugs gtan la dbab pa rtog pa du ma'i",
    "T02D3047:91a-35": "sgra la shes pa mi gnas pas yul chos nyid",
    "T02D3047:91a-36": "du gyur pa'o // grag pa sgra tshig gi sgra la mi gnas pas ;",
    "T02D3047:91a-37": "rnam rtog chos nyid du 'gyur ba'o //",
    "T02D3047:91a-38": "grag pa yul snang gi sgra la dbang po mi gnas pas myong ba chos nyid du gyur pa'o //",
    "T02D3047:91a-39": "de ltar sgra la mi gnas pa mthong bas sku gsum gyi rgyas thebs pas /",
    "T02D3047:91a-40": "gsal ba rang shes su zin pas 'bras bu 'khor bar ldog med /",
    "T02D3047:91a-41": "gnas pa sku gsum du zin pas /",
    "T02D3047:91b-0": "dgongs @91b ba bcos pa med pas 'bras bu bden pa ya ma bral /",
    "T02D3047:91b-1": "bde ba sku gsum gyi rtsis zin pas /",
    "T02D3047:91b-2": "bskyed rdzogs kyi mtshoms med de 'bras bu zung 'jug stong pa kho na gnas pa'o //",
    "T02D3047:91b-3": "mchog tu dmigs pa bcad pa'i rim pa ni 'jug pa bskyed pa'i yan lag dmigs bcad pas /",
    "T02D3047:91b-4": "rang sems la dkyil 'khor rnyed pa dang /",
    "T02D3047:91b-5": "lha la dmigs pa bcad pas lus kyi bzlog mtshams shes pa dang /",
    "T02D3047:91b-6": "yi ge 'brug sgra'i dmigs pa bcad pas ngag gi nus pa rnyed pa dang /",
    "T02D3047:91b-7": "'phro 'du kha dog gi dmigs pa bcad pas yid kyi bde ba thob pa'o //",
    "T02D3047:91b-8": "'jug pa skyed pa'i yan lag ni tshad med pa bsgom pa dang /",
    "T02D3047:91b-9": "stong pa bsgom pa la sogs pa ste /",
    "T02D3047:91b-10": "de dag rnams rang zhi rang dag tu rnal 'byor",
    "T02D3047:91b-11": "pa'i rgyud la khyer bar sems nyid stong pa 'od",
    "T02D3047:91b-12": "gsal / rang bzhin skye med rtogs pas bsgom bya",
    "T02D3047:91b-13": "chos nyid las blo bzlog / de la blo mi",
    "T02D3047:91b-14": "gnas pas chos nyid zab mo rang rtags kyi 'khor",
    "T02D3047:91b-15": "lo las lta ba'i sa med pa 'o //",
    "T02D3047:91b-16": "lha la dmigs pa ni dus thams cad du li",
    "T02D3047:91b-17": "dam gyi lha bsgom pa lam du byed pa ste",
    "T02D3047:91b-18": "/ de nyid rang rgyud du 'dzin pa'i dmigs pa",
    "T02D3047:91b-19": "bcad pas lus la zhen pa rang rgyud du 'dzin",
    "T02D3047:91b-20": "pa'i yul gang la bdag tu sems pa de nyid",
    "T02D3047:91b-21": "lam byung du snang bas 'khor rkyen dmigs pa tha",
    "T02D3047:91b-22": "dad du byung bas /",
    "T02D3047:91b-23": "rang bzhin du blo chos nyid rang sgra la mi",
    "T02D3047:91b-24": "gnas khyad par du yid la byed pa'i dmigs pa",
    "T02D3047:91b-25": "rang chod pas sems chos nyid sgra la mi gnas",
    "T02D3047:91b-26": "te / chos sku lus kyi bzlog mtshams shes pas",
    "T02D3047:91b-27": "stong pa nyid sgra dbang du ma gyur pa'i chos",
    "T02D3047:91b-28": "nyid du gyur pa'o //",
    "T02D3047:91b-29": "yi ge'i 'bru'i sgra ni phyi'i snang ba bems po",
    "T02D3047:91b-30": "rnams la sngags kyi sgra'i dmigs pa tha dad pa",
    "T02D3047:91b-31": "na phyag mtshan stong gsal sgra'i dmigs pa /",
    "T02D3047:91b-32": "'phro 'du 'od kyi sgra'i dmigs pa'o ;",
    "T02D3047:91b-33": "/ de rnams 'gyu med rtsa stong du gcad pas rang rkyen yul du ma zhen /",
    "T02D3047:91b-34": "yul 'gags pas sgra tshig sngags su gsal la /",
    "T02D3047:91b-35": "brjod pa phreng lugs su rdzogs pas /",
    "T02D3047:91b-36": "ngan lam srol du chud pas ci byas sngags tshig",
    "T02D3047:91b-37": "tu gsal la tsam na bdag rkyen 'gag pa ni",
    "T02D3047:91b-38": "/ dag la dbang thob pa'o //",
    "T02D3047:91b-39": "'phro 'du kha dog gi dmigs pa ni /",
    "T02D3047:91b-40": "zhi ba dkar por dmigs pa dang /",
    "T02D3047:91b-41": "rgyas pa la ser po /",
    "T02D3047:91b-42": "dbang dmar po /",
    "T02D3047:91b-43": "drag po ljang gu la sogs pa de rnams snang",
    "T02D3047:91b-44": "ba rang dag tu bcad pas rgyu dang rkyen yongs",
    "T02D3047:91b-45": "su dag pas tshad du kha dog rang rgyud du",
    "T02D3047:91b-46": "zhen pa las blo bzlog / de nyid log par",
    "T02D3047:91b-47": "do shes pas rtag tu bya ba byed pa lta",
    "T02D3047:92a-0": "ba @92a * // 'gag ;",
    "T02D3047:92a-1": "de nyid 'ag gis pas yin lugs stong par do shes gtan la phebs pas /",
    "T02D3047:92a-2": "yid kyi 'jug pa rang sar grol bas yid rang byung du bde la /",
    "T02D3047:92a-3": "snang lugs rang shar du gtan la phebs pas gsal ba rang gi chos nyid du gtan la phebs /",
    "T02D3047:92a-4": "yid kyi dmigs pa rang chod pas yid nyid rang snang du bde ba'o //",
    "T02D3047:92a-5": "de ltar sgra gang la mi gnas na /",
    "T02D3047:92a-6": "bskyed pa'i rim pa dmigs pa yan lag dang bcas",
    "T02D3047:92a-7": "pa la mi gnas pas chos nyid sgra rang grol",
    "T02D3047:92a-8": "gyi bsam gtan zhes btags kyang 'gal ba med do",
    "T02D3047:92a-9": "// sngags kyi sgra la mi gnas pa'i phyir 'jig",
    "T02D3047:92a-10": "rten grags 'dzin gyi sgra la sogs pa la lta",
    "T02D3047:92a-11": "// ci smos te / chos nyid rnam par dag pa'i rang sgra don tshad ma /",
    "T02D3047:92a-12": "rtags tshad ma /",
    "T02D3047:92a-13": "don rtags tshad la phebs bas dmigs pa sgra'i zhen pa las rang log bas chos nyid du mthong /",
    "T02D3047:92a-14": "sku gsum slar mi ldog pas sgra la mi gnas pa'i bsam gtan zhes bya'o //",
    "T02D3047:92a-15": "de'i phyir chos nyid zab mo sangs rgyas kyi spyod",
    "T02D3047:92a-16": "yul du gyur pa rnal 'byor pa'i rang rgyud dang",
    "T02D3047:92a-17": "gnyis 'brel pa'o // sgral mi gnas pa'i bsam gtan",
    "T02D3047:92a-18": "zhes bya ba rnal 'byor pa'i 'khor rkyen drungs nas",
    "T02D3047:92a-19": "gnyis 'brel pa'o // 'don pa / slob dpon chen"
}