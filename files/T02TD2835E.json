{
    "T02TD2835E:178b-0": "@178b * // 'phags pa spyan ras gzigs sku gsung thugs yon tan phrin las lhun gyis grub pa la phyag 'tshal lo //",
    "T02TD2835E:178b-1": "dang por re zhig byang chub sems dpa'i blo gros sbyangs pa dag / chos thams cad ngo bo nyid med pa dang /",
    "T02TD2835E:178b-2": "bdag gir 'dzin chags pa sdug bsngal ba dang /",
    "T02TD2835E:178b-3": "phongs pa rnams kyis 'gyur ba mthong bas mi bzad pa skyes nas /",
    "T02TD2835E:178b-4": "thog mar gang yang rung ba'i rnal 'byor 'jug pa na bdag gi ltos pa ring du spangs nas snying rje chen pos gzhan gyis ma bskul bar bdag 'jug par ting nge 'dzin gyis byin gyis brlab bar bya'o //",
    "T02TD2835E:178b-5": "brtan pa'i gnas dang g-yo ba lus dang ngag dang yid //",
    "T02TD2835E:178b-6": "rnam kun nyer spyod gzhal med khang bzangs rdo rje'i sku //",
    "T02TD2835E:178b-7": "gsang sngags dam tshig nga ro bcu drug mthar gnas dang //",
    "T02TD2835E:178b-8": "pha rol phyin bcu lha yi sbyor ba rnam dag bsgom //",
    "T02TD2835E:178b-9": "'di na gang dag don mi min spyod //",
    "T02TD2835E:178b-10": "smad pa'i gnas la blo rab chags //",
    "T02TD2835E:178b-11": "ldongs pas sdig pa mang ldan pa //",
    "T02TD2835E:178b-12": "de dag rang bzhin zhi ba'o //",
    "T02TD2835E:178b-13": "chos gang la ni rnam par shes //",
    "T02TD2835E:178b-14": "de shes nyid ni pha rol 'gro //",
    "T02TD2835E:178b-15": "'di ltar gang la don gsal 'thob //",
    "T02TD2835E:178b-16": "sim 'gyur 'od gsal bde chen bsrungs //",
    "T02TD2835E:178b-17": "ae ma'o 'gro ba yang dag spyod //",
    "T02TD2835E:178b-18": "gang spyod de yin gzhan mi 'gyur //",
    "T02TD2835E:179a-0": "gnas @179a * //",
    "T02TD2835E:179a-1": "min gnas sogs gang brtags pa //",
    "T02TD2835E:179a-2": "nam yang skye sogs mi dmigs pa'o //",
    "T02TD2835E:179a-3": "'on kyang log pas cig shos su //",
    "T02TD2835E:179a-4": "bsgribs nas dri mar khrid pa yang //",
    "T02TD2835E:179a-5": "bdag gi las gsum yan lag lngas //",
    "T02TD2835E:179a-6": "dag bcas lhag mar mi bya'o //",
    "T02TD2835E:179a-7": "spyan ras gzigs mgon nyid dam bcas //",
    "T02TD2835E:179a-8": "spyad pa spyod pa'i rim ji bzhin //",
    "T02TD2835E:179a-9": "sangs rgyas sras po brtse chen yang //",
    "T02TD2835E:179a-10": "pha rol ltos pa mi 'chi'o //",
    "T02TD2835E:179a-11": "'di ni ji ltar bdag nyid dang //",
    "T02TD2835E:179a-12": "sdug bsngal mngon 'dod mi 'dod pa //",
    "T02TD2835E:179a-13": "de bzhin lus can thams cad kyang //",
    "T02TD2835E:179a-14": "mtshungs na bdag gcig bde ba brtson //",
    "T02TD2835E:179a-15": "yon tan phrin las thams cad la //",
    "T02TD2835E:179a-16": "rgyas btab rgyal sras 'bad par bya'o //",
    "T02TD2835E:179a-17": "gang zhig phan btags drin shes pa //",
    "T02TD2835E:179a-18": "de yang kun gyis bsngags 'os na //",
    "T02TD2835E:179a-19": "ma bcol rang dga' byin rlob pa'i //",
    "T02TD2835E:179a-20": "bdag nyid chen po cis mi bsngags //",
    "T02TD2835E:179a-21": "ting nge 'dzin gyi byin rlabs rdzogs so//"
}