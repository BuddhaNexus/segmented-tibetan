{
    "T01TD1172E:250a-0": "@250a # // rgya gar skad du /",
    "T01TD1172E:250a-1": "pa ra ma na gu ru dharm'a r'a dza sto tra n'a ma /",
    "T01TD1172E:250a-2": "bod skad du /",
    "T01TD1172E:250a-3": "bla ma dam pa chos kyi rgyal po la bstod pa zhes bya ba /",
    "T01TD1172E:250a-4": "dkon mchog gsum la phyag 'tshal lo //",
    "T01TD1172E:250a-5": "rab rgyas rta yi dpung gi dba' rlabs phreng ba mtho zhing zhags pa ral gri mdung rnon gyis //",
    "T01TD1172E:250a-6": "chu la rgyu ba rab mang 'jigs rung rnga chen sgra ldan hor zhes bya ba dus mtha' yi //",
    "T01TD1172E:250a-7": "chu gter 'di ni mtha' dag mkhas pa'i bla ma gang gi zur mig rol pas 'jig rten rnams //",
    "T01TD1172E:250a-8": "zhi slad rab mchog rgyal ba'i tshul la zhi mdzad chos kyi rgyal po de ni rgyal gyur cig / nub phyogs bod kyi ri la shin tu dri med 'char ba thob cing shar phyogs dag gi yul //",
    "T01TD1172E:250a-9": "rim pas mnan pa gang gi rmongs pa las skyes shin tu rab rgyas mun pa bcom byas nas //",
    "T01TD1172E:250a-10": "sems can byang chub grong khyer phyin slad chos gsung 'od zer dra bas rab mtshungs sangs rgyas la //",
    "T01TD1172E:250a-11": "rab tu gsal mdzad chos kyi rgyal po mchog gi 'od zer phreng ldan de ni rgyal gyur cig / gnyis ldan mtha' dag skye bo rnams la phan pa bgyid slad rgyun du rab mchog rgyal ba yi //",
    "T01TD1172E:250a-12": "khyu mchog sems can dag la brten gang rdzogs ldan la ni rkang pa bzhi dang gsum gang la //",
    "T01TD1172E:250a-13": "rkang pas mnan dang gnyis ldan dag la rkang zung gis rgyu rtsod la rkang gcig lhag ma can //",
    "T01TD1172E:250b-0": "gang gis sa la rdzogs ldan bzhin du rgyu mdzad chos kyi rgyal po de ni @250b rgyal gyur cig / gang zhig 'jig rten dag nas gzhi 'byung po 'dzin byed nyi ma dag kyang 'jig rten ni //",
    "T01TD1172E:250b-1": "snang ba dag nang ldan par byed cing sprin rnams char pa 'bebs byed rlung yang g-yo //",
    "T01TD1172E:250b-2": "zla ba bdud rtsi'i rgyun ni rnam par spro byed nam mkha'i go skabs sbyin la rab tu dpa' //",
    "T01TD1172E:250b-3": "de bzhin chos kyi rgyal pos zol med snying rje sems can kun la rab tu 'jug par byed //",
    "T01TD1172E:250b-4": "bla ma dam pa chos kyi rgyal po la bstod pa /",
    "T01TD1172E:250b-5": "rgya gar gyi pandi ta snyan ngag mkhan chen po lakshm'i ka ras sbyar ba'o //",
    "T01TD1172E:250b-6": "pandi de nyid dang /",
    "T01TD1172E:250b-7": "lo ts'a ba shong ston gyis dpal sa skya'i gtsug lag khang du bsgyur ba'o /"
}