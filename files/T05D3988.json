{
    "T05D3988:63b-0": "@63b # // rgya gar skad du /",
    "T05D3988:63b-1": "ae ka g'a th'a bh'a sh'am /",
    "T05D3988:63b-2": "bod skad du /",
    "T05D3988:63b-3": "tshigs su bcad pa gcig pa'i bshad pa ;",
    "T05D3988:63b-4": "thams cad mkhyen pa la phyag 'tshal lo //",
    "T05D3988:63b-5": "skyes bu khyu mchog chen po khyod 'dra'i dge sbyong chen po lha yul sa la'ang med //",
    "T05D3988:63b-6": "'jig rten 'di na'ang yod pa ma yin rnam thos bu yi gnas na'ang yod ma yin //",
    "T05D3988:63b-7": "lha yi pho brang gnas mchog dag na'ang med la phyogs dang phyogs mtshams dag na'ang med //",
    "T05D3988:63b-8": "ri dang nags su bcas pa'i sa steng rgyas pa kun tu bskor kyang ga la yod //",
    "T05D3988:63b-9": "ces pa'i tshigs su bcad pa'o //",
    "T05D3988:63b-10": "tshigs su bcad pa 'dis ni ci rigs par so",
    "T05D3988:63b-11": "sor ma nges pa'i gnas kyi khyad par gyi bdag",
    "T05D3988:63b-12": "por gyur pa skyes bu khyu mchog tu 'dod pa",
    "T05D3988:63b-13": "dag las khyad par du bya ba'i phyir bcom ldan",
    "T05D3988:64a-0": "'das sh'akya thub pa @64a * //",
    "T05D3988:64a-1": "byang chub sems dpar gyur pas nyin zhag bdun du",
    "T05D3988:64a-2": "rnam pa rjes su dran pa dang 'bad pas brtson",
    "T05D3988:64a-3": "'grus kyi pha rol tu phyin pa 'grub pa'i rang",
    "T05D3988:64a-4": "bzhin can yin te /",
    "T05D3988:64a-5": "bcom ldan 'das skar rgyal gyi yon tan phun sum",
    "T05D3988:64a-6": "tshogs pa thams cad brjod pas thun mong ma yin",
    "T05D3988:64a-7": "pa'i phun sum tshogs pa brjod par mngon no //",
    "T05D3988:64a-8": "de la so sor nges pa'i gnas kyi khyad par gyi bdag nyid du gyur pa ni /",
    "T05D3988:64a-9": "'jig rten gyi nang na khyad du 'phags par 'dod pa lha'i yul na tshangs pa dang /",
    "T05D3988:64a-10": "mtshe ma dang /",
    "T05D3988:64a-11": "dga' ldan dang /",
    "T05D3988:64a-12": "'phrul dga' dang /",
    "T05D3988:64a-13": "gzhan 'phrul dbang byed do //",
    "T05D3988:64a-14": "sa dang 'brel pa'i phyir sa la ste /",
    "T05D3988:64a-15": "ri rab kyi rtse mo brgya byin gyi'o //",
    "T05D3988:64a-16": "de nyid kyi phyogs gcig lta ste /",
    "T05D3988:64a-17": "de bas na gnas mchog ces bya ba gsungs so //",
    "T05D3988:64a-18": "bang rim bzhi'i byang phyogs kyi ngos na ni rnam thos kyi bu'o //",
    "T05D3988:64a-19": "phyogs na zhes bya ba ni rnam thos sras dang /",
    "T05D3988:64a-20": "mig mi bzang dang /",
    "T05D3988:64a-21": "'phags skyes po dang /",
    "T05D3988:64a-22": "yul 'khor srung gi'o //",
    "T05D3988:64a-23": "phyogs mtshams ni ri rab kyi steng khang pa brtsegs",
    "T05D3988:64a-24": "pa bzhi ni lag na rdo rje dbang byed pa",
    "T05D3988:64a-25": "yin te / de dag ni snying rje dang spangs pa dang ye shes dang bral ba yin la /",
    "T05D3988:64a-26": "bcom ldan 'das ni de dag rnyed pa'i dge ba'i",
    "T05D3988:64a-27": "'bras bus rnam pa thams cad du 'dra ba ma",
    "T05D3988:64a-28": "yin na / khyad par du lhag pa lta ga la lags /",
    "T05D3988:64a-29": "ma nges pa'i gnas kyi khyad par gyi bdag por",
    "T05D3988:64a-30": "gyur pa dag ni skyes bu'i mchog tu 'dod pa",
    "T05D3988:64a-31": "yin te / 'jig rten 'di na skem byed dang dbang phyug dang skyes bu la sogs pa'o //",
    "T05D3988:64a-32": "de dag kyang nyon mongs pa dang sdug bsngal dang",
    "T05D3988:64a-33": "ldan pas lus dang sems rab tu zhi ba ma",
    "T05D3988:64a-34": "yin te / de dag nyan thos dang 'dra ba'ang",
    "T05D3988:64a-35": "ma yin na bcom ldan 'das dang lta smos kyang",
    "T05D3988:64a-36": "yin te / ci dgos / skye bo mang po dang /",
    "T05D3988:64a-37": "lo tog phun sum tshogs pa dang /",
    "T05D3988:64a-38": "yon tan thun mong ma yin pas rnam par brgyan pa'i sangs rgyas dang /",
    "T05D3988:64a-39": "sangs ma rgyas pa ni skyes bu gtso bor bkur ba ni bram ze dang /",
    "T05D3988:64a-40": "rgyal po dag ste /",
    "T05D3988:64a-41": "de dag kyang bsam pa dang sbyor ba ngan pas nyan thos dang 'dra ba'ang ma yin no //",
    "T05D3988:64a-42": "gang dag spyir rnam par grol ba thob pa rang sangs rgyas dang /",
    "T05D3988:64a-43": "nyan thos dang /",
    "T05D3988:64a-44": "bla gab med pa dang /",
    "T05D3988:64a-45": "dur khrod dang /",
    "T05D3988:64a-46": "tshal gyi nang na gnas pa de bzhin gshegs pas bsngags pa'i bdag nyid chen po bstan pa dang /",
    "T05D3988:64b-0": "kun brjod pa @64b dang ;",
    "T05D3988:64b-1": "rjes su bstan pa'i cho 'phrul gyis sems can thams",
    "T05D3988:64b-2": "cad kyi nyon mongs pa skyob par mi nus pa",
    "T05D3988:64b-3": "dang / dge sbyong chen por 'dod pa ser skya",
    "T05D3988:64b-4": "dang 'ug pa la sogs pa de dag kyang ye",
    "T05D3988:64b-5": "shes dang thugs rje'i khyad par dang bral ba'i phyir",
    "T05D3988:64b-6": "bcom ldan 'das dang 'dra ba ma yin te /",
    "T05D3988:64b-7": "de nyid kyi phyir khyod kyi sangs rgyas chos ni mtshungs med pas //",
    "T05D3988:64b-8": "khyad par 'phags pa khyad par chen pos 'phags //",
    "T05D3988:64b-9": "zhes bshad do //",
    "T05D3988:64b-10": "rnam pa gcig tu na bcom ldan 'das kyi yon",
    "T05D3988:64b-11": "tan bstan pa dang bshad pa dag gis ci rigs",
    "T05D3988:64b-12": "par sems can thams cad kyi bla ma nyid du",
    "T05D3988:64b-13": "bstan te / skyes bu khyu mchog chen po khyod",
    "T05D3988:64b-14": "'dra'i dge sbyong chen po gzhan dag lha yul sa",
    "T05D3988:64b-15": "bstan te / la'ang med // ces bya ba ni bstan pa'o //",
    "T05D3988:64b-16": "lhag ma ni de gnyis kyi so so'i bshad pa ste /",
    "T05D3988:64b-17": "'jig rten 'di na'ang yod pa ma yin zhes bya ba ni sa la'o //",
    "T05D3988:64b-18": "rnam thos bu yi gnas na'ang yod ma yin //",
    "T05D3988:64b-19": "lha yi pho brang gnas mchog dag na'ang med //",
    "T05D3988:64b-20": "ces pa ni lha'i yul na'o //",
    "T05D3988:64b-21": "phyogs dang phyogs mtshams dag na'ang med pa ni sa'i steng na ste /",
    "T05D3988:64b-22": "phyogs ni gling bzhi pa rnams so //",
    "T05D3988:64b-23": "phyogs mtshams ni bar gyi gling brgyad do //",
    "T05D3988:64b-24": "ri dang nags su bcas pa'i sa steng rgyas par",
    "T05D3988:64b-25": "kun tu bskor kyang zhes bya ba ni ri gnya'",
    "T05D3988:64b-26": "shing 'dzin nas bzung ste khor yug chen po'i bar",
    "T05D3988:64b-27": "thams cad do // bsdus pa'i don ni tshigs su",
    "T05D3988:64b-28": "bcad pa 'dis bcom ldan 'das khams gsum las khyad",
    "T05D3988:64b-29": "par du 'phags pa nyid du bstan te /",
    "T05D3988:64b-30": "lha yul sa la'ang med ces bya bas ni sa gsum las khyad par du 'phags pa nyid do //",
    "T05D3988:64b-31": "gzhan gyis ni 'dod pa'i khams las khyad par du 'phags pa nyid du bstan to //",
    "T05D3988:64b-32": "tshigs su bcad pa gcig pa'i bshad pa /",
    "T05D3988:64b-33": "bstan bcos tshigs su bcad pa bsdus pa las byung ba /"
}