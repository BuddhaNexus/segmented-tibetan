{
    "K10D0298_H0301:559a-0": "@559a / /rgya gar skad du /",
    "K10D0298_H0301:559a-1": "gand'i s'u tra; bod skad du /",
    "K10D0298_H0301:559a-2": "gand'i'i mdo /",
    "K10D0298_H0301:559a-3": "sangs rgyas dang /",
    "K10D0298_H0301:559a-4": "byang chub sems dpa' thams cad la phyag 'tshal lo //",
    "K10D0298_H0301:559a-5": "'di skad bdag gis thos pa dus gcig na /",
    "K10D0298_H0301:559a-6": "bcom ldan 'das rgyal po'i khab 'od ma'i tshal bya",
    "K10D0298_H0301:559a-7": "ka landa ka gnas pa na dge slong stong du",
    "K10D0298_H0301:559a-8": "tshang ba'i dge slong gi dge 'dun chen po dang",
    "K10D0298_H0301:559a-9": "/ byang chub sems dpa' tshogs chen po dang thabs cig tu bzhugs te /",
    "K10D0298_H0301:559a-10": "thams cad kyang dgra bcom pa /",
    "K10D0298_H0301:559a-11": "zag pa zad pa /",
    "K10D0298_H0301:559a-12": "bya ba byas pa /",
    "K10D0298_H0301:559a-13": "byed pa byas pa /",
    "K10D0298_H0301:559a-14": "khur bor ba /",
    "K10D0298_H0301:559a-15": "bdag gi don rjes su thob pa /",
    "K10D0298_H0301:559a-16": "srid par sbyor ba yongs su zad pa /",
    "K10D0298_H0301:559a-17": "yang dag pa'i shes pas sems shin tu rnam par",
    "K10D0298_H0301:559a-18": "grol ba rnams dang bcom ldan 'das thabs cig tu'o",
    "K10D0298_H0301:559a-19": "// de'i tshe rgyal po gsal rgyal zhes bya ba",
    "K10D0298_H0301:559a-20": "stan las langs nas bcom ldan 'das ga la ba",
    "K10D0298_H0301:559a-21": "der song ste phyin nas bcom ldan 'das kyi zhabs",
    "K10D0298_H0301:559a-22": "la mgo bos phyag btsal te bcom ldan 'das la",
    "K10D0298_H0301:559a-23": "'di skad ces gsol to //",
    "K10D0298_H0301:559a-24": "bcom ldan 'das /",
    "K10D0298_H0301:559a-25": "ma 'ongs pa'i dus su rtsod pa'i dus kyi tshe sems can thams cad sdig pa'i sems dang /",
    "K10D0298_H0301:559a-26": "'thab pa'i sems dang /",
    "K10D0298_H0301:559a-27": "'dod chags dang /",
    "K10D0298_H0301:559a-28": "zhe sdang dang /",
    "K10D0298_H0301:559a-29": "gti mug dang kun tu ldan pa /",
    "K10D0298_H0301:559b-0": "pha rol gyi yul @559b rnams la mchog tu zhen pa /",
    "K10D0298_H0301:559b-1": "gcig la gcig za ba la brtson pa /",
    "K10D0298_H0301:559b-2": "bcom ldan 'das kyis sngon gsungs pa'i dus 'jig par byed pa /",
    "K10D0298_H0301:559b-3": "dam pa'i chos spong bar byed pa /",
    "K10D0298_H0301:559b-4": "sangs rgyas dang /",
    "K10D0298_H0301:559b-5": "chos dang /",
    "K10D0298_H0301:559b-6": "'dod chags dang bral ba rnams sun 'byin pa de",
    "K10D0298_H0301:559b-7": "rnams gzhig pa'i thabs gang gis byang chub la mchog",
    "K10D0298_H0301:559b-8": "tu gzhol bar 'gyur ba'i thabs bstan du gsol /",
    "K10D0298_H0301:559b-9": "de skad ces gsol ba dang /",
    "K10D0298_H0301:559b-10": "bcom ldan 'das kyis bka' stsal pa /",
    "K10D0298_H0301:559b-11": "rgyal po khyod sems can thams cad kyi don dang /",
    "K10D0298_H0301:559b-12": "phan pa dang /",
    "K10D0298_H0301:559b-13": "bde ba'i phyir dang /",
    "K10D0298_H0301:559b-14": "sangs rgyas dang /",
    "K10D0298_H0301:559b-15": "dge 'dun yang dag par bsrung ba'i phyir 'dri bar byed pa legs so legs so //",
    "K10D0298_H0301:559b-16": "de'i phyir legs par rab tu nyon la yid la zungs shig ngas bshad par bya'o //",
    "K10D0298_H0301:559b-17": "de nas bcom ldan 'das de'i tshe kun tu sgra",
    "K10D0298_H0301:559b-18": "sgrog pa zhes bya ba'i ting nge 'dzin la snyoms",
    "K10D0298_H0301:559b-19": "par zhugs so // bcom ldan 'das ting nge 'dzin",
    "K10D0298_H0301:559b-20": "gang la snyoms par zhugs pa de'i tshe dmyal ba",
    "K10D0298_H0301:559b-21": "thams cad rgyun chad pa dang /",
    "K10D0298_H0301:559b-22": "sdang pa'i sems dang ldan pa thams cad kyang sdang",
    "K10D0298_H0301:559b-23": "ba'i sems dang bral zhing byang chub kyi sems la",
    "K10D0298_H0301:559b-24": "rab tu gzhol bar gyur pa dang /",
    "K10D0298_H0301:559b-25": "bcom ldan 'das kyis bka' stsal pa /",
    "K10D0298_H0301:559b-26": "gsal rgyal /",
    "K10D0298_H0301:559b-27": "khyod kyis mthong ngam /",
    "K10D0298_H0301:559b-28": "kun tu thos sam /",
    "K10D0298_H0301:559b-29": "shes sam /",
    "K10D0298_H0301:559b-30": "rtogs sam /",
    "K10D0298_H0301:559b-31": "bcom ldan 'das /",
    "K10D0298_H0301:559b-32": "mthong lags so //",
    "K10D0298_H0301:559b-33": "bde bar gshegs pa /",
    "K10D0298_H0301:559b-34": "mthong lags so //",
    "K10D0298_H0301:560a-0": "'khums shing kun tu 'khums @560a *//",
    "K10D0298_H0301:560a-1": "la 'tshal zhing rtogs so //",
    "K10D0298_H0301:560a-2": "bcom ldan 'das kyis bka' stsal pa /",
    "K10D0298_H0301:560a-3": "gsal rgyal /",
    "K10D0298_H0301:560a-4": "'di ni /",
    "K10D0298_H0301:560a-5": "sems can thams cad kyi ma /",
    "K10D0298_H0301:560a-6": "sangs rgyas dang byang chub sems dpa' skyed pa /",
    "K10D0298_H0301:560a-7": "nyan thos dang /",
    "K10D0298_H0301:560a-8": "rang sangs rgyas dang /",
    "K10D0298_H0301:560a-9": "yang dag par rdzogs pa'i sangs rgyas thams cad kyis phyag byas pa /",
    "K10D0298_H0301:560a-10": "mchod pa /",
    "K10D0298_H0301:560a-11": "bsams pa /",
    "K10D0298_H0301:560a-12": "bsgoms pa; shes rab kyi pha rol tu phyin pa",
    "K10D0298_H0301:560a-13": "sgra'i gzugs kyis sems can thams cad yongs su skyong",
    "K10D0298_H0301:560a-14": "bar byed pa / mu stegs pa thams cad rnam par 'jig par byed pa /",
    "K10D0298_H0301:560a-15": "sdang ba'i sems 'dus par byed pa /",
    "K10D0298_H0301:560a-16": "sdig pa'i sems 'joms par byed pa /",
    "K10D0298_H0301:560a-17": "zhe sdang ba'i sems rnam par sel bar byed pa /",
    "K10D0298_H0301:560a-18": "gti mug gi sems rab tu 'jig par byed pa /",
    "K10D0298_H0301:560a-19": "'dod chags kyi sems rnam par spong bar byed pa /",
    "K10D0298_H0301:560a-20": "byang chub kyi sems yongs su skyong bar byed pa /",
    "K10D0298_H0301:560a-21": "sangs rgyas kyi sems 'phel bar byed pa /",
    "K10D0298_H0301:560a-22": "sangs rgyas 'byung ba sten par byed pa; 'thab pa dang /",
    "K10D0298_H0301:560a-23": "'gyed pa dang /",
    "K10D0298_H0301:560a-24": "'khrug pa dang /",
    "K10D0298_H0301:560a-25": "rtsod pa dang /",
    "K10D0298_H0301:560a-26": "sdug bsngal ba dang /",
    "K10D0298_H0301:560a-27": "rmi lam ngan pa dang /",
    "K10D0298_H0301:560a-28": "kun 'dul ba thams cad 'jig pa /",
    "K10D0298_H0301:560a-29": "glo bur gyi nad dang /",
    "K10D0298_H0301:560a-30": "'chi ba zhi bar byed pa dang /",
    "K10D0298_H0301:560a-31": "dus ma yin par 'chi ba dang /",
    "K10D0298_H0301:560a-32": "rims la sogs pa zhi bar byed pa /",
    "K10D0298_H0301:560a-33": "pha rol gyi dpung 'dul bar byed pa /",
    "K10D0298_H0301:560a-34": "bdud rnam par 'jig par byed pa /",
    "K10D0298_H0301:560b-0": "gdung @560b ba sel bar byed pa /",
    "K10D0298_H0301:560b-1": "skal pa bzang po yang dag par 'phel bar byed pa /",
    "K10D0298_H0301:560b-2": "tshe dang nad med pa ster bar byed pa /",
    "K10D0298_H0301:560b-3": "'chi ba'i 'jigs pa zhi bar byed pa /",
    "K10D0298_H0301:560b-4": "thar pa dang dpal 'phel bar byed pa; gang gis",
    "K10D0298_H0301:560b-5": "thos nas rjes su yi rang ba de la yid",
    "K10D0298_H0301:560b-6": "bzhin gyi nor bu ltar 'bras bu rab tu ster",
    "K10D0298_H0301:560b-7": "ba / yum shes rab kyi pha rol tu phyin pa gand'i'i gzugs kyis bzhugs so //",
    "K10D0298_H0301:560b-8": "zhes thos pa dang /",
    "K10D0298_H0301:560b-9": "gsal rgyal sems dang ba skyes nas yang bcom ldan 'das la 'di skad ces gsol to //",
    "K10D0298_H0301:560b-10": "bcom ldan 'das /",
    "K10D0298_H0301:560b-11": "'di'i tshad ni /",
    "K10D0298_H0301:560b-12": "ji tsam lags /",
    "K10D0298_H0301:560b-13": "mdog ni /",
    "K10D0298_H0301:560b-14": "ci 'dra ba lags /",
    "K10D0298_H0301:560b-15": "bye brag ni /",
    "K10D0298_H0301:560b-16": "du zhig lags /",
    "K10D0298_H0301:560b-17": "brdung ba ni /",
    "K10D0298_H0301:560b-18": "ci 'dra ba lags /",
    "K10D0298_H0301:560b-19": "gang gis brdung bar bgyi /",
    "K10D0298_H0301:560b-20": "gang gis tshe gang gi dus na ji srid du brdung bar bgyi /",
    "K10D0298_H0301:560b-21": "ji ltar gzhag par bgyi /",
    "K10D0298_H0301:560b-22": "de skad ces gsol pa dang /",
    "K10D0298_H0301:560b-23": "bcom ldan 'das kyis bka' stsal pa /",
    "K10D0298_H0301:560b-24": "'byor bar 'dod pas shing rnams ni //",
    "K10D0298_H0301:560b-25": "rab tu 'bad de brtag par bya //",
    "K10D0298_H0301:560b-26": "tsandan bil ba pa la sha /",
    "K10D0298_H0301:560b-27": "aa shvadtha dang tsandan dmar; ;rgya star ta la kidshu ka /",
    "K10D0298_H0301:560b-28": "shim sha ba dang ta ma la //",
    "K10D0298_H0301:560b-29": "aa mra star bu skyu ru ra //",
    "K10D0298_H0301:560b-30": "ting ti sa ra aa shoo ka /",
    "K10D0298_H0301:560b-31": "'di dag thams cad med na yang //",
    "K10D0298_H0301:560b-32": "'o se las ni 'bad de bya //",
    "K10D0298_H0301:560b-33": "rgyal po 'bad pas thams cad du //",
    "K10D0298_H0301:560b-34": "'di dag med na mi bya'o //",
    "K10D0298_H0301:560b-35": "tshad med shing ngan las byas dang //",
    "K10D0298_H0301:560b-36": "brdungs dang sgra ni mi 'byung ba'i //",
    "K10D0298_H0301:560b-37": "sangs rgyas yum 'di brdungs na ni //",
    "K10D0298_H0301:561a-0": "yul 'khor 'tshe ba nges par @561a *//",
    "K10D0298_H0301:561a-1": "'byung //",
    "K10D0298_H0301:561a-2": "gtsug lag khang du dge slong rnams //",
    "K10D0298_H0301:561a-3": "de bzhin blo ni mi mthun dang //",
    "K10D0298_H0301:561a-4": "nye bar gdung ba 'byung 'gyur zhing //",
    "K10D0298_H0301:561a-5": "rnam pa du mar rtsod par 'gyur //",
    "K10D0298_H0301:561a-6": "mu stegs can gyi dbang 'gyur zhing //",
    "K10D0298_H0301:561a-7": "bdud kyang 'byung bar 'gyur ba yin //",
    "K10D0298_H0301:561a-8": "gdug pa'i klu ni du ma yis //",
    "K10D0298_H0301:561a-9": "'bru rnams kyang ni nyams par byed //",
    "K10D0298_H0301:561a-10": "rgyal khams 'dir mang sems can rnams //",
    "K10D0298_H0301:561a-11": "rnam par 'jig pa nyid du 'gyur //",
    "K10D0298_H0301:561a-12": "gtsug lag khang yang 'jig 'gyur zhing //",
    "K10D0298_H0301:561a-13": "chos kyang nub par 'gyur ba yin //",
    "K10D0298_H0301:561a-14": "bdud kyi lha rnams dge slong gi /",
    "K10D0298_H0301:561a-15": "dge 'dun shin tu ma bsdams byed //",
    "K10D0298_H0301:561a-16": "de ltar yang dag shes nas kyang //",
    "K10D0298_H0301:561a-17": "legs par yongs su brtags te bya //",
    "K10D0298_H0301:561a-18": "tshad ni chung ngu sor brgyad kyi //",
    "K10D0298_H0301:561a-19": "brgyad cu rtsa bzhi nyid bya zhing //",
    "K10D0298_H0301:561a-20": "zheng du sor ni drug bya ste //",
    "K10D0298_H0301:561a-21": "'phangs su yang ni gnyis bya'o //",
    "K10D0298_H0301:561a-22": "sor mo'i tshigs kyi tshad dag gis //",
    "K10D0298_H0301:561a-23": "zur bzhir tshad ni gnyis pa yin //",
    "K10D0298_H0301:561a-24": "legs mnyam nyid ni shin tu gsal //",
    "K10D0298_H0301:561a-25": "rtse gnyis sbal pa'i mgo bzhin no; ;de nas rdung bar byed pa yang //",
    "K10D0298_H0301:561a-26": "shing de nyid las bcad de bya //",
    "K10D0298_H0301:561a-27": "sor bcu gnyis kyi tshad dag la //",
    "K10D0298_H0301:561a-28": "zlum zhing rtse gnyis ne'u le'i mgo /",
    "K10D0298_H0301:561a-29": "chang zungs tshad kyang de bzhin te //",
    "K10D0298_H0301:561a-30": "shin tu 'jam dang rtsibs mnyam par //",
    "K10D0298_H0301:561a-31": "gang phyir de brdungs gzhan dgongs pa //",
    "K10D0298_H0301:561a-32": "'og tu'ang de yi khri bya ba //",
    "K10D0298_H0301:561a-33": "gtsug lag khang gi sgo steng ngam //",
    "K10D0298_H0301:561a-34": "yang na dbus ma'i steng du bya //",
    "K10D0298_H0301:561b-0": "de yi rab gnas @561b bya ba ni; ;shin tu brtan pa'i chos kyi sku //",
    "K10D0298_H0301:561b-1": "skyed pa ma yin 'jig byed min //",
    "K10D0298_H0301:561b-2": "gdod nas ma skyes pa dge ba //",
    "K10D0298_H0301:561b-3": "de ltar rab gnas byas nas ni //",
    "K10D0298_H0301:561b-4": "de ni spyan dbyer gyur pa yin //",
    "K10D0298_H0301:561b-5": "gand'i'i spyan dbye byas nas kyang //",
    "K10D0298_H0301:561b-6": "de 'og gtsug lag khang kun tu //",
    "K10D0298_H0301:561b-7": "klu bdun gyis ni brgyan pa ltar //",
    "K10D0298_H0301:561b-8": "bskyed pa'i rim gyis brdung bar bya //",
    "K10D0298_H0301:561b-9": "de 'og dkon mchog gsum la ni //",
    "K10D0298_H0301:561b-10": "phyag byas nas ni brdung bya zhing //",
    "K10D0298_H0301:561b-11": "shangs tsha lan gsum brjod pas ni //",
    "K10D0298_H0301:561b-12": "chos kyi rnga rnams brdung bar bya //",
    "K10D0298_H0301:561b-13": "me tog gis ni de bzhin khrus //",
    "K10D0298_H0301:561b-14": "zan za nyi ma 'char nub tshe //",
    "K10D0298_H0301:561b-15": "dus gsum la ni lan gsum ste //",
    "K10D0298_H0301:561b-16": "sku khrus tshen lan gnyis bsngags //",
    "K10D0298_H0301:561b-17": "glo bur gnod pa char mi 'bab //",
    "K10D0298_H0301:561b-18": "de bzhin 'thab dang rtsod pa dang //",
    "K10D0298_H0301:561b-19": "glog dang gnod pa chen po dang //",
    "K10D0298_H0301:561b-20": "gnas brtan rnams ni spyan 'dren dang //",
    "K10D0298_H0301:561b-21": "nad dang ma ge zhi ba'i phyir; ;ma 'tshal rim gyis brdung bar bya //",
    "K10D0298_H0301:561b-22": "dge slong rnams dang dge tshul gyis //",
    "K10D0298_H0301:561b-23": "dus rnams rtag tu brdung ba ste //",
    "K10D0298_H0301:561b-24": "gso sbyong la ni gnas tshe yi //",
    "K10D0298_H0301:561b-25": "dge bsnyen gyis kyang brdung bar bya //",
    "K10D0298_H0301:561b-26": "mtshan nyid thams cad rdzogs pa dang //",
    "K10D0298_H0301:561b-27": "klu bdun gyis ni brgyan par bya //",
    "K10D0298_H0301:561b-28": "rgyal po gang tshe yul 'khor du //",
    "K10D0298_H0301:561b-29": "gand'i'i de ni grags gyur pa //",
    "K10D0298_H0301:561b-30": "der ni dpal dang grags pa dang //",
    "K10D0298_H0301:561b-31": "'dod pa dang ni lo legs 'gyur //",
    "K10D0298_H0301:561b-32": "pha rol dpung gis 'jigs med cing //",
    "K10D0298_H0301:561b-33": "'bru rnams kyang ni nyams mi 'gyur //",
    "K10D0298_H0301:561b-34": "sangs rgyas byin brlabs 'byor pa yis //",
    "K10D0298_H0301:561b-35": "der ni bdud rnams 'dul bar 'gyur //",
    "K10D0298_H0301:562a-0": "@562a *// chos kyi rnga ni srid rtser bcas //",
    "K10D0298_H0301:562a-1": "kun nas rab tu g-yo bar 'gyur //",
    "K10D0298_H0301:562a-2": "dmyal dang yi dvags 'jig rten rnams //",
    "K10D0298_H0301:562a-3": "'jig par 'gyur bar the tshom med //",
    "K10D0298_H0301:562a-4": "thams cad sangs rgyas rtag dad cing //",
    "K10D0298_H0301:562a-5": "thams cad chos la gzhol bar 'gyur //",
    "K10D0298_H0301:562a-6": "der ni dge 'dun 'dul bar ldan //",
    "K10D0298_H0301:562a-7": "mkhas pa rnams kyang 'phel bar 'gyur //",
    "K10D0298_H0301:562a-8": "'dod chags zhe sdang gti mug rnams //",
    "K10D0298_H0301:562a-9": "der ni nub par 'gyur ba yin //",
    "K10D0298_H0301:562a-10": "rgyal po tshe ring chos ldan zhing //",
    "K10D0298_H0301:562a-11": "bde ba dag dang ldan par 'gyur //",
    "K10D0298_H0301:562a-12": "rgyal po gtsug lag khang kun tu //",
    "K10D0298_H0301:562a-13": "chos kyi rnga ni brdungs pa yis; ;sgra ni gang gi rna ba yi //",
    "K10D0298_H0301:562a-14": "lam dag tu ni grags gyur cing //",
    "K10D0298_H0301:562a-15": "dus bzhi dag tu thos pa ni //",
    "K10D0298_H0301:562a-16": "de rnams byang chub thob par 'gyur //",
    "K10D0298_H0301:562a-17": "gang zhig snying nas yi rang ba //",
    "K10D0298_H0301:562a-18": "de ni grol 'gyur the tshom med //",
    "K10D0298_H0301:562a-19": "gand'i'i mdo ni lan gcig thos //",
    "K10D0298_H0301:562a-20": "mi de skye ba dran par 'gyur //",
    "K10D0298_H0301:562a-21": "gang na mdo sde'i mchog 'di gnas //",
    "K10D0298_H0301:562a-22": "yul 'khor der yang 'byor bar 'gyur //",
    "K10D0298_H0301:562a-23": "dus kun tu ni gnas pa dang //",
    "K10D0298_H0301:562a-24": "klog gam yang na mchod par byed //",
    "K10D0298_H0301:562a-25": "'di ni yid la 'dzin byed pa //",
    "K10D0298_H0301:562a-26": "sdig pa las ni grol bar 'gyur //",
    "K10D0298_H0301:562a-27": "bcom ldan 'das kyis de skad ces bka' stsal pa dang /",
    "K10D0298_H0301:562a-28": "rgyal po gsal rgyal bcom ldan 'das la yang dang yang du phyag byas nas song ngo //",
    "K10D0298_H0301:562b-0": "bcom ldan 'das kyis de skad ces bka' stsal nas thams @562b cad dang ldan pa'i 'khor de dang /",
    "K10D0298_H0301:562b-1": "lha dang /",
    "K10D0298_H0301:562b-2": "mi dang /",
    "K10D0298_H0301:562b-3": "lha ma yin dang /",
    "K10D0298_H0301:562b-4": "nam mkha' lding dang /",
    "K10D0298_H0301:562b-5": "dri zar bcas pa'i 'jig rten yi rang ste bcom",
    "K10D0298_H0301:562b-6": "ldan 'das kyis gsungs pa la mngon par bstod do",
    "K10D0298_H0301:562b-7": "// gand'i'i mdo rdzogs so ////",
    "K10D0298_H0301:562b-8": "rgya gar gyi mkhan po dharmma shr'i bha dra dang /",
    "K10D0298_H0301:562b-9": "lo ts'a ba dge slong tshul khrims yon tan gyis bsgyur /"
}