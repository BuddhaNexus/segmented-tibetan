{
    "T04TD3911E:13b-0": "@13b * // rgya gar skad du /",
    "T04TD3911E:13b-1": "sam pritti bo dhi tsitta bh'a ba na au pa de sha warna sam gra ha /",
    "T04TD3911E:13b-2": "bod skad du /",
    "T04TD3911E:13b-3": "kun rdzob byang chub kyi sems bsgom pa'i man ngag yi ger bris pa /",
    "T04TD3911E:13b-4": "sangs rgyas dang byang chub sems dpa' thams cad la phyag 'tshal lo //",
    "T04TD3911E:13b-5": "kun rdzob byang chub kyi sems bsgom pa'i yi ge padma spungs pa zhes bya ba cung zad bri bar bya'o //",
    "T04TD3911E:13b-6": "shes rab snying rje ldan pa'i mis //",
    "T04TD3911E:13b-7": "'gro ba mgon med rnams kyi phyir //",
    "T04TD3911E:13b-8": "dag par byed cing sdig sel ba //",
    "T04TD3911E:13b-9": "byang chub sems mchog rab bskyed nas //",
    "T04TD3911E:13b-10": "byang chub spyod pa'i 'gros chen gyis //",
    "T04TD3911E:13b-11": "nges 'byung lam ni mthar 'byin na //",
    "T04TD3911E:13b-12": "pha dang ma la rab gus shing //",
    "T04TD3911E:13b-13": "rgan la sri zhu byed pa dang //",
    "T04TD3911E:13b-14": "mi yi chos lugs legs srung ba //",
    "T04TD3911E:13b-15": "'di ni ya rabs spyod pa yin //",
    "T04TD3911E:13b-16": "mi 'tshe ba dang bden pa dang //",
    "T04TD3911E:13b-17": "byin nas len dang tshangs par spyod //",
    "T04TD3911E:13b-18": "'dzin pa thams cad btang ba ni //",
    "T04TD3911E:13b-19": "'di ni bde 'gro'i spyod pa yin //",
    "T04TD3911E:13b-20": "'khor ba'i sdug bsngal yongs mthong nas //",
    "T04TD3911E:14a-0": "spang phyir bden pa'i lam @14a * //",
    "T04TD3911E:14a-1": "bsgom zhing //",
    "T04TD3911E:14a-2": "kha na ma tho gnyis spong ba //",
    "T04TD3911E:14a-3": "'di ni zhi ba'i spyod pa yin //",
    "T04TD3911E:14a-4": "'di dag kun kyang blang bya ste //",
    "T04TD3911E:14a-5": "nges 'byung lam gyi yan lag yin //",
    "T04TD3911E:14a-6": "chos kun stong pa nyid rtogs pas //",
    "T04TD3911E:14a-7": "'gro la snying rje'i chu rgyun 'byung //",
    "T04TD3911E:14a-8": "thabs mkhas spyod pa mtha' yas pa ;",
    "T04TD3911E:14a-9": "/ nges 'byung mchog gi spyod pa yin //",
    "T04TD3911E:14a-10": "de yang thog mar 'di lta ste //",
    "T04TD3911E:14a-11": "don med rnam par bslu ba yin //",
    "T04TD3911E:14a-12": "'jig rten chos la ma chags par //",
    "T04TD3911E:14a-13": "nags tshal la sogs dben par bsdad //",
    "T04TD3911E:14a-14": "sems nyid gdod nas ma skyes pa //",
    "T04TD3911E:14a-15": "rang 'byung dgon pa yin mod kyi //",
    "T04TD3911E:14a-16": "las dang po pa'i sems can gyis //",
    "T04TD3911E:14a-17": "phyi rol dgon pa thog mar bsten //",
    "T04TD3911E:14a-18": "de 'og sems nyid dgon pa btsal //",
    "T04TD3911E:14a-19": "byang chub snying po'i sa bon la //",
    "T04TD3911E:14a-20": "brten nas don chen 'di ltar sgrub //",
    "T04TD3911E:14a-21": "de yang thog mar tshad med blo //",
    "T04TD3911E:14a-22": "btang snyoms sa gzhi legs bdal la //",
    "T04TD3911E:14a-23": "byams pa'i chu bos rnam bcus la ;",
    "T04TD3911E:14a-24": "/ rab tu dga' ba'i rnal 'byor pas //",
    "T04TD3911E:14a-25": "snying rje'i sa bon legs par gdab //",
    "T04TD3911E:14a-26": "lta ba'i nam mkha' go phye la //",
    "T04TD3911E:14a-27": "byang sems myu gu thabs kyis bskyed //",
    "T04TD3911E:14a-28": "dngos grub lo tog rab btsal la //",
    "T04TD3911E:14a-29": "ma chags blo yis kun la skye //",
    "T04TD3911E:14a-30": "sbyin pa'i g-yab mos legs pos la //",
    "T04TD3911E:14a-31": "snyan par smra bas gtam byas te //",
    "T04TD3911E:14a-32": "don mthun pa yis bag phab cing //",
    "T04TD3911E:14a-33": "don spyod gros chen nges par gdab //",
    "T04TD3911E:14a-34": "dad pa'i chu bum rab thogs la //",
    "T04TD3911E:14a-35": "bdag gzhan sdig pa rnam par bkru //",
    "T04TD3911E:14a-36": "dran pa'i phreng ba mchog thogs te //",
    "T04TD3911E:14a-37": "yang dag gdams ngag gzungs su gzung //",
    "T04TD3911E:14a-38": "shes bzhin mar me lag thogs te //",
    "T04TD3911E:14a-39": "bag yod gom pa legs par bor //",
    "T04TD3911E:14a-40": "nad med sbyin pa'i lus la ni //",
    "T04TD3911E:14a-41": "tshul khrims gtsang ma'i gos bgos shing //",
    "T04TD3911E:14a-42": "bzod pa'i mdangs chen rab phyung ste //",
    "T04TD3911E:14a-43": "brtson 'grus yan lag legs bskyod la //",
    "T04TD3911E:14a-44": "ting nge 'dzin gyi khang pa ru //",
    "T04TD3911E:14a-45": "bsam gtan kha zas legs sbyar zhing ;",
    "T04TD3911E:14a-46": "/ shes rab snang bas sgo phye ste //",
    "T04TD3911E:14a-47": "stong nyid ye shes khang chen la //",
    "T04TD3911E:14a-48": "khams gsum skye bo mgron mo'i tshogs //",
    "T04TD3911E:14a-49": "smon lam snying rjes pos nas su //",
    "T04TD3911E:14a-50": "thabs mkhas pa yi go rims bzhin //",
    "T04TD3911E:14a-51": "dam chos stobs kyis dga' ston bya //",
    "T04TD3911E:14a-52": "dad pa'i 'khor lo rin po ches //",
    "T04TD3911E:14b-0": "nyin mtshan @14b dge ba'i lam sna drang //",
    "T04TD3911E:14b-1": "tshul khrims btsun mo rin po ches //",
    "T04TD3911E:14b-2": "rab tu mdzes pa'i rgyan phreng gdags //",
    "T04TD3911E:14b-3": "gtong ba'i blon po rin po ches //",
    "T04TD3911E:14b-4": "bsod nams ye shes 'phrul chen 'byung //",
    "T04TD3911E:14b-5": "thos pa'i dmag dpon rin po ches //",
    "T04TD3911E:14b-6": "log rtog dgra yi g-yul ngo gzhom //",
    "T04TD3911E:14b-7": "ngo tsha shes pa'i rta mchog gis //",
    "T04TD3911E:14b-8": "nyon mongs bdag med sbubs su sba //",
    "T04TD3911E:14b-9": "khrel yod stobs kyi glang po ches //",
    "T04TD3911E:14b-10": "phyin ci log gi las rnams spang //",
    "T04TD3911E:14b-11": "shes rab nor bu rin po ches //",
    "T04TD3911E:14b-12": "bdag dang gzhan gyi re ba bskang //",
    "T04TD3911E:14b-13": "yon tan mtha' yas 'phags pa'i nor //",
    "T04TD3911E:14b-14": "nor gzhan phal pa sdug bsngal rgyu //",
    "T04TD3911E:14b-15": "thog mar dge bshes bsten pa yis //",
    "T04TD3911E:14b-16": "phyi nang chos kun slob dpon yin //",
    "T04TD3911E:14b-17": "nags sogs dus kyis 'gyur ba yis //",
    "T04TD3911E:14b-18": "'dus byas mi rtag stong par ston //",
    "T04TD3911E:14b-19": "nag sogs rgyu 'bras so so yis //",
    "T04TD3911E:14b-20": "kun rdzob slu ba med par ston //",
    "T04TD3911E:14b-21": "ro dang rus pa chu shing sogs //",
    "T04TD3911E:14b-22": "phyi nang chos kun bdag med ston //",
    "T04TD3911E:14b-23": "kun la khyab pa'i nam mkha' [?] yis //",
    "T04TD3911E:14b-24": "don dam spros bral la sogs ston //",
    "T04TD3911E:14b-25": "rang bzhin yongs su shes pa'i blos //",
    "T04TD3911E:14b-26": "chags med mig gis phyogs su lta //",
    "T04TD3911E:14b-27": "de tshe yul na ci snang yang //",
    "T04TD3911E:14b-28": "sgyu ma bzhin du gos pa med //",
    "T04TD3911E:14b-29": "don gyi chos ni rtogs gyur na //",
    "T04TD3911E:14b-30": "tha snyad dag gis ci zhig bya //",
    "T04TD3911E:14b-31": "grogs mchog rnyed na shin tu legs //",
    "T04TD3911E:14b-32": "de lta min na'ang gcig pur gnas //",
    "T04TD3911E:14b-33": "bung ba rgyags lding glu len cing //",
    "T04TD3911E:14b-34": "ljon shing yal ga gar byed cing //",
    "T04TD3911E:14b-35": "bya rnams snyan pa'i skad kyang 'byin //",
    "T04TD3911E:14b-36": "bsil yab ngad 'jam phyags na g-yo //",
    "T04TD3911E:14b-37": "phu chu lhung rgyun sgra yang sgrogs //",
    "T04TD3911E:14b-38": "mdzes pa'i ri dags rgyug cing bskor //",
    "T04TD3911E:14b-39": "me tog tshogs ni dgod pa 'dra //",
    "T04TD3911E:14b-40": "tsandan spos sogs dri ngad ldang //",
    "T04TD3911E:14b-41": "dgon pa'i yon tan 'di lta bus //",
    "T04TD3911E:14b-42": "rang gzhan dag la phan 'dogs shing //",
    "T04TD3911E:14b-43": "lan la cung zad mi re ste //",
    "T04TD3911E:14b-44": "grogs mang rnal 'byor ci phyir skyo //",
    "T04TD3911E:14b-45": "'jig rten phal pa de lta min //",
    "T04TD3911E:14b-46": "ji ltar nags kyi ri dags bzhin //",
    "T04TD3911E:14b-47": "rtsa ba sdong bu la sogs bza' //",
    "T04TD3911E:14b-48": "yang na bung bas me tog bzhin //",
    "T04TD3911E:14b-49": "yang dag 'tsho ba gtsang ma blang //",
    "T04TD3911E:14b-50": "yang na thabs mkhas bya bzhin du //",
    "T04TD3911E:14b-51": "sdig med gsog 'jog cung zad bya //",
    "T04TD3911E:15a-0": "ji ltar nags kyi dom bu @15a * //",
    "T04TD3911E:15a-1": "bzhin //",
    "T04TD3911E:15a-2": "dro ba'i skyabs la brten par bya //",
    "T04TD3911E:15a-3": "yang na dman zhing mi mkho'i gos //",
    "T04TD3911E:15a-4": "yang na bsod nams stobs dang sbyar //",
    "T04TD3911E:15a-5": "ji ltar ri dags phyogs su bdas //",
    "T04TD3911E:15a-6": "bag phebs nas ni nyal ba bzhin //",
    "T04TD3911E:15a-7": "de ltar bla mas bstan pa yi //",
    "T04TD3911E:15a-8": "yang dag don la rnal 'byor bya //",
    "T04TD3911E:15a-9": "bying rgod dbang du mi btang bar //",
    "T04TD3911E:15a-10": "zhi gnas lhag mthong cha mnyam mo //",
    "T04TD3911E:15a-11": "nang gi zhi gnas ma rnyed kyang //",
    "T04TD3911E:15a-12": "phyi yi zhi gnas la brten te //",
    "T04TD3911E:15a-13": "ci nus pa yis chos spyod ni //",
    "T04TD3911E:15a-14": "nyin mtshan g-yel ba med par bya //",
    "T04TD3911E:15a-15": "de ltar bsod nams tshogs kyis ni //",
    "T04TD3911E:15a-16": "rang rgyud me long dag par 'gyur //",
    "T04TD3911E:15a-17": "de la dga' ba med par ni //",
    "T04TD3911E:15a-18": "shes rab ye shes 'char bar 'gyur //",
    "T04TD3911E:15a-19": "the tshom med cing dad ldan pas //",
    "T04TD3911E:15a-20": "chos gcig nan tan byas pa yis //",
    "T04TD3911E:15a-21": "yon tan mtha' yas rab snang ba //",
    "T04TD3911E:15a-22": "lo rgyus bzang dang gzhung nyid mthong //",
    "T04TD3911E:15a-23": "de lta bas na yon tan gyi skabs nas kyang /",
    "T04TD3911E:15a-24": "byang chub sems dpa' spyod pa'i 'byung khungs so zhes pa dang /",
    "T04TD3911E:15a-25": "blang ba dang dor ba'i dngos po'i bye brag phyed pa'i shes rab nyid do zhes pa dang /",
    "T04TD3911E:15a-26": "ming yang dag par brjod pa 'di ni sangs rgyas kyi chos yang dag pa'i bar du yang yongs su rdzogs par bya'o //",
    "T04TD3911E:15a-27": "zhes pas bstan to //",
    "T04TD3911E:15a-28": "blo yang rgya mtsho lta bu la //",
    "T04TD3911E:15a-29": "spyod pa mtha' yas padma gsal //",
    "T04TD3911E:15a-30": "blo dman rdzing bu lta bu'i phyir //",
    "T04TD3911E:15a-31": "padma spungs pa tsam 'di bris //",
    "T04TD3911E:15a-32": "kun rdzob byang chub kyi sems bsgom pa'i yi ge padma spungs pa zhes bya ba slob dpon mkhas pa chen po rta dbyangs kyi zhal snga nas mdzad pa rdzogs so /",
    "T04TD3911E:15a-34": "// / rgya gar gyi mkhan po padma ka ra war ma dang /",
    "T04TD3911E:15a-35": "zhu chen gyi lo ts'a ba dge slong rin chen bzang pos bsgyur cing zhus te gtan la phab pa'o //"
}