{
    "T04TD3851E:26b-0": "@26b # // rgya gar skad du /",
    "T04TD3851E:26b-1": "dzny'a na s'a ra sa mu tstsha ya n'a ma /",
    "T04TD3851E:26b-2": "bod skad du /",
    "T04TD3851E:26b-3": "ye shes snying po kun las btus pa zhes bya ba /",
    "T04TD3851E:26b-4": "sangs rgyas la phyag 'tshal lo //",
    "T04TD3851E:26b-5": "dpal mgon bla ma la btud nas //",
    "T04TD3851E:26b-6": "byis rnams sdug bsngal zhi bya'i phyir //",
    "T04TD3851E:26b-7": "ye shes snying po kun las btus //",
    "T04TD3851E:26b-8": "'phags pa lha yis sbyar ba'o //",
    "T04TD3851E:26b-9": "dngos dang dngos med las grol zhing //",
    "T04TD3851E:26b-10": "dngos dang dngos med rab ldan pa //",
    "T04TD3851E:26b-11": "'gyur ba med par grol ba'i mchog / yid kyi rang bzhin grol ba'i gnas //",
    "T04TD3851E:26b-12": "gang yin de la bsam gtan gyis //",
    "T04TD3851E:26b-13": "rtog sems 'khor lo 'dzin byed pa //",
    "T04TD3851E:26b-14": "'gro dang dngos po'i ngo bo rnams //",
    "T04TD3851E:26b-15": "rig pa'i ming du de brjod do //",
    "T04TD3851E:26b-16": "dngos med stong pa mkha' 'dra ba //",
    "T04TD3851E:26b-17": "yod pa rnam par spangs pa ni //",
    "T04TD3851E:26b-18": "de nyid mchog de thar 'dod rnams //",
    "T04TD3851E:26b-19": "'khrul dang rmongs chen gnas yin no //",
    "T04TD3851E:26b-20": "re zhig dngos gang yod na ni //",
    "T04TD3851E:26b-21": "rnam par 'jig pa'i gnas la gnas //",
    "T04TD3851E:26b-22": "dngos po rnams ni med na yang //",
    "T04TD3851E:26b-23": "stong pa nyid las skye bar 'gyur //",
    "T04TD3851E:26b-24": "de phyir phyogs ni gnyis po yang //",
    "T04TD3851E:26b-25": "skems shing yongs su skems pa ni //",
    "T04TD3851E:26b-26": "mkhas pa'i go 'phang mchog phra ba //",
    "T04TD3851E:26b-27": "bla ma'i zhal la gnas pa'o //",
    "T04TD3851E:26b-28": "gang yod de kun 'di rnams 'jig / gang med de yang 'bras bu med //",
    "T04TD3851E:26b-29": "des na gnyis kyi dbus mi gnas //",
    "T04TD3851E:26b-30": "rab phra mkhas pa gang gis rtogs //",
    "T04TD3851E:26b-31": "de kho na nyid rin chen mchog / dngos po med pa nyi tshe la //",
    "T04TD3851E:26b-32": "rmongs pa rnams ni nye bar gnas //",
    "T04TD3851E:26b-33": "khong myags dman pa'i gnas la ni //",
    "T04TD3851E:26b-34": "blun po de dag 'di na gnas //",
    "T04TD3851E:26b-35": "de nyid dam pa mkha' 'dra la //",
    "T04TD3851E:26b-36": "gang dag sems ni rab rmongs pa //",
    "T04TD3851E:27a-0": "de dag chos @27a * //",
    "T04TD3851E:27a-1": "can nam mkha' la //",
    "T04TD3851E:27a-2": "mchog tu rmongs pa dag tu 'gyur //",
    "T04TD3851E:27a-3": "dngos po nyams su myong ba yang //",
    "T04TD3851E:27a-4": "zad gnas yin pas rten med de //",
    "T04TD3851E:27a-5": "cung zad dus kyi bde thob kyi //",
    "T04TD3851E:27a-6": "rnam par grol bar mi brjod do //",
    "T04TD3851E:27a-7": "de phyir dngos yod mi bya zhing //",
    "T04TD3851E:27a-8": "dngos po med pa'i yid kyang spangs //",
    "T04TD3851E:27a-9": "kun mkhyen go 'phang 'dod rnams kyis //",
    "T04TD3851E:27a-10": "de bzhin bar du'ang gnas mi bya //",
    "T04TD3851E:27a-11": "dbang phyug la sogs yon tan 'dod //",
    "T04TD3851E:27a-12": "grangs can smra rnams yon tan med //",
    "T04TD3851E:27a-13": "changs pa 'dod pa bram ze rnams //",
    "T04TD3851E:27a-14": "'di rnams de nyid rnam gsum gnas //",
    "T04TD3851E:27a-15": "ser skya rnams ni stong pa'i tshul ;",
    "T04TD3851E:27a-16": "/ dbang po thub rnams nam mkha'i tshul //",
    "T04TD3851E:27a-17": "zad byed rgyal ba'i gzugs brnyan rnams //",
    "T04TD3851E:27a-18": "dad pas 'bad de gzhol ba'o //",
    "T04TD3851E:27a-19": "dbang po lnga dang nyer ldan pa'i //",
    "T04TD3851E:27a-20": "bdag yod bram ze mchog rnams so //",
    "T04TD3851E:27a-21": "las med thar pa med kyang rung //",
    "T04TD3851E:27a-22": "gzhung ngan rgyang 'phen pa yi gzhung //",
    "T04TD3851E:27a-23": "dbang phyug pa yi bstan pa la //",
    "T04TD3851E:27a-24": "lho byang nub tu gnas pa ste //",
    "T04TD3851E:27a-25": "de yang nus can mnyam sbyor bar //",
    "T04TD3851E:27a-26": "byed cing mig ni 'dzums lta ba'o //",
    "T04TD3851E:27a-27": "zla ba'i grub mtha' pa rtag tu //",
    "T04TD3851E:27a-28": "'phrog po la ni gus gzhol ba //",
    "T04TD3851E:27a-29": "snying ga'i pad ma'i rlung gi ni //",
    "T04TD3851E:27a-30": "rnal 'byor ldan pa'ang sgom par byed //",
    "T04TD3851E:27a-31": "rnal 'byor ldan pa gzhan 'gas kyang //",
    "T04TD3851E:27a-32": "de kho na zhes rtogs shing gnas //",
    "T04TD3851E:27a-33": "bden pa gang yin de nyon zhes //",
    "T04TD3851E:27a-34": "sgrub bo slob ma la smra ste //",
    "T04TD3851E:27a-35": "dbugs rgyu ba dang rab rtog med //",
    "T04TD3851E:27a-36": "yid ni gar shi bden pa'o //",
    "T04TD3851E:27a-37": "de nyid mchog de'ang gsungs pa ni //",
    "T04TD3851E:27a-38": "bdag ni dngos la rjes rmongs pa //",
    "T04TD3851E:27a-39": "gal te ye shes mi shes na //",
    "T04TD3851E:27a-40": "ye shes shin tu thal bar 'gyur //",
    "T04TD3851E:27a-41": "bden dang ting 'dzin lam 'di ni //",
    "T04TD3851E:27a-42": "srid gang yin par slar 'ching ngo //",
    "T04TD3851E:27a-43": "sangs rgyas chos ni rnam pa bzhir //",
    "T04TD3851E:27a-44": "yid 'dod rnams kyis sngon mthong de //",
    "T04TD3851E:27a-45": "bye brag smra la sogs pa'i lam //",
    "T04TD3851E:27a-46": "bshad pas de nyid sgrub pa'o //",
    "T04TD3851E:27a-47": "nam mkha' 'gog pa gnyis dag ste //",
    "T04TD3851E:27a-48": "'dus ma byas gsum po ni rtag /'dus byas bdag gis kun stong la //",
    "T04TD3851E:27a-49": "byed pa po med skad cig ma //",
    "T04TD3851E:27a-50": "mig las skye blo rnam med cing //",
    "T04TD3851E:27a-51": "mngon sum rig pa rdul gyi tshogs //",
    "T04TD3851E:27a-52": "blo ldan zhes bya kha che yi //",
    "T04TD3851E:27a-53": "bye brag smra ba'i gzhung du bshad //",
    "T04TD3851E:27b-0": "mthong ba @27b dbang po'i yul min te //",
    "T04TD3851E:27b-1": "shes pa rnam pa bcas pa skye //",
    "T04TD3851E:27b-2": "nam mkha' mo gsham bu 'dra la //",
    "T04TD3851E:27b-3": "'gog pa nam mkha' dang 'dra'o //",
    "T04TD3851E:27b-4": "'dus byas bems po yod min la //",
    "T04TD3851E:27b-5": "dus gsum dag kyang khas mi len //",
    "T04TD3851E:27b-6": "bsags pa'i gzugs med min zhes pa //",
    "T04TD3851E:27b-7": "mdo sde pa ni mkhas rnams so //",
    "T04TD3851E:27b-8": "cha shas can zhes bya med cing //",
    "T04TD3851E:27b-9": "phra rab rdul rnams med pa dang //",
    "T04TD3851E:27b-10": "so sor snang ba dmigs med dang //",
    "T04TD3851E:27b-11": "nyams su myong ba rmi lam 'dra //",
    "T04TD3851E:27b-12": "gzung dang 'dzin pa las grol ba'i //",
    "T04TD3851E:27b-13": "rnam shes dam pa'i don du yod //",
    "T04TD3851E:27b-14": "blo mtsho'i pha rol phyin pa yi //",
    "T04TD3851E:27b-15": "rnal 'byor spyod pa'i gzhung du bsgrags //",
    "T04TD3851E:27b-16": "rnam shes dam pa'i don ldan pa //",
    "T04TD3851E:27b-17": "de yang brten rnams mi 'dod de //",
    "T04TD3851E:27b-18": "gcig dang du ma'i rang bzhin dang //",
    "T04TD3851E:27b-19": "bral phyir nam mkha'i padma bzhin //",
    "T04TD3851E:27b-20": "yod min med min yod med min //",
    "T04TD3851E:27b-21": "gnyis ka'i bdag nyid kyang min pas //",
    "T04TD3851E:27b-22": "mtha' bzhi las grol dbu ma pa //",
    "T04TD3851E:27b-23": "mkhas pa rnams kyi de kho na'o //",
    "T04TD3851E:27b-24": "chos la 'bad pa med na ni //",
    "T04TD3851E:27b-25": "gang phyir de nyid mi 'grub pa //",
    "T04TD3851E:27b-26": "de phyir mkhas pas nan tan gyis //",
    "T04TD3851E:27b-27": "chos la legs par blta bar bya //",
    "T04TD3851E:27b-28": "'jig rten mgon gyis gsungs pa yang //",
    "T04TD3851E:27b-29": "mchog tu brtsam bya min pa la //",
    "T04TD3851E:27b-30": "phyag byas nas ni brtsams la 'jug / gang gang nyan pa gus pas so //",
    "T04TD3851E:27b-31": "bsregs bcad bdar ba'i gser bzhin du //",
    "T04TD3851E:27b-32": "dge slong dag gam mkhas rnams kyis //",
    "T04TD3851E:27b-33": "yongs su brtags la nga yi bka' //",
    "T04TD3851E:27b-34": "blang bar bya yi gus phyir min //",
    "T04TD3851E:27b-35": "des na 'bad pas bla ma ni //",
    "T04TD3851E:27b-36": "yang dang yang du mchod bya zhing //",
    "T04TD3851E:27b-37": "gang phyir sems ni brtan gyur ces //",
    "T04TD3851E:27b-38": "nye bar bstan pa yongs su dri //",
    "T04TD3851E:27b-39": "gang tshe sems ni sems med pa //",
    "T04TD3851E:27b-40": "rtog pa kun nas gsal byed pa //",
    "T04TD3851E:27b-41": "de tshe sems ni gar song dang //",
    "T04TD3851E:27b-42": "gar gnas mthong bar mi 'gyur ro //",
    "T04TD3851E:27b-43": "sems ni yongs su shes pa las //",
    "T04TD3851E:27b-44": "'gro ba shes par 'gyur ba'ang yin //",
    "T04TD3851E:27b-45": "de phyir 'bad pa'i tshul rnams ni //",
    "T04TD3851E:27b-46": "sna tshogs pa yi sems goms bya //",
    "T04TD3851E:27b-47": "yid ni gang dang gar 'gro ba //",
    "T04TD3851E:27b-48": "de dag nyid du sbyar shes bya //",
    "T04TD3851E:27b-49": "gang du g-yo zhing 'gro byed pa //",
    "T04TD3851E:27b-50": "thams cad de yi rang bzhin no //",
    "T04TD3851E:27b-51": "'di ni bag chags bcas pa yis //",
    "T04TD3851E:28a-0": "@28a * // bag chags kyis ni khrid cing khyer //",
    "T04TD3851E:28a-1": "sems kyi 'jug pa 'gog pa yis //",
    "T04TD3851E:28a-2": "bag chags las ni bkri zhing bkyer //",
    "T04TD3851E:28a-3": "gang dang gang gis mi rnams kyi //",
    "T04TD3851E:28a-4": "yid ni yang dag sbyor 'gyur ba //",
    "T04TD3851E:28a-5": "sna tshogs gzugs can nor bu bzhin //",
    "T04TD3851E:28a-6": "rang bzhin de dang der 'gyur ro //",
    "T04TD3851E:28a-7": "gzhung 'di byas pas bsod nams gang //",
    "T04TD3851E:28a-8": "bzang po bdag gis bskyed pa des //",
    "T04TD3851E:28a-9": "'jig rten ma lus sangs rgyas kyi //",
    "T04TD3851E:28a-10": "ye shes la ni gzhol bar shog / ye shes snying po kun las btus pa zhis bya ba /",
    "T04TD3851E:28a-11": "slob dpon chen po 'phags pa lha'i zhal snga nas kyis mdzad pa rdzogs so /",
    "T04TD3851E:28a-13": "// / rgya gar gyi mkhan po krishna pa dang /",
    "T04TD3851E:28a-14": "lo ts'a ba dge slong chos kyi shes rab kyis bsgyur cing zhus te gtan la phab pa'o//"
}