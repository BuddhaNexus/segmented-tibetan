{
    "T02D3438:97b-0": "@97b # // rgya gar skad du /",
    "T02D3438:97b-1": "sthi ra tsakra s'a dha nam /",
    "T02D3438:97b-2": "bod skad du /",
    "T02D3438:97b-3": "brtan pa'i 'khor lo'i sgrub thabs /",
    "T02D3438:97b-4": "'phags pa 'jam dpal la phyag 'tshal lo //",
    "T02D3438:97b-5": "dpal ldan dbyangs can ma lus pa yi 'khrul pa spangs te rab tu rgyas shing 'bar ba yi //",
    "T02D3438:97b-6": "'od zer dkar po gyen du 'phro zhing dri med gzugs can rgan yang byis pa'i cha lugs can //",
    "T02D3438:97b-7": "'bar ba'i ral gri phyag na bsnams shing 'phyar ba'i shes rab la ni gus par rab tu 'dud //",
    "T02D3438:97b-8": "brtan pa'i 'khor lo rin chen de ni bdag nyid rjes su dran phyir rab tu bri bar bya //",
    "T02D3438:97b-9": "kun mkhyen ye shes rgya mtsho ni //",
    "T02D3438:97b-10": "phyogs mtha' med par rab tu bsam //",
    "T02D3438:97b-11": "rab skrag sems can tshogs mang rnams //",
    "T02D3438:97b-12": "yang dag ye shes bskyab 'dod pas //",
    "T02D3438:97b-13": "yid bzhin nor bu'i sems 'byung ba'i //",
    "T02D3438:97b-14": "sna tshogs rnam pas de rnams mchod //",
    "T02D3438:97b-15": "'jig rten pa rnams bskyab pa'i phyir //",
    "T02D3438:97b-16": "bdag gi lus 'di dbul bar bgyi //",
    "T02D3438:97b-17": "de nas dge la mngon par spel phyir 'dir sngags pas //",
    "T02D3438:97b-18": "bdag ni 'jigs pas sdig pa thams cad bshags par bgyi //",
    "T02D3438:97b-19": "'gro ba'i dge ba rnams la dga' bas rjes yi rang //",
    "T02D3438:97b-20": "dkon mchog gsum la bdag ni skyabs su nye bar mchi //",
    "T02D3438:97b-21": "yang dag sangs rgyas byang chub sems ni bdag gis gzung //",
    "T02D3438:97b-22": "slar yang 'di yang brtsam par bya ste /",
    "T02D3438:97b-23": "gzung dang 'dzin pa spangs shing 'gro ba 'di ni rmi lam dang ni mig 'phrul lta bu ste //",
    "T02D3438:97b-24": "rnam par dag cing rang bzhin 'od gsal gyur pa de yang nam mkha' lta bur rnam par brten //",
    "T02D3438:97b-25": "bdag nyid kyang ni yid kyi rol pa dag tu brtags shing yang dag sdud par nges byas la //",
    "T02D3438:97b-26": "yang na mu: yig 'od zer dra bas bskor ba de las byung ba dag ni bsgom par bya //",
    "T02D3438:97b-27": "de dag yongs su gyur las yongs rdzogs dkyil 'khor te //",
    "T02D3438:97b-28": "kha ba'i 'od zer gur gum 'de gus rab byugs pa //",
    "T02D3438:97b-29": "dbyangs yig 'bar ba'i phreng ba mnyam par rab tu 'khrigs //",
    "T02D3438:97b-30": "phyogs sgo gsal zhing 'bar bar rnam par bsam par bya //",
    "T02D3438:97b-31": "de nas slar yang mu:yig sa bon las byung ba //",
    "T02D3438:97b-32": "'od kyi dkyil 'khor dmar po rab tu rnam bsgom bya //",
    "T02D3438:97b-33": "ka kha la sogs yi ge ma lus yang dag bskor //",
    "T02D3438:97b-34": "steng du shin tu 'od gsal gur gum lta bur dmar //",
    "T02D3438:97b-35": "de la yang ni sngags pas mu:yig blta bar bya //",
    "T02D3438:98a-0": "de las @98a * //",
    "T02D3438:98a-1": "byung ba'i yid 'ong 'bar ba'i 'dab ma ste //",
    "T02D3438:98a-2": "'bar ba'i autpal sngon po 'od kyi dra ba can //",
    "T02D3438:98a-3": "mu:yig rnam pa'i sa bon dbus su rnam par bsam //",
    "T02D3438:98a-4": "de las byung ba'i 'od zer las ni sangs rgyas spros pas 'gro rnams rab tu 'gengs par byed //",
    "T02D3438:98a-5": "zla ba la gnas bung ba'i yan lag lta bu'i 'od zer shin tu 'bar ba'i lcang lo can //",
    "T02D3438:98a-6": "shin tu mthug pa'i mun pa rab 'thibs zhal gyi 'od zer dra bas 'joms shing med par byed //",
    "T02D3438:98a-7": "rnam kun mchog ni rab tu sbyin byed ched du byed pa'i dpal ldan dbyangs kyi dbang phyug ste //",
    "T02D3438:98a-8": "'gying dang sgeg pa'i nyams kyis mngon par rol byed pa //",
    "T02D3438:98a-9": "zhal gyi chu skyes 'dzum zhing rab tu bzhad gyur pa //",
    "T02D3438:98a-10": "dpa' bo gzhon nu'i rgyan ni rab tu 'chang ba po //",
    "T02D3438:98a-11": "de yi go 'phang thob par 'dod pas bsam par bya //",
    "T02D3438:98a-12": "de ltar ngag dbang rnam bsams nas //",
    "T02D3438:98a-13": "mu:yig snying gar bsgom par bya //",
    "T02D3438:98a-14": "kha dog dmar po 'bar ba'i 'od //",
    "T02D3438:98a-15": "'byung zhing sgrol ma'i dkyil 'khor la //",
    "T02D3438:98a-16": "de las skyes pa'i rtsibs brgyad pa'i //",
    "T02D3438:98a-17": "'khor lo mi shes mun pa 'joms //",
    "T02D3438:98a-18": "sna tshogs 'od kyis dag par bya //",
    "T02D3438:98a-19": "ye shes rang bzhin khyab bdag blta //",
    "T02D3438:98a-20": "sprul pa'i nyi mas mtshan pa'i 'od //",
    "T02D3438:98a-21": "sgron ma gsal ba'i 'od tshogs 'dra //",
    "T02D3438:98a-22": "me tog dmar po'i rnam pa ltar //",
    "T02D3438:98a-23": "yi ge dmar po kun du bkram //",
    "T02D3438:98a-24": "de la re zhig 'khor lo'i rtsibs rnams su yi ge bsam par bya ste /",
    "T02D3438:98a-25": "shar dang /",
    "T02D3438:98a-26": "lho dang /",
    "T02D3438:98a-27": "nub dang /",
    "T02D3438:98a-28": "byang phyogs rnams su go rims bzhin du aa ra pa tsa'o //",
    "T02D3438:98a-29": "na yig ni lte bar ro //",
    "T02D3438:98a-30": "me dang bden bral dang //",
    "T02D3438:98a-31": "rlung dang dbang ldan rnams su sngon ma bzhin du ni bra:banyts'a zhes so //",
    "T02D3438:98a-32": "de bzhin du bar bar rnams su aa la sogs",
    "T02D3438:98a-33": "pa'i dbyangs kyi tshogs rnams dang phyi rol du ni",
    "T02D3438:98a-34": "ka yig la sogs pa'i gsal byed rnams so //",
    "T02D3438:98a-35": "'di mi g-yo bar nges par byas la phyis 'khor",
    "T02D3438:98a-36": "lo'i yi ge'i tshogs kyi 'od zer gyis sems kyi",
    "T02D3438:98a-37": "mun pa'i dkyil 'khor 'joms pa rang gi lus kyi",
    "T02D3438:98a-38": "ba spu'i khung bu rnams nas phyir byung ste /",
    "T02D3438:98a-39": "phyogs bcu'i 'jig rten gyi khams na bzhugs pa'i de",
    "T02D3438:98a-40": "bzhin gshegs pa rnams kyi thugs kyi ye shes kyi",
    "T02D3438:98a-41": "bdud rtsi dang lhan cig ro gcig tu mnyam par",
    "T02D3438:98a-42": "gyur nas / de rnams slar log ste ba spu'i",
    "T02D3438:98a-43": "bu ga de nyid du rab tu zhugs nas rang",
    "T02D3438:98b-0": "gi lus po @98b gsal bar byed par yun ring",
    "T02D3438:98b-1": "du bsam par bya'o //",
    "T02D3438:98b-2": "brtan pa'i sems kyis yang phyi nas spro ba dang",
    "T02D3438:98b-3": "bsdus pa'i rim pas ji srid mngon sum du ma",
    "T02D3438:98b-4": "gyur pa de srid du bsgom par bya'o //",
    "T02D3438:98b-5": "'jam dpal dang ni gnyis med go 'phang 'chang zhing yi ge dang bcas yid la 'dod byed pa //",
    "T02D3438:98b-6": "'dir ni 'khor lo gsal por nye bar bskor zhing",
    "T02D3438:98b-7": "nyin dang mtshan mo bsam gtan byed par mngon sbyor",
    "T02D3438:98b-8": "bas // de yis sngon ma mthong ba'i ngag gi",
    "T02D3438:98b-9": "rang bzhin grangs med rig pa'i tshogs ni ma lus",
    "T02D3438:98b-10": "bas // de yang ni // ji ltar 'dod pas",
    "T02D3438:98b-11": "yid ni rab tu 'jug phyir nor bu'i 'od ltar",
    "T02D3438:98b-12": "rab gsal mun pa stug pa 'joms //",
    "T02D3438:98b-13": "'khor lo 'di ni phan par shes nas yid byed pa'i //",
    "T02D3438:98b-14": "ngo mtshar ched du yang ni rab tu brtag par gyis //",
    "T02D3438:98b-15": "yongs su brtags pas bde gshegs rang gi ngo bo nyid //",
    "T02D3438:98b-16": "ring por mi thogs par ni rab tu rtogs par 'gyur //",
    "T02D3438:98b-17": "gang 'dir 'khor lo rnam par bkod pa'i bsod nams ci skyes pa //",
    "T02D3438:98b-18": "bdag dang skye 'gro'i yid rnams 'khor lo de yis",
    "T02D3438:98b-19": "gsal bar shog /'char ka'i nyi ma lta bus gti",
    "T02D3438:98b-20": "mug mun tshogs 'dir bcom nas //",
    "T02D3438:98b-21": "'gro tshogs 'di ni ngag dbang dpal gyi rol bar",
    "T02D3438:98b-22": "'gro bar shog / brtan pa'i 'khor lo'i sgrub thabs"
}