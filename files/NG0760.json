{
    "NG0760:1": "de ltar dmyal ba'i 'jig rten thams cad dga' bar byas te /",
    "NG0760:2": "rdo rje theg pa chen po'i srung ma dang */",
    "NG0760:3": "rnal 'byor gyi gral du bkod do //",
    "NG0760:4": "dpal thod pa nag po chen po'i rgyud las /",
    "NG0760:5": "dmyal ba'i 'jig rten btul ba ste le'u bco brgyad",
    "NG0760:6": "pa'o // // de nas dpal rdo rje lha mo",
    "NG0760:7": "nag mo chen mos 'khor bye ba dung phyur dang",
    "NG0760:8": "bcas te / lha ma yin gyi 'jig rten du song ngo *//",
    "NG0760:9": "tshogs kyis sbyangs nas don dam mthong ba'i sa //",
    "NG0760:10": " de'i tshe lha ma yin gyi rgyal po 'khor dang bcas pas //",
    "NG0760:11": "lha ma yin gyi nga rgyal nyon mongs pa rnams las cher grub rnams kyis //",
    "NG0760:12": "mgrin gcig tu dpal ldan rdo rje mkha' 'gro ma la 'di skad ces gsol to //",
    "NG0760:13": "dpal ldan byang chub sems dpa' khyod kyis ni //",
    "NG0760:14": "bdag cag btul nas thar pa'i lam la bkod //",
    "NG0760:15": "sku gsung thugs kyi gzi brjid ma bzod pas //",
    "NG0760:16": " dang po tshogs la yang dag bar bsags pas //",
    "NG0760:17": " bka' nyon chos skyong theg chen zhing la mchis //",
    "NG0760:18": "srid pa 'di nas zhing khams mthar phyin du //",
    "NG0760:19": "bdag cag bskyang phyir bskul zhing gsol ba ni //",
    "NG0760:20": "khyod kyi thad du smon lam btab pa ni //",
    "NG0760:21": "tshe rabs kun tu dge ba'i bshes gnyen mdzod //",
    "NG0760:22": "yid bzhin nor bu bum pa dpag bsam sogs //",
    "NG0760:23": "sems ldan med kyang gzhan gyi don 'byung na //",
    "NG0760:24": "snying rje brlan pa'i dpal ldan byang chub sems /",
    "NG0760:25": "khyad par ci zhig smos te phyag 'tshal bstod //",
    "NG0760:26": "sa chu me rlung 'byung ba'i stobs kyis kyang *//",
    "NG0760:27": "'jig rten 'degs byed sems med 'di 'dra na //",
    "NG0760:28": "smon lam dbang gis 'gro ba'i rten 'gyur ba //",
    "NG0760:29": "khyod kyi rnam thar khyad par med kyang bstod //",
    "NG0760:30": "bdud dang srin po gshin rje gnod sbyin sogs //",
    "NG0760:31": "snying rje chung yang mos pas brten nas phan //",
    "NG0760:32": "sangs rgyas sa la smin pa'i smon lam can //",
    "NG0760:33": " dpal ldan snying rje'i nga rgyal can khyod la //",
    "NG0760:34": "mos pas skyobs kyang cher skyob mdzad phyir bstod //",
    "NG0760:35": "'jig rten 'di na srid pa'i 'khor lo rnams //",
    "NG0760:36": "byed pa med kyang las kyi dbang btsan pas //",
    "NG0760:37": "sngags dang phyag rgya ting 'dzin smon brlan na //",
    "NG0760:38": "'khor ba'i pha rol son par mdzad phyir bstod //",
    "NG0760:39": "ltas ngan bdud dang mu stegs la brten nas //",
    "NG0760:40": "'jig rten 'di yi dregs pa thang gcig bskyed //",
    "NG0760:41": "bdag cag dam pa khyod la skyabs gsol bas //",
    "NG0760:42": "bdag don phun sum tshogs pa sgrub phyir bstod //",
    "NG0760:43": "'jig rten dngos po stobs kyi khyad pa ni //",
    "NG0760:44": "rten cing 'brel ba'i nus pa dpag med nas //",
    "NG0760:45": "shes rab snying rje'i bdag nyid can khyod la //",
    "NG0760:46": "rten na mchog tu grub phyir phyag 'tshal bstod //",
    "NG0760:47": "de nas lha ma yin thams cad yang dag pa'i lam la bzhag pa dang */",
    "NG0760:48": "sangs rgyas kyi bstan pa la bkod nas /",
    "NG0760:49": "rdo rje theg pa chen po'i srung ma dang */",
    "NG0760:50": "rnal 'byor gyi gral du bkod do //",
    "NG0760:51": "dpal thod pa nag po chen po'i rgyud las /",
    "NG0760:52": "lha ma yin gyi 'jig rten btul ba ste le'u bcu dgu pa'o ///",
    "NG0760:53": "/ de nas dpal rdo rje mkha' 'gro ma chen",
    "NG0760:54": "mo la 'khor bye ba dung phyur dang bcas te",
    "NG0760:55": "/ slar dang po'i @#//",
    "NG0760:56": "gnas byang shar mtshams ri rab kyi steng yongs su shing gi gnas mchog tu song ngo *//",
    "NG0760:57": "der 'khor dpag tu med pa mthu dang ldan pa'i",
    "NG0760:58": "drag po lha ma srin sde brgyad la sogs pas",
    "NG0760:59": "bskor te 'dug pa dang */",
    "NG0760:60": "lha'i dbang po la sogs pas dpal gyi lha mo la mchod pa rnam pa lngas mchod pa dang */",
    "NG0760:61": "de nas dpal gyi lha mos 'khor rnams la gsungs pa /",
    "NG0760:62": "mchod pa rnam lnga zhes bya ba /",
    "NG0760:63": "sngon 'das pa'i bskal pa dpag tu med pa'i sngon rol nas /",
    "NG0760:64": "bdag gi dge ba'i bshes gnyen dang */",
    "NG0760:65": "'phags pa spyan ras gzigs kyi dbang pos nga la bshad pa /",
    "NG0760:66": "ngas khyod la bshad gyis nyon cig mchod pa rnam pa lnga 'di lta ste /",
    "NG0760:67": "sngags dang */",
    "NG0760:68": "phyag rgya dang */",
    "NG0760:69": "ting nge 'dzin dang */",
    "NG0760:70": "rdzas dang */",
    "NG0760:71": "tshig bshad lnga'o //",
    "NG0760:72": "de ni lam lnga la sbyar ba ste /",
    "NG0760:73": "de rnams lus ngag yid gsum gyi bsag pa ni /",
    "NG0760:74": "sbyor ba dang theg pa chen po'i tshogs kyi lam du 'gyur ro //",
    "NG0760:75": "de rnams la lus ngag yid gsum gyis sbyor ba ni /",
    "NG0760:76": "theg pa chen po'i sbyor lam du shes par bya /",
    "NG0760:77": "de rnams kyi lus ngag yid gsum gyi rig pa ni /",
    "NG0760:78": "theg pa chen po'i tshogs kyi lam du 'gyur ro //",
    "NG0760:79": "de la rdzas ni sbyin pa'i rol tu phyin pa yin pas /",
    "NG0760:80": "sa dang po bsgom pa dang */",
    "NG0760:81": "sngags ni tshul khrims yin pas /",
    "NG0760:82": "sa gnyis pa sgom pa dang */",
    "NG0760:83": "phyag rgya bzod pa yin pas /",
    "NG0760:84": "sa gsum pa bsgom pa dang */",
    "NG0760:85": "tshig bshad ni brtson 'grus yin pas /",
    "NG0760:86": "sa bzhi pa bsgom pa dang */",
    "NG0760:87": "ting nge 'dzin ni bsam gtan yin pas /",
    "NG0760:88": "sa lnga pa bsgom pa dang */",
    "NG0760:89": "de rnams so sor ma 'dres pa ni shes rab yin pas /",
    "NG0760:90": "sa drug pa bsgom pa dang */",
    "NG0760:91": "de thams cad ni byang chub pa'i thabs su gyur pas /",
    "NG0760:92": "sa bdun pa bsgom pa dang */",
    "NG0760:93": "de rnams lus ngag yid gsum gyi smon pa byang chub sems su gyur pas /",
    "NG0760:94": "sa brgyad pa bsgom pa dang */",
    "NG0760:95": "de las dad pa la sogs pa'i stobs skyes pas /",
    "NG0760:96": "sa dgu pa bsgom pa dang */",
    "NG0760:97": "de rnams sbyar gzhag pa'i 'bras bu ye shes su gyur pas /",
    "NG0760:98": "sa bcu pa sgom pa ni /",
    "NG0760:99": "theg pa chen po'i bsgom lam du 'gyur ro //",
    "NG0760:100": "de'i mthar phyin pa'i 'bras bu ni /",
    "NG0760:101": "sangs rgyas kyi sa la gzugs rnam par snang mdzad /",
    "NG0760:102": "rnam par shes pa rdo rje sems dpa' /",
    "NG0760:103": "tshor ba rin chen 'byung ldan /",
    "NG0760:104": "'du shes snang ba mtha' yas /",
    "NG0760:105": "'du byed don yod grub pa ni mthar phyin pa'o //",
    "NG0760:106": "rigs kyi bu chos kyang 'di las gyur pa ste /",
    "NG0760:107": "khyod kyis kyang yang dag par sbyor cig / ma",
    "NG0760:108": "'ongs pa'i dus na bstan pa la gnod pa rnams",
    "NG0760:109": "la / thod pa nag po'i nang drag pos bkang ste dkyil 'khor du bkod de /",
    "NG0760:110": "byang ri gnyan po'i kha nas 'phang bar bya'o //",
    "NG0760:111": "de nas lha rnams kyis bstod pa /",
    "NG0760:112": "chos dbyings rnam dag thugs su chud pa'i yum //",
    "NG0760:113": "mngon spyod rgyal ba mang pos by-in brlabs pas //",
    "NG0760:114": "dus 'dir 'gro drug gyen du 'dren pa'i dpal //",
    "NG0760:115": "la lar drag po rnams kyi chung mar @#//",
    "NG0760:116": "ston //",
    "NG0760:117": "gdug pa'i ma dang 'jigs pa'i sring mo dang *//",
    "NG0760:118": "la lar tshogs kyi rje mo mthun pa'i gzugs //",
    "NG0760:119": "yon tan cha las ci yang 'gyur ba'i gzugs //",
    "NG0760:120": "zug rngu zab mo ston la phyag 'tshal bstod //",
    "NG0760:121": "dpal thod pa nag po chen po'i rgyud las /",
    "NG0760:122": "lha'i 'jig rten btul ba ste le'u nyi shu pa'o"
}