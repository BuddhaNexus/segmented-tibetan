{
    "T02TD3676E:308a-0": "@308a # // rgya gar skad du /",
    "T02TD3676E:308a-1": "tsinta ma ni t'a r'a s'a dha na n'am /",
    "T02TD3676E:308a-2": "bod skad du /",
    "T02TD3676E:308a-3": "sgrol ma yid bzhin nor bu zhes bya ba'i sgrub thabs /",
    "T02TD3676E:308a-4": "rje btsun ma 'phags ma sgrol ma la phyag 'tshal lo //",
    "T02TD3676E:308a-5": "yid bzhin nor bu zhes bya bas //",
    "T02TD3676E:308a-6": "tshe dang longs spyod 'phel ba dang //",
    "T02TD3676E:308a-7": "gzhan yang 'dod pa sgrub byed pa //",
    "T02TD3676E:308a-8": "sgrol ma la btud sgrub thabs bri //",
    "T02TD3676E:308a-9": "sngon du gsungs pa'i rim pas rang gi sems nyid t'am gser btso ma'i kha dog lta bur blta ste /",
    "T02TD3676E:308a-10": "'od zer spros bsdus nas yongs su gyur pa las rin po che t'am gis mtshan pa bsam /",
    "T02TD3676E:308a-11": "de la yang spro bsdu byas te gyur pa las bdag nyid sgrol ma gser btso ma'i mdog lta bu la zhal gcig ma /",
    "T02TD3676E:308a-12": "phyag gnyis ma padma dang nyi ma la zhabs sgeg pa'i gar stabs kyis bzhugs pa /",
    "T02TD3676E:308a-13": "rin po che sna tshogs kyi rgyan can phyag g-yas kyis rin po che brla'i thad kar bzung ba /",
    "T02TD3676E:308a-14": "dpag bsam gyi shing la rgyab brten pa'i yal ga phyag g-yon gyis bzung ba /",
    "T02TD3676E:308b-0": "de'i thugs kar rin po che h'um gis mtshan par @308b bsams /",
    "T02TD3676E:308b-1": "phyag mtshan dang sa bon las 'od 'phros pas sems can thams cad kyi dbul ba'i sdug bsngal bsal te tshur 'dus pas rang gi sku gsal btab cing slar thugs ka nas 'od 'phros pas ye shes pa gzhug pa dang /",
    "T02TD3676E:308b-2": "dbang bskur ba bya ste /",
    "T02TD3676E:308b-3": "rin chen 'byung ldan gyis rgyas gdab po //",
    "T02TD3676E:308b-4": "snga ma ltar 'od spro zhing bsdu bas sku gsal btab cing mi bskyod pa'i bar du bsgom mo //",
    "T02TD3676E:308b-5": "skyo bar gyur na bzlas pa bya ste rang gi sa bon dang sngags las 'phros pa'i 'od kyis de bzhin gshegs pa thams cad kyi rgyud bskul te /",
    "T02TD3676E:308b-6": "'bru dang rin po che la sogs pa 'dod pa'i yon tan thams cad kyi char 'bab par bsam zhing ngag tu aom t'a re tutt'a re tu re tsinta ma ni dharbhya birbhya sv'a h'a /",
    "T02TD3676E:308b-7": "de las skyon ye shes pa gshegs te dam tshig pa mi dmigs par bya'o //",
    "T02TD3676E:308b-8": "dge ba bsngo'o //",
    "T02TD3676E:308b-9": "sgrol ma yid bzhin nor bu'i sgrub thabs /",
    "T02TD3676E:308b-10": "dngos grub brnyes pa'i slob dpon bha ba bha tas mdzad pa rdzogs so//"
}