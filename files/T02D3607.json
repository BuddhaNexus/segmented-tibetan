{
    "T02D3607:229b-0": "@229b # // rgya gar skad du /",
    "T02D3607:229b-1": "badzra b'a r'a h'i s'a dha nam /",
    "T02D3607:229b-2": "bod skad du /",
    "T02D3607:229b-3": "rdo rje phag mo'i sgrub thabs /",
    "T02D3607:229b-4": "rdo rje phag mo la phyag 'tshal lo //",
    "T02D3607:229b-5": "rnal 'byor pas snga bar lngas nas zhal bsang ba",
    "T02D3607:229b-6": "la sogs pa byas nas dam tshig gi ri lu",
    "T02D3607:229b-7": "zhal du bcug ste /",
    "T02D3607:229b-8": "ri'i phug la sogs pa yid du 'ong ba'i gnas",
    "T02D3607:229b-9": "su sna tshogs rdo rje'i stan la 'dug nas a'a",
    "T02D3607:229b-10": "li dang k'a li dbyangs lan gsum brjod pas bdag",
    "T02D3607:229b-11": "nyid rdo rje phag mor gyur nas de'i rnam pa",
    "T02D3607:229b-12": "can du 'gro ba thams cad nges par byas te",
    "T02D3607:229b-13": "/ rang gi snying gar chu skyes dang nyi ma",
    "T02D3607:229b-14": "la bam yig dmar po bltas nas de las byung",
    "T02D3607:229b-15": "ba'i 'od zer dmar po bskal pa'i me lta bu'i",
    "T02D3607:229b-16": "shin tu mi bzad pa 'og min gyi gnas su",
    "T02D3607:229b-17": "song nas rdo rje phag mo 'chad par 'gyur ba'i",
    "T02D3607:229b-18": "sku mdog dang phyag mchan dang ldan pa dang /",
    "T02D3607:229b-19": "bla ma dang sangs rgyas dang byang chub sems dpa'",
    "T02D3607:229b-20": "rnams mdun gyi nam mkha' la spyan drangs nas bzhugs",
    "T02D3607:229b-21": "te / snying ga nas phyung ba'i 'od zer gyi mchod pa rnams kyis yang dag par mchod nas /",
    "T02D3607:229b-22": "de'i mdun du sdig pa bshags pa dang /",
    "T02D3607:229b-23": "bsod nams la rjes su yi rang ba dang /",
    "T02D3607:229b-24": "dge ba yongs su bsngo ba dang /",
    "T02D3607:229b-25": "gsum la skyabs su 'gro ba dang /",
    "T02D3607:229b-26": "byang chub tu sems bskyed pa la sogs pa byas",
    "T02D3607:229b-27": "nas tshad med pa'i gnas bzhi rnam par bsgoms te",
    "T02D3607:229b-28": "/ de nas chos thams cad rdo rje'i rang bzhin gyi stong pa nyid du byas nas /",
    "T02D3607:229b-29": "aom sh'u n+ya t'a dzny'a na badzra svabh'a wa a'atma ko&amp; ham /",
    "T02D3607:229b-30": "zhes pa'i sngags kyi don mngon du byas nas skad cig gis mi gnas pa'i skur bsam par bya'o //",
    "T02D3607:229b-31": "sngon gyi smon lam gyi dbang gis ting nge 'dzin",
    "T02D3607:229b-32": "las rnam par bzhengs nas nam mkha' la yam ram",
    "T02D3607:229b-33": "bam lam yongs su gyur pa las gzhu'i dbyibs dang",
    "T02D3607:229b-34": "zur gsum dang zlum po dang gru bzhi rnams nag",
    "T02D3607:230a-0": "po dang dmar po dang dkar po dang ser @230a",
    "T02D3607:230a-1": "* // po rnams te 'byung ba chen po bzhi'i",
    "T02D3607:230a-2": "dkyil 'khor rnams snyeng nas steng du blta bar bya'o",
    "T02D3607:230a-3": "* // // de'i steng du sum yig las byung",
    "T02D3607:230a-4": "ba'i ri rab gru bzhi pa rin po che bzhi'i",
    "T02D3607:230a-5": "rang bzhin can lcog brgyad kyis nye bar mdzes pa",
    "T02D3607:230a-6": "rnam par bsams nas /",
    "T02D3607:230a-7": "de'i steng du aom me di n'i badzr'i bha ba badzra bandha h'um /",
    "T02D3607:230a-8": "aom badzra pr'a k'a r'a h'um bam h'um /",
    "T02D3607:230a-9": "aom badzra pam dza ra h'um yam h'um /",
    "T02D3607:230a-10": "aom badzra bi t'a na h'um kham h'um /",
    "T02D3607:230a-11": "aom sha ra dz'a la tr'am sham tr'am /",
    "T02D3607:230a-12": "aom badzra dzva l'a na l'arka h'um h'um h'um /",
    "T02D3607:230a-13": "sngags 'di rnams kyis rdo rje'i sa gzhi la sogs pa'i rim pa drug go //",
    "T02D3607:230a-14": "bsgrubs nas de'i nang du gru bzhi la sogs pa'i",
    "T02D3607:230a-15": "mtshan nyid thams cad dang ldan pa'i gzhal yas khang",
    "T02D3607:230a-16": "rnam par bsams nas de'i dbus su pam yig dmar",
    "T02D3607:230a-17": "po las skyes pa'i padma 'dab ma brgyad pa'o //",
    "T02D3607:230a-18": "de'i ze'u 'bru la a'a li k'a li yongs su",
    "T02D3607:230a-19": "gyur pa las zla ba dang nyid ma yang dag",
    "T02D3607:230a-20": "par sbyor ba 'od dmar po rdo rje'i nang du",
    "T02D3607:230a-21": "song ba las bam yig dmar po'i rang bzhin 'od",
    "T02D3607:230a-22": "rab tu gsal bar blta bar bya'o //",
    "T02D3607:230a-23": "de thams cad yongs su gyur pa las bdag nyid",
    "T02D3607:230a-24": "bcom ldan 'das ma rdo rje phag mo se 'bru'i",
    "T02D3607:230a-25": "me tog lta bu phyag gnyis pa /",
    "T02D3607:230a-26": "phyag g-yas pa rdo rje'i sdigs mdzub mdzad pa /",
    "T02D3607:230a-27": "g-yon na thod pa dang kha tv'am ga bsnams pa zhal gcig pa /",
    "T02D3607:230a-28": "spyan gsum pa /",
    "T02D3607:230a-29": "skra grol ba /",
    "T02D3607:230a-30": "phyag rgya drug gis brgyan pa /",
    "T02D3607:230a-31": "phyogs kyi gos can ye shes lnga'i bdag nyid lhan cig skyes pa'i dga' ba'i rang bzhin can /",
    "T02D3607:230a-32": "zhabs g-yas brkyang bas 'jigs byed dang dus mtshan mnan pa /",
    "T02D3607:230a-33": "mgo bo rlon pa'i phreng bas sku la brgyan pa ;",
    "T02D3607:230a-34": "khrag 'dzag bzhin pa 'thung ba bsgom par bya'o //",
    "T02D3607:230a-35": "de nas shar la sogs pa'i 'dab ma bzhi rnams",
    "T02D3607:230a-36": "la go rims ji lta ba bzhin du g-yon skor",
    "T02D3607:230a-37": "du mkha' 'gro ma dang /",
    "T02D3607:230a-38": "l'a ma dang /",
    "T02D3607:230a-39": "dum skyes ma dang /",
    "T02D3607:230a-40": "gzugs can ma rnams nag mo dang /",
    "T02D3607:230a-41": "ljang gu dang /",
    "T02D3607:230a-42": "dmar mo dang /",
    "T02D3607:230a-43": "dkar mo rnams te de rnams zhal gcig pa /",
    "T02D3607:230a-44": "phyag bzhi pa'o //",
    "T02D3607:230a-45": "phyag g-yon na kha tv'am ga dang thod pa bsnams pa /",
    "T02D3607:230a-46": "g-yas na da ma ru dang gri gug bsnams pa /",
    "T02D3607:230a-47": "spyan gsum pa /",
    "T02D3607:230a-48": "dbu skra grol ba /",
    "T02D3607:230a-49": "gcer bu zhabs g-yas brkyang gis bzhugs pa /",
    "T02D3607:230b-0": "phyag rgya lngas @230b rnam par brgyan par bsgom par bya'o //",
    "T02D3607:230b-1": "mtshams kyi 'dab ma bzhi rnams la byang chub kyi",
    "T02D3607:230b-2": "sems la sogs pas gang ba'i thod pa rnams bsgom",
    "T02D3607:230b-3": "par bya'o // de'i rjes la snying ga'i sa bon",
    "T02D3607:230b-4": "las 'od zer 'phros nas bcom ldan 'das ma'i ye",
    "T02D3607:230b-5": "shes kyi 'khor lo dza:yig gis spyan drangs nas /",
    "T02D3607:230b-6": "h'um yig gis rang dam tshig gi 'khor lo chu la chu bzhin du gzhug par bya'o //",
    "T02D3607:230b-7": "bam yig gis bcings nas ho:yig gis mnyes par bya'o //",
    "T02D3607:230b-8": "de nas aom bam bhr'um h'um kham a'a:h'am ha /",
    "T02D3607:230b-9": "zhes pa'i yi ge rnams kyis skye mched rnams sbyang bar bya'o //",
    "T02D3607:230b-10": "lha mo drug gi dag pa dang ;",
    "T02D3607:230b-11": "/ sngags kyi rkang pa rnams kyis bcom ldan 'das ma'i go char bya'o //",
    "T02D3607:230b-12": "aom bam lte ba la'o /",
    "T02D3607:230b-13": "ham yam thugs ka'o //",
    "T02D3607:230b-14": "hr'im mam zhal lo //",
    "T02D3607:230b-15": "hr'em hr'im dbu la'o //",
    "T02D3607:230b-16": "h'um h'um spyi bo la'o //",
    "T02D3607:230b-17": "phat phat sku thams cad la na bzar bya'o //",
    "T02D3607:230b-18": "de nas bcom ldan 'das ma'i sku gsung thugs rnams",
    "T02D3607:230b-19": "la go rims ji lta ba bzhin du aom a'a:h'um",
    "T02D3607:230b-20": "zhes pa rnam par dgod do //",
    "T02D3607:230b-21": "bsgoms pas ngal na sngags bzlas par bya'o //",
    "T02D3607:230b-22": "de la sngags ni aom badzra bee ro tsa n'i ye h'um h'um phat sv'a h'a zhes so //",
    "T02D3607:230b-23": "thun mtshams gsum du gtor ma sngon du 'gro bas bcom ldan 'das ma bsgom par bya'o//",
    "T02D3607:230b-24": "spyod lam thams cad la go rims ji lta ba",
    "T02D3607:230b-25": "bzhin du bcom ldan 'das ma'i sku gzugs kyis gnas",
    "T02D3607:230b-26": "par bya'o zhes so //",
    "T02D3607:230b-27": "rdo rje phag mo'i sgrub thabs rdzogs so /",
    "T02D3607:230b-29": "// / pandi ta chen po aa ba dh'u t'i pa"
}