{
    "T02D2297:226b-0": "@226b # // rgya gar skad du /",
    "T02D2297:226b-1": "aa bo dha bo dha ka:/",
    "T02D2297:226b-2": "bod skad du /",
    "T02D2297:226b-3": "ma rtogs pa rtogs par byed pa /",
    "T02D2297:226b-4": "bla ma dang sangs rgyas la phyag 'tshal lo //",
    "T02D2297:226b-5": "skyon med yon tan rgya mtsho yi //",
    "T02D2297:226b-6": "mgon po 'jam dpal la btud nas //",
    "T02D2297:226b-7": "ma rtogs rtogs byed de nyid ni //",
    "T02D2297:226b-8": "brtse bas bdag gis bri bar bya //",
    "T02D2297:226b-9": "'di na gzhan gyis brtags pa de rtogs pa ni chos kyi de kho na nyid do //",
    "T02D2297:226b-10": "gzhan gyis brtags pa de gang yin zhe na /",
    "T02D2297:226b-11": "bdag brtag pa khyab pa kun du 'gro zhing gzugs can ma yin pa'i gcig pu yod pa'o //",
    "T02D2297:226b-12": "bdag brtag pa ji lta bu zhe na /",
    "T02D2297:226b-13": "re zhig phung po ni bdag ma yin te /",
    "T02D2297:226b-14": "skye ba dang 'jig pa'i chos can yin pa'i phyir ro //",
    "T02D2297:226b-15": "phung po las gzhan pa yang ma yin te /",
    "T02D2297:226b-16": "bum pa bzhin tha dad par mi dmigs pa'i phyir ro //",
    "T02D2297:226b-17": "de bzhin du yang ji ltar bum pa dang chu",
    "T02D2297:226b-18": "bzhin rten dang brten pa'i dngos por yang med de",
    "T02D2297:226b-19": "/ 'bras dang phol mig ltar phung po dang nye bar gyur pa yang yod pa ma yin no //",
    "T02D2297:226b-20": "phung po dang 'dul ba yang ma yin te /",
    "T02D2297:226b-21": "phung po las phyi rol pa ma yin pa'i phyir ro //",
    "T02D2297:226b-22": "de bzhin du ji ltar lha sbyin pa lang can",
    "T02D2297:226b-23": "bzhin phung po dang ldan pa yang ma yin no",
    "T02D2297:226b-24": "// 'dir pha rol rgol ba na re bdag med",
    "T02D2297:226b-25": "na ni de'i tshe las dang 'bras bu 'brel pa",
    "T02D2297:226b-26": "don med par 'gyur ba ste /",
    "T02D2297:226b-27": "ba lang shi na rva dang rmig pa dang /",
    "T02D2297:226b-28": "rnga ma la sogs pa yang ldog par 'gyur ba bzhin no zhe na /",
    "T02D2297:227a-0": "smras pa 'dir khyad par can gyi dpe nyon cig / nam mkha'o @227a * //",
    "T02D2297:227a-1": "zer gyur pa na thag pa la sprul du shas",
    "T02D2297:227a-2": "pas sbag pa nyid du gyur nas de ltar mar",
    "T02D2297:227a-3": "me khyer te bltas pa'i tshe 'di thag pa yin",
    "T02D2297:227a-4": "gyi sbrul ni ma yin no //",
    "T02D2297:227a-5": "'on kyang mi bden par sgro btags pa dang bral",
    "T02D2297:227a-6": "lo snyam pa de bzhin du mdar bsdus na gang",
    "T02D2297:227a-7": "zag gi bdag mad pa'o //",
    "T02D2297:227a-8": "'dir brjod pa /",
    "T02D2297:227a-9": "de lta mod kyi thag pa'i dngos po yod do zhe na /",
    "T02D2297:227a-10": "smras pa /",
    "T02D2297:227a-11": "'di thag pa ma yin te /",
    "T02D2297:227a-12": "gnyis bsgril ba'o //",
    "T02D2297:227a-13": "gnyis bsgril ba yang yod pa ma yin te /",
    "T02D2297:227a-14": "snal ma'i tshogs yin pa'i phyir ro //",
    "T02D2297:227a-15": "de yang yod pa ma yin te rdul phra rab 'dus pa'i phyir ro //",
    "T02D2297:227a-16": "rdul phra rab kyang yod pa ma yin te phyogs",
    "T02D2297:227a-17": "cha tha dad pas phyen rdul phra rab kyang tha",
    "T02D2297:227a-18": "dad par mthong ba'i phyir ro //",
    "T02D2297:227a-19": "gang la cha shas cha can du gtogs pa de ji ltar rdul phra mor 'gyur /",
    "T02D2297:227a-20": "de lta bas na thams cad med par 'gyur ro zhe na /",
    "T02D2297:227a-21": "dngos po yod pa ma yin pas //",
    "T02D2297:227a-22": "gang zhig med par 'gyur ba yin //",
    "T02D2297:227a-23": "yod dang med pa'i chos bral bas //",
    "T02D2297:227a-24": "yod dang med par bsam du med //",
    "T02D2297:227a-25": "'di dag ni chos bdag med pa'o //",
    "T02D2297:227a-26": "de lta na ni skye ba dang gnas pa dang 'jig pa ji lta zhe na /",
    "T02D2297:227a-27": "smras pa /",
    "T02D2297:227a-28": "thog mar 'byung ba gang yin brjod pa skye ba'o //",
    "T02D2297:227a-29": "smras pa /",
    "T02D2297:227a-30": "gnas pa dang 'jig pa dang bral na gang zhig gis skye ba yin /",
    "T02D2297:227a-31": "gal te gnas pa dang 'jig pa med pa'i skye",
    "T02D2297:227a-32": "ba de'i tshe rus sbal gyi spu yang skye bar",
    "T02D2297:227a-33": "'gyur ro // smras pa /",
    "T02D2297:227a-34": "de lta yin mod kyi gnas pa yin no zhe na /",
    "T02D2297:227a-35": "skye ba dang 'jig pa dang bral nas gang zhig gnas pa yin /",
    "T02D2297:227a-36": "gal te skye ba dang 'jig pa med par gnas",
    "T02D2297:227a-37": "na de'i tshe mgo bo gnyis dang lag pa gsum",
    "T02D2297:227a-38": "po ma skyes pa nyid la yang mthong bar 'gyur",
    "T02D2297:227a-39": "ro // 'on te 'jig pa ma yin no zhe na /",
    "T02D2297:227a-40": "gal te skye ba dang gnas pa dang bral ba'i",
    "T02D2297:227a-41": "'jig pa yod pa de'i tshe mo gsham gyi bu",
    "T02D2297:227a-42": "la yang ji ltar zlog par byed /",
    "T02D2297:227a-43": "'on te cig car du 'jug go zhe na /",
    "T02D2297:227a-44": "ma yin te /",
    "T02D2297:227a-45": "phan tshun 'gal ba'i phyir mun pa dang snang ba bzhin no //",
    "T02D2297:227a-46": "'on te rnam par rig par smra ba na re",
    "T02D2297:227a-47": "'di ltar rnam par shes pa ni yod do zhe",
    "T02D2297:227a-48": "na / smras pa /",
    "T02D2297:227a-49": "gal te yod pa de'i tshe ngo bo nyid dpyad par bya ste /",
    "T02D2297:227a-50": "gcig cig gi rang bzhin yin nam du ma'i rang bzhin yin /",
    "T02D2297:227b-0": "re zhig @227b gcig gi rang bzhin ni ma yin te /",
    "T02D2297:227b-1": "phyogs cha du mas tha dad pa'i phyir ro //",
    "T02D2297:227b-2": "gcig gi rang bzhin med na du ma'i rang bzhin yod pa ma yin no //",
    "T02D2297:227b-3": "kha dog gam dbyibs dmigs pa ma yin gyi 'on kyang skye ba'o zhe na /",
    "T02D2297:227b-4": "de yang mi 'thad de rang ngam gzhan nam gnyi",
    "T02D2297:227b-5": "ga las sam rgyu med par mi rung ba'i phyir",
    "T02D2297:227b-6": "ro // de lta na ni gal te thams cad",
    "T02D2297:227b-7": "med pa de'i tshe na phyi rol dang nang du",
    "T02D2297:227b-8": "snang ba 'di dag ci zhig yin zhe na /",
    "T02D2297:227b-9": "smras pa /",
    "T02D2297:227b-10": "mgal me'i 'khor lo sprul pa dang //",
    "T02D2297:227b-11": "rmi lam sgyu ma chu zla dang //",
    "T02D2297:227b-12": "sgra brnyan dang ni smig rgyu dang //",
    "T02D2297:227b-13": "du ba'i mtshan ma la sogs bzhin //",
    "T02D2297:227b-14": "de skad du yang /",
    "T02D2297:227b-15": "'di la bsal bya ci yang med //",
    "T02D2297:227b-16": "gzhag par bya ba cung zad med //",
    "T02D2297:227b-17": "yang dag nyid la yang dag lta //",
    "T02D2297:227b-18": "yang dag mthong na rnam par grol //",
    "T02D2297:227b-19": "zhes gsungs so //",
    "T02D2297:227b-20": "dmigs pa med pa'i chos 'di kun //",
    "T02D2297:227b-21": "dmigs pa med par rab tu bshang //",
    "T02D2297:227b-22": "dmigs pa med pa'i blor byas nas //",
    "T02D2297:227b-23": "dmigs pa med par 'gyur ba yin //",
    "T02D2297:227b-24": "sbyin dang tshul khrims bzod brtson 'grus //",
    "T02D2297:227b-25": "bsam gtan la sogs rtag tu brten //",
    "T02D2297:227b-26": "dus mi ring ba nyid du ni //",
    "T02D2297:227b-27": "bla med byang chub thob par 'gyur //",
    "T02D2297:227b-28": "ma rtogs pa rtogs par byed pa slob dpon chen",
    "T02D2297:227b-29": "po dpal gnyis med rdo rjes mdzad pa rdzogs so",
    "T02D2297:227b-31": "/ // / rgya gar gyi mkhan po phyag na rdo rje dang /"
}