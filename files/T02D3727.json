{
    "T02D3727:54b-0": "@54b * // rgya gar skad du /",
    "T02D3727:54b-1": "tri samba ra pra bh'a m'a l'a n'a ma /",
    "T02D3727:54b-2": "bod skad du /",
    "T02D3727:54b-3": "sdom gsum 'od kyi phreng ba zhes bya ba /",
    "T02D3727:54b-4": "bla ma dang 'jam pa'i dbyangs la phyag 'tshal lo //",
    "T02D3727:54b-5": "rnam dag zab yangs shes bya'i rgya mtsho las //",
    "T02D3727:54b-6": "bstan pa'i gru dang bdag blo'i ded dpon gyis //",
    "T02D3727:54b-7": "mkhyen ba'i dar 'phyar brtse ba'i rlung bskyod nas //",
    "T02D3727:54b-8": "sdom gsum yid bzhin nor bu kho bos blang //",
    "T02D3727:54b-9": "ding sang bstan pa'i gsham 'di ru //",
    "T02D3727:54b-10": "sdom pa gsum gyi rnam gzhag la //",
    "T02D3727:54b-11": "mkhas pa'i rgyu skar 'ba' zhig gis //",
    "T02D3727:54b-12": "phyogs re'i cha tsam rtogs 'gyur mod //",
    "T02D3727:54b-13": "so sor thar dang byang chub sems//",
    "T02D3727:54b-14": "rig 'dzin sngags kyi sdom pa la //",
    "T02D3727:54b-15": "'thob tshul gnas tshul gtong ba'i tshul //",
    "T02D3727:54b-16": "gnyis ldan gsum ldan 'thad pa'i gzhung //",
    "T02D3727:54b-17": "nyes pa phan yon rim pa dag //",
    "T02D3727:54b-18": "bdag blo nyi ma'i 'od zer gyis //",
    "T02D3727:54b-19": "phyogs las rgyal bar byas te dgod //",
    "T02D3727:54b-20": "gling gsum skyes pa bud med kyis //",
    "T02D3727:54b-21": "rang nyid 'khor ba bsgral don du //",
    "T02D3727:54b-22": "mkhan slob cho ga chad ldan las //",
    "T02D3727:54b-23": "ji srid 'tsho yi bar dag tu //",
    "T02D3727:54b-24": "gnod pa bzhi dang bcas pa las //",
    "T02D3727:54b-25": "gtso cher lus ngag sdom pa de //",
    "T02D3727:54b-26": "nyan thos bye brag smra ba'i sdom //",
    "T02D3727:54b-27": "gang zag glang bu 'dra ba la //",
    "T02D3727:54b-28": "sdom pa khal dang 'dra ba zhig / thob pa'i thag pas sbrel bas na //",
    "T02D3727:54b-29": "so sor thar pa'i gnas tshul yin //",
    "T02D3727:54b-30": "bslab pa phul dang shi 'phos dang //",
    "T02D3727:54b-31": "mtshan gnyis dag ni byung ba dang //",
    "T02D3727:54b-32": "rtsa ba chad dang mtshan 'das las //",
    "T02D3727:54b-33": "so sor thar pa'i 'dul ba gtang //",
    "T02D3727:54b-34": "gsungs so pham pa spyad pas kyang //",
    "T02D3727:54b-35": "so sor thar pa'i tshul yin no //",
    "T02D3727:54b-36": "lha mi la sogs gang rung gis //",
    "T02D3727:54b-37": "'gro ba ma lus bskyab pa'i phyir //",
    "T02D3727:54b-38": "slob dpon chog ga tshad ldan las //",
    "T02D3727:54b-39": "ji srid byang chub snying po'i bar //",
    "T02D3727:54b-40": "smon dang 'jug pa'i bdag nyid can //",
    "T02D3727:54b-41": "lus ngag yid gsum rang don dang //",
    "T02D3727:54b-42": "gzhan don thabs ma yin las sdom //",
    "T02D3727:55a-0": "kun rdzob byang chub sems @55a * //",
    "T02D3727:55a-1": "kyi'o //",
    "T02D3727:55a-2": "de nyid snang la rang bzhin med //",
    "T02D3727:55a-3": "'jigs sogs bzhin du goms pa las //",
    "T02D3727:55a-4": "yul dang yul can gnyis las grol //",
    "T02D3727:55a-5": "don dam byang chub sems yin no //",
    "T02D3727:55a-6": "sems dang sems byung sems bskyed gnyis //",
    "T02D3727:55a-7": "rang don gza' dang bral bas na //",
    "T02D3727:55a-8": "nyi ma dang ni 'od zer bzhin //",
    "T02D3727:55a-9": "de dag gnas pa'i tshul yin no //",
    "T02D3727:55a-10": "rang don blangs dang nag po yi //",
    "T02D3727:55a-11": "chos bzhi la sogs zhugs pa dang //",
    "T02D3727:55a-12": "'bras bu dag ni thob pa na //",
    "T02D3727:55a-13": "tsha grang grub bzhin sems bskyed gtong //",
    "T02D3727:55a-14": "rigs bzhi la sogs bsod nams ldan //",
    "T02D3727:55a-15": "rang gzhan dgos 'dod phun tshogs don //",
    "T02D3727:55a-16": "bla ma cho ga tshad ldan las //",
    "T02D3727:55a-17": "nam mkha' ji srid gnas bar du //",
    "T02D3727:55a-18": "lhan skyes ye shes brda don sprod //",
    "T02D3727:55a-19": "rnam rtog dri ma kun las sdom //",
    "T02D3727:55a-20": "rig 'dzin sngags kyi sdom pa'o //",
    "T02D3727:55a-21": "sku gsung thugs kyi rgyal mtshan la //",
    "T02D3727:55a-22": "rim gnyis yid bzhin nor gyis spras //",
    "T02D3727:55a-23": "'dod yon lnga yis kun nas mchod //",
    "T02D3727:55a-24": "dgos 'dod kun gyi 'byung gnas sa //",
    "T02D3727:55a-25": "rig 'dzin sdom pa'i gnas tshul yin //",
    "T02D3727:55a-26": "dgos 'dod med do skyon rnams 'byung //",
    "T02D3727:55a-27": "dpag bsam shing bu 'gyel ba ltar //",
    "T02D3727:55a-28": "rtsa ba'i ltung ba byung ba na //",
    "T02D3727:55a-29": "rig pa 'dzin pa'i sdom pa gtong //",
    "T02D3727:55a-30": "rgyud ni sum brgya pa las ni //",
    "T02D3727:55a-31": "'khor bzhi po la rjes su gnang //",
    "T02D3727:55a-32": "rang gi bslab pa dang yang ldan //",
    "T02D3727:55a-33": "dge slong rdo rje 'dzin pa bya //",
    "T02D3727:55a-34": "gsungs so dus kyi 'khor lo las //",
    "T02D3727:55a-35": "rten ni gsum las dge slong mchog /'bring ni dge tshul yin par 'dod //",
    "T02D3727:55a-36": "khyim na gnas pa tha ma'o //",
    "T02D3727:55a-37": "gzhan yang rdo rje rtse mo las //",
    "T02D3727:55a-38": "gal te de ni rab byung na //",
    "T02D3727:55a-39": "sdom pa gsum dang yang dag ldan //",
    "T02D3727:55a-40": "so sor thar dang byang chub sems //",
    "T02D3727:55a-41": "rig 'dzin sngags kyi sdom pa'o //",
    "T02D3727:55a-42": "gzhung 'bum pa las 'di skad du //",
    "T02D3727:55a-43": "rdo yi rigs kyi bye brag bzhu //",
    "T02D3727:55a-44": "lcags dang zangs dang dngul du 'byung //",
    "T02D3727:55a-45": "gser 'gyur rtsi yi dngos po yis ;",
    "T02D3727:55a-46": "/ kun kyang gser du 'gyur ba bzhin //",
    "T02D3727:55a-47": "de bzhin sems kyi bye brag gis //",
    "T02D3727:55a-48": "rigs can gsum gyi sdom pa yang //",
    "T02D3727:55a-49": "dkyil 'khor chen po 'dir zhugs na //",
    "T02D3727:55a-50": "rdo rje 'dzin pa zhes bya'o //",
    "T02D3727:55a-51": "gsungs pa'i don la 'ga' zhig ni //",
    "T02D3727:55b-0": "sdom gsum gnas gyur ngo bo gcig / gong @55b ma'i rtsa ltung byung ba na //",
    "T02D3727:55b-1": "'og ma gtong zhes sgrogs pa yod //",
    "T02D3727:55b-2": "de la cung zhig brtag par bya //",
    "T02D3727:55b-3": "gsum ldan gsungs pa'i dgongs pa'i don //",
    "T02D3727:55b-4": "gcig ldan spong ba'i dgongs pa min //",
    "T02D3727:55b-5": "rigs pas kyang ni shin tu gnod //",
    "T02D3727:55b-6": "bud med la smod ltung ba yis //",
    "T02D3727:55b-7": "reg srung sdom pa gtong ngam ci //",
    "T02D3727:55b-8": "gal te gtong na ha cang thal //",
    "T02D3727:55b-9": "mkha' la sprin chen 'khrigs pa yis //",
    "T02D3727:55b-10": "sa yi lo tog skam zhes bsgre //",
    "T02D3727:55b-11": "gzhan yang sdom pa gtong thob rgyu //",
    "T02D3727:55b-12": "sangs rgyas gsung las gzhan pa yi //",
    "T02D3727:55b-13": "cho ga mkhan du byed rigs sam //",
    "T02D3727:55b-14": "gzhan yang 'gal ba ltag sprod la //",
    "T02D3727:55b-15": "gnas gyur brtsi ba'i rigs ma yin //",
    "T02D3727:55b-16": "rigs na nyi ma'i dkyil 'khor 'di //",
    "T02D3727:55b-17": "gangg'a'i chu las gyur zhes bsgre //",
    "T02D3727:55b-18": "des na rang gis brtags la blang //",
    "T02D3727:55b-19": "sdom gsum ldan zhes gsungs pa de //",
    "T02D3727:55b-20": "shes rgyud gcig la brtsi na ni //",
    "T02D3727:55b-21": "gcig tu 'dod kyang gsum du 'gyur //",
    "T02D3727:55b-22": "ldan chos rdzas gzhan tha dad phyir //",
    "T02D3727:55b-23": "'on te snga phyi la brtsi na //",
    "T02D3727:55b-24": "gsum ldan zhes pa'i sgra don med //",
    "T02D3727:55b-25": "'on te sdom gsum rdzas gcig tu //",
    "T02D3727:55b-26": "shes rgyud gcig la ldan zhe na //",
    "T02D3727:55b-27": "gtong thob cho ga gcig tu 'gyur //",
    "T02D3727:55b-28": "des na so sor thar ldan pas //",
    "T02D3727:55b-29": "byang chub mchog gi sems blangs na //",
    "T02D3727:55b-30": "dang po de ni kun gzhi la //",
    "T02D3727:55b-31": "bag la nyal ba'i tshul du gnas //",
    "T02D3727:55b-32": "rig 'dzin sdom pa thob pa na //",
    "T02D3727:55b-33": "'og ma gnyis ka bag la nyal //",
    "T02D3727:55b-34": "dper na mkha' la skar ma shar //",
    "T02D3727:55b-35": "cung zad snang bar byas gyur mod //",
    "T02D3727:55b-36": "zla ba'i dkyil 'khor shar ba'i tshe //",
    "T02D3727:55b-37": "skar 'od nyams mod 'jig rten gsal //",
    "T02D3727:55b-38": "rta bdun tsha zer byung ba na //",
    "T02D3727:55b-39": "zla ba'i 'od nyams 'jig rten gsal //",
    "T02D3727:55b-40": "gal te rig pa 'dzin pa yis //",
    "T02D3727:55b-41": "gdul bya gang la gang don du //",
    "T02D3727:55b-42": "'og ma'i sdom pa blangs pa na //",
    "T02D3727:55b-43": "gong ma zil gyis mi non mod //",
    "T02D3727:55b-44": "sdom pa cho gas 'thob pa yin //",
    "T02D3727:55b-45": "mkha' la nyi ma gnas gyur mod //",
    "T02D3727:55b-46": "zla skar 'char bkag pa med //",
    "T02D3727:55b-47": "des thob tshul dang gtong ba'i tshul //",
    "T02D3727:55b-48": "rang rang chog bzhin du gnas //",
    "T02D3727:55b-49": "kun gzhi bag chags mang po can //",
    "T02D3727:55b-50": "yin yang shes rgyud tha dad med //",
    "T02D3727:55b-51": "'og ma'i lhung ba byung gyur mod //",
    "T02D3727:55b-52": "gong ma ji srid gnas kyi bar //",
    "T02D3727:55b-53": "rnam par smin pas gos pa med //",
    "T02D3727:55b-54": "dper na zla skar nub gyur mod //",
    "T02D3727:56a-0": "nyi ma @56a * //",
    "T02D3727:56a-1": "mkha' la gnas kyi bar //",
    "T02D3727:56a-2": "cung zad 'grib par byas pa med //",
    "T02D3727:56a-3": "gong ma'i ltung ba byung ba na //",
    "T02D3727:56a-4": "'og ma ji ltar gnas gyur kyang //",
    "T02D3727:56a-5": "cung zad phan gyi skyob mi nus //",
    "T02D3727:56a-6": "rta bdun tsha zer nub pa na //",
    "T02D3727:56a-7": "zla skar gnas kyang mun pa'i bag / gser 'gyur rtsi zhes gsungs pa'i don //",
    "T02D3727:56a-8": "zil gnon yon tan mchog la dgongs //",
    "T02D3727:56a-9": "zla skar gnyis kyi 'od zer yang //",
    "T02D3727:56a-10": "nyi ma'i dkyil 'khor gnas kyi bar //",
    "T02D3727:56a-11": "nyi ma'i 'od ces kun gyis sgrogs //",
    "T02D3727:56a-12": "gzhan yang kha cig sdom pa gsum //",
    "T02D3727:56a-13": "sa chu gru 'dra gzhi rten du //",
    "T02D3727:56a-14": "'dod ces sgrogs pa 'khrul pa yin //",
    "T02D3727:56a-15": "de yi 'khrul gzhi kho bos bstan //",
    "T02D3727:56a-16": "mkhas pa chen po rta dbyangs dang //",
    "T02D3727:56a-17": "slob dpon sgeg ba'i rdo rje sogs //",
    "T02D3727:56a-18": "sdom gsum de nyid rig pa yis //",
    "T02D3727:56a-19": "don de ldog pa du mas phye //",
    "T02D3727:56a-20": "khyab bya khyab byed gsungs pa la //",
    "T02D3727:56a-21": "rten dang brten par byed na 'khrul //",
    "T02D3727:56a-22": "byang sems sdom pa'i don gcig la //",
    "T02D3727:56a-23": "phan sgrub sgrub pa'i ldog pa dang //",
    "T02D3727:56a-24": "gnod spong dgag pa gnyis 'dug mod //",
    "T02D3727:56a-25": "phan sgrub ngo bo gang yin la //",
    "T02D3727:56a-26": "gnod pa spong ba khyab pas na //",
    "T02D3727:56a-27": "khyab bya khyab byed rdzas gcig tu //",
    "T02D3727:56a-28": "ba lang rdzis kyang mi go'am //",
    "T02D3727:56a-29": "des na rig 'dzin gcig pu la //",
    "T02D3727:56a-30": "gsum ldan sbyor ba 'thad ma yin //",
    "T02D3727:56a-31": "gal te 'thad na 'og ma gnyis //",
    "T02D3727:56a-32": "cho ga mi dgos skye bar 'gyur //",
    "T02D3727:56a-33": "sdom gsum cho ga thun mong du //",
    "T02D3727:56a-34": "thub pa chen pos gsungs pa med //",
    "T02D3727:56a-35": "phrag dog nor 'dod gti mug can //",
    "T02D3727:56a-36": "rang bzo byed pa su yis khegs //",
    "T02D3727:56a-37": "mdo rgyud spungs kyang phyogs su 'phen //",
    "T02D3727:56a-38": "sgra tshad byung na gtam gzhan sgyur ;",
    "T02D3727:56a-39": "/ bstan pa'i byi dor ji ltar bya //",
    "T02D3727:56a-40": "rig 'dzin sdom pa kho na bas //",
    "T02D3727:56a-41": "gsum ldan sngags pa'i dgongs pa ni //",
    "T02D3727:56a-42": "'bras bu'i sgo nas ma yin te //",
    "T02D3727:56a-43": "yin na kun mkhyen mchog dman 'gyur //",
    "T02D3727:56a-44": "des na lam dus gdul bya'i don //",
    "T02D3727:56a-45": "gcig dang gsum gyi khyad par dang //",
    "T02D3727:56a-46": "sdom pa rdzas chos gzhan nyams mod //",
    "T02D3727:56a-47": "gzhan yod pa yi khyad par yin //",
    "T02D3727:56a-48": "sdom gsum gang yang mi ldan na //",
    "T02D3727:56a-49": "lha mi'i lus kyang rnyed par dka' //",
    "T02D3727:56a-50": "nyams na mthong chos rnam smin gyi //",
    "T02D3727:56a-51": "rim pa gnyis kyis bstan par bya //",
    "T02D3727:56a-52": "de las so thar nyams gyur na //",
    "T02D3727:56a-53": "rang gis rang bslus gnod pa nyung //",
    "T02D3727:56b-0": "rgyal @56b dang de sras thams cad kyis //",
    "T02D3727:56b-1": "cung zad khrel gyi shin tu min //",
    "T02D3727:56b-2": "pham pa lci yang bye brag gis //",
    "T02D3727:56b-3": "lo grangs ngan song gsum du gnas //",
    "T02D3727:56b-4": "byang sems nyams na 'gro ba kun //",
    "T02D3727:56b-5": "bslus pas gnod pa shin tu mang //",
    "T02D3727:56b-6": "rgyal dang de sras thams cad dang //",
    "T02D3727:56b-7": "'gro ba kun gyis shin tu khrel //",
    "T02D3727:56b-8": "pham pa lci yang bye brag gis //",
    "T02D3727:56b-9": "bskal pa'i grangs kyis dmyal bar gnas //",
    "T02D3727:56b-10": "rig 'dzin sdom pa nyams pas ni //",
    "T02D3727:56b-11": "yid du mi 'ong sna tshogs can //",
    "T02D3727:56b-12": "rgyal dang de sras kun brnyas bas //",
    "T02D3727:56b-13": "mi 'jig mnar med gnas dag tu //",
    "T02D3727:56b-14": "sdug bsngal chen po de yis myong //",
    "T02D3727:56b-15": "rtsa ba kun nyams phyal ba dag / gso la nye bar mi brtson na //",
    "T02D3727:56b-16": "rdo rje dmyal bar de ltung ste //",
    "T02D3727:56b-17": "dmyal ba phal ba thams cad kyi //",
    "T02D3727:56b-18": "sdug bsngal gcig tu bsdoms pa bas //",
    "T02D3727:56b-19": "de yi 'bum gyi char mi phod //",
    "T02D3727:56b-20": "'jig rten 'jig na gzhan du 'pho //",
    "T02D3727:56b-21": "se gol gcig gis phyin par byed //",
    "T02D3727:56b-22": "sangs rgyas stong gi 'od zer dang //",
    "T02D3727:56b-23": "byang chub sems dpa'i phrin las kun //",
    "T02D3727:56b-24": "rgyun du mdzad kyang phan mi 'gyur //",
    "T02D3727:56b-25": "bskal pa ther 'bum la sogs su //",
    "T02D3727:56b-26": "de ni thon par ma gsungs so //",
    "T02D3727:56b-27": "so sor thar pa'i phan yon ni //",
    "T02D3727:56b-28": "gnas skabs lha mi mthar thug gi / dgra bcom 'bras bu nges par 'thob //",
    "T02D3727:56b-29": "byang chub sems kyi phan yon ni //",
    "T02D3727:56b-30": "gnas skabs bde mang ring mo na //",
    "T02D3727:56b-31": "sangs rgyas nyid du nges par 'grub //",
    "T02D3727:56b-32": "rgyas par mdo sde blta bar byos //",
    "T02D3727:56b-33": "rig 'dzin sdom pa'i phan yon ni //",
    "T02D3727:56b-34": "gnas skabs kun mkhyen bde longs spyod //",
    "T02D3727:56b-35": "gal te bsgom pa dang bcas na //",
    "T02D3727:56b-36": "tshe 'di nyid la sangs rgyas 'gyur //",
    "T02D3727:56b-37": "ma bsgoms gyur kyang ltung med na //",
    "T02D3727:56b-38": "skye ba bcu drug nyid na'o //",
    "T02D3727:56b-39": "mkhyen brtse dung phyur ldan pa yi //",
    "T02D3727:56b-40": "phan chen blo yi rgya mtsho las //",
    "T02D3727:56b-41": "sdom gsum nor bu'i phreng ba blangs //",
    "T02D3727:56b-42": "bdag gzhan 'gro ba ma lus kyi //",
    "T02D3727:56b-43": "blo gros gtsug la legs gnas te //",
    "T02D3727:56b-44": "kun mkhyen dgos 'dod spyod par shog / rgya gar",
    "T02D3727:56b-45": "shar phyogs dz'a ga ta la'i pandi ta chen po"
}