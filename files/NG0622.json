{
    "NG0622:1": "rtag tu dri ma med pa thugs rje'i shugs las byung *//",
    "NG0622:2": "smon lam 'grub pa 'gag pa med pa'i chos nyid can //",
    "NG0622:3": "'gro ba'i don grub rab tu brtson pa mtha' yas pa //",
    "NG0622:4": "thugs rje chen po'i bdag nyid rtag tu rnam par snang *//",
    "NG0622:5": "tshad med tshad dang bral ba shin tu rdzogs pa yi //",
    "NG0622:6": "bde bar gshegs pa'i go 'phang dam pa shin tu mnyes gyur kyang *//",
    "NG0622:7": "khams gsum rnams la dngos grub mchog stsol mdzad pa yi //",
    "NG0622:8": "thugs rje'i spyod pa mi g.yo 'gag par yang mi 'gyur //",
    "NG0622:9": "e ma ho shin tu bzang po'i chos nyid mchog dang ldan //",
    "NG0622:10": "mchog sbyin rnams kyi nang na go 'phang mchog mnyes pas //",
    "NG0622:11": "khams gsum kun la dngos grub mchog stsol mdzad pa yi //",
    "NG0622:12": "mgon po dus gsum sgrib pa med par rab mkhyen pa //",
    "NG0622:13": "dam tshig mchog gsum dngos grub dam pa bdag la stsol //",
    "NG0622:14": "zhes gsungs so //",
    "NG0622:15": "de nas de bzhin gshegs pa thams cad kyis shin",
    "NG0622:16": "tu gdug pa 'dul ba'i tshogs rnams la yon tan",
    "NG0622:17": "bsngags pa 'di gsungs so //",
    "NG0622:18": "sgeg pa dpa' ba 'jig su rungs pa dang *//",
    "NG0622:19": "rgod dang gshe dang rngams pa'i nga ro dang *//",
    "NG0622:20": "snying rje rngam dang ngo mtshar chen po dang *//",
    "NG0622:21": "sku yi dngos po shin tu 'gyur ba'i gar //",
    "NG0622:22": "dur khrod rus pa'i rgyan rnams rab tu mdzad //",
    "NG0622:23": "theg mchog glang chen ko ba brjid dang ldan //",
    "NG0622:24": "thabs mkhas zhing chen pags pa mdzes pa'i rgyan //",
    "NG0622:25": "'jo sgeg stag gi pags pa chos nyid rgyan //",
    "NG0622:26": "rak+ta thal chen zhag gi mi srin dbang du sdud //",
    "NG0622:27": "bdud dang sren po tshar gcod ru tra sgrol //",
    "NG0622:28": "dpa' rtags mtshon cha thabs kyi ye shes me //",
    "NG0622:29": "bdud kyi bdud 'joms bdud dpung thal bar rlog /",
    "NG0622:30": "drag po drag chen drag rgyal he ru ka /",
    "NG0622:31": "mtshan dpes rgyan ldan 'gro ba'i don mdzad pa //",
    "NG0622:32": "sku yi gar mdzad gsang sgor 'gro ba 'jug / tug chom 'brug sgra stang khams bgegs sa sgrogs //",
    "NG0622:33": "gad rgyangs gad mos gsang ba'i bshugs glu len //",
    "NG0622:34": "rtag chad mu stegs 'gog pa nyan thos bu //",
    "NG0622:35": "dman pa'i theg pa log lta 'byung po 'dul //",
    "NG0622:36": "seng ge'i nga ros gcan gzan gdug pa 'dul //",
    "NG0622:37": "tshangs pa'i dbyangs kyis skal ldan rnal 'byor skyong *//",
    "NG0622:38": "chos 'chad log lta tshar gcod bdud dregs 'dul //",
    "NG0622:39": "ngan song stongs mdzad thar pa'i lam la 'god //",
    "NG0622:40": "thugs rjes 'dren pa snying rje'i rgyun thag can //",
    "NG0622:41": "smon 'jug sems lnga bskyed cing nyon mongs 'dul //",
    "NG0622:42": "zhi des byams pa'i gsang ba kun la sgrogs //",
    "NG0622:43": "'dul sprul ma nges nges pa'i skur ston cing *//",
    "NG0622:44": "ngo mtshar gzugs snang khang stong nam mkha'i 'ja' //",
    "NG0622:45": "sems can don mdzad 'dul sgo nyon mongs zhi //",
    "NG0622:46": "rig pa'i rgyal po bla med he ru ka / rig 'dzin rnal 'byor dngos grub mchog stsol mdzad //",
    "NG0622:47": "rnam dag sku lnga 'jigs pas nam mkha' 'dra //",
    "NG0622:48": "sha dang khrag med stong pa ye shes @#//",
    "NG0622:49": "sku //",
    "NG0622:50": "gdos bcas dug 'joms dpa' bo 'jigs pa bral //",
    "NG0622:51": "sku gsung lhun grub brdal ba thig le che //",
    "NG0622:52": "snang stong dbyer med shes rab thabs ldan sku //",
    "NG0622:53": "'khor dang mya ngan 'das pa rdzogs par rol //",
    "NG0622:54": "rgyud kyi rgyal po chen po sangs rgyas mnyam sbyor las //",
    "NG0622:55": "yon tan yongs su brjod pa'i le'u ste rtog pa",
    "NG0622:56": "bcu pa'o // // de nas de bzhin gshegs pa",
    "NG0622:57": "sras sangs rgyas byang chub skal ldan ma dang */",
    "NG0622:58": "zhal bzang ma dang */",
    "NG0622:59": "kun bzang ma dang *//",
    "NG0622:60": "mi bzang ma dang */",
    "NG0622:61": "sprin chen ma dang */",
    "NG0622:62": "nam mkha' spyan ma dang */",
    "NG0622:63": "sangs rgyas dbyangs ma dang */",
    "NG0622:64": "dbang mo dang */",
    "NG0622:65": "bde mchog ma dang */",
    "NG0622:66": "e ma bde ba dang */",
    "NG0622:67": "sgrol ma dang */",
    "NG0622:68": "zla ba mo dang */",
    "NG0622:69": "sangs rgyas byang chub ma dang */",
    "NG0622:70": "chos kyi 'khor lo ma dang */",
    "NG0622:71": "kun bzang ma dang */",
    "NG0622:72": "kau ri ma dang */",
    "NG0622:73": "tsau ri dang */",
    "NG0622:74": "phra mo ha dang */",
    "NG0622:75": "be ta li dang */",
    "NG0622:76": "puk+ka si dang */",
    "NG0622:77": "g+hasma ri dang */",
    "NG0622:78": "tsan+d+ha li dang */",
    "NG0622:79": "sma sha ni dang */",
    "NG0622:80": "mda' 'dzin ma dang */",
    "NG0622:81": "kha t+wam 'dzin ma dang */",
    "NG0622:82": "'khor lo 'dzin ma dang */",
    "NG0622:83": "sna tshogs ba dan 'dzin ma dang */",
    "NG0622:84": "dbang skur ma dang */",
    "NG0622:85": "gter ldan ma dang */",
    "NG0622:86": "rgyal mtshan mchog dang */",
    "NG0622:87": "mchod rten ma dang */",
    "NG0622:88": "mda' gzhu 'dzin ma dang */",
    "NG0622:89": "ral gri 'dzin ma dang */",
    "NG0622:90": "nyi ma 'dzin ma dang */",
    "NG0622:91": "sbyin sreg ma dang */",
    "NG0622:92": "rnam gzigs ma dang */",
    "NG0622:93": "sgrol ma ri mi dang *//",
    "NG0622:94": "sa 'dzin ma dang */",
    "NG0622:95": "khro gnyer ma dang */",
    "NG0622:96": "gtum pa'i dbang phyug ma dang */",
    "NG0622:97": "sna tshogs pad+ma dang */",
    "NG0622:98": "pad+ma'i na bza' ma dang */",
    "NG0622:99": "'dod pa'i dbang mo dang */",
    "NG0622:100": "sna tshogs pad+ma rgya gram ma dang */",
    "NG0622:101": "sna tshogs rdo rje ma dang */",
    "NG0622:102": "gling bu+u ma dang */",
    "NG0622:103": "bi wang ma dang */",
    "NG0622:104": "rnga chen ma dang */",
    "NG0622:105": "rdza rnga ma dang */",
    "NG0622:106": "me tog ma dang */",
    "NG0622:107": "bdug pa ma dang */",
    "NG0622:108": "mar me ma dang */",
    "NG0622:109": "dri chab ma dang */",
    "NG0622:110": "la s+ya+e ma dang */",
    "NG0622:111": "ma le ma dang */",
    "NG0622:112": "girti ma dang */",
    "NG0622:113": "nirti ma dang */",
    "NG0622:114": "gzugs rdo rje ma dang */",
    "NG0622:115": "sgra rdo rje ma dang */",
    "NG0622:116": "dri rdo rje ma dang */",
    "NG0622:117": "ro rdo rje ma dang */",
    "NG0622:118": "lcags kyu 'dzin ma dang */",
    "NG0622:119": "zhags pa 'dzin ma dang */",
    "NG0622:120": "lcags sgrog 'dzin ma dang */",
    "NG0622:121": "dril bu 'dzin ma dang */",
    "NG0622:122": "gzhan yang dpa' bo thams cad dang *//",
    "NG0622:123": "dpa' mo thams cad dang *//",
    "NG0622:124": "rig 'dzin thams cad dang *//",
    "NG0622:125": "byang chub sems dpa'i rigs su gyur pa thams cad dang */",
    "NG0622:126": "gsang ba'i rigs su gyur pa thams cad kyis //",
    "NG0622:127": "mnyes pa chen po'i mchod pas mchod do //",
    "NG0622:128": "rtog pa'i rgyal po nyid la rjes su yi rang bar mdzad pa'i phyir /",
    "NG0622:129": "nyid la nyid snang ngo *//",
    "NG0622:130": "nyid la nyid spyod do //",
    "NG0622:131": "nyid la nyid gnas so //",
    "NG0622:132": "nyid la nyid sdud do //",
    "NG0622:133": "nyid la nyid spel lo //",
    "NG0622:134": "nyid la nyid sgrogs so //",
    "NG0622:135": "yongs su spro'o //",
    "NG0622:136": "shin tu spro'o //",
    "NG0622:137": "yongs su shin tu spro'o //",
    "NG0622:138": "spro ba de nyid dbyer med par gyur te /",
    "NG0622:139": "gzhi 'dus pa'i rgyud bstan to //",
    "NG0622:140": "lam spros pa'i rgyud du ston to //",
    "NG0622:141": "'bras bu yongs su 'dus pa'i rgyud du ston to //",
    "NG0622:142": "mang du bskyed pa'i rgyud du bstan to //",
    "NG0622:143": "nyung du sdud pa'i rgyud du bstan to //",
    "NG0622:144": "yongs su 'dus pa rtsa bar bstan to //",
    "NG0622:145": "yongs su @#//",
    "NG0622:146": "bkod pa bshad par bstan to //",
    "NG0622:147": "lkog tu gyur par ston pa kha skong bstan to //",
    "NG0622:148": "mdud pa dgrol bar dka' ba gcod par bstan to //",
    "NG0622:149": "des de bzhin du gsungs so //",
    "NG0622:150": "de nas de bzhin du mkhyen to //",
    "NG0622:151": "de rnams de bzhin du yi rang bar gyur to //",
    "NG0622:152": "mngon par 'dud par gyur to //",
    "NG0622:153": "de nyid de bzhin du gyur to //",
    "NG0622:154": "de nyid de bzhin sdud do //",
    "NG0622:155": "de nyid de bzhin bsdus nas de bzhin du gsungs so //",
    "NG0622:156": "yongs su gsungs so //",
    "NG0622:157": "rnam par gsungs so //",
    "NG0622:158": "de nyid gsungs pa bzhin 'dzin /",
    "NG0622:159": "yongs su 'dzin to //",
    "NG0622:160": "rnam par 'dzin to //",
    "NG0622:161": "rgyud kyi rgyal po sangs rgyas mnyam sbyor las /",
    "NG0622:162": "yongs su bkod pa'i rtog pa la rjes su yi",
    "NG0622:163": "rang zhing bstan pa gtad pa'i le'u ste rtog pa",
    "NG0622:164": "bcu gcig pa'o /// / sdud pa'i rgyud dam pa gsang chen gyi rtog pa /",
    "NG0622:165": "sangs rgyas thams cad dang mnyam par sbyor ba zhes bya ba /",
    "NG0622:166": "mkha' 'gro sgyu ma bde mchog / dus gsum sangs",
    "NG0622:167": "rgyas thams cad kyi sku 'dus pa chen po'i rang",
    "NG0622:168": "bzhin sangs rgyas mnyam sbyor gyi rgyud rdzogs so //",
    "NG0622:169": "rgya gar gyi pan+di ta g+hu h+ya gsang ba dang */",
    "NG0622:170": "bod kyi lo ts+tsha ba 'brog mi dpal gyi ye",
    "NG0622:171": "shes kyis bal yul du bsgyur cing zhus te gtan"
}