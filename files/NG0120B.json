{
    "NG0120B:0": "[(]26[)]@#// gzugs sgra dri ro rdul sna tshogs //",
    "NG0120B:1": "rang gi sems nyid las snang bar //",
    "NG0120B:2": "tshor zhing shes na mi bden pa'i //",
    "NG0120B:3": "'du shes 'du shes mi skye'o //",
    "NG0120B:4": "mi bden 'du shes ma skyes na //",
    "NG0120B:5": "de nyid de bzhin gshegs pa'i mdzod //",
    "NG0120B:6": "ngo bo nyid kyi chos nyid la //",
    "NG0120B:7": "yang dag nyid kyang skye med cing *//",
    "NG0120B:8": "ming dang mtshan ma ma skyes pa //",
    "NG0120B:9": "de nyid de bzhin nyid ces gsungs //",
    "NG0120B:10": "skye med yang dag nyid mkhyen nas //",
    "NG0120B:11": "mi bden pa yi chos sna tshogs //",
    "NG0120B:12": "ming dang mtshan ma tshigs bcad dang *//",
    "NG0120B:13": "bral ba yang dag ye shes snod //",
    "NG0120B:14": "don dam pa yi bden pa nyid //",
    "NG0120B:15": "rnam par shes pa mi g.yo zhing *//",
    "NG0120B:16": "sems kyi rgyun gyis skye ba med //",
    "NG0120B:17": "ye shes dbyings kyi zag pa chad //",
    "NG0120B:18": "rdo rje phur pa mi 'gul na //",
    "NG0120B:19": "theg pa chen po kun gyi rgyu //",
    "NG0120B:20": "mi bden pa na mtshan sna tshogs //",
    "NG0120B:21": "mi bden chos rnams skye med na //",
    "NG0120B:22": "mtshan ma'i tshogs dang 'brel pa bas //",
    "NG0120B:23": "mi bden rgyun ni bcad du med //",
    "NG0120B:24": "sems la sems ni med mkhyen na //",
    "NG0120B:25": "sems zhes bya bar gcad du med //",
    "NG0120B:26": "de ni rang byung ye shes nyid //",
    "NG0120B:27": "rnam shes yul la mi skye ba //",
    "NG0120B:28": "rnam par rtog pa med pa ste //",
    "NG0120B:29": "chos kyi mig ni pad+ma'i spyan //",
    "NG0120B:30": "sems la sems med par shes shing *//",
    "NG0120B:31": "chos la chos med par shes te //",
    "NG0120B:32": "ming dang gzugs sgra chos tshogs pa //",
    "NG0120B:33": "de bzhin gshegs pa sangs rgyas spyod //",
    "NG0120B:34": "rdo rje nga rgyal thig le'i 'dor //",
    "NG0120B:35": "zab mo yangs pa chos kyi dbyings //",
    "NG0120B:36": "skye med mi skye cir mi dgongs //",
    "NG0120B:37": "tshig tu brjod pa rdul las 'das //",
    "NG0120B:38": "byang chub nyid ni de byang chub //",
    "NG0120B:39": "ye sangs rgyas pa'i de bzhin no //",
    "NG0120B:40": "sems zhes bya ba gzugs med la //",
    "NG0120B:41": "shes pa yod pa nyid yin te //",
    "NG0120B:42": "sems la shes pa yod pa yin //",
    "NG0120B:43": "chos la gzugs ni med pa ste //",
    "NG0120B:45": "byang chub thig le nyid med 'brel //",
    "NG0120B:46": "rang rig ye shes nyid dbyings ni //",
    "NG0120B:47": "yin dang ma yin mi rtog pas //",
    "NG0120B:48": "thams cad ye shes snying po nyid //",
    "NG0120B:49": "sdig tu mthong ba med pas na //",
    "NG0120B:50": "thams cad bsad pa byang chub sku //",
    "NG0120B:51": "thams cad chos ni mi skye zhing *//",
    "NG0120B:52": "thams cad gang la'ang mi skye zhing *//",
    "NG0120B:53": "gang la'ang mi 'gog mi btsal te //",
    "NG0120B:54": "ci byed g.yo bar ma mthong na //",
    "NG0120B:55": "spyod pa spyad pa yongs mi dgos //",
    "NG0120B:56": "ci spyad pa ni byang chub nyid //",
    "NG0120B:57": "sangs rgyas thig le yangs pa'i spyan //",
    "NG0120B:58": "byang chub kyi sems 'khor lo rdo rje las /",
    "NG0120B:59": "sgo sna tshogs gleng gzhi'i le'u ste gnyis pa'o //",
    "NG0120B:60": "snang yang dngos por grub pa med //",
    "NG0120B:61": "// de nas bcom ldan 'das rdo rje kun tu bzang pos //",
    "NG0120B:62": "shin tu rngam pa'i tshig gsang ba //",
    "NG0120B:63": "mi 'byung mi 'jug pa yi sems //",
    "NG0120B:64": "rdo rje khrag 'thung rngams pa'i zhal //",
    "NG0120B:65": "yang dag pa yi chos lam drangs //",
    "NG0120B:66": "pho mo khyim pa la sogs dang *//",
    "NG0120B:67": "pha rol phyin bcu mi 'byed pa //",
    "NG0120B:68": "tshul khrims med pa'i tshul khrims mchog /",
    "NG0120B:69": "nam mkha' stong pa sems yod na //",
    "NG0120B:70": "chos rnams skye 'gag med pa yin //",
    "NG0120B:71": "byang chub nyid kyang skye @#//",
    "NG0120B:72": "med pas //",
    "NG0120B:73": "byang chub nyid las gzhan yod min //",
    "NG0120B:74": "mya ngan 'das dang 'phags pa dang *//",
    "NG0120B:75": "sangs rgyas byang chub sems dpa' gang *//",
    "NG0120B:76": "ming btags don du 'dod pa ni //",
    "NG0120B:77": "skur btab sangs rgyas mthong mi srid //",
    "NG0120B:78": "yang dag brtan pa drangs gyur na //",
    "NG0120B:79": "rmi lam rmi ba sad 'dra ste //",
    "NG0120B:80": "dngos po'i chos ni ci mthong ba //",
    "NG0120B:81": "mthong ba nyid ni rmi lam tshul //",
    "NG0120B:82": "sems can de bzhin yin pa las //",
    "NG0120B:83": "srog gcod pa yis sdig pa thob //",
    "NG0120B:84": "ma mthong rmi lam lta bu dang *//",
    "NG0120B:85": "gal te mthong ba bsad pa med //",
    "NG0120B:86": "yang dag nyid la rdul med na //",
    "NG0120B:87": "yang dag nyid las yang dag med //",
    "NG0120B:88": "mi yi phyi mo sems nyid de //",
    "NG0120B:89": "rdul ma langs na grol ba'i lam //",
    "NG0120B:90": "sems can sangs rgyas de la med //",
    "NG0120B:91": "mnyam dang mi mnyam mnyam mi 'dzin //",
    "NG0120B:92": "grol dang ma grol ye nas grol //",
    "NG0120B:93": "rtsol bsgrub gnyer bas de mi mthong *//",
    "NG0120B:95": "bdag dang gzhan med 'bras bu thob //",
    "NG0120B:96": "ngo bo nyid kyi gzhi rtogs na //",
    "NG0120B:97": "ma nor pa yi lam na gnas //",
    "NG0120B:98": "mthong thos dag pa zhi ba'i chos //",
    "NG0120B:99": "bsgom pa med na bsgom pa yin //",
    "NG0120B:100": "de bzhin nyid kyi dbyings nyid la //",
    "NG0120B:101": "ma btsal bzhag pa bsgom pa yin //",
    "NG0120B:102": "de la de bzhin nyid 'dzin na //",
    "NG0120B:103": "de la de bzhin nyid mi gnas //",
    "NG0120B:104": "bde ba chen po'i chos dbyings ni //",
    "NG0120B:105": "mthong bar rung ba ma yin zhing *//",
    "NG0120B:106": "mi mthong par yang rung ma yin //",
    "NG0120B:107": "de bzhin nyid du sems byed pa //",
    "NG0120B:108": "rang byung nyid las g.yo ba yin //",
    "NG0120B:109": "'dzin pa g.yos pa min pa na //",
    "NG0120B:110": "phal pa'i rnam shes dag dang mtshungs //",
    "NG0120B:111": "byang chub nam mkha' yod ma yin //",
    "NG0120B:112": "stong pa nyid kyi ye shes kyis //",
    "NG0120B:113": "dngos po mthong ba yod mod kyi //",
    "NG0120B:114": "dngos po yang dag ma yin par //",
    "NG0120B:115": "stong pa nyid du stong par shes //",
    "NG0120B:116": "ye shes sangs rgyas de la med //",
    "NG0120B:117": "ming tsam 'dzin pa'i stobs bral na //",
    "NG0120B:118": "shes rab gang du'ang mi 'gro ba //",
    "NG0120B:119": "de ni byang chub snying po nyid //",
    "NG0120B:120": "log pa'i stobs kyis g.yeng ba che //",
    "NG0120B:121": "rtog pa'i dbang gis 'byung ba las //",
    "NG0120B:122": "chags pa'i stobs bral thig le'i sku //",
    "NG0120B:123": "bde ba chen po g.yos pa med //",
    "NG0120B:124": "rdo rje khrag 'thung rol pa'i sku //",
    "NG0120B:125": "rdo rje byang chub dbang phyug mar //",
    "NG0120B:126": "sbyar te dgyes pa'i lhun mnyam pa //",
    "NG0120B:127": "rdo rje kun tu 'od kyi sa //",
    "NG0120B:128": "de yang 'dzin pa'i skyon yin par //",
    "NG0120B:129": "rig pa'i byin rlabs chen po 'byang *//",
    "NG0120B:130": "rdo rje byed pa po yid kyis //",
    "NG0120B:131": "yang dag pa yi sems shes na //",
    "NG0120B:132": "g.yo dang mi g.yo mi 'byung zhing *//",
    "NG0120B:133": "thob dang ma thob mi mthong ngo *//",
    "NG0120B:134": "de tshe mtshams med la sogs dang *//",
    "NG0120B:135": "nyan thos bsad dang chos la skur //",
    "NG0120B:136": "sangs rgyas kun kyang bsad pa dang *//",
    "NG0120B:137": "dge slong bsam gtan bshig cing dkrugs //",
    "NG0120B:138": "byang chub snying po nyid du 'gyur //",
    "NG0120B:139": "che ba'i ye shes nyams pa med //",
    "NG0120B:140": "blo gros snying po rdo rje'i blo //",
    "NG0120B:141": "stong pa nyid du dben 'dzin de //",
    "NG0120B:142": "stong pa'i stong pa skye bas na //",
    "NG0120B:143": "'dzin pa'i lcags kyus zin pa de //",
    "NG0120B:144": "stong @#//",
    "NG0120B:145": "pa'i stong pas bcings pa'o //",
    "NG0120B:146": "ye shes chen po'i rlung g.yos na //",
    "NG0120B:148": "yang dag nyid du mi 'gyur bas //",
    "NG0120B:149": "'gro ba grol bar yongs mi 'gyur //",
    "NG0120B:150": "yul la rnam par mi skye ba //",
    "NG0120B:151": "mi skye ba yi skye ba ste //",
    "NG0120B:152": "mi skye bas ni mi 'grol ba'o //",
    "NG0120B:153": "chos rnams yod pa ma yin te //",
    "NG0120B:154": "yod pa las ni med gyur na //",
    "NG0120B:155": "med las yod par gyur pa ni //",
    "NG0120B:156": "yod pas med pa bcings pa'o //",
    "NG0120B:157": "rang byung byang chub snying po ni //",
    "NG0120B:158": "yod med grol dang ma grol med //",
    "NG0120B:159": "ye nas dag pas sbyang mi dgos //",
    "NG0120B:160": "nam mkha' nyid dang ma 'brel bas //",
    "NG0120B:161": "chos dbyings nam mkha' ma bcings te //",
    "NG0120B:162": "ming la mi gnas cang mi skye //",
    "NG0120B:163": "skye dang mi skye las grol bas //",
    "NG0120B:164": "'byung ba chen po bcom ldan 'das //",
    "NG0120B:165": "byams pa'i thig le snying brtser bzhag /",
    "NG0120B:167": "mthong bas mthong ba skye bas na //",
    "NG0120B:168": "dngas dang mi rtog dngos dang rtog /",
    "NG0120B:169": "bya bral chos ni ma yin pas //",
    "NG0120B:170": "grol ba rang byung gzhan ma yin //",
    "NG0120B:171": "grol ba'i grol ba yang mi grol //",
    "NG0120B:172": "byang chub kyi sems 'khor lo rdo rje las /",
    "NG0120B:173": "rnam grangs nges pa'i le'u ste gsum pa'o //",
    "NG0120B:174": "yin pa gsum po mi 'gal lam //",
    "NG0120B:175": "// de nas bcom ldan 'das kun tu bzang pos /",
    "NG0120B:176": "nyid kyi che ba'i yon tan la ngo mtshar ba nyid la brjod de //",
    "NG0120B:177": "drang po dben pa rdo rje'i lam //",
    "NG0120B:178": "mi tshor mi shes gti mug sems //",
    "NG0120B:179": "tshig tu smra bas lan mi dran //",
    "NG0120B:180": "ma 'jal smras na g.yos pa yin //",
    "NG0120B:181": "phyi nang yul dang ma 'jal na //",
    "NG0120B:182": "sku gsung rdzogs pa rdo rje'i sku //",
    "NG0120B:183": "drang srong rnams kyi rtsen pa'i sa //",
    "NG0120B:184": "cis kyang ma bcings grol ba'i lam //",
    "NG0120B:185": "byang chub sems su chos rnams mnyam //",
    "NG0120B:186": "mnyam pas rim pa bcing pa med //",
    "NG0120B:187": "bdag dang gzhan du mi 'byed pas //",
    "NG0120B:188": "lan btab gzhan la yod par 'gyur //",
    "NG0120B:189": "drang srong sems ni spyod yul gzung *//",
    "NG0120B:190": "smra na bcings shing chags pa ste //",
    "NG0120B:191": "smrar med smras pas bcing med pa //",
    "NG0120B:192": "rgyal ba'i rgyal ba rgyal ba'i gtso //",
    "NG0120B:193": "chos ma shes dang bya ba dang *//",
    "NG0120B:194": "mthong bya brtan bya med pas na //",
    "NG0120B:195": "lan btab pa na chos nyams te //",
    "NG0120B:196": "shes pa mthong bar yod par 'gyur //",
    "NG0120B:197": "yang dag yang dag yin pas na //",
    "NG0120B:198": "smras na yang dag nyid ma yin //",
    "NG0120B:199": "rgyu la 'bras bu'i rten byed pa //",
    "NG0120B:200": "'khrul pa byis pa rnams kyi las //",
    "NG0120B:201": "stong pa mthar gtugs rgyu yi chos //",
    "NG0120B:202": "stong par zhi ba zhi bas bcings //",
    "NG0120B:203": "tshor ba yang dag ma tshor ba //",
    "NG0120B:204": "zhi ba'i chos la zhi bya med //",
    "NG0120B:205": "yang dag nyid dang 'brel bya dgos //",
    "NG0120B:206": "dngos po rnam pa mthong na yang *//",
    "NG0120B:207": "rnam pa cir yang mi dmigs na //",
    "NG0120B:208": "dngos po dngos med bsgom pa'o //",
    "NG0120B:210": "de las yang dag nam mkha' 'byung *//",
    "NG0120B:211": "dgongs pa mchog du gyur pa'o //",
    "NG0120B:212": "zin pa'i lta bas mi blta na //",
    "NG0120B:213": "lta ba thal bar 'gyur ba ste //",
    "NG0120B:214": "lta ba'i 'du shes zad pas na //",
    "NG0120B:215": "byang chub mchog tu lta ba'o //",
    "NG0120B:216": "sems la bstod pas pham rgyal @#//",
    "NG0120B:217": "dang *//",
    "NG0120B:218": "gzugs sgra dngos yod bltar rung na //",
    "NG0120B:219": "bstod dang smad pa'i bden med pas //",
    "NG0120B:220": "bsgom bya'i gza' gtad dang bral ba //",
    "NG0120B:221": "drang srong grol ba'i shul lam ste //",
    "NG0120B:222": "rnal 'byor pa ni rtag tu bsten //",
    "NG0120B:223": "byang chub snying po mi len cing *//",
    "NG0120B:224": "byang chub sangs rgyas mi 'tshol na //",
    "NG0120B:225": "mi len pas na mnyam pa nyid //",
    "NG0120B:226": "ma bsgrubs par ni rang bzhin grub //",
    "NG0120B:227": "chos rnams gang yang mi 'dzin cing *//",
    "NG0120B:228": "shes pas gang yang mi shes pa //",
    "NG0120B:229": "mi rtog ye shes phur bu ni //",
    "NG0120B:230": "mi 'gyur 'od gsal mkha' na dam //",
    "NG0120B:232": "drang po yis ni las rlung bsad //",
    "NG0120B:233": "sangs rgyas thams cad de la gnas //",
    "NG0120B:234": "byang chub kyi sems 'khor lo rdo rjai las /",
    "NG0120B:235": "gsang ba man ngag gi le'u ste bzhi pa'o //",
    "NG0120B:236": "bstan du gsol //",
    "NG0120B:237": "// 'khor lo rdo rje zhes bya ba'i rgyud //",
    "NG0120B:238": "rgya gar gyi pan+di ta dz+nya na gar+b+ha dang */",
    "NG0120B:239": "bod kyi dge slong bai ro tsa nas bsgyur zhing zhus te gtan la phab pa rdzogs so //"
}