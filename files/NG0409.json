{
    "NG0409:1": "mthong ba mig med mngon sum yin //",
    "NG0409:2": "mtha' dbus bral ba yangs pa'i spyan //",
    "NG0409:3": "snang brtags rang snang chos kun ni //",
    "NG0409:4": "mi g.yo mi 'dor mnyam par gnas //",
    "NG0409:5": "mi dgongs rol pa thabs kyi sku //",
    "NG0409:6": "thun mong ma yin thabs che yang *//",
    "NG0409:7": "kun gyis yangs pa'i nyon mongs rnams //",
    "NG0409:8": "mtshams med la sogs spyod pas kyang *//",
    "NG0409:9": "don dam gnyis med bde ba grub //",
    "NG0409:10": "'dod chags la sogs de bzhin no //",
    "NG0409:11": "lung rigs thun mong don mtshon nas //",
    "NG0409:12": "rnam tri ting 'dzin rim bsgoms pas //",
    "NG0409:13": "rtsol bral mnyam pa'i don las gol //",
    "NG0409:14": "bya bral nam mkha'i mtha' la gnas //",
    "NG0409:15": "rang byung ye shes snyad dang bral //",
    "NG0409:16": "zin pa'i bdud rtsis rtsol ba 'joms //",
    "NG0409:17": "bya bral yul la ye nas gnas //",
    "NG0409:18": "thams cad thig le skye med pas //",
    "NG0409:19": "bsdu 'phro dmigs pa'i lam las 'das //",
    "NG0409:20": "dngos med skye 'gag bral ba'ang med //",
    "NG0409:21": "mtshan ma med pas cir mi gnas //",
    "NG0409:22": "bya bral bde ba'i snying po 'di //",
    "NG0409:23": "nam mkha'i mtha' bzhin ye gnas pas //",
    "NG0409:24": "rtogs pa'i smra bsam yul las 'das //",
    "NG0409:25": "gang yang gnas pa'i don nyid la //",
    "NG0409:26": "ma bcos don la blo gnas na //",
    "NG0409:27": "ma bcos ma yengs khong ngal bas //",
    "NG0409:28": "ji bzhin don la gnas pa mchog / gang yang ma yin snying po'ang min //",
    "NG0409:29": "yod med sgro bral bde ba'i lam //",
    "NG0409:30": "ma bsams ma yengs ji bzhin gnas //",
    "NG0409:31": "btsal du med pa'i chos nyid la //",
    "NG0409:32": "ji bzhin nyid du ma shes na //",
    "NG0409:33": "ched byas rtsol bas don mi rnyed //",
    "NG0409:34": "de phyir bgrod rtsol lam las 'das //",
    "NG0409:35": "phyogs dang kha dog dbyibs bral la //",
    "NG0409:36": "dkyil 'khor la sogs gang byas pa //",
    "NG0409:37": "byas pa rtog 'dzin chen po ste //",
    "NG0409:38": "de nyid dam par gyur ma yin //",
    "NG0409:39": "ma brtags ma bsams mnyam pa nyid //",
    "NG0409:40": "dag pa'i don la der gnas pa //",
    "NG0409:41": "ma bcos rnam dag rgya mtsho'i gling *//",
    "NG0409:42": "yon tan dpag med dbyer med klong *//",
    "NG0409:43": "ji bzhin don chen mnyam pa la //",
    "NG0409:44": "gang yang med de sna tshogs 'byung *//",
    "NG0409:45": "klong yangs chu bo rgya mtsho sbyin //",
    "NG0409:46": "cir yang snang la gcig tu 'dus //",
    "NG0409:47": "e ma dpag med rgyas pa'i mtha' //",
    "NG0409:48": "nam mkha'i mtha' dang mnyam sbyor zhing *//",
    "NG0409:49": "'da' bar dka' ba'i dam tshig mchog / mnyam la mnyam par rab sbyor zhing *//",
    "NG0409:50": "mnyam pa nyid las 'da' mi rung *//",
    "NG0409:51": "gal te 'das na 'tshig 'gyur zhing *//",
    "NG0409:52": "rdo rje sems dpa' nyid kyang ldang *//",
    "NG0409:53": "'jigs pa chen po da la 'ong *//",
    "NG0409:54": "bdud dang gnod sbyin srin po dang *//",
    "NG0409:55": "mkha' 'gro yi dgas sha za sogs //",
    "NG0409:56": "ma rtogs don phyir de la ldang *//",
    "NG0409:57": "'on kyang dug dang bdud rtsi ltar //",
    "NG0409:58": "gcig las du mar snang ba'i phyir //",
    "NG0409:59": "ngo bo brtags mtha' dang bral //",
    "NG0409:60": "gang yang yod pa ma yin yod //",
    "NG0409:61": "yod med mtha' las ma 'das na //",
    "NG0409:62": "dam pa'i don de rnyed mi 'gyur //",
    "NG0409:63": "gang yang 'di la ma gnas na //",
    "NG0409:64": "ma bcos don la gnas pa'i mchog / 'du 'bral med pa don gyi gzungs //",
    "NG0409:65": "mkha' 'gro la @#//",
    "NG0409:66": "gsang thig le mchog / mkha' ltar gnas pa'i don go bas //",
    "NG0409:67": "gtso ba'i chu bo mtha' las 'das //",
    "NG0409:68": "gang yang dang blang dor ba med //",
    "NG0409:69": "gnas dmigs 'gro 'ong las grol ba //",
    "NG0409:70": "dam pa'i don chen nam mkha' 'dra //",
    "NG0409:71": "don la de ltar gnas pa gces //",
    "NG0409:72": "zhes gsungs so //",
    "NG0409:73": "byang chub kyi sems nam mkha' rgya mtsho chen po'i rgyud las /",
    "NG0409:74": "thig le don la mi 'da' ba'i le'u ste bcu gcig pa'o //    // kye sems dpa' chen po /",
    "NG0409:75": "dbyings dang 'du 'bral med pa'i sku //",
    "NG0409:76": "bde chen thams cad mkhyen pa'i thugs //",
    "NG0409:77": "ma bsgrags go ba'i gsung mchog ste //",
    "NG0409:78": "rnam dag bde chen ngang la gnas //",
    "NG0409:79": "mnyam nyid kun bzang nyid kyi dbyings //",
    "NG0409:80": "bde gshegs gsung sgra kun la sogs //",
    "NG0409:81": "mkha' ltar gnas pas a rab bde //",
    "NG0409:82": "rdzogs chen ma bgrod phyin pa'i lam //",
    "NG0409:83": "byar med bde chen lhun rdzogs dbyings //",
    "NG0409:84": "theg pa tha dad rim snang ba //",
    "NG0409:85": "ma 'dres yongs rdzogs bde ba'i lam //",
    "NG0409:86": "rgyal thabs spyi blugs kun gyi rtog / shes bya'i shes bya kun gyi gzhi //",
    "NG0409:87": "kun gzhi rdzogs chen mnyam pa'i mkha'i //",
    "NG0409:88": "rnam shes nam mkha'i mtha' dang mnyam //",
    "NG0409:89": "bde chen rnam dag byang chub dbyings //",
    "NG0409:90": "bla med 'byed pa med pa'i sa //",
    "NG0409:91": "kun bzang rang byung bcom ldan 'das //",
    "NG0409:92": "gcig bu rgyal pa'i rje btsun mchog / sku gsung",
    "NG0409:93": "thugs kyi phyag rgya'i mchog / bla na med pa'i",
    "NG0409:94": "mchog la gnas // chos dbyings ma skyes kun 'byung bas //",
    "NG0409:95": "rig pa rgya mtsho lhun gyis grub //",
    "NG0409:96": "lhun rdzogs byang chub sems kyi dbyings //",
    "NG0409:97": "mi gnas 'bras bu'i ngo bor gnas //",
    "NG0409:98": "zla rgyas lta bur 'phel 'grib med //",
    "NG0409:99": "ye nas rgya mtsho dbyings dang mtshungs //",
    "NG0409:100": "spro bsdu ye nas ji bzhin ngang *//",
    "NG0409:101": "bsod nams ye shes dus gcig rdzogs //",
    "NG0409:102": "lta ba nam mkha' lta bur brtag / btang snyoms lhun rdzogs chos kyi dbyings //",
    "NG0409:103": "mi gnas nam mkha'i rang bzhin la //",
    "NG0409:104": "thugs rje'i cho 'phrul ya mtshan che /",
    "NG0409:105": "khyung chen mkha' la 'phyo ba bzhin //",
    "NG0409:106": "chu klung ngam 'grogs nyam mi nga *//",
    "NG0409:107": "bar snang stong pa lam du bde //",
    "NG0409:108": "gang du dmigs pa dus gcig gcog / de nyid ye sbyang rnal 'byor thugs //",
    "NG0409:109": "byang chub snying po nyid rtogs pa //",
    "NG0409:110": "sangs rgyas ye nas grub pa'i ngang *//",
    "NG0409:111": "da gdod btsal du ga la yod //",
    "NG0409:112": "re dogs mtha' las rnam par 'das //",
    "NG0409:113": "de rtogs yon tan bsam las 'das //",
    "NG0409:114": "bdag gzhan don kun lhun rdzogs pa //",
    "NG0409:115": "spyod pa rgya mtsho bder spyad kyang *//",
    "NG0409:116": "mi gos dogs med pad+ma bzhin //",
    "NG0409:117": "chos nyid chags med rtog gyur na //",
    "NG0409:118": "spyad pas gang spyad nyams pa med //",
    "NG0409:119": "thugs rjes spyod pa mtha' yangs pa //",
    "NG0409:120": "thabs kyi spyod pa de bzhin spyod //",
    "NG0409:121": "rnam rtog sbros bral 'dzin mi mnga' //",
    "NG0409:122": "mkha' mnyam rgyal po re ba bskang *//",
    "NG0409:123": "ci spyad ci smra gang 'byung ba //",
    "NG0409:124": "skye med dbyings kyi cho 'phrul rnams //",
    "NG0409:125": "byang chub @#//",
    "NG0409:126": "sems kyi dbyings nas 'phro //",
    "NG0409:127": "mkha' dbyings rnam dag yangs pa na //",
    "NG0409:128": "lhun grub rin chen gzhal yas khang *//",
    "NG0409:129": "de las rgya mtsho bsam las 'das //",
    "NG0409:130": "rang la rang nyid skur ston pa //",
    "NG0409:131": "rdo rje dbyings kyi dkyil 'khor rnams //",
    "NG0409:132": "'gro don dkyil 'khor snang ba'i phyir //",
    "NG0409:133": "sna tshogs sku gsung thugs su 'phro //",
    "NG0409:134": "sprin med mkha' la gza' skar ltar //",
    "NG0409:135": "rgyal tshogs bsam 'das cir yang snang *//",
    "NG0409:136": "ma spangs rol mdzad longs spyod ldan //",
    "NG0409:137": "rdo rje sems dpa' dpal sbyor ba //",
    "NG0409:138": "shes rab dbyings las phyag rgyar gsal //",
    "NG0409:139": "sa le mnyam la ma 'dres pa /",
    "NG0409:140": "khyad par ye shes sgyu ma'i tshogs //",
    "NG0409:141": "kun tu bzang po rang byung ba //",
    "NG0409:142": "gcig pu mnyam nyid chos kyi sku //",
    "NG0409:143": "sku gsung lhun rdzogs phyag rgya che //",
    "NG0409:144": "ye nas lhun grub byang chub mchog / bla med mchog la zhugs pa yin //",
    "NG0409:145": "bdag gzhan mi rtog ma 'dres gsal //",
    "NG0409:146": "rdo rje nyi ma shar ba bzhin //",
    "NG0409:147": "lhan ne gsal ba'i 'od dang ldan //",
    "NG0409:148": "rnam thar dbu tri phyag shong ste //",
    "NG0409:149": "ye shes drug ldan chos kyi dbyings //",
    "NG0409:150": "skar tshogs bsam yas mkhar 'dus ltar //",
    "NG0409:151": "bsam yas dkyil 'khor chos kyi dbyings //",
    "NG0409:152": "nyi ma gza' skar zil gnon ltar //",
    "NG0409:153": "theg dman zil gnon ye sangs rgyas //",
    "NG0409:154": "kun bzang rdo rje sems dpa' mchog / nyi ma'i 'od stong 'bar bas mdzes //",
    "NG0409:155": "rgyal ba kun stong ngo bo ste //",
    "NG0409:156": "dkyil 'khor 'od lnga kun gyi bdag / kun gzhi rnam dag ye shes klong *//",
    "NG0409:157": "rang byung ye shes btsal med ngang *//",
    "NG0409:158": "stong khams kun snyoms thugs rje mchog / 'gro ba'i don mdzad kun tu bzang *//",
    "NG0409:159": "dbye gsal blang dor gnyis med don //",
    "NG0409:160": "gcig dang du ma rdzun pa'i phyir //",
    "NG0409:161": "rnam dag chos dbyings dag pa'i ngang *//",
    "NG0409:162": "zhes gsungs so //",
    "NG0409:163": "byang chub kyi sems nam mkha' rgya mtsho chen po'i rgyud las /",
    "NG0409:164": "'byed pa med pa'i le'u ste bcu gnyis pa'o //    // kye sems dpa' chen po /",
    "NG0409:165": "mi gnas mi spyod yongs kyi lam //",
    "NG0409:166": "ma rtog rtog par byed pa med //",
    "NG0409:167": "thug med dbyings la bri ba med //",
    "NG0409:168": "skye med dbyings las skye ba'i mchog / gang yang ma yin chos kyi dbyings /",
    "NG0409:169": "khams gsum rnam dag skye med dbyings //",
    "NG0409:170": "dbus mtha' mi dmigs rtogs las 'das //",
    "NG0409:171": "rtog pa'i gnyan por mi rtog sgom //",
    "NG0409:172": "mi rtog sgom pa rtog pa'i nad //",
    "NG0409:173": "chos dbyings rtog pa las 'das pa //",
    "NG0409:174": "rtog dang mi rtog gnyis ka mtha' //",
    "NG0409:175": "spros med byang chub snying po ni //",
    "NG0409:176": "kun gzhi rnam dag ye shes zhing *//",
    "NG0409:177": "chos dbyings dam tshig lha dang bdag / lta spyod la sogs tha snyad rnams //",
    "NG0409:178": "'du na ye shes bde ba'i zhing *//",
    "NG0409:179": "bud+d+ha sems can ye gcig pa //",
    "NG0409:180": "dbyings dang ye shes tha snyad tsam //",
    "NG0409:181": "ngo bo chos sku snying po'i tshul //",
    "NG0409:182": "sa la bgrod rtsol lam dang bral //",
    "NG0409:183": "ting 'dzin bskyed cing dmigs pa med //",
    "NG0409:184": "dam tshig bsrung ba'i tshul du med //",
    "NG0409:185": "rgyu 'bras 'du na don gcig la //",
    "NG0409:186": "mkhyen ldan @#//",
    "NG0409:187": "mun sel byang chub sems //",
    "NG0409:188": "dkyil 'khor byang chub sems las byung *//",
    "NG0409:189": "skye 'gag med pa'i ngo bo la //",
    "NG0409:190": "dmigs pa'i cho 'phrul rgyun mi 'chad //",
    "NG0409:191": "mthun 'jug spyod pa kun mdzad kyang *//",
    "NG0409:192": "snying po don la g.yo ba med //",
    "NG0409:193": "bdag gzhan don kun 'grub 'gyur yang *//",
    "NG0409:194": "thugs rje 'gro don kun la bdal //",
    "NG0409:195": "mig tshig sgrol mas don mtshon pa //",
    "NG0409:196": "rnam grangs bsam yas blo la gnas //",
    "NG0409:197": "de bzhin mnyam nyid nges pa'i don //",
    "NG0409:198": "mi tshogs bsam yas gcig tu 'dus //",
    "NG0409:199": "yod med rtag chad ma yin la //",
    "NG0409:200": "bdag dang mtshan mar 'dzin pa med //",
    "NG0409:201": "phyi nang gzung 'dzin mtha' dang bral //",
    "NG0409:202": "gang zhig de ltar rtog byed pa //",
    "NG0409:203": "mi mkhas blun po phyi rol pa //",
    "NG0409:204": "snang yang med par gang smra ba //",
    "NG0409:205": "mu stegs chad pa'i lam yin no //",
    "NG0409:206": "de nyid don la blo zhan pa //",
    "NG0409:207": "snying po don dang 'gal bar 'gyur //",
    "NG0409:208": "gang yang ma yin sna tshogs pa //",
    "NG0409:209": "'byung phyir ye shes chos dbyings mchog / snying po byang chub bcom med lam //",
    "NG0409:210": "'du na don rtogs rdzogs chen pa //",
    "NG0409:211": "rnam dag grub pa rtog med mkha' //",
    "NG0409:212": "re dogs med pas dbyings nyid gsal //",
    "NG0409:213": "'bras bu btsal bas grub mtha' med //",
    "NG0409:214": "kun gzhi ye shes chos kyi dbyings //",
    "NG0409:215": "ye nas sarba bud+ha la //",
    "NG0409:216": "gang nas su la gsol ba 'debs //",
    "NG0409:217": "nyam thag btsal bas grub pa med //",
    "NG0409:218": "chos nyid chos 'tshol ga la rnyed //",
    "NG0409:219": "bud+ha nyid la bud+ha tshol //",
    "NG0409:220": "rgya mtsho dbyings nas smig sgyu rnyed //",
    "NG0409:221": "btsal bas mi rnyed ngal don chung *//",
    "NG0409:222": "ye nas byang chub snying po las //",
    "NG0409:223": "btsal zhing don mtha' sems la thug / ting 'dzin byang chub sems la gsal //",
    "NG0409:224": "brtags na bdag nyid bud+ha dbyings //",
    "NG0409:225": "mnyam nyid chos sku mchog nyid gter //",
    "NG0409:226": "gsang ba'i dkyil 'khor rmad byung ba //",
    "NG0409:227": "snying po don mchog dbyings la 'dus //",
    "NG0409:228": "bsod nams ye shes lhun rdzogs pa //",
    "NG0409:229": "mtshan dang dpe byad ye shes 'das //",
    "NG0409:230": "chos nyid khyab bdal snyoms pa'i mgon //",
    "NG0409:231": "ye nas byang chub snying po'i don //",
    "NG0409:232": "rgyal ba nyid dang dgongs ba gcig / mnyes ldan dngos grub brjod mi lang *//",
    "NG0409:233": "'jig rten nyi mas gsal byed ltar //",
    "NG0409:234": "ma lus snang byed theg pa'i mchog / rgya mtsho u dum wa ra bzhin //",
    "NG0409:235": "byang chub sems ldan don rtogs na //",
    "NG0409:236": "mi gtong ting 'dzin goms pa 'grub //",
    "NG0409:237": "chags sdang blang dor blo skyes te //",
    "NG0409:238": "'khrul sems rkyen gyis 'khros 'gyur na //",
    "NG0409:239": "byang chub don las 'gal ba'i phyir //",
    "NG0409:240": "skad cig grub pa'i rgyu nyid la //",
    "NG0409:241": "log rtog gso zhug 'khros pas brlag / 'bad thag chad 'gyur 'grub mi 'gyur //",
    "NG0409:242": "blo ldan 'gyod pa skyes gyur na //",
    "NG0409:243": "rang sems dpang btsugs ma gtong bas //",
    "NG0409:244": "byang chub sems mchog blo la shar //",
    "NG0409:245": "bskal par bsags pa'i mun nag nyid //",
    "NG0409:246": "rig pa'i rgyal po nyi zer gyis //",
    "NG0409:247": "skad cig nyid kyis sel bar 'gyur //",
    "NG0409:248": "blun rmongs sems rgyud tha dad pa //",
    "NG0409:249": "bdag gzhan pa yi sems @#//",
    "NG0409:250": "rgyud kun //",
    "NG0409:251": "rgyal ba'i sku ru gcig pa la //",
    "NG0409:252": "'khrul pas so sor brtags mthong nor //",
    "NG0409:253": "ye shes sgyu ma rgyal ba dang *//",
    "NG0409:254": "log rtog 'khor ba'i sems can 'du //",
    "NG0409:255": "brtags pas tha dad snang ba yang *//",
    "NG0409:256": "don dam dbyings su yongs kyis mnyam //",
    "NG0409:257": "zhes gsungs so //",
    "NG0409:258": "byang chub kyi sems nam mkha' rgya mtsho chen po'i rgyud las /",
    "NG0409:259": "sgom zhing bsam du med pa'i le'u ste bcu gsum pa'o //    // kye sems dpa' chen po /",
    "NG0409:260": "gang la mi gnas mya ngan 'das //",
    "NG0409:261": "ye nas byang chub snying po la //",
    "NG0409:262": "rang sems bud+ha mngon sum pa //",
    "NG0409:263": "gzhan du btsal ba rdul yang med //",
    "NG0409:264": "'gro ba skal ldan rnams don du //",
    "NG0409:265": "mi sgrub gzhag pa nyid du'ang med //",
    "NG0409:266": "chos dbyings dam pa'i don rig na //",
    "NG0409:267": "kun la khyab pa'i thugs rje 'byung *//",
    "NG0409:268": "sgyu ma thabs mkhas ting 'dzin gyis //",
    "NG0409:269": "'gro don spyod pa sna tshogs ston //",
    "NG0409:270": "bdag gzhan spyod pa mi 'byed phyir //",
    "NG0409:271": "'du na don gcig d+harma'i sku //",
    "NG0409:272": "d+harma ka ya skye na rtog pa yis //",
    "NG0409:273": "skye ba'i cho 'phrul cir yang bstan //",
    "NG0409:274": "mdzad pa bcu gnyis don ston pa //",
    "NG0409:275": "cir yang 'gyur ba med pa sprul pa'i sku //",
    "NG0409:276": "thugs rje cho 'phrul cir yang gsal //",
    "NG0409:277": "thugs rjes gdul bya kun 'dul ba //",
    "NG0409:278": "sgyu ma'i rlom sems kun dang bral //",
    "NG0409:279": "rgya ba'i dgongs pa ji snyed pa //",
    "NG0409:280": "rang bzhin ma bcos de bzhin nyid //",
    "NG0409:281": "d+harma sarba sgyu ma lta bu'i phyir //",
    "NG0409:282": "ting 'dzin sgyu ma sna tshogs rnams //",
    "NG0409:283": "gang du'ang mi dmigs nyes pa med //",
    "NG0409:284": "rang byung rmad grags snying po ni //",
    "NG0409:285": "gang ltar bstan kyang 'gyur med ngang *//",
    "NG0409:286": "phyi nang ma lus gzugs rnams ni //",
    "NG0409:287": "sku mchog brgyan gyi 'khor lor rdzogs //",
    "NG0409:288": "sgra skad bsam yas ma lus pa //",
    "NG0409:289": "ye nas spros med gsung gi mchog / thams cad dbyings su ro gcig pa //",
    "NG0409:290": "thugs mchog mi zad rgyan gyi mchog / srid dri mnyam sbyor mi g.yo ba //",
    "NG0409:291": "chos sku snying po byang chub mchog / gsang sngags dbang phyug go 'phang ldan //",
    "NG0409:292": "man ngag gsang ba'i don med par //",
    "NG0409:293": "dregs ldan nga rgyal che ba'i sa //",
    "NG0409:294": "rang gi lta ba mthong 'dod pas //",
    "NG0409:295": "gti mug 'thibs pa zon med pas //",
    "NG0409:296": "yas bzhag btsan thabs drigs pa yis //",
    "NG0409:297": "bla med gzhal yas 'phags 'dod pas //",
    "NG0409:298": "brnyas sems mnyam las 'gal ba'i phyir //",
    "NG0409:299": "lta spyod bdud kyi las su 'gyur //",
    "NG0409:300": "mtho dman rlom sems mnyam pa'i bcugs //",
    "NG0409:301": "mkhas pa don gyi lung bzhin du //",
    "NG0409:302": "skyon ldan dge rtsa khyad par 'phags //",
    "NG0409:303": "tshig la mkhas pa nyid yin kyang *//",
    "NG0409:304": "phyal 'gyur byang chub sems spang na //",
    "NG0409:305": "rdo rje lta bur grub 'dod pa //",
    "NG0409:306": "log 'dren gsog can bden smras kyang *//",
    "NG0409:307": "'khrul sems log 'dren dbang du 'gyur //",
    "NG0409:308": "gsang sngags rgya mtsho sgo yangs zhes //",
    "NG0409:309": "rgyal ba'i sku bslus slar log pa //",
    "NG0409:310": "bdud rtsi dug tu 'gyur ba de //",
    "NG0409:311": "lus sems rdul du gyur pa yis //",
    "NG0409:312": "dmyal bar nges 'gro snying re rje //",
    "NG0409:313": "de bas dam pa'i lung @#//",
    "NG0409:314": "bstan pas //",
    "NG0409:315": "nges pa'i don la rtse gcig pas //",
    "NG0409:316": "mnyam pa'i gdang las ma g.yos pa //",
    "NG0409:317": "byang chub chen po'i rlung la gnas //",
    "NG0409:318": "bde btsal med pa'i don gsal zhing *//",
    "NG0409:319": "tshad med don ldan rnal 'byor pas //",
    "NG0409:320": "don gzhi ma btsal grub 'dod pa //",
    "NG0409:321": "bya bral lhun grub ngang la gnas //",
    "NG0409:322": "gang la mi chags mi snang zhing *//",
    "NG0409:323": "mnyam pa nyid las mi 'da' ba //",
    "NG0409:324": "rgyal ba'i sras po ngo mtshar che //",
    "NG0409:325": "rig pa 'dzin pa'i don la gnas //",
    "NG0409:326": "de yis sems kyi don bltas pas //",
    "NG0409:327": "mthong ba med pa'i don la gnas //",
    "NG0409:328": "gang zhig dad ldan stong pa de //",
    "NG0409:329": "theg mchog rigs su nges pa dang *//",
    "NG0409:330": "ma rmongs lhag pa'i don shes las //",
    "NG0409:331": "gzhan du brjod na tshig par 'gyur //",
    "NG0409:332": "zhes gsungs so //",
    "NG0409:333": "byang chub kyi sems nam mkha' rgya mtsho chen po'i rgyud las /",
    "NG0409:334": "don dang mtshan ma bstan pa'i le'u ste bcu bzhi pa'o //    // kye sems dpa' chen po /",
    "NG0409:335": "ma bcos ma byas dag pa la //",
    "NG0409:336": "gdod med rtsol ba ye nas med //",
    "NG0409:337": "med pa'i rgyud las yod gsal ba //",
    "NG0409:338": "ma mthong 'dres pa'i dkyil 'khor mchog / dang po med pa'i rgyu yin na //",
    "NG0409:339": "de la rtog pa'i rdzas ci yod //",
    "NG0409:340": "de bas dam pa'i lung nyid la //",
    "NG0409:341": "rtog ges spyad par mi 'grub ste //",
    "NG0409:342": "rang gi don yang nyams gyur phyir //",
    "NG0409:343": "brtag cing spyad par mi bya'o //",
    "NG0409:344": "yod med dag la rab brtags pas //",
    "NG0409:345": "stong pas don la mjal 'dod pa //",
    "NG0409:346": "zho 'dod rwa la 'jo ba bzhin //",
    "NG0409:347": "'grub par mi 'gyur rang rgyud rlag / ji ltar nyi ma'i 'od zer la //",
    "NG0409:348": "mig gis brtag par mi nus kyis //",
    "NG0409:349": "de nyid mun pa snang ba ltar //",
    "NG0409:350": "e ma rab tu gsang ba yis //",
    "NG0409:351": "bdag gi pad+ma rdo rje 'di //",
    "NG0409:352": "ma yin de nyid bdag gi bu //",
    "NG0409:353": "rigs 'di ma bcos de lta bu //",
    "NG0409:354": "gsang sngags rgya mtsho chen po 'di //",
    "NG0409:355": "lung dang rig pa rtog pa dang *//",
    "NG0409:356": "dpe dang tshad ma gtan tshigs dang *//",
    "NG0409:357": "rjes su dpags pa'i shes rab kyis //",
    "NG0409:358": "rtog par nus pa ma yin te //",
    "NG0409:359": "dngos grub rlabs chen 'khrigs pa can //",
    "NG0409:360": "bsam yas gting ni dpag dka' ba //",
    "NG0409:361": "lung dang man ngag theb pas grub //",
    "NG0409:362": "dman pas mi 'grub ngal 'gyur te //",
    "NG0409:363": "don med mtshan ma g.yeng ba'i rgyu //",
    "NG0409:364": "rtog med blo ngan phung bar 'gyur //",
    "NG0409:365": "de phyir kun gyi spyod yul min //",
    "NG0409:366": "rdo rje rigs pa 'dzin pa'i sras //",
    "NG0409:367": "lhun gyis grub pa'i spyod yul te //",
    "NG0409:368": "ji ltar nor bu rin chen dang *//",
    "NG0409:369": "nam mkha'i rgyal po 'dra ba'o //",
    "NG0409:370": "e ma rab tu gsang ba yi //",
    "NG0409:371": "dam pa'i spyod yul zab cing phra //",
    "NG0409:372": "gzung du med la brjod dang bral //",
    "NG0409:373": "'di zhes bstan du ga la yod //",
    "NG0409:374": "e ma bya btsal med pa la //",
    "NG0409:375": "btsal bas chu bos 'bogs byed pa //",
    "NG0409:376": "rab tu bcings pas dam bcings pa //",
    "NG0409:377": "rtsol ba don med ngal ba'i rgyu //",
    "NG0409:378": "e ma ho lhun grub snying po la /",
    "NG0409:379": "khrus dang gtsang spra bya mi dgos //",
    "NG0409:380": "dka' thub spyad pa'ang mi dgos te //",
    "NG0409:381": "don dam bde chen lhun grub ngang *//",
    "NG0409:382": "e ma nyi ma'i @#//",
    "NG0409:383": "snying po la //",
    "NG0409:384": "ye nas mun pa ma grub phyir //",
    "NG0409:385": "btsal med bde chen snying po la //",
    "NG0409:386": "mtha' yi mun pa ye nas med //",
    "NG0409:387": "e ma ho don gyis don btsal bas //",
    "NG0409:388": "don la brtag med de bzhin nyid //",
    "NG0409:389": "de phyir rnyed pa'i gnas med de //",
    "NG0409:390": "mkha' la 'dud ltar gting dpag dka' //",
    "NG0409:391": "e ma'o bde chen snying po la //",
    "NG0409:392": "sgro skur ched byas don gyis tshol //",
    "NG0409:393": "btsal bas ma rnyed rang la thug / rang yang de bzhin nyid kyis zhi //",
    "NG0409:394": "e maho rgyal ba'i spyod yul 'di //",
    "NG0409:395": "sus kyang ma sbas rang bzhin gsang *//",
    "NG0409:396": "nam mkha'i mtha' ltar dbyer med par //",
    "NG0409:397": "nyi ma sgrib med ji bzhin no //",
    "NG0409:398": "e maho ngo mtshar rmad kyis chos *//",
    "NG0409:399": "kun la gnas la rang bzhin gsang *//",
    "NG0409:400": "mnyam nyid rig pa'i spyod yul te //",
    "NG0409:401": "skyes bu blo btsal rab kyis rtogs //",
    "NG0409:402": "e maho nam mkha' dag pa'i mtha' //",
    "NG0409:403": "mkha' ltar nyi snang kun la khyab //",
    "NG0409:404": "spros med nyi ma'i snying po la //",
    "NG0409:405": "rnam rtog mun pas ga la 'grib //",
    "NG0409:406": "e maho stong nyid byang chub sems //",
    "NG0409:407": "ma bcos kun gzhi gzhal yas su //",
    "NG0409:408": "nyi ma stong gi dkyil 'khor shar //",
    "NG0409:409": "kun la khyab cing yongs su snubs //",
    "NG0409:410": "ma bcos spros med thig le las //",
    "NG0409:411": "'dod pa'i yon tan rol 'byung ba //",
    "NG0409:412": "cir yang snang la gang du'ang med //",
    "NG0409:413": "byang chub g.yung drung 'gyur ba med //",
    "NG0409:414": "snying po'i snying po theg pa'i rtse //",
    "NG0409:415": "mi 'gyur mi shigs rdo rje'i don //",
    "NG0409:416": "dpa' bo g.yul las bzlog pa'i mchog / mi rnams nam mkha'i mtha' dang bral //",
    "NG0409:417": "yangs shing che ba'i chos chen po //",
    "NG0409:418": "chung ngu rnams kyi gnyen po mchog / ji ltar gcan gzan rgyal po lta //",
    "NG0409:419": "chung ngu zil gnon stobs po che //",
    "NG0409:420": "'khrul pas sna tshogs brtag pa yang *//",
    "NG0409:421": "drang ba'i don las ma rtogs pa //",
    "NG0409:422": "nges pa'i don du gcig las med //",
    "NG0409:423": "gcig po mtha' bral nam mkha'i ngang *//",
    "NG0409:424": "'gyur med ma chags pad+ma 'dra //",
    "NG0409:425": "snying po de la 'da' ba med //",
    "NG0409:426": "ces gsungs so //",
    "NG0409:427": "byang chub kyi sems nam mkha' rgya mtsho chen po'i rgyud las /",
    "NG0409:428": "khyad par chen po'i le'u ste bco lnga pa'o //      // kye sems dpa' chen po /",
    "NG0409:429": "chos sku skye med mya ngan 'das //",
    "NG0409:430": "'khor ba spong len mtha' las 'das //",
    "NG0409:431": "nga med bdag bral mnyam pa'i thugs //",
    "NG0409:432": "rin chen gter 'dus rgyal ba'i sku //",
    "NG0409:433": "ma spangs ma bsgrubs mkha' ltar gnas /",
    "NG0409:434": "khams tri brtags pas sems kyi dbyings //",
    "NG0409:435": "sna tshogs rang bzhin dbye ba med //",
    "NG0409:436": "rgya mtsho'i rlabs ltar g.yo ba 'byung *//",
    "NG0409:437": "chos dbyings skye med yul gyi ngang *//",
    "NG0409:438": "phyag rgya skye ba'i cho 'phrul can //",
    "NG0409:439": "'khor ba bcos med dgongs pa'i phyir //",
    "NG0409:440": "rang byung dbyings las ma g.yos kyang *//",
    "NG0409:441": "yongs la khyab pa'i thugs 'byung *//",
    "NG0409:442": "nga med bdag dang 'du 'bral med //",
    "NG0409:443": "don dam dbyings nyid rdzogs pa che //",
    "NG0409:444": "snying po nyi ma 'od kyi mchog / sku gsung thugs kyi 'khor lo can //",
    "NG0409:445": "thams cad dbyer med rgya mtsho 'dra //",
    "NG0409:446": "'du 'bral med pa'i @#//",
    "NG0409:447": "zhing mchog na //",
    "NG0409:448": "cho 'phrul mtshan ma'i 'khor lo can //",
    "NG0409:449": "brtags pas bdag nyid rol pa'i ngang *//",
    "NG0409:450": "'chi med bdud rtsi sman gyi mchog / rang la rdzogs pas btsal mi dgos //",
    "NG0409:451": "rgyu gcig chos dbyings mnyam pa'i ngang *//",
    "NG0409:452": "rang bzhin sems nyid gsal ba'i dbyings //",
    "NG0409:453": "snang srid 'khrul 'khor rgyal ba'i yab //",
    "NG0409:454": "zhen med sems nyid yum gyi mchog / 'du na nga la mi gnas pas //",
    "NG0409:455": "thabs dang shes rab 'brel bar gnas //",
    "NG0409:456": "phyag rgya'i rol pa bsam mi khyab //",
    "NG0409:457": "rang bzhin med las cir yang snang *//",
    "NG0409:458": "byang chub ngang du kun 'dus pa //",
    "NG0409:459": "mkha' dbyings rnam dag rgya mtsho 'dra //",
    "NG0409:460": "'byung ba'i skar tshogs bsam mi khyab //",
    "NG0409:461": "mkha' mnyam dbang phyug rgyal po'i thugs //",
    "NG0409:462": "yon tan rgyal chog kun gyi ngang *//",
    "NG0409:463": "bdag med phyogs bral chos dbyings mkha' //",
    "NG0409:464": "sems can rnams la mi gnyis kyang *//",
    "NG0409:465": "thugs rjes 'gro drug gnas nas sgrol //",
    "NG0409:466": "mtho dman med par yongs la bdal //",
    "NG0409:467": "chos nyid nam mkha' dri med klong *//",
    "NG0409:468": "srid gsum 'gran zla med pa'i mchog / gang la'ang mi g.yo 'gyur ba med //",
    "NG0409:469": "gang la'ang bsam pa kun dang bral //",
    "NG0409:470": "'di zhes bsam pa'i rigs dang bral //",
    "NG0409:471": "gcig la gcig pa'i mtha' dang bral //",
    "NG0409:472": "rigs dang phyogs su gzung du med //",
    "NG0409:473": "mnyam rdzogs lhun gyi sku mnga' zhing *//",
    "NG0409:474": "rigs med bdag nyid chen po mchog / mnyam nyid mkha' la rol ba'i sku //",
    "NG0409:475": "mi gnas bde chen mnyam nyid rlung *//",
    "NG0409:476": "'di la rtag dang chad pa med //",
    "NG0409:477": "yod med phyogs ris gzung med cing *//",
    "NG0409:478": "'dzin pa med de de bzhin nyid //",
    "NG0409:479": "chos brgyad snyoms par don gsal ba //",
    "NG0409:480": "ye nas mnyam pa'i don rig pa'o //",
    "NG0409:481": "gsang sngags rdo rje nam mkha' che //",
    "NG0409:482": "kun gyi spyod yul ma yin te //",
    "NG0409:483": "gsang chen brtag dka' thun mong min //",
    "NG0409:484": "rdo rje sems dpa'i spyod yul te //",
    "NG0409:485": "gnas ni nam mkha'i dbyings la gnas /",
    "NG0409:486": "khyab ni snang srid kun la khyab //",
    "NG0409:487": "yod ni rdul yang med pa ste //",
    "NG0409:488": "bstan ni kun la mthun par bstan //",
    "NG0409:489": "'bras bu btsal ba med par thug / sku ni snying po byang chub ste //",
    "NG0409:490": "gsung ni ngo bo nam mkha'i gsung *//",
    "NG0409:491": "thugs ni stong chen mkha' ltar bdal //",
    "NG0409:492": "yon tan nam mkha'i gter ltar che //",
    "NG0409:493": "'phrin las 'khor dus gcig bcom //",
    "NG0409:494": "thugs rje 'khor ba khyab par gzigs //",
    "NG0409:495": "skyon bral nyag gcig dbyings kyi gter //",
    "NG0409:496": "dbyings dang ye shes tha snyad pas //",
    "NG0409:497": "mi gnas gnas la gnas pa med //",
    "NG0409:498": "thugs mtha' med pa'i klong chen mtsho //",
    "NG0409:499": "spros bral mnyam nyid ji bzhin gter //",
    "NG0409:500": "mkha' ltar gnas so khyab pa'i sku //",
    "NG0409:501": "'di ltar rin chen gser gling 'dra //",
    "NG0409:502": "thams cad snying po byang chub sku //",
    "NG0409:503": "zad med 'phel med 'grib pa med //",
    "NG0409:504": "rang the ji ltar 'dul ba bzhin //",
    "NG0409:505": "snang bas ngo mtshar rmad du byung *//",
    "NG0409:506": "zab mo bya bral rdzogs pa'i lung *//",
    "NG0409:507": "bya bral @#//",
    "NG0409:508": "lung dang zin pa'i lung *//",
    "NG0409:509": "spros med lung dang kun 'dus lung *//",
    "NG0409:510": "sbyor sgrol mnyam rtog ma bcings lung *//",
    "NG0409:511": "mnyam nyid rig pa gter gyi lung *//",
    "NG0409:512": "sku gsung thugs sogs chos kun gyi //",
    "NG0409:513": "thob zin mthong zin sbyangs pa zin //",
    "NG0409:514": "mchod dang zhugs dang dbang thob pas //",
    "NG0409:515": "btsal med ye nas byas pa'i lung *//",
    "NG0409:516": "mi bya med de kun bkag cing *//",
    "NG0409:517": "spyod pas lhun grub mnyam nyid gter //",
    "NG0409:518": "ye shes zang ma'i bdag nyid de //",
    "NG0409:519": "'di ni bud+d+ha sarba yi //",
    "NG0409:520": "lhun grub bya bral rdzogs pa'i lung *//",
    "NG0409:521": "zhes gsungs so //",
    "NG0409:522": "byang chub kyi sems nam mkha' rgya mtsho chen po'i rgyud las /",
    "NG0409:523": "tshe 'phrul btsal med bya bral lung gi le'u ste",
    "NG0409:524": "bcu drug pa'o // // de nas rab tu bshad",
    "NG0409:525": "bya ba // sems dpa' chen po mkha' mnyam sku //",
    "NG0409:526": "mtha' dbus don bral snying po don //",
    "NG0409:527": "nges don nges pa bshad bya'i phyir //",
    "NG0409:528": "nges pa rtag dang mi rtag pa //",
    "NG0409:529": "brtag dka' nyi zer lta bu'i don //",
    "NG0409:530": "gang zhig nges par 'grub pa na //",
    "NG0409:531": "de la brtag bya ma grub pa //",
    "NG0409:532": "yod dang med ces ci byar yod //",
    "NG0409:533": "snying po'i snying po kun 'dus pa //",
    "NG0409:534": "de la mtha' dbus bdag gzhan med //",
    "NG0409:535": "gang zhig gang gis mthong mi rung *//",
    "NG0409:536": "rtag pa dag dang mi rtag pa //",
    "NG0409:537": "de yang mtshan ma'i tha snyad tsam //",
    "NG0409:538": "nor bu rin chen 'dod dgu'i mdzod //",
    "NG0409:539": "cir yang med la cir yang snang *//",
    "NG0409:540": "snying po'i don las gang 'da' ba //",
    "NG0409:541": "rgyal ba'ang than pas brlag 'gyur na //",
    "NG0409:542": "sa sbyong sems dpa' smos ci dgos //",
    "NG0409:543": "kye sems dpa' chen po /",
    "NG0409:544": "gcig dang tha dad gang brtags pa //",
    "NG0409:545": "mdo dang dma' ba 'du 'dzin phyir //",
    "NG0409:546": "grol dang bcings min bden min dang *//",
    "NG0409:547": "grub min ngo bo gcig pa la //",
    "NG0409:548": "ltos pa'i rtog pas rab tu phye //",
    "NG0409:549": "gcig dang tha dad las grol te //",
    "NG0409:550": "'du ru snang yang mtha' dang bral //",
    "NG0409:551": "zhen pa med na bde ba che //",
    "NG0409:552": "bde ba che zhing nor che la //",
    "NG0409:553": "'jig rten dbang po khams gsum mchog / gsum phyir gsum snang gsum gyi ngang *//",
    "NG0409:554": "dgu ste gcig 'dus thig le'i ngang *//",
    "NG0409:555": "gcig pas spong len bya dang bral //",
    "NG0409:556": "stong pas mnyam brtags las 'das pa //",
    "NG0409:557": "dmigs las 'das pas brtag tu med //",
    "NG0409:558": "tshig las 'das pas brjod dang bral //",
    "NG0409:559": "gad+ga klung gi rgyal ba yang *//",
    "NG0409:560": "stong nyid mnyam pa rol mdzad cing *//",
    "NG0409:561": "ji ltar zla brnyan 'char ba ltar //",
    "NG0409:562": "cir yang snang zhing gcig gi ngang *//",
    "NG0409:563": "mtshe dang ldang ldeng lu ma dang *//",
    "NG0409:564": "'bab chu la sogs mtha' yas pa //",
    "NG0409:565": "rgya mtsho 'du ba ji bzhin du //",
    "NG0409:566": "dus gsum rgyal ba gcig gi ngang *//",
    "NG0409:567": "sprin dang zla ba gza' skar dang *//",
    "NG0409:568": "cho 'phrul nam mkha'i rang bzhin ltar //",
    "NG0409:569": "sems can ngan song mtha' yas kun //",
    "NG0409:570": "snying po byang chub gser dpe bzhin //",
    "NG0409:571": "rtsa dang 'bru dang lo tog dang *//",
    "NG0409:572": "sman dang dug tu snang ba yang *//",
    "NG0409:573": "nus mthu kha dog dbyibs mtha' yas //",
    "NG0409:574": "sa gzhi la ni tha dad med //",
    "NG0409:575": "de bzhin bde sdug @#//",
    "NG0409:576": "nyon mongs dang *//",
    "NG0409:577": "kun byed dbyings nyid byang chub sems //",
    "NG0409:578": "ngam 'grogs chu dang g.yang sa dang *//",
    "NG0409:579": "med dang sprul dang gcan gzan dug / mi dang srin po shan pa yang *//",
    "NG0409:580": "bya la ya nga g.yang sa med //",
    "NG0409:581": "de bzhin bde sdug rtsol mi rtsol //",
    "NG0409:582": "lam drug thabs dgu 'bras bu dgu //",
    "NG0409:583": "bde sdug btang snyoms la sogs pa //",
    "NG0409:584": "snang yang rdzogs chen yang nga bral //",
    "NG0409:585": "ji ltar kha zas tha dad pa /",
    "NG0409:586": "kha dog dbyibs ldan mdzes gyur pa //",
    "NG0409:587": "ro med tshim pa ma yin ltar //",
    "NG0409:588": "rdzogs mchog med pa'i sman pa rnams //",
    "NG0409:589": "btsal yang long bas long ba khrid //",
    "NG0409:590": "ro med kha zas de bzhin no //",
    "NG0409:591": "de phyir mnyam nyid snying po la //",
    "NG0409:592": "btud de don la bltas gsal ba //",
    "NG0409:593": "gang la'ang ma yin de bzhin no //",
    "NG0409:594": "bstan pas rdo rje ri zom bzhin //",
    "NG0409:595": "zab pas rgya mtsho chen po bzhin //",
    "NG0409:596": "yangs pas nam mkha'i mtha' sbyin te //",
    "NG0409:597": "bsgyur byed sman dang dug bzhin no //",
    "NG0409:598": "mnyam pas rig pa'i skyes bu bzhin //",
    "NG0409:599": "mi 'chi bzhin du kun gyis gsos //",
    "NG0409:600": "re skong yid bzhin nor bu sbyin //",
    "NG0409:601": "mi 'gyur brtan pas gser bzhin te //",
    "NG0409:602": "shel ltar dag pa'i thig le can //",
    "NG0409:603": "bud+d+ha kun dang mnyam sbyor bas //",
    "NG0409:604": "dam tshig 'di las 'da' bar dka' //",
    "NG0409:605": "'das pas rgyal ba nyid kyang brlag / gang la 'di las mi 'da' zhing *//",
    "NG0409:606": "thugs rje ldan pa'i dgongs pa can //",
    "NG0409:607": "dmyal tshogs me yi 'khor lo yang *//",
    "NG0409:608": "rgyal ba'i zhing khams rmad du byung *//",
    "NG0409:609": "'di la bde dang sdug bsngal gang yang med //",
    "NG0409:610": "'du na gcig ste kun gyi ngang *//",
    "NG0409:611": "kun snang brtags pa'i dmigs dang bral //",
    "NG0409:612": "dge med sdig tu ga la yod //",
    "NG0409:613": "yod 'dzin med 'dzin rtog pa'i klong *//",
    "NG0409:614": "de nyid tha dad gyur na ni //",
    "NG0409:615": "grub pa min phyir gcig tu blta //",
    "NG0409:616": "zhes gsungs so //",
    "NG0409:617": "byang chub kyi sems nam mkha' rgya mtsho chen po'i rgyud las /",
    "NG0409:618": "dbus mtha' mi dbye ba'i le'u ste bcu bdun pa'o //  // de nas rab tu bshad bya ba //",
    "NG0409:619": "mnyam par rig pa'i gdeng chen te //",
    "NG0409:620": "shes par bya phyir bshad par bya //",
    "NG0409:621": "'di ni 'da' bar dka' ba'o //",
    "NG0409:622": "gang la ma chags mi g.yo zhing *//",
    "NG0409:623": "mi 'khu mi ldang skye ba med //",
    "NG0409:624": "re dogs chags sdang med par ni //",
    "NG0409:625": "lta ba chen po'i spyi khyab gdeng *//",
    "NG0409:626": "gtsang sme blang dor mi lta zhing *//",
    "NG0409:627": "kun la dbang gzhag kun snang ste //",
    "NG0409:628": "spong len med pas spyod pa'i gdeng *//",
    "NG0409:629": "gdeng la bcos pa'i kha na med //",
    "NG0409:630": "med dang phyal ba gcig po dang *//",
    "NG0409:631": "lhun gyis grub pa'i dam tshig ni //",
    "NG0409:632": "bsrung dang mi bsrung cha las 'das //",
    "NG0409:633": "kun kyang mi 'da' mnyam par bsrung *//",
    "NG0409:634": "spyi dang khyad par lhag pa yi //",
    "NG0409:635": "dam tshig bsrung ba med thub pa //",
    "NG0409:636": "dam tshig chen po ye bsrungs gdeng *//",
    "NG0409:637": "sku dang gsung thugs rmad byung ba //",
    "NG0409:638": "nam mkha'i mtha' ltar khyab pa'i don //",
    "NG0409:639": "ma lus gsung du ye shar nas //",
    "NG0409:640": "'da' ba med pa'i rdo rje gsung *//",
    "NG0409:641": "mdzad pa'i rol pa bsam mi khyab //",
    "NG0409:642": "yon tan @#//",
    "NG0409:643": "'phrin las lhun gyis rdzogs //",
    "NG0409:644": "ye nas shar ba dal gyi gdeng *//",
    "NG0409:645": "dbang bskur rgyal po bcom ldan 'das /",
    "NG0409:646": "ma lus bdag las gzhan ma yin //",
    "NG0409:647": "de phyir nyid la nyid dbang sgyur //",
    "NG0409:648": "de ni bdag nyid chen po'i dbang *//",
    "NG0409:649": "ma bskur ye nas thob pa'i dbang *//",
    "NG0409:650": "ma btsal lhun gyi grub pa'i dbang *//",
    "NG0409:651": "'das dang ma byon da ltar gyi //",
    "NG0409:652": "rgyal ba kun gyi spyi yi dbang *//",
    "NG0409:653": "kun 'dus rgyal po dbang gi gdeng *//",
    "NG0409:654": "zhi dang rgya?s dang dbang rtags kyang *//",
    "NG0409:655": "ma byon grub pas btsal ba med //",
    "NG0409:656": "ma skyes mi 'gag mi g.yo zhing *//",
    "NG0409:657": "bdag nyid sems la 'das pa med //",
    "NG0409:658": "byas pa med par thams cad chub //",
    "NG0409:659": "bsrung ba med par kun 'dus pa //",
    "NG0409:660": "mnyam nyid rgyal ba'i spyod yul bas //",
    "NG0409:661": "'phrin las bya btsal med pa'i gdeng *//",
    "NG0409:662": "sku dang gsung thugs la sogs pa //",
    "NG0409:663": "sgrub cing sgrub rtsol las 'das pa //",
    "NG0409:664": "gzhan nas sgrub pa ci yang med //",
    "NG0409:665": "ji ltar nyi ma'i 'od bzhin te //",
    "NG0409:666": "byed mkhan gang yang yon ma yin //",
    "NG0409:667": "de ltar ye nas grub pa'i phyir //",
    "NG0409:668": "bsgrub tu med pa'i gdeng du gces //",
    "NG0409:669": "dngos grub ma bsgrubs mkha' ltar gnas //",
    "NG0409:670": "mi bya mi bsam brtag las 'das //",
    "NG0409:671": "gsum dang lnga dang bcu gnyis lnga //",
    "NG0409:672": "ma btsal ye nas grub pa'i ngang *//",
    "NG0409:673": "ji ltar 'dod pas rang byung bas //",
    "NG0409:674": "dngos grub ye nas grub pa'i gdeng *//",
    "NG0409:675": "mchog gis de ltar shes par bya //",
    "NG0409:676": "mkha' yi ngo bo khyab pa'i bdag / rtog ge'i spyod yul ma yin pa //",
    "NG0409:677": "mkha' ltar mnyam pa'i snying po mchog / chos sku 'dus pa gdeng du che //",
    "NG0409:678": "ma spangs rol pa pad+ma 'dra //",
    "NG0409:679": "ma gos ma chags dag pa'i sku //",
    "NG0409:680": "ma gsungs rgya cher bsgrags pa'i gsung *//",
    "NG0409:681": "ma bsgribs mkhyen gsal mnga' ba'i thugs //",
    "NG0409:682": "longs spyod rdzogs pa bdag po gdeng *//",
    "NG0409:683": "cir yang don byed nus pa'i tshul //",
    "NG0409:684": "ngo bo mtha' 'das chu zla 'dra //",
    "NG0409:685": "skyes bu'i mdun bzhin de bzhin pa //",
    "NG0409:686": "sprul pa chen po don nus gdeng *//",
    "NG0409:687": "gsal la rtog pa mi 'jug cing *//",
    "NG0409:688": "'du shes yul las ma skyes la //",
    "NG0409:689": "gang la'ang ched du mi gnyer ba //",
    "NG0409:690": "rten 'cha' lus sems bcos pa med //",
    "NG0409:691": "ting 'dzin rig pa mchog gi sku //",
    "NG0409:692": "gang gi spyod yul ma yin pa //",
    "NG0409:693": "skyes bu mchog gi spyod yul bas //",
    "NG0409:694": "ting 'dzin re dogs med pa'i gdeng *//",
    "NG0409:695": "'dod chags zhe sdang gti mug kyang *//",
    "NG0409:696": "nga rgyal phrag dog rten 'phro dang *//",
    "NG0409:697": "sdud dmigs ched btsal bzhag bsal ba //",
    "NG0409:698": "bying rmugs la sogs mnyam pa'i phyir //",
    "NG0409:699": "'di ni gsal med mnyam pa'i gdeng *//",
    "NG0409:700": "mchog tu gsang ba'i don chen 'di //",
    "NG0409:701": "kun gyis spyod yul ma yin pas //",
    "NG0409:702": "sa sbyong sems dpas brtag tu med //",
    "NG0409:703": "so so skye bos smos ci dgos //",
    "NG0409:704": "de ni gdeng chen don gyi mchog / ces gsungs so //",
    "NG0409:705": "byang chub sems nam mkha' rgya mtsho chen po'i rgyud las /",
    "NG0409:706": "gdeng chen po'i le'u ste bco brgyad pa'o //  // de nas byang chub sems dpa' @#//",
    "NG0409:707": "chen po nam mkha' lta bu'i lus can mtshan mar rtog pa 'joms pa nam mkha'i snying po des /",
    "NG0409:708": "bcom ldan 'das la pad+ma rgyas pa'i spyan phye nas /",
    "NG0409:709": "legs so bde bar gshegs pa /",
    "NG0409:710": "a la la ho zhes bstod nas /",
    "NG0409:711": "rig pa'i mchod pa bsam gyis mi khyab pas /",
    "NG0409:712": "rgyal ba gad+ga'i klung gi bye ma snyed la /",
    "NG0409:713": "dus gcig la nam mkha' gang ba'i mchod pa byas nas //",
    "NG0409:714": "bskor te gcig tu 'du nas 'di skad ces smras so //",
    "NG0409:715": "kye rgyal po bo d+hi tsit+ta sa ma ya gu h+ya gar+b+ha am tram hum hri swa ha /",
    "NG0409:716": "a la la ho /",
    "NG0409:717": "bsdu ba gtan la dbab pa bshad du gsol /",
    "NG0409:718": "zhes gsol pa las /",
    "NG0409:719": "kye sems dpa' nam mkha'i snying po mchog / rtsa ba sems las gzhan ma yin //",
    "NG0409:720": "bskal pa 'bum gyi bud+ha yang *//",
    "NG0409:721": "byang chub sems las gzhan du men //",
    "NG0409:722": "sku gsung yon tan 'phrin las thugs //",
    "NG0409:723": "sems las gzhan pa yongs kyi med //",
    "NG0409:724": "rgyu 'bras sems dpa' sems kyi mchog / ston pa gnas su ston pa 'khor //",
    "NG0409:725": "sems nyid ma yin min par bshad //",
    "NG0409:726": "dus gsum rgyal ba thams cad kyi //",
    "NG0409:727": "sku yi sku ste sku nyid che //",
    "NG0409:728": "gsung ni ma lus ngo bo gsung *//",
    "NG0409:729": "ma lus bsdus pas kun gyi mchog / chos kun 'dus pas bltas pa med //",
    "NG0409:730": "lta spyod dkyil 'khor dbang rnams dang *//",
    "NG0409:731": "sgrub pa 'bras bu la sogs dang *//",
    "NG0409:732": "sems las ma rtogs ye nas med //",
    "NG0409:733": "ma lus bdag las gzhan min la //",
    "NG0409:734": "bdag kyang nam mkha' lta bu ste //",
    "NG0409:735": "de la mtshon pa'i mtha' las 'das //",
    "NG0409:736": "de la brtag cing dpyad du med //",
    "NG0409:737": "de la gzung 'dzin phyi nang med //",
    "NG0409:738": "nam mkha' lta bu'i mtshan nyid de //",
    "NG0409:739": "lung dang man ngag rtogs pas 'grub //",
    "NG0409:740": "chos rtags phyag rgya rnams ldan pas //",
    "NG0409:741": "'di la phyogs tsam shes 'gyur gyis //",
    "NG0409:742": "gang dag mtshan ma rtogs sgom zhing *//",
    "NG0409:743": "ched byas 'dzin rtog la gnas pa //",
    "NG0409:744": "bskal pa bye ba brgya phrag tu //",
    "NG0409:745": "dpyad kyang shes par mi 'gyur ro //",
    "NG0409:746": "de phyir gsang ba dam pa 'di //",
    "NG0409:747": "gang gi yul du mi 'gyur bas //",
    "NG0409:748": "bslad pas bslad de slar bcings pa //",
    "NG0409:749": "'dzin pa'i phur pa chen por 'gyur //",
    "NG0409:750": "'dzin med nam mkha' lta bu'i lus //",
    "NG0409:751": "mi dmigs mkha' ltar rnam par grol //",
    "NG0409:752": "mi gnas mi rtog mtha' las 'das //",
    "NG0409:753": "nam mkha'i mtha' dang mnyam sbyor bas //",
    "NG0409:754": "phyogs mtshams kun la khyab par gnas //",
    "NG0409:755": "'on kyang nam mkha'i rgyud las grol //",
    "NG0409:756": "zhes gsungs so //",
    "NG0409:757": "byang chub kyi sems nam mkha' rgya mtsho chen po'i rgyud las /",
    "NG0409:758": "bsdus pa gtan la phab pa'i le'u ste bcu dgu",
    "NG0409:759": "pa'o // // de nas 'khor gyi byang chub sems",
    "NG0409:760": "dpa' chen po rdo rje rin chen la sogs pa",
    "NG0409:761": "phyogs bcu 'jig rten gad+ga'i klung gi bye ma snyed",
    "NG0409:762": "nas 'dus pa thams cad kyis /",
    "NG0409:763": "rgyud kyi bdag po rgyud nyid bsdu ba po mdzad pa'i tshul rig pas mgrin gcig tu bstod pa /",
    "NG0409:764": "e ma snyoms mdzad byams pa'i char chen 'bebs //",
    "NG0409:765": "bdag nyid ma mdzad @#//",
    "NG0409:766": "kun bsgral 'khor ba dus gcig skems mdzad pa //",
    "NG0409:767": "me ltar sreg mdzad rlung ltar sel mdzad cing *//",
    "NG0409:768": "brten mdzad stong mdzad kun gyi bshes gnyen gtso /",
    "NG0409:769": "khyod kyi rang bzhin mkha' ltar khyab gnas rgyun mi 'chad //",
    "NG0409:770": "kun gyi don mdzad kun la bu gcig 'dra bar sems //",
    "NG0409:771": "kun tu sku dang gsung thugs yod tan 'phrin las kyis //",
    "NG0409:772": "ji ltar 'dul ba ston pa ye shes bdag po khyod la phyag 'tshal bstod //",
    "NG0409:773": "ston pa'i bka' sdod rgyud kyi don la sems //",
    "NG0409:774": "rgol ba bdud 'joms mu stegs ngan 'jigs byed //",
    "NG0409:775": "bstod bskul gsol 'debs chos kyi don gsung ba //",
    "NG0409:776": "nam mkha'i snying po rang byung bcom ldan 'das //",
    "NG0409:777": "'gyur med rdzogs pa chen po'i ngang la gnas //",
    "NG0409:778": "gsang bdag sdud pa'i mchog la phyag 'tshal bstod //",
    "NG0409:779": "mtho dma' spong len med pas kun tu bzang *//",
    "NG0409:780": "nam mkha'i mtha' ltar gnas pas dpag par dka' //",
    "NG0409:781": "rgya mtsho'i gting ltar gnas pas thug pa med //",
    "NG0409:782": "'gro ba'i re ba bskong zhing sgrib pa 'joms //",
    "NG0409:783": "ma rig mun pa sel ba'i gcong 'byin pa //",
    "NG0409:784": "sman gyi rgyal po kun gyi lam po che //",
    "NG0409:785": "thabs chen sgo yangs tshegs med don po che //",
    "NG0409:786": "ma btsal bde ba chen po'i ngang nyid can //",
    "NG0409:787": "gser gyi gling ltar 'gyur med de bzhin nyid //",
    "NG0409:788": "'gro ba sgrol byed sgro skur kun las 'das //",
    "NG0409:789": "don dam rgyal ba'i sku la phyag 'tshal bstod //",
    "NG0409:790": "ces bstod do //",
    "NG0409:791": "rgyal ba thams cad byang chub sems dpa' bye ba phrag dgu bcu rtsa dgu /",
    "NG0409:792": "bud+d+ha gad+ga'i klung gi bye ma snyed sras dang bcas pa nyid kyi thugs la bsdus te //",
    "NG0409:793": "thugs snying po byang chub la dgongs nas //",
    "NG0409:794": "de bzhin nyid du dmigs te cang mi gsung bar gyur te //",
    "NG0409:795": "'khor rdul snyed kyis bcom ldan 'das la mngon par bstod de /",
    "NG0409:796": "de nyid rjes su yi rang zhing bcom ldan 'das la bsngags te /",
    "NG0409:797": "rgyal ba ma lus pa thams cad kyang mngon par dgyes par gyur to //",
    "NG0409:798": "byang chub kyi sems nam mkha' rgya mtsho chen po'i rgyud las /",
    "NG0409:799": "rjes su yi rang ba'i le'u ste nyi shu ba'o",
    "NG0409:800": "// // byang chub kyi sems rdzogs pa chen po",
    "NG0409:801": "klong chen rab 'byams /",
    "NG0409:802": "rgyal ba gad+ga'i klung gi bye ma snyed /",
    "NG0409:803": "nam mkha' rgya mtsho rol pa chen po'i snang ba chen po'i rgyud kyi rgyal po rdzogs so //"
}