{
    "T02D1271:96b-0": "@96b # // rgya gar skad du /",
    "T02D1271:96b-1": "he badzra dvi bhu dza s'a dha nam /",
    "T02D1271:96b-2": "bod skad du /",
    "T02D1271:96b-3": "kye rdo rje phyag gnyis pa'i sgrub thabs /",
    "T02D1271:96b-4": "rje btsun thugs rje chen po la phyag 'tshal lo //",
    "T02D1271:96b-5": "khrag 'thung 'jig rten gsum 'phen dang //",
    "T02D1271:96b-6": "dpal mgon bla ma la btud de //",
    "T02D1271:96b-7": "de sgrub cho ga zhi ba yi //",
    "T02D1271:96b-8": "zhal snga nas gsungs rab dbye bya //",
    "T02D1271:96b-9": "dpa' bo zhal gcig phyag gnyis pa //",
    "T02D1271:96b-10": "bdag med ma yis mgul nas 'khyud //",
    "T02D1271:96b-11": "'khor lo la sogs rgyan dang ldan //",
    "T02D1271:96b-12": "spyan gsum zhabs gnyis 'dam skyes mda' //",
    "T02D1271:96b-13": "rgyud 'dir bsgom pa la dbang bar bya ba'i rnal 'byor pas /",
    "T02D1271:96b-14": "nang par snga bar mal nas langs te /",
    "T02D1271:96b-15": "rang gi snying gar nyi ma la gnas pa'i h'um bltas la /",
    "T02D1271:96b-16": "de'i 'od zer gyis dpal he ru ka snang bar byas te /",
    "T02D1271:96b-17": "me tog la sogs pa'i nye bar spyod pa lngas legs par mchod nas /",
    "T02D1271:96b-18": "de'i spyan sngar sdig pa bshags pa dang /",
    "T02D1271:96b-19": "bsod nams la rjes su yi rang ba dang /",
    "T02D1271:96b-20": "skyabs su 'gro ba byas la /",
    "T02D1271:96b-21": "byang chub chen por sems bskyed de //",
    "T02D1271:96b-22": "sems can thams cad la lha rdzas kyi bde ba nye bar sbyor ba'i byams pa dang /",
    "T02D1271:96b-23": "sdug bsngal thams cad nye bar sel ba'i rnam pa'i snying rje dang /",
    "T02D1271:96b-24": "bde ba de dag rgyun mi 'chad par nges pa'i rnam pa'i dga' ba dang /",
    "T02D1271:96b-25": "nyon mongs pa dang /",
    "T02D1271:96b-26": "nye ba'i nyon mongs pa dang /",
    "T02D1271:96b-27": "gzung ba dang 'dzin pa la sogs pa yid la",
    "T02D1271:96b-28": "mi byed pa'i mtshan nyid kyi btang snyoms bsgom mo",
    "T02D1271:96b-29": "// de nas chos dang gang zag la sogs pa'i dri mas ma gos pa'i ngo bo /",
    "T02D1271:97a-0": "chos @97a * //",
    "T02D1271:97a-1": "thams cad skye ba med pa'i tshul la zhugs pa'i stong pa nyid rnam par bsgoms la /",
    "T02D1271:97a-2": "aom sh'u n+ya t'a dzny'a na badzra sva dh'a wa a'atma ko&amp; ham /",
    "T02D1271:97a-3": "zhes bya bas byin gyis brlab po //",
    "T02D1271:97a-4": "de nas sad par byas la nam mkha'i phyogs su",
    "T02D1271:97a-5": "nyi ma'i dkyil 'khor la gnas pa'i h'um yig ste",
    "T02D1271:97a-6": "de yongs su gyur pa las rdo rje'i lte ba",
    "T02D1271:97a-7": "la gnas pa'i h'um yig bltas nas /",
    "T02D1271:97a-8": "de'i 'od zer las byung ba'i dpal he ru ka'i",
    "T02D1271:97a-9": "gzugs kyis 'gro ba ma lus pa'i don byas la",
    "T02D1271:97a-10": "de nyid du gzhug go //",
    "T02D1271:97a-11": "de yongs su gyur pa las dpal he ru ka",
    "T02D1271:97a-12": "sna tshogs padma'i 'dab ma la gnas pa'i ro'i steng",
    "T02D1271:97a-13": "du nyi ma'i dkyil 'khor la bzhugs pa /",
    "T02D1271:97a-14": "phyag gnyis pa spyan gsum pa /",
    "T02D1271:97a-15": "phyag g-yas na rdo rje /",
    "T02D1271:97a-16": "g-yon na rdo rjes mtshan pa'i thod pa bsnams pa /",
    "T02D1271:97a-17": "gar dang bcas pa stag gi pags pa'i sham thabs can /",
    "T02D1271:97a-18": "dbu la mi bskyod pa'i bdag nyid mi mgo las byas pa'i 'khor lo /",
    "T02D1271:97a-19": "snyan la 'od dpag med kyi bdag nyid rna cha gdub 'khor /",
    "T02D1271:97a-20": "mgul du rin 'byung gi bdag nyid mgur chu /",
    "T02D1271:97a-21": "phyag la rnam par snang mdzad kyi bdag nyid gdu bu 'chad ba /",
    "T02D1271:97a-22": "rked pa la don yod grub pa'i bdag nyid ska rags dang ldan pa /",
    "T02D1271:97a-23": "skra'i mchod phyir thogs dang /",
    "T02D1271:97a-24": "dpung rgyan dang /",
    "T02D1271:97a-25": "zhabs gdub dang ldan pa /",
    "T02D1271:97a-26": "dbu skra dmar ser gyen du phyogs pa /",
    "T02D1271:97a-27": "bdag med ma zhal gcig phyag gnyis ma /",
    "T02D1271:97a-28": "gri gug dang thod pa 'dzin pas 'khyud pa ste /",
    "T02D1271:97a-29": "da lta bur gyur par bdag nyid rnam par bsgoms la /",
    "T02D1271:97a-30": "de nas 'di'i rna ba la bdag med ma /",
    "T02D1271:97a-31": "mig dag la rdo rje ma /",
    "T02D1271:97a-32": "sna la gsang ba'i dkar mo /",
    "T02D1271:97a-33": "lce la chu'i rnal 'byor ma /",
    "T02D1271:97a-34": "lus kyi dbang po la rdo rje mkha' 'gro ma /",
    "T02D1271:97a-35": "yid la bdag med mar mos par bya'o //",
    "T02D1271:97a-36": "de nas mgo bo la padma sum cu rtsa gnyis pa'i steng du ham yig thur du bltas pa'o //",
    "T02D1271:97a-37": "mgul par 'dab ma bcu drug pa'i steng du aom yig steng du bltas pa'o //",
    "T02D1271:97a-38": "snying gar 'dab ma brgyad pa'i steng du thur du phyogs pa'i h'um yig go //",
    "T02D1271:97a-39": "lte bar 'dab ma drug cu rtsa bzhi pa'i steng du phyogs pa'i aam yig bsam mo //",
    "T02D1271:97b-0": "de nas dam tshig sems dpa' dang 'dra ba'i ye shes @97b sems dpa' spyan drangs te /",
    "T02D1271:97b-1": "dza: h'um bam ho:/",
    "T02D1271:97b-2": "zhes bya'i sngags 'dis dgug pa dang /",
    "T02D1271:97b-3": "gzhug pa dang /",
    "T02D1271:97b-4": "bcing ba dang /",
    "T02D1271:97b-5": "dbang du byas nas /",
    "T02D1271:97b-6": "'o ma dang chu bzhin du ro mnyam par bya'o //",
    "T02D1271:97b-7": "de ma thag tu rang gi snying ga'i nyi ma",
    "T02D1271:97b-8": "la rdo rje'i lte ba la gnas pa'i h'um yig",
    "T02D1271:97b-9": "las byung ba'i 'od zer de rnams kyis /",
    "T02D1271:97b-10": "de bzhin gshegs pa thams cad kyi rang bzhin he ru ka spyan drangs te /",
    "T02D1271:97b-11": "mchod pa byas la /",
    "T02D1271:97b-12": "de bzhin gshegs pa thams cad kyis bdag la dbang bskur du gsol zhes gsol ba gdab po //",
    "T02D1271:97b-13": "de nas de rnams kyis bdud rtsi lnga yis gang",
    "T02D1271:97b-14": "ba'i nor bu'i bum pa dag gis dbang bskur ba",
    "T02D1271:97b-15": "dang / bdag la mi bskyod pa'i cod pan du bsam mo //",
    "T02D1271:97b-16": "de nas rnal 'byor ma thams cad kyis tshogs kyi",
    "T02D1271:97b-17": "rang rang gi byang chub kyi sems la sogs pa'i",
    "T02D1271:97b-18": "rdzas kyis mchod pa bya'o //",
    "T02D1271:97b-19": "de nas /",
    "T02D1271:97b-20": "mche ba gtsigs pa 'jigs chen po //",
    "T02D1271:97b-21": "rgyu ma'i me tog phreng bas brgyan //",
    "T02D1271:97b-22": "sha chen po dag gsol mdzad pa //",
    "T02D1271:97b-23": "he ru ka dpal bdag phyag 'tshal //",
    "T02D1271:97b-24": "zhes bya ba 'dis bstod do //",
    "T02D1271:97b-25": "de nas nam mkha' la h'um yongs su gyur pa las rdo rje'o //",
    "T02D1271:97b-26": "de'i 'og tu yi ge a'a: yongs su gyur pa las padma'i snod de //",
    "T02D1271:97b-27": "de'i nang du aom yig gis mtshan pa'i go ku da ha na /",
    "T02D1271:97b-28": "ma ra mu shu bi la sogs pa'i dam tshig gi dngos po rnams te /",
    "T02D1271:97b-29": "rdo rje dang padma yang dag par sbyor ba las /",
    "T02D1271:97b-30": "me 'bar ba dang /",
    "T02D1271:97b-31": "de'i rdzas rnams gdus pa dang /",
    "T02D1271:97b-32": "smin nas khu bar byas te /",
    "T02D1271:97b-33": "de bzhin gshegs pa thams cad kyi gzugs ston pa'i ye shes kyi nyi mar byed de /",
    "T02D1271:97b-34": "ye shes kyi sa bon de'i 'od zer rnams kyis",
    "T02D1271:97b-35": "de bzhin gshegs pa thams cad kyi ye shes kyi",
    "T02D1271:97b-36": "bdud rtsi bkug ste /",
    "T02D1271:97b-37": "dngos po rnams dang lhan cig tu byas nas /",
    "T02D1271:97b-38": "aom a'a: h'um /",
    "T02D1271:97b-39": "zhes bya ba'i yi ge gsum gyis byin gyis brlabs te /",
    "T02D1271:97b-40": "lce h'um yig dkar po las byung ba'i rdo rje'i",
    "T02D1271:97b-41": "rang bzhin du byas la bdag nyid de yis tshim",
    "T02D1271:97b-42": "par bya'o // de nas snying ga'i 'od nyi ma",
    "T02D1271:97b-43": "la rdo rje'i lte bar gnas pa'i h'um yig la",
    "T02D1271:97b-44": "legs par bskor nas gnas pa'i /",
    "T02D1271:97b-45": "aom tre lo ky'a kshe pa h'um h'um h'um phat sv'a h'a /",
    "T02D1271:98a-0": "zhes bya ba'i yi ge bcu gnyis @98a * //",
    "T02D1271:98a-1": "pa'i sngags kyi phreng ba mar me'i phreng ba bzhin du 'bar ba yid kyis mngon par bris la /",
    "T02D1271:98a-2": "rim pa brjod pa bzhin du rgyun mi 'chad par bzlas pa bya'o //",
    "T02D1271:98a-3": "gung dang phyi dro'i thun mtshams ni yud tsam gyis dpal he ru ka'i gzugs su byas te /",
    "T02D1271:98a-4": "de nas mig la sogs pa rnam par dag pa dang /",
    "T02D1271:98a-5": "'khor bzhi bsgom pa dang /",
    "T02D1271:98a-6": "mchod pa dang /",
    "T02D1271:98a-7": "bstod pa dang /",
    "T02D1271:98a-8": "bdud rtsi myang ba la sogs pa bya'o //",
    "T02D1271:98a-9": "'jig rten gsum 'phen dpa' bo yi //",
    "T02D1271:98a-10": "sgrub pa'i thabs mchog byas pa las //",
    "T02D1271:98a-11": "bsod nams gang zhig grub pa des //",
    "T02D1271:98a-12": "'gro kun rdo rje 'dzin gyur cig / kye rdo rje phyag gnyis pa'i sgrub thabs rdzogs so /",
    "T02D1271:98a-14": "// / mkhas pa chen po t'a ra shr'i'i zhal snga nas mdzad pa /",
    "T02D1271:98a-15": "bal po'i pandita su ma ti k'i rti dang /"
}