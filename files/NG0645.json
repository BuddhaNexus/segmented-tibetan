{
    "NG0645:2": "@ @#// rgya gar skad du /",
    "NG0645:3": "dz+nya na da ki ni tsit+ta sarba g+hu ya bin du na ma /",
    "NG0645:4": "bod skad du /",
    "NG0645:5": "ye shes kyi mkha' 'gro ma rnams kyi thugs gsang ba'i thigs pa zhes bya ba /",
    "NG0645:6": "dpal ldan mkha' 'gro sde lnga la //",
    "NG0645:7": "rnam par btud de phyag 'tshal lo //",
    "NG0645:8": "bde bar gshegs pa thams cad kyis //",
    "NG0645:9": "ye shes rgya mtsho rab zab thugs //",
    "NG0645:10": "bsam gtan man ngag mdor bsdus don //",
    "NG0645:11": "gnas lugs thabs dang mngon gyur pa'o //",
    "NG0645:12": "gnas lugs byang chub snying po ste //",
    "NG0645:13": "rgyu rkyen bral ba'i byang chub sems //",
    "NG0645:14": "snang med stong mthar mi gnas pa'o //",
    "NG0645:15": "thig le chen po yi sangs rgyas //",
    "NG0645:16": "thabs ni lam yin rnam gsum ste //",
    "NG0645:17": "thag chod nyams med spyod rigs kyis //",
    "NG0645:18": "dmigs med kun 'byung de bzhin nyid //",
    "NG0645:19": "shes thob byed pas thabs lam bya'o //",
    "NG0645:20": "lta ba'i ngo bo mtshan nyid dang *//",
    "NG0645:21": "lta bzhi rnam grangs rtogs tshul dang *//",
    "NG0645:22": "yon tan rnam pa drug shes bya //",
    "NG0645:23": "ngo bo cir yang mi dmigs pa'i //",
    "NG0645:24": "mthar 'dzin rtog pa kun grol ba'o //",
    "NG0645:25": "mtshan nyid chos rnams thams cad kyis //",
    "NG0645:26": "spyi dang rang gi mtshan nyid rnams //",
    "NG0645:27": "ma 'dres yongs rdzogs rtogs pa dang *//",
    "NG0645:28": "ma 'dres yongs rdzogs dbyer med do //",
    "NG0645:29": "lta gzhi snying po byang chub dang *//",
    "NG0645:30": "de las byung ba'i chos rnams te //",
    "NG0645:31": "rnam grangs brdal ba chen po dang *//",
    "NG0645:32": "gsang dbang chen po'i lta ba dang *//",
    "NG0645:33": "mkha' klong rnam par dag pa'o //",
    "NG0645:34": "rtogs tshul brdal ba chen po yis //",
    "NG0645:35": "rang las ma g.yos ye shes rtogs //",
    "NG0645:36": "gsum pa ma skyes ma 'gags dang *//",
    "NG0645:37": "gnyis med yul bral ye shes gsal //",
    "NG0645:38": "gsum pa mkha' klong rnam dag pa'i //",
    "NG0645:39": "thig le chen po chos skur bshad //",
    "NG0645:40": "mkha' ltar dag pa'i sems nyid la //",
    "NG0645:41": "phyi nang gsang ba yang gsang dang *//",
    "NG0645:42": "'du 'phro la sogs mi dmigs pas //",
    "NG0645:43": "ngo bo ma skyais stong pa'i mkha' //",
    "NG0645:44": "byang chub sems kyi thig le las //",
    "NG0645:45": "rol pa'i phyag rgya kun shar pas //",
    "NG0645:46": "stsal snang ma 'gags ye shes klong *//",
    "NG0645:47": "yid bzhin nor bu 'od 'bar bzhin //",
    "NG0645:48": "byang chub sems kyi rang bzhin ni //",
    "NG0645:49": "ma skyes ma 'gag ro gcig pas //",
    "NG0645:50": "dbyer med gter chen po nyid do //",
    "NG0645:51": "ji ltar sprul mdud grol ba bzhin //",
    "NG0645:52": "stong mthar mi gnas cir yang gsal //",
    "NG0645:53": "gsal ba nyid na ma skyes stong *//",
    "NG0645:54": "gsal stong dbyer med spyod yul bral //",
    "NG0645:55": "yon tan skyes pa gnyid sad ltar //",
    "NG0645:56": "sdug bsngal ma spangs bde chen dang *//",
    "NG0645:57": "'khor ba ma spangs ye sangs rgyas //",
    "NG0645:58": "ting 'dzin sngon 'gro bslab thabs dang *//",
    "NG0645:59": "brten par bya dang bogs dbyung dang *//",
    "NG0645:60": "thob pa'i rtags dang gsal ba'i tshad //",
    "NG0645:61": "bcos thabs yon tan brgyad shes bya //",
    "NG0645:62": "sngon 'gro byang chub sems bskyed do //",
    "NG0645:63": "ston pa chu bo bzhi ldan pas //",
    "NG0645:64": "rgyud bkrol ba dang dbang thob nas //",
    "NG0645:65": "bar chad med pa'i gnas mchog tu //",
    "NG0645:66": "cha rkyen rnam gnyis 'tshogs pa dang *//",
    "NG0645:67": "rdo rje @#//",
    "NG0645:68": "go cha bgos par bya'o //",
    "NG0645:69": "bslab pa'i thabs la rnam bzhi ste //",
    "NG0645:70": "thob par bya dang mtshan nyid dang *//",
    "NG0645:71": "rang bzhin thun gyi 'phel 'grib bo //",
    "NG0645:72": "thob pa'i man ngag ni //",
    "NG0645:73": "dpe dang bskyed rim thog babs dang *//",
    "NG0645:74": "log gnon stobs kyis thob par 'gyur //",
    "NG0645:75": "dpe las thob 'dod rnal 'byor pas //",
    "NG0645:76": "ran byas byi dor ldan pa'i sa //",
    "NG0645:77": "bsam gtan khang pa yid 'ong bar //",
    "NG0645:78": "bde ba'i stan la chos bdun tshul //",
    "NG0645:79": "ston pa man ngag gsum ldan pas //",
    "NG0645:80": "mtshan ldan 'od dang gzugs sku zhig / rnal 'byaur de la rdzogs par sbyin //",
    "NG0645:81": "snang dang mi snang thabs kyi bslab //",
    "NG0645:82": "rlung sems gcig tu dril byas la //",
    "NG0645:83": "snang ba thams cad phyag rgya ste //",
    "NG0645:84": "phyag rgya thabs dang gsal brtan nas //",
    "NG0645:85": "mi snang tshe na'ang thob par bya //",
    "NG0645:86": "de nyid gsal rdzogs gom brten nas //",
    "NG0645:87": "lus la gzud pa'i sbyor ba yang *//",
    "NG0645:88": "bde chen gnas su spyan drangs la //",
    "NG0645:89": "thig le chen por bzhu brtul bya //",
    "NG0645:90": "thig les 'khor lo drug rgyas pa //",
    "NG0645:91": "rkyen gyi stobs kyis lhar gsal phyir //",
    "NG0645:92": "bdag nyid phyag rgya'i rnal 'byor du //",
    "NG0645:93": "yongs su rdzogs pas bde ba che //",
    "NG0645:94": "bskyed pa'i rim pa'i rnal 'byor ni //",
    "NG0645:95": "rtsa ba'i yi ge hum mum dang *//",
    "NG0645:96": "ha he ma byo phat rims las //",
    "NG0645:97": "dpal chen yum drug rje mo dang *//",
    "NG0645:99": " sman mo lnga bcu rtsa drug gis //",
    "NG0645:100": "ting 'dzin sngags kyi skur gsal ba //",
    "NG0645:101": "rlung sems 'dres pa'i skyes bu yis //",
    "NG0645:102": "ma yengs rgyun du gnas par gyis //",
    "NG0645:103": "thog babs lung bstan rnal 'byor pas //",
    "NG0645:104": "stong nyid sngags kyis lus sbyangs la //",
    "NG0645:105": "sems kyi ye shes chen po nyid //",
    "NG0645:106": "ma bskyed rdzogs pa'i phyag rgyar bsgom //",
    "NG0645:107": "log non snang med g.yung drung du //",
    "NG0645:108": "sems kyi 'du 'phro kun spangs te //",
    "NG0645:109": "rig pa stong nyid lcags su bzhug / gti mug gnyid kyis tshims par byos //",
    "NG0645:110": "lnga bdun ngag gis rtags rdzogs nas //",
    "NG0645:111": "gsal la dben pa'i sa phyogs su //",
    "NG0645:112": "rten gyi rnal 'byor sgor zhugs nas //",
    "NG0645:113": "ye shes chen po'i phyag rgyar gsal //",
    "NG0645:114": "mtshan nyid don dang rtag ldan pas //",
    "NG0645:115": "tshad dang sku mdog bzhugs thabs dang *//",
    "NG0645:116": "phyag mtshan rgyan sogs ye shes sku //",
    "NG0645:117": "chags tshad skabs kyi bye brag gis //",
    "NG0645:118": "khru brgyad bzhi dang gnyis pa dang *//",
    "NG0645:119": "mchod bzhi gang dang phyed ma las //",
    "NG0645:120": "che dang chung bar ma bshad do //",
    "NG0645:121": "sku mdog gtso 'khor khyad par gyis //",
    "NG0645:122": "gtso gzungs ye shes rnam lnga'i phyir //",
    "NG0645:123": "mthing ka'i khyad par rnam lnga la //",
    "NG0645:124": "'khor rnams rigs kyi bye brag gis //",
    "NG0645:125": "mthing kha dkar ser dmar ljang sogs //",
    "NG0645:126": "mkha' la 'ja' snang ji bzhin du //",
    "NG0645:127": "shin tu gsal la ma 'dres pa'o //",
    "NG0645:128": "bzhugs thabs zhi dang khro bos te //",
    "NG0645:129": "skyil krung phyed dang 'gying tshul gyis //",
    "NG0645:130": "gdul bya sems can thams cad la //",
    "NG0645:131": "rang gi ngo bos chos ston to //",
    "NG0645:132": "phyag mtshan ye shes rang snang bas //",
    "NG0645:133": "khro bo rdo rje dril bu dang *//",
    "NG0645:134": "dril zhags ban d+ha la sogs te //",
    "NG0645:135": "zhi ba rnam thar sgo @#//",
    "NG0645:136": "gsum dang *//",
    "NG0645:137": "thugs kyi dkyil du bka' rkan tshogs //",
    "NG0645:138": "gdul bya dbang po'i bye brag gis //",
    "NG0645:139": "gcig las gnyis su phye bar zad //",
    "NG0645:140": "rgyan yang rin chen dur khrod sogs //",
    "NG0645:141": "rang gi yon tan rgyas phyir brgyan //",
    "NG0645:142": "'od zer kun tu mtha' yas pas //",
    "NG0645:143": "thugs rje chen po'i sprul pa nyid //",
    "NG0645:144": "rang bzhin chu zla'i dkyil 'khor ltar //",
    "NG0645:145": "yod pa ma yin spyod yul bral //",
    "NG0645:146": "med pa ma yin phyag rgya'i sku //",
    "NG0645:147": "yod med dbu mar mi rtog pa'i //",
    "NG0645:148": "lhun grub ye shes rang snang phyir //",
    "NG0645:149": "sems nyid ye shes sgyu ma'i sku //",
    "NG0645:150": "snang la rang bzhin med par ro //",
    "NG0645:151": "thun ni rnal 'byor gnyis dbang gis //",
    "NG0645:152": "gsar bu rnams kyis bslab pa ni //",
    "NG0645:153": "mtshan mo mi sgom bde bar nos //",
    "NG0645:154": "nyin mo rtsol dang mi rtsol ba'i //",
    "NG0645:155": "thun chung brgyad gnyis bcu drug tu //",
    "NG0645:156": "phyi nang gsang ba'i thun tshod kyis //",
    "NG0645:157": "shes par byas la thun tu gzhug / de la brtan pa'i rnal 'byor pas //",
    "NG0645:158": "'bris yang chen por dril byos la //",
    "NG0645:159": "rang gsal rtog med ye shes sku //",
    "NG0645:160": "thun bzhi'i rnal 'byor brten par bya //",
    "NG0645:161": "rnying pa rnams kyi nyams len tshe //",
    "NG0645:162": "mtshan mo yang ni bsgom par bya //",
    "NG0645:163": "nyin mo bzhi dang mtshan mo bzhi //",
    "NG0645:164": "bsam gtan brgyad pa'i rnal 'byor bsgom //",
    "NG0645:165": "de nas nyin zhag phrugs gcig la //",
    "NG0645:166": "thun 'bring gnyis gnyis bsgoms pa yin //",
    "NG0645:167": "thun bzhi sgom pa'i rnal 'byor te //",
    "NG0645:168": "cung zad yengs kyang ye shes sku //",
    "NG0645:169": "de nas rnal 'byor chen po ste //",
    "NG0645:170": "nyin kyang nus la mtshan kyang nus //",
    "NG0645:171": "nyin mtshan gcig tu dril nus pas //",
    "NG0645:172": "rnam par smin ces de la brjod //",
    "NG0645:173": "phyi nang gsang ba'i rtags gsum ni //",
    "NG0645:174": "yi ge thug mtshan phra mo yis //",
    "NG0645:175": "nam mkha'i khams kun gang ba dang *//",
    "NG0645:176": "gzungs su 'ja' dang 'od 'byung dang *//",
    "NG0645:177": "gti mug med dang bde yang ldan //",
    "NG0645:178": "rang lus rgyal pa'i phyag rgya che //",
    "NG0645:179": "dbugs kyi rgyu ba mi tshor zhing *//",
    "NG0645:180": "snying rje che dang chags pa chung *//",
    "NG0645:181": "chos kyi sgo mo nang nas 'char //",
    "NG0645:182": "spyod yul ye shes sgyu mar gsal //",
    "NG0645:183": "sangs rgyas byang chub sems dpa' dang *//",
    "NG0645:184": "mkha' 'gro'i tshogs kyis mchod byed cing *//",
    "NG0645:185": "nyams pa re dogs med par 'byung *//",
    "NG0645:186": "bsam gtan sbyor dngos rjes gsum las //",
    "NG0645:187": "gsal ba'i tshad ni 'byung ba ste //",
    "NG0645:188": "dang po ma bu'i 'du shes bzin //",
    "NG0645:189": "mi ngal ba yi sems kyis ni //",
    "NG0645:190": "snang stong dbyer med ye shes sku //",
    "NG0645:191": "bde gsal ngang la gnas pa'i rkyen //",
    "NG0645:192": "bde ba bum gzugs til sgron bzhin //",
    "NG0645:193": "sems nyid ye shes sgyu ma'i sku //",
    "NG0645:194": "rigs dang sku mdog phyag mtshan sogs //",
    "NG0645:195": "shin tu gsal la mi rtog pa'o //",
    "NG0645:196": "tham bcud la na bu 'phang ltar //",
    "NG0645:197": "gnas pas mi ngoms gtang bar dka' //",
    "NG0645:198": "dmigs pa dag gi rjes la ni //",
    "NG0645:199": "mi dmigs chos nyid shugs las 'char //",
    "NG0645:200": "yongs su brtan pa'i cho ga ni //",
    "NG0645:201": "rang bzhin mtshan nyid chog shes dang *//",
    "NG0645:202": "stong rims rje shes rnam lnga ste //",
    "NG0645:203": "rang bzhin dmigs med de bzhin nyid //",
    "NG0645:204": "chu",
    "NG0645:206": "[(]9[)]@#// zla'i dkyil 'khor ji bzhin du //",
    "NG0645:207": "shin tu gsal la mi rtog pa //",
    "NG0645:208": "thog ma nyid nas gnas pa yin //",
    "NG0645:209": "mtshan nyid dkyil 'khor rang snang ba //",
    "NG0645:210": "dngul dkar me long bzhin ltar snang *//",
    "NG0645:211": "gsal la rdzogs par bsgom bya ste //",
    "NG0645:212": "phyal ba rab 'bring thun rkyang spang *//",
    "NG0645:213": "chog shes ye shes sgyu ma'i sku //",
    "NG0645:214": "gsal ba'i che na thun bskyungs te //",
    "NG0645:215": "khams sogs nus pa mdzad pa'i rgyu //",
    "NG0645:216": "thun ches pa dang grags pa spangs //",
    "NG0645:217": "stong rims mkha' sprin mkhar dengs bzhin //",
    "NG0645:218": "rims kyis gtang bar bya ba las //",
    "NG0645:219": "mi rtogs ye shes 'gag pa'i rgyu //",
    "NG0645:220": "skad cig drag pos ma gtong ngo *//",
    "NG0645:221": "rjes shes thun tshad gcig dag tu //",
    "NG0645:222": "dmigs pa kun gyi gzhir gyur pa'i //",
    "NG0645:223": "gnyis med ngang la blo bzhag la //",
    "NG0645:224": "spyod yul kun dang bsre par bya //",
    "NG0645:225": "bogs 'byung phyi nang gsang ba yi //",
    "NG0645:226": "rig pa'i rtsal sbyong rnam gsum gyis //",
    "NG0645:227": "rang snang dbyer med rdo rje'i sku //",
    "NG0645:228": "ngo bo nyid kyis rgyas par 'gyur //",
    "NG0645:229": "dang po gdeng ldan rnal 'byor pas //",
    "NG0645:230": "mnyam pa'i ngang la bzhengs nas ni //",
    "NG0645:231": "snyan pa'i dbyangs dang ldan pa yis //",
    "NG0645:232": "bskyed dang spyan drang mchod rim sogs //",
    "NG0645:233": "chu zla lta bur shes pas ni //",
    "NG0645:234": "de bzhin nyid las mi byed pa'i //",
    "NG0645:235": "lha tshogs sgom pa'i grogs su 'gyur //",
    "NG0645:236": "de nas rnal 'byor chen po yis //",
    "NG0645:237": "lus ngag bya ba kun spangs te //",
    "NG0645:238": "dmigs pa med pa'i ngang nyid las //",
    "NG0645:239": "mi gsung mnyam pa'i sngags tshig gis //",
    "NG0645:240": "rigs kyis yang na cig car du //",
    "NG0645:241": "dpal ldan mkha' 'gro'i tshogs rnams la //",
    "NG0645:242": "ting nge 'dzin gyi rnam dag gis //",
    "NG0645:243": "mnyes par bya zhing 'du 'phro bskul //",
    "NG0645:244": "sems kyi cho 'phrul rang snang ba'i //",
    "NG0645:245": "rang bzhin dkyil 'khor bsgom bya ste //",
    "NG0645:246": "brjod du med pa'i 'phrin las dang *//",
    "NG0645:247": "mnyam pa chen po'i dam tshig gis //",
    "NG0645:248": "bsam gtan yongs su 'phel ba zhes //",
    "NG0645:249": "yang dag rdzogs sangs rgyas kyis bshad //",
    "NG0645:250": "rnal 'byor bla na med pa yis //",
    "NG0645:251": "lha bdag gnyis su dbyer med ba'i //",
    "NG0645:252": "ye shes chen po'i phyag rgya la //",
    "NG0645:253": "dri ma med pa'i blo gzhag ste //",
    "NG0645:254": "'du 'phro med pa'i ting 'dzin gyis //",
    "NG0645:255": "ngang la gnas pa'i rnal 'byor ni //",
    "NG0645:256": "rgyal ba rnams kyi sku gsung thugs //",
    "NG0645:257": "phyogs dus kun las 'khyil ba'i dpal //",
    "NG0645:258": "bcos thabs spyi dang khyad par las //",
    "NG0645:259": "spyi skyon bying rgod ldengs gsum ni //",
    "NG0645:260": "zas dang spyod lam dus tshod dang *//",
    "NG0645:261": "khams dang ting 'dzin 'phel 'grib kyis //",
    "NG0645:262": "gnas skabs kun tu gang babs pa'i //",
    "NG0645:263": "skyon deng yongs su spang bar bya //",
    "NG0645:264": "khyad par dmigs pa 'byams pa dang *//",
    "NG0645:265": "ma thob pa dang 'gyur bas te //",
    "NG0645:266": "mtshan nyid ldan pa'i gzugs sku la //",
    "NG0645:267": "ma yengs pa yi bsam gtan gyis //",
    "NG0645:268": "so so'i skabs dang sbyor shes pas //",
    "NG0645:269": "de dag kun las grol bar 'gyur //",
    "NG0645:270": "phan yon rnam pa gnyis bshad de //",
    "NG0645:271": "sgrib pa byang dang tshogs rdzogs pa'o //",
    "NG0645:272": "mkha' ltar dag pa'i sems nyid @#//",
    "NG0645:273": "la //",
    "NG0645:274": "'ja' ltar gsal ba'i lha bsgoms pas //",
    "NG0645:275": "kun rtags 'khrul snang dag pa'i phyir //",
    "NG0645:276": "'das pa'i sa la phyir sgrib cing */",
    "NG0645:277": "kha cig mtho ris tsam 'gog pa'i //",
    "NG0645:278": "nyi shu rtsa gcig sgrib byang nas //",
    "NG0645:279": "sgyu spyod bsod nams tshogs chen sku //",
    "NG0645:280": "lha yi ting 'dzin gsal rdzogs te //",
    "NG0645:281": "lus kyi rgya mdud grol ma thag / ye shes sku yi phyag rgyar gsal //",
    "NG0645:282": "phyag rgya nyid ni rang snang ste //",
    "NG0645:283": "rang snang spyod yul bral ba dang *//",
    "NG0645:284": "rgyu 'bras dbyer med rtogs goms pas //",
    "NG0645:285": "sangs rgyas sa la sgribs byed pa'i //",
    "NG0645:286": "shes dang lta sgrib phra ba dang *//",
    "NG0645:287": "phra ba'i phra ba'ang dag gyur nas //",
    "NG0645:288": "'bras bu ye shes tshogs kyi sku //",
    "NG0645:289": "rang lus rgyal ba'i phyag rgyar gsal //",
    "NG0645:290": "mtshan dang dpe byad ma 'dres rdzogs //",
    "NG0645:291": "sangs rgyas kun dang cung zad mnyam //",
    "NG0645:292": "spyod pa'i nges tshig rnam grangs dang *//",
    "NG0645:293": "spyad pa'i thabs dang nyes dmigs dang *//",
    "NG0645:294": "phan yon rnam pa lngar shes bya //",
    "NG0645:295": "nges tshig longs spyod 'gro 'dug tshe //",
    "NG0645:296": "thag gcod pa dang nyams len gyis //",
    "NG0645:297": "shugs las byung dang mgo mtshungs par //",
    "NG0645:298": "mi 'bras spyod pas spyod shes bya //",
    "NG0645:299": "rnam grangs thabs lam grol lam gyis //",
    "NG0645:300": "phye bas gnas skabs gnyis su gyur //",
    "NG0645:301": "spyad thabs dang po thabs lam ni //",
    "NG0645:302": "skye shi med pa'i stan dang *//",
    "NG0645:303": "'ching grol med pa'i 'ga' na la //",
    "NG0645:304": "gdengs ldan skyes bu chen po yis //",
    "NG0645:305": "grol lam phyi nang gsang ba yi //",
    "NG0645:306": "kun spyod yon tan rnam lngar yang *//",
    "NG0645:307": "ma 'gag pa dang gsal ba'i phyir //",
    "NG0645:308": "spyad par bya ba'i longs spyod des //",
    "NG0645:309": "chos kyi dbyings kyi rol pa las //",
    "NG0645:310": "ma 'dres gsal bar longs spyod che //",
    "NG0645:311": "rang bzhin med dang ma skyes pas //",
    "NG0645:312": "chags par byed pa gnas ma yin //",
    "NG0645:313": "thig le chen po'i rang bzhin la //",
    "NG0645:314": "ma skyes ma 'gags dbyer med dang *//",
    "NG0645:315": "gsal dang stong par mi dmigs pas //",
    "NG0645:316": "spyod bya spyod byed tha dad min //",
    "NG0645:317": "rang rgyud spyod lam ma grol bar //",
    "NG0645:318": "thar pa chen por dam bcas kyang *//",
    "NG0645:319": "brkam chags lnga yi me dpung gis //",
    "NG0645:320": "byang chub myu gu bsreg par 'gyur //",
    "NG0645:321": "de las grol ba'i yon tan ni //",
    "NG0645:322": "nyon mongs sdig pas ma gos pas //",
    "NG0645:323": "thabs dang tshad dang dgos ched do //",
    "NG0645:324": "thabs kyi rlung gi 'khor lo nas //",
    "NG0645:325": "rdo rje kha tong gzhu bdungs te //",
    "NG0645:326": "shes rab ye shes med 'u las //",
    "NG0645:327": "spros pa'i thig le dgu rnams 'phangs //",
    "NG0645:328": "chags tshad thun dang bstan pa'o //",
    "NG0645:329": "thun ni rab 'bring tha ma ste //",
    "NG0645:330": "drug dang bzhi dang gnyis par bsgom //",
    "NG0645:331": "brtan pa las dang ye shes kyis //",
    "NG0645:332": "gtum mo lus la 'bar ba'o //",
    "NG0645:333": "dgos ched dpal ldan rigs lnga yi //",
    "NG0645:334": "mkha' 'gro'i tshogs kyi dkyil 'khor du //",
    "NG0645:335": "gdod ma nyid nas gnas pa'i don //",
    "NG0645:336": "rang la 'bar bar byed pa'o //",
    "NG0645:337": "rjes shes thun tshod gcig dag tu //",
    "NG0645:338": "bde ba gsal ba mi rtog pa'i //",
    "NG0645:339": "ngang la mnyam par gzhag nas ni //",
    "NG0645:340": "spyod yul kun dang bsre bar @#//",
    "NG0645:341": "bya //",
    "NG0645:342": "mngon du gyur pa'i 'bras bu ni //",
    "NG0645:343": "bdag dang gzhan don grub pas te //",
    "NG0645:344": "nges pa'i sku dang gsung dang thugs //",
    "NG0645:345": "yon tan 'phrin las rnam pa lnga *//",
    "NG0645:346": "byang chub sems kyi bde klong du //",
    "NG0645:347": "gcig tu 'khyil ba bdag gi don //",
    "NG0645:348": "he ru ka yi thugs las ni //",
    "NG0645:349": "sprul pa'i yi ge hum du shar //",
    "NG0645:350": "hum gis 'gro ba sems can gyi //",
    "NG0645:351": "bag chags sbyong ba gzhan gyi don //",
    "NG0645:352": "mkha' 'gro ma tshogs thams cad kyis //",
    "NG0645:353": "rgyud chen rgya mtsho mtha' yas pa'i //",
    "NG0645:354": "dgongs pa kun 'dus gsang ba'i bcud //",
    "NG0645:355": "byang chub sems kyi gter du sbas //",
    "NG0645:356": "dur khrod chen po bsil ba'i tshal du /",
    "NG0645:357": "o rgyan gyi mkhan po pad+ma 'byung gnas la /",
    "NG0645:358": "ye shes kyi mkha' 'gro ma rnams kyis dngos su",
    "NG0645:359": "lung bstan pa'i dgongs nyan sa rnal 'byor pa rnams",
    "NG0645:360": "kyi yid bzhin gyi nor bu rin po che nyid"
}