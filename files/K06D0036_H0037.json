{
    "K06D0036_H0037:420a-0": "@420a / /rgya gar skad du /",
    "K06D0036_H0037:420a-1": "mee tri bh'a ban s'u tra /",
    "K06D0036_H0037:420a-2": "bod skad du /",
    "K06D0036_H0037:420a-3": "byams pa bsgom pa'i mdo /",
    "K06D0036_H0037:420a-4": "'phags pa dkon mchog gsum la gus pas phyag 'tshal lo //",
    "K06D0036_H0037:420a-5": "'di skad bdag gis thos pa'i dus gcig na /",
    "K06D0036_H0037:420a-6": "bcom ldan 'das mnyan yod na rgyal byed tshal mgon",
    "K06D0036_H0037:420a-7": "med zas sbyin gyi kun dga' ra ba na bzhugs",
    "K06D0036_H0037:420a-8": "so // de nas bcom ldan 'das kyis dge slong rnams bos nas /",
    "K06D0036_H0037:420a-9": "dge slong dag btsun pa bcom ldan 'das kyi sbyan sngar so sor 'ongs pa la /",
    "K06D0036_H0037:420a-10": "bcom ldan 'das kyis kyang 'di skad ces bka' stsal to //",
    "K06D0036_H0037:420a-11": "sems rnam par grol bar bya ba'i phyir byams pa bsgom par bya'o //",
    "K06D0036_H0037:420a-12": "bsam pa brtan par bya ba'i phyir ro //",
    "K06D0036_H0037:420a-13": "mang du byed pa dang /",
    "K06D0036_H0037:420a-14": "zhi bar byed pa dang /",
    "K06D0036_H0037:420a-15": "gzhir byed pa dang /",
    "K06D0036_H0037:420a-16": "rjes su gnas par byed pa dang /",
    "K06D0036_H0037:420a-17": "'dis par bya ba dang /",
    "K06D0036_H0037:420a-18": "shin tu btsun par bya'o //",
    "K06D0036_H0037:420a-19": "phan yon bcu gcig po so sor bshad par bya'o //",
    "K06D0036_H0037:420a-20": "bcu gcig gang zhe na /",
    "K06D0036_H0037:420a-21": "bde bar nyal ba dang /",
    "K06D0036_H0037:420a-22": "bde bar sad pa dang /",
    "K06D0036_H0037:420a-23": "sdig pa'i rmi lam mi mthong ba dang /",
    "K06D0036_H0037:420a-24": "de la mi rnams dga' ba dang /",
    "K06D0036_H0037:420b-0": "mi ma yin rnams @420b dga' ba dang /",
    "K06D0036_H0037:420b-1": "lha rnams kyis bsrung ba dang /",
    "K06D0036_H0037:420b-2": "me dang /",
    "K06D0036_H0037:420b-3": "dug dang /",
    "K06D0036_H0037:420b-4": "mtshon rnams kyis gnod bar mi 'gyur ro //",
    "K06D0036_H0037:420b-5": "dus rtag tu sems shin tu dga' bar gnas pa dang /",
    "K06D0036_H0037:420b-6": "bzhin gyi mdangs rab tu gsal ba dang /",
    "K06D0036_H0037:420b-7": "sems gsal bar 'chi ba dang /",
    "K06D0036_H0037:420b-8": "ches cher bag yod bar byed pas tshangs pa'i 'jig rten du skye ba'o //",
    "K06D0036_H0037:420b-9": "dge slong dag /",
    "K06D0036_H0037:420b-10": "byams pa'i sems dang mi 'bral bar bya'o //",
    "K06D0036_H0037:420b-11": "bsam bas brten par bya'o //",
    "K06D0036_H0037:420b-12": "bsgom par bya ba dang /",
    "K06D0036_H0037:420b-13": "mang du byed pa dang /",
    "K06D0036_H0037:420b-14": "zhi bar byed pa dang /",
    "K06D0036_H0037:420b-15": "gzhi'i byed pa dang /",
    "K06D0036_H0037:420b-16": "rjes su gnas bar byed pa dang /",
    "K06D0036_H0037:420b-17": "'dris par bya ba dang /",
    "K06D0036_H0037:420b-18": "shin tu brtson par bya'o //",
    "K06D0036_H0037:420b-19": "bcu gcig po rnams kyi phan yon rnams so sor bshad zin to //",
    "K06D0036_H0037:420b-20": "dge slong dag /",
    "K06D0036_H0037:420b-21": "gzhan ? ? mas pa'i phan yon rnams bshad par bya'o //",
    "K06D0036_H0037:420b-22": "kha zas du ma thob pa dang //",
    "K06D0036_H0037:420b-23": "rang gi yul du nye bar gnas //",
    "K06D0036_H0037:420b-24": "mang po rnams ni 'tsho ba ni //",
    "K06D0036_H0037:420b-25": "gang gis byams pa ma? spangs na'o //",
    "K06D0036_H0037:420b-26": "grong rdal gang gang 'gro ba dang //",
    "K06D0036_H0037:420b-27": "grong khyer rgyal po'i pho brang dang //",
    "K06D0036_H0037:420b-28": "thams cad du ni mchod par 'gyur //",
    "K06D0036_H0037:420b-29": "gang gis byams pa ma spangs na'o //",
    "K06D0036_H0037:420b-30": "de la chom rkun mi 'byung zhing //",
    "K06D0036_H0037:420b-31": "de la rgyal po gnod mi byed //",
    "K06D0036_H0037:420b-32": "sems can thams cad bshes su 'gyur //",
    "K06D0036_H0037:420b-33": "gang gis byams pa ma spangs na'o //",
    "K06D0036_H0037:420b-34": "khro med rang yul ? phar gnas //",
    "K06D0036_H0037:420b-35": "skye po'i mdun sar smod med dga'//",
    "K06D0036_H0037:421a-0": "mchog gi mnyen dang ldan @421a *//",
    "K06D0036_H0037:421a-1": "par 'gyur //",
    "K06D0036_H0037:421a-2": "gang gis byams pa ma spangs na'o //",
    "K06D0036_H0037:421a-3": "mchod na mchod pa thob par 'gyur //",
    "K06D0036_H0037:421a-4": "'dud na so sor 'dud par byed //",
    "K06D0036_H0037:421a-5": "snyan dang grags pa thob par 'gyur //",
    "K06D0036_H0037:421a-6": "gang gis byams pa ma spangs na'o //",
    "K06D0036_H0037:421a-7": "bkur sti byas na bkur sti thob //",
    "K06D0036_H0037:421a-8": "gus par byas na gus pa thob //",
    "K06D0036_H0037:421a-9": "kha dog gzi brjid ldan par 'gyur //",
    "K06D0036_H0037:421a-10": "gang gis byams pa ma spangs na'o; ;me ltar rab tu 'bar ba yi //",
    "K06D0036_H0037:421a-11": "lha yi lus dang 'dra bar 'gyur //",
    "K06D0036_H0037:421a-12": "dpal dang bral bar mi 'gyur ro //",
    "K06D0036_H0037:421a-13": "gang gis byams pa ma spangs na'o //",
    "K06D0036_H0037:421a-14": "phyugs rnams mang po thob pa dang //",
    "K06D0036_H0037:421a-15": "zhing la 'bru mang skye ba dang //",
    "K06D0036_H0037:421a-16": "bu dang bu mo mang bar 'gyur //",
    "K06D0036_H0037:421a-17": "gang gis byams pa ma spangs na'o //",
    "K06D0036_H0037:421a-18": "ri las thur du lhung ba dang //",
    "K06D0036_H0037:421a-19": "shing las 'og tu lhung ba dang //",
    "K06D0036_H0037:421a-20": "ltung bar mi 'gyur gnas sa thob //",
    "K06D0036_H0037:421a-21": "gang gis byams pa ma spangs na'o //",
    "K06D0036_H0037:421a-22": "pha ta'i shing steng 'dzegs gyur na //",
    "K06D0036_H0037:421a-23": "rlung gis bskyod bar mi nus bzhin //",
    "K06D0036_H0037:421a-24": "dgra bos cung zad bya mi nus; ;gang gis byams pa ma spangs na'o //",
    "K06D0036_H0037:421a-25": "bcom ldan 'das kyis de skad ces bka' stsal pa dang /",
    "K06D0036_H0037:421a-26": "dge slong de dag la bcom ldan 'das kyis de skad ces bka' stsal pa dang /",
    "K06D0036_H0037:421a-27": "dge slong de dag bcom ldan 'das kyis gsungs pa la mngon par bstod do?//",
    "K06D0036_H0037:421a-28": "byams pa bsgom pa'i mdo rdzogs so ////",
    "K06D0036_H0037:421b-0": "pandi ta chen po @421b a'ananda shr'i'i zhal snga nas /",
    "K06D0036_H0037:421b-1": "mang du thos pa'i lotstsha ba sh'akya'i dge slong nyi ma rgyal mtshan dpal bzang pos /",
    "K06D0036_H0037:421b-2": "skad gnyis smra ba rnams kyi gdan sa /",
    "K06D0036_H0037:421b-3": "gtsug lag khang chen po dpal thar pa gling du bsgyur cing zhus te gtan la phab pa'o //",
    "K06D0036_H0037:421b-4": "sa'i steng du nyi ma dang /"
}