{
    "T02D2139:199a-0": "@199a # // rgya gar skad du //",
    "T02D2139:199a-1": "shr'i ma h'a k'a ru ni ka aa bhi she",
    "T02D2139:199a-2": "ka pra ka ra na au pa de sha n'a",
    "T02D2139:199a-3": "ma / bod skad du /",
    "T02D2139:199a-4": "dpal thugs rje chen po'i dbang bskur ba'i man ngag gi rab tu byed pa zhes bya ba /",
    "T02D2139:199a-5": "bcom ldan 'das dpal padma'i snang ba chen po rab tu rgyas pa la phyag 'tshal lo //",
    "T02D2139:199a-6": "dang po re zhig rnal 'byor gyi dbang phyug gang",
    "T02D2139:199a-7": "zhig / padma rab tu zab pa'i dkyil 'khor ram",
    "T02D2139:199a-8": "/ padma rgyal po gang yang rung ba'i dbang dang gnang ba thob pas //",
    "T02D2139:199a-9": "rtsa ba'i snga gsal bsnyen pa 'bum phrag gsum song nas /",
    "T02D2139:199a-10": "slob ma rjes su gzung bar 'dod na /",
    "T02D2139:199a-11": "gnas dben zhing nyams dga' ba'i sar /",
    "T02D2139:199a-12": "slob ma ni dang pa dang snying rje dang shes rab che ba /",
    "T02D2139:199a-13": "'khor ba la skyon du mi lta zhing /",
    "T02D2139:199a-14": "mang du thos pa bla ma la gus shing /",
    "T02D2139:199a-15": "the pa chen po'i chos la the tshom med pa /",
    "T02D2139:199b-0": "khyad @199b bar du nges pa'i don dang /",
    "T02D2139:199b-1": "spyan ras gzigs la mos shing /",
    "T02D2139:199b-2": "dbang po rno ba'i gang zag des /",
    "T02D2139:199b-3": "bla ma la gsol ba 'debs pa ni //",
    "T02D2139:199b-4": "sangs rgyas snang ba mtha' yas kyi //",
    "T02D2139:199b-5": "padma'i rigs kyi dam tshig dang //",
    "T02D2139:199b-6": "padma'i dkyil 'khor chen po ru //",
    "T02D2139:199b-7": "padma'i dbang bskur zhu bar bgyi //",
    "T02D2139:199b-8": "de nas bla mas gnang ba sbyin ba ni ;",
    "T02D2139:199b-9": "bcom ldan 'das kyi dkyil 'khor 'dir //",
    "T02D2139:199b-10": "mi mkhas pa ni 'ching bar 'gyur //",
    "T02D2139:199b-11": "mkhas pa rnams ni grol bar 'gyur //",
    "T02D2139:199b-12": "sems can dang can smin par byed //",
    "T02D2139:199b-13": "dus gsum sangs rgyas thams cad kyang //",
    "T02D2139:199b-14": "srid ba'i 'dam las 'di yis brgal //",
    "T02D2139:199b-15": "padma'i rigs kyi dkyil 'khor 'dir //",
    "T02D2139:199b-16": "ra yas 'bod kyi ying gnyis spongs //",
    "T02D2139:199b-17": "zhes brjod cing slob ma gzung bar bya'o //",
    "T02D2139:199b-18": "de nas slob dpon gyis dkyil 'khor bri ba ni /",
    "T02D2139:199b-19": "padma zab pa dang /",
    "T02D2139:199b-20": "padma rgyal po gang gis byed kyang rung ste /",
    "T02D2139:199b-21": "de la dang pos brtag pa dang /",
    "T02D2139:199b-22": "sa bslang ba dang /",
    "T02D2139:199b-23": "sa sbyang bar bya ba ni /",
    "T02D2139:199b-24": "lto 'phye'i lto ba nas ba rkos te /",
    "T02D2139:199b-25": "sa bslangs nas /",
    "T02D2139:199b-26": "gnas khang dang 'tsham par sa stegs gru bzhi pa byas la /",
    "T02D2139:199b-27": "sa'i lha mo la gtor ma phul te /",
    "T02D2139:199b-28": "sa byin gyis brlab po //",
    "T02D2139:199b-29": "de nas ba'i rnam lnga dang /",
    "T02D2139:199b-30": "dri bzang gi chus byugs la /",
    "T02D2139:199b-31": "thig gi cho ga lag len bzhin du gdab bo //",
    "T02D2139:199b-32": "tshon gyis bri ba ni /",
    "T02D2139:199b-33": "tshon kha dog lnga ye shes lngar byin gyis brlabs la /",
    "T02D2139:199b-34": "padma zab pa'i dkyil 'khor la dbus kyi lte ba dang phyogs bzhir padma 'dab bzhi dmar po la /",
    "T02D2139:199b-35": "mtshams kyi 'dab ma dang gong ras mdzes tshon /",
    "T02D2139:199b-36": "mu khyud la padma'i phreng ba bri'o //",
    "T02D2139:199b-37": "padma rgyal po'i dkyil 'khor ni /",
    "T02D2139:199b-38": "lte ba dmar po la ze'u 'bru dang gong ras",
    "T02D2139:199b-39": "ci mdzes 'dab brgyad kyi phyogs bzhi dmar po mtshams",
    "T02D2139:199b-40": "bzhi dang mu khyud rnams mdzes tshon du bya'o //",
    "T02D2139:199b-41": "de'i rgya ba tu padma 'dab brgyad phyogs bzhi phyogs tshon la /",
    "T02D2139:199b-42": "mtshams mdzes tshon du bya'o //",
    "T02D2139:199b-43": "de'i phyir rol yang padma 'dab ma bcu dmar po 'am ser por bya ba'am /",
    "T02D2139:199b-44": "lha snam dmar po'am /",
    "T02D2139:199b-45": "yang na khyams phyin chad sbyi dang 'dra bar bris la /",
    "T02D2139:199b-46": "rgyan dgram pa ni /",
    "T02D2139:199b-47": "bla re dang ;",
    "T02D2139:199b-48": "yol ba bre /",
    "T02D2139:199b-49": "rten dgram mo //",
    "T02D2139:199b-50": "mchod pa lnga dang /",
    "T02D2139:199b-51": "gtor ma lnga la sogs pas mtha' ma legs par bskor /",
    "T02D2139:199b-52": "gzhan yang dgos pa rnams gzhung bzhin bsham mo //",
    "T02D2139:199b-53": "bum pa gtsang ma la bgegs bskrad pa ni /",
    "T02D2139:199b-54": "gu gul gyis bdug cing khro bo'i sngags bzlas te /",
    "T02D2139:200a-0": "nang du bcud @200a * //",
    "T02D2139:200a-1": "chu gtsang ma dang /",
    "T02D2139:200a-2": "sman dang dri lnga dang /",
    "T02D2139:200a-3": "'bru lnga dang /",
    "T02D2139:200a-4": "snying po lnga dang /",
    "T02D2139:200a-5": "ratna lnga /",
    "T02D2139:200a-6": "'o ma la sogs pa blugs la /",
    "T02D2139:200a-7": "dar ram /",
    "T02D2139:200a-8": "ras kyis mgul chings dang gzungs thag btags te /",
    "T02D2139:200a-9": "'bras bu can gyi shing lo rlon pas brgyan pa'i",
    "T02D2139:200a-10": "bum pa gnyis la rnam rgyal gyi bum pa dang",
    "T02D2139:200a-11": "las thams cad ba'i bum pa dang /",
    "T02D2139:200a-12": "dbang gi bum pa la sogs ci 'byor bshams /",
    "T02D2139:200a-13": "nang du lha bskyed la /",
    "T02D2139:200a-14": "mchod pa phul nas /",
    "T02D2139:200a-15": "dbang gi bsnyen pa bya'o //",
    "T02D2139:200a-16": "rnam rgyal gyi bum pa dkyil 'khor gyi dbus su gzhag go //",
    "T02D2139:200a-17": "las bum gang bder dgod /",
    "T02D2139:200a-18": "de nas rang stan bde ba la 'dug nas /",
    "T02D2139:200a-19": "bris pa'i dkyil 'khor dang /",
    "T02D2139:200a-20": "bum ba'i nang du dkyil 'khor rgyas pa bsgom /",
    "T02D2139:200a-21": "las bum nang du rta mgrin bsgom pa ni /",
    "T02D2139:200a-22": "hr'i: las rta mgrin dmar po zhal gsum phyag drug pa /",
    "T02D2139:200a-23": "zhal dbus dmar ba /",
    "T02D2139:200a-24": "g-yas dkar /",
    "T02D2139:200a-25": "g-yon sngo /",
    "T02D2139:200a-26": "dbu skra dmar ser gyen du 'bar ba /",
    "T02D2139:200a-27": "rta mgo ljang zhur rngog ma dmar ba /",
    "T02D2139:200a-28": "rta skad sgrogs pa /",
    "T02D2139:200a-29": "phyag g-yas khatv'am ga rtse gsum bsnams pa /",
    "T02D2139:200a-30": "g-yon na rde'u chung 'khrol ba /",
    "T02D2139:200a-31": "bar ma gnyis kyis lha srin sde brgyad kyi tsitta'i phreng ba bsnams pa /",
    "T02D2139:200a-32": "g-yas 'og mas zhid dgyug / g-yon gyi 'og mas",
    "T02D2139:200a-33": "thod pa lcang lo can lha srin sde brgyad kyi",
    "T02D2139:200a-34": "khrag gis bkang ba zhal du gsol ba /",
    "T02D2139:200a-35": "zhabs g-yas bskum /",
    "T02D2139:200a-36": "g-yon brkyang bas bzhugs pa /",
    "T02D2139:200a-37": "sku smad stag gi pags pa'i sham thabs byas pa /",
    "T02D2139:200a-38": "sku stod zhing lpags kyi g-yang gzhi man bas pa /",
    "T02D2139:200a-39": "sbrul rigs bzhis dbu dang yan lag brgyan pa /",
    "T02D2139:200a-40": "me dpung gi dbus su bzhugs par bsam /",
    "T02D2139:200a-41": "sngags ni /",
    "T02D2139:200a-42": "aom hr'i: ha ya gr'i wa padma nta kri ta",
    "T02D2139:200a-43": "badzra kro dha ha ya gr'i wa hu lu hu",
    "T02D2139:200a-44": "lu sarba p'a pam shuddhe shuddhe ye h'um phat sv'a",
    "T02D2139:200a-45": "h'a / zhes brjod pas /",
    "T02D2139:200a-46": "khro bo'i sku gsung thugs kyi bdud rtsi'i chus gang bar gsam /",
    "T02D2139:200a-47": "de nas slob ma rnams la /",
    "T02D2139:200a-48": "las bum gyis phyir khrus byas te /",
    "T02D2139:200a-49": "nang du btang la mandal phul nas gral la rim par gzhag go //",
    "T02D2139:200a-50": "de nas gdong g-yogs bcings la /",
    "T02D2139:200a-51": "lag tu me tog bzung la gsol ba gdab bo //",
    "T02D2139:200a-52": "de nas bdag nyid dang /",
    "T02D2139:200a-53": "dkyil 'khor dang /",
    "T02D2139:200a-54": "bum pa gsum ga mi dmigs pa'i dang las /",
    "T02D2139:200a-55": "bsod nams kyi sbrin kha dog lnga lnga las 'og phyogs kyi 'jig rten khams thams cad khyab /",
    "T02D2139:200a-56": "de'i steng du rnam par shes pa yi ge hr'i:",
    "T02D2139:200b-0": "dkar po thig le @200b gnyis ga dang bcas pa",
    "T02D2139:200b-1": "bsgom // de las yig 'bru kha dog sna tshogs",
    "T02D2139:200b-2": "pa sbrin gyi thog tu 'phros pa las de bzhin",
    "T02D2139:200b-3": "gshegs pa thams cad kyi sku gsung thugs kyi 'od",
    "T02D2139:200b-4": "zer las grub pa'i gzhal yas khang chen po /",
    "T02D2139:200b-5": "shar shel dkar po /",
    "T02D2139:200b-6": "lho bee d'u ru /",
    "T02D2139:200b-7": "nub padma r'a ga / byang aindra n'i la las grub pa /",
    "T02D2139:200b-8": "gru bzhi pa /",
    "T02D2139:200b-9": "sgo bzhi pa /",
    "T02D2139:200b-10": "ka ba dang rta babs bzhis mdzes pa /",
    "T02D2139:200b-11": "rin po che'i pha gu dang /",
    "T02D2139:200b-12": "dra ba dra phyed kyis brgyan pa /",
    "T02D2139:200b-13": "ri dags /",
    "T02D2139:200b-14": "gdugs /",
    "T02D2139:200b-15": "chos 'khor dang bcas pa mtho ba /",
    "T02D2139:200b-16": "'dod yon gyi snam bu dmar po la /",
    "T02D2139:200b-17": "mchod pa'i lha mos bskor ba'i nang du //",
    "T02D2139:200b-18": "padma rim pa gnyis pa'i gdan gyi dbus su yi",
    "T02D2139:200b-19": "ge hr'i: las padma dang nyi ma zla ba'i gdan",
    "T02D2139:200b-20": "gyi dbus su / rang nyid thugs rje chen po sku mdog dkar ba /",
    "T02D2139:200b-21": "zhal bcu gcig pa /",
    "T02D2139:200b-22": "rtsa ba'i zhal dkar po /",
    "T02D2139:200b-23": "g-yas ljang ba /",
    "T02D2139:200b-24": "g-yon dmar ba /",
    "T02D2139:200b-25": "de'i steng ma dbus ljang gu /",
    "T02D2139:200b-26": "g-yas dmar /",
    "T02D2139:200b-27": "g-yon dkar /",
    "T02D2139:200b-28": "de'i steng ma dbus dmar ba /",
    "T02D2139:200b-29": "g-yas dkar ba /",
    "T02D2139:200b-30": "g-yon ljang gu /",
    "T02D2139:200b-31": "zhal de rnams ni /",
    "T02D2139:200b-32": "kun nas zhi ba /",
    "T02D2139:200b-33": "bzhad pa 'dzum pa /",
    "T02D2139:200b-34": "sbyan gsum gsum zhi bas gzigs pa /",
    "T02D2139:200b-35": "de'i steng du khro bo'i zhal nag po /",
    "T02D2139:200b-36": "mche ba gtsigs pa /",
    "T02D2139:200b-37": "spyan gsum pa /",
    "T02D2139:200b-38": "dbu skra dmar ser me ltar 'bar ba'o //",
    "T02D2139:200b-39": "zhal dgu po ni /",
    "T02D2139:200b-40": "dbus kra nag po la rin po ches brgyan pa'o //",
    "T02D2139:200b-41": "zhal nag po'i sted na 'od dpag med kyi zhal dmar po mgrin pa yan chad phyung ba /",
    "T02D2139:200b-42": "spyan gsum pa /",
    "T02D2139:200b-43": "gtsug tor dang bcas pa'o //",
    "T02D2139:200b-44": "phyag brgyad kyi dang po gnyis kyis yum la 'khyud pa /",
    "T02D2139:200b-45": "thal mo sbyar ba'o //",
    "T02D2139:200b-46": "g-yas 'og mas mu tig ge phreng ba /",
    "T02D2139:200b-47": "g-yon 'og mas padma dmar po /",
    "T02D2139:200b-48": "g-yas gsum pas mchog sbyin /",
    "T02D2139:200b-49": "g-yon gsum pas spyi blugs /",
    "T02D2139:200b-50": "g-yas bzhi pas chos kyi 'khor lo /",
    "T02D2139:200b-51": "g-yon bzhi bas padma'i mda' gzhu'o //",
    "T02D2139:200b-52": "sku dang yan lag thams cad la rin po ches brgyan pa'o //",
    "T02D2139:200b-53": "yum rdo rje rnal 'byor ma sku mdog dmar mo //",
    "T02D2139:200b-54": "zhal gcig phyag gnyis ma /",
    "T02D2139:200b-55": "spyan gsum pa /",
    "T02D2139:200b-56": "g-yas kyis zangs gri bsnams pa /",
    "T02D2139:200b-57": "g-yon thod khrag bsnams pas yab la 'khyud pa /",
    "T02D2139:200b-58": "skra grol ba rus pa'i rgyan gyis brgyan pa /",
    "T02D2139:200b-59": "zhabs g-yon yab dang spyan nas brkyang pa /",
    "T02D2139:200b-60": "g-yas kyi yab kyi dar sham grol ba la 'khyud pa'o //",
    "T02D2139:200b-61": "yab kyi phyag dgu brgya dgu bcu rtsa gnyis /",
    "T02D2139:201a-0": "@201a * // mchog sbyin pa'i phyag mthil la mdzes par gzigs pa'i spyan stong mnga' ba /",
    "T02D2139:201a-1": "sku'i phyag stong dang spyan stong las 'od zer kha",
    "T02D2139:201a-2": "dog sna lngas 'jig rten gyi khams ma lus pa",
    "T02D2139:201a-3": "khyab par bsam mo //",
    "T02D2139:201a-4": "mdun gyi padma la rdo rje phag mo dmar mo zhal gnyis ma'i spyi bor phag zhal /",
    "T02D2139:201a-5": "g-yas gri gug / g-yon thong ba /",
    "T02D2139:201a-6": "mchan khung na khatv'am ga bsnams pa /",
    "T02D2139:201a-7": "rus pa'i rgyan gyis brgyan pa'o //",
    "T02D2139:201a-8": "g-yas su yum chen mo ser mo zhal gcig phyag bzhi ma /",
    "T02D2139:201a-9": "g-yas thugs kar rdo rje 'dzin pa /",
    "T02D2139:201a-10": "g-yon pa autpa la'i steng na po ti bsnams pa /",
    "T02D2139:201a-11": "'og ma gnyis mnyam gzhag mdzad pa'o //",
    "T02D2139:201a-12": "rgyab phyogs su sgrol ma ljang gu /",
    "T02D2139:201a-13": "zhal gcig phyag bzhi ma /",
    "T02D2139:201a-14": "phyag dang po gnyis thugs kar thal mo sbyar ba /",
    "T02D2139:201a-15": "g-yas skyab sbyin /",
    "T02D2139:201a-16": "g-yon 'og mas autpal 'dzin pa'o //",
    "T02D2139:201a-17": "g-yon phyogs su yum yi ge drug ma dkar mo zhal gcig phyag bzhi'i /",
    "T02D2139:201a-18": "dang po gnyis thugs kar thal mo sbyor ba /",
    "T02D2139:201a-19": "g-yas 'og mas mu tig gi phreng ba 'dzin pa /",
    "T02D2139:201a-20": "g-yon 'og mas padma bsnams pa'o //",
    "T02D2139:201a-21": "mtshams bzhir bum pa bdud rtsis bkang pa'i steng du ka p'a la re re gnas par bsam mo //",
    "T02D2139:201a-22": "lha mo bzhi po dar gyi sham thabs can /",
    "T02D2139:201a-23": "rin po che'i rgyan dang bcas pa'o //",
    "T02D2139:201a-24": "de'i phyi'i padma'i gdan la /",
    "T02D2139:201a-25": "shar phyogs su mi bskyod pa sku mdog sngon po //",
    "T02D2139:201a-26": "zhal gcig phyag bzhi pa /",
    "T02D2139:201a-27": "dang po gnyis kyis yum m'a ma k'i la 'khyud pas thal mo sbyar ba /",
    "T02D2139:201a-28": "g-yas 'og mas rdo rje /",
    "T02D2139:201a-29": "g-yon 'og mas padma 'dzin pa /",
    "T02D2139:201a-30": "zhabs g-yas brkyang ba /",
    "T02D2139:201a-31": "m'a ma k'i sngon mo gri gug dang thod pa 'dzin pas 'khyud ba'o //",
    "T02D2139:201a-32": "lho phyogs su rin chen 'byung ldan ser bo zhal gcig phyag bzhi ba /",
    "T02D2139:201a-33": "dang po gnyis kyis yum sangs rgyas spyan ma ser",
    "T02D2139:201a-34": "mo gri gug dang thod pa 'dzin pas yab la",
    "T02D2139:201a-35": "'khyud pa'i rgyab tu thal mo sbyor ba /",
    "T02D2139:201a-36": "g-yas 'og ma rin po che /",
    "T02D2139:201a-37": "g-yon 'og mas padma 'dzin pa'o //",
    "T02D2139:201a-38": "rgyab phyogs su rnam par snang mjad dkar po zhal gcig phyag bzhi pa /",
    "T02D2139:201a-39": "dang po gnyis kyis yum gos dkar mo me tog",
    "T02D2139:201a-40": "dkar dmar gnyis bsnams pa la 'khyud pas thal mo",
    "T02D2139:201a-41": "sbyor ba / g-yas 'og mas 'khor lo /",
    "T02D2139:201a-42": "g-yon 'og mas padma bsnams pa'o //",
    "T02D2139:201a-43": "byang phyogs su don yod grub pa ljang gu /",
    "T02D2139:201b-0": "zhal gcig phyag bzhi'i dang po gnyis kyis yum @201b",
    "T02D2139:201b-1": "dam tshig sgrol ma sku mdog ljang ser autpal dang",
    "T02D2139:201b-2": "padma bsnams pa la 'khyud pas /",
    "T02D2139:201b-3": "thal mo sbyor ba /",
    "T02D2139:201b-4": "g-yas 'og mas ral gri /",
    "T02D2139:201b-5": "g-yon 'og mas autpal la bsnams pa'o //",
    "T02D2139:201b-6": "zhabs g-yas brkyang g-yon bskum pa'o //",
    "T02D2139:201b-7": "dar sham dang rin po ches brgyan ba'o //",
    "T02D2139:201b-8": "yum gnyis ni /",
    "T02D2139:201b-9": "zhal gcig phyag gnyis kyis gri gug dang thod pa 'dzin pas yab la 'khyud pa /",
    "T02D2139:201b-10": "rus pa'i rgyan can sku mdog yab dang mthun pa /",
    "T02D2139:201b-11": "zhabs gnyis kyis yab kyi dar sham cud zad grol ba la 'khyud par bsgom /",
    "T02D2139:201b-12": "yab gyi g-yon gyi gnyis pa ni padma 'dzin pa'o //",
    "T02D2139:201b-13": "mtshams bzhir ni /",
    "T02D2139:201b-14": "mkha' 'gro ma bzhi zhal gcig phyag dang po gnyis thugs kar thal mo sbyor ba /",
    "T02D2139:201b-15": "g-yas gri gug g-yon thod khrag bsnams pa /",
    "T02D2139:201b-16": "sku mdog ni dkar mo dang /",
    "T02D2139:201b-17": "ser mo dang /",
    "T02D2139:201b-18": "dmar mo dang ljang gu'o //",
    "T02D2139:201b-19": "zhabs g-yas brkyang ba /",
    "T02D2139:201b-20": "g-yon bskum pa'o /",
    "T02D2139:201b-21": "m/ e'i phyi'i rgyab pad 'dab bcu'i gdan la /",
    "T02D2139:201b-22": "phyogs bcu'i padma rigs kyis ngas rgyas bcu po ni /",
    "T02D2139:201b-23": "gser gyi mdog can /",
    "T02D2139:201b-24": "chos gos dmar ser gsol ba /",
    "T02D2139:201b-25": "phyag na padma stong dang ldan pa re re bsnams pa /",
    "T02D2139:201b-26": "dbu reg zhabs rjen no //",
    "T02D2139:201b-27": "grva bzhi la lha snam gyi mtshams bzhir /",
    "T02D2139:201b-28": "byang du /",
    "T02D2139:201b-29": "'jam dpal dmar ser /",
    "T02D2139:201b-30": "g-yas ral gri /",
    "T02D2139:201b-31": "g-yon autpal la'i steng du po ti bsnams pa'o //",
    "T02D2139:201b-32": "shar lhor phyag na rdo rje ljang gu /",
    "T02D2139:201b-33": "g-yas rdo rje /",
    "T02D2139:201b-34": "g-yon autpa la'o //",
    "T02D2139:201b-35": "lho nub tu byams pa dmar ser /",
    "T02D2139:201b-36": "g-yas klu shing /",
    "T02D2139:201b-37": "g-yon autpa la'i sted na bu ma pa'o //",
    "T02D2139:201b-38": "nub byang du sgrib pa rnam par sel ba ser skya /",
    "T02D2139:201b-39": "g-yas nor bu /",
    "T02D2139:201b-40": "g-yon gyis autpa la'o //",
    "T02D2139:201b-41": "zhabs gnyis bzhengs pa /",
    "T02D2139:201b-42": "rin po che dang ;",
    "T02D2139:201b-43": "dar gyis brgyan pa'o //",
    "T02D2139:201b-44": "shar sgor 'dod pa'i rgyal po dkar po zhal gcig pa /",
    "T02D2139:201b-45": "g-yas 'khor lo /",
    "T02D2139:201b-46": "g-yon sdigs mdzub mdzad pa'o //",
    "T02D2139:201b-47": "lho sgor gshin rje gshed ser nag / zhal gcig pa /",
    "T02D2139:201b-48": "g-yas be con /",
    "T02D2139:201b-49": "g-yon sdigs mdzub /",
    "T02D2139:201b-50": "nub sgor rta mgrin dmar po /",
    "T02D2139:201b-51": "rta mgo ljang gu /",
    "T02D2139:201b-52": "phyag g-yas padma'i dbyug pa /",
    "T02D2139:201b-53": "g-yon sdigs mdzub mdzad pa'o //",
    "T02D2139:201b-54": "byang sgor bdud rtsi 'khyil pa ljang nag / zhal gcig phyag g-yas ral gri /",
    "T02D2139:201b-55": "g-yon sdigs mdzub mdzad pa /",
    "T02D2139:201b-56": "dbu skra dmar ser 'bar ba /",
    "T02D2139:201b-57": "sprul rigs bzhis brgyan pa /",
    "T02D2139:202a-0": "sku smad stag gi sham thabs @202a * //",
    "T02D2139:202a-1": "can ;",
    "T02D2139:202a-2": "/ zhabs g-yas brkyang g-yon ba skum gyis bzhugs pa'o //",
    "T02D2139:202a-3": "phyi rol du lha mo me tog ma dkar mo /",
    "T02D2139:202a-4": "bdug sbos ma ser mo //",
    "T02D2139:202a-5": "mar me ma dmar mo /",
    "T02D2139:202a-6": "dri chang ma ljang gu /",
    "T02D2139:202a-7": "zhal zas ma ser mo /",
    "T02D2139:202a-8": "sil snyan ma zla ba'i mdog can ma rnams kyis mchod par bsam mo //",
    "T02D2139:202a-9": "sgo khang du tshad med pa'i lha mo bzhi /",
    "T02D2139:202a-10": "byams pa tshad med pa'i lha mo dngul gyi me long blta ba /",
    "T02D2139:202a-11": "snying rje'i lha mo ser mo gser gyi me long blta ba /",
    "T02D2139:202a-12": "dga' ba'i lha mo dmar mo zangs kyi me long blta ba /",
    "T02D2139:202a-13": "btang snyoms kyi lha mo sngon mo g-yu'i me long blta ba'o //",
    "T02D2139:202a-14": "de'i phyi rol du rgyal po chen po bzhi ni /",
    "T02D2139:202a-15": "byang phyogs su rnam thos sras ser po /",
    "T02D2139:202a-16": "g-yas me tog au dumw'a ra gtso bo la 'bul ba /",
    "T02D2139:202a-17": "g-yon ne'u le'i rkyal pa 'dzin pa'o //",
    "T02D2139:202a-18": "shar phyogs su yul 'khor srung dkar po /",
    "T02D2139:202a-19": "g-yas me tog / g-yon bi wang 'dzin pa'o //",
    "T02D2139:202a-20": "lho phyogs su 'phyags skyes po sngon po /",
    "T02D2139:202a-21": "g-yas me tog / g-yon ral gri 'dzin pa'o //",
    "T02D2139:202a-22": "nub phyogs su spyan mi bzang dmar po /",
    "T02D2139:202a-23": "g-yas me tog / g-yon sbrul zhags 'dzin pa'o //",
    "T02D2139:202a-24": "de'i phyi rol du ye shes lnga'i 'od kha dog lnga rdo rje'i gur du bsam mo //",
    "T02D2139:202a-25": "'od kyi nang du yi ge drug pa'i gsung gi sgra rang bzhin gyis bsgrag par bsam mo //",
    "T02D2139:202a-26": "de nas thugs ka'i hr'i: las 'od zer kha dog lnga 'phros nas /",
    "T02D2139:202a-27": "'og min gyi gnas nas /",
    "T02D2139:202a-28": "ye shes sems dpa' rang gis bsgoms pa dang 'dra",
    "T02D2139:202a-29": "ba spyan drangs la mdun gyi nam mkhar bzhugs pa",
    "T02D2139:202a-30": "la / dpal ldan sangs rgyas sku 'chad pa //",
    "T02D2139:202a-31": "zhes pa'i tshigs su bcad pa brjod cing ye shes pa dgug gzhug bya ste /",
    "T02D2139:202a-32": "sku gsung thugs byin gyis brlab bar bya'o //",
    "T02D2139:202a-33": "de nas lha thams cad gsal btab la bsnyen pa bya ba ni /",
    "T02D2139:202a-34": "thugs ka'i hra'i: la /",
    "T02D2139:202a-35": "aom a'a: h'um hra'i: aom ma ni padme h'um phat sv'a h'a /",
    "T02D2139:202a-36": "aom bdzra b'a r'a h'i /",
    "T02D2139:202a-37": "aom sarba buddha d'a ki n'i ye /",
    "T02D2139:202a-38": "bdzra warnna n'i ye /",
    "T02D2139:202a-39": "bdzra bi ro tsa n'i ye h'um phat /",
    "T02D2139:202a-40": "ha ri ni sa h'um phat sv'a h'a /",
    "T02D2139:202a-41": "zhes pa'i sngags kyis bskor ba la dmigs nas bzlas pa bya ba dang ;",
    "T02D2139:202a-42": "'od zer gyis phyogs bcu'i de bzhin gshegs pa thams cad la mchod pa phul te /",
    "T02D2139:202a-43": "de rnams kyi byin brlabs rang gi zugs ka'i hr'i: la bsdu'o //",
    "T02D2139:202a-44": "bum pa'i nang du de bzhin gshegs pa rnams bsams la /",
    "T02D2139:202a-45": "de dag zhu bas bdud rtsi'i chur bsam zhing bsnyen pa bya'o //",
    "T02D2139:202a-46": "padma zab pa byed na ni /",
    "T02D2139:202b-0": "sgrub @202b thabs las byung ba bzhin du /",
    "T02D2139:202b-1": "bsgom zhing bzlas par bya'o //",
    "T02D2139:202b-2": "cho ga gzhan dag rnams ni 'dra bas thun mong du shes par bya'o //",
    "T02D2139:202b-3": "de nas slob ma la skyabs su 'gro ba thun mong ba byin la /",
    "T02D2139:202b-4": "sems bskyed pa ni /",
    "T02D2139:202b-5": "sgrol ma'i rgyud nas gsungs pa /",
    "T02D2139:202b-6": "dkon mchog gsum la skyabs su 'chi //",
    "T02D2139:202b-7": "sdig pa mi dge so sor bshags //",
    "T02D2139:202b-8": "'gro ba'i dge la rjes yi rang //",
    "T02D2139:202b-9": "sangs rgyas byang chub yid kyis gzung //",
    "T02D2139:202b-10": "sems can rnams la phan slad du //",
    "T02D2139:202b-11": "byang chub mchog tu sems bskyed do //",
    "T02D2139:202b-12": "de ltar skyabs su 'gro ba dang /",
    "T02D2139:202b-13": "sems bskyed la /",
    "T02D2139:202b-14": "yang dam tshig dang sdom pa byin pa ni /",
    "T02D2139:202b-15": "sangs rgyas chos dang dge 'dun la //",
    "T02D2139:202b-16": "rtag tu bdag ni skyabs su mchi //",
    "T02D2139:202b-17": "sangs rgyas padma rnam rgyal dang //",
    "T02D2139:202b-18": "gsang sngags rgyal ba mkha' 'gro ma //",
    "T02D2139:202b-19": "bdag ni rtag tu skyabs su mchi //",
    "T02D2139:202b-20": "byang chub sems dpa' bdag nyid che //",
    "T02D2139:202b-21": "khyad par du yang slob dpon la //",
    "T02D2139:202b-22": "rtag par bdag ni skyabs su mchi //",
    "T02D2139:202b-23": "mgon po spyan ras gzigs dbang po //",
    "T02D2139:202b-24": "rnal 'byor ma dang snang mdzad tshogs //",
    "T02D2139:202b-25": "thams cad bdag la dgongs su gsol //",
    "T02D2139:202b-26": "bdag ni dus 'di nas bzung ste //",
    "T02D2139:202b-27": "ji srid gnyis med la gnas par //",
    "T02D2139:202b-28": "de yi tshangs spyod gnyis med pa //",
    "T02D2139:202b-29": "nyi shu rtsa gnyis legs par bsrung //",
    "T02D2139:202b-30": "zhes khas blang ngo //",
    "T02D2139:202b-31": "de nas zab pa dang rgya che ba'i chos bshad de des shes bskyed pa ni /",
    "T02D2139:202b-32": "rnam snang mngon byang nas gsungs te /",
    "T02D2139:202b-33": "'jig rten du ni kun mkhyen nyid /",
    "T02D2139:202b-34": "au dumw'a ra'i me tog bzhin //",
    "T02D2139:202b-35": "brgya lam na ni re 'ga' zhig /'byung 'gyur yang ni mi 'byung ngo //",
    "T02D2139:202b-36": "gsang sngags spyod pa'i tshul 'byung ba //",
    "T02D2139:202b-37": "de bas kyang ni dkon pa ste //",
    "T02D2139:202b-38": "gang gi sems can mnyam med don //",
    "T02D2139:202b-39": "mya ngan mi 'da' byed par nus //",
    "T02D2139:202b-40": "bskal ba bye ba du ma ru //",
    "T02D2139:202b-41": "sngon chad sdig pa bgyis pa gang //",
    "T02D2139:202b-42": "de kun dkyil 'khor 'di 'dra ba //",
    "T02D2139:202b-43": "mthong bas byang bar 'gyur bas na //",
    "T02D2139:202b-44": "grags pa mtha' yas sngags spyod pa'i //",
    "T02D2139:202b-45": "tshul la gnas na smos ci dgos //",
    "T02D2139:202b-46": "skyob pa'i gsang sngags bzlas nas ni //",
    "T02D2139:202b-47": "go 'phang bla na med par 'gro //",
    "T02D2139:202b-48": "gang dag spyod pa mchog 'di la //",
    "T02D2139:202b-49": "blo gros shin tu mi g-yo ba //",
    "T02D2139:202b-50": "de dag gis ni ngan 'gro'i rgyu //",
    "T02D2139:202b-51": "sdug bsngal kun 'byung rab tu bshad //",
    "T02D2139:202b-52": "bdag nyid chen po khyed rnams kyi //",
    "T02D2139:202b-53": "rnyed pa mnyam med de ring rnyed //",
    "T02D2139:202b-54": "gang phyir rgyal ba sras bcas pa //",
    "T02D2139:203a-0": "bdag nyid chen po kun gyi @203a * //",
    "T02D2139:203a-1": "ni ;",
    "T02D2139:203a-2": "/ bstan pa 'di la khyed rnams kun //",
    "T02D2139:203a-3": "yongs su bzung la skye bzhin par //",
    "T02D2139:203a-4": "de phyir khyed rnams theg chen la //",
    "T02D2139:203a-5": "dbang bskur ba ru skye bar 'gyur //",
    "T02D2139:203a-6": "theg pa chen po cher 'byung ba //",
    "T02D2139:203a-7": "lam mchog 'di ni dpal dang ldan //",
    "T02D2139:203a-8": "khyed rnams lam 'dir 'gro ba na //",
    "T02D2139:203a-9": "de bzhin gshegs pa rnams su 'gyur //",
    "T02D2139:203a-10": "zhes brjod /",
    "T02D2139:203a-11": "de nas slob ma'i mgo bor rdo rje bzung la /",
    "T02D2139:203a-12": "khyod kyis padma rgyal po dang /",
    "T02D2139:203a-13": "padma zab pa'i dkyil 'khor chen po 'di /",
    "T02D2139:203a-14": "snod min pa la bstan na /",
    "T02D2139:203a-15": "dam tshig nyams par 'gyur pa'i phyir /",
    "T02D2139:203a-16": "sngon dkyil 'khor ma mthong ba dang /",
    "T02D2139:203a-17": "'di la ma dad pa'i snod la /",
    "T02D2139:203a-18": "'di lta bu 'di khyod kyis yang su rung rung la smra zhing brjod par mi bya'o //",
    "T02D2139:203a-19": "de nas ka p'a la'i nang gi bdud rtsi byin la /",
    "T02D2139:203a-20": "'di ni rdo rje bdud rtsi'i chu //",
    "T02D2139:203a-21": "ma bsrungs sreg par byed pa'i dug bsrungs na dngos grub thob pa ni //",
    "T02D2139:203a-22": "bdud rtsi lnga yi chus grub po //",
    "T02D2139:203a-23": "aom panytsa aa mri ta au dka tha tha /",
    "T02D2139:203a-24": "de nas slob ma'i snying gar rdo rje bzhag ste /",
    "T02D2139:203a-25": "spyan ras gzigs dbang rdo rje phag mo ded //",
    "T02D2139:203a-26": "khyod kyi snying la yang dag zhugs par gyur //",
    "T02D2139:203a-27": "gal te tshul 'di gzhan la smra mi bya //",
    "T02D2139:203a-28": "smras na de ma thag tu dral te gshegs //",
    "T02D2139:203a-29": "yang spyi por rdo rje bzhag la de ring khyod",
    "T02D2139:203a-30": "dpa' bo dang rnal 'byor ma rnams kyi rigs su",
    "T02D2139:203a-31": "zhugs kyi / ngas khyod la sangs rgyas padma rnam",
    "T02D2139:203a-32": "rgyas spyan ras gzigs kyi ye shes bskyed par bya",
    "T02D2139:203a-33": "zhugs kyi / ste / ye shes gang gis khyod de bzhin gshegs pa thams cad dang /",
    "T02D2139:203a-34": "spyan ras gzigs dang /",
    "T02D2139:203a-35": "dpa' bo dang rnal 'byor ma thams cad kyi dngos grub kyang thob par 'gyur na /",
    "T02D2139:203a-36": "dngos grub gzhan lta ci zhig smos /",
    "T02D2139:203a-37": "khyod kyis dkyil 'khor ma mthong ba rnams kyi mdun du brjod par mi bya ste /",
    "T02D2139:203a-38": "dam tshig nyams par gyur te re /",
    "T02D2139:203a-39": "yang rdo rje spyi bor gzhag / deng phyin chad khyod kyi spyan ras gzigs nga yin gyi /",
    "T02D2139:203a-40": "gang ngas padma'i rgyal po spyan ras gzigs kyi dkyil",
    "T02D2139:203a-41": "'khor chen po sgoms shig ces bsgo bde khyod kyis",
    "T02D2139:203a-42": "bya'o // khyod kyis nga la brnyas bar mi bya ste /",
    "T02D2139:203a-43": "khyod mi bde ba ma spangs par tshe'i dus byas nas /",
    "T02D2139:203a-44": "dmyal bar lhung bar gyur te re zhes brjod do //",
    "T02D2139:203a-45": "ye shes kyi dkyil 'khor du gzhug pa ni /",
    "T02D2139:203a-46": "bdag nyid kyi dkyil 'khor gsal bar bsgoms nas /",
    "T02D2139:203b-0": "slob ma rnams spyan ras @203b gzigs su gsal bar bskyed la /",
    "T02D2139:203b-1": "'og min gyi gnas gtsang ma'i gzhal yas nas /",
    "T02D2139:203b-2": "sangs rgyas padma'i rgyal po dang /",
    "T02D2139:203b-3": "spyan ras gzigs kyi dkyil 'khor gyi lha tshogs thams cad spyan drangs la /",
    "T02D2139:203b-4": "bdag nyid dang slob ma rnams la gzhug go //",
    "T02D2139:203b-5": "spos la sogs pa'i mchod pa'i bye brag rnams kyang dbul /",
    "T02D2139:203b-6": "dag tu /",
    "T02D2139:203b-7": "dpal ldan sangs rgyas sku 'chad ba //",
    "T02D2139:203b-8": "rdo rje mi phyed gsum gyi sku //",
    "T02D2139:203b-9": "bdag la byin gyis brlab tu gsol //",
    "T02D2139:203b-10": "phyogs bcur bzhugs pa'i sangs rgyas kun //",
    "T02D2139:203b-11": "rdo rje mi phyed gsum bsgom pas //",
    "T02D2139:203b-12": "sku yi byin gyis brlab tu gsol /",
    "T02D2139:203b-13": "aom dpal ldan sangs rgyas gsung 'chad ba ;",
    "T02D2139:203b-14": "/ zhis tshig bsgyur la shes par bya'o //",
    "T02D2139:203b-15": "a'a: zhes pa dang /",
    "T02D2139:203b-16": "dpal ldan sangs rgyas thugs 'chang ba /",
    "T02D2139:203b-17": "h'um zhes pa dang /",
    "T02D2139:203b-18": "aom a'a: h'um hr'i: aom ma ni padme h'um /",
    "T02D2139:203b-19": "aom badzra b'a r'a h'i /",
    "T02D2139:203b-20": "sarba buddha d'a kyi n'i ye /",
    "T02D2139:203b-21": "badzra warna n'i ye /",
    "T02D2139:203b-22": "bdzra bee ro tsa n'i ye /",
    "T02D2139:203b-23": "ha ri ni sa /",
    "T02D2139:203b-24": "a'a be sha ya y'a be sha ya /",
    "T02D2139:203b-25": "sarba ta th'a ga ta aa bhishi nytsa h'um a'a: zhes brjod cing ye shes pa gzhug go //",
    "T02D2139:203b-26": "ye shes pa zhugs pa'i rtags sems bde gsal mi rtog pa la sogs pa byung ba dang /",
    "T02D2139:203b-27": "lha la dbang bskur bar gsol ba gdab pa ni /",
    "T02D2139:203b-28": "sangs rgyas padma rnam rgyas dkyil 'khor du //",
    "T02D2139:203b-29": "'od dpag med pa'i rgyal sras spyan ras gzigs //",
    "T02D2139:203b-30": "padma'i rigs kyi mchog gyur chen po yi //",
    "T02D2139:203b-31": "skal ldan rnams la dbang bzhi bskur du gsol //",
    "T02D2139:203b-32": "zhes mandal dbul la sogs ba gdab po //",
    "T02D2139:203b-33": "de nas bum dbang bskur ba ni /",
    "T02D2139:203b-34": "bdag dkyil 'khor gtso bor gsal ba'i thugs ka nas /",
    "T02D2139:203b-35": "rdo rje rnal 'byor ma dang /",
    "T02D2139:203b-36": "mkha' 'gro ma bzhi dang lnga spros te /",
    "T02D2139:203b-37": "bum pa thogs nas ;",
    "T02D2139:203b-38": "/ slob ma'i spyi bor dbang bskur bar bsam zhing /",
    "T02D2139:203b-39": "bkra shis brjod pa dang /",
    "T02D2139:203b-40": "yid la spyan ras gzigs kyi dkyil 'khor du bum pa'i chus dbang bskur bar bsam zhing /",
    "T02D2139:203b-41": "dngos su rnam rgyal bum pa slob ma'i spyi bor bzung nas /",
    "T02D2139:203b-42": "ji ltar sangs rgyas padma rnams rgyas kyi /",
    "T02D2139:203b-43": "'od dpag med pa'i rgyal sras spyan ras gzigs //",
    "T02D2139:203b-44": "chos kyi rgyal srid chen por dbang bskur ltar //",
    "T02D2139:203b-45": "de bzhin bdag gis khyod la dbang bskur ro //",
    "T02D2139:203b-46": "ji ltar bltams pa tsam gyis ni //",
    "T02D2139:203b-47": "de bzhin gshegs la khrus gsol ltar /",
    "T02D2139:203b-48": "lha yi chu ni dag pa yis //",
    "T02D2139:203b-49": "spyan ras gzigs dbang dbang thob po //",
    "T02D2139:204a-0": "aom a'a: h'um hr'i: @204a * //",
    "T02D2139:204a-1": "aom ma ni padme h'um /",
    "T02D2139:204a-2": "aom badzra b'a r'a h'i /",
    "T02D2139:204a-3": "aom sarba buddha d'a ki n'i ye /",
    "T02D2139:204a-4": "bdzra warnna n'i ye /",
    "T02D2139:204a-5": "bdzra bee ro tsa n'i ye /",
    "T02D2139:204a-6": "ha ri ni sa /",
    "T02D2139:204a-7": "aom sarba ta th'a ga ta aa bhi shi nytsa m'am /",
    "T02D2139:204a-8": "zhes brjod de /",
    "T02D2139:204a-9": "slob ma mgon po padma'i snang ba rab tu rgyas pa'i dkyil 'khor du byin gyis brlabs te /",
    "T02D2139:204a-10": "bskyed rim rgyas par bsgom pa la dbang bum chu",
    "T02D2139:204a-11": "yar 'khyil ba las 'od dpag med pas dbu brgyan",
    "T02D2139:204a-12": "par bsgom / des lus dag pa ye shes lnga'i ngo bo /",
    "T02D2139:204a-13": "mgon po spyan ras gzigs kyi sku'i dkyil 'khor du dbang thob pa yin no //",
    "T02D2139:204a-14": "slob ma la mchod pa rnam lnga dbul lo //",
    "T02D2139:204a-15": "de nas gsang ba'i dbang ni /",
    "T02D2139:204a-16": "ka p'a la bdud rtsis bkang ba lag tu bzung la /",
    "T02D2139:204a-17": "de'i dbus su /",
    "T02D2139:204a-18": "sangs rgyas padma rnam rgyal yab yum gyi sbyor mtshams nas bdud rtsi babs par bsams la /",
    "T02D2139:204a-19": "de'i 'od zer yi ge drug pa'i gra dang bcas pa phyogs bcur 'phros pas /",
    "T02D2139:204a-20": "phyogs bcu'i de bzhin gshegs pa dang /",
    "T02D2139:204a-21": "bdag gis gsang ba'i dbang bskur bar bas ma zhing /",
    "T02D2139:204a-22": "'od dpag med pa spyan ras gzigs dbang gsung gi mdzod //",
    "T02D2139:204a-23": "yi ge drug pa phyogs bcur chos 'khor bskor ba'i gsung //",
    "T02D2139:204a-24": "rgyal pa'i gsung dbyangs yan lag drug cu'i dbang thob pas //",
    "T02D2139:204a-25": "brgyad khri bzhi stong gsang ba'i chos kyi dbang bskur ro //",
    "T02D2139:204a-26": "sngags gong ma dang /",
    "T02D2139:204a-27": "sarba ta th'a ga tag aa bhi shinytsa h'um /",
    "T02D2139:204a-28": "zhes brjod do //",
    "T02D2139:204a-29": "des ngag gi sgrib pa dag nas /",
    "T02D2139:204a-30": "skye ba med pa'i gsung chos kyi 'khor lo bskor",
    "T02D2139:204a-31": "ba gsang ba'i dbang bskur ba thob pa yen no",
    "T02D2139:204a-32": "// de nas shes rab ye shes kyi dbang ni /",
    "T02D2139:204a-33": "me long g-y'a dag pa la /",
    "T02D2139:204a-34": "rdo rje phag mo'i gzugs brnyan 'char du bcug la /",
    "T02D2139:204a-35": "de la spyan ras gzigs kyi yum mar me las",
    "T02D2139:204a-36": "mar me chad pa bzhin du chad nas de dang",
    "T02D2139:204a-37": "gnyis su med par zhugs te /",
    "T02D2139:204a-38": "thugs ka nas 'od zer gyi phreng ba kha dog sna lnga 'phros /",
    "T02D2139:204a-39": "phyogs bcu'i de bzhin gshegs pa rnams kyi yum rnams bskul nas /",
    "T02D2139:204a-40": "de dag rnal 'byor ma la thim /",
    "T02D2139:204a-41": "de mthong ba tsam gyis zag med kyi bde ba",
    "T02D2139:204a-42": "ster nus pa'i lha mo me long nang gi gzugs",
    "T02D2139:204a-43": "brnyan lta bu / bdag dang /",
    "T02D2139:204a-44": "dkyil 'khor gyi lha tshogs de yang /",
    "T02D2139:204a-45": "me long nang gi gzugs brnyan lta bu /",
    "T02D2139:204a-46": "me long nang gi lha mo lag pa g-yon pas gtad la /",
    "T02D2139:204a-47": "dus gsum byang chub sems dpa' rnams //",
    "T02D2139:204a-48": "shes rab rdo rje rnal 'byor ma //",
    "T02D2139:204a-49": "bde chen nyid du rnam sbyar bas //",
    "T02D2139:204b-0": "nyon mongs @204b shes bya'i sgrib pa spangs //",
    "T02D2139:204b-1": "shes rab nam mkha' lta bu yi //",
    "T02D2139:204b-2": "rnal 'byor ma dang 'bral mi bya //",
    "T02D2139:204b-3": "gong gi sngags dang /",
    "T02D2139:204b-4": "citta pradzny'a sarba ta th'a ga ta n'a ma aa bhi shinytsa m'am /",
    "T02D2139:204b-5": "des shes rab ye shes kyi dbang thob pa yin no //",
    "T02D2139:204b-6": "da ni tshig dbang rin po che bskyur pa na //",
    "T02D2139:204b-7": "bzhir mi dmigs pa ye shes kyi /",
    "T02D2139:204b-8": "'gro ba drug gi snang ba'i yul med de //",
    "T02D2139:204b-9": "snang med ye shes nam mkha' dang mnyam pas //",
    "T02D2139:204b-10": "chos kyi sku las longs spyod rdzogs sku dang //",
    "T02D2139:204b-11": "sprul ba'i sku ni ye shes dpag med che //",
    "T02D2139:204b-12": "mkha' dang mnyam la bdag med don mdzad do //",
    "T02D2139:204b-13": "zhes brjod do //",
    "T02D2139:204b-14": "rjes la slob ma lhar gyur ba la mchod pa lnga 'bul /",
    "T02D2139:204b-15": "bkra shis kyi tshig rnams brjod do //",
    "T02D2139:204b-16": "de ni tshig dbang do //",
    "T02D2139:204b-17": "de nas tshogs kyi 'khor lo cho ga bzhin du bskor bar bya'o //",
    "T02D2139:204b-18": "gtor ma rnams rgyas par bsngos la btang ba dang /",
    "T02D2139:204b-19": "rjes kyi cho ga rnams byas la /",
    "T02D2139:204b-20": "slob dpon la me tog dbul ba dang /",
    "T02D2139:204b-21": "dge ba'i rtsa ba bsngos te /",
    "T02D2139:204b-22": "dkyil 'khor mi dmigs par bya'o //",
    "T02D2139:204b-23": "spyin sreg bya bar 'dod na /",
    "T02D2139:204b-24": "nang gi sbyin sreg rtsa gsum 'dus mdor /",
    "T02D2139:204b-25": "ma las thob pa'i nyi ma byang chub kyi sems me 'byung ba bzhi'i rlung gis sbar nas /",
    "T02D2139:204b-26": "gzung 'dzin gyi rtog ba skye ba med par bsreg pa'i med dbu ma nas snying gar phyin pas /",
    "T02D2139:204b-27": "pha las thob pa'i zla ba byang chub kyi sems",
    "T02D2139:204b-28": "dang snying gar 'dzom pas lus sems mi dmigs pa'i",
    "T02D2139:204b-29": "bde gsal chen po ni /",
    "T02D2139:204b-30": "spyin sreg rnams kyi mchog go zhes spyan ras gzigs kyi rgyud nas gsungs so //",
    "T02D2139:204b-31": "phyi'i sbyin sreg ni /",
    "T02D2139:204b-32": "sa khru gang la mdzub gang bar brus /",
    "T02D2139:204b-33": "kha khyer mdzub gang phyir bskyed /",
    "T02D2139:204b-34": "dbus su padma dmar po 'dab ma brgyad pa bya /",
    "T02D2139:204b-35": "mu khyud padma'i phreng bas bskor //",
    "T02D2139:204b-36": "de'i nang du tsandan gyis zla gam du brtsigs /",
    "T02D2139:204b-37": "dbang gi sreg rdzas dang /",
    "T02D2139:204b-38": "dgang blugs dang /",
    "T02D2139:204b-39": "gtor ma dang de rnams g-yas g-yon dang mdun du bzhag la /",
    "T02D2139:204b-40": "rgyan dang /",
    "T02D2139:204b-41": "gos dang /",
    "T02D2139:204b-42": "lta stangs rnams las dang mthun par byas te /",
    "T02D2139:204b-43": "me lha bskyed la mchod pa dang sreg rdzas dbul /",
    "T02D2139:204b-44": "bstod pa bya'o //",
    "T02D2139:204b-45": "de nas me lha med gyur pa'i dbus su /",
    "T02D2139:204b-46": "spyan ras gzigs kyi dkyil 'khor rgyas bsdus gang rung bskyed /",
    "T02D2139:204b-47": "sreg rdzas rnams byin gyis brlabs te /",
    "T02D2139:204b-48": "dbul ba ni rgyal po'i rim pa can nam /",
    "T02D2139:204b-49": "rgyal po'i rim pa dang /",
    "T02D2139:204b-50": "bram ze'i rim pa med de /",
    "T02D2139:205a-0": "gang 'thad @205a * //",
    "T02D2139:205a-1": "kyis dbul lo //",
    "T02D2139:205a-2": "gsol ba gdab pa dang /",
    "T02D2139:205a-3": "sngags kyi 'od zer ni zhi ba dang /",
    "T02D2139:205a-4": "dbang rgyas dang /",
    "T02D2139:205a-5": "drag po rnams gang byed kyang /",
    "T02D2139:205a-6": "rtsa ba'i sngags kyi gsham du las bzhi'i sngags btags pas dngos grub bsgrub pa'o //",
    "T02D2139:205a-7": "spyin sreg gi rim pa'o //",
    "T02D2139:205a-8": "spyan ras gzigs kyi rgyud pa padma zab pa dang /",
    "T02D2139:205a-9": "padma rgyal po'i dkyil 'khor du dbang bskur pa'i rab tu byed pa 'di //",
    "T02D2139:205a-10": "dpal dza' landha ra pas mdzad pa'o //",
    "T02D2139:205a-11": "mnga' bdag mee tri pa'i phyag dpe las /",
    "T02D2139:205a-12": "rgya gar phyag na'i zhal snga nas dang /"
}