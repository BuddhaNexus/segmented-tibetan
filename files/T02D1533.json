{
    "T02D1533:93b-0": "@93b ` // dpal 'khor lo bde mchog gi rgyun bshags rgyas pa bzhugs so//",
    "T02D1533:93b-2": "# // dpal he ru ka la phyag 'tshal lo //",
    "T02D1533:93b-3": "chos dbyings rnam dag dbyings las ma g-yos kyang //",
    "T02D1533:93b-4": "thabs kyis khro bo'i skur ston gdug pa gdul //",
    "T02D1533:93b-5": "che ba'i che mchog lha yi lhar gyur pa //",
    "T02D1533:93b-6": "kun bzang he ru ka la phyag 'tshal lo //",
    "T02D1533:93b-7": "bdag med dbang phyug sku dang gnyis med cing //",
    "T02D1533:93b-8": "bde chen 'od gsal dag pa'i dkyil 'khor nas //",
    "T02D1533:93b-9": "rgyal ba sras bcas la sogs sprin 'phro ba //",
    "T02D1533:93b-10": "rdo rje phag mo'i sku la phyag 'tshal lo //",
    "T02D1533:93b-11": "dus gsum bde bar gshegs pa'i ye shes sku //",
    "T02D1533:93b-12": "'khor 'das stong bar mdzad pa'i thugs rje yis //",
    "T02D1533:94a-0": "gdul @94a * //",
    "T02D1533:94a-1": "bya kun mkhyen sa la 'god mdzad pa'i //",
    "T02D1533:94a-2": "rigs lnga bde bar gshegs la phyag 'tshal lo //",
    "T02D1533:94a-3": "nam mkha' lta phur thams cad thogs med cing //",
    "T02D1533:94a-4": "'dod dgur bsgyur ba'i rdzu 'phrul lus dang ldan //",
    "T02D1533:94a-5": "thugs dam dbang gis sgrub la brtser dgongs pa //",
    "T02D1533:94a-6": "gnas gsum mkha' 'gro'i tshogs la phyag 'tshal lo //",
    "T02D1533:94a-7": "nyon mongs rnam dag ye shes sku brnyes pa //",
    "T02D1533:94a-8": "srid pa'i 'khor lo ma lus gcod pa'i phyir //",
    "T02D1533:94a-9": "thabs mkhas thugs rjes 'gro ba 'dren mdzad pa //",
    "T02D1533:94a-10": "rgyal gnyis rdo rje'i zhabs la dad pas 'dud //",
    "T02D1533:94a-11": "lha mi'i longs spyod phun tshogs thams cad dang //",
    "T02D1533:94a-12": "kun du bzang po'i mchod sprin chen po dang //",
    "T02D1533:94a-13": "gsang dang gsang rab gsang chen bla med kyi //",
    "T02D1533:94a-14": "mchod pa'i sprin chen rgya mtsho dag gis mchod //",
    "T02D1533:94a-15": "bdag gi lus dang dag dang yid kyis kyang //",
    "T02D1533:94a-16": "chags dang zhe sdang rnam par rmongs sems kyis//",
    "T02D1533:94a-17": "srid pa nyam ngar sdig pa ci bgyis pa //",
    "T02D1533:94a-18": "da nas sdig pa thams cad rab tu bshags //",
    "T02D1533:94a-19": "rdzogs sangs rgyas mgon byang chub sems dpa' mchog /'phags pa rnams kyis dge ba gang bgyis pa //",
    "T02D1533:94a-20": "de dag bla med byang chub 'bras thob par //",
    "T02D1533:94a-21": "ma lus pa la rtag tu rjes yi rang //",
    "T02D1533:94a-22": "rdzogs sangs rin chen rang gi sems gnas dang //",
    "T02D1533:94a-23": "rtog pa'i dra ba rab dral dam pa'i chos //",
    "T02D1533:94a-24": "sa dbang tshogs dang brtul zhugs dge 'dun la //",
    "T02D1533:94a-25": "rab tu dad pas bdag ni skyabs su mchi //",
    "T02D1533:94a-26": "rgyal dang rgyal nyid legs skyes de dag la //",
    "T02D1533:94a-27": "kun nas kun du bdag nyid bdag gis dbul //",
    "T02D1533:94a-28": "sems dpa' mchog gis bdag ni yongs bzhes shig / dad pas bdag nyid khyed kyi 'bangs su mchi //",
    "T02D1533:94a-29": "glo bur nyon mongs chogs kyis gdung ba yis //",
    "T02D1533:94a-30": "bskyod pa'i skye bo mtha' dag bsgral bya'i phyir //",
    "T02D1533:94a-31": "dam chos bdud rtsi'i sngags rnams bshad pa ru //",
    "T02D1533:94a-32": "sman mchog mgon po la ni bdag gsol lo //",
    "T02D1533:94a-33": "mchog tu mi dge ba ni rab bcom pas //",
    "T02D1533:94a-34": "bdud kyi skye rga na dang mchi las grol //",
    "T02D1533:94a-35": "mya ngan 'da' bzhed gyur pa spang bar ni //",
    "T02D1533:94a-36": "sman mchog mgon po la ni bdag gsol lo //",
    "T02D1533:94b-0": "sangs rgyas 'jig rten @94b gang byung la //",
    "T02D1533:94b-1": "skal ldan byang chub sems dpa' yis //",
    "T02D1533:94b-2": "byang chub tu ni sems bskyed ltar //",
    "T02D1533:94b-3": "di ring nyid du sems bskyed do //",
    "T02D1533:94b-4": "tshul khrims kyi ni bslab pa dang //",
    "T02D1533:94b-5": "dge ba'i chos ni sdud pa dang //",
    "T02D1533:94b-6": "sems can don byed tshul khrims gsum //",
    "T02D1533:94b-7": "de bzhin brtan por gzung bar bgyi /",
    "T02D1533:94b-8": "ji ltar phyogs bcu'i rgyal ba yis //",
    "T02D1533:94b-9": "sngon gyi bde gshegs grangs med la //",
    "T02D1533:94b-10": "thugs bskyed dam tshig dpag med dag /'tshang rgya bar du ma btang ltar //",
    "T02D1533:94b-11": "bdag ni deng nas byang chub par //",
    "T02D1533:94b-12": "lus srog ltos pa med par yang //",
    "T02D1533:94b-13": "bslab 'di mgon bzhin bsrung la gnas //",
    "T02D1533:94b-14": "ye shes thugs kyis dgongs su gsol //",
    "T02D1533:94b-15": "rnam rtog ye shes lngar gyur pa //",
    "T02D1533:94b-16": "rtag tu brten zhing spyad par bya //",
    "T02D1533:94b-17": "rgyal ba rigs lnga'i brtul zhugs dag / srog gi phyir yang mi gtong ngo //",
    "T02D1533:94b-18": "sku gsung thugs kyi rdo rje dag / rtag tu mi phyed brtul zhugs bzung //",
    "T02D1533:94b-19": "rgyal bas dgongs te gsungs pa yi //",
    "T02D1533:94b-20": "dam tshig bzhi po bsung bar bgyi //",
    "T02D1533:94b-21": "rtsa ba'i ltung ba bcu bzhi sogs //",
    "T02D1533:94b-22": "rig sngags 'chang kun mi 'da' ltar //",
    "T02D1533:94b-23": "ding nas bla med byang chub par //",
    "T02D1533:94b-24": "bdag gis tshul bzhin bsrung bar bgyi //",
    "T02D1533:94b-25": "nyin dang mtshan mo lan gsum du //",
    "T02D1533:94b-26": "zla rer bcu phrag gnyis po dang //",
    "T02D1533:94b-27": "bco lnga la ni rab tu mchod //",
    "T02D1533:94b-28": "thag pa dman la 'dod mi bgyi //",
    "T02D1533:94b-29": "sems can la yang rgyab mi phyogs //",
    "T02D1533:94b-30": "'khor ba dag kyang mi spang zhing //",
    "T02D1533:94b-31": "mya ngan 'das la dgar mi 'gro //",
    "T02D1533:94b-32": "dpa' bo rnal 'byor ma kun la //",
    "T02D1533:94b-33": "gus pas bsnyen bkur mchod par bgyi //",
    "T02D1533:94b-34": "bdag gis sems can thams cad la //",
    "T02D1533:94b-35": "brnyas pa nyid du mi bgyid do //",
    "T02D1533:94b-36": "phyag rgya bzhon pa mtshon cha dang //",
    "T02D1533:94b-37": "mtshan ma 'gong bar mi bgyi'o //",
    "T02D1533:94b-38": "bdag gis dus gsum dge ba ci spyad pas //",
    "T02D1533:94b-39": "nam mkha'i mthas klas gyur ba'i sems can rnams //",
    "T02D1533:94b-40": "bla med theg pa chen po'i snod gyur nas //",
    "T02D1533:94b-41": "kun kyang rdo rje 'dzin pa'i bdag nyid shog / skye zhing skye ba dag ni thams cad du //",
    "T02D1533:94b-42": "blo ldan rigs bzang nga rgyal med pa dang //",
    "T02D1533:94b-43": "snying rje che ldan bla ma la dad cing //",
    "T02D1533:94b-44": "'khor lo bde mchog dam tshig la gnas shog /",
    "T02D1533:95a-0": "rdo rje dril bu la sogs rtag tu @95a *",
    "T02D1533:95a-1": "// 'chang //",
    "T02D1533:95a-2": "zab cing rgya che'i chos ni rtogs pa dang //",
    "T02D1533:95a-3": "kakko shu kra la sogs rtag zas zhing //",
    "T02D1533:95a-4": "mthar thug theg chen sgrub pa'i skal ldan shob //",
    "T02D1533:95a-5": "dang ni nas byang chub snying por mchis par du //",
    "T02D1533:95a-6": "bcom ldan bde gshegs kun du bzang po dang //",
    "T02D1533:95a-7": "gsang ba'i theg pa dbyer med rmad byung dang //",
    "T02D1533:95a-8": "mi 'bral tshul bzhin rtag tu sgrub par shog / sgrub mchog 'di la bar chad mi 'byung zhing //",
    "T02D1533:95a-9": "tshe 'di la sogs skye ba bdun par du //",
    "T02D1533:95a-10": "dpal ldan bde mchog 'khor lo chen po yi //",
    "T02D1533:95a-11": "zhabs rdul ze'u 'bru spyi gtsug gnas par shog / gang tshe 'gro ba'i mgon la blta ba dang //",
    "T02D1533:95a-12": "phyir zhing cung zad 'bring bar 'dod na yang //",
    "T02D1533:95a-13": "bcom ldan bde gshegs thugs kyi bdag pos ni //",
    "T02D1533:95a-14": "thams cad sgrib med sa ler mthong bar shog / phyogs bcu nam mkha'i khams dang mnyam pa yi //",
    "T02D1533:95a-15": "sems can ma lus byang chub dgod pa'i phyir //",
    "T02D1533:95a-16": "thub pa'i dbang po'i spyod pa ji lta bar //",
    "T02D1533:95a-17": "bdag gi spyod pa'ang de dang 'dra bar shog / sems can kun gyi sdug bsngal bdag la smin //",
    "T02D1533:95a-18": "bdag bde dge bas de kun de thob shog / tshe rabs kun du sgo gsum rin chen dang //",
    "T02D1533:95a-19": "bum bzang dpag bsam sa sogs lta bur shog / mgon po kun mkhyen thugs rje'i byin rlabs dang //",
    "T02D1533:95a-20": "sgrub pa mchog la rtse gcig sbyangs pa yis //",
    "T02D1533:95a-21": "bde mchog mkha' 'gro'i dngos grub mchog thob nas //",
    "T02D1533:95a-22": "sems can thams cad smin pa'i mthur ldan shog / dbang dang mngon shes so sor rig pa dang //",
    "T02D1533:95a-23": "gzungs dang rnam par thar pa'i sgo rtogs nas //",
    "T02D1533:95a-24": "nam mkha'i mthas klas gyur pa'i sems can rnams //",
    "T02D1533:95a-25": "gnas dang nye ba'i gnas sogs bgrod par shog / bde gshegs spyan sngar gnas gsum mkha' 'gro yis //",
    "T02D1533:95a-26": "dam bcas bsrung zhing dngos grub mchog stsol ba'i //",
    "T02D1533:95a-27": "thugs dam bzhin du rtag bsrung dngos grub ni //",
    "T02D1533:95a-28": "rnam gsum tshe 'di nyid la stsol bar shog /'chi tshe mgon dang dpa' bo ma tshogs kyis //",
    "T02D1533:95a-29": "me tog rgyal mtshan gdugs spos thogs nas kyang //",
    "T02D1533:95a-30": "rol mo klu dang sgra snyan tshogs mchod nas //",
    "T02D1533:95b-0": "mkha' la spyod pa'i gnas su @95b khrid par shog",
    "T02D1533:95b-1": "/ skad cig de la snang ba gsum thob nas",
    "T02D1533:95b-2": "// gsal dang rtags snang rang gi rigs rtogs te //",
    "T02D1533:95b-3": "dur khrod la sogs rgyal nyid sa thob nas //",
    "T02D1533:95b-4": "tstshando la sogs sa la bgrod par shog / shin",
    "T02D1533:95b-5": "tu rnam par dag pa kun gyi mchog / gdod",
    "T02D1533:95b-6": "nas rnam par grol ba de bzhin gshegs //",
    "T02D1533:95b-7": "kun du bzang po kun gyi bdag po yi //",
    "T02D1533:95b-8": "sras kyi dbang po nyid du bdag gyur cig / sa gsum mthar phyin gsum phrag gsum gnas gyur //",
    "T02D1533:95b-9": "shes brgyad gyur pas ye shes lngar gyur te //",
    "T02D1533:95b-10": "ye shes chos kyi dbyings dang dbyer med pa'i //",
    "T02D1533:95b-11": "chos sku byang chub snying po thob par shog / chos dbyings las byung nam mkha'i mtshan nyid 'dra //",
    "T02D1533:95b-12": "thog ma dang ni tha ma med pa'i bdag / sems dpa' rdo rje thugs kyi bdag po ru //",
    "T02D1533:95b-13": "rdo rje sems dpa' nyid du bdag gyur cig /",
    "T02D1533:95b-14": "dngos grub ma lus pa ni kun gyi bdag /",
    "T02D1533:95b-15": "dbang phyug chen po lha yi lhar gyur pa //",
    "T02D1533:95b-16": "stug po'i rgyan gyur ma lus kun gyi rgyal //",
    "T02D1533:95b-17": "mi 'gyur dam pa nyid du bdag gyur cig / nyon mongs rnam dag ye shes sku mnyes pas //",
    "T02D1533:95b-18": "'dod chags kun gyi rjes su rab chags la //",
    "T02D1533:95b-19": "'dod chags me kun rang bzhin rnam dag pas //",
    "T02D1533:95b-20": "gsung gi dbang phyug nyid du bdag gyur cig / nga rgyal rnam dag mnyam nyid lhun gyis grub //",
    "T02D1533:95b-21": "yon tan yid bzhin rgya chen mkha' 'dra ba //",
    "T02D1533:95b-22": "gdul bya rdzogs sangs nyid du re skong ba //",
    "T02D1533:95b-23": "khyab bdag rdo rje nyi mar bdag gyur cig / phrag dong dag pas bya ba grub brnyes shing //",
    "T02D1533:95b-24": "phran las rgya mtshos gdul bya dpag med rnams / grub mchog phyag rgya che la dgod mdzad pa'i //",
    "T02D1533:95b-25": "bde gshegs gdon mi za bar bdag gyur cig /",
    "T02D1533:95b-26": "dus gsum bde bar gshegs pa kun gyi bdag / dpal ldan bde mchog 'khor lo'i sku grub nas //",
    "T02D1533:95b-27": "nam mkha' dag dang mnyam pa'i mthu stobs kyis //",
    "T02D1533:95b-28": "'khor 'das ma lus 'dren pa'i dpal du shog //",
    "T02D1533:95b-29": "/ dpal 'khor lo bde mchog gi rgyun bshags rgyas",
    "T02D1533:95b-30": "pa slob dpon bhu ri bas mdzad pa rdzogs so"
}