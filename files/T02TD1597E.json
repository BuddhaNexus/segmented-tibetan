{
    "T02TD1597E:116a-0": "@116a * // rdo rje rnal 'byor ma'i dgongs pa gsang ba'i sbyin sreg gi cho ga bzhugs//",
    "T02TD1597E:116a-2": "# // bcom ldan 'das dpal 'jam pa'i rdo rje la phyag 'tshal lo //",
    "T02TD1597E:116a-3": "dang po re zhig dpal rdo rje rnal 'byor ma'i dgongs pas 'jig rten dang 'jig rten las 'das pa'i las kyi tshogs kyi dngos grub bsgrub pa'i phyir /",
    "T02TD1597E:116a-4": "sbyin sreg gi bya ba byed par 'dod pa'i sngags pas gru gsum gyi rnam pa'i thab khung byas te rgya'i phyed dpangs su kha khyer dang bcas pa'o //",
    "T02TD1597E:116a-5": "kha dog dmar po la sogs pa legs par byugs la nub tu mngon par phyogs pa la sogs pa'i rim pas nye bar gnas la //",
    "T02TD1597E:116a-6": "mchod pa lngas yang dag par mchod de /",
    "T02TD1597E:116a-7": "thab khung du bud shing brtsigs pa dang /",
    "T02TD1597E:116a-8": "ram gyi sa bon las byung ba'i me lha kha dog dmar po rnam par bsgom ste /",
    "T02TD1597E:116a-9": "spyi blugs dang mi 'jigs pa dang dbyig pa dang phreng ba rnams phyag na 'dzin pa'o //",
    "T02TD1597E:116a-10": "de nas ye shes sems dpa' dgug pa la sogs pa byas nas /",
    "T02TD1597E:116a-11": "yang dag par mchod pa ni /",
    "T02TD1597E:116a-12": "de'i lce la ram bkod la /",
    "T02TD1597E:116a-13": "bdud rtsi lnga la sogs pa'i rdzas dang /",
    "T02TD1597E:116a-14": "'jig rten pa'i rdzas la /",
    "T02TD1597E:116a-15": "aom aagna ye sv'a h'a /",
    "T02TD1597E:116a-16": "zhes pa'i sngags 'dis bsreg ste /",
    "T02TD1597E:116a-17": "sngags de nyid kyis dgang blugs kyang dbul lo //",
    "T02TD1597E:116a-18": "de nas de bzhin nyid kyi ye shes kyi bdag nyid me'i dbus su dkyil 'khor lhag par mos par byas te /",
    "T02TD1597E:116a-19": "mchod pa la sogs pa byas nas /",
    "T02TD1597E:116a-20": "bdud rtsi lnga la sogs pa'i rdzas la /",
    "T02TD1597E:116a-21": "lha mo dang lha mo'i sngags kyis bsreg par bya'o //",
    "T02TD1597E:116a-22": "zhi la sreg rdzas mngar sogs te //",
    "T02TD1597E:116a-23": "rgyas pa la yang mngar ba nyid //",
    "T02TD1597E:116a-24": "dbang la mngar dang lan tshva yin //",
    "T02TD1597E:116a-25": "drag la tshva dang kha sogs kyis //",
    "T02TD1597E:116a-26": "zhi la dkar po'i gzugs kyis te //",
    "T02TD1597E:116a-27": "rgyas la ser po rnam bsgom bya //",
    "T02TD1597E:116a-28": "dbang la dmar po zhes su brjod //",
    "T02TD1597E:116a-29": "drag la nag por rab tu grags //",
    "T02TD1597E:116a-30": "dngos grub sgrub pa'i dus su ni ;",
    "T02TD1597E:116a-31": "/ dmar po yang ni rnam bsgom bya //",
    "T02TD1597E:116a-32": "de ltar byas nas dkyil 'khor gyi 'khor lo rang bzhin gyis lus la bcug ste /",
    "T02TD1597E:116a-33": "gtor ma byin nas tshogs kyi 'khor lo'i rim pas /",
    "T02TD1597E:116a-34": "'jig rten 'jig rten las 'das pa'i mchod pa byas nas /",
    "T02TD1597E:116b-0": "bdag nyid gang 'dod pa'i dngos @116b grub blang bar bya'o //",
    "T02TD1597E:116b-1": "gsal por sbyin sreg 'di mi bya //",
    "T02TD1597E:116b-2": "'bad pas gsang bar bya ba ste //",
    "T02TD1597E:116b-3": "de las dngos grub 'byung bar 'gyur //",
    "T02TD1597E:116b-4": "gzhan du dngos grub skal ba med //",
    "T02TD1597E:116b-5": "yang dag dad pas rjes 'brangs nas //",
    "T02TD1597E:116b-6": "sngags rnams yid bzhin nor bu mtshungs //",
    "T02TD1597E:116b-7": "de la phyag rgya che sogs ni //",
    "T02TD1597E:116b-8": "'dod pas dad pa brtan por bya //",
    "T02TD1597E:116b-9": "dpal rdo rje rnal 'byor ma'i dgongs pa gsang ba'i sbyin sreg gi cho ga / slob dpon aa bhi dzu ka tas mdzad pa rdzogs so//"
}