{
    "NG0280:1": "zhal nas ki la'i sngags zlos shing *//",
    "NG0280:2": "gnas 'dir spyan 'dren gshegs su gsol //",
    "NG0280:3": "gnas 'dir spyan 'dren gshegs nas kyang *//",
    "NG0280:4": "dkyil 'khor 'di la brtan par bzhugs //",
    "NG0280:5": "phur pa 'di la dbang zhig skur //",
    "NG0280:6": "phur pa 'di la byin gyis rlobs //",
    "NG0280:7": "rtags dang mtshan ma dbyung ba dang *//",
    "NG0280:8": "rig 'dzin bdag la dngos grub stsol //",
    "NG0280:9": "a+om b+hud+d+ha ki li ki la ya ru lu ru lu hu~m b+h+yo hu~m /",
    "NG0280:10": "hu~m stong gsum stong gi 'jig rten na //",
    "NG0280:11": "lho phyogs stong gis 'jig rten na //",
    "NG0280:12": "brtan g.yo rtsi shing nags tshal kun //",
    "NG0280:13": "kun kyang rin chen phur pa'i lha //",
    "NG0280:14": "zhal gsum phyag drug zhabs bzhir bgrad //",
    "NG0280:15": "ser 'od me yi 'od 'phro zhing *//",
    "NG0280:16": "sdang dang khro dang gshe ba'i tshul //",
    "NG0280:17": "phyag drug 'jigs pa'i mtshon cha yis //",
    "NG0280:18": "'gro drug b+ha ga'i dbyings su sbyor //",
    "NG0280:19": "zhabs bzhis bdud bzhi zil gyis gnon //",
    "NG0280:20": "gnas 'dir spyan 'dren gshegs su gsol //",
    "NG0280:21": "gnas 'dir spyan 'dren gshegs nas kyang *//",
    "NG0280:22": "dkyil 'khor 'di la brtan par bzhugs //",
    "NG0280:23": "phur pa 'di la dbang zhig skur //",
    "NG0280:24": "phur pa 'di la byin gyis rlobs //",
    "NG0280:25": "rtags dang mtshan ma dbyung ba dang *//",
    "NG0280:26": "rig 'dzin bdag la dngos grub stsol //",
    "NG0280:27": "a+om rat+na ki li ki la ya ru lu ru lu hu~m b+h+yo hu~m /",
    "NG0280:28": "hu~m stong gsum stong gi 'jig rten na //",
    "NG0280:29": "nub phyogs stong gi 'jig rten na //",
    "NG0280:30": "brtan g.yo rtsi shing nags tshal kun //",
    "NG0280:31": "kun kyang pad+ma phur pa'i lha //",
    "NG0280:32": "zhal gsum phyag drug zhabs bzhir bgrad //",
    "NG0280:33": "dmar gsal me yi 'od 'phro zhing *//",
    "NG0280:34": "gshe dang khro dang bzhad pa'i tshul //",
    "NG0280:35": "phyag drug 'jigs pa'i mtshon cha yis //",
    "NG0280:36": "'gro drug b+ha ga'i dbyings su sbyor //",
    "NG0280:37": "zhabs bzhis bdud bzhi zil gyi gnon //",
    "NG0280:38": "zhal nas ki la'i sgra zlos shing *//",
    "NG0280:39": "gnas 'dir spyan 'dren gshegs su gsol //",
    "NG0280:40": "gnas 'dir spyan 'dren gshegs nas kyang *//",
    "NG0280:41": "dkyil 'khor 'di la brtan par bzhugs //",
    "NG0280:42": "phur pa 'di la dbang zhig skur //",
    "NG0280:43": "phur pa 'di la byin gyis rlobs //",
    "NG0280:44": "rtags dang mtshan ma dbyung ba dang *//",
    "NG0280:45": "rig 'dzin bdag la dngos grub stsol //",
    "NG0280:46": "a+om pad+ma ki li ki la ya ru lu ru lu hu~m b+h+yo hu~m /",
    "NG0280:47": "hu~m stong gsum stong gi 'jig rten na //",
    "NG0280:48": "byang phyogs stong gi 'jig rten na //",
    "NG0280:49": "brtan g.yo rtsi shing nags tshal kun //",
    "NG0280:50": "kun kyang las kyi phur pa'i lha //",
    "NG0280:51": "zhal gsum phyag drug zhabs bzhir bgrad //",
    "NG0280:52": "ljang gu me yi 'od 'phro zhing *//",
    "NG0280:53": "rngam dang bzhad dang khro bo'i tshul //",
    "NG0280:54": "phyag drug 'jigs pa'i mtshon cha yis //",
    "NG0280:55": "'gro drug b+ha ga'i dbyings su sbyor //",
    "NG0280:56": "zhabs bzhis bdud bzhi zil gyis gnon //",
    "NG0280:57": "zhal nas ki la'i sgra zlos shing *//",
    "NG0280:58": "gnas 'dir spyan 'dren gshegs su gsol //",
    "NG0280:59": "gnas 'dir spyan 'dren gshegs nas kyang *//",
    "NG0280:60": "dkyil 'khor 'di la brtan par bzhugs //",
    "NG0280:61": "phur pa 'di la dbang zhig skur //",
    "NG0280:62": "phur pa 'di la byin gyis rlobs //",
    "NG0280:63": "rtags @#//",
    "NG0280:64": "dang mtshan ma dbyung ba dang *//",
    "NG0280:65": "rig 'dzin bdag la dngos grub stsol //",
    "NG0280:66": "a+om karma ki li ki la ya ru lu ru lu hu~m b+h+yo hu~m /",
    "NG0280:67": "b+ha ga bde ba'i klong yangs nas //",
    "NG0280:68": "mi 'gyur mthing ga'i thugs nyid de //",
    "NG0280:69": "thig le dbyer med thugs kyi sku //",
    "NG0280:70": "rigs lnga khrag 'thung chos dbyings ngang *//",
    "NG0280:71": "dbyings las ma g.yos rnam dag ste //",
    "NG0280:72": "e ma ho sras kyi mchog las ma g.yos kyang *//",
    "NG0280:73": "b+ha ga'i dbyings las byung ba ste //",
    "NG0280:74": "rang bzhin rnam dag khro bo'i sku //",
    "NG0280:75": "yang dag pa yi don 'di nyon //",
    "NG0280:76": "hu~m yab yum bde klong thig le nas //",
    "NG0280:77": "mi shigs byang chub sems kyi hu~m //",
    "NG0280:78": "'joms byed dpal be'u phur pa'i dbyibs //",
    "NG0280:79": "thig le yig 'bru rnam pa kun //",
    "NG0280:80": "phur pa'i logs la lha bkod nas //",
    "NG0280:81": "'gyur med dbyings kyi ngang nyid las //",
    "NG0280:82": "khrag 'thung 'dus pa phur pa'i lha //",
    "NG0280:83": "sras kyi mchog gyur phur pa'i tshul //",
    "NG0280:84": "zhal gsum phyag drug 'jigs byed sku //",
    "NG0280:85": "ut+pal sngon po'i mdog 'dra zhing *//",
    "NG0280:86": "khro dang bzhad dang gshe ba'i tshul //",
    "NG0280:87": "phyag drug rgyud drug rtsad nas gcod //",
    "NG0280:88": "phyag mtshan mtshon chas 'gro drug sgrol //",
    "NG0280:89": "sku smad chu srin phur pa'i dbal //",
    "NG0280:90": "rgya mdud nang nas sngags kyi sgra //",
    "NG0280:91": "'brug stong lta bur ldir zhing grags //",
    "NG0280:92": "chu srin kha nas me lce 'od //",
    "NG0280:93": "glog ltar 'khyug cing stong gsum gsal //",
    "NG0280:94": "gdug pa chu srin kha nas ni //",
    "NG0280:95": "sdig sbrul sbal lcong cho 'phrul 'gyed //",
    "NG0280:96": "stong khams gang zhing klu rnams 'dul //",
    "NG0280:97": "thugs ka'i dpal be'i dkyil 'khor nas //",
    "NG0280:98": "bzhi bcu rtsa bdun lha tshogs gnas //",
    "NG0280:99": "dgu la rigs lnga'i khrag 'thung rdzogs //",
    "NG0280:100": "ye shes lnga ldan dug lnga 'joms //",
    "NG0280:101": "sras kyi thugs kyi dkyil 'khor nas //",
    "NG0280:102": "bde chen yab yum dbyings su bzhugs //",
    "NG0280:103": "khro bo'i sprul pas nam mkha' gang *//",
    "NG0280:104": "khro mo'i sprul pas sa gzhi gang *//",
    "NG0280:105": "phra men sprul pas bar snang gang *//",
    "NG0280:106": "sgo ba'i sprul pas phyogs bcur 'gyed //",
    "NG0280:107": "khro bo phra men sgo ba'i tshogs //",
    "NG0280:108": "thams cad 'dus pa sras kyi mchog / ma btab tsam na lhun gyis grub //",
    "NG0280:109": "btab na lha yang brlag par 'gyur //",
    "NG0280:110": "dgra bgegs thig le'i dkyil du ki la ya //",
    "NG0280:111": "dug gsum rtsad nas gcod cig ki la ya //",
    "NG0280:112": "rgyud drug gnas su sgrol cig ki la ya //",
    "NG0280:113": "sems kyi bag chags sbyongs shig ki la ya //",
    "NG0280:114": "sems nyid dbyings su bstims shig ki la ya //",
    "NG0280:115": "dbyings las bde chen rgyas gyur ki la ya //",
    "NG0280:116": "sprul skus 'gro don mdzod cig ki la ya //",
    "NG0280:117": "a+om badzra ki li ki la ya sarba big+h+nan bam hu~m hu~m phat /",
    "NG0280:118": "e ma ho /",
    "NG0280:119": "sems ni nam mkha'i rang bzhin te //",
    "NG0280:120": "nam mkha' nyid las cho 'phrul 'byung *//",
    "NG0280:121": "cho 'phrul nam mkha'i dbyings la thim //",
    "NG0280:122": "rnam rgyal yang dag don 'di nyon //",
    "NG0280:123": "thams cad 'dus pa'i sras mchog nyid //",
    "NG0280:124": "sbyor sgrol sbyor spor thim pa'i tshe //",
    "NG0280:125": "nam mkha'i klong nyid las byung ngo *//",
    "NG0280:126": "gdod nas ma skye rang bzhin rnam par dag / srid pa'i phur bu sgrub pa'i @#//",
    "NG0280:127": "phyir //",
    "NG0280:128": "gzhi dang lam dang 'bras bu nyid //",
    "NG0280:129": "dbyer med ngang las yang dag ste //",
    "NG0280:130": "dag dang ma dag dbyer med dbyings //",
    "NG0280:131": "bsam dang mi bsam brjod du med //",
    "NG0280:132": "cho 'phrul sna tshogs cir snang yang *//",
    "NG0280:133": "b+ha ga dbyings kyi ngang nyid du //",
    "NG0280:134": "thams cad bde ba klong nas shar //",
    "NG0280:135": "bsam gyi mi khyab kun las 'das //",
    "NG0280:136": "rjod med dbyings kyi thig le che //",
    "NG0280:137": "'gro ba yongs la thams cad khyab //",
    "NG0280:138": "skye dang mi skye kun snang yang *//",
    "NG0280:139": "yang dag don la rig mi nus //",
    "NG0280:140": "phur pa'i rdzas nyid la brten nas //",
    "NG0280:141": "phrin las sna tshogs sgrub pa yang *//",
    "NG0280:142": "yang dag don la yod ma yin //",
    "NG0280:143": "thams cad 'gro ba drang phyir te //",
    "NG0280:144": "dri mas dri ma dag byed cing *//",
    "NG0280:145": "'khrul pa bskyed pa'i rim pas 'jigs //",
    "NG0280:146": "bskyed pa'i rim pa lha bsgom yang *//",
    "NG0280:147": "yang dag don du yod min te //",
    "NG0280:148": "snang ba sprul sku sngags brjod med //",
    "NG0280:149": "bde chen rgyas par longs spyod nyid //",
    "NG0280:150": "dbyings su thim pa chos kyi sku //",
    "NG0280:151": "brjod med gnyis su med pa ste //",
    "NG0280:152": "brjod du med pa sangs rgyas nyid //",
    "NG0280:153": "sngags kyi sgra yang brjod las 'das //",
    "NG0280:154": "thig le chen po mi shigs dbus //",
    "NG0280:155": "bdag dang bdag med dbyer med nyid //",
    "NG0280:156": "gnyis med ye shes rdo rje ste //",
    "NG0280:157": "chos sku byang sems gzhon nu nga *//",
    "NG0280:158": "srid pa'i 'khor lo phur pa ste //",
    "NG0280:159": "mi rtog dbyings kyi rgyas 'debs ma //",
    "NG0280:160": "e ka nam mkha'i rang bzhin te //",
    "NG0280:161": "dza ni dug chen bde dbyings thim //",
    "NG0280:162": "ti ni dug chen rtog med dbyings //",
    "NG0280:163": "yab yum byang sems chos sku sras //",
    "NG0280:164": "dug thim phur pa brjod bral thim //",
    "NG0280:165": "bde chen dug gsum dbyings su thim //",
    "NG0280:166": "khro rgyal byang sems zhe sdang 'joms //",
    "NG0280:167": "hu~m mdzad dug 'joms thig le lnga //",
    "NG0280:168": "dbyings su thim pas thig le ste //",
    "NG0280:169": "hu~m gi ye shes dang ldan zhing *//",
    "NG0280:170": "ka yis dug lnga 'joms par byed //",
    "NG0280:171": "ras ni rnam rtog dbyings su thim //",
    "NG0280:172": "yum chen mi phyed rdo rje ste //",
    "NG0280:173": "sangs rgyas skyed par byed pa'i yum //",
    "NG0280:174": "sems can b+hud+d+ha 'gyur byed che //",
    "NG0280:175": "mi phyed ye shes rdo rje ste //",
    "NG0280:176": "sgra 'byin brag cha ltar snang la //",
    "NG0280:177": "ma ni sprul pa bskyed pa'i yum //",
    "NG0280:178": "sprul pa rol pa 'gag med nyid //",
    "NG0280:179": "phag las ma rig mun pa sel //",
    "NG0280:180": "smig bus 'dam rdzab skam par byed //",
    "NG0280:181": "'od gsal bdud 'jigs rnam par rgyal //",
    "NG0280:182": "snang ba mun sel rdo rje snyem //",
    "NG0280:183": "snang ba sna tshogs stag gi mgo / bya rgod nam mkha' lta bu ste //",
    "NG0280:184": "dbyug pas lta log 'joms byed cing *//",
    "NG0280:185": "sngon pos mtshan ma'i rnam rtog 'joms //",
    "NG0280:186": "gnyis med rdo rje sder mo rno //",
    "NG0280:187": "las rnams mi rtog dbyings su thim //",
    "NG0280:188": "g.yag mgo dbyings las 'gyur ba med //",
    "NG0280:189": "bya rog chos dbyings rnam par dag / gshin rje gzung 'dzin dag pa dang *//",
    "NG0280:190": "dmyal ba'i khams ni dpag med kyang *//",
    "NG0280:191": "don dam dbyings la yod ma yin //",
    "NG0280:192": "rjes ni chos kyi dbyings su thim //",
    "NG0280:193": "dur khrod rol pa dpag med kyang *//",
    "NG0280:194": "bdag mo mkha' dbyings rnam par dag / sha ba skye @#//",
    "NG0280:195": "'gag med pa nyid //",
    "NG0280:196": "'ug pa shes rab dbyings nyid de //",
    "NG0280:197": "lo ka chos brgyad nyid kyi sems //",
    "NG0280:198": "rtag tu yengs shing gnas pa yang *//",
    "NG0280:199": "rdo rje lta bu'i ting 'dzin gyis //",
    "NG0280:200": "mi g.yo thig le nyag cig go / sems can don byed thams cad kyang *//",
    "NG0280:201": "dam pa'i dbyings ni mgon yin no //",
    "NG0280:202": "rdo rje gnyis med zung 'jug pa //",
    "NG0280:203": "gtun khung snang ba 'joms byed ma //",
    "NG0280:204": "don dam nyid las ma g.yos kyang *//",
    "NG0280:205": "thig le nyag gcig gzigs gi mgo / kha twa nam mkha' lta bur khyab //",
    "NG0280:206": "rta mgrin rta skad sgra snyan lta bu ste //",
    "NG0280:207": "rdo rje stong pa'i ngang nyid kyis /",
    "NG0280:208": "khro bar snang bas gtum mo'o //",
    "NG0280:209": "byi las gzung 'dzin rnam rtog 'joms //",
    "NG0280:210": "pu shud bzang ngan rnam rtog med //",
    "NG0280:211": "don dam nyid las yod ma yin //",
    "NG0280:212": "nyon mongs nye ba'i nyon mongs rnams //",
    "NG0280:213": "rtog med mkha' dbyings gzhan mi thub //",
    "NG0280:214": "mi shigs rdo rje 'bigs byed mda' //",
    "NG0280:215": "mtshan ma 'joms par byed snyem ma //",
    "NG0280:216": "spyang ka'i mgo ni ye sangs rgyas //",
    "NG0280:217": "rnam rtog phra mo sems byed kyang *//",
    "NG0280:218": "yang dag nyid blta khra yi mgo / bdud ni bzhi por snang byed pa //",
    "NG0280:219": "rtsi yis mi shigs klong du thim //",
    "NG0280:220": "'khyil pa bde ba chen po'i ngang *//",
    "NG0280:221": "gcig dang du ma dang bral zhing *//",
    "NG0280:222": "rtog med dbyings ni rlung 'byin ma //",
    "NG0280:223": "nyi ma lta bu'i gzi brjid kyis //",
    "NG0280:224": "mun pa'i tshogs 'joms seng ge'i mgo / yod med gnyis las 'das pa yis //",
    "NG0280:225": "mtha' gnyis bral ba pha wang mgo / lus ngag yid gsum snang ba yang *//",
    "NG0280:226": "don dam nyid la yod min te //",
    "NG0280:227": "'khor ba las 'das khams gsum rgyal //",
    "NG0280:228": "mi shigs rdo rjes log 'gro 'joms //",
    "NG0280:229": "gzung 'dzin rtogs pa shes pa gsod //",
    "NG0280:230": "pha rol phyin pa yin pa ste //",
    "NG0280:231": "spyod pa brlang po dom gyi mgo / gang du",
    "NG0280:232": "mi gnas sre mo'i mgo / don dam bden pas",
    "NG0280:233": "sems can gyi // nyon mongs stob byed stobs po che //",
    "NG0280:234": "rdo rje don dam bden pa ste //",
    "NG0280:235": "dag pa mkha' dbyings klong du bskyod //",
    "NG0280:236": "bud+d+ha skyed pa'i yum yin ma //",
    "NG0280:237": "ye shes thogs med dred kyi mgo / log pa'i lam zhugs sum byed cing *//",
    "NG0280:238": "de bzhin nyid gnas byi la'i mgo / snang ba stong pas 'gugs byed ma //",
    "NG0280:239": "lcags kyus ye shes sa la dgod //",
    "NG0280:240": "stong pa bco brgyad zhags pa yis //",
    "NG0280:241": "mi rtog rtog pa 'ching byed ma //",
    "NG0280:242": "yod dam med pa'i phyogs spangs shing *//",
    "NG0280:243": "snying rjes mi phyed lcags sgrog ma //",
    "NG0280:244": "stong pa nyid kyi sgra sgrogs pas //",
    "NG0280:245": "mtshan ma'i rnam par rtog pa 'joms //",
    "NG0280:246": "shes rab pha rol phyin ma nyid //",
    "NG0280:247": "gzung 'dzin dang bral dril bu ma //",
    "NG0280:248": "sa ni thams cad kun gyi rten //",
    "NG0280:249": "de bzhin lta ba kun gyi gzhi //",
    "NG0280:250": "de ni gang du'ang ma grub pa //",
    "NG0280:251": "bsam dang brjod pa'i yul las 'das //",
    "NG0280:252": "me yis sreg par byed pa ste //",
    "NG0280:253": "lha yi mtshan ma de bzhin nyid //",
    "NG0280:254": "chu yis sdud par byed pa ste //",
    "NG0280:255": "chu ltar snang ba'i sna tshogs kyang *//",
    "NG0280:256": "de bzhin nyid las byung nas @#//",
    "NG0280:257": "ni //",
    "NG0280:258": "slar yang de bzhin nyid la thim //",
    "NG0280:259": "rlung gis g.yo bar byed pa nyid *//",
    "NG0280:260": "rlung g.yos chu dang sprin las kyang *//",
    "NG0280:261": "sems can kun gyi don la g.yo //",
    "NG0280:262": "nam mkha' go 'byed kun la khyab //",
    "NG0280:263": "cho 'phrul dam pa'i dbyings la thim //",
    "NG0280:264": "log lta 'joms byed don la spyod //",
    "NG0280:265": "yang dag don la spyod pa gyis //",
    "NG0280:266": "nyi mas mun sel rnam rtog thim //",
    "NG0280:267": "nyi mas mun sel 'joms byed cing *//",
    "NG0280:268": "mtshan ma'i rnam par rtog pa rnams //",
    "NG0280:269": "ye shes dbyings kyi ngang du thim //",
    "NG0280:270": "zla ba chu shel grub pa nyid //",
    "NG0280:271": "zla ba dug gsum gdung ba sel //",
    "NG0280:272": "nyi shu nye ba'i nyon mongs rnams //",
    "NG0280:273": "dbyings las ma 'das thig le nyid //",
    "NG0280:274": "de bzhin re skong skur snang yang *//",
    "NG0280:275": "rin chen dgos 'dod re ba skong *//",
    "NG0280:276": "gdul bya'i don du skur snang yang *//",
    "NG0280:277": "yang dag dbyings las ma g.yos so //",
    "NG0280:278": "dpag bsam shing gis don rnams 'grub //",
    "NG0280:279": "yang dag don la gang dmigs pa //",
    "NG0280:280": "don dam myur du rtogs par 'gyur //",
    "NG0280:281": "pad+ma mi spang 'dam mi chags //",
    "NG0280:282": "pad+ma skyon gyis ma gos te //",
    "NG0280:283": "'khor ba mi spang 'dam mi chags //",
    "NG0280:284": "yod med gnyis su mi gnas shing *//",
    "NG0280:285": "dbyer med bag nas yang dag lta //",
    "NG0280:286": "nam mkha' sa chu mi gnas pa'i //",
    "NG0280:287": "tshad med bzhi la gnas nas kyang *//",
    "NG0280:288": "phyag rgya bzhi rdzogs thig le gcig / yang dag don dang ldan gyur na //",
    "NG0280:289": "thig le nyag gcig brjod dang bral //",
    "NG0280:290": "e ma ho //",
    "NG0280:291": "sems can tham cad bud+d+ha yang *//",
    "NG0280:292": "glo bur dri mas sems can bsgribs //",
    "NG0280:293": "nam mkha' chu gser lta bur dag / yang dag lta mthong rnam par grol //",
    "NG0280:294": "gzugs sku rnam gnyis 'ja' lta bu //",
    "NG0280:295": "gzugs brnyan lta bur snang gyur kyang *//",
    "NG0280:296": "yang dag don la reg ma yin //",
    "NG0280:297": "nam mkha' nyid las sprin byung ltar //",
    "NG0280:298": "'khrul rtog don rtogs gnyis med lta //",
    "NG0280:299": "ji ltar sprin rnams sna tshogs kyang *//",
    "NG0280:300": "nam mkha' nyid las byung ltar thim //",
    "NG0280:301": "las gnyis amra'i 'bras bu bzhin //",
    "NG0280:302": "'khrul zhing rtogs pa'i gang zag blun //",
    "NG0280:303": "yang dag lta ba nyid mthong na //",
    "NG0280:304": "dbyer med pa yi ngang la gnas //",
    "NG0280:305": "de yang smra bsam brjod med brda //",
    "NG0280:306": "yod med mtshan mar 'dzin dang bral //",
    "NG0280:307": "mtha' gnyis gang du mi gnas pa //",
    "NG0280:308": "yang dag lta ba gzung bar byos //",
    "NG0280:309": "de rtogs pa yi gang zag rnams //",
    "NG0280:310": "'chi ba zhes ni rnam rtog ste //",
    "NG0280:311": "mkha' spyod gnas su 'khrid par 'gyur //",
    "NG0280:312": "dkyil gsum bdag nyid brjod las 'das //",
    "NG0280:313": "gang du mi gnas lta spyod sgom pa'o //",
    "NG0280:314": "tha snyad mtshan mar 'dzin pa gang brjod rnams //",
    "NG0280:315": "gang du ma grub 'dir ni brjod pa min //",
    "NG0280:316": "'gyur med dag pa'i sems rang bzhin //",
    "NG0280:317": "sems ni gang du gnas pa'ang med //",
    "NG0280:318": "de rtogs pa yi gang zag rnams //",
    "NG0280:319": "thugs kyi rigs la gnas par 'gyur //",
    "NG0280:320": "rdo rje'i rigs su mngon sangs rgya //",
    "NG0280:321": "nga yis bstan pas mngon sangs rgyas //",
    "NG0280:322": "sems can dug lnga rgyas pa'i dus //",
    "NG0280:323": "drag po'i las kyi tshar gcod @#//",
    "NG0280:324": "pa'i //",
    "NG0280:325": "sngags la sbyangs pas rgyal po'i rigs //",
    "NG0280:326": "pad+ma las skyes skye ba dran //",
    "NG0280:327": "spyod pa sna tshogs byas gyur nas //",
    "NG0280:328": "mkha' 'gro ma yi lung bstan thob //",
    "NG0280:329": "tshe gcig nyid la bud+d+ha 'gyur //",
    "NG0280:330": "zhe sdang rdo rje'i rigs yin no //",
    "NG0280:331": "rdo rje khrag 'thung ngang nyid kyis //",
    "NG0280:332": "chos la rtag tu sgrub 'gyur zhing *//",
    "NG0280:333": "nga yi bstan pa 'di yis 'dzin //",
    "NG0280:334": "'di la brten pa'i gang zag rnams //",
    "NG0280:335": "thams cad grol 'gyur the tshom med //",
    "NG0280:336": "rdo rje khrag 'thung nga nyid kyis //",
    "NG0280:337": "yi ge hu~m tsam bzlas pa yang *//",
    "NG0280:338": "bar chod bdud kyis mi tshugs shing *//",
    "NG0280:339": "mtshan ma grub par the tshom med //",
    "NG0280:340": "rdo rje can gyi zhing du skye //",
    "NG0280:341": "lha klu kun la dbang byed 'gyur //",
    "NG0280:342": "'di sgrub pa yi gang zag rnams //",
    "NG0280:343": "snga nas sbyangs par the tshom med //",
    "NG0280:344": "tshe gcig 'di la brtson ldan pas //",
    "NG0280:345": "'khor bar mi ldog mngon sangs rgyas //",
    "NG0280:346": "gang gis dbang dang man ngag thob //",
    "NG0280:347": "skad gcig tsam gyis mos gyur na //",
    "NG0280:348": "'chi ba zhes ni rnam rtog ste //",
    "NG0280:349": "mkha' spyod gnas su 'khrid par 'gyur //",
    "NG0280:350": "gang zhig 'di la mos pa tsam //",
    "NG0280:351": "dbang dang dam tshig 'dzin 'gyur na //",
    "NG0280:352": "skye bdun nyid la sangs rgyas 'gyur //",
    "NG0280:353": "skye ba gzhan gyis bar ma chod //",
    "NG0280:354": "'di la the tshom le lo spang *//",
    "NG0280:355": "brtson 'grus dad ldan can gyis sgrub //",
    "NG0280:356": "rgyud 'di rtag tu gsang bar bya //",
    "NG0280:357": "mkha' 'gro'i tshogs kyis srung bar 'gyur //",
    "NG0280:358": "b+ha ga wan gyis de skad ces bka' stsal nas /",
    "NG0280:359": "bud+d+ha dang kro d+ha dang kro d+hi dang */",
    "NG0280:360": "byang chub sems dpa' dang */",
    "NG0280:361": "mkha' 'gro ma rnams yi rang ste bcom ldan 'das kyis gsungs pa la mngon par bstod do //",
    "NG0280:362": "dpal rdo rje gzhon nu thugs rje khros pa rtsa ba'i rgyud kyi bshad pa las /",
    "NG0280:363": "bstod pa'i le'u ste bcu gsum pa'o // // dpal",
    "NG0280:364": "rdo rje khros pa'i rtsa ba'i rgyud kyi bshad pa",
    "NG0280:365": "zhes bya ba rdzogs so // // rgya gar kha",
    "NG0280:366": "che'i yul / dur khrod bi sa ka'i rang byung mchod rten rtser /",
    "NG0280:367": "dngos grub brnyes pa'i rje btsun rdo rje sems ma dang */",
    "NG0280:368": "sgra bsgyur lots+tsha ba 'gar shes rab 'byung zhes bya bas bsgyur cing zhus te gtan la phab pa'o //",
    "NG0280:369": "slad nas rje btsun ma de nyid dang sgra bsgyur",
    "NG0280:370": "lots+tsha ba 'bro ston rgyal bas bcos te gtan la"
}