{
    "T02TD3143E:162b-0": "@162b # // rgya gar skad du /",
    "T02TD3143E:162b-1": "a'arya buddha aa nu smri ti /",
    "T02TD3143E:162b-2": "bod skad du /",
    "T02TD3143E:162b-3": "'phags pa sangs rgyas rjes su dran pa /",
    "T02TD3143E:162b-4": "sangs rgyas dang byang chub sems dpa' thams cad la phyag 'tshal lo //",
    "T02TD3143E:162b-5": "'di ltar bcom ldan 'das de ni de bzhin gshegs pa dgra bcom pa yang dag par rdzogs pa'i sangs rgyas te /",
    "T02TD3143E:162b-6": "rig pa dang zhabs su ldan pa /",
    "T02TD3143E:162b-7": "bde bar gshegs pa 'jig rten mkhyen pa /",
    "T02TD3143E:162b-8": "skyes bu 'dul ba'i kha lo sgyur ba /",
    "T02TD3143E:162b-9": "bla na med pa /",
    "T02TD3143E:162b-10": "lha dang mi rnams kyi ston pa /",
    "T02TD3143E:162b-11": "sangs rgyas bcom ldan 'das so //",
    "T02TD3143E:162b-12": "de bzhin gshegs pa de ni /",
    "T02TD3143E:162b-13": "bsod nams dag gi rgyu mthun pa /",
    "T02TD3143E:162b-14": "dge ba'i rtsa ba rnams chud mi za ba /",
    "T02TD3143E:162b-15": "bzod pas brgyan pa /",
    "T02TD3143E:162b-16": "bsod nams kyi gter rnams kyi gzhi /",
    "T02TD3143E:162b-17": "dpe byad bzang po rnams kyis spras pa /",
    "T02TD3143E:162b-18": "mtshan gyi me tog rgyas pa spyod yul ran par mthun pa /",
    "T02TD3143E:162b-19": "mthong na mi mthun pa med pa /",
    "T02TD3143E:162b-20": "dad pas mos pa rnams la mngon par dga' ba /",
    "T02TD3143E:162b-21": "shes rab zil gyis mi non pa /",
    "T02TD3143E:162b-22": "stobs rnams la brdzi ba med pa /",
    "T02TD3143E:162b-23": "sems can thams cad kyi ston pa /",
    "T02TD3143E:162b-24": "byang chub sems dpa' rnams kyi yab /",
    "T02TD3143E:162b-25": "'phags pa'i gang zag rnams kyi rgyal po /",
    "T02TD3143E:162b-26": "mya ngan las 'das pa'i grong khyer du 'gro ba rnams kyi ded dpon /",
    "T02TD3143E:162b-27": "ye shes dpag tu med pa /",
    "T02TD3143E:162b-28": "spobs pa bsam gyis mi khyab pa /",
    "T02TD3143E:162b-29": "gsung rnam par dag pa /",
    "T02TD3143E:162b-30": "dbyangs snyan pa /",
    "T02TD3143E:162b-31": "sku byad blta bas chog mi shes pa /",
    "T02TD3143E:162b-32": "sku mtshungs pa med pa 'dod pa dag gis mgos pa /",
    "T02TD3143E:162b-33": "gzugs dag gis nye bar ma gos pa /",
    "T02TD3143E:162b-34": "gzugs med pa dag dang ma 'dres pa /",
    "T02TD3143E:162b-35": "phung po dag las rab tu rnam par grol ba ;",
    "T02TD3143E:162b-36": "khams rnams dang mi ldan pa /",
    "T02TD3143E:162b-37": "skye mched rnams bsdams pa /",
    "T02TD3143E:162b-38": "mdud pa rnams shin tu chad pa /",
    "T02TD3143E:162b-39": "yongs su gdung ba dag las rnam par grol ba /",
    "T02TD3143E:162b-40": "sred pa las yongs su grol ba /",
    "T02TD3143E:162b-41": "chu bo las rgal ba /",
    "T02TD3143E:162b-42": "ye shes yongs su rdzogs pa /",
    "T02TD3143E:162b-43": "'das pa dang ma byon pa dang /",
    "T02TD3143E:162b-44": "da ltar byung ba'i sangs rgyas bcom ldan 'das rnams kyis ye shes la gnas pa /",
    "T02TD3143E:162b-45": "mya ngan las 'das pa la mi gnas pa /",
    "T02TD3143E:162b-46": "yang dag pa nyid kyi mtha' la gnas pa sems can thams cad la gzigs pa'i sa la bzhugs pa ste /",
    "T02TD3143E:162b-47": "'di dag ni de bzhin gshegs pa'i yang dag pa'i che ba'i yon tan mo"
}