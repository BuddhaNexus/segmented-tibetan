{
    "T02D3714:115a-0": "@115a * // rdo rje theg pa'i mtha' gnyis sel ba bzhugs /",
    "T02D3714:115a-2": "# // sangs rgyas la phyag 'tshal lo /",
    "T02D3714:115a-3": "theg mchog rdo rje'i theg pa la //",
    "T02D3714:115a-4": "sgro 'dogs pa dang skur pa yi //",
    "T02D3714:115b-0": "mtha' @115b gnyis rnam par spang ba'i phyir //",
    "T02D3714:115b-1": "gsang ba'i grub mtha' dbye bar bya //",
    "T02D3714:115b-2": "dang por re zhig lung gi gsang sngags kyi theg pa thub pa'i bka' nyid du bstan te /",
    "T02D3714:115b-3": "'phags pa yongs su mya ngan las 'das pa las /",
    "T02D3714:115b-4": "bstan bcos sam rig sngags sam /",
    "T02D3714:115b-5": "gsang sngags gang ci yang rung ba de dag thams",
    "T02D3714:115b-6": "cad ni rdzogs pa'i sangs rgyas kyis gsungs pa yin",
    "T02D3714:115b-7": "par shes par gyis shig ces gsungs so //",
    "T02D3714:115b-8": "yang 'phags pa gsang ba lung bstan pa'i mdo las /",
    "T02D3714:115b-9": "rgyu la sbyor ba rgyu yi chos //",
    "T02D3714:115b-10": "'khor lo shin tu bskor byas nas //",
    "T02D3714:115b-11": "'bras bu'i theg pa nye lam zhig / ma 'ongs pa na 'byung bar 'gyur //",
    "T02D3714:115b-12": "zhes bya ba la sogs pa gsungs so //",
    "T02D3714:115b-13": "de bzhin du 'phags pa lhag pa'i bsam pa bskul ba'i mdo las kyang /",
    "T02D3714:115b-14": "byang chub sems dpa' drug cu ma 'ongs pa'i dus",
    "T02D3714:115b-15": "na bstan dang gsang sngags la mkhas pa 'byung bar",
    "T02D3714:115b-16": "'gyur bar lung bstan te /",
    "T02D3714:115b-17": "de bas na thun mong gi lung nyid las gsangs",
    "T02D3714:115b-18": "sngags kyi theg pa sangs rgyas kyi bka' nyid du",
    "T02D3714:115b-19": "grub bo // rigs pas kyang grub ste /",
    "T02D3714:115b-20": "bden pa rnam pa gnyis la gnas shing bdag dang gzhan gyi don bsgrub pa'i phyir ro //",
    "T02D3714:115b-21": "da ni gsangs sngags kyi che ba nyid brjod pa'i mtshan bstan te /",
    "T02D3714:115b-22": "dbyer med pa dang /",
    "T02D3714:115b-23": "'bras bu nyid lam du gyur pa dang /",
    "T02D3714:115b-24": "thabs kyi che ba nyid dang /",
    "T02D3714:115b-25": "shin tu gsang bar bya ba'i phyir rdo rje'i theg pa dang /",
    "T02D3714:115b-26": "'bras bu'i theg pa dang /",
    "T02D3714:115b-27": "thabs kyi theg pa dang /",
    "T02D3714:115b-28": "gsang ba'i theg pa zhes bya'o //",
    "T02D3714:115b-29": "de dag kyang thabs kyi theg pa nyid las byung ba'i //",
    "T02D3714:115b-30": "de ni thabs kyi che ba zhes bya ba de nyid la bstan te /",
    "T02D3714:115b-31": "gsangs sngags kyi theg pa 'di pha rol tu phyin",
    "T02D3714:115b-32": "pa'i theg pa chen po dbu ma las kyang khyad",
    "T02D3714:115b-33": "par ci yod pa bstan te /",
    "T02D3714:115b-34": "dmigs ba bla na med pa la dmigs pa'i thabs dang /",
    "T02D3714:115b-35": "sgrub pa bla na med pa dang /",
    "T02D3714:115b-36": "ye shes bla na med pa dang /",
    "T02D3714:115b-37": "brtson 'grus bla na med pa dang /",
    "T02D3714:115b-38": "gdul bya ma lus pa 'dzin par nus pa dang /",
    "T02D3714:115b-39": "nyon mongs pa byin gyis rlob pa dang /",
    "T02D3714:115b-40": "byin gyis rlob pa myur ba dang /",
    "T02D3714:115b-41": "myur du 'byung ba dang /",
    "T02D3714:115b-42": "nyon mongs pa spong ba dang /",
    "T02D3714:115b-43": "bsam pa blan med pa dang /",
    "T02D3714:116a-0": "spyod pa bla na med pa'i thabs @116a * //",
    "T02D3714:116a-1": "mkhas pa ste /",
    "T02D3714:116a-2": "de ltar thabs mkhas pa nyid rnam pa bcu gcig gis khyad par du 'phags so //",
    "T02D3714:116a-3": "de la ji ltar na dmigs pa bla na med",
    "T02D3714:116a-4": "pa la dmigs pa'i thabs mkhas pa yin zhe na",
    "T02D3714:116a-5": "/ lam der ni 'phags pa shes rab kyi pha rol tu phyin pa 'bum pa dang /",
    "T02D3714:116a-6": "sdong po bkod pa la sogs pa dmigs pa yin la /",
    "T02D3714:116a-7": "lam 'dir ni de dag tu ma grags pa dpal dgyes pa'i rdo rje 'bum phrag lnga pa dang /",
    "T02D3714:116a-8": "dpal gshin rje dgra nag po 'bum nyi khri lnga stong pa dang /",
    "T02D3714:116a-9": "dpal nam mkha' dang mnyam pa 'bum pa la sogs",
    "T02D3714:116a-10": "pa thun mong ma yin pa'i dmigs pa la dmigs",
    "T02D3714:116a-11": "pa'i phyir ro // sgrub pa bla na med pa",
    "T02D3714:116a-12": "ni lam der lus kyi bkod pa thos nas mngon",
    "T02D3714:116a-13": "sum ma yin pa'i don byed nus pa ltar 'dir",
    "T02D3714:116a-14": "ni der ma thob par ting nge 'dzin thob pas",
    "T02D3714:116a-15": "mngon sum ma yin pa'i don byed par nus pa'o",
    "T02D3714:116a-16": "pa'i phyir ro // // sems gnas par byed pa'i ting nge 'dzin khyad par can la brten pas /",
    "T02D3714:116a-17": "rgyu dang ngo bo nyid dang /",
    "T02D3714:116a-18": "las dag las ye shes kyi rgyu myur ba nyid bla na med pa'o //",
    "T02D3714:116a-19": "dam tshig gi dbang gis brtson 'grus chen po rang",
    "T02D3714:116a-20": "dbang med par brtsam pas brtson 'grus bla na med",
    "T02D3714:116a-21": "pa'o // rigs ngan sme sha can la sogs //",
    "T02D3714:116a-22": "gsod pa don du gnyer ba yang //",
    "T02D3714:116a-23": "zhes bya ba la sogs pas gdul bya theg pa",
    "T02D3714:116a-24": "gzhan las spangs pa yang 'dir snang bas na gdul",
    "T02D3714:116a-25": "bya ma lus pa 'dzin par nus pa'o //",
    "T02D3714:116a-26": "lha'i kha dog dbyibs kyi dam tshig dang thams cad",
    "T02D3714:116a-27": "yul khyad par can du byas pas nyon mongs pa",
    "T02D3714:116a-28": "rang bzhin gyis spong bas nyon mongs pa spong ba",
    "T02D3714:116a-29": "bla na med pa'o //",
    "T02D3714:116a-30": "mchod pa'i rang bzhin dang bde ba la brten pa'i",
    "T02D3714:116a-31": "rdzogs pa'i rim pas nyon mongs pa byin gyis rlob",
    "T02D3714:116a-32": "pa'o // lam der /",
    "T02D3714:116a-33": "de bzhin gshegs pas dbang bskur ba //",
    "T02D3714:116a-34": "sa la zhugs nas thob par 'gyur //",
    "T02D3714:116a-35": "zhes gsungs pa lta bu ma yin gyis /",
    "T02D3714:116a-36": "thabs mkhas pa la brten pas da lta nyid du nas /",
    "T02D3714:116a-37": "de bzhin gshegs pa rnams byin gyis rlob pas na byin gyis rlob pa myur ba'o //",
    "T02D3714:116a-38": "snga ma dang phyi ma'i khyad par la gnas pa",
    "T02D3714:116a-39": "de ni ches myur bar 'khor ba las 'byung bas",
    "T02D3714:116a-40": "na myur du 'byung ba ste /",
    "T02D3714:116b-0": "dpal mchog dang po dang gsang ba'i @116b mdzod las ji skad gsungs pa /",
    "T02D3714:116b-1": "byang chub sems dpa' tshe bcu drug gis de bzhin",
    "T02D3714:116b-2": "gshegs pa'am rdo rje 'chang ba'i dngos grub thob po",
    "T02D3714:116b-3": "zhes pa dang / de yis skye ba bdun la ni //",
    "T02D3714:116b-4": "ma bsgrub par ni dngos grub 'thob //",
    "T02D3714:116b-5": "ces so //",
    "T02D3714:116b-6": "yang gzhan las /",
    "T02D3714:116b-7": "sangs rgyas tshe gcig gis 'thob bo //",
    "T02D3714:116b-8": "la sogs pa gsungs pa'o //",
    "T02D3714:116b-9": "bsam pa bla na med pa ni //",
    "T02D3714:116b-10": "sku gsungs thugs la sbyor ba ste //",
    "T02D3714:116b-11": "de yang sku la sbyar bas ni yon tan bzhi bskyed de /",
    "T02D3714:116b-12": "tha mal pa'i spros pa'i bag chags myur du ldog pa dang /",
    "T02D3714:116b-13": "las kyi rnam par smin pa myur du 'dod pa dang /",
    "T02D3714:116b-14": "bsod nams kyi tshogs chen po skye ba dang /",
    "T02D3714:116b-15": "chos bdag med pa la rang bzhin gyis 'jug pa'o //",
    "T02D3714:116b-16": "de yang ji ltar zhe na /",
    "T02D3714:116b-17": "tha mal pa'i rtogs pa bzlog ste sangs rgyas kyi",
    "T02D3714:116b-18": "sku la gnas pas thog ma med pa'i dus can",
    "T02D3714:116b-19": "gyi lus dang ming dang rigs la sogs pa'i rtog",
    "T02D3714:116b-20": "pa myur du ldog pa'o //",
    "T02D3714:116b-21": "lha'i sku de ni zhi gnas dang lhag mthong du 'brel pa'i lam gyi mchog yin la /",
    "T02D3714:116b-22": "ting nge 'dzin de gnyis thob na sngon gyi las kyi 'bras bu myur du ldog pa ste /",
    "T02D3714:116b-23": "ji skad du rnam par snang mdzad mngon par byang chub pa las /",
    "T02D3714:116b-24": "rnam par smin pa 'dir smin pa //",
    "T02D3714:116b-25": "las rnams kyi ni 'bras bu thob //",
    "T02D3714:116b-26": "gang gi tshe na grub pa thob //",
    "T02D3714:116b-27": "de yi tshe na las rnams bzlog / sems ni rang dngos med phyir dang //",
    "T02D3714:116b-28": "'bras bu rgyu rnams spangs pa'i phyir //",
    "T02D3714:116b-29": "las kyi skye ba rnams las thar //",
    "T02D3714:116b-30": "skye ba nam mkha' lta bu yin //",
    "T02D3714:116b-31": "zhes gsungs so //",
    "T02D3714:116b-32": "sangs rgyas rjes su dran pa dang /",
    "T02D3714:116b-33": "sangs rgyas la shes nas dad par 'gyur ba dang /",
    "T02D3714:116b-34": "longs spyod rnams rtag tu mngon par 'gyur bas bsod nams kyi tshogs chen po skye ba'o //",
    "T02D3714:116b-35": "lha'i sku bsgom pa mngon du gyur pa na chos",
    "T02D3714:116b-36": "thams cad rang gi sems snang ba tsam du shes",
    "T02D3714:116b-37": "par 'gyur ba la /",
    "T02D3714:116b-38": "yang sems de yang ma grub par shes pa 'byung ba'i phyir dang /",
    "T02D3714:116b-39": "gzhan yang bsod nams dang ldan pa'i sems kyi rgyud",
    "T02D3714:116b-40": "la ye shes skye bas na bsod nams nyid ye",
    "T02D3714:116b-41": "shes kyi rgyu lta bur gnas pa ste /",
    "T02D3714:116b-42": "ji skad du 'phags pa rgya cher rol pa las /",
    "T02D3714:116b-43": "bcom ldan 'das byang chub chen po brnyes nas gsungs pa /",
    "T02D3714:117a-0": "bsod nams ldan pa'i mi yis bsam pa rnams kyang @117a * //",
    "T02D3714:117a-1": "'grub //",
    "T02D3714:117a-2": "ces pa la sogs pa bsod nams nyid sangs rgyas pa'i rgyur bsngags pa'o //",
    "T02D3714:117a-3": "de bas lha'i bsgom pa de /",
    "T02D3714:117a-4": "chos bdag med pa'i don la rang bzhin gyis 'jug par byed do //",
    "T02D3714:117a-5": "gsung la sbyar bas ni yon tan bcu gnyis skyed de /",
    "T02D3714:117a-6": "rgyal ba'i bka' dam pa bton par 'gyur ba dang /",
    "T02D3714:117a-7": "chos rjes su dran par 'gyur ba dang /",
    "T02D3714:117a-8": "chos la shes nas dad par 'gyur ba dang /",
    "T02D3714:117a-9": "dag bden pa'i tshig 'grub pa dang /",
    "T02D3714:117a-10": "shes rab dang ldan pa'i thabs dang ye shes dang dran pa thob pa dang /",
    "T02D3714:117a-11": "ting nge 'dzin rtse gcig pa 'thob pa dang /",
    "T02D3714:117a-12": "'phags pa mchod par 'gyur ba dang /",
    "T02D3714:117a-13": "'gro ba'i don byas par 'gyur ba dang /",
    "T02D3714:117a-14": "lha nye zhing grub pa myur bar 'gyur ba dang /",
    "T02D3714:117a-15": "chos thams cad yi ge'i sgyu 'phrul du dbang sgyur bar 'gyur ba dang /",
    "T02D3714:117a-16": "sgra thams cad brag ca dang 'dra ba'i shes pa skye ba dang /",
    "T02D3714:117a-17": "chos bdag med pa la rang bzhin gyis 'jug par 'gyur ba'o //",
    "T02D3714:117a-18": "de yang ji ltar zhe na /",
    "T02D3714:117a-19": "de bzhin gshegs pa'i gsang ba'i snying po'i 'bru gcig",
    "T02D3714:117a-20": "pa zhig lan cig bton pas zab cing rgya che",
    "T02D3714:117a-21": "ba'i mdo sde dag bton pas kyang bskrun du med",
    "T02D3714:117a-22": "pa'i yon tan 'thob pas na bka' dam pa bton",
    "T02D3714:117a-23": "pa'i yon tan yod do //",
    "T02D3714:117a-24": "gsang sngags kyi mthu yang dang yang du dran par 'gyur ba dang /",
    "T02D3714:117a-25": "de'i mthu la yid ches shing dang ba'i dad pa 'byung bas na chos rjes su dran pa dang /",
    "T02D3714:117a-26": "chos la shes nas dad par 'gyur ba'o //",
    "T02D3714:117a-27": "bzlas pa grub pa'i gsang sngags kyi tshig las su yang mi 'da' bas na /",
    "T02D3714:117a-28": "dag bden pa'i tshigs grub pa'o //",
    "T02D3714:117a-29": "gsang sngags dang rig sngags dang gzungs sngags dag gi mthu ni shes rab dang thabs dang /",
    "T02D3714:117a-30": "shes rab dang ye shes dang /",
    "T02D3714:117a-31": "shes rab dang dran pa thob par byed pas na yon tan de gsum thob pa'o //",
    "T02D3714:117a-32": "de yang lha pho'i ni gsang sngags /",
    "T02D3714:117a-33": "mo'i ni rig sngags /",
    "T02D3714:117a-34": "sngags gcig nyid lha pho mo gnyi ga'i sngags su 'gyur ba ni gzungs sngags so //",
    "T02D3714:117a-35": "yang sngags gcig nyid la de gsum char tshang ba dang /",
    "T02D3714:117a-36": "lha gcig nyid la sngags de gsum char tshang ba yang yod la /",
    "T02D3714:117a-37": "rig sngags dang gzungs sngags gnyi ga lha mor gzhag",
    "T02D3714:117b-0": "pa yang yod pas thams cad du ni gcig @117b",
    "T02D3714:117b-1": "tu ma nges so //",
    "T02D3714:117b-2": "bzlas pa'i sngags kyi rnam par rtog pa'i rnam pa",
    "T02D3714:117b-3": "blo la snang ba rtse gcig pa de rdo rje",
    "T02D3714:117b-4": "bzlas pa la sogs pas thob pa /",
    "T02D3714:117b-5": "de thob pa ni ting nge 'dzin rtse gcig pa yin pas na /",
    "T02D3714:117b-6": "yon tan de thob bo /",
    "T02D3714:117b-7": "gsung yig 'bru las 'od zer 'phros pas mchod par gyur pa des 'phags pa mchod pa dang /",
    "T02D3714:117b-8": "'gro ba'i don ci rigs su byed pas na yon tan de gnyis 'grub po //",
    "T02D3714:117b-9": "spro bsdu dang bzlas pa'i mthus sgrib pa byang zhing",
    "T02D3714:117b-10": "sgrib pa byang ba na nye bar bya ba nye",
    "T02D3714:117b-11": "zhing bsgrub par bya ba 'grub pas na lha nye",
    "T02D3714:117b-12": "zhing grub pa myur ba'i yon tan 'thob bo //",
    "T02D3714:117b-13": "gsung yig 'bru la dmigs pa thob pa ni snang",
    "T02D3714:117b-14": "ba thams cad yi ge'i rang bzhin du mthong ba",
    "T02D3714:117b-15": "dang / yi ge'i sgyu 'phrul ston par nus pas",
    "T02D3714:117b-16": "na chos thams cad yi ge'i sgyu 'phrul du dbang",
    "T02D3714:117b-17": "sgyur bar nus pa'i yon tan 'thob bo //",
    "T02D3714:117b-18": "bzlas pa byed pa'i dam tshig ni sgra nyid brag",
    "T02D3714:117b-19": "ca lta bur shes par bya ba yin pas na",
    "T02D3714:117b-20": "rang bzhin gyis 'dris pa'i dbang las sgra thams cad",
    "T02D3714:117b-21": "brag ca ltar shes pa'i yon tan 'grub bo //",
    "T02D3714:117b-22": "bzlas pa'i dmigs pa thob pa na chos thams cad",
    "T02D3714:117b-23": "rang gi sems snang ba tsam du shes par 'gyur",
    "T02D3714:117b-24": "la / sems de yang rang bzhin med par shes par 'gyur ba'i phyir dang /",
    "T02D3714:117b-25": "snying po 'di lan cig brjod pas kyang sdig pa",
    "T02D3714:117b-26": "thams cad nges par bsreg go zhes bya ba la",
    "T02D3714:117b-27": "sogs pa gsungs pas na /",
    "T02D3714:117b-28": "bzlas pa ni sgrib pa zad par byed la /",
    "T02D3714:117b-29": "de zad pa na de'i sems la rang bzhin gyis ye shes skye ba ste /",
    "T02D3714:117b-30": "de bas na bdag med pa'i don la rang bzhin gyis 'jug pa'i yon tan 'grub po //",
    "T02D3714:117b-31": "thugs la gnas pas ni yon tan thams cad bskyed pa ste /",
    "T02D3714:117b-32": "de yang sngags pa dag gi thugs la sbyor ba ni /",
    "T02D3714:117b-33": "dus dang gnas skabs thams cad du chos thams cad sgyu ma dang 'dra bar blta ba dang /",
    "T02D3714:117b-34": "mi 'bral bar gnas pa yin te /",
    "T02D3714:117b-35": "ji skad du gsungs pa /",
    "T02D3714:117b-36": "mang du smra ba ni 'dir ci dgos /",
    "T02D3714:117b-37": "rdo rje theg pa'i de nyid ni //",
    "T02D3714:117b-38": "rnal 'byor pa yis gang gang dmigs //",
    "T02D3714:117b-39": "de dang der ni sgyu mar blta //",
    "T02D3714:117b-40": "zhes so //",
    "T02D3714:117b-41": "de ltar kun nas nyon mongs pa dang rnam par",
    "T02D3714:117b-42": "byang ba'i chos thams cad la sgyu ma dang 'dra",
    "T02D3714:117b-43": "bar blta ba dang /",
    "T02D3714:118a-0": "ma bral bas @118a * //",
    "T02D3714:118a-1": "nyon mongs pa tshegs med par spong ba dang /",
    "T02D3714:118a-2": "dge ba la rlom sems la sogs pa 'dor la /",
    "T02D3714:118a-3": "de nyid kyis de'i 'jig rten dang 'jig rten las",
    "T02D3714:118a-4": "'das pa'i phun sum tshogs pa ma lus pa thob",
    "T02D3714:118a-5": "pas na thugs la gnas pa'i yon tan de 'thob",
    "T02D3714:118a-6": "bo // de lta na /",
    "T02D3714:118a-7": "de nyid dbu ma dag kyang 'dod pa nyid //",
    "T02D3714:118a-8": "bdag ni mnyam par gzhag ce'am langs zhes rlom sems med //",
    "T02D3714:118a-9": "ces pa dang /",
    "T02D3714:118a-10": "ji ltar dug dang 'dres pa'i kha zas bzang za ba //",
    "T02D3714:118a-11": "dkar po'i chos la dmigs pa'ang rgyal bas de 'drar gsungs //",
    "T02D3714:118a-12": "zhes bya ba la sogs pas dus dang gnas skabs",
    "T02D3714:118a-13": "thams cad du kun nas nyon mongs pa dang rnam",
    "T02D3714:118a-14": "par byang ba'i chos thams cad sgyu ma dang 'dra",
    "T02D3714:118a-15": "bar blta bar gsungs kyi de las gzhan du ma",
    "T02D3714:118a-16": "yin no zhe na /",
    "T02D3714:118a-17": "de ni bden mod kyi 'on kyang lam der ni sngom pa'i dbang du byas te /",
    "T02D3714:118a-18": "de ltar ma bltas na sngom pa 'di nyams pa zhes ma bzhag la /",
    "T02D3714:118a-19": "de nyid kyis da dag shin tu g-yel bas brgya",
    "T02D3714:118a-20": "lam na shes pa de 'byung ba dang 'dra ba",
    "T02D3714:118a-21": "yin la / lam 'dir ni sku gsung thugs kyi",
    "T02D3714:118a-22": "dam tshig las shes pa de dang ma bral na",
    "T02D3714:118a-23": "thugs kyi dam tshig las nyams par bzhag pas na",
    "T02D3714:118a-24": "dam tshig nyams pas 'jigs pa bskul te /",
    "T02D3714:118a-25": "rtag tu ting nge 'dzin de dang 'bral bar mi",
    "T02D3714:118a-26": "byed cing bral bar spyad pas ni yang bag yod",
    "T02D3714:118a-27": "pas sngom zhing 'chags pa la yang sbyor ba na",
    "T02D3714:118a-28": "rtag tu mi 'bral ba ste /",
    "T02D3714:118a-29": "de bas na ji ltar de bzhin gshegs pa'i thugs",
    "T02D3714:118a-30": "dngos por 'dzin pa las rtag par dben pa ltar",
    "T02D3714:118a-31": "sngags pa'i shes pa yang rtag par dngos por 'dzin",
    "T02D3714:118a-32": "pa las grol zhing sgyu ma dang 'dra bar rang",
    "T02D3714:118a-33": "bzhin gcig pa las mi phyed pas 'di rdo rje'i",
    "T02D3714:118a-34": "theg pa zhes bya la /",
    "T02D3714:118a-35": "lam gzhan pas myur ba yang yin no //",
    "T02D3714:118a-36": "de bas na theg pa chen po 'di ni dbang po rnon po'i dbang du byas pa yin no //",
    "T02D3714:118a-37": "de'i phyir gsungs pa /",
    "T02D3714:118a-38": "rgyal ba'i gzhi rnams ma thob kyang //",
    "T02D3714:118a-39": "yid brtan par ni 'gyur ma yin //",
    "T02D3714:118a-40": "ji srid sa brgyad la gnas par //",
    "T02D3714:118a-41": "theg pa dman 'jigs de la yod //",
    "T02D3714:118a-42": "gsang ba'i dkyil 'khor chen po 'dir //",
    "T02D3714:118a-43": "rgyal ba'i sras po rab nges na //",
    "T02D3714:118a-44": "yid nges par ni gyur pa yis //",
    "T02D3714:118b-0": "theg @118b pa che la gzhol ba yin //",
    "T02D3714:118b-1": "zhes so //",
    "T02D3714:118b-2": "spyod pa bla na med pa ni mi mthun pa'i spyod pa gsum spangs pa ste /",
    "T02D3714:118b-3": "de la nus pa chung bar byed pa'i spyod pa ni /",
    "T02D3714:118b-4": "dka' thub sdom pa mi zad pa //",
    "T02D3714:118b-5": "bsten pas grub par mi 'gyur gyi //",
    "T02D3714:118b-6": "'dod pa'i longs spyod thams cad la //",
    "T02D3714:118b-7": "brten nas myur du 'grub par 'gyur //",
    "T02D3714:118b-8": "zhes gsungs pa ste /",
    "T02D3714:118b-9": "lus 'di ni shin tu gsos shing stobs yod par byas la yid shin tu dga' bar byas te /",
    "T02D3714:118b-10": "de nas de gnyis shin tu drag par dge ba spyad pas tshar gcad kyis /",
    "T02D3714:118b-11": "lus nyam chung ba dang yid mi dga' bas ni rnal 'byor ga la 'grub /",
    "T02D3714:118b-12": "blo'i stobs chung ba dag ni lus shin tu gsos",
    "T02D3714:118b-13": "shing stobs can du byas kyang dge bas tshar gcod",
    "T02D3714:118b-14": "par mi nus kyi /",
    "T02D3714:118b-15": "'dod chags kyi mtha' la sogs par gyur du dogs",
    "T02D3714:118b-16": "nas sbyangs pa'i yon tan la sogs pa bsten par",
    "T02D3714:118b-17": "gsungs so // 'dir ni blo'i stobs yod pa dag la dgongs pas longs spyod nyid gnang ngo //",
    "T02D3714:118b-18": "dge bas tshar gcod par mi nus pa ni sngags pa nyid kyang ma yin no //",
    "T02D3714:118b-19": "longs spyod kyang ma gnang ba nyid yin no //",
    "T02D3714:118b-20": "g-yeng bar byed pa'i spyod pa ni //",
    "T02D3714:118b-21": "gal te byang chub mchog 'dod na //",
    "T02D3714:118b-22": "glegs bam bklag par mi bya zhing //",
    "T02D3714:118b-23": "mchod rten bskor ba mi bya'o //",
    "T02D3714:118b-24": "byas na byang chub rnyed par dka' //",
    "T02D3714:118b-25": "zhes bya ba la sogs pa gsungs te /",
    "T02D3714:118b-26": "'dod pa'i 'bras bu byang chub sgrub pa la rgyu'i gtso bo ni /",
    "T02D3714:118b-27": "sems yin pas dang por ni /",
    "T02D3714:118b-28": "sems tshar gcad cing bya ba gzhan gtsor mi bya'o //",
    "T02D3714:118b-29": "sems la dbang ma thob pa dag ni glegs bam",
    "T02D3714:118b-30": "bklag pa la sogs pa lus dang ngag gi bya",
    "T02D3714:118b-31": "ba spyod pa na sems g-yeng bar 'gyur bas bya",
    "T02D3714:118b-32": "ba thams cad btang ste /",
    "T02D3714:118b-33": "ci bder gnas pas sems legs par blta ste /",
    "T02D3714:118b-34": "sems kyi dmigs pa thob nas nyon mongs pa rags",
    "T02D3714:118b-35": "pa gcod pa'i dbang thob pa na bya ba phyi",
    "T02D3714:118b-36": "rol pa spyad pa'am /",
    "T02D3714:118b-37": "yang na sems stong pa nyid 'ba' zhig bsgom pas",
    "T02D3714:118b-38": "chog gi lus dang ngag gi bya ba ni dgos",
    "T02D3714:118b-39": "te / rnam par snang mdzad mngon par byang chub pa las /",
    "T02D3714:118b-40": "mtshan mar bcas pas mtshan bcas kyi //",
    "T02D3714:118b-41": "dngos grub rgyal ba dam pa bzhed //",
    "T02D3714:118b-42": "mtshan ma med la gnas pa ni //",
    "T02D3714:119a-0": "mtshan mar bcas pa'ang @119a * //",
    "T02D3714:119a-1": "grub tu rung //",
    "T02D3714:119a-2": "de bas rnam pa thams cad du //",
    "T02D3714:119a-3": "mtshan ma med la gnas par bya //",
    "T02D3714:119a-4": "zhes gsungs so //",
    "T02D3714:119a-5": "slob dpon ye shes snying pos kyang bden pa gnyis rnam par 'byed pa'i 'grel pa las /",
    "T02D3714:119a-6": "chos kyi dbyings rtogs na 'jig rten dang 'jig rten",
    "T02D3714:119a-7": "las 'das pa'i chos thams cad bos pa bzhin du",
    "T02D3714:119a-8": "'du ste / zad pa shes pa zag bcas kyang //",
    "T02D3714:119a-9": "zhes pa'i lung dang ldan par bshad do //",
    "T02D3714:119a-10": "de bas na /",
    "T02D3714:119a-11": "bdag gi nyon mongs pa spang ba dang /",
    "T02D3714:119a-12": "gzhan gyi don rtsol ba dang bcas pa 'byung bar",
    "T02D3714:119a-13": "bya ba la ni stong pa nyid 'ba' zhig bsgom",
    "T02D3714:119a-14": "pa'am / dang por sems 'ba' zhig dbang du byas",
    "T02D3714:119a-15": "la de'i rjes la bya ba gzhan spyad pa 'di",
    "T02D3714:119a-16": "ni thabs kyi mchog go //",
    "T02D3714:119a-17": "'di ni kri ya dang /",
    "T02D3714:119a-18": "yo ga dang /",
    "T02D3714:119a-19": "au pa yo ga dag la med pas /",
    "T02D3714:119a-20": "rnal 'byor chen po'i tshul spyod pa rnam pa gsum las spros pa med pa'i spyod pa'am /",
    "T02D3714:119a-21": "shin tu spros pa med pa'i spyod pa dang mthun pa'o //",
    "T02D3714:119a-22": "dngos por 'dzin pa'i spyod pa ni //",
    "T02D3714:119a-23": "sha lnga dang ni bdud rtsi lnga //",
    "T02D3714:119a-24": "rnam rtog spang phyir ci rigs bsten //",
    "T02D3714:119a-25": "zhes brjod pa ste /",
    "T02D3714:119a-26": "'di ni gtsang ba'o //",
    "T02D3714:119a-27": "'di ni mi gtsang ba'o zhes rtog pa nyid 'ching",
    "T02D3714:119a-28": "ba yin pa'i phyir sdig pa med pa'i sha shin",
    "T02D3714:119a-29": "tu smad pa mi dang rta dang /",
    "T02D3714:119a-30": "ba lang dang /",
    "T02D3714:119a-31": "khyi dang /",
    "T02D3714:119a-32": "glang po che dag dang /",
    "T02D3714:119a-33": "thabs kyis zin par spyod pa dag gis 'chi ba zlog pa'i bdud rtsi khu ba dang /",
    "T02D3714:119a-34": "khrag dang /",
    "T02D3714:119a-35": "bshang ba dang /",
    "T02D3714:119a-36": "gci ba dang /",
    "T02D3714:119a-37": "mi'i sha dag ci rigs pa'i tshul gyis stong par bsam zhing /",
    "T02D3714:119a-38": "yang de dag nyid lha'i bdud rtsi ltar bsams nas /",
    "T02D3714:119a-39": "chags pa med par spyad na rim gyis mi gtsang ba dang /",
    "T02D3714:119a-40": "gtsang ba'i rnam par rtog pa mi 'byung la /",
    "T02D3714:119a-41": "de'i tshe chos thams cad la tha dad pa'i rtog",
    "T02D3714:119a-42": "pa 'byung ba brdzun yin par nges pa'i shes pa",
    "T02D3714:119a-43": "'byung ba dang / mi ma yin pa kha cig",
    "T02D3714:119a-44": "de nyid kyis de la yongs su dga' ba 'byung",
    "T02D3714:119a-45": "zhing chos bzhin du skyob pa dang de'i gdams ngag",
    "T02D3714:119a-46": "'dzin par 'gyur ba yod do //",
    "T02D3714:119a-47": "sha lnga bdud rtsi lnga ni mtshon pa ste /",
    "T02D3714:119a-48": "yul gang na sha la sogs pa mi gtsang bar",
    "T02D3714:119a-49": "'dzin pa de dag de nyid la ma chags par",
    "T02D3714:119a-50": "spyod do // mnyam pa'i shes pa mthong ba na",
    "T02D3714:119b-0": "bdag gi @119b don du de dag spyad par bya",
    "T02D3714:119b-1": "spyod do // mi dgos so // 'di ni spyod pas myur ba'o //",
    "T02D3714:119b-2": "de ltar thabs mkhas pa bcu gcig po 'di dag",
    "T02D3714:119b-3": "gis 'phags pa na 'di thabs kyi thag pa zhes",
    "T02D3714:119b-4": "bya'o / t/ heg pa chen po'i yang chen po zhes bya'o /",
    "T02D3714:119b-5": "t/ habs myur ba dang /",
    "T02D3714:119b-6": "sla ba dang /",
    "T02D3714:119b-7": "mang ba dang /",
    "T02D3714:119b-8": "mkhas pa zhes bya'o //",
    "T02D3714:119b-9": "gang yag ;",
    "T02D3714:119b-10": "don gcig nyid na'ang ma rmongs dang //",
    "T02D3714:119b-11": "thabs mang dka' ba med phyir dang //",
    "T02D3714:119b-12": "dbang po rnon po'i dbang byas pas //",
    "T02D3714:119b-13": "sngags kyi bstan bcos khyad par 'phags //",
    "T02D3714:119b-14": "zhes bshad pa dang /",
    "T02D3714:119b-15": "dmigs pa rnam par dag pa dang //",
    "T02D3714:119b-16": "grogs kyi mthu dang spyod pa yis //",
    "T02D3714:119b-17": "blo ldan rnams kyi theg pa ni //",
    "T02D3714:119b-18": "chen po'i chen po nyid du bsgrags //",
    "T02D3714:119b-19": "zhes pa la sogs pas theg pa 'di'i che ba",
    "T02D3714:119b-20": "nyid brjod pa yang tshul snga ma dag nyid du",
    "T02D3714:119b-21": "'dus par blta'o // mdor bsdus pa 'di brjod de /",
    "T02D3714:119b-22": "gsang sngags ni gnyis te /",
    "T02D3714:119b-23": "ngo bo nyid kyi gsang sngags thabs dang shes rab gnyis su med pa dang /",
    "T02D3714:119b-24": "btags pa'i gsang sngags lha dang sngags dang phyag rgya",
    "T02D3714:119b-25": "dang phrin las dang ting nge 'dzin gyi tshogs dang",
    "T02D3714:119b-26": "mchod pa dang / bstod pa la sogs pa'o //",
    "T02D3714:119b-27": "de'i dbang gis gdul bya yang gnyis te /",
    "T02D3714:119b-28": "mchog dang mchog ma yin pa'o //",
    "T02D3714:119b-29": "mchog gis ni sngar bshad pa'i thabs bcu gcig po ma lus pa bsgrub po //",
    "T02D3714:119b-30": "mchog ma yin pas na re zhig rnam par byang",
    "T02D3714:119b-31": "ba'i sgo khyad par can la zhugs pa tsam las",
    "T02D3714:119b-32": "thabs de dag bsgrub par nus pa ma yin no",
    "T02D3714:119b-33": "// 'on kyang de la yang brnyas par mi bya ste /",
    "T02D3714:119b-34": "ji ltar gsungs pa /",
    "T02D3714:119b-35": "dper na mar gyis gang ba'i snod //",
    "T02D3714:119b-36": "me yi dbus su bzhag gyur na //",
    "T02D3714:119b-37": "mar sar steng du zhu 'gyur zhing //",
    "T02D3714:119b-38": "snod kyi dri ma 'jig par 'gyur //",
    "T02D3714:119b-39": "de bzhin shr'i he ru ka yi //",
    "T02D3714:119b-40": "mtshan gyis sdig pa 'jig par 'gyur //",
    "T02D3714:119b-41": "zhes dpal bde mchog phyi ma'i phyi ma las so //",
    "T02D3714:119b-42": "'di ni skur pa spang ba'o //",
    "T02D3714:119b-43": "'bras bu yang dag par 'grub pa dang /",
    "T02D3714:119b-44": "las la ni khyad par med de /",
    "T02D3714:119b-45": "ji srid nam mkha' khyab bar sangs rgyas thams cad kyi ye shes kyis khyab la /",
    "T02D3714:119b-46": "ji srid ye shes kyis khyab pa de srid skus khyab pa'i phyir dang /",
    "T02D3714:119b-47": "dang po sems can ma lus pa dang /",
    "T02D3714:119b-48": "zhing ma lus pa sbyang pa'i phyir zhugs pa dang /",
    "T02D3714:119b-49": "spangs pa dang /",
    "T02D3714:119b-50": "ye shes la khyad med pa dang /",
    "T02D3714:120a-0": "@120a * // slob pa'i gnas skabs na yang sa dang po man chad /",
    "T02D3714:120a-1": "bgrod pa tha dad pa srid kyang /",
    "T02D3714:120a-2": "sa dang po chos kyi dbyings mthong nas /",
    "T02D3714:120a-3": "lam ma lus pa rang bzhin gyis nges par shes pa'i phyir ro //",
    "T02D3714:120a-4": "'di ni sgro 'dogs pa spang ba'o //",
    "T02D3714:120a-5": "de ltar gzhung 'di bkod pas bdag / spros dang",
    "T02D3714:120a-6": "bral ba'i gnas thob shog /'gro ba'ang mtha' gnyis bral",
    "T02D3714:120a-7": "ba yi // lam du myur du 'jug par shog",
    "T02D3714:120a-8": "/ rdo rje theg pa'i mtha' gnyis sel ba zhes"
}