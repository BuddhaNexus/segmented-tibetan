{
    "NG0346:1": "@#// rgya gar skad du /",
    "NG0346:2": "ma ha ka la ru pa bi kran ta tan tra na ma //",
    "NG0346:3": "bod skad du /",
    "NG0346:4": "nag po chen po gzugs can gcer bu'i rgyud ces bya ba /",
    "NG0346:5": "rdo rje mgon po nag po la phyag 'tshal lo //",
    "NG0346:6": "'di skad bdag gis thos pa dus gcig na /",
    "NG0346:7": "bcom ldan 'das phyag na rdo rje ri rab chen po'i steng */",
    "NG0346:8": "byang phyogs lcang lo can gyi pho brang na bzhugs te /",
    "NG0346:9": "de'i tshe ri rab kyi byang shar lha ma yin gyi grong khyer sum brtsegs zhes bya ba na /",
    "NG0346:10": "lha ma yin gyi rgyal po her na pag shu zhes bya ba gnas te /",
    "NG0346:11": "lha rnams la 'gran to /",
    "NG0346:12": "'gran pas lha rnams pham par gyur to //",
    "NG0346:13": "lha phal cher lha'i yul las 'phos par gyur to //",
    "NG0346:14": "de rnams kyis bsams pas lha'i bdag po chen po",
    "NG0346:15": "dbang phyug chen po'i bu legs ldan nag po zhes",
    "NG0346:16": "bya ba / lha ma yin gyi rgyal po 'dul bar 'dra ste /",
    "NG0346:17": "legs ldan nag po ga la der lha rnams 'dus nas smras pa /",
    "NG0346:18": "lha chen po legs ldan lha'i gnas 'dir /",
    "NG0346:19": "lha ma yin gyi rgyal po 'khor dang bcas pa 'ongs pa mi shes sam /",
    "NG0346:20": "'di dag gis ni lha'i rgyal srid kyang pham la nye'o //",
    "NG0346:21": "de'i phyir khyed kyi mthus soms shig / ces smras so //",
    "NG0346:22": "lha chen po des bsams pa /",
    "NG0346:23": "lha ma yin gyi @#//",
    "NG0346:24": "rgyal po 'di ni mtshon chas mi shigs pa yin te /",
    "NG0346:25": "dug dang 'byung ba chen pos kyang mi lcib /",
    "NG0346:26": "drang srong gis dmod kyang bsdig par mi 'gyur ba ste /",
    "NG0346:27": "'di thabs ji lta bus brlag par 'gyur zhes bsams pa /",
    "NG0346:28": "rigs sngags kyi mthu 'ba' zhig gis mchog tu 'gyur bar shes nas /",
    "NG0346:29": "lha'i bu chen po de rang gi gnas ga la ba der dong ste /",
    "NG0346:30": "lcang lo can gyi pho brang na /",
    "NG0346:31": "bcom ldan 'das phyag na rdo rje'i spyan sngar 'dug nas lan gsum du gsol pa /",
    "NG0346:32": "kye /",
    "NG0346:33": "nag po'i tshogs can lha min 'dis /",
    "NG0346:34": "lha yi bu rnams pham par byas //",
    "NG0346:35": "dkar po'i phyogs kyang nag por gyur //",
    "NG0346:36": "'di don bdag la dbang bskur stsol //",
    "NG0346:37": "zhes gsol pas /",
    "NG0346:38": "bcom ldan 'das rdo rje 'chang chen po des /",
    "NG0346:39": "lha chen po nag po de la sku dang gsung dang thugs dang yon tan dang */",
    "NG0346:40": "phrin las kyi dbang bskur /",
    "NG0346:41": "drag sngags 'bru bdun gyis kyang dbang bskur /",
    "NG0346:42": "srid pa gsum 'dul ba'i dbang thob pa'i rtags su lag pa g.yas pas kha t+wam rtse gsum byin /",
    "NG0346:43": "skye 'gro thams cad kyi tshe dang longs spyod la",
    "NG0346:44": "dbang thob pa'i rtags su lag pa g.yon par glo",
    "NG0346:45": "snying byin no / dbang bskur chen pos gsang ba'idabang bskur ba'i cha /",
    "NG0346:46": "lha ma yin gyi rgyal po her na her du pag shu dang */",
    "NG0346:47": "ar+ya kra ma dang gsum rdul du brlag par bya'o //",
    "NG0346:48": "lha ma yin gyi grong khyer sum brtsegs kyang brlag par byas so //",
    "NG0346:49": "gzhan yang gsang sngags kyi mthu chen pos nag po'i phyogs thams cad gtul te /",
    "NG0346:50": "dkar po'i phyogs kyi bstan pa skyong bar gtad do //",
    "NG0346:51": "nag po chen po gcer bu'i rgyud las /",
    "NG0346:52": "byung tshul gyi le'u ste dang po'o // // de",
    "NG0346:53": "nas 'khor de nas lha'i bu grags ldan phyogs zhes",
    "NG0346:54": "bya ba gnas pa stan las langs te /",
    "NG0346:55": "thal mo sbyar nas bcom ldan 'das la gsol pa /",
    "NG0346:56": "kye /",
    "NG0346:57": "gsang ba'i bdag po chen po lags /",
    "NG0346:58": "lha chen 'di ru dbang bskur ba //",
    "NG0346:59": "ci don lha min gcig pu+u 'am //",
    "NG0346:60": "gzhan don dgongs pa yod dam ci //",
    "NG0346:61": "gsang ba'i bdag pos bka' stsal pa //",
    "NG0346:62": "'di ru lha min 'dul ba dang *//",
    "NG0346:63": "ma 'ongs bstan pa gtad pa'i phyir //",
    "NG0346:64": "nga yi sngags kyis dbang bskur te //",
    "NG0346:65": "nga yi bstan par gnas pa rnams //",
    "NG0346:66": "rdo rje mgon po la mchod na //",
    "NG0346:67": "mos pa de yi bsod nams kyang *//",
    "NG0346:68": "rgyal po bzhin du 'phel ba dang *//",
    "NG0346:69": "bstan pa yun du gnas par 'gyur //",
    "NG0346:70": "nga yi lha dang mi yi mgon //",
    "NG0346:71": "nga yi lha ru mnga' gsol bas //",
    "NG0346:72": "ma 'ongs pa na mchod pa yi //",
    "NG0346:73": "dge slong de ni pham mi 'gyur //",
    "NG0346:74": "nga yi drag po gsang sngags kyis //",
    "NG0346:75": "dbang chen bskur ba'i sngags bdag 'di //",
    "NG0346:76": "mchod pa byed pa'i sngags pa 'di //",
    "NG0346:77": "gzhan gyi srog la dbang thob 'gyur //",
    "NG0346:78": "lha rnams kun gyi ded dpon pas //",
    "NG0346:79": "lha yi rgyal po zhes kyang bya //",
    "NG0346:80": "bstan pa 'jig pa'i srog gcod pas //",
    "NG0346:81": "bdud kyi rgyal po zhes kyang bya //",
    "NG0346:82": "sems can kun gyi don",
    "NG0346:84": "[(]15[)]@#// byed pas //",
    "NG0346:85": "rdo rje mgon po zhes kyang bya //",
    "NG0346:86": "sangs rgyas bstan pa 'dzin pas na //",
    "NG0346:87": "byang chub sems dpa' zhes kyang bya //",
    "NG0346:88": "zhes bka' stsal to /",
    "NG0346:89": "nag po chen po gcer bu'i rgyud las /",
    "NG0346:90": "nag po chen po'i mtshan bstan pa'i le'u ste gnyis pa'o //    // de nas lha'i bus gsol pa /",
    "NG0346:91": "bcom ldan 'das gsang ba'i bdag po lags /",
    "NG0346:92": "lha'i rgyal po chen po ni mi rnams kyi mgon po chen po de lta bu de la /",
    "NG0346:93": "mchod pa'i yon tan de lta bu dang ldan na /",
    "NG0346:94": "mchod pa'i thabs ni ji ltar bgyi /",
    "NG0346:95": "bsgrub pa'i thabs ni gang */",
    "NG0346:96": "bsnyen pa'i thabs ni du /",
    "NG0346:97": "gsang ba'i bdag pos bka' stsal pa /",
    "NG0346:98": "lha'i bu nyon cig / sems can kun gyi mgon byed pas //",
    "NG0346:99": "rdo rje mgon po nag po 'di //",
    "NG0346:100": "mchod pa'i thabs ni gsum du shes //",
    "NG0346:101": "sgrub pa'i thabs kyang gsum du bstan //",
    "NG0346:102": "bstan pa'i thabs kyang gsum du bstan //",
    "NG0346:103": "lha'i bus gsol pa /",
    "NG0346:104": "gsang ba'i bdag po mchod pa'i thabs gsum gang zhes bgyi /",
    "NG0346:105": "gsang ba'i bdag pos bka' stsal pa //",
    "NG0346:106": "phyi ru mchod dang nang du mchod //",
    "NG0346:107": "gsang ba chen po'i mchod thabs so //",
    "NG0346:108": "lha'i bus gsol pa /",
    "NG0346:109": "gsang ba'i bdag po mchod pa'i thabs gsum po gang *//",
    "NG0346:110": "gsang ba'i bdag pos bka' stsal pa //",
    "NG0346:111": "phyi ru mchod pa'i mchod rdzas ni //",
    "NG0346:112": "mchod pa lnga dang gtor ma'i rdzas //",
    "NG0346:113": "spos dkar me tog dkar po dang *//",
    "NG0346:114": "tsan dan khu ba mar me bshos //",
    "NG0346:115": "mngar gsum ru lu dmar gtor 'bras //",
    "NG0346:116": "sha dang chang sogs mgon po mchod //",
    "NG0346:117": "nang ltar 'chod pa bka' stsol cig / gsang ba'i bdag pos bka' stsal pa //",
    "NG0346:118": "spos nag me tog nag po dang *//",
    "NG0346:119": "nim pa'i khu ba mar me bshos //",
    "NG0346:120": "tsha ba gsum gyi ri lu dang *//",
    "NG0346:121": "sha chen nya sha ba lang sha / gtor ma khrag tu sbags pa dang *//",
    "NG0346:122": "chang dang la phug sgog btsong dang *//",
    "NG0346:123": "rtag tu mgon po nag po mchod //",
    "NG0346:124": "lha'i bus gsol pa //",
    "NG0346:125": "gsang ltar mchod pa bka' stsol cig / gsang bdag chen pos bka' stsal pa //",
    "NG0346:126": "gsang ba'i mchod pa bstan pa ni //",
    "NG0346:127": "bdud rtsi lnga yi mchod pa dang *//",
    "NG0346:128": "mi nag rta nag khyi nag snying *//",
    "NG0346:129": "snying sna phye ma khrag las ni //",
    "NG0346:130": "sbyar ba'i ri lu gtor ma che //",
    "NG0346:131": "ka pa la ni bkang byas nas //",
    "NG0346:132": "rtag tu mgon po nag po mchod /",
    "NG0346:133": "nag po chen po gcer bu 'i rgyud las /",
    "NG0346:134": "mchod pa'i le'u ste gsum pa'o //    // lha'i bus gsol pa //",
    "NG0346:135": "sgrub pa'i thabs gsum gsungs pa yi //",
    "NG0346:136": "de don bsgrub phyir bka' stsol cig / gsang ba'i bdag pos bka' stsal pa //",
    "NG0346:137": "phyi yi sgrub lugs dam pa ni //",
    "NG0346:138": "gzhal yas khang pa shar bltas na //",
    "NG0346:139": "nang du dkyil 'khor brtsam par bya //",
    "NG0346:140": "pad+ma rin chen 'bar ba bri //",
    "NG0346:141": "phyi ru bden pa la sogs bdar //",
    "NG0346:142": "gtor ma dkar po de bzhin no //",
    "NG0346:143": "phyi rgyud mthun te legs par bya //",
    "NG0346:144": "bdag nyid ye shes rdo rje can //",
    "NG0346:145": "zhi ba'i tshul can cung zhig khro //",
    "NG0346:146": "mtshams dang bya ba'i rim pa @#//",
    "NG0346:147": "yang *//",
    "NG0346:148": "dkar ser ram gyi yi ge las //",
    "NG0346:149": "rin po che yi dbu rgyan can //",
    "NG0346:150": "nyi ma zla bas brgyan pa yi //",
    "NG0346:151": "lha min rgyal po'i gdan la ni //",
    "NG0346:152": "kha t+wam rtse gsum rin chen 'bar //",
    "NG0346:153": "dgongs pa thams cad 'grub par byed //",
    "NG0346:154": "spyan drang bzhugs dang mchod pa ni //",
    "NG0346:155": "ting nge 'dzin gyis gsal bar bya //",
    "NG0346:156": "e h+ya hi /",
    "NG0346:157": "badzra ma ha ka la a gad dza ya sa ma ya s+t+wam /",
    "NG0346:158": "a ha ra /",
    "NG0346:159": "du pa push+pa /",
    "NG0346:160": "di pa /",
    "NG0346:161": "r+g+han d+he /",
    "NG0346:162": "b+ha lin+ta pra ti dza ho kha hi /",
    "NG0346:163": "ho he hum phat /",
    "NG0346:164": "de nas srog gi snying po 'bum phrag gcig gis las rnams 'grub //",
    "NG0346:165": "om ma ha ka la yak+sha de ba sing d+hi yam du dz+dza /",
    "NG0346:166": "lha yi rgyal po'i gsang sngags 'di //",
    "NG0346:167": "gang gis bzlas pas dngos grub ni //",
    "NG0346:168": "lha dang mi yi dbang po ni //",
    "NG0346:169": "'khor los sgyur ba'i dbang po ru //",
    "NG0346:170": "tshe 'di nyid la thob par 'gyur //",
    "NG0346:171": "nag po chen po gcer bu'i rgyud las /",
    "NG0346:172": "phyi'i lha tshul du mgon po bsgrub pa'i le'u ste",
    "NG0346:173": "bzhi pa'o // // de nas rdo rje mgon po",
    "NG0346:174": "ni // nang tshul bsgrub pa gsungs pa ni //",
    "NG0346:175": "gzhal yas khang pa nub byang bstan //",
    "NG0346:176": "nang du dkyil 'khor brtseg par bya //",
    "NG0346:177": "rgyas pa zhi ba dbang drag po //",
    "NG0346:178": "khyams dang sgo bzhi sgo khyud ldan //",
    "NG0346:179": "mtshams dang bya ba'i rim pa yang *//",
    "NG0346:180": "ma ha yo ga dang nang rgyud mthun te legs par bya'o //",
    "NG0346:181": "bdag nyid ye shes rdo rje can //",
    "NG0346:182": "drag po'i tshul can sku mdog sngo //",
    "NG0346:183": "'bar ba'i hum las bskyed par bya //",
    "NG0346:184": "rdo rje mgon po nag po yang *//",
    "NG0346:185": "dmar nag ram gyi yi ge las //",
    "NG0346:186": "dar nag bklubs pa'i ber nag can //",
    "NG0346:187": "nyi ma zla bas de bzhin brgyan //",
    "NG0346:188": "ar+ya kra ma'i gdan la ni //",
    "NG0346:189": "kha t+wam ga dang thod pa 'chang *//",
    "NG0346:190": "mgon byed pa yi mchog tu bsgom //",
    "NG0346:191": "spyan drangs bzhugs dang mchod pa ni //",
    "NG0346:192": "'od zer tshul gyi gsal bar bya //",
    "NG0346:193": "om ma ha ka la be be hrim hrim a gad dza ya sa ma ya /",
    "NG0346:194": "ar+g+ham /",
    "NG0346:195": "dum /",
    "NG0346:196": "duspam /",
    "NG0346:197": "gan d+ham /",
    "NG0346:198": "bi bam /",
    "NG0346:199": "b+ha lim ham /",
    "NG0346:200": "ma ma sarba sha la mu kam be le ba sa la sa ru ti tsi bam pri yam /",
    "NG0346:201": "ka k+sha ni i dam d+ha ba lim g+h-i h+na g+h+r-i h+na /",
    "NG0346:202": "kha hi kha hi /",
    "NG0346:203": "bun dza ho bi pa ho /",
    "NG0346:204": "sa ma ya /",
    "NG0346:205": "a ti kra ma ya hum phat /",
    "NG0346:206": "de nas srog gi snying po ni //",
    "NG0346:207": "khri phrag lnga yis las rnams 'grub //",
    "NG0346:208": "om ma ha ka la tra ga shad ma ha ka la sid+d+hi yam du dza /",
    "NG0346:209": "nag po chen po gcer bu'i rgyud las /",
    "NG0346:210": "nang gi tshul du mgon po bsgrub pa'i le'u ste",
    "NG0346:211": "lnga pa'o // // de nas rdo rje mgon po",
    "NG0346:212": "che / gsang ba'i sgrub pa'i thabs mchog ni /",
    "NG0346:213": "gzhal yas khang pa lho phyogs bltas //",
    "NG0346:214": "nang du dkyil 'khor bca' ba ni //",
    "NG0346:215": "thod pa 'bar ba'i dkyil 'khor brtsig / sa 'jam khrag gis bsgrub pa la //",
    "NG0346:216": "rta lug mi rus phyer btags nas //",
    "NG0346:217": "zangs dang lcags phye btags nas kyang */",
    "NG0346:218": "gsang ba dam pa'i dkyil 'khor brtsig / log pa'i lug dang rta dang ni //",
    "NG0346:219": "mi dang spre'u yi thod pa brtsig / zur bzhi rin chen zangs las byas //",
    "NG0346:220": "rmang dang kha phyer lcags las byas //",
    "NG0346:221": "zur bzhi rgyal mtshan chen po bzhi //",
    "NG0346:222": "stag gzig dom @#//",
    "NG0346:223": "gsum khyi brgyad ni //",
    "NG0346:224": "phyogs bzhi mtshams bzhir kha phyir bstan //",
    "NG0346:225": "bya nag brgyad ni rtse la dgod //",
    "NG0346:226": "gzhal yas de ni khru bzhi'am //",
    "NG0346:227": "khru gang la sogs ci 'byor tshad //",
    "NG0346:228": "de yi nang du gzhug pa ni //",
    "NG0346:229": "mchod pa sna tshogs bcas pa yi //",
    "NG0346:230": "bdud kyi rgyal po'i sku yang gzhag / mtshams dang bya ba'i rim pa yang *//",
    "NG0346:231": "nang rgyud mthun te legs par bya //",
    "NG0346:232": "bdag nyid ye shes rdo rje can //",
    "NG0346:233": "khro bo'i tshul can legs par bskyed //",
    "NG0346:234": "hum gi yi ge la sogs par //",
    "NG0346:235": "dur khrod dpal gyi rgyan char ldan //",
    "NG0346:236": "'bar ba'i gar dgus brjid pa'o //",
    "NG0346:237": "rdo rje mgon po nag po yang *//",
    "NG0346:238": "nag po ram gyi ngo bo las //",
    "NG0346:239": "nag po gcer bu 'jigs pa'i sku //",
    "NG0346:240": "sbrul dang thod rlon phreng bas brgyan //",
    "NG0346:241": "kha gdangs mche ba dmar po gtsigs //",
    "NG0346:242": "lce 'dril dug gi kha rlangs 'thul //",
    "NG0346:243": "me dang dug gi skyug pa skyugs //",
    "NG0346:244": "spyan gsum me 'bar tsha tsha 'phro //",
    "NG0346:245": "g.yas na kha t+wam bdud rigs 'dzin //",
    "NG0346:246": "g.yon na glo snying dgra bo gsod //",
    "NG0346:247": "gsod par byed pa'i mchog tu bsdom //",
    "NG0346:248": "spyan drang bzhugs dang mchod pa ni //",
    "NG0346:249": "sngags pa'i ting 'dzin gsal bar bya //",
    "NG0346:250": "om ma ha ka la hum hum ru tra ru tra hrim /",
    "NG0346:251": "a gad dza sa ma ya s+t+wam /",
    "NG0346:252": "sarba pany+tsa a mr-i ta /",
    "NG0346:253": "om ma ha ka la mam sa la kha hi /",
    "NG0346:254": "rak+ta tsit+ta ba su ta /",
    "NG0346:255": "b+ha lim ta kha hi kha hi /",
    "NG0346:256": "tsan+da ma ha ka la di lin d+ha b+ha lim kha hi hum phat swa ha /",
    "NG0346:257": "de nas srog gi snying po ni //",
    "NG0346:258": "khri phrag gsum gyis las rnams 'grub //",
    "NG0346:259": "rdo rje mgon po nag po nyid //",
    "NG0346:260": "'gro ba'i gdug pa 'dul ba'i phyir //",
    "NG0346:261": "bdud kyi rgyal po chen po nyid //",
    "NG0346:262": "thod pa'i phreng ba can du mdzad //",
    "NG0346:263": "om ma ha ka la ru tra sid d+hi yam du dza //",
    "NG0346:264": "gong gi sngags 'di bzlas pa de //",
    "NG0346:265": "snang ba thams cad gsad pa yi //",
    "NG0346:266": "dngos grub chen po snang ba mdzad //",
    "NG0346:267": "gsang ba'i bdag po'i mthu dang mtshungs //",
    "NG0346:268": "nag po chen po gcer bu'i rgyud las /",
    "NG0346:269": "gsang ba'i tshul du mgon po bsgrub pa'i le'u+u ste",
    "NG0346:270": "drug pa'o // // de nas lha'i bus zhus pa",
    "NG0346:271": "bsten pa'i thabs ni gang la bgyi //",
    "NG0346:272": "gsang ba'i bdag po chen po yis //",
    "NG0346:273": "mgon po bsten pa bka' stsal pa //",
    "NG0346:274": "phyi rten nang rten gsang ba'i rten //",
    "NG0346:275": "g.yag dkar lug nag rgyan byas pa //",
    "NG0346:276": "phyi yi rten du gzud par bya //",
    "NG0346:277": "mkha' nag gos nag brgyan pa ni //",
    "NG0346:278": "nang gi rten du gzung bar bya //",
    "NG0346:279": "seng lding ram ni tsher ma can //",
    "NG0346:280": "be shing nag po 'dom gang la //",
    "NG0346:281": "rtse mor gnam lcags mde'u gzugs la //",
    "NG0346:282": "rtsa ba bya rgod sgro yi rgyan //",
    "NG0346:283": "dri rgod snying la dar nag brgyan //",
    "NG0346:284": "dri zhim spos dang sman sna tshogs //",
    "NG0346:285": "gzhan yang snying gi phreng ba dang *//",
    "NG0346:286": "bsad pa'i srog gi snying po dang *//",
    "NG0346:287": "bdag nyid gsang mtshan a mr-i ta //",
    "NG0346:288": "gzhu'am gab tser stsal te gdags //",
    "NG0346:289": "gsang ba'i dkyil 'khor gnas gzugs te //",
    "NG0346:290": "gzhan la bstan pa ma yin no //",
    "NG0346:291": "nag po chen po gcer bu'i rgyud las /",
    "NG0346:292": "rten thams cad bsten pa'i le'u ste bdun @#//",
    "NG0346:293": "pa'o //     // de nas lha'i bus gsol pa //",
    "NG0346:294": "de ltar bsnyen cing bsgrub pa yi //",
    "NG0346:295": "rdo rje mgon po nag po de //",
    "NG0346:296": "bya ba'i las la ji ltar sbyar //",
    "NG0346:297": "'dod pa'i dngos grub ci ltar blang *//",
    "NG0346:298": "rdo rje can gyis bka' stsal pa //",
    "NG0346:299": "'di la phyi nang rnam pa gsum //",
    "NG0346:300": "phyi ltar dngos grub sgrub pa ni //",
    "NG0346:301": "pad+ma chen po de dbus su //",
    "NG0346:302": "rdo rje mgon po spyan drangs te //",
    "NG0346:303": "zhal zas sna tshogs mdun bsags te //",
    "NG0346:304": "gsang sngags rgyal po rdzogs pa de //",
    "NG0346:305": "dngos grub sngags ni khri khrag gcig / de ru bzlas pa byas pa yis //",
    "NG0346:306": "yid la ci bsam 'grub par 'gyur //",
    "NG0346:307": "om ma ha ka la de ba sid d+ha ya na dza /",
    "NG0346:308": "ma ma sid+d+hi gu ru //",
    "NG0346:309": "zhes bzlas so /",
    "NG0346:310": "'di bzlas pas khams gsum gyi rgyal por 'gyur /",
    "NG0346:311": "bu dang bu mo'i rigs rgyud 'phel bar 'gyur //",
    "NG0346:312": "nad dang sdug bsngal zhi bar 'gyur ro //",
    "NG0346:313": "yid la bsams pa thams cad 'grub par 'gyur ro //",
    "NG0346:314": "nag po chen po gcer bu'i rgyud las /",
    "NG0346:315": "dngos grub bsgrub pa'i le'u ste brgyad pa'o //     // de nas nang gi dngos grub dam pa ni //",
    "NG0346:316": "bstan pa 'jig pa'i ru tra la //",
    "NG0346:317": "las kyi mgon po rbad pa ni //",
    "NG0346:318": "rabs chad thod pa mtshan ngan la //",
    "NG0346:319": "gshegs te legs par ltag pa dang *//",
    "NG0346:320": "ag co srog bdud chen po yab //",
    "NG0346:321": "khrag dang dug gi bri bar bya //",
    "NG0346:322": "lte ba srog gi 'khor lor bcas //",
    "NG0346:323": "sna tshogs rdo rje thod pas brgyan //",
    "NG0346:324": "srog gi sngags dang sbrel bar bya //",
    "NG0346:325": "steng gi lding khang bdud mo yum //",
    "NG0346:326": "sna tshogs pad+ma thod rlon dang *//",
    "NG0346:327": "srog gi sngags dang bcas pa bri //",
    "NG0346:328": "yab kyi 'khor lo'i rtsibs la ni //",
    "NG0346:329": "las kyi mgon po dregs pa pho brgyad drag tshig bri //",
    "NG0346:330": "yum gyi 'khor lo'i rtsibs la ni //",
    "NG0346:331": "dur khrod ma drug bdud mo dang *//",
    "NG0346:332": "bdud mo bdun gyi sngags kyis brgyan //",
    "NG0346:333": "yab yum zhal sbyar 'khor lo'i bar //",
    "NG0346:334": "bstan pa 'jig pa'i gzugs bcug la //",
    "NG0346:335": "de nas byad thag nag pos btags //",
    "NG0346:336": "sngags pa bdag gis gzung bar bya //",
    "NG0346:337": "nyung dkar rgyal po lag tu thogs //",
    "NG0346:338": "bdag nyid ye shes rdo rje can du bsgom //",
    "NG0346:339": "mdun du mgon po 'khor dang bcas pa skyed pa ni /",
    "NG0346:340": "mgon po nag po chen po ni //",
    "NG0346:341": "lha dang klu dang gnod sbyin dang *//",
    "NG0346:342": "srin po bdud dang ging du bcas //",
    "NG0346:343": "lag na gri ro thogs pa re //",
    "NG0346:344": "kun kyang bos na 'ong bar bsam //",
    "NG0346:345": "lha mo klu mi gnod sbyin mo //",
    "NG0346:346": "srin po bdud mo sgrol ging mo //",
    "NG0346:347": "dpal ldan lha mo nyid dang ni //",
    "NG0346:348": "kun kyang zhags pa thogs pa re //",
    "NG0346:349": "kun kyang bos na 'ong bar bsam //",
    "NG0346:350": "gtor ma byin te thod par bstim //",
    "NG0346:351": "bdag nyid ye shes mgon po yis //",
    "NG0346:352": "las kyi mgon po thams cad gzir /",
    "NG0346:353": "om ma ha ka la sli pan byin no snying la la /",
    "NG0346:354": "su tri tsita rbad hum hum phat phat /",
    "NG0346:355": "ma ha ka la tri yang b+h+yo /",
    "NG0346:356": "b+h+yo no tshal pa tri yang dza /",
    "NG0346:357": "las kyi mgon po rbad pa'o //",
    "NG0346:358": "om u dum ti hum phat /",
    "NG0346:359": "om a sha ma hum phat /",
    "NG0346:360": "om a ke dun hum phat /",
    "NG0346:361": "om ra tri sha ma hum phat /",
    "NG0346:362": "om she na @#//",
    "NG0346:363": "sha na hum phat /",
    "NG0346:364": "om a she mu tra hum phat /",
    "NG0346:365": "om ma ha ka la hum phat /",
    "NG0346:366": "mnga' bdag mgon po nyid dang ni //",
    "NG0346:367": "lha dang klu yi drag tshig 'di //",
    "NG0346:368": "pho yi drag sngags bdun pa'o //",
    "NG0346:369": "om shri he go dza ni sha / om mu",
    "NG0346:370": "ri tsi ta ni shag / om re bre sho",
    "NG0346:371": "na ni shag / om sha tri sha ni shag",
    "NG0346:372": "/ om mu ri tsi tsi ni shag / om",
    "NG0346:373": "ma ha mu tra ni shag / om ma ha",
    "NG0346:374": "ra tri ni shag / dur khrod ma drug lha",
    "NG0346:375": "mo bdun gyi drag sngags bdun pa'o //",
    "NG0346:376": "gal te las kyi mgon po ni //",
    "NG0346:377": "dam tshig dag las 'da' byed na //",
    "NG0346:378": "dug chus gtor zhing sngags 'di bzlas //",
    "NG0346:379": "om ma ha ka la sa ma ya lo ki nus b+h+yo //",
    "NG0346:380": "sa ma ya s+t+wam //",
    "NG0346:381": "zhes bya'o //",
    "NG0346:382": "de ltar drag sngags rbad byas la //",
    "NG0346:383": "da ni bsad pa'i las sbyor ni //",
    "NG0346:384": "'khor lo'i bar gyi dgra bo de //",
    "NG0346:385": "khyi yi thod par bcug byas la //",
    "NG0346:386": "dkyil 'khor zla bar 'brub khung bya //",
    "NG0346:387": "de ru khyi thod dang bcas bcug / bsad pa'i sngags 'di re re zhing *//",
    "NG0346:388": "tsha ba'i rims kyis 'debs pa'i rdzas //",
    "NG0346:389": "sha khrag dang ni bong bu'i gcin //",
    "NG0346:390": "dug chu yungs kar rgyal por sbyar //",
    "NG0346:391": "tsha ba'i rims kyis 'debs pa'i sngags //",
    "NG0346:392": "pho dang mo dang thams cad dril //",
    "NG0346:393": "drag sngags bdun pa re re la //",
    "NG0346:394": "bsad pa'i sngags 'di re re zhing *//",
    "NG0346:395": "btags te thun gyis brdeg par bya //",
    "NG0346:396": "che ge mo dza ma ra ya hum phat /",
    "NG0346:397": "bsad pa'i drag sngags 'bru bdun po //",
    "NG0346:398": "stong phrag gcig tu rdzogs pa dang *//",
    "NG0346:399": "de nas khyi thod gnan par bya //",
    "NG0346:400": "srog gi 'khor lo rten bcas te //",
    "NG0346:401": "de nyid rab tu mchod par bya //",
    "NG0346:402": "las rnams ma grub bar du bcang *//",
    "NG0346:403": "de nas phyis kyang spel mi bya //",
    "NG0346:404": "nag po chen po gcer bu'i rgyud las /",
    "NG0346:405": "nang gi tshul du thun gyis bsad pa'i le'u ste",
    "NG0346:406": "dgu pa'o // // bsad pa'i drag sngags bdun po",
    "NG0346:407": "de // dbang ma thob par bzlas na ni //",
    "NG0346:408": "sngags kyi nus pa mi thub pas //",
    "NG0346:409": "byad kyi shing ni mi thub bzhin //",
    "NG0346:410": "chu yang 'bo zhing snod kyang 'chag / de bzhin dbang bskur thob pas bzlas //",
    "NG0346:411": "ri rab chen po'i steng nyid du //",
    "NG0346:412": "bcom ldan rdo rje can de yis //",
    "NG0346:413": "lha yi dbang po brgya byin la //",
    "NG0346:414": "gtad pas drag sngags ma thub pas //",
    "NG0346:415": "lha yi srin po'i lus su gyur //",
    "NG0346:416": "nyi zla gza' skar sa la lhung *//",
    "NG0346:417": "rdo rje can dag nyid la phul //",
    "NG0346:418": "de nas bdud kyi rgyal po ni //",
    "NG0346:419": "gzhan 'phrul dbang byed rgyal po ste //",
    "NG0346:420": "dga' rab dbang phyug la gtad pas //",
    "NG0346:421": "bdud kyi drag sngags mthu bo ste //",
    "NG0346:422": "bdud kyi yul yang sang 'jig snyam //",
    "NG0346:423": "lus kyang rul pa nyid du dogs //",
    "NG0346:424": "rdo rje can dag nyid la phul //",
    "NG0346:425": "de nas klu yi rgyal po ni //",
    "NG0346:426": "rgyal rigs chen po la gtad pas //",
    "NG0346:427": "klu yis drag sngags ma thug ste //",
    "NG0346:428": "rgya mtsho chen po skams par 'gyur //",
    "NG0346:429": "klu yi lus kyang rul par dogs //",
    "NG0346:430": "rdo rje can dag nyid la phul //",
    "NG0346:431": "de nas rdo rje 'chang chen des //",
    "NG0346:432": "lha yi mgon po nag po la //",
    "NG0346:433": "sku gsung thugs kyi dbang bskur nas //",
    "NG0346:434": "drag sngags bdun pa de la @#//",
    "NG0346:435": "gtad //",
    "NG0346:436": "sangs rgyas bstan pa bsrung du bcug / de nas 'dzam gling byang phyogs kyi //",
    "NG0346:437": "rang byung lhun gyis grub pa yi //",
    "NG0346:438": "ma ha bo d+hi'i bstan srung mdzad //",
    "NG0346:439": "nag po chen po gcer bu'i rgyud las /",
    "NG0346:440": "sngags kyi le'u ste bcu pa'o //    // de nas nag po shin tu gsang ba'i drag sngags 'di //",
    "NG0346:441": "rdo rje ye shes mgon po yi //",
    "NG0346:442": "sku gsung thugs la phyung mdzad de //",
    "NG0346:443": "las kyi mgon po nyid la gtad //",
    "NG0346:444": "om ma ha tsan+da /",
    "NG0346:445": "om ma ha ka la trag shad /",
    "NG0346:446": "om ma ha ka la yag sha / om ma ha ka la ru tra /",
    "NG0346:447": "om ma ha ka la sid d+hi /",
    "NG0346:448": "om ma ha ka la yam du dza /",
    "NG0346:449": "om ma ha ka la nr-i dza /",
    "NG0346:450": "zhes ni rbad pa'i drag sngags bdun //",
    "NG0346:451": "gsad pa'i drag sngags bdun po ni //",
    "NG0346:452": "che ge mo nr-i dz+wa la ma ra ya phat /",
    "NG0346:453": "tsha ba'i nad kyis bsad pa'i mchog / gang la dmigs pa'i gzugs byas te //",
    "NG0346:454": "bsad pa'i thabs kyang rdzas sna gsum //",
    "NG0346:455": "mtshon cha dag ni rnam pa lnga //",
    "NG0346:456": "zangs phye rdo phye lcags phye dang *//",
    "NG0346:457": "zi ra yungs kar mtshon dug gsum //",
    "NG0346:458": "dug kyang thang phrom bsrub pa'i 'bras //",
    "NG0346:459": "tsha ba gsum gyi thun gyis brdeg / nyin gung mtshan gung lan gsum du //",
    "NG0346:460": "bdag nyid gcer bur byung nas ni //",
    "NG0346:461": "nag po chen po'i ting 'dzin ni //",
    "NG0346:462": "zhing gi dkyil nas g.yon brkyang 'dug / gri gug rnon po shan pa'i gris //",
    "NG0346:463": "dgra gzugs gtubs te me la 'asreg / yang ni ling+ga bca' byas te //",
    "NG0346:464": "de bzhin zhag ni bdun bdun la //",
    "NG0346:465": "gsang sngags brgya phrag re re bzlas //",
    "NG0346:466": "bsad pa'i sngags dang spel byas na //",
    "NG0346:467": "myur du 'pho bar the tshom med //",
    "NG0346:468": "bsad pa'i mchog tu bya ba ni //",
    "NG0346:469": "sha dang rus pa khrag las su //",
    "NG0346:470": "byas pa'i dkyil 'khor chen po yang *//",
    "NG0346:471": "nag po bdun rtsegs dag tu bya //",
    "NG0346:472": "drag sngags bdun gyis zhag bdun du //",
    "NG0346:473": "shin tu btud de las bya'o //",
    "NG0346:474": "nag po chen po gcer bu'i rgyud las //",
    "NG0346:475": "drag sngags bdun gyis gsad pa'i le'u ste bcu gcig pa'o //     // de nas lha'i bus gsol pa //",
    "NG0346:476": "legs so legs so legs par gsungs //",
    "NG0346:477": "bstan pa bsrung ba'i don du gsungs //",
    "NG0346:478": "gzung ngo gzung ngo dam du gzung *//",
    "NG0346:479": "bstan pa gnas par bya phyir gzung *//",
    "NG0346:480": "de nas gsang bdag bka' stsal pa //",
    "NG0346:481": "nag po chen po drag po 'di //",
    "NG0346:482": "gsang sngags dam pa gnas pa dang *//",
    "NG0346:483": "bstan pa yun du bskyang ba'i phyir //",
    "NG0346:484": "lha yi bu nyid khyod kyis gzung *//",
    "NG0346:485": "dkon mchog gsum po 'jig rten du //",
    "NG0346:486": "nub par mi 'gyur bya ba'i phyir //",
    "NG0346:487": "bstan pa bsrung pa'i rgyud mchog 'di //",
    "NG0346:488": "sku gsung thugs la phyag mdzad de //",
    "NG0346:489": "las kyi mgon po khyod la gtad //",
    "NG0346:490": "las kyi mgon po thams cad kyang *//",
    "NG0346:491": "mthun par rjes su yi rangs te //",
    "NG0346:492": "bcom ldan 'das la mngon par bstod do //",
    "NG0346:493": "nag po chen po gcer bu'i rgyud las gtad pa'i",
    "NG0346:494": "le'u ste bcu gnyis pa'o // // nag po chen"
}