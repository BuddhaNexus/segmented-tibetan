{
    "T02TD3460E:114b-0": "@114b # // rgya gar skad du b'a g'a s'a dha nam /",
    "T02TD3460E:114b-1": "bod skad du /",
    "T02TD3460E:114b-2": "ngag gi sgrub thabs /",
    "T02TD3460E:114b-3": "'phags pa 'jam dpal la phyag 'tshal lo //",
    "T02TD3460E:114b-4": "nyes pa'i dri 'joms dpal ldan rdo rje chos //",
    "T02TD3460E:114b-5": "ngag gi dkyil 'khor 'od zer dra ba 'phro //",
    "T02TD3460E:114b-6": "rdzogs sangs rgyas kun gyi gsung gi rang bzhin la //",
    "T02TD3460E:114b-7": "phyag 'tshal nas ni ngag gi sgrub thabs bshad //",
    "T02TD3460E:114b-8": "mkhas pas brtson 'grus rlung gis rab bskyod nas //",
    "T02TD3460E:114b-9": "sngags kyi rang bzhin rnam dag gzugs brjod cing //",
    "T02TD3460E:114b-10": "'jig rten tshogs pa 'dir nams sgyu ma dang //",
    "T02TD3460E:114b-11": "smig rgyu chu zla'i rtog pa bzhin dub sgom //",
    "T02TD3460E:114b-12": "pam yig sa bon las byung sna tshogs pad //",
    "T02TD3460E:114b-13": "bsgom bya rnam par dag pa kun gyi gzugs //",
    "T02TD3460E:114b-14": "aam yig las skyes 'od zer mtha' yas pa //",
    "T02TD3460E:114b-15": "rnam dag zla ba cha shas kun rdzogs pa //",
    "T02TD3460E:114b-16": "slar yang gsang ba mchog gyur dag pa yi //",
    "T02TD3460E:114b-17": "sa bon yi ge 'od zer dra ba 'gyed //",
    "T02TD3460E:114b-18": "bandhu'i me tog 'od zer dang mtshungs pa'i //",
    "T02TD3460E:114b-19": "ngag gi spros pa brkyang mdzad rgyu gcig po //",
    "T02TD3460E:114b-20": "sa bon las byung skyon du ma gyur ba'i //",
    "T02TD3460E:115a-0": "@115a * // ting 'dzin phyag rgya tshim mdzad padma'i phyag / brtse bas mngon dga' rdo rje'i gdan la bzhugs //",
    "T02TD3460E:115a-1": "rdo rje'i chags pa dpal ldan yongs dag chags //",
    "T02TD3460E:115a-2": "ba spu'i khung bu las byung sangs rgyas kyi //",
    "T02TD3460E:115a-3": "sprin tshogs dra ba 'gro la phan par mdzad //",
    "T02TD3460E:115a-4": "'gro ba rnams kyi rang bzhin thams cad kyang //",
    "T02TD3460E:115a-5": "shin tu rnam dag blo yis bsgom par bya //",
    "T02TD3460E:115a-6": "snying gar zla ba'i dkyil du rdo rje yi //",
    "T02TD3460E:115a-7": "'od zer dra bas 'jig rten kun gsal blta //",
    "T02TD3460E:115a-8": "mgon po h'um yig las ni skyes gyur pa //",
    "T02TD3460E:115a-9": "sku lnga'i bdag nyid las byung sangs rgyas sprin //",
    "T02TD3460E:115a-10": "de dbus rtse mo 'phro ba'i me yi khrod //",
    "T02TD3460E:115a-11": "sku gnas srid pa gsum po snang bar mdzad ;",
    "T02TD3460E:115a-12": "/'byung po'i rgyud kyi sdug bsngal kun khyab rnams //",
    "T02TD3460E:115a-13": "yi ge chen pos gang ba rnam par 'joms //",
    "T02TD3460E:115a-14": "brjod pa rab mdzes 'od zer gyis khyab pas //",
    "T02TD3460E:115a-15": "dri med nyi ma 'char ka dga' bas chags //",
    "T02TD3460E:115a-16": "ljags skyes legs gsung shes rab mchog gi sprin //",
    "T02TD3460E:115a-17": "rdo rje las byung sdig pa rnam par 'joms ;",
    "T02TD3460E:115a-18": "/ de yi rtse mor g-yo zhing rab chags pa'i //",
    "T02TD3460E:115a-19": "'od zer rgya chen de nyid bsam par bya//",
    "T02TD3460E:115a-20": "bdag gi brtson 'grus mthu yis gzhan zil gnon //",
    "T02TD3460E:115a-21": "mchog gi mthu ldan rgol ba nges par 'joms //",
    "T02TD3460E:115a-22": "skad cig la goms stobs la skyes gyur pa //",
    "T02TD3460E:115a-23": "ngag 'grub dngos grub rnams ni nyer thob 'gyur //",
    "T02TD3460E:115a-24": "tshigs bcad rkyang pas rtag tu smra 'gyur zhing //",
    "T02TD3460E:115a-25": "rnal 'byor bstan bcos sna tshogs rig pa dang //",
    "T02TD3460E:115a-26": "bstan bcos sna tshogs nges par rtsom 'gyur zhing //",
    "T02TD3460E:115a-27": "rang nyid 'gro ba'i ched du don chen 'gyur //",
    "T02TD3460E:115a-28": "gzhan gyi sems kyis 'jug pa'ang 'du shes 'gyur //",
    "T02TD3460E:115a-29": "chags sogs sdig pa rnams kyang de yis 'joms //",
    "T02TD3460E:115a-30": "de la ting 'dzin brtan pa thob gyur nas //",
    "T02TD3460E:115a-31": "shin tu phra zhing rno 'phro nges pa yis //",
    "T02TD3460E:115a-32": "sangs rgyas go 'phang kun thob gzugs 'dzin 'gyur //",
    "T02TD3460E:115a-33": "de dag 'dir ni rnam par spyad bya min //",
    "T02TD3460E:115a-34": "rnal 'byor goms par gyur na skyes bu yi //",
    "T02TD3460E:115a-35": "'byung dang ma byung ba rnams mdun gnas 'gyur ;",
    "T02TD3460E:115a-36": "/'dod pas 'khrugs bzhin dga' zhing chags pa yis //",
    "T02TD3460E:115a-37": "sems kyi rjes 'jug sbyor ba dang ldan gyur //",
    "T02TD3460E:115a-38": "'di byas bdag gis dge ba nyer bsags gang //",
    "T02TD3460E:115a-39": "'gro rnams rgyal ba'i dpal mchog 'dzin gyur cig / ri bong 'dzin pa'i 'od zer nye ba yis //",
    "T02TD3460E:115b-0": "mya ngan zug rngu yid 'jigs dang @115b 'bral shog / rgyun mi 'chad pas dge la yid chags pas //",
    "T02TD3460E:115b-1": "blo mchog las rnyed bde ba'i man ngag gi //",
    "T02TD3460E:115b-2": "rang bzhin 'di yis padma'i rigs 'jug cing //",
    "T02TD3460E:115b-3": "dpal ni rjes 'jug ting nge 'dzin dga' bar nges //",
    "T02TD3460E:115b-4": "bdag kyang legs pa'i skye bo srid rtse 'dis //",
    "T02TD3460E:115b-5": "'bar ba'i phreng ba'i dbus kyi skur gyur cig / bla ma mchog gi brtse bas thod phreng gi //",
    "T02TD3460E:115b-6": "chu 'dzin gyis gang mngon rol dpal tshogs shog / ngag gi sgrub thabs mchog gyur pa //",
    "T02TD3460E:115b-7": "skye bo bzang pos legs sbyar ba //",
    "T02TD3460E:115b-8": "'di yis ngag ni bsgrubs byas nas //",
    "T02TD3460E:115b-9": "ngag gi dbang phyug thob par shog /",
    "T02TD3460E:115b-10": "ngag gi sgrub thabs rdzogs so //"
}