{
    "NK047(tsi)003:1": "// sems dang ye shes brtag pa'i man ngag ces bya ba bzhug so //",
    "NK047(tsi)003:2": "sems dang ye shes kyi dri lan zhes bya bzhugs /",
    "NK047(tsi)003:3": "sems dang ye shes brtag pa'i man ngag ces bya ba /",
    "NK047(tsi)003:4": "sangs rgyas dang byang chub sems dpa' thams cad la phyag 'tshal lo //",
    "NK047(tsi)003:5": "gang thugs gnyis med chu gter dag pa'i dbyings //",
    "NK047(tsi)003:6": "sems dang sems byung rnyog pa rab zhi zhing //",
    "NK047(tsi)003:7": "mkhyen brtse'i gting mtha' dpag gis mi lang ba'i //",
    "NK047(tsi)003:8": "rgya ba rgya mtsho sras bcas spyi bos mchod //",
    "NK047(tsi)003:9": "chos tshul brgyad khri bzhi stong snying po'i don //",
    "NK047(tsi)003:10": "mdo dang rgyud sde'i dgongs pa ma nor bar //",
    "NK047(tsi)003:11": "sems dang ye shes rnam pa gnyis su 'dus //",
    "NK047(tsi)003:12": "de don brtags nas sgom pa'i rim pa bri //",
    "NK047(tsi)003:13": "de la yang dag par rdzogs pa'i sangs rgyas kyis",
    "NK047(tsi)003:14": "chos kyi 'khor lo rim pa gsum du bskor ba",
    "NK047(tsi)003:15": "yang / bka' dang po bden pa bzhi'i chos kyi rnam grangs las /",
    "NK047(tsi)003:16": "gtso bor las dang po pa dang blo cung zad dman pa rnams 'jug pa la dgongs te /",
    "NK047(tsi)003:17": "spang gnyen gyi rim pas nyams su len pa'i thabs gsal bar gsungs shing /",
    "NK047(tsi)003:18": "bka' bar pa mtshan nyid med pa'i chos kyi rnam grangs las /",
    "NK047(tsi)003:19": "gtso bor cung zad sbyangs pa dang dbang po 'bring po rnams 'jug pa'i rim pa la dgongs te /",
    "NK047(tsi)003:20": "ngo bo nyid med pa'i rnam grangs kyi gnyen po la bdag tu 'dzin pa /",
    "NK047(tsi)003:21": "rnam pa skye ba med par gsungs /",
    "NK047(tsi)003:22": "bka' la ma nges pa don gyi chos kyi rnam grangs las /",
    "NK047(tsi)003:23": "gtso bor yongs su rdzogs pa'i theg pa rnams dang",
    "NK047(tsi)003:24": "dbang po rnon po rnams 'jug pa'i rim pas gshis",
    "NK047(tsi)003:25": "la ji ltar gnas pa'i rnam grangs rgya cher gsungs",
    "NK047(tsi)003:26": "te / dang pos 'khor ba'i mtshan nyid spang bya",
    "NK047(tsi)003:27": "las ldog pa'i lam bstan bar pas spang bya las",
    "NK047(tsi)003:28": "'dzin pa'i rang bzhin ngo bo med pas shes sgrib",
    "NK047(tsi)003:29": "te / spang bar bstan / tha mas yin lugs snying por bstan te /",
    "NK047(tsi)003:30": "dbang po'i rim pa dang /",
    "NK047(tsi)003:31": "'jug tshul gyi go rim la brten nas gsungs pa",
    "NK047(tsi)003:32": "rnams kyi don gsal bar phye nas nyams su blang",
    "NK047(tsi)003:33": "ba las / 'dir dang po dri ma dang bcas pas ma dag pa'i gnas skabs dang /",
    "NK047(tsi)003:34": "lam gyis sbyangs pas dri ma rim pa bzhin du",
    "NK047(tsi)003:35": "dag pas ma dag par dag pa'i gnas skabs dang",
    "NK047(tsi)003:36": "/ dri ma thams cad dang bral ba shin tu",
    "NK047(tsi)003:37": "rnam dag gi gnas skabs rnam pa gsum la ltos",
    "NK047(tsi)003:38": "/ nas / gzhi dang /",
    "NK047(tsi)003:39": "lam dang /",
    "NK047(tsi)003:40": "'bras bu'i rim pa rnams re zhig gsal bar mdzad pa ni /",
    "NK047(tsi)003:41": "bka' tha ma'i rim pa bzhin brjod pa las /",
    "NK047(tsi)003:42": "rgyud bla mar /",
    "NK047(tsi)003:43": "ma dag ma dag dag pa dang //",
    "NK047(tsi)003:44": "shin tu rnam dag go rim bzhin //",
    "NK047(tsi)003:45": "sems can byang chub sems dpa' dang //",
    "NK047(tsi)003:46": "de bzhin gshegs pa zhes brjod do //",
    "NK047(tsi)003:47": "zhes gsungs te /",
    "NK047(tsi)003:48": "sems can pa'i dus kyi 'od gsal ba'i ye shes rang la yod pa ni gazhi'o //",
    "NK047(tsi)003:49": "byang chub sems dpa'i dus kyi tshogs sbyor mthong sgom bzhi ni lam mo //",
    "NK047(tsi)003:50": "de bzhin gshegs pa'i dus kyi stobs sogs kyi yon tan de mthar phyin pa ni 'bras bu'o //",
    "NK047(tsi)003:51": "de yang sems can pa'i sems nyid 'od gsal ba",
    "NK047(tsi)003:52": "ni dri ma dang bcas pa'i de bzhin nyid yin",
    "NK047(tsi)003:53": "pas chos khams dge ba de bzhin gshegs pa'i snying",
    "NK047(tsi)003:54": "po sems nyid 'od gsal ba zhes bya'o //",
    "NK047(tsi)003:55": "'dir dang po gzhi'i don bshad pa ni /",
    "NK047(tsi)003:56": "ye nas 'od gsal ba'i chos nyid 'dus ma byas",
    "NK047(tsi)003:57": "shing lhun gyis grub pa stong pa'i ngos nas dngos",
    "NK047(tsi)003:58": "po dang mtshan ma gang du'ang ma grub cing 'khor",
    "NK047(tsi)003:59": "ba dang mya ngan las 'das pa la sogs pa",
    "NK047(tsi)003:60": "gang du'ang ma chad pas spros pa'i mtha' thams cad",
    "NK047(tsi)003:61": "dang bral ba nam mkha' lta bu /",
    "NK047(tsi)003:62": "gsal ba'i ngos nas sku dang ye shes kyi rang",
    "NK047(tsi)003:63": "bzhin ye ldan du lhun gyis grub cing 'od gsal",
    "NK047(tsi)003:64": "ba nyi zla'i dkyil 'khor lta bu /",
    "NK047(tsi)003:65": "de gnyis ka'ang 'du 'bral med pa'i chos nyid du ye nas gnas pa ni /",
    "NK047(tsi)003:66": "snying po rab tu bstan pa'i mdo las /",
    "NK047(tsi)003:67": "thog ma med pa'i dus kyi dbyings //",
    "NK047(tsi)003:68": "chos rnams kun gyi gnas yin te //",
    "NK047(tsi)003:69": "de yod pas na 'gro ba kun //",
    "NK047(tsi)003:70": "mya ngan 'das pa thob pa yin //",
    "NK047(tsi)003:71": "zhes dang /",
    "NK047(tsi)003:72": "mdo sde rgyan las /",
    "NK047(tsi)003:73": "snga ma phyi ma khyad med kyang //",
    "NK047(tsi)003:74": "de bzhin nyid ni dag gyur pa //",
    "NK047(tsi)003:75": "zhes dang /",
    "NK047(tsi)003:76": "ji ltar sngar bzhin phyis de bzhin //",
    "NK047(tsi)003:77": "'gyur ba med pa'i de bzhin nyid //",
    "NK047(tsi)003:78": "ces pa dang /",
    "NK047(tsi)003:79": "rin po che rgya mtsho'i rgyud las /",
    "NK047(tsi)003:80": "ye nas 'od gsal bde gshegs snying po ni //",
    "NK047(tsi)003:81": "nor bu bzhin du yon tan ma lus rdzogs //",
    "NK047(tsi)003:82": "dri med mkha' dang nyi ma'i dkyil 'khor bzhin //",
    "NK047(tsi)003:83": "sku dang ye shes lhun gyis grub pa nyid //",
    "NK047(tsi)003:84": "ces pa la sogs pa'o //",
    "NK047(tsi)003:85": "de ltar 'od gsal ba'i ye shes ni gdod ma'i gzhir lta bas gtan la dbab pa'o //",
    "NK047(tsi)003:86": "deng sang ni dge ba'i bshes gnyen phal dang /",
    "NK047(tsi)003:87": "sgom chen kun mthun par /",
    "NK047(tsi)003:88": "stong kyang ci yang med pa la gzhi byed pa",
    "NK047(tsi)003:89": "ni snying po'i don gyi dgongs pa dang mi mthun",
    "NK047(tsi)003:90": "te / ci'ang med pa'i gzhi nyams su blangs pas",
    "NK047(tsi)003:91": "'bras bu sangs rgyas yon tan thams cad dang ldan",
    "NK047(tsi)003:92": "pa mi 'byung ste gzhi lam 'bras bu gsum 'dzol",
    "NK047(tsi)003:93": "te / ba'i phyir ro // sangs rgyas de ni",
    "NK047(tsi)003:94": "'dus ma byas shing lhun gyis grub pa'i yon tan",
    "NK047(tsi)003:95": "bral ba'i 'bras bu mngon du gyur pa zhig yin",
    "NK047(tsi)003:96": "te / ba'i phyir ro // pa'i phyir ro //",
    "NK047(tsi)003:97": "des na srid rtse'i lta ba dang de dag mthun",
    "NK047(tsi)003:98": "te / ba'i phyir ro // pa'i phyir ro //",
    "NK047(tsi)003:99": "par snang ngo // 'dir ni 'dus ma byas shing",
    "NK047(tsi)003:100": "lhun gyis grub pa'i 'od gsal ba nyid gzhir 'dod",
    "NK047(tsi)003:101": "te / ba'i phyir ro // pa'i phyir ro //",
    "NK047(tsi)003:102": "par snang ngo // pa yin no // gzhi de",
    "NK047(tsi)003:103": "lta bu'i ngang las yin lugs ngo ma shes pas",
    "NK047(tsi)003:104": "ma rig par gyur te /",
    "NK047(tsi)003:105": "de las gzung 'dzin du 'khrul nas khams gsum du 'khor bar sgyur 'phrul d+r+wa ba'i rgyud las /",
    "NK047(tsi)003:106": "e ma ho bde gshegs snying po las /",
    "NK047(tsi)003:107": "rang gi rnam rtog las kyis 'khrul //",
    "NK047(tsi)003:108": "zhes so //",
    "NK047(tsi)003:109": "de'ang gnas lugs ma shes pa rtsa ba'i ma rig pa ste /",
    "NK047(tsi)003:110": "dang po'i 'khrul pa bskyed pa'i gazhi'am sa bon nam rten gzhir 'gyur pa'i ngang las /",
    "NK047(tsi)003:111": "gnyis su 'dzin pa'i kun rtog langs pa ni kun tu brtags pa'i ma rig pa ste /",
    "NK047(tsi)003:112": "de gnyis las sems can tha ma ngan song gsum dang /",
    "NK047(tsi)003:113": "'bring mi dang /",
    "NK047(tsi)003:114": "mchog lha rnams so so'i snang ba mi 'dra ba",
    "NK047(tsi)003:115": "tha dad du shar nas kun gzhi la bag chags",
    "NK047(tsi)003:116": "sna tshogs su bzhag pa'i nus pas 'khor ba mtho",
    "NK047(tsi)003:117": "dman du zo chu'i khyud mo bzhin rang snang bde",
    "NK047(tsi)003:118": "sdug so sor spyod pa ni /",
    "NK047(tsi)003:119": "sdud pa las /",
    "NK047(tsi)003:120": "sems can tha ma 'bring dang mchog gyur ji snyed pa /",
    "NK047(tsi)003:121": "de kun ma rig las byung bde bar gshegs pas gsungs /",
    "NK047(tsi)003:122": "zhes so //",
    "NK047(tsi)003:123": "de ltar khams gsum so sor brgyud kyang bde bar",
    "NK047(tsi)003:124": "gshegs pa'i snying po ni ngan du ma song bar",
    "NK047(tsi)003:125": "sems can thams cad la khyab byed du gnas te",
    "NK047(tsi)003:126": "/ dpal phreng gi mdo las /",
    "NK047(tsi)003:127": "bde gshegs snying pos 'gro kun yongs la khyab //",
    "NK047(tsi)003:128": "ces dang /",
    "NK047(tsi)003:129": "rgyud bla ma las /",
    "NK047(tsi)003:130": "rdzogs sangs sku ni 'phro phyir dang //",
    "NK047(tsi)003:131": "de bzhin nyid dbyer med phyir dang //",
    "NK047(tsi)003:132": "rigs yod phyir na lus can kun //",
    "NK047(tsi)003:133": "rtag tu sangs rgyas snying po can //",
    "NK047(tsi)003:134": "zhes gsungs pa bzhin no //",
    "NK047(tsi)003:135": "de'ang sems can pa'i dus na bde bar gshegs pa'i snying po de /",
    "NK047(tsi)003:136": "sems kyis bsgribs te dri ma dang bcas par gnas pa ni /",
    "NK047(tsi)003:137": "sgyu 'phrul d+r+wa ba las /",
    "NK047(tsi)003:138": "sa yi dkyil na yod pa'i chu //",
    "NK047(tsi)003:139": "rtag tu rang bzhin dri ma med //",
    "NK047(tsi)003:140": "de bzhin sems kyi sgrib pa'i khams //",
    "NK047(tsi)003:141": "'gro ba kun la rang bzhin gnas //",
    "NK047(tsi)003:142": "zhes pa dang /",
    "NK047(tsi)003:143": "rgyud bla ma las /",
    "NK047(tsi)003:144": "ji ltar mi dbul khyim nang sa 'og na //",
    "NK047(tsi)003:145": "mi zad sa yi gter ni yod gyur la //",
    "NK047(tsi)003:146": "mi des ngo ma shes shing gter de yang //",
    "NK047(tsi)003:147": "de la nga 'dir yod ces mi smra ltar //",
    "NK047(tsi)003:148": "de bzhin yid kyi nang chud rin chen gter //",
    "NK047(tsi)003:149": "dri med bsal dang bzhag med chos nyid kyang //",
    "NK047(tsi)003:150": "ma rtogs pas na dbul ba'i sdug bsngal nyid //",
    "NK047(tsi)003:151": "rnam pa kun tu skye rgu 'dis myong ngo //",
    "NK047(tsi)003:152": "zhes pa ltar ro //",
    "NK047(tsi)003:153": "de yang bde bar gshegs pa'i snying po ni nyi ma'i dkyil 'khor lta bu yin la /",
    "NK047(tsi)003:154": "kun gzhi bag chags dang bcas pa khams gsum po'i",
    "NK047(tsi)003:155": "rgyud kyis bsdus pa'i sems sems byung thams cad sprin",
    "NK047(tsi)003:156": "dang 'dra ba yin no //",
    "NK047(tsi)003:157": "mkhas par rlom pa'i blun po kha cig sems sems",
    "NK047(tsi)003:158": "byung sgrib par mi 'thad de sems bskyed pa'i phyir",
    "NK047(tsi)003:159": "dang / sems nyid 'od gsal ba khams yin pa'i phyir ro //",
    "NK047(tsi)003:160": "des na sems rtog med byang chub kyi yan lag",
    "NK047(tsi)003:161": "ting nge 'dzin du 'dod do zer ba ni mdo",
    "NK047(tsi)003:162": "rgyud kyi dgongs pa ma lon pa'i rnam 'gyur yin",
    "NK047(tsi)003:163": "te / sems bskyed pa'ang 'khor ba'i gnas skabs na blang dor du byed pa'i rtog pa min nam /",
    "NK047(tsi)003:164": "yin na ni mthar thug 'gag dgos la /",
    "NK047(tsi)003:165": "sems nyid la zer na ni bskyed bya bskyed byed",
    "NK047(tsi)003:166": "gnyis med pas mi 'grub pa'i phyir 'os pa ma",
    "NK047(tsi)003:167": "yin no // sems dang sems nyid so so'i phyogs ma phyed par snang ste /",
    "NK047(tsi)003:168": "sems ni khams gsum pa'i rgyud kyi rtog pa dang",
    "NK047(tsi)003:169": "dpyod pa cha dang bcas pas sgro btags 'khrul pa'i",
    "NK047(tsi)003:170": "rnam pa 'dzin byed kun gzhi tshogs brgyad dang bcas",
    "NK047(tsi)003:171": "pa yin te / dbu ma bden gnyis las /",
    "NK047(tsi)003:172": "sems dang sems byung khams gsum pa'i //",
    "NK047(tsi)003:173": "sgro btags rnam pa can rtog yin //",
    "NK047(tsi)003:174": "zhes so //",
    "NK047(tsi)003:175": "sems nyid ni bde bar gshegs pa'i snying po 'od gsal ba'i ye shes te /",
    "NK047(tsi)003:176": "de'ang sems 'gags shing ma mchis pa'i tshe sems nyid",
    "NK047(tsi)003:177": "'od gsal ba'i ye shes so so rang gis rig",
    "NK047(tsi)003:178": "pa la snang ba yin no //",
    "NK047(tsi)003:179": "yum brgyad stong pa las /",
    "NK047(tsi)003:180": "sems la sems ma mchis te sems kyi rang bzhin 'od gsal ba'o //",
    "NK047(tsi)003:181": "zhes gsungs pa yin no //",
    "NK047(tsi)003:182": "sangs rgyas kyis na sems chen po yod de zhe",
    "NK047(tsi)003:183": "na de ni ye shes chen po la zer te",
    "NK047(tsi)003:184": "/ rgyud las nyon mongs pa chen po nyid ye shes su bshad pa dang rnam pa mthun no //",
    "NK047(tsi)003:185": "mdor bsdu na khams gsum pa'i sems sems byung cha",
    "NK047(tsi)003:186": "dang bcas pa thog ma med pa nas brgyud pa'i",
    "NK047(tsi)003:187": "bag chags can sgrib pa gnyis kyi ngo bo 'dzin",
    "NK047(tsi)003:188": "cing / bskyed par brten pas spang bya yin zhing dgag dgos par bshad pa yin no //",
    "NK047(tsi)003:189": "de yang sems nyid 'od gsal ba'i ngang la brten",
    "NK047(tsi)003:190": "pa med pa'i tshul gyis da lta brten pa ni",
    "NK047(tsi)003:191": "nam mkha' la sprin lding ba ltar 'dod de /",
    "NK047(tsi)003:192": "rgyud bla ma las /",
    "NK047(tsi)003:193": "sa ni chu la chu rlung la //",
    "NK047(tsi)003:194": "rlung ni mkha' la rab tu gnas //",
    "NK047(tsi)003:195": "mkha' ni rlung dang chu dag dang //",
    "NK047(tsi)003:196": "sa yi khams la gnas ma yin //",
    "NK047(tsi)003:197": "de ni phung po khams dbang rnams //",
    "NK047(tsi)003:198": "las dang nyon mongs dag la brten //",
    "NK047(tsi)003:199": "las dang nyon mongs tshul bzhin min //",
    "NK047(tsi)003:200": "tshul bzhin ma yin yid byed ni //",
    "NK047(tsi)003:201": "sems kyi dag la rab gnas pas //",
    "NK047(tsi)003:202": "sems kyi rigs pas chos rnams ni //",
    "NK047(tsi)003:203": "thams cad la yang gnas ma yin //",
    "NK047(tsi)003:204": "zhes so //",
    "NK047(tsi)003:205": "rnam 'grel las /",
    "NK047(tsi)003:206": "sems kyi rang bzhin 'od gsal ba //",
    "NK047(tsi)003:207": "dri ma rnams ni glo bur ba //",
    "NK047(tsi)003:208": "zhes pa'ang tshul de dang mthun te /",
    "NK047(tsi)003:209": "sems kyi rang bzhin /",
    "NK047(tsi)003:210": "sems kyi chos nyid /",
    "NK047(tsi)003:211": "sems nyid /",
    "NK047(tsi)003:212": "dbyings rang bzhin gyis dag pa /",
    "NK047(tsi)003:213": "don dam pa'i gnas lugs rnams don gcig yin pa'i phyir ro //",
    "NK047(tsi)003:214": "sems de yang khams gsum gyi dbye bas rtog med rtse gcig pa dang /",
    "NK047(tsi)003:215": "gsal ba tsam dang /",
    "NK047(tsi)003:216": "rtog bcas kyi gnas skabs gsum mo //",
    "NK047(tsi)003:217": "de'ang sems la brten cing bag chags kyis 'khrul par",
    "NK047(tsi)003:218": "snang ba 'khor ba'i chos 'di dag mi bden pa",
    "NK047(tsi)003:219": "/ bslu ba /",
    "NK047(tsi)003:220": "byis pa 'drid pa /",
    "NK047(tsi)003:221": "gsog /",
    "NK047(tsi)003:222": "gsob /",
    "NK047(tsi)003:223": "ya ma barla /",
    "NK047(tsi)003:224": "snying po med pa /",
    "NK047(tsi)003:225": "lbu ba rdos ba /",
    "NK047(tsi)003:226": "chu shing /",
    "NK047(tsi)003:227": "sgyu ma /",
    "NK047(tsi)003:228": "mig yor la sogs pa dpe brgyad kyis bstan te /",
    "NK047(tsi)003:229": "ra ri /",
    "NK047(tsi)003:230": "'al 'ol /",
    "NK047(tsi)003:231": "med bzhin snang ba /",
    "NK047(tsi)003:232": "snang dus nyid nas rang bzhin med pa /",
    "NK047(tsi)003:233": "blos dpyad mi bzod pa /",
    "NK047(tsi)003:234": "kun rdzob 'khrul pa'i ngor snang tsam d+ha du ra zos pa'i snang ba dang 'dra bar /",
    "NK047(tsi)003:235": "bar skabs su gzung 'dzin la bden par zhen pa'i mthus snang bar shes par bya'o //",
    "NK047(tsi)003:236": "'od gsal ba'i snying po ni /",
    "NK047(tsi)003:237": "don dam pa'i bden pa /",
    "NK047(tsi)003:238": "rtag pa /",
    "NK047(tsi)003:239": "brtan pa /",
    "NK047(tsi)003:240": "'pho 'gyur med pa /",
    "NK047(tsi)003:241": "rab tu zhi ba /",
    "NK047(tsi)003:242": "mi bslu ba /",
    "NK047(tsi)003:243": "thog ma med pa nas tha ma'i bar gzhi ji",
    "NK047(tsi)003:244": "bzhin pa ye shes kyi ngo bo spros pa'i mtha'",
    "NK047(tsi)003:245": "thams cad dang bral zhing /",
    "NK047(tsi)003:246": "sems dang sems las byung ba'i chos thams cad kyi",
    "NK047(tsi)003:247": "dri mas ma gos mi gos gos sa med pa'i",
    "NK047(tsi)003:248": "rang bzhin mnyam pa nyi ma'i dkyil 'khor sgrib pa",
    "NK047(tsi)003:249": "med pa lta bur shes par bya'o //",
    "NK047(tsi)003:250": "don gnyis pa lam nyams su blang ba ni /",
    "NK047(tsi)003:251": "de ltar sangs rgyas kyi snying po rang la yod par rtogs nas de'i ngang du sgom pa ste /",
    "NK047(tsi)003:252": "de'ang pha rol tu phyin pa'i lugs kyi sems bskyed nas bsgoms la /",
    "NK047(tsi)003:253": "sngags kyis de'i steng du dbang gis smin par byas te gdams pas grol bar byed pa'o //",
    "NK047(tsi)003:254": "'dir ngo bo gcig tu nyams su len tshul mdo dang mthun te /",
    "NK047(tsi)003:255": "de yang stan bde ba la 'dug nas skyabs su 'gro ba dang sems bskyed de /",
    "NK047(tsi)003:256": "gang la mos pa'i lhar skad cig gis gsal btab pa'i rjes la /",
    "NK047(tsi)003:257": "rnam snang gi chos bdun dang ldan pas gang la'ang",
    "NK047(tsi)003:258": "mi rtog cing ci la'ang mi 'dzin yul snang thog",
    "NK047(tsi)003:259": "tu blos ma bzung ba'i rig pa sal le sing",
    "NK047(tsi)003:260": "nge wal le ba'i ngang la mnyam par bzhag pa",
    "NK047(tsi)003:261": "ni / 'od gsal ba'i don la 'jog pa yin te /",
    "NK047(tsi)003:262": "'phags pa klu sgrub kyis dbu ma skye med rin po che'i mdzod las /",
    "NK047(tsi)003:263": "gar yang ma rtog cir yang ma 'dzin cig /",
    "NK047(tsi)003:264": "bcas bcos ma byed rang bzhin lhug par shog /",
    "NK047(tsi)003:265": "ma bcos pa de skye med rin chen mdzod //",
    "NK047(tsi)003:266": "dus gsum rgyal ba kun gyi gshegs shul lags //",
    "NK047(tsi)003:267": "zhes pa dang /",
    "NK047(tsi)003:268": "he ru ka galpo las /",
    "NK047(tsi)003:269": "bsam du med de sems nyid nam mkha' che //",
    "NK047(tsi)003:270": "sems nyid nam mkha' bsam pa kun bral bral //",
    "NK047(tsi)003:271": "bsam du med pa'i sems nyid nam mkha' ni //",
    "NK047(tsi)003:272": "nam mkha' mi dmigs pa yang dmigs su med //",
    "NK047(tsi)003:273": "ces so //",
    "NK047(tsi)003:274": "de yang de'i tshe sems dang sems byung thams cad",
    "NK047(tsi)003:275": "'agagagasa nas rnam par mi rtog pa'i ye shes so",
    "NK047(tsi)003:276": "so rang rig pa'i ngo bor gnas pa ste /",
    "NK047(tsi)003:277": "lung las /",
    "NK047(tsi)003:278": "smra bsam brjod med shes rab pha rol phyin //",
    "NK047(tsi)003:279": "ma skyes mi 'gag nam mkha'i ngo bo nyid //",
    "NK047(tsi)003:280": "so so rang rig ye shes spyod yul ba //",
    "NK047(tsi)003:281": "dus gsum rgyal ba'i yum la phyag 'tshal lo //",
    "NK047(tsi)003:282": "zhes so //",
    "NK047(tsi)003:283": "de'ang don dam pa'i bden pa ni sems blo'i yul",
    "NK047(tsi)003:284": "las 'das pa zhes pa'ang tshul de la zer gyi",
    "NK047(tsi)003:285": "/ sems 'gags shing blo las 'das pa'i dus na",
    "NK047(tsi)003:286": "ye shes rang la gnas pa de ni chos nyid",
    "NK047(tsi)003:287": "de sprin dang bral bas nyi ma gsal ba bzhin",
    "NK047(tsi)003:288": "/ no // de ltar mnyam par 'jog pa la",
    "NK047(tsi)003:289": "dwangs snyigs phyed pa'i bogs 'byin du nam mkha' sprin",
    "NK047(tsi)003:290": "med pa'i tshe nyi ma la rgyab phyogs par 'dug",
    "NK047(tsi)003:291": "/ no // ste / mig nam mkha'i dkyil lam",
    "NK047(tsi)003:292": "ngos der bltas pas shes pa dwangs la rtog med",
    "NK047(tsi)003:293": "/ no // ste / 'byung ngo // de'i tshe",
    "NK047(tsi)003:294": "sems 'gags pas phyi rol snang yul la dngos po",
    "NK047(tsi)003:295": "ngos bzung du 'dzin pa dang /",
    "NK047(tsi)003:296": "nang sems dngos po ngos bzung du 'dzin pa gnyis",
    "NK047(tsi)003:297": "dmigs pa med pas dngos po dang dngos po med",
    "NK047(tsi)003:298": "pa la mi rtog pa na /",
    "NK047(tsi)003:299": "de gnyis las gzhan du 'dzin pa'i phung po gsum pa dmigs pa med pa zhi ba ste /",
    "NK047(tsi)003:300": "spyod 'jug las /",
    "NK047(tsi)003:301": "gang tshe dngos dang dngos med dag /",
    "NK047(tsi)003:302": "blo yi mdun na mi gnas pa //",
    "NK047(tsi)003:303": "de tshe rnam pa gzhan med pas //",
    "NK047(tsi)003:304": "dmigs pa med pa rab tu zhi //",
    "NK047(tsi)003:305": "zhes pa dang /",
    "NK047(tsi)003:306": "mtshan brjod las /",
    "NK047(tsi)003:307": "so so rang rig mi g.yo ba //",
    "NK047(tsi)003:308": "zhes pa dang /",
    "NK047(tsi)003:309": "do ha las /",
    "NK047(tsi)003:310": "chu dang mar me rang gsal gcig pur zhog /",
    "NK047(tsi)003:311": "ces dang /",
    "NK047(tsi)003:312": "tog rtse pas /",
    "NK047(tsi)003:313": "sems kyis bsgom pa sgom ma yin //",
    "NK047(tsi)003:314": "mi sgom pa'ang sgom pa min //",
    "NK047(tsi)003:315": "sgom dang mi sgom las 'das pa //",
    "NK047(tsi)003:316": "yid la med do phyag rgya che //",
    "NK047(tsi)003:317": "zhes gsungs pa'i don te /",
    "NK047(tsi)003:318": "de'i tshe sems 'gags pa'i don rig pa ye shes kyi sku mngon du gyur pa ste /",
    "NK047(tsi)003:319": "sems 'gags pa de sku yis mngon sum mdzad //",
    "NK047(tsi)003:320": "ces pa'i zur gcig yin no //",
    "NK047(tsi)003:321": "de yang ting nge 'dzin yang dag pa zhig yin na /",
    "NK047(tsi)003:322": "kun gzhi dang kun bzhi'i rnam shes kyi sems dang /",
    "NK047(tsi)003:323": "yid shes dang /",
    "NK047(tsi)003:324": "sgo lnga'i rnam par shes pa thams cad dang bral",
    "NK047(tsi)003:325": "ba'i rig pa'i ngang las mi g.yo bar 'byung ste",
    "NK047(tsi)003:326": "/ dkon mchog brtsegs pa'i gsang ba bsam gyis mi khyab pa'i le'u /",
    "NK047(tsi)003:327": "sems dang yid dang rnam par shes pa thams cad dang bral ba /",
    "NK047(tsi)003:328": "ting nge 'dzin gyi gnas kyang mi 'dor ba ste /",
    "NK047(tsi)003:329": "zhes gsungs pa yin no //",
    "NK047(tsi)003:330": "de ltar bsgoms pas nyams bde ba /",
    "NK047(tsi)003:331": "gsal ba /",
    "NK047(tsi)003:332": "mi rtog pa gsum ngang gis 'byung zhing gzhan yang tshad med de /",
    "NK047(tsi)003:333": "mdo gdams ngag 'bog pa'i rgyal po las /",
    "NK047(tsi)003:334": "bsam du med pa'i chos nyid las //",
    "NK047(tsi)003:335": "bsam du med pa'i blo bzhag na //",
    "NK047(tsi)003:336": "phyogs ris med pa'i nyams myong skye //",
    "NK047(tsi)003:337": "zhes so //",
    "NK047(tsi)003:338": "de'ang ting nge 'dzin 'di nyid khams gsum pa'i sems dang bral ba'i tshul ni /",
    "NK047(tsi)003:339": "gzugs med na rtog med rtse gcig pa snang yul med pa yin la /",
    "NK047(tsi)003:340": "'di ni rnam rtog med kyang yul snang la mi 'gog pa dang /",
    "NK047(tsi)003:341": "rtse gcig pa'i 'dzin pa med pa'o //",
    "NK047(tsi)003:342": "gzugs kyi sems ni yul snang ba yin yang rtog dpyod kyi cha dang bcas pa dang /",
    "NK047(tsi)003:343": "rtog dpyod med cing bsam gtan gyi dga' bas brgyan kyang 'dzin pa las ma 'das pa ste /",
    "NK047(tsi)003:344": "mtha' ma chod pas blo'i yul las ma 'das pa dang /",
    "NK047(tsi)003:345": "'dod pa'i sems ni gtso bor rtog dpyod dang bcas pa ste /",
    "NK047(tsi)003:346": "'dir ni mi rtog pa'i ye shes yin pa dang /",
    "NK047(tsi)003:347": "gzhan yang khams gsum so so'i ting nge 'dzin de",
    "NK047(tsi)003:348": "ni sems kyi snang yul bag chags dang bcas pas",
    "NK047(tsi)003:349": "/ gnas lugs kyi rang bzhin ma shes pa bzhin du gnas la /",
    "NK047(tsi)003:350": "'dir ni rang bzhin 'od gsal ba'i gzhi'i ngo bo rtogs pa dang /",
    "NK047(tsi)003:351": "sems bskyed pas zin pa dang /",
    "NK047(tsi)003:352": "thabs dang shes rab zung du 'brel ba la sogs pa'i khyad par du ma dang bcas pa'o //",
    "NK047(tsi)003:353": "de yang bsam gtan bzhi dang gzugs med pa bzhi yang gnyis te /",
    "NK047(tsi)003:354": "'dzin pa 'khor ba'i sems kyis bsdus pa ni 'dir 'gag dgos la /",
    "NK047(tsi)003:355": "'jig rten las 'das pa'i bsam gtan gzugs med ni",
    "NK047(tsi)003:356": "yang dag pa'i ye shes yin pa'i phyir blang bar",
    "NK047(tsi)003:357": "bya ba yin no //",
    "NK047(tsi)003:358": "de ltar na 'od gsal ba'i ye shes rim gyis goms pa las /",
    "NK047(tsi)003:359": "sa dang lam thams cad gong nas gong du bgrod cing /",
    "NK047(tsi)003:360": "spyan dang mngon par shes pa la sogs pa rang chas su yod pa rnams 'char ba ni /",
    "NK047(tsi)003:361": "chu dwangs pa la gzugs brnyan ngang gis 'char ba bzhin no //",
    "NK047(tsi)003:362": "don gsum pa 'bras bu ni /",
    "NK047(tsi)003:363": "de ltar gzhi shes nas lam bsgoms pas khams la",
    "NK047(tsi)003:364": "sgrib pa'i sems sems byung gi dri ma cha dang",
    "NK047(tsi)003:365": "bcas pa dag nas /",
    "NK047(tsi)003:366": "sa bcu rgyun gyi tha mar rdo rdo lta bu'i",
    "NK047(tsi)003:367": "ting nge 'dzin gyi rjes la sangs rgyas kyi ye",
    "NK047(tsi)003:368": "shes 'char ba ni khams nyid dri ma mtha' dag",
    "NK047(tsi)003:369": "dang bral bas byang chub tu gnas 'gyur ba zhes",
    "NK047(tsi)003:370": "bya'o // de'i tshe chos kyi sku 'od gsal ba",
    "NK047(tsi)003:371": "so so rang gi rig pa'i ye shes kyis sems",
    "NK047(tsi)003:372": "'gag pa'i 'gog pa dam pa mngon du mdzad do",
    "NK047(tsi)003:373": "bya'o // // 'jug pa las /",
    "NK047(tsi)003:374": "shes bya'i bud shing skam po ma lus pa //",
    "NK047(tsi)003:375": "bsregs pas zhi de rgyal rnams chos sku ste //",
    "NK047(tsi)003:376": "de tshe skye ba med cing 'gag pa med //",
    "NK047(tsi)003:377": "sems 'gag pa de sku yis mngon sum mdzad //",
    "NK047(tsi)003:378": "ces so //",
    "NK047(tsi)003:379": "sku de yang rnam pa gsum ste /",
    "NK047(tsi)003:380": "chos kyi sku rang bzhin gyis 'od gsal ba dang /",
    "NK047(tsi)003:381": "longs spyod rdzogs pa'i sku nges pa lnga ldan dang /",
    "NK047(tsi)003:382": "sprul pa'i sku gdul bya so so'i mos pa ltar gang la gang 'dul du snang ba ste /",
    "NK047(tsi)003:383": "yid bzhin gyi nor bu ltar yon tan lhun gyis grub pa /",
    "NK047(tsi)003:384": "'khor ba ji srid bar 'gro ba'i don gnyis lhun",
    "NK047(tsi)003:385": "gyis grub pa'i phrin las 'byung ba 'di ni spros",
    "NK047(tsi)003:386": "pa thams cad dang bral ba'i ye shes kyi sku",
    "NK047(tsi)003:387": "la snang zhing mngon du mdzad pa ni /",
    "NK047(tsi)003:388": "de nyid las /",
    "NK047(tsi)003:389": "zhi sku dpag bsam shing ltar gsal gyur cing //",
    "NK047(tsi)003:390": "yid bzhin nor bu ji bzhin rnam mi rtog /",
    "NK047(tsi)003:391": "'gro grol bar du 'jig rten 'byor slad rtag /",
    "NK047(tsi)003:392": "'di ni spros dang bral la snang ba yin //",
    "NK047(tsi)003:393": "zhes so //",
    "NK047(tsi)003:394": "de'ang sangs rgyas pa'i tshe sems dang sems byung 'gags kyang /",
    "NK047(tsi)003:395": "ye shes mi 'gag pas bems stong nam mkha' lta bu ma yin te /",
    "NK047(tsi)003:396": "spangs pa'i yon tan sgrib pa thams cad dang bral zhing /",
    "NK047(tsi)003:397": "rtogs pa'i yon tan stobs bcu dang /",
    "NK047(tsi)003:398": "mi 'jigs pa bzhi dang /",
    "NK047(tsi)003:399": "so so yang dag pa'i rig pa bzhi dang /",
    "NK047(tsi)003:400": "dbang bcu la sogs pa bsam gyis mi khyab pa'i",
    "NK047(tsi)003:401": "mkhyen rab dang thugs rjes sems can gyi don mdzad",
    "NK047(tsi)003:402": "cing / 'dus ma byas shing lhun gyis grub pa",
    "NK047(tsi)003:403": "ni khams la yon tan ye ldan du yod pa'i",
    "NK047(tsi)003:404": "nus pa mngon du gyur pa ste /",
    "NK047(tsi)003:405": "rgyud bla ma las /",
    "NK047(tsi)003:406": "'dus ma byas shing lhun gyis grub //",
    "NK047(tsi)003:407": "gzhan gyi rkyen gyis rtogs min dang //",
    "NK047(tsi)003:408": "mkhyen dang brtse dang nus pa ldan //",
    "NK047(tsi)003:409": "don gnyis ldan pa'i sangs rgyas nyid //",
    "NK047(tsi)003:410": "ces so //",
    "NK047(tsi)003:411": "mdor na 'od gsal ba'i khams kyi nus pa rdzogs pa'i byang chub ces bya ba ni 'bras bu'o //",
    "NK047(tsi)003:412": "'di dag gi rnam par bzhag pa rgyas pa ni /",
    "NK047(tsi)003:413": "kho bos byas pa'i bstan bcos nges don shing rta chen por blta bar bya'o //",
    "NK047(tsi)003:414": "de ltar gzhi lam 'bras bu'i don bsdus pa /",
    "NK047(tsi)003:415": "cung zad gsal bar byas pa'i dge ba des //",
    "NK047(tsi)003:416": "ma lus 'gro don 'od gsal don rtogs nas //",
    "NK047(tsi)003:417": "don gnyis lhun grub chos kyi rgyal por shog /",
    "NK047(tsi)003:418": "blo gros chu gter yangs pa'i mtsho gling na //",
    "NK047(tsi)003:419": "bslab gsum klu dbang rin chen gdeng kas mdzes //",
    "NK047(tsi)003:420": "chos dkar yon tan grags pa bzang po can //",
    "NK047(tsi)003:421": "bstan pa'i gsal byed yun du gnas gyur cig /",
    "NK047(tsi)003:422": "lung rig man ngag snying po'i bcud bsdus te //",
    "NK047(tsi)003:423": "ji ltar spobs bzhin gsal bar byas pa des //",
    "NK047(tsi)003:424": "ma lus 'gro kun thar pa'i lam bgrod de //",
    "NK047(tsi)003:425": "dpal ldan don gnyis lhun gyis grub par shog /",
    "NK047(tsi)003:426": "dam pa khyed dang mjal bar spro na yang //",
    "NK047(tsi)003:427": "dus dang gnas kyis cung zad bskal bar gyur //",
    "NK047(tsi)003:428": "phyi dus yon tan 'byor pas yongs gang ba'i //",
    "NK047(tsi)003:429": "dag pa'i zhing du lhan cig mjal bar smon //",
    "NK047(tsi)003:430": "dam pa khyed kyis dris pa'i lan 'di ni //",
    "NK047(tsi)003:431": "rtogs daka'i gnas te 'on kyang cha shas tsam //",
    "NK047(tsi)003:432": "ji ltar nus shing kho bos nges pa'i gnas //",
    "NK047(tsi)003:433": "yi ger bkod nas phyag tu gus pas 'bul //",
    "NK047(tsi)003:434": "sems dang ye shes brtag pa'i man ngag ces bya ba /",
    "NK047(tsi)003:435": "gangs ri thod dkar nas chos smra ba'i bsam gtan pa tshul khrims blo gros kyis /",
    "NK047(tsi)003:436": "slob dpon chos grags bzang po'i phyag tu phul ba /",
    "NK047(tsi)003:437": "phyogs dus gnas skabs thams cad du /",
    "NK047(tsi)003:438": "'jig rten dang 'jig rten las 'das pa'i dpal phun sum tshogs par mnga' dbang 'byor zhing /",
    "NK047(tsi)003:439": "'gro ba thams cad kyi dkar po 'phel bas thar",
    "NK047(tsi)003:440": "pa chen po'i grong khyer mchog tu 'bad pa med",
    "NK047(tsi)003:441": "par phyin par gyur cig /"
}