{
    "NG0712:0": "@#/  / rgya gar skad du /",
    "NG0712:1": "badzra ga ru da gar+b+ha tsit+ta mu la tan tra na ma /",
    "NG0712:2": "bod skad du /",
    "NG0712:3": "rdo rje khyung gi snying po srog gi rtsa ba'i rgyud ces bya ba /",
    "NG0712:4": "dpal rdo rje gtum po gzi brjid 'bar ba la phyag 'tshal lo //",
    "NG0712:5": "'di skad bdag gis thos pa'i dus gcig na /",
    "NG0712:6": "bcom ldan 'das lcang lo can gyi gnas nas rgya mtsho chen por byon nas //",
    "NG0712:7": "'jig rten pa dang 'jig rten las 'das pa'i tshogs dang thabs gcig tu bzhugs pa las //",
    "NG0712:8": "byang chub sems dpa'i mchog khro bo bdud rtsi 'khyil bas gsol ba /",
    "NG0712:9": "kye kye bcom ldan 'das /",
    "NG0712:10": "'dzam bu'i gling na sems can klu gnyan dang sa bdag gis gtses pa rnams la bskyab tu gsol /",
    "NG0712:11": "zhes zhus pas /",
    "NG0712:12": "dbang rdo rje gtum pos klu 'dul ba'i ting nge 'dzin du gnas te /",
    "NG0712:13": "om badzra tsan+da ma ha ro sha na badzra ga ru da hum phat /",
    "NG0712:14": "ces bka' stsal pa dang *//",
    "NG0712:15": "klu thams cad brgyal te gdug pa zhi bar gyur to //",
    "NG0712:16": "rdo rje khyung gi rtsa ba'i rgyud las /",
    "NG0712:17": "gleng gzhi'i le'u ste dang po'o //    // de nas khro bo bdud rtsi 'khyil pas gsol ba /",
    "NG0712:18": "kye ma bcom ldan 'das /",
    "NG0712:19": "khro bo rdo rje gtum pos khyung gi rtsa ba'i rgyud bshad du gsol /",
    "NG0712:20": "ces gsol to //",
    "NG0712:21": "de nas dpal rdo rje 'dzin pa bka' stsal pa //",
    "NG0712:22": "rdo rje gtum po khyung dang bcas //",
    "NG0712:23": "ngo bo gcig la tha dad tshul //",
    "NG0712:24": "bsgrub par 'dod pa'i rnal 'byor pas //",
    "NG0712:25": "yid dang mthun par yo byad bsag / khyung gi man+dal bri ba ni //",
    "NG0712:26": "gru gsum sum brtsegs dkyil 'khor la //",
    "NG0712:27": "'phrin las bzhi yis 'brub khung bya //",
    "NG0712:28": "bdag nyid hum las gtum por bskyed //",
    "NG0712:29": "phyi nang gsang ba'i mchod rdzas bsag / bdag gi thugs kha'i hum las ni //",
    "NG0712:30": "bla ma gtum po rab sbrul la //",
    "NG0712:31": "bsod nams bsag te stong nyid las //",
    "NG0712:32": "rdo rje gtum po'i thugs kha ru //",
    "NG0712:33": "sprul pa'i khyung nag bskyed pa ni //",
    "NG0712:34": "chu dang chu zla'i tshul du ni //",
    "NG0712:35": "bsgoms nas spyan drangs byin brlabs nas //",
    "NG0712:36": "dbang bskur mchod nas gsang sngags bzlas //",
    "NG0712:37": "srog tshig nan rbad lus dul na ga ma ra ya phat /",
    "NG0712:38": "ram ram dz+wa la dz+wa la /",
    "NG0712:39": "shi shi rdul phung na ga ma ra ya rbad sod /",
    "NG0712:40": "ag na de ba na ga ram ram /",
    "NG0712:41": "dz+wa la dz+wa la /",
    "NG0712:42": "ma ra ya phat /",
    "NG0712:43": "na ga shan ting ku ru swa ha /",
    "NG0712:44": "na ga push+ti ku ru swa ha /",
    "NG0712:45": "na ga pa shang ku ru swa ha /",
    "NG0712:46": "na ga ma ra ya phat /",
    "NG0712:47": "hum hum phat /",
    "NG0712:48": "ma ra ya ma ra ya /",
    "NG0712:49": "s+pho ta s+pho ta ya phat @#//",
    "NG0712:50": "phat /",
    "NG0712:51": "ces gsungs so //",
    "NG0712:52": "rdo rje khyung gi snying po srog gi rgyud las /",
    "NG0712:53": "bsgrub pa'i thabs kyi le'u ste gnyis pa'o //     // de nas gzhan yang bka' stsal ba //",
    "NG0712:54": "dang po rtsa sngags grub pa dang *//",
    "NG0712:55": "ling ga bcas la thun gyis brab //",
    "NG0712:56": "de nas gnod byed thams cad la //",
    "NG0712:57": "las kyi mtha' brtul sbyin sreg bya //",
    "NG0712:58": "thab khung gru gsum nang du ni //",
    "NG0712:59": "tsher ma can gyi shing brtsegs la //",
    "NG0712:60": "shan pa'i me spar lhar bskyed la //",
    "NG0712:61": "ag ne dza la bcu bzhi pas //",
    "NG0712:62": "bkug la gtugs te bsreg par bya //",
    "NG0712:63": "de nas ling bzhi thal ba la //",
    "NG0712:64": "ling ga byas la gdug pa gnan //",
    "NG0712:65": "bsreg rdzas dug dang til sogs khag / de yis gdug pa brlag par 'gyur //",
    "NG0712:66": "ces gsungs so //",
    "NG0712:67": "rdo rje khyung gi snying po srog gi rgyud las /",
    "NG0712:68": "mtha' brtul gyi le'u ste gsum pa'o ///",
    "NG0712:69": "/ de nas gzhan yang bka' stsal pa //",
    "NG0712:70": "bzlas pa mi nus gang zag la //",
    "NG0712:71": "rnal 'byor bsnyen pa rdzogs pa yis //",
    "NG0712:72": "rdo rje byab pa'i ting 'dzin bya //",
    "NG0712:73": "bla rtsi dag la bzlas te gtang *//",
    "NG0712:74": "khong nas phyi ru 'don par byed //",
    "NG0712:75": "bdud rtsi dka' la la sngags te //",
    "NG0712:76": "man ngag bzhin du sbyar la btang *//",
    "NG0712:77": "de ltar byas na nges par grol //",
    "NG0712:78": "bsam gtan ye shes 'khor lor bsam //",
    "NG0712:79": "zhes gsungs so //",
    "NG0712:80": "rdo rje khyung gi snying po srog gi rgyud las /",
    "NG0712:81": "log non bstan pa'i le'u ste bzhi pa'o //     // de nas gzhan yang bshad bya ni //",
    "NG0712:82": "yul na klu gnyan gnas pa la //",
    "NG0712:83": "dang po zhi bas bden pa bdar //",
    "NG0712:84": "gtor ma byin la mdza' gdums bya //",
    "NG0712:85": "nor rdzas glang zhing rta ru gzung *//",
    "NG0712:86": "de yis rnal 'byor bka' nyan 'gyur //",
    "NG0712:87": "gzhan du klu gnyan gnod pa la //",
    "NG0712:88": "dgra bo zhi bas dgrol bar bya //",
    "NG0712:89": "de nas zhi ba'i bzlas pa bya //",
    "NG0712:90": "gzhan yang bde ba ma thob klu //",
    "NG0712:91": "gdol pa la sogs gdug pa can //",
    "NG0712:92": "bden pa mi nyen drag po'i las la 'jug / drag po'i sbyin sreg dus nyid du //",
    "NG0712:93": "bden pas nyes med dgra mi blang *//",
    "NG0712:94": "bdag nyid dus ni thams cad du //",
    "NG0712:95": "lha dang tha dad med par bya //",
    "NG0712:96": "zhes bka' stsal pa dang *//",
    "NG0712:97": "khro bo bdud rtsi 'khyil pas gsol pa //",
    "NG0712:98": "kye ma bcom ldan 'das /",
    "NG0712:99": "rgyud 'di bdag gis ji ltar gzung *//",
    "NG0712:100": "zhes gsol pas /",
    "NG0712:101": "rgyud 'di ni rdo rje khyung gi srog gi snying",
    "NG0712:102": "po zhes bya bar zung zhig / man ngag rtsa",
    "NG0712:103": "ba'i rgyud ces bya bar zung zhig / ces bka'",
    "NG0712:104": "stsal pa las / bdud rtsi 'khyil ba la sogs pa'i 'khor rnams yi rangs par gyur to //",
    "NG0712:105": "rdo rje khyung gi snying po srog gi rtsa ba'i rgyud ces bya ba rdzogs so ///",
    "NG0712:106": "/ bal po'i mkhan po ba su d+ha ra'i zhal mnga' nas /"
}