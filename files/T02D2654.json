{
    "T02D2654:308a-0": "@308a # // bcom ldan 'das mi bskyod pa la phyag 'tshal lo //",
    "T02D2654:308a-1": "sgrub po dam tshig ldan pa yis //",
    "T02D2654:308a-2": "dgon pa'am grong mtha' la sogs par //",
    "T02D2654:308a-3": "khrus byas gtsang mar yongs byas te //",
    "T02D2654:308a-4": "bde ba'i stan la 'dug byas nas //",
    "T02D2654:308a-5": "rang lhar gsal ba'i thugs ka ru //",
    "T02D2654:308a-6": "padma zla ba'i steng du h'um //",
    "T02D2654:308a-7": "de las 'od zer 'phros pa yis //",
    "T02D2654:308a-8": "bla ma dang ni mi bskyod pa //",
    "T02D2654:308a-9": "spyan drangs mdun du bzhugs pa las //",
    "T02D2654:308a-10": "bdun po rnam par dag pa bya //",
    "T02D2654:308a-11": "tshad med bzhi dang ldan par ni //",
    "T02D2654:308a-12": "chos rnams thams cad dngos med par //",
    "T02D2654:308a-13": "sems kyis bsgom par bya ba yin //",
    "T02D2654:308a-14": "aa las zla ba'i dkyil 'khor bsgom //",
    "T02D2654:308a-15": "rang rig sa bon de dbus su //",
    "T02D2654:308a-16": "bsams nas dam tshig phyag rgya bca' //",
    "T02D2654:308a-17": "de nas rang gi sa bon dang //",
    "T02D2654:308a-18": "phyag mtshan phyag rgyas de byin brlab //",
    "T02D2654:308a-19": "de rnams gyur pa mi 'khrugs pa //",
    "T02D2654:308a-20": "zhal gcig phyag gnyis sku mdog sngo //",
    "T02D2654:308a-21": "g-yon pa pad gzhag rdo rje dang //",
    "T02D2654:308a-22": "g-yas pa sa gnon tshul can bsgom //",
    "T02D2654:308a-23": "ltag 'og rim pa ji bzhin du //",
    "T02D2654:308a-24": "sangs rgyas rnams kyis dbang bskur ro //",
    "T02D2654:308a-25": "rang nyid rang lhar bsgoms nas ni //",
    "T02D2654:308a-26": "mi 'khrugs mdun nam spyi bor bsgom //",
    "T02D2654:308a-27": "rang lus mi 'khrugs bsgoms la bstim //",
    "T02D2654:308a-28": "thugs kar pad zla h'um las ni //",
    "T02D2654:308a-29": "dbus su mi 'khrugs pa nyid bsgom //",
    "T02D2654:308a-30": "phyogs bzhir sangs rgyas bzhi bsgom bya //",
    "T02D2654:308a-31": "mchod dang bstod dang bzlas pa dang //",
    "T02D2654:308a-32": "gnyis su mchod bstod gtor ma sbyin //",
    "T02D2654:308a-33": "de ltar thun bzhi'i rim pa ni //",
    "T02D2654:308a-34": "bsnyen pa sngon du song ba yis //",
    "T02D2654:308a-35": "gang 'dod pa yi don du ni //",
    "T02D2654:308a-36": "sgrub pa las la sbyar bar bya //",
    "T02D2654:308a-37": "bcom ldan 'das mi 'khrugs pa'i sgrub thabs dpal mar me mdzad ye shes kyis mdzad pa rdzogs so /",
    "T02D2654:308a-39": "// / rgya gar gyi mkhan po de nyid dang /"
}