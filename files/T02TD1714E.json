{
    "T02TD1714E:77b-0": "@77b # // rgya gar skad du /",
    "T02TD1714E:77b-1": "tattva k'a ri k'a /",
    "T02TD1714E:77b-2": "bod skad du /",
    "T02TD1714E:77b-3": "de kho na nyid kyi tshig le'ur byas pa /",
    "T02TD1714E:77b-4": "dpal rdo rje sems dpa' la phyag 'tshal lo //",
    "T02TD1714E:77b-5": "rtog pa'i dra ba spangs pa yi //",
    "T02TD1714E:77b-6": "zab mo rnam pa kun la khyab //",
    "T02TD1714E:77b-7": "kun nas 'phro ba grangs med pa //",
    "T02TD1714E:77b-8": "kun tu bzang po phyag 'tshal lo //",
    "T02TD1714E:77b-9": "gang zhig snying gi padma'i lte ba la gnas pa //",
    "T02TD1714E:77b-10": "mar me 'bar ba phra ba lta zhing mi bskyod sems //",
    "T02TD1714E:77b-11": "yul la mi 'jug khams gsum thams cad gnyis med 'byung //",
    "T02TD1714E:77b-12": "chos dbyings yang dag nyid la phyag 'tshal bdag mchog go ;",
    "T02TD1714E:77b-13": "/ nang du zhugs pa dbang po thams cad g-yo ba'i rta //",
    "T02TD1714E:77b-14": "ye shes ma lus rgyal ba mnyam 'byung khams gsum la //",
    "T02TD1714E:77b-15": "phan pa bskyed pa rab tu 'byung ba mthong ba 'di //",
    "T02TD1714E:77b-16": "'byung ba rtag tu nam mkha'i dri ma med pa'i dpal //",
    "T02TD1714E:77b-17": "sangs rgyas rjes dran rnal 'byor ba //",
    "T02TD1714E:77b-18": "chos rjes dran pa'i sgom pa pos //",
    "T02TD1714E:77b-19": "chos rjes dran pa'i rnal 'byor gyis //",
    "T02TD1714E:77b-20": "chos sku'i rang bzhin 'byung ba po //",
    "T02TD1714E:77b-21": "dbus su mar me'i rnam par shes //",
    "T02TD1714E:77b-22": "shes mchog gi ni rtogs pa yi //",
    "T02TD1714E:77b-23": "rgyun du 'bar bsgom rtag par ni //",
    "T02TD1714E:77b-24": "'bar ba de la the tshom med //",
    "T02TD1714E:77b-25": "snying la rtag tu gnas pa yis ;",
    "T02TD1714E:77b-26": "/ yi ge rnam med thig le gcig / de nyid bsgoms pa'i skyes bu de //",
    "T02TD1714E:77b-27": "ye shes bskyed pa mchog gi gnas //",
    "T02TD1714E:77b-28": "gnas 'dir rdo rje mkha' 'gro ma //",
    "T02TD1714E:77b-29": "snying rje'i sems kyis rol cing gnas //",
    "T02TD1714E:77b-30": "gnas 'dir sangs rgyas thams cad dang //",
    "T02TD1714E:78a-0": "byang chub sems dpa' @78a * //",
    "T02TD1714E:78a-1": "'gro ba gsum //",
    "T02TD1714E:78a-2": "de dag thams cad mchod pa 'di sngon lam //",
    "T02TD1714E:78a-3": "de rnams gsal bar de nyid rtag tu 'dir //",
    "T02TD1714E:78a-4": "mchod pa 'di ni rgyal ba thams cad dang //",
    "T02TD1714E:78a-5": "nang gi bdag nyid rdo rje rnal 'byor la //",
    "T02TD1714E:78a-6": "rnal 'byor rdo rje 'byung bar 'gyur //",
    "T02TD1714E:78a-7": "de nas rdo rje mchod 'byung ba //",
    "T02TD1714E:78a-8": "mchod pa'i lam 'di 'byung ba'o //",
    "T02TD1714E:78a-9": "mchod pa lnga yi rnal 'byor gyis //",
    "T02TD1714E:78a-10": "myur bar sangs rgyas nyid thob bo //",
    "T02TD1714E:78a-11": "lnga yis mchod pa'i rnal 'byor pas //",
    "T02TD1714E:78a-12": "de dag rgyud du bshad pa yin //",
    "T02TD1714E:78a-13": "phyi yi mchod pa'i sems ni gzhan //",
    "T02TD1714E:78a-14": "nges pa'i rang bzhin sems goms bya //",
    "T02TD1714E:78a-15": "lha yi 'byung gnas bsgom pa la //",
    "T02TD1714E:78a-16": "de ni yid kyi mchod pa chen po ste //",
    "T02TD1714E:78a-17": "sangs rgyas thams cad rab tu brtse bar dgongs //",
    "T02TD1714E:78a-18": "bshad pa chung du yang dag 'byung ba 'di //",
    "T02TD1714E:78a-19": "rgyun du don dam med pa de nyid do //",
    "T02TD1714E:78a-20": "don dam bde ba yang dag 'byung ba 'di //",
    "T02TD1714E:78a-21": "bshad dam ma bshad ci yang med pa'o //",
    "T02TD1714E:78a-22": "gnas chen nyi shu rtsa bzhi'i bye brag kun //",
    "T02TD1714E:78a-23": "zhing chen 'di dag tu ni yang dag zhugs //",
    "T02TD1714E:78a-24": "zhing dag tu ni 'gro bar mi bya'o //",
    "T02TD1714E:78a-25": "ngal dub las ni de yin de nyid min //",
    "T02TD1714E:78a-26": "de ni de kho na nyid thob pa min //",
    "T02TD1714E:78a-27": "mi bden de dag kha cig tsam yang med //",
    "T02TD1714E:78a-28": "des na de kho na yod skyes bu de //",
    "T02TD1714E:78a-29": "mi bden de dag kha cig tsam yang med //",
    "T02TD1714E:78a-30": "zhing dang nye ba'i zhing dang tshando rnams //",
    "T02TD1714E:78a-31": "der ni phyin pas dri ma med pa 'byung //",
    "T02TD1714E:78a-32": "des na khro'am grags par 'dod pa yis //",
    "T02TD1714E:78a-33": "skyes bu zhing du 'gro bar byed pa de //",
    "T02TD1714E:78a-34": "bdag gi gong du brjod pa de nyid do //",
    "T02TD1714E:78a-35": "sems can mos pa'i sems kyis rnal 'byor pas //",
    "T02TD1714E:78a-36": "bsam gtan mchog las bde ba gzhan na med //",
    "T02TD1714E:78a-37": "khams dug de dag phyi rol rnal 'byor yin //",
    "T02TD1714E:78a-38": "de bas 'di ltar bsam gtan las bya'o //",
    "T02TD1714E:78a-39": "khams dug 'di dag bskor ba ni //",
    "T02TD1714E:78a-40": "phyi rol pa yi rnal 'byor yin //",
    "T02TD1714E:78a-41": "des na phyi rol spang bar bya'o //",
    "T02TD1714E:78a-42": "gnas dang rnal 'byor rol pa yis //",
    "T02TD1714E:78a-43": "mthong ba rdo rje'i rnal 'byor ma //",
    "T02TD1714E:78a-44": "rnam par dag pa'i ye shes spyan //",
    "T02TD1714E:78a-45": "dpal ldan rnal 'byor rab tu brtan //",
    "T02TD1714E:78a-46": "snying rje chen po'i sems kyis so //",
    "T02TD1714E:78a-47": "de yis mchog gi dngos grub dag / ji ltar 'dod pa ster ba 'grub //",
    "T02TD1714E:78a-48": "ye shes chags bral rnal 'byor pa //",
    "T02TD1714E:78b-0": "sgrub pa @78b rab tu nges pa 'di //",
    "T02TD1714E:78b-1": "sna tshogs 'bad pas yang dag ldan //",
    "T02TD1714E:78b-2": "brtul zhugs spyod pa cung zad tsam //",
    "T02TD1714E:78b-3": "de nyid byas pas brtul zhugs gnas //",
    "T02TD1714E:78b-4": "gang dag rab tu spyod pa byas //",
    "T02TD1714E:78b-5": "bza' ba brtan pa brtul zhugs can //",
    "T02TD1714E:78b-6": "bsam gtan bza' ba yid skyes pa //",
    "T02TD1714E:78b-7": "smyon pa'i spyod pa'i gzugs can de //",
    "T02TD1714E:78b-8": "de ltar gcer bu'am gcer bu ma yin //",
    "T02TD1714E:78b-9": "gang dang gang yin de dang des //",
    "T02TD1714E:78b-10": "rang gi lta sgom byed pa rnams //",
    "T02TD1714E:78b-11": "de kho na nyid rnam par bsam //",
    "T02TD1714E:78b-12": "zla drug rim pas bden pa la //",
    "T02TD1714E:78b-13": "lkugs pa lta bur rab tu gnas //",
    "T02TD1714E:78b-14": "rnal 'byor chen po mar me 'bar //",
    "T02TD1714E:78b-15": "ye shes mchog 'bar des mthong nas //",
    "T02TD1714E:78b-16": "rnal 'byor ma nges g-yog byed do //",
    "T02TD1714E:78b-17": "ji ltar padma bzang po la //",
    "T02TD1714E:78b-18": "ngang pa dga' bas gral du gnas //",
    "T02TD1714E:78b-19": "dpal ldan rdo rje yang dag par //",
    "T02TD1714E:78b-20": "the tshom med par 'byung bar 'gyur //",
    "T02TD1714E:78b-21": "gzugs brnyan lta bur 'jig rten 'di //",
    "T02TD1714E:78b-22": "sems can kun gyi don byed pa //",
    "T02TD1714E:78b-23": "'dir ni bdag gis sems can don //",
    "T02TD1714E:78b-24": "dag pa'i sems kyis byas pa yis //",
    "T02TD1714E:78b-25": "'di dag snying rje cung zad tsam gyis ni //",
    "T02TD1714E:78b-26": "gang brjod des ni 'byung bar 'gyur ba yi //",
    "T02TD1714E:78b-27": "de nyid sbas pa bdag gis rgyas ma byas //",
    "T02TD1714E:78b-28": "bla ma'i drin bzung yang dag mtha' la mos //",
    "T02TD1714E:78b-29": "sems srid dge ba'i bsags stobs kyis //",
    "T02TD1714E:78b-30": "bshes gnyen mi 'gyur mngon par rjes yi rang //",
    "T02TD1714E:78b-31": "de kho na nyid man ngag yang dag bris //",
    "T02TD1714E:78b-32": "'phel ba bdag gis gang thob 'di yis sems can gyi //",
    "T02TD1714E:78b-33": "snying po'i sgom mchog spyod bzang myur du bdag / rin chen 'od zer 'jig rten kun la shog / de kho na nyid kyi man ngag rdzogs so /",
    "T02TD1714E:78b-35": "// / pandi ta pa ra he ta dang /",
    "T02TD1714E:78b-36": "lo ts'a ba nag tsho tshul khrims rgyal mtshan gyis bsgyur ba'o//"
}