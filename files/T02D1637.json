{
    "T02D1637:265b-0": "@265b * // spyi'i chos spyod bzhugs //",
    "T02D1637:265b-2": "* // rje btsun spyan ras gzigs dbang phyug la phyag 'tshal lo //",
    "T02D1637:265b-3": "las dang po pa'i rnal 'byor pas /",
    "T02D1637:265b-4": "byang chub tu sems brtan par gyur pas /",
    "T02D1637:265b-5": "byang chub sgrub pa'i lam ma nor ba'i sgo nas 'jug pa'i thabs /",
    "T02D1637:265b-6": "lus ngag yid gsum mi dge ba las bzlog nas /",
    "T02D1637:265b-7": "dge ba'i chos spyod la 'jug pa'i rim pa ni dang por gnas yid du 'ong bar /",
    "T02D1637:265b-8": "srog chags bsal ba'i sa la 'jim pa byas la /",
    "T02D1637:265b-9": "mandala gzhung bzhin du byas te /",
    "T02D1637:265b-10": "aom badzra re khe hr'i:zhes brjod cing /",
    "T02D1637:265b-11": "ba'i rdzas lngas 'og ma yang bya'o //",
    "T02D1637:265b-12": "de ltar mandala byed pa'i dus su phan yon yang brjod par bya ste /",
    "T02D1637:265b-13": "chur bcas lci ba sbyin yin te //",
    "T02D1637:265b-14": "skyong nul bya ba tshul khrims yin //",
    "T02D1637:265b-15": "grog mo sogs bsal bzod pa yin //",
    "T02D1637:265b-16": "bya ba brtson pa brtson 'grus yin //",
    "T02D1637:265b-17": "de rtse gcig pa bsam gtan te //",
    "T02D1637:265b-18": "ri mo snyoms pa shes rab yin //",
    "T02D1637:265b-19": "thub pa'i mandala byas pas pha rol phyin drug 'di dag rnyed par 'gyur //",
    "T02D1637:265b-20": "lha mi khyad par can skye zla ltar gzi 'phags shing //",
    "T02D1637:265b-21": "nad kun las grol gser gyi mdog dang 'dra bar 'gyur //",
    "T02D1637:265b-22": "rgyal rigs 'bru dang gser sogs 'byor pas gang bar skye //",
    "T02D1637:265b-23": "de nas lha mi mchog gi khyim du lus las bya //",
    "T02D1637:265b-24": "zhes brjod cing mandala bya'o //",
    "T02D1637:265b-25": "de nas me tog dgram /",
    "T02D1637:265b-26": "mchod pa dang gtor ma bsham /",
    "T02D1637:265b-27": "lus kyi sgo dag par byas la /",
    "T02D1637:265b-28": "stan bde bal 'dug ste /",
    "T02D1637:265b-29": "bdag nyid lhag pa'i lha gang yin ngu bsgoms la /",
    "T02D1637:265b-30": "h'um gis lce dang lag pa byin gyis brlabs la //",
    "T02D1637:265b-31": "padma'i bskor ba dang bcas pas rdo rje dril bu blangs te//",
    "T02D1637:266a-0": "@266a * // brla steng gnyis su bzhag nas /",
    "T02D1637:266a-1": "h'um dang a'a:sa rdo rje dril bu byin gyis brlabs la /",
    "T02D1637:266a-2": "de kho na nyid 'di brjod de /",
    "T02D1637:266a-3": "h'um thog mtha' med pa'i sems dpa' ni //",
    "T02D1637:266a-4": "rdo rje sems dpa' de bzhin gshegs //",
    "T02D1637:266a-5": "kun du bzang po kun bdag nyid //",
    "T02D1637:266a-6": "rdo rje sems dpa' bdag po gtso ;",
    "T02D1637:266a-7": "/ zhes brjod la rdo rje gsor zhing //",
    "T02D1637:266a-8": "aom ma h'a badzra h'um zhes brjod do //",
    "T02D1637:266a-9": "dril bu'i de kho na nyid 'di brjod do /",
    "T02D1637:266a-10": "a'a:srid pa rang bzhin dag pa'i phyir /",
    "T02D1637:266a-11": "ngo bo nyid kyis gdod nas dag / rang bzhin dag pa'i sems dpa' yis //",
    "T02D1637:266a-12": "srid pa dam pa mchog tu byed //",
    "T02D1637:266a-13": "ces brjod la dril bu gsil zhing /",
    "T02D1637:266a-14": "aom badzra ghande a'a:zhes brjod do //",
    "T02D1637:266a-15": "de nas aom badzra raksha raksha ku ru h'um phat /",
    "T02D1637:266a-16": "ces brjod pas bsrung bar bya'o //",
    "T02D1637:266a-17": "de nas mchod pa rnams kyi steng du h'um dkar po re re bsams la /",
    "T02D1637:266a-18": "aom a'a:h'um /",
    "T02D1637:266a-19": "zhes brjod pas h'um 'od du zhu nas /",
    "T02D1637:266a-20": "bdud rtsi ru byin gyis brlabs la /",
    "T02D1637:266a-21": "de nas bdag nyid kyi lha gang yin pa'i snying ga'i sa bon las 'od 'phros pas /",
    "T02D1637:266a-22": "lhun gyis grub pa'i gnas nas sangs rgyas dang byang",
    "T02D1637:266a-23": "chub sems dpa' bsam gyis mi khyab pa bla ma",
    "T02D1637:266a-24": "dang bcas pa spyan drangs la /",
    "T02D1637:266a-25": "mchod pa dngos su 'byor na dbul te /",
    "T02D1637:266a-26": "aom badzra aargham pra t'itstsha a'a:h'um /",
    "T02D1637:266a-27": "zhes pas yon chab dbul /",
    "T02D1637:266a-28": "aom p'a tyam pra t'itstsha a'a:h'um /",
    "T02D1637:266a-29": "zhes pas zhabs bsil dbul /",
    "T02D1637:266a-30": "aom aanydza m'a ni pra t'itstsha a'a:h'um /",
    "T02D1637:266a-31": "zhes pas zhal bsil dbul /",
    "T02D1637:266a-32": "aom padma ka ma la pra t'itstsha a'a:h'um /",
    "T02D1637:266a-33": "gdan gyi'o //",
    "T02D1637:266a-34": "aom badzra mandala pra t'itstsha a'a:h'um /",
    "T02D1637:266a-35": "mandala gyi'o //",
    "T02D1637:266a-36": "aom badzra dh'u pe pra t'itstsha a'a:h'um /",
    "T02D1637:266a-37": "aom badzra pushpe pra t'itstsha a'a:h'um /",
    "T02D1637:266a-38": "aom badzra a'a lo ke pra t'itstsha a'a:h'um /",
    "T02D1637:266a-39": "aom badzra gandhe pra t'itstsha a'a:h'um /",
    "T02D1637:266a-40": "aom badzra nee bi tya pra t'itstsha a'a:h'um /",
    "T02D1637:266a-41": "aom badzra g'i ti pra t'itstsha a'a:h'um /",
    "T02D1637:266a-42": "zhes pas mchod pa rnams phul la /",
    "T02D1637:266a-43": "de nas yan lag bdun pa rnams bya ste /",
    "T02D1637:266a-44": "na mo sangs rgyas dang byang chub sems dpa' bla",
    "T02D1637:266a-45": "ma dam pa dang bcas pa bdag la dgongs su",
    "T02D1637:266a-46": "gsol / bdag gis 'khor ba nas 'khor ba'i tshe /",
    "T02D1637:266a-47": "skye ba 'di dang skye ba gzhan dag tu /",
    "T02D1637:266a-48": "sdig pa mi dge ba'i las ci bgyis pa thams cad mthol zhing bshags par bgyi'o //",
    "T02D1637:266b-0": "sangs rgyas dang byang chub @266b sems dpa' dang /",
    "T02D1637:266b-1": "so so'i skye bo khyad par can gyi dge ba",
    "T02D1637:266b-2": "thams cad la yi rang zhing spro bar bgyid do",
    "T02D1637:266b-3": "// bdag bla na med pa'i byang chub kyi snying po la mchis kyi bar du /",
    "T02D1637:266b-4": "thugs rje chen po'i bdag nyid can gyi sangs rgyas",
    "T02D1637:266b-5": "dang theg pa chen po'i chos ma lus pa dang",
    "T02D1637:266b-6": "phyir mi ldog pa'i byang chub sems dpa'i dge 'dun",
    "T02D1637:266b-7": "la skyabs su mchi'o //",
    "T02D1637:266b-8": "bdag bla na med pa'i byang chub tu sems bskyed par bgyi ste /",
    "T02D1637:266b-9": "ji srid du sems can thams cad la phan pa dang /",
    "T02D1637:266b-10": "bde ba bsgrub pa'i slad du ji srid du mya",
    "T02D1637:266b-11": "ngan las 'das pa'i 'bras bu ma thob pa de",
    "T02D1637:266b-12": "srid du sems bskyed par bgyi'o //",
    "T02D1637:266b-13": "bdag gis theg pa chen po'i gsang sngags bla na med pa'i lam bsten par bgyi'o //",
    "T02D1637:266b-14": "bdag gi rnam par smin pa'i lus kyi dngos po",
    "T02D1637:266b-15": "'di yang zhing gi rdul snyed du sprul nas mchod",
    "T02D1637:266b-16": "par bgyi'o // na mo bdag gi dge ba'i rtsa",
    "T02D1637:266b-17": "ba thams cad kyang bla na med pa'i byang chub",
    "T02D1637:266b-18": "chen por bsngo bar bgyi'o //",
    "T02D1637:266b-19": "de nas bstod pa bya ste /",
    "T02D1637:266b-20": "sangs rgyas gtso la yon tan mchog mnga' ba //",
    "T02D1637:266b-21": "che dgus mchod cing yon tan sprin tshogs 'dus //",
    "T02D1637:266b-22": "go 'phang mchog brnyes ston pa chos char 'bebs //",
    "T02D1637:266b-23": "sangs rgyas dkon mchog de la phyag 'tshal 'dud //",
    "T02D1637:266b-24": "skyob pa'i chos la legs pa'i tshogs 'dus pa'i //",
    "T02D1637:266b-25": "shin tu phan dang bde ba nges mdzad gsung //",
    "T02D1637:266b-26": "'khor ba rtag bde mya ngan mi 'da' ba'i //",
    "T02D1637:266b-27": "dam chos dkon mchog de la rtag phyag 'tshal //",
    "T02D1637:266b-28": "dge 'dun che la mthu rtsal rmad mnga' ba'i ;",
    "T02D1637:266b-29": "/ bslab gzhi legs bcas brtson pa'i rnal 'byor pa //",
    "T02D1637:266b-30": "bdag gzhan don phyir sgrub pa'i lam zhugs pa'i //",
    "T02D1637:266b-31": "dge 'dun dkon mchog de la phyag 'tshal bstod //",
    "T02D1637:266b-32": "de nas gsang sngags dang gzungs sngags bzlas /",
    "T02D1637:266b-33": "de nas mdo 'don /",
    "T02D1637:266b-34": "bskor ba bya//",
    "T02D1637:266b-35": "gtor ma gtang /",
    "T02D1637:266b-36": "smon lam btab po //",
    "T02D1637:266b-37": "de nas spyan drangs pa'i lha rnams gshegs su gsol te /",
    "T02D1637:266b-38": "mi dmigs par bsgom mo //",
    "T02D1637:266b-39": "mdo rgyud rtogs pa'i dgongs pa'i 'grel mdzad cing //",
    "T02D1637:266b-40": "nyon mongs mi mthun phyogs spong thabs bstan nas //",
    "T02D1637:267a-0": "yon tan mchog rnams @267a * //",
    "T02D1637:267a-1": "rgyud la sbyor mdzad pa //",
    "T02D1637:267a-2": "dus gsum bla ma rnams la skyabs su mchi //",
    "T02D1637:267a-3": "skye zhing skye bdag ni thams cad du //",
    "T02D1637:267a-4": "blo ldan rigs bzang nga rgyal med pa dang //",
    "T02D1637:267a-5": "snying rje che zhing bla ma la dad cing //",
    "T02D1637:267a-6": "rtsa ba yan lag dam tshig la gnas nas //",
    "T02D1637:267a-7": "mchog dang thun mong dngos grub myur thob nas //",
    "T02D1637:267a-8": "'gro ba sems can rnams kyi don byed shog /"
}