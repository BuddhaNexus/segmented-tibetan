{
    "T02D2107:136a-0": "@136a ` // 'phags pa 'jam dpal gyi zab cing rgya che ba'i 'grel ba bzhugs//",
    "T02D2107:136a-2": "# // 'jam dpal ye shes sems dpa' la phyag 'tshal lo //",
    "T02D2107:136a-3": "rten ldan de nyid sgrub 'dod pas //",
    "T02D2107:136a-4": "bdag gzhan don 'byung sngags tshul lam //",
    "T02D2107:136a-5": "ye shes lnga khyab la btud nas //",
    "T02D2107:136a-6": "zab cing rgya chen gsal bar dbye //",
    "T02D2107:136a-7": "chos kun zhes bya ba la sogs pa'i ngag dang po 'dis brjod par bya ba dang /",
    "T02D2107:136a-8": "brjod dgos pa dang /",
    "T02D2107:136a-9": "brjod bya'i dgos pa la sogs pa la sogs pa brjod pa yin no ;",
    "T02D2107:136a-10": "/ byang chub sems bskyed ces bya ba nas /",
    "T02D2107:136a-11": "tshul 'di yin zhes bya bas thabs brjod pa yin no //",
    "T02D2107:136a-12": "ji ltar mkha' la zhes bya ba nas /",
    "T02D2107:136a-13": "chos kyi rgyal por 'gyur zhes bya bas lam dman pa dgag pas khyad par brjod pa yin no //",
    "T02D2107:136a-14": "thugs kyi gsang mdzod ces bya ba nas nye bar",
    "T02D2107:136a-15": "bsdus bshad ces bya bas brjod bya dang rjod pa'i",
    "T02D2107:136a-16": "khyab pa bstan pa yin no //",
    "T02D2107:136a-17": "de lta'i lam ni zhes bya ba nas /",
    "T02D2107:136a-18": "byas pa yin zhes bya bas gzhung nye bar bsdus pa yin no //",
    "T02D2107:136a-19": "don gyi brjod bya 'jam dpal gyi ngo bo gsal bar bya ba'i phyir /",
    "T02D2107:136a-20": "chos kun rang bzhin 'jam dpal ye shes sems //",
    "T02D2107:136a-21": "zhes bya ba smos te /",
    "T02D2107:136a-22": "chos ni phung po lnga la sogs pa rnams te /",
    "T02D2107:136a-23": "rang gi mtshan nyid 'dzin pa rnams so //",
    "T02D2107:136a-24": "de dag gis shes bya bsdus par 'gyur ba'am /",
    "T02D2107:136a-25": "yang na de dag la nyon mongs pa lnga dang",
    "T02D2107:136a-26": "spyi bsdus pa dang ldan pa'i chos kun ni rgyud",
    "T02D2107:136a-27": "'dir 'dod do // de'i rang bzhin ni ngo bo",
    "T02D2107:136a-28": "nyid de stong pa nyid dang mtshan ma med pa",
    "T02D2107:136a-29": "'dir 'dod do // dang / smon pa med pa dang /",
    "T02D2107:136a-30": "'dus ma byas pa bzhi dang ldan pa'o //",
    "T02D2107:136a-31": "'dis ni 'gro ba dbyings nyid du khyab pa blangs pa yin no //",
    "T02D2107:136a-32": "nges pa'i yul la byed pa po med pa dang",
    "T02D2107:136a-33": "rgyu nyid yin pas na 'di ni ngo bo nyid",
    "T02D2107:136a-34": "du rig pa'o // 'di'i don yang /",
    "T02D2107:136b-0": "dngos po kun gyi rang bzhin mchog / dngos po kun gyi rang @136b bzhin 'dzin //",
    "T02D2107:136b-1": "skye med chos de sna tshogs don //",
    "T02D2107:136b-2": "chos kun ngo bo nyid 'chang ba //",
    "T02D2107:136b-3": "sems can kun gyi yid la gnas //",
    "T02D2107:136b-4": "phra zhing zag med sa bon bral //",
    "T02D2107:136b-5": "zhes gsungs pas grub pa yin no //",
    "T02D2107:136b-6": "de tsam yin yang nges pa'i yul la byed pa",
    "T02D2107:136b-7": "po med na 'gro ba dang sangs rgyas khyad par",
    "T02D2107:136b-8": "med pa de'i mngon du byed pa'i lam bstan pa",
    "T02D2107:136b-9": "ni / sems zhes bya ba ni rgyun mi 'chad pa ste /",
    "T02D2107:136b-10": "sems kyi gnas skabs 'dir ni lam shes la rgyun gyis 'jug pa mi mthun pa dang /",
    "T02D2107:136b-11": "gnyen po gnyis su shes nas nyams su myong bar gyur pa'i lam 'chad pa rnams so //",
    "T02D2107:136b-12": "'di'i don yang nyes pa spangs pa skyon med pa//",
    "T02D2107:136b-13": "shin tu sad pa sad pa'i bdag / ces gsungs pas bshad pa yin no //",
    "T02D2107:136b-14": "'di ni ngo bo nyid blo bur ba dang ldan pa dag la lam gyis 'byin par dgongs pa'o //",
    "T02D2107:136b-15": "yang spong ba dang sgrub pa rgyun 'chad par gyur pa ni /",
    "T02D2107:136b-16": "'jam dpal ye shes la bya ste /",
    "T02D2107:136b-17": "'bras bu nyid du bdag dgongs pa'i rgyud 'dir zug rdu lnga la sogs pa dang /",
    "T02D2107:136b-18": "'ching ba las grol zhing dbyings bzhi lus la ye",
    "T02D2107:136b-19": "shes rnams ro mnyam du 'dres pa de la 'jam",
    "T02D2107:136b-20": "pa zhes bya'o // 'di nyid bdag dang gzhan gyi",
    "T02D2107:136b-21": "don phun sum tshogs pa ma lus pa'i gzhir gyur",
    "T02D2107:136b-22": "pas dpal yin no //",
    "T02D2107:136b-23": "sems zhes bya ba ni rgyun dang nyid dang rang bzhin yin pas gsum par yang sbyar ro //",
    "T02D2107:136b-24": "de yang so so rang rig mi g-yo ba //",
    "T02D2107:136b-25": "mchog gi dang po sku gsum 'chang //",
    "T02D2107:136b-26": "sangs rgyas sku lnga'i bdag nyid can //",
    "T02D2107:136b-27": "khyab bdag ye shes lnga yi bdag / bdag rig gzhan rig thams cad la //",
    "T02D2107:136b-28": "kun la phan pa'i gang zag mchog / ces gsungs so //",
    "T02D2107:136b-29": "de ltar ston pas brjod bya dmigs pa'i yul du thugs la bzhag nas /",
    "T02D2107:136b-30": "de yi brjod pa bstan pa ni //",
    "T02D2107:136b-31": "bde gshegs ma lus kun gyi mtshan gyur pa //",
    "T02D2107:136b-32": "zhes bya ba smos te de bzhin nyid du gshegs pa dang /",
    "T02D2107:136b-33": "de bzhin nyid du gshegs pa las byon zhing ston pa'o //",
    "T02D2107:136b-34": "ma lus pa zhes bya ba ni /",
    "T02D2107:136b-35": "'gro ba kun rdzob can gyi ngo bor byung ba dang /",
    "T02D2107:136b-36": "kun rdzob gyi char gshegs shing ston pa ste /",
    "T02D2107:136b-37": "dus dang phyogs ma lus pa'i ma lus pa la",
    "T02D2107:136b-38": "kun du zhes bstan pa ni kha cig zad par",
    "T02D2107:136b-39": "gyi ming dang don la zer ro //",
    "T02D2107:136b-40": "'di ni kun nas nyon mongs pa'i mtshan rnams gsungs pa yin pas de 'dzin pa'o //",
    "T02D2107:137a-0": "gang gi phyir ma dag pa mtshan du gyur @137a * //",
    "T02D2107:137a-1": "pa ni ;",
    "T02D2107:137a-2": "/ ngo bos khyab pa dang /",
    "T02D2107:137a-3": "de'i rnam par 'phrul pa dang /",
    "T02D2107:137a-4": "de las byung ba'i phyir rgyu la gus pa'o //",
    "T02D2107:137a-5": "mtshan gyur zhes bya ba ni /",
    "T02D2107:137a-6": "mtshan dag sngags kyi spyad pa spyod pa la lhag par 'gyur ba'o //",
    "T02D2107:137a-7": "de yang bcu phrag brgyad dang drug nyid dang /",
    "T02D2107:137a-8": "brgya phrag gcig dang brgyad cu gcig /",
    "T02D2107:137a-9": "bcu phrag bdun la gcig lhag pa //",
    "T02D2107:137a-10": "brgya phrag gnyis dang bdun cu lnga //",
    "T02D2107:137a-11": "brgya phrag gcig dang de la lnga //",
    "T02D2107:137a-12": "brgya phrag gcig la lnga med pa'o //",
    "T02D2107:137a-13": "lnga phrag bcu la gsum lhag dang //",
    "T02D2107:137a-14": "de bzhin du ni snga ma'i grangs //",
    "T02D2107:137a-15": "zhes bya ba'i tshigs bcad kyis bstan pa'o //",
    "T02D2107:137a-16": "brjod pa de dag gang gis ji ltar brjod pa ni ;",
    "T02D2107:137a-17": "rdo rje 'chang chen rnams kyi glur blangs don //",
    "T02D2107:137a-18": "zhes bya ba la /",
    "T02D2107:137a-19": "stong pa nyid kyi bdag nyid ting nge 'dzin gyis 'dzin pa ni rdo rje 'chang pa ste /",
    "T02D2107:137a-20": "bde ba chen po blo mnyam pa'i sku'o //",
    "T02D2107:137a-21": "de yang mi nyams shing kun la khyab pas de la de skad ces bya'o //",
    "T02D2107:137a-22": "rnams zhes bya ba ni /",
    "T02D2107:137a-23": "khyab pa po'i sku nyid kun rdzob kyi ngor dus med dus kyi rnam par snang ba ste /",
    "T02D2107:137a-24": "dngos po'i cha 'dzin pa'i phyir ro //",
    "T02D2107:137a-25": "de dag gis sku nyams su bstar ba'i chos thams",
    "T02D2107:137a-26": "cad rang bzhin gyis rnam bar dag pa de gsal",
    "T02D2107:137a-27": "bar gdul bya la dbye ba ni glur blangs pa'o",
    "T02D2107:137a-28": "// de skad du /",
    "T02D2107:137a-29": "'das pa'i sangs rgyas rnams kyis gsungs //",
    "T02D2107:137a-30": "ma byon rnams kyang gsung 'gyur la //",
    "T02D2107:137a-31": "da ltar byung ba'i rdzogs sangs rgyas //",
    "T02D2107:137a-32": "yang dang yang du gsung ba gang //",
    "T02D2107:137a-33": "rgyud chen sgyu 'phrul dra ba las //",
    "T02D2107:137a-34": "rdo rje 'chang chen gsang sngags 'chang //",
    "T02D2107:137a-35": "dpag med rnams kyis dga' bzhin du //",
    "T02D2107:137a-36": "glur blangs gang lags bshad du gsol //",
    "T02D2107:137a-37": "zhes pa'o //",
    "T02D2107:137a-38": "don dam par dus gsum dus med rtogs pa'o //",
    "T02D2107:137a-39": "sems can kun gyi gtso bo che //",
    "T02D2107:137a-40": "zhes gsungs pas 'chang ba yin /",
    "T02D2107:137a-41": "de ltar brjod pa bstan pa de'i dgos pa ni //",
    "T02D2107:137a-42": "de bzhin bya bas bstan pa yin no //",
    "T02D2107:137a-43": "don ni gang gis ji ltar brjod pa'i don khong",
    "T02D2107:137a-44": "du chud pa'i byang chub sems dpa'i lam 'bras bu",
    "T02D2107:137a-45": "dang bcas pa'i dmigs pa'o //",
    "T02D2107:137a-46": "de yang //",
    "T02D2107:137a-47": "tshig gi bdag pos tshigs su bcad //",
    "T02D2107:137a-48": "gsang sngags rgyal po drug ldan zhing //",
    "T02D2107:137a-49": "gnyis su med par 'byung ba dang //",
    "T02D2107:137a-50": "mi skye'i chos can 'di gsungs pa //",
    "T02D2107:137a-51": "zhes bya'o //",
    "T02D2107:137a-52": "tshig gi bdag po ni brjod bya'i dgos pa mthong ba'o //",
    "T02D2107:137b-0": "tshigs @137b su bcad pa ni /",
    "T02D2107:137b-1": "rjod byed mtshan don mthong ba'o //",
    "T02D2107:137b-2": "gsang sngags rgyal po ni brjod bya'i dgos pa lam gyi khyad par ro //",
    "T02D2107:137b-3": "drug ldan ni lam de'i dmigs pa dang /",
    "T02D2107:137b-4": "mi mthun pa drug tu gzigs pa ste /",
    "T02D2107:137b-5": "de yang gsang sngags rigs chen thams cad dang /",
    "T02D2107:137b-6": "rigs chen gtsug tor cher gzigs nas //",
    "T02D2107:137b-7": "zhes pa'i bar gyis bsdus so //",
    "T02D2107:137b-8": "'di dag gi 'brel pa gang gis rtogs pa ni //",
    "T02D2107:137b-9": "skye bo blo bzang nyon zhes bya bar 'brel ba'o //",
    "T02D2107:137b-10": "blo bzang ba ni rdo rje 'dzin pa rang dang mtshungs pa ste /",
    "T02D2107:137b-11": "skye bo zhes smos pas sgrub pa po mtshan zab pa dang /",
    "T02D2107:137b-12": "rgya che bar gtogs par 'dra'i dbyibs dang cha byad",
    "T02D2107:137b-13": "kyang bum pa la sogs pas ni ma yin no",
    "T02D2107:137b-14": "// nyon zhes bya ba ni rtogs pa dang ldan",
    "T02D2107:137b-15": "pas dgos 'brel shes nas nyams su blang bya la",
    "T02D2107:137b-16": "gus par gdams pa'o //",
    "T02D2107:137b-17": "zab cing rgya chen zhes bya ba ni //",
    "T02D2107:137b-18": "brjod bya'i dgos pa ston te /",
    "T02D2107:137b-19": "zab pa'i bdag gis bsdus pa'i sku'o //",
    "T02D2107:137b-20": "rgya che ba ni gzhan gyis bsdus pa'i sku'o //",
    "T02D2107:137b-21": "de yang //",
    "T02D2107:137b-22": "longs spyod rdzogs sku kun gyi rgyal //",
    "T02D2107:137b-23": "sprul pa'i sku ste sku yi mchog / sangs rgyas sprul pa'i rgyud 'chang ba //",
    "T02D2107:137b-24": "phyogs bcur sprul pa sna tshogs 'gyed //",
    "T02D2107:137b-25": "ces gsungs pa yin no //",
    "T02D2107:137b-26": "de ltar dgos pa la sogs pas zhugs pa rnams",
    "T02D2107:137b-27": "ji ltar 'bras bu de ltar bsgrub par bya snyam",
    "T02D2107:137b-28": "pa la thabs bstan pa'i phyir /",
    "T02D2107:137b-29": "byang chub sems bskyed lhag pas lhar dmigs la //",
    "T02D2107:137b-30": "zhes bya ba smos te /",
    "T02D2107:137b-31": "byang chub nam mkha' lta bu dang sems can la phan pa'i rnam pa'o //",
    "T02D2107:137b-32": "de nas de'i ched du spyod pa dri ma med pa sgrub par 'dod pa'o //",
    "T02D2107:137b-33": "thams cad mkhyen pa'i rgyu byang chub kyi sems yin no //",
    "T02D2107:137b-34": "de yang snying rje rtsa ba las pa yi //",
    "T02D2107:137b-35": "thabs kyi mthar ni son pa'o //",
    "T02D2107:137b-36": "zhes gsungs so //",
    "T02D2107:137b-37": "de yang rgya che ba dang snying rjes rgyun chags bya ba'i bsod nams kyi tshogs so //",
    "T02D2107:137b-38": "chos thams cad don dam par lhag par mos pa ni ye shes so //",
    "T02D2107:137b-39": "de skad du yang /",
    "T02D2107:137b-40": "byang chub sems dpa'i lam ni mtha' yas te /",
    "T02D2107:137b-41": "mdor bsdu na bsod nams kyi tshogs dang /",
    "T02D2107:137b-42": "ye shes kyi tshogs zhes pa dang /",
    "T02D2107:137b-43": "rgyud 'di nyid las kyang /",
    "T02D2107:137b-44": "snying rje chen po shes rab thabs //",
    "T02D2107:137b-45": "rdzu 'phrul chen po 'jig rten 'das //",
    "T02D2107:137b-46": "tshogs gnyis tshogs ni bsags pa'o //",
    "T02D2107:138a-0": "rtag pa kun rgyal @138a * //",
    "T02D2107:138a-1": "rnal 'byor can //",
    "T02D2107:138a-2": "zhes gsungs pas /",
    "T02D2107:138a-3": "'khor gsum dmigs pa med pa byang chub dang sems can la dmigs pa ni sems bskyed de /",
    "T02D2107:138a-4": "srid pa dang zhi ba las rnal 'byor bsrung ba'o //",
    "T02D2107:138a-5": "des bdag gi srung ba yang 'gyur te /",
    "T02D2107:138a-6": "lhag pas lhar dmigs la zhes pa la bdag gi",
    "T02D2107:138a-7": "sems ji ltar sbyangs pa'i dag pa ni lhag pa'i",
    "T02D2107:138a-8": "don dang phrad par byed pas lhag pa'o //",
    "T02D2107:138a-9": "de nyid las kha dog dang dbyibs kyi dam tshig",
    "T02D2107:138a-10": "tu lta ba ni don gyis lus las byung bas",
    "T02D2107:138a-11": "lta zhes bya'o // dmigs pa ni de dag gnyis med par sbyor ba'o //",
    "T02D2107:138a-12": "'dis rnal 'byor pa khyad par can dang //",
    "T02D2107:138a-13": "rgyud khyad par can gyis mchog gi rnal 'byor pa bla ma'i kha las brgyud par dgongs so //",
    "T02D2107:138a-14": "srung ba gnyis sngon du song bas ji ltar bsgrub snyam pa la /",
    "T02D2107:138a-15": "rten 'brel rnam gsum sgyu ma'i sbyor ba yis //",
    "T02D2107:138a-16": "ma lus gnyis med mkha' khyab sprul tshogs dgu //",
    "T02D2107:138a-17": "zhes bya ba la rten 'brel ni rang bzhin gyis ma bcos pa ste ;",
    "T02D2107:138a-18": "gang gi phyir mtha' gnyis rten 'brel la mi srid pa'i phyir ro //",
    "T02D2107:138a-19": "de la brten pa 'dus shing glo bur du rten",
    "T02D2107:138a-20": "cing 'byung ba ni ming tsam dang gdod ma nas",
    "T02D2107:138a-21": "mi skye ba dang 'brel ba'o //",
    "T02D2107:138a-22": "rang bzhin de'i byed pa ni sbyor ba ste /",
    "T02D2107:138a-23": "'dus pa la brten pa dang 'brel pa dang zhes",
    "T02D2107:138a-24": "bya ba ni ma skyes par gtogs pa'i rnam grangs",
    "T02D2107:138a-25": "so // 'di nyid bya ba gsum gyis byed de /",
    "T02D2107:138a-26": "dag pa'i byin gyis brlab pa ni rnal 'byor pa'i kun rdzob bo //",
    "T02D2107:138a-27": "'di yang mi bden lta bur snang bas ngo bo ma yin bas sgyu ma'o //",
    "T02D2107:138a-28": "de yang rang bzhin med pa'i snang ba la sgyu ma zhes brtags so //",
    "T02D2107:138a-29": "gnyis par gyur pa sgyu ma dang rten 'brel ni",
    "T02D2107:138a-30": "skyes bu rnams dbyer med pa la sgyu mar ma",
    "T02D2107:138a-31": "rtogs pa dag la 'dod pa bsgrubs pa'o //",
    "T02D2107:138a-32": "yid ces bya ba ni rnal 'byor gyi byad pa por dgongs pa'o //",
    "T02D2107:138a-33": "don dam par ma skyes pas kun rdzob kyang ni",
    "T02D2107:138a-34": "rigs pa'i yul du gyur pa la rigs pa'i yul",
    "T02D2107:138a-35": "ma yin pas sgyu ma nyams pa'o //",
    "T02D2107:138a-36": "sgyu ma yang sgyu ma nyid la snang gi gzhan",
    "T02D2107:138a-37": "du skye ba dang 'gag pa la sel ba dang",
    "T02D2107:138a-38": "bsgrub par mi 'dod do //",
    "T02D2107:138a-39": "gang yang rnam par rig pa tsam la sogs pa",
    "T02D2107:138a-40": "rten 'brel don du khas blangs pa la ni rnam",
    "T02D2107:138a-41": "par bcad pa 'dod pa yin gyi /",
    "T02D2107:138a-42": "phyogs gzhan gyi ngor mi snang ba dang yod par yang ma yin no //",
    "T02D2107:138b-0": "@138b rigs pa'i shes pa'i yul la snang ba'i tha",
    "T02D2107:138b-1": "snyad 'gag pa dang ldan pa'i yul ma yin te",
    "T02D2107:138b-2": "/ rtog pa dang bral ba'i phyir ro //",
    "T02D2107:138b-3": "de nyid khong du chud par bya ba'i phyir //",
    "T02D2107:138b-4": "ma lus pa ni sems dang sems las byung ba'i khyab pa'i chos rnams so //",
    "T02D2107:138b-5": "gnyis med pa ni de dag la gnyis med pa dang de dag gnyis mad de ;",
    "T02D2107:138b-6": "/ kun rdzob dang don dam pa'i 'jug pa gnyis ma grub pa'i phyir ro //",
    "T02D2107:138b-7": "gang gi phyir mi bden par rtog pas 'jug pa dang /",
    "T02D2107:138b-8": "bden pa la mi rtog pas 'jug pa gnyis yin no zhe na /",
    "T02D2107:138b-9": "de bzhin nyid ma gtogs pa rnams la ni skyes",
    "T02D2107:138b-10": "bus 'dod pas kyang bzhag de yang de nyid mthong",
    "T02D2107:138b-11": "ba ma yin te /",
    "T02D2107:138b-12": "pha rol smra ba po'i ngor rnam par bcad pa dang /",
    "T02D2107:138b-13": "yongs su bcad pas bzhag pa'i phyir ro //",
    "T02D2107:138b-14": "'dir ni nyams su myong ba'i yul du gyur pa",
    "T02D2107:138b-15": "la de med pas rang la snang ba'i mkha' khyab",
    "T02D2107:138b-16": "bo // sprul pa ni rten 'brel las byung bas so //",
    "T02D2107:138b-17": "tshogs ni de'i bdag med pa'i lha tshogs rnams so //",
    "T02D2107:138b-18": "'di ji ltar mi 'gal zhe na /",
    "T02D2107:138b-19": "ma skyes mi 'gag ces bya ba ni /",
    "T02D2107:138b-20": "gang skye ba'i zlas drang ba 'gag pa yin la",
    "T02D2107:138b-21": "'di ma skyes pa'i chos rnams la 'gag pa 'byung",
    "T02D2107:138b-22": "ba ma yin te /",
    "T02D2107:138b-23": "gang nas gang skye ba med pa la gang du",
    "T02D2107:138b-24": "gang gnas pa dang 'gag pa med pa'i phyir ro",
    "T02D2107:138b-25": "// bcom ldan 'das kyis kyang gzugs ni gang nas kyang ma byung gang du yang mi gnas /",
    "T02D2107:138b-26": "gar yang gnas par 'gyur ba med do zhes gsungs so //",
    "T02D2107:138b-27": "de'i phyir ma skyes pa nyid mi 'gag pas 'byung ba de'i skye ba dang /",
    "T02D2107:138b-28": "'gag pa nyid ma yin pa'o //",
    "T02D2107:138b-29": "de bas na sgyu 'phrul dra ba ni sangs rgyas",
    "T02D2107:138b-30": "thams cad kyi gsang gsum bsdus pa'i tshig dgu yin",
    "T02D2107:138b-31": "no // de yang sems dang sems las byung ba ni sgyu ma nyid du 'phrul pa dang /",
    "T02D2107:138b-32": "sgyu ma nyid du rtogs pa'i dra ba ni bdag nyid gcig pa'i 'brel pa'o //",
    "T02D2107:138b-33": "de ltar rnal 'byor bsgrubs nas /",
    "T02D2107:138b-34": "da ni bsgom pa dang bzlas pa'i rnal 'byor bstan pa'o //",
    "T02D2107:138b-35": "rdo rje mig gis gnang ba ma gsal bar du blta zhes bya ba la /",
    "T02D2107:138b-36": "'di lta bu'i rdo rje'i mig gi yul yin pas rdo rje'i mig ste /",
    "T02D2107:138b-37": "ye shes kyi mig gis blta bar 'dod do //",
    "T02D2107:138b-38": "gzung ba'i chos rnams ni 'dir de bzhin gshegs pa'i phyag rgyar blta'o //",
    "T02D2107:139a-0": "de bzhin gshegs pa ni mi bskyod pa yongs su grub pa'i me long gi @139a * //",
    "T02D2107:139a-1": "gzugs brnyan ltar blta'o //",
    "T02D2107:139a-2": "mi bskyod pa sems dang sems las byung ba ni",
    "T02D2107:139a-3": "rdo rje sems dpa'i mig gis blta ba'i phyir yul",
    "T02D2107:139a-4": "yin pas rdo rje sems dpa' ste /",
    "T02D2107:139a-5": "de ltar blta ba'i yul can la yang ming de skad ces grags so //",
    "T02D2107:139a-6": "de yang ye shes mig gcig dri ma med //",
    "T02D2107:139a-7": "ye shes lus can de bzhin gshegs //",
    "T02D2107:139a-8": "zhes bya ba las dang /",
    "T02D2107:139a-9": "stong pa nyid la stong nyid mthong //",
    "T02D2107:139a-10": "mig ni mi 'gyur brtan pa'o //",
    "T02D2107:139a-11": "zhes bya'o //",
    "T02D2107:139a-12": "snang gsal bar du blta zhes bya ba ni /",
    "T02D2107:139a-13": "don de dag la dang po rnal 'byor bstan bas /",
    "T02D2107:139a-14": "yid ches pa sngon du song bas /",
    "T02D2107:139a-15": "zag pa med pa'i bdud rtsir gyur pas bdag 'dris",
    "T02D2107:139a-16": "pa'i bar de srid du shes rab kyis blta zhing",
    "T02D2107:139a-17": "bsgom par bya'o zhes bya ba'i don to //",
    "T02D2107:139a-18": "ji skad du /",
    "T02D2107:139a-19": "mi 'gyur kun 'gro khyab pa po //",
    "T02D2107:139a-20": "ye shes gnyis med tshul 'chang ba //",
    "T02D2107:139a-21": "rnam par rtog med lhun gyis grub //",
    "T02D2107:139a-22": "ces gsungs so //",
    "T02D2107:139a-23": "de nas 'bad pa med pa'i mtshan brjod pa ni /",
    "T02D2107:139a-24": "sgyu ma brag ca nam mkha'i rang bzhin du //",
    "T02D2107:139a-25": "zhes bya ba la /",
    "T02D2107:139a-26": "ji skad bshad pa'i dkyil 'khor na sgyu ma yin",
    "T02D2107:139a-27": "pas phyi dang nang dang bral ba'i snang bar mthong",
    "T02D2107:139a-28": "ba dang / mtshan gyi sngags bzlas pa rnams ni /",
    "T02D2107:139a-29": "byed pa po la sogs pa gsum med pas phyi dang nang du gsal ba'i brag ca'o //",
    "T02D2107:139a-30": "'di gnyis ni gzugs dang sgra'i rnam pa ste /",
    "T02D2107:139a-31": "mtshan ma'i rang bzhin du gyur pa ste /",
    "T02D2107:139a-32": "ji skad du /",
    "T02D2107:139a-33": "sbyor ba'i lam pa ni /",
    "T02D2107:139a-34": "sprul sku'i yul gsung gi longs spyod dang /",
    "T02D2107:139a-35": "mi g-yo ba la gnas pa ni sku'i yul lo //",
    "T02D2107:139a-36": "de ltar na dbyibs dang sngags kyis ni 'di dag",
    "T02D2107:139a-37": "la thugs rdo rje'i rang bzhin gyi ye shes dngos",
    "T02D2107:139a-38": "su skyed par byed pas /",
    "T02D2107:139a-39": "spro ba bsdu ba'i bdag nyid can la sogs pa kun 'dir ldan pa'o //",
    "T02D2107:139a-40": "de bas na yongs su shes nas ni khong du chub par byas nas so //",
    "T02D2107:139a-41": "de yang sems kyis te //",
    "T02D2107:139a-42": "ye shes las byung bas /",
    "T02D2107:139a-43": "ye shes ye shes mtshon pa'i brda'i mtshan gdags pas bya ba ni blag ces pa'i don to //",
    "T02D2107:139a-44": "gang gi phyir sems dang sems las byung ba'i sku",
    "T02D2107:139a-45": "dang gsung dang thugs thams cad 'dir bshad ce na",
    "T02D2107:139a-46": "/ de'i phyir //",
    "T02D2107:139a-47": "gsang sngags lam ni rnal 'byor tshul 'dis byed //",
    "T02D2107:139a-48": "ces pa la /",
    "T02D2107:139a-49": "gsang ba ni sngar bstan pa'i zab pa nyid kyi dkyil 'khor te /",
    "T02D2107:139b-0": "@139b nyan thos la sogs pa dang pha rol tu phyin pa la med pa'i phyir ro //",
    "T02D2107:139b-1": "'di nyid myur ba nyid du dman pa las skyob pas na sngags yin te /",
    "T02D2107:139b-2": "gang gi phyir 'dir ni 'bras bu yan lag bdun",
    "T02D2107:139b-3": "dang ldan pa'i 'bras bu la sogs pa de yang",
    "T02D2107:139b-4": "phun sum tshogs pa bzhi dang ldan pa'i 'bras bus",
    "T02D2107:139b-5": "rlobs nas / chos bdag med pa dang bsres nas tshogs bdud rtsi rdzogs par gyur pas /",
    "T02D2107:139b-6": "'jig rten pa'i zhen pa dang snang ba myur du nyams pa yin no //",
    "T02D2107:139b-7": "de yang rgyun mi 'chad par 'byung bas rnal 'byor te /",
    "T02D2107:139b-8": "'gro ba la dgongs pa'i ye shes khyad par can des ldog pa yin pas /",
    "T02D2107:139b-9": "tshul 'dis byed pa yin par 'dod do //",
    "T02D2107:139b-10": "de yang //",
    "T02D2107:139b-11": "gsang sngags rgyal po don chen byed //",
    "T02D2107:139b-12": "ces bya bas ni //",
    "T02D2107:139b-13": "gsang sngags kyi lam de gsungs so //",
    "T02D2107:139b-14": "rnal 'byor bsgom pa las byung ba //",
    "T02D2107:139b-15": "zhes pas /",
    "T02D2107:139b-16": "lam de'i rgyun gsungs pa yin no //",
    "T02D2107:139b-17": "byed pa sems can kun don byed //",
    "T02D2107:139b-18": "ces bya bas 'bras bu gsungs pa yin no ;",
    "T02D2107:139b-19": ";'di skad ston te /",
    "T02D2107:139b-20": "yid dang ba'am /",
    "T02D2107:139b-21": "mthun pa'i gnas su snga dro la sogs pa'i dus",
    "T02D2107:139b-22": "gsum dang dam tshig nyams pa med pa gdong bkru",
    "T02D2107:139b-23": "ba la sogs pa byas la /",
    "T02D2107:139b-24": "stan bde ba la 'dug ste /",
    "T02D2107:139b-25": "byang chub dang sems can la dmigs pa'i blos rang nyid kyis rgyun bshags bya'o //",
    "T02D2107:139b-26": "'di nyid la 'khor gsum dmigs pa med par chos thams cad lhag par mos par bya'o //",
    "T02D2107:139b-27": "de nas rang nyid dam tshig dang dbyibs su langs la /",
    "T02D2107:139b-28": "hr'i:dang h'um las kye rdo rjer byin gyis brlab par bya'o //",
    "T02D2107:139b-29": "aom h'um aa aom a'a:zhes bya bas /",
    "T02D2107:139b-30": "rdo rje rin chen dbang bskur dpal //",
    "T02D2107:139b-31": "rin chen kun bdag dbang phyug che //",
    "T02D2107:139b-32": "'jig rten dbang phyug kun gyi bdag //",
    "T02D2107:139b-33": "rdo rje 'chang ba kun gyi rje //",
    "T02D2107:139b-34": "sangs rgyas kun gyi thugs che ba //",
    "T02D2107:139b-35": "zhes bya bar byin gyis brlab bo //",
    "T02D2107:139b-36": "de nas rdo rje khu tshur gnyis bcings la /",
    "T02D2107:139b-37": "mthe bo mthe'u chung rdo rjer sprel //",
    "T02D2107:139b-38": "rdo rje 'khor lo'i ming brjod cing //",
    "T02D2107:139b-39": "dkyil 'khor thams cad slong ba'o //",
    "T02D2107:139b-40": "de'i mthar /",
    "T02D2107:139b-41": "nam mkha'i bdag po sna tshogs ston //",
    "T02D2107:139b-42": "zhes gsungs pas sems dang sems las byung ba'i dbyings dang rigs bsdus pa'i nges pa lnga dang /",
    "T02D2107:139b-43": "ting nge 'dzin sum cu rtsa gnyis dang /",
    "T02D2107:139b-44": "pha rol tu phyin pa brgyad dang /",
    "T02D2107:139b-45": "mthong ba dang bsgom pa ni ngo bo nyid do //",
    "T02D2107:140a-0": "de nas rim pa phyi ma @140a * //",
    "T02D2107:140a-1": "la ;",
    "T02D2107:140a-2": "dri ma dang bral ba'i sangs rgyas ral gri dang 'khor lo can dang /",
    "T02D2107:140a-3": "bdud 'dul bar ral gri dang rdo rje can dang /",
    "T02D2107:140a-4": "'dod chags la ral gri dang padma can dang /",
    "T02D2107:140a-5": "sbel du yod par ral gri dang /",
    "T02D2107:140a-6": "rin po che dang sna tshogs par ral gri dang /",
    "T02D2107:140a-7": "sna tshogs rdo rje rtse mo bcu gnyis pa dang /",
    "T02D2107:140a-8": "bla ma dang slob dpon rnams dang /",
    "T02D2107:140a-9": "dam tshig gi phyag rgyas btab pa pos gdul bya gnas gsum pa blta bar bya'o //",
    "T02D2107:140a-10": "de nas brda rnams ni sku rdo rjer blta'o //",
    "T02D2107:140a-11": "mtshon cha rnams ni gsung rdo rjer blta'o //",
    "T02D2107:140a-12": "bdag nyid ni thugs su blta bar bya'o //",
    "T02D2107:140a-13": "de la brda ni ngo bo nyid do //",
    "T02D2107:140a-14": "mtshon pa ni mtshan nyid do //",
    "T02D2107:140a-15": "bdag ni rang bzhin gyis snying skul bar byed pas",
    "T02D2107:140a-16": "na skad cig ma dang por rnal 'byor pa bdag",
    "T02D2107:140a-17": "nyid la de dag nges par bsgom mo //",
    "T02D2107:140a-18": "chos thams cad rtogs pa'i mchog skyes nas slob ma",
    "T02D2107:140a-19": "rnams la bdag gi khong du chud par bya ba'i",
    "T02D2107:140a-20": "phyir / dad pa dang mos pa dang /",
    "T02D2107:140a-21": "nges par mtshon pa brjod par bya'o //",
    "T02D2107:140a-22": "de nas bstod pa dang spro bsdu dang don rtogs pa rnams yin te /",
    "T02D2107:140a-23": "de nas mthar yang rigs drug gi bdag nyid la",
    "T02D2107:140a-24": "rang la bsdus la ji skad bshad pa'i nang gi",
    "T02D2107:140a-25": "rnal 'byor ye shes gnas par byed pa rtag tu",
    "T02D2107:140a-26": "bsgom par bya'o // de yang chos kyi dbyings dang sems can gyi don gyi phyir ro //",
    "T02D2107:140a-27": "de ltar thabs brjod nas /",
    "T02D2107:140a-28": "lam 'di'i sa'i ngo bo brjod bas dman pa dgag pa ni //",
    "T02D2107:140a-29": "mkha' la dngos rnams ji ltar gnas bzhin du //",
    "T02D2107:140a-30": "zhes bya ba ni dpe brjod pa ste /",
    "T02D2107:140a-31": "'byung ba chen po rgyu gcig po //",
    "T02D2107:140a-32": "zhes gsungs pas sa la dang de'i khyab pa ni /",
    "T02D2107:140a-33": "nam mkhas khyab cing de las ma g-yos pa'i phyir ro //",
    "T02D2107:140a-34": "rten cing 'brel pa sems dang sems las byung ba'i",
    "T02D2107:140a-35": "dam tshig gi dkyil 'khor rnams ni 'od gsal ba'i",
    "T02D2107:140a-36": "ye shes las byung zhing ma g-yos pas bems po",
    "T02D2107:140a-37": "dang dngos por thad chad pas ma yin no //",
    "T02D2107:140a-38": "de skad du yang /",
    "T02D2107:140a-39": "lus med lus te lus kyi mchog / lus kyi mtha' ni rtogs pa po //",
    "T02D2107:140a-40": "gzugs rnams sna tshogs kun du ston //",
    "T02D2107:140a-41": "zhes gsungs so //",
    "T02D2107:140a-42": "'di nyid dam tshig dkyil 'khor yang yin la /",
    "T02D2107:140a-43": "phyag rgya chen po yang yin pas na /",
    "T02D2107:140a-44": "dam tshig gi dkyil 'khor te /",
    "T02D2107:140a-45": "brda dang mtshan pa'i phyir ro //",
    "T02D2107:140b-0": "de yang snying po len pa'i dkyil 'khor ni phyag rgya chen por @140b gnas pas /",
    "T02D2107:140b-1": "gzhan du mi 'byung gzhan la mi gnas te /",
    "T02D2107:140b-2": "phyogs gzhan ni chad pa dang nges pa po med pa'i phyir ro //",
    "T02D2107:140b-3": "ji skad dpal mkha' 'gro ma gur las kyang /",
    "T02D2107:140b-4": "thabs ni stong par ma bshad do //",
    "T02D2107:140b-5": "gal te stong yul thabs yin na /",
    "T02D2107:140b-6": "'bras bu rgyu las mi gzhan phyir //",
    "T02D2107:140b-7": "de ni sangs rgyas nyid mi 'gyur //",
    "T02D2107:140b-8": "des na dkyil 'khor 'khor lo dang //",
    "T02D2107:140b-9": "bde ba'i thabs su sdom pa'o //",
    "T02D2107:140b-10": "zhes gsungs so //",
    "T02D2107:140b-11": "nges pa med par yang 'byung ba ma yin te /",
    "T02D2107:140b-12": "dpal dam tshig bkod pa las kyang /",
    "T02D2107:140b-13": "sems ni dri med par rtogs na //",
    "T02D2107:140b-14": "dkyil 'khor thams cad 'byung 'gyur gyi //",
    "T02D2107:140b-15": "mkha' la rtog pa'i dri mar bcas //",
    "T02D2107:140b-16": "de srid bar du de mi snang //",
    "T02D2107:140b-17": "zhes gsungs so //",
    "T02D2107:140b-18": "de ltar na 'gyur gyi phyogs gzhan yang mi 'gog ste /",
    "T02D2107:140b-19": "nges 'byung sna tshogs las byung ba //",
    "T02D2107:140b-20": "zhes gsungs pas dkyil 'khor bdag med pa la thad chad pa ma yin zhe na /",
    "T02D2107:140b-21": "don de mi shes dka' ba'i lam g-yeng bas //",
    "T02D2107:140b-22": "'khor ba'i dri gsum dag las g-yo ba min //",
    "T02D2107:140b-23": "zhes bya ba ni /",
    "T02D2107:140b-24": "gang yang rgyu 'bras bu zhes bya ba ni rjes",
    "T02D2107:140b-25": "su mthun par 'jug pa las thabs su 'os na",
    "T02D2107:140b-26": "ni 'dir mthun pa'i phyir ro //",
    "T02D2107:140b-27": "de ltar ma yin na ni re zhig dbugs dbyung bar dgongs kyi /",
    "T02D2107:140b-28": "bdag med pa la sogs pa las ldog pa ni",
    "T02D2107:140b-29": "nges pa'i lung dang rigs pas gnod pa'i phyir ro",
    "T02D2107:140b-30": "// gang 'di ltar snang ba ni bag chags kyi",
    "T02D2107:140b-31": "tshogs las byung gi / gang gi phyir sangs rgyas",
    "T02D2107:140b-32": "dang sems can 'dra ba nyid du thal zhes bya'o",
    "T02D2107:140b-33": "// // ji skad du /",
    "T02D2107:140b-34": "'phags pa dri ma med par grags pa las kyang",
    "T02D2107:140b-35": "shes rab dang bral ba'i thabs kyi yul ni bcings",
    "T02D2107:140b-36": "pa'o ; / thabs dang bral ba'i shes rab kyang bcings pa'o //",
    "T02D2107:140b-37": "de yang yod pa dang med pa ni rtag pa dang chad par 'gyur bas /",
    "T02D2107:140b-38": "mi gnas mya ngan 'das pa po //",
    "T02D2107:140b-39": "zhes bya ba yang mi 'grub pas /",
    "T02D2107:140b-40": "don de mi shes pa ni sngar bstan pa dag mi shes pa'o //",
    "T02D2107:140b-41": "dka' ba'i lam ni g-yeng bas na yun ring ba nyid 'dod pa brtags pa la zhen pa'i phyir /",
    "T02D2107:140b-42": "'phags pa dang mi mthun pa'i rnam par rtog pa 'byung ba'o //",
    "T02D2107:140b-43": "de nyid kyi phyir yul dman pa dang zhen pa'i",
    "T02D2107:140b-44": "tshogs kyis gnas gsum gyi 'khrul 'khor bcu gnyis las",
    "T02D2107:140b-45": "mi g-yo ba dag go //",
    "T02D2107:141a-0": "'dir ni de gnyis @141a * //",
    "T02D2107:141a-1": "nyams pa'i thabs dang shes rab phul du phyin pa dang /",
    "T02D2107:141a-2": "'bras bu dang rjes su mthun pas lam chen po yin no //",
    "T02D2107:141a-3": "de yang /",
    "T02D2107:141a-4": "snying rje yi ni ya lad bgos //",
    "T02D2107:141a-5": "shas rab ral gri mda' gzhu thogs //",
    "T02D2107:141a-6": "nyon mongs mi shes g-yul ngo sel //",
    "T02D2107:141a-7": "zhe'o //",
    "T02D2107:141a-8": "de'i phyir rtogs pa'i 'bras bu bstan pa ni ;",
    "T02D2107:141a-9": "de lta'i don shes rang bzhin nyes pa'i tshogs /",
    "T02D2107:141a-10": "bcom pa spos kyi glang po ke ta ka / zos bzhin bcom ldan gzhung tshogs yon tan thob //",
    "T02D2107:141a-11": "'gag pa med pa'i chos kyi rgyal por 'gyur //",
    "T02D2107:141a-12": "zhes bya ba la /",
    "T02D2107:141a-13": "de lta'i don shes pa ni sngar bstan pa dang rtogs pa'o //",
    "T02D2107:141a-14": "rang bzhin nyes pa ni ma rig pa'i yul lo //",
    "T02D2107:141a-15": "de'i tshogs ni nyon mongs pa dang las dang srid pa'i cha'o //",
    "T02D2107:141a-16": "de 'joms pa ni dpe'i 'joms pa'o //",
    "T02D2107:141a-17": "de yang gzhi gcig la rtogs pas rdzas mi 'ching ba'o //",
    "T02D2107:141a-18": "'di ji ltar 'gyur zhe na /",
    "T02D2107:141a-19": "rtog pa'i yul gyis stong pa nyid ni gnyen pos bcom pa'o //",
    "T02D2107:141a-20": "gnyen po dang mi mthun pa ni nus pa mnyam du zin pas /",
    "T02D2107:141a-21": "thog ma dang mthar yul yod pa dang med pas phye bas yul can yang 'thad pa'o //",
    "T02D2107:141a-22": "de'i tshogs ni rgyud med pa'i phyir mi skye ba'o //",
    "T02D2107:141a-23": "gnyis pa ni de'i thabs med par mi rung ba'i phyir ro //",
    "T02D2107:141a-24": "'dir ni 'phags pa dang mi mthun pa'i rnam par",
    "T02D2107:141a-25": "rtog pa'i snang ba la grags pa dang sems las",
    "T02D2107:141a-26": "byung ba'i rnal 'byor pa'i kun rdzob 'joms pa'o //",
    "T02D2107:141a-27": "gzhung tshogs yon tan thob ces bya ba ni /",
    "T02D2107:141a-28": "gdul bya 'jug pas gnas skabs pa'o //",
    "T02D2107:141a-29": "de'i mthar thug pa ni nyan thos dang rang rgyal",
    "T02D2107:141a-30": "ba'i nges pa la nam yang 'jug par mi 'gyur",
    "T02D2107:141a-31": "ro zhes pa nas /",
    "T02D2107:141a-32": "'gag pa med pa'i chos kyi rgyal por 'gyur ba mthar thug pa ste /",
    "T02D2107:141a-33": "dpal mchog dang po'i ngo bo nyid ni thog ma",
    "T02D2107:141a-34": "dang tha ma med pa'i rang bzhin yin pa'i phyir",
    "T02D2107:141a-35": "ro // sangs rgyas zhes bya ba ni rang bzhin ma bcos pa nyid la bshad kyi /",
    "T02D2107:141a-36": "gzhan du skye ba dang 'gag pa la sogs pa ni byas pa can nyid du 'gyur ro //",
    "T02D2107:141a-37": "de'i phyir 'di la rgyu'i rim pas byas pa med pas mthar 'gag pa yang med do /",
    "T02D2107:141a-38": "de skad du yang /",
    "T02D2107:141a-39": "sangs rgyas thog ma tha ma med //",
    "T02D2107:141a-40": "dang po'i sangs rgyas rgyu med pa //",
    "T02D2107:141a-41": "zhes gsungs pa yin no //",
    "T02D2107:141a-42": "gang yang dus kyi mtha'i skad cig la chos thams cad khong du chud pa ni rgyu yin la /",
    "T02D2107:141b-0": "@141b de'i rgyu ni sangs rgyas yin pas //",
    "T02D2107:141b-1": "sangs rgyas thog ma dang ldan la mtha' ni med pa yin te /",
    "T02D2107:141b-2": "de lta ma yin na lam la sogs pa'i 'bad",
    "T02D2107:141b-3": "pa bya mi dgos par 'gyur ro snyam na ni",
    "T02D2107:141b-4": "/ de yang 'di ltar shes par bya ste /",
    "T02D2107:141b-5": "sangs rgyas ni dbyings dang ye shes bya ba yin gyi /",
    "T02D2107:141b-6": "dbyings dang bral ba'i ye shes ni gang gi ye shes kyang ma yin pas /",
    "T02D2107:141b-7": "dbyings ni sngar brjod pa yin te /",
    "T02D2107:141b-8": "gnas skabs kyi ye shes ni rtogs pa'i nges pa ste /",
    "T02D2107:141b-9": "de ni thog ma dang tha ma gnyis par yang",
    "T02D2107:141b-10": "gyur pas lam yang dgos par smra ba de'i mthong",
    "T02D2107:141b-11": "bar byas pa ni thog ma'o //",
    "T02D2107:141b-12": "de'i yul mtha' dang bral bas yul yang mtha' med par rigs pa yin no //",
    "T02D2107:141b-13": "de'i phyir 'dir tha snyad gnyis kyis 'jug ste /",
    "T02D2107:141b-14": "rgyu'i tha snyad ni ngo bo nyid de rang bzhin",
    "T02D2107:141b-15": "stong pa nyid la sogs pa mi 'gyur ba'i rang",
    "T02D2107:141b-16": "bzhi no // de'i rkyen ni thos pa la sogs",
    "T02D2107:141b-17": "pa'i de dang mthun par rjes su zhugs pa yin",
    "T02D2107:141b-18": "bzhi no // no // de dang de'i bdag nyid phrad pa ni /",
    "T02D2107:141b-19": "'bras bur yang tha snyad btags kyang de'i yul las nges pa po gzhan na med pa'i phyir ro //",
    "T02D2107:141b-20": "gal te gzhan du gyur pa ni nam yang de bzhin gshegs pa ma yin te /",
    "T02D2107:141b-21": "kun du brtags pa'i phyir ro //",
    "T02D2107:141b-22": "de bas na rgyu dang 'bras bu'i tha snyad ni rkyen gyis rnam par bzhag gi /",
    "T02D2107:141b-23": "de la 'phel ba dang 'grib pa'i chos gang yang yod pa ma yin no //",
    "T02D2107:141b-24": "'di lta bu'i 'bras bu dang rjes su mthun pa'i",
    "T02D2107:141b-25": "lam de las byung ba gzhung gi tshogs du ma",
    "T02D2107:141b-26": "bshad pa'i mthar 'byung bas /",
    "T02D2107:141b-27": "phyogs bcur dam pa'i tshogs kyi snang ba'i rgyun mi",
    "T02D2107:141b-28": "'chad pa'i chos kyi rgyal por zhes bya ba dpal",
    "T02D2107:141b-29": "mchog dang po'i yul thog ma dang tha ma med",
    "T02D2107:141b-30": "pas yul can la dgongs pa'o //",
    "T02D2107:141b-31": "ma 'gags pa'i 'bad pa ni bral ba'i rang bzhin",
    "T02D2107:141b-32": "gyi dbang gis 'byung ba ni rgyun chad pa yin",
    "T02D2107:141b-33": "pas / rang gi dag pa'i ye shes mi 'gag pas 'di'i snang ba dang mdzad pa de 'dra'o //",
    "T02D2107:141b-34": "'di ni mi gnas mya ngan 'das pa po //",
    "T02D2107:141b-35": "phyogs bcu chos kyi rnga bo che //",
    "T02D2107:141b-36": "gzugs med gzugs bzang dam pa ste //",
    "T02D2107:141b-37": "gzugs rnams thams cad snang ba'i dpal //",
    "T02D2107:141b-38": "gzugs brnyan ma lus 'chang ba po //",
    "T02D2107:141b-39": "zhes gsungs pa yin no //",
    "T02D2107:141b-40": "de ltar lam gyi che ba brjod nas /",
    "T02D2107:141b-41": "brjod bya dang brjod pa'i khyab pa bstan pa'i phyir /",
    "T02D2107:142a-0": "@142a * // [page missing] @142b [page missing] @143a * //",
    "T02D2107:142a-1": "yi ;",
    "T02D2107:142a-2": "/ bzhad pa'i rdo rje'i don rtogs ldan par shog",
    "T02D2107:142a-3": "/ dpal mee tri pas mdzad pa nye bar bsdus",
    "T02D2107:142a-4": "shing / zab cing rgya che ba'i 'grel ba /",
    "T02D2107:142a-5": "mkhas pa chen po dril bu pas mdzad pa rdzogs so /"
}