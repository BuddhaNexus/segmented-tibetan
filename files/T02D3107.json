{
    "T02D3107:200b-0": "@200b # // rgya gar skad du /",
    "T02D3107:200b-1": "a'ary'a dzi ta dh'a ra s'a tstsha bi dhi n'a ma /",
    "T02D3107:200b-2": "bod skad du /",
    "T02D3107:200b-3": "'phags ma gdugs dkar mo can gyi s'a tstsha'i cho ga zhes bya ba /",
    "T02D3107:200b-4": "'phags ma gdugs dkar mo can la phyag 'tshal lo //",
    "T02D3107:200b-5": "dang po'i las can rnal 'byor pas //",
    "T02D3107:200b-6": "lus ngag sgrib pa sbyang ba dang //",
    "T02D3107:200b-7": "khyad par bsgrub pa'i las brtson pas //",
    "T02D3107:200b-8": "tsha tsha bya ba'i rim pa bstan //",
    "T02D3107:200b-9": "dang po yid dang mthun pa'i sa phyogs su thang bu bstar bar bya ste /",
    "T02D3107:200b-10": "de ru spos dang bdud rtsi 'khyil pa'i sngags sam /",
    "T02D3107:200b-11": "thams cad 'joms pa'i sngags zlos shing /",
    "T02D3107:200b-12": "gtor bas mi gtsang ba'i tshogs thams cad byang ste rin po che'i sa gzhir gyur par bsam /",
    "T02D3107:200b-13": "bgegs yod pa kun rang rang gi gnas su dengs par bya ste bka' bsgo ba yang bya'o //",
    "T02D3107:200b-14": "de nas dri bzang po la sogs pa'i chus skyang nu la byas /",
    "T02D3107:200b-15": "me tog sil ma dpag tu med pa bkram la /",
    "T02D3107:200b-16": "mchod pa la sogs pa'i yo byad kun tshogs par bya ste /",
    "T02D3107:200b-17": "gnas khang dang mchod pa la sogs pa'i bya ba'o //",
    "T02D3107:200b-18": "de nas bla mas khrus dang gtsang sbra bya ste /",
    "T02D3107:200b-19": "sngon du 'gro ba'i cho ga rdzogs pas 'phags ma gdugs dkar can du bsam ste /",
    "T02D3107:200b-20": "tsha tsha'i sa brko ba der brtag pa dang /",
    "T02D3107:200b-21": "aom a'a: h'um zhes pa'am /",
    "T02D3107:200b-22": "bkra shis pa'i phyag rgya'i lha mos gang bar byin gyis brlab /",
    "T02D3107:200b-23": "thams cad 'joms pa'i sngags kyis bgegs bskrad pa dang /",
    "T02D3107:200b-24": "lha mo legs ldan la gtor ma byin la gsol ba gdab pa dang /",
    "T02D3107:200b-25": "sa bdag la gtor ma byin la bka' bsgo ba bya ste /",
    "T02D3107:200b-26": "de nas ji tsam brko ba'i sa de la seng",
    "T02D3107:200b-27": "ldeng la sogs ba'i phur bus phyogs bzhir btab ste",
    "T02D3107:200b-28": "/ de yang stod legs ldan nam /",
    "T02D3107:200b-29": "lha mo bdud rtsi 'khyil pa la smad phur par 'dug par bskyed la /",
    "T02D3107:200b-30": "byin gyis brlabs la aom badzra k'i li k'i la ya /",
    "T02D3107:200b-31": "sarba dusht'am h'um phat ces lan gsum bzlas la gdab bo //",
    "T02D3107:200b-32": "de nas bu mo gtsang mas bkal ba'i tshon skud rnam pa lnga rigs lnga'i rnam pa'am /",
    "T02D3107:201a-0": "rin lchen lnga'i rang bzhin du bsam @201a * //",
    "T02D3107:201a-1": "la ;",
    "T02D3107:201a-2": "aom badzra s'u tra sa ma ya h'um phat ces bya ste /",
    "T02D3107:201a-3": "phur pa'i mtha' ma tshon skud kyis bskor la rang",
    "T02D3107:201a-4": "gi rkang pa gar gzhag par rdo rjer lam lam",
    "T02D3107:201a-5": "song bar bsam mo //",
    "T02D3107:201a-6": "yang na sngags de thams cad rtsa ba'i sngags kyis bya'o //",
    "T02D3107:201a-7": "de nas thams cad 'joms pa'i sngags zlos shing yungs kar gyis gtor ro //",
    "T02D3107:201a-8": "de nas sa gzhi de rin po cher gyur bar bsams la rang ji tsam 'dod pa brkos te /",
    "T02D3107:201a-9": "de'i sngags kyang aom badzra kha na kha na ya h'um phat ces bya'o //",
    "T02D3107:201a-10": "de nas phur bu dang tshon skud bsdus 'o mas bskus te gzhag go //",
    "T02D3107:201a-11": "sa blang ba'i cho ga'o //",
    "T02D3107:201a-12": "de nas blangs pa rnams stegs bu la sogs par bzhag las brdung ba'i las bya ste /",
    "T02D3107:201a-13": "sngags kyang aom badzra mungga ra a'a ko ta ya",
    "T02D3107:201a-14": "a'a ko ta ya h'um phat ces brjod cing rdo",
    "T02D3107:201a-15": "rje'i tho bas brdung ngo //",
    "T02D3107:201a-16": "de nas spos chu la sogs pa'i chu la aom aa mri te h'um phat ces bzlas la /",
    "T02D3107:201a-17": "spos chu dmigs pa las aa dkar por bsam /",
    "T02D3107:201a-18": "de las zla ba'i dkyil 'khor de'i 'od kyis spos chu thams cad khyab ste /",
    "T02D3107:201a-19": "bdud rtsir gyur par bsams te sbru'o //",
    "T02D3107:201a-20": "de'i sngags aom badzra pra ma rda ya pra marda ya h'um phat ces byas la sbru'o //",
    "T02D3107:201a-21": "de nas 'jim pa de bdud rtsi thab sbyor gyi phyag rgya bcas la sngags 'di brjod de ;",
    "T02D3107:201a-22": "aom sukshme sukshme mu ga te /",
    "T02D3107:201a-23": "sh'ante d'ante /",
    "T02D3107:201a-24": "nir ku li /",
    "T02D3107:201a-25": "ni ra ba ra ne /",
    "T02D3107:201a-26": "sarba bh'u ta bha y'a nu ga te /",
    "T02D3107:201a-27": "ya ba de ya sho dzi ni /",
    "T02D3107:201a-28": "dharma dh'a tu garbhe /",
    "T02D3107:201a-29": "dharma r'a dza ya ba shi he /",
    "T02D3107:201a-30": "sarba buddh'a ya /",
    "T02D3107:201a-31": "aa dhishth'a n'a ya /",
    "T02D3107:201a-32": "aa dhishth'a te sv'a h'a /",
    "T02D3107:201a-33": "zhes brjod pas rang gi thugs las ye shes lnga'i",
    "T02D3107:201a-34": "'od zer 'phros pas khams gsum sems can 'phags ma",
    "T02D3107:201a-35": "gdugs dkar mo can du byas /",
    "T02D3107:201a-36": "tshur la rig sngags la sogs sangs rgyas mchod pas 'jim pa la thim /",
    "T02D3107:201a-37": "zhu nas khyab pas rin po che rnam pa lnga'i",
    "T02D3107:201a-38": "rang bzhin du gyur par bsam ste stegs bu la",
    "T02D3107:201a-39": "gzhag go // de ni 'jim pa'i bya ba'o //",
    "T02D3107:201a-40": "de nas 'bi 'bi bya ste /",
    "T02D3107:201a-41": "de yang aom badzra badzrod bha ba ya sv'a h'a /",
    "T02D3107:201a-42": "zhes zlos shing bya'o //",
    "T02D3107:201a-43": "de nas rang gi thugs ka nas 'od zer 'phros sems can gyi sgrib pa gsum sbyangs /",
    "T02D3107:201a-44": "'phags ma gdugs dkar can du byas /",
    "T02D3107:201a-45": "'phags pa mchod /",
    "T02D3107:201a-46": "'dus pas 'bi 'bi la thim pas ye shes lnga'i",
    "T02D3107:201b-0": "@201b rang bzhin gyi shel sgong dag pa'i rnam pa'i",
    "T02D3107:201b-1": "gzhal yas khang du bsams te /",
    "T02D3107:201b-2": "de'i nang du yang gdan padma dang seng ge las",
    "T02D3107:201b-3": "'phags ma gdugs dkar can dang phyag rgya'i lha mo",
    "T02D3107:201b-4": "la sogs pa bskyed de /",
    "T02D3107:201b-5": "'di cho ga gsum gyis bskyed do //",
    "T02D3107:201b-6": "de nas aom las ye shes kyi 'od phyung la gzhal yas khang du byas te /",
    "T02D3107:201b-7": "gdan nas lha rdzogs pa'i bar gyi dkyil 'khor bskyed /",
    "T02D3107:201b-8": "ye shes pa gzhug / dza: h'um bam ho: zhes pas so //",
    "T02D3107:201b-9": "de nas rang gis kyang sbyang ba la sogs pa bya'o //",
    "T02D3107:201b-10": "de nas 'bi 'bi rnams su aom aa na le",
    "T02D3107:201b-11": "dang phyag rgya'i sngags sam sa bon rnams kyang gzhug",
    "T02D3107:201b-12": "/ gzhan srog shing brtan pa'i gzungs la sogs pa",
    "T02D3107:201b-13": "ci rigs par gzhug / rten 'brel dang dri ma",
    "T02D3107:201b-14": "med pa la sogs pa yang gzhug go //",
    "T02D3107:201b-15": "de la mchod pa dang bstod pa la sogs pa yang rgyas par bya'o //",
    "T02D3107:201b-16": "de nas aom dharma dh'a tu garbhe dzva la sv'a h'a zhes brjod la /",
    "T02D3107:201b-17": "de las lha mo rnams bskul nas slar yang gzhug",
    "T02D3107:201b-18": "ste sangs rgyas dpag tu med pa rdul dang mnyam",
    "T02D3107:201b-19": "pas bdag dang sems can sbyangs te gzhug par bya'o",
    "T02D3107:201b-20": "// de nas mar byug pa ni aom aa ra dze pi ra dze sv'a h'a /",
    "T02D3107:201b-21": "zhes brjod la /",
    "T02D3107:201b-22": "byang chub kyi sems kyis bsgom par bsam mo //",
    "T02D3107:201b-23": "de ni 'bi 'bi bya ba'o //",
    "T02D3107:201b-24": "thabs dang shes rab 'brel pa las chos kyi dbyings",
    "T02D3107:201b-25": "rnam par dag par bzhugs par bsams te skol phor",
    "T02D3107:201b-26": "du bcug la / aom badzra dharma dh'a tu garbhe sv'a h'a zhes bya'o //",
    "T02D3107:201b-27": "de nas skol phor shes rab lag pa thabs su bsams te /",
    "T02D3107:201b-28": "brdung ba ni de ni gnyis su med par bsrub par bsams te /",
    "T02D3107:201b-29": "aom badzra mungga ra a'a ko ta ya h'um zhes pa'am /",
    "T02D3107:201b-30": "rten 'brel lam /",
    "T02D3107:201b-31": "snying po'am /",
    "T02D3107:201b-32": "nye snying la sogs zlos shing gdab bo //",
    "T02D3107:201b-33": "de nas chos kyi sku las sprul sku gnyis kyis",
    "T02D3107:201b-34": "sems can gyi don byed par chos kyi dbyings las",
    "T02D3107:201b-35": "'byung bar bsam ste /",
    "T02D3107:201b-36": "aom badzra dharm'a dha re sv'a h'a /",
    "T02D3107:201b-37": "zhes brjod la 'byung ngo //",
    "T02D3107:201b-38": "de nas aom sarba ta th'a ga ta k'a ya",
    "T02D3107:201b-39": "ma h'a su kha badzra su ra ta sa ma",
    "T02D3107:201b-40": "ya stvam / de las gzugs sku gnyis byung bas",
    "T02D3107:201b-41": "'gro ba thams cad kyi don bsam gyis mi khyab",
    "T02D3107:201b-42": "pa byed par bsam mo //",
    "T02D3107:201b-43": "de nas gzugs skus ji ltar rigs pa ste /",
    "T02D3107:202a-0": "longs skus dag pa'i sems can gyi @202a * //",
    "T02D3107:202a-1": "don byed par bsam ste /",
    "T02D3107:202a-2": "aom sarba ta th'a ga ta sam bho ka sa ma ya stvam zhes bya'o //",
    "T02D3107:202a-3": "sbrul skus ma dag pa dang po'i las can la sogs pa'i don byed par bsams la /",
    "T02D3107:202a-4": "aom sarba ta th'a ga ta ni rma na k'a ya sa ma ya stvam zhes bya'o //",
    "T02D3107:202a-5": "de ni tsha tsha gdab pa'o //",
    "T02D3107:202a-6": "de nas sku gsum gyi ngo bo dang rang don ni gzhung mangs kyis dogs pas ma bris so //",
    "T02D3107:202a-7": "de la ye shes pa bstim pa dang mchod pa la sogs pa yang bya'o //",
    "T02D3107:202a-8": "de nas aom badzra phru shi sv'a h'a /",
    "T02D3107:202a-9": "zhes pas srog shing gzugs par bya'o //",
    "T02D3107:202a-10": "de nas sems can shes bcu ldan gyur cig /",
    "T02D3107:202a-11": "bstan pa yun rings gnas par shog / sems can",
    "T02D3107:202a-12": "lhag bsam dag pa yis //",
    "T02D3107:202a-13": "kun bzang smon lam 'jug par shog / ces bya'o //",
    "T02D3107:202a-14": "de nas aom pra marda na ye sv'a h'a /",
    "T02D3107:202a-15": "zhes bya ste /",
    "T02D3107:202a-16": "'khor lo gsum bskon la /",
    "T02D3107:202a-17": "khams gsum sems can ma lus pa //",
    "T02D3107:202a-18": "stobs dang ma 'dres chos dang ni /",
    "T02D3107:202a-19": "dran pa nyer gzhag rnam thar brgyad //",
    "T02D3107:202a-20": "ye shes bzhi sogs ldan gyur shog / ces bya'o //",
    "T02D3107:202a-21": "aom pa da ka lam pa sv'a h'a /",
    "T02D3107:202a-22": "zhes brjod la dar gyi cod pan phul la /",
    "T02D3107:202a-23": "sems can rnams ni ma lus pas //",
    "T02D3107:202a-24": "bde bar gshegs pa'i sku gzugs la //",
    "T02D3107:202a-25": "dar dang lhab lhub la sogs pa /",
    "T02D3107:202a-26": "byang chub bar du mchod par shog / ces bya'o //",
    "T02D3107:202a-27": "de nas aom pa da ka sv'a h'a /",
    "T02D3107:202a-28": "zhes bya ste /",
    "T02D3107:202a-29": "bdan phul la /",
    "T02D3107:202a-30": "sems can rnams ni ma lus las //",
    "T02D3107:202a-31": "phyogs bcur bstan pa'i bdan gyis //",
    "T02D3107:202a-32": "'tshe ba med cing chos ldan pas //",
    "T02D3107:202a-33": "grags pas rgyas par 'gengs par shog / ces bya'o",
    "T02D3107:202a-34": "de nas aom kumbhi ra dhva dza sv'a h'a zhes",
    "T02D3107:202a-35": "bya ste / chu srin gyi rgyal mtshan phul la /",
    "T02D3107:202a-36": "'khor ba ma stong bar du ni //",
    "T02D3107:202a-37": "bdud bzhi dag las legs rgyal nas //",
    "T02D3107:202a-38": "ston pa'i bstan pa zab mo dag / mi nub rgyal mtshan thob par shog / ces bya'o //",
    "T02D3107:202a-39": "de nas aom pra ma na ye sv'a h'a /",
    "T02D3107:202a-40": "zhes pas gdugs phul la /",
    "T02D3107:202a-41": "khams gsum sems can ma lus pa //",
    "T02D3107:202a-42": "nyon mongs tshad pas gdung ba la //",
    "T02D3107:202a-43": "thugs rje byang chub sems kyi gdugs //",
    "T02D3107:202a-44": "phub pas bde bas tshim gyur shog / ces bya'o //",
    "T02D3107:202a-45": "de nas aom ratna m'a le tram zhes pas me tog phul la /",
    "T02D3107:202a-46": "yang na na ma: shr'i ya dha nu ga ta",
    "T02D3107:202b-0": "pra tishtha ta pushpa @202b ko ta no ta th'a",
    "T02D3107:202b-1": "ga t'a aarha te samyaka sam buddh'a ya /",
    "T02D3107:202b-2": "ta dya th'a /",
    "T02D3107:202b-3": "aom pushpe sv'a h'a zhes bya ba ste /",
    "T02D3107:202b-4": "'khor ba'i sems can ma lus kun //",
    "T02D3107:202b-5": "mtshan dang dpe byad rdzogs thob nas //",
    "T02D3107:202b-6": "blta bas mi ngoms gzugs kyis ni //",
    "T02D3107:202b-7": "sems can don rnams rdzogs byed shog / ces bya'o //",
    "T02D3107:202b-8": "de nas aom su na dha re dza ye sv'a h'a /",
    "T02D3107:202b-9": "zhes byas te gdan phul la /",
    "T02D3107:202b-10": "sems can ma lus sangs rgyas te //",
    "T02D3107:202b-11": "stobs bcu ldan pa glang po'i gdan //",
    "T02D3107:202b-12": "mi 'jigs seng ge'i gdan dang ldan //",
    "T02D3107:202b-13": "rdzu 'phrul rkang pa rta yi gdan //",
    "T02D3107:202b-14": "dbang bcu thob pa rma bya'i gdan //",
    "T02D3107:202b-15": "thogs med shugs ldan mkha' lding gdan ;",
    "T02D3107:202b-16": "/'dod dgu 'byung ba rin chen gdan //",
    "T02D3107:202b-17": "skyon gyis ma gos padma'i gdan //",
    "T02D3107:202b-18": "rang bzhin 'od gsal nyi zla'i gdan //",
    "T02D3107:202b-19": "gdan rnams myur du thob par shog / ces bya'o //",
    "T02D3107:202b-20": "de nas aom dha ra dha ra mi li dza le sv'a h'a /",
    "T02D3107:202b-21": "zhes gzhal yas khang du gshegs su gsol lo //",
    "T02D3107:202b-22": "ji ltar chos dbyings dag pa yi //",
    "T02D3107:202b-23": "gnas su bsam shes bzhud pa ltar //",
    "T02D3107:202b-24": "bdag sogs sems can thams cad kyang //",
    "T02D3107:202b-25": "dag pa'i gnas su gshegs gyur cig / de nas aom su pra tishtha badzre sv'a h'a /",
    "T02D3107:202b-26": "zhes bzhugs su gsol te /",
    "T02D3107:202b-27": "rin chen gzhal yas chos dbyings su //",
    "T02D3107:202b-28": "sems can don du brtser dgongs la //",
    "T02D3107:202b-29": "ji srid sems can byang chub bar //",
    "T02D3107:202b-30": "de srid du ni bzhugs par mdzod //",
    "T02D3107:202b-31": "ces bya'o //",
    "T02D3107:202b-32": "de nas aom badzra dh'a tu sha ri ma tishthi h'um aa bhi shinytsa m'am zhes brjod la /",
    "T02D3107:202b-33": "dbang bskur te rigs kyi bdag pos dbu brgyan par bya'o //",
    "T02D3107:202b-34": "de ni brtan par bya ba'i cho ga yin no //",
    "T02D3107:202b-35": "des ni phun sum tshogs pa'i cho ga'o //",
    "T02D3107:202b-36": "de nas slob dpon byang chub sems //",
    "T02D3107:202b-37": "ldan pas tshigs bcad brjod bya ste //",
    "T02D3107:202b-38": "bla med sangs rgyas bdag la dgongs //",
    "T02D3107:202b-39": "sems can thams cad dbugs dbyung zhing //",
    "T02D3107:202b-40": "bdud dang phyir rgol log 'dren tshogs //",
    "T02D3107:202b-41": "thams cad pham byas bde la dgod //",
    "T02D3107:202b-42": "sems can nying mtshams sbyor ba yi //",
    "T02D3107:202b-43": "nyon mongs ma lus sbyang bar bya //",
    "T02D3107:202b-44": "nga rgyal ri ni gzhom bya zhing //",
    "T02D3107:202b-45": "skye ba'i ljon shing gcad par bya //",
    "T02D3107:202b-46": "'chi bdag srin po brlag bya ste //",
    "T02D3107:202b-47": "ma rig pa yi mun pa bsal //",
    "T02D3107:202b-48": "lta log yang dag lta la dgod //",
    "T02D3107:203a-0": "las kyi chu @203a * //",
    "T02D3107:203a-1": "klung bskam par bya //",
    "T02D3107:203a-2": "srid pa'i rgya mtsho yang bskam ste //",
    "T02D3107:203a-3": "chos sgron spar zhing byang chub lam //",
    "T02D3107:203a-4": "bstan par byas te bzod des byos //",
    "T02D3107:203a-5": "'dod chags me dang zhe sdang mtshon //",
    "T02D3107:203a-6": "phrag dog 'tshub ma ser sna bdud //",
    "T02D3107:203a-7": "'jig tshogs bdag gis gzhom par bgyi //",
    "T02D3107:203a-8": "sems can bde ba bla med kyis //",
    "T02D3107:203a-9": "byang chub lam la rab dgod phyir //",
    "T02D3107:203a-10": "bdag gi sdig bral mthun pa yi //",
    "T02D3107:203a-11": "dngos grub sna tshogs bdag la stsol //",
    "T02D3107:203a-12": "de nas dkyil 'khor du byas pa'am /",
    "T02D3107:203a-13": "yang na mchod rten bum par gdugs dkar can dmigs",
    "T02D3107:203a-14": "pa de las 'od zer 'phros pas phyag la sogs",
    "T02D3107:203a-15": "pa'i lha mos 'jig rten gyi khams khengs par bya",
    "T02D3107:203a-16": "ste / de dag gi sgrib pa gsum ma lus",
    "T02D3107:203a-17": "par dag par bya ste thams cad lha mo'i rang",
    "T02D3107:203a-18": "bzhin du byas la /",
    "T02D3107:203a-19": "sku gsung thugs rdo rje'i ngo bor dag par bya ste /",
    "T02D3107:203a-20": "aom sarba ta th'a ga ta k'a ya wa ktsitta ma h'a sa ma ya stvam zhes bstan par bya'o//",
    "T02D3107:203a-21": "dung phor du dri chab la sogs pa blugs te /",
    "T02D3107:203a-22": "lag pas bzung la aa las zla ba'i rnam pa",
    "T02D3107:203a-23": "las 'od zer gyis yon chab bdud rtsir bsams la",
    "T02D3107:203a-24": "/ gtso mo nas 'khor la sogs pa'i snying po bzlas te dbul lo //",
    "T02D3107:203a-25": "de'i sngags /",
    "T02D3107:203a-26": "aom aa mri ta aargham pra t'itstsha sv'a h'a /",
    "T02D3107:203a-27": "zhes lan gsum du spyi bor bzhag la dgang /",
    "T02D3107:203a-28": "der ye shes sems dpa' spyan dras te dbang bskur bar bsam mo //",
    "T02D3107:203a-29": "de nas mchod pa lnga yang rang rang gi sngags kyis dbul /",
    "T02D3107:203a-30": "sgeg mo la sogs pa brgyad kyis kyang mchod de /",
    "T02D3107:203a-31": "'dir gzhung mangs kyis dogs pas ma bris so //",
    "T02D3107:203a-32": "mchod pa bsang ba dang sbyang ba ni /",
    "T02D3107:203a-33": "aom sarba p'u dza pu shpe sv'a h'a /",
    "T02D3107:203a-34": "zhes pas sbyang ngo //",
    "T02D3107:203a-35": "de nas rdo rje dril bu dang ldan pas bstod pa bya ste /",
    "T02D3107:203a-36": "de yang dang po sbyir yang bstod pa ni /",
    "T02D3107:203a-37": "'gro ba rgyud lnga'i 'khor lo'i dkyil 'khor du //",
    "T02D3107:203a-38": "sdug bsngal 'khrul 'khor gzir ba'i 'gro gzigs nas //",
    "T02D3107:203a-39": "thugs rjes sdug bsngal 'khrul 'khor 'joms mdzad pa //",
    "T02D3107:203a-40": "thugs rje'i mnga' bdag khyod la phyag 'tshal lo //",
    "T02D3107:203a-41": "sems can smin cing grol bar mdzad pa'i phyir //",
    "T02D3107:203a-42": "sems can khams na bzhugs shing spyod gyur kyang //",
    "T02D3107:203a-43": "chags pas mi gos padma ltar dag pa //",
    "T02D3107:203b-0": "'dod chags @203b dag pa'i bdag nyid khyod la 'dud //",
    "T02D3107:203b-1": "sems can 'khor ba'i rgya mtshor nub pa la //",
    "T02D3107:203b-2": "thugs rjes thabs dang shes rab grur zhugs nas //",
    "T02D3107:203b-3": "zhi ba rin chen mchog gling skyel mdzad pa //",
    "T02D3107:203b-4": "kun gyi nged dpon lha mo khyod la 'dud //",
    "T02D3107:203b-5": "sems can bkren pa chos kyis phongs gyur pas //",
    "T02D3107:203b-6": "ma rig thibs po'i nang du song ba rnams //",
    "T02D3107:203b-7": "'phags pa'i nor bdun dag gis tshim mdzad pa //",
    "T02D3107:203b-8": "ye shes sgron ma'i lha mo khyod la bstod //",
    "T02D3107:203b-9": "sems can las kyi chu bos 'bad pa rnams //",
    "T02D3107:203b-10": "dam chos bdud rtsi'i zam pas sgrol mdzad pa //",
    "T02D3107:203b-11": "'phags lam yan lag brgyad la 'god mdzad pa //",
    "T02D3107:203b-12": "gsung gi mnga' bdag lha mo khyod la bstod //",
    "T02D3107:203b-13": "ces pa dang /",
    "T02D3107:203b-14": "yang slob dpon tsandra go mis bstod ba'i srid gsum",
    "T02D3107:203b-15": "ston pa lha dang mi yis mchod 'os la sogs",
    "T02D3107:203b-16": "pas kyang bstod pa bya ste /",
    "T02D3107:203b-17": "de nas yon bdag 'khor dang bcas pa la bsams pas smon lam rgya chen po btab ste /",
    "T02D3107:203b-18": "bdag sogs sems can skal ldan 'di rnams kyis //",
    "T02D3107:203b-19": "chos kyi sku yi gzugs brnyan bzhengs pas ni //",
    "T02D3107:203b-20": "dge tshogs ma lus ci yod mdun byas te //",
    "T02D3107:203b-21": "rdzogs pa'i sangs rgyas lha mo thob par shog /'khor",
    "T02D3107:203b-22": "los sgyur rgyal mchog gi lus thob shog / phun",
    "T02D3107:203b-23": "sum tshogs pa'i zhing du skye bar shog / tshe",
    "T02D3107:203b-24": "'di nad dang gnod pa dang //",
    "T02D3107:203b-25": "'byung po 'khrugs dang gdon kun zhi gyur shog / ces bya'o //",
    "T02D3107:203b-26": "shar phyogs su gzungs tshar gcig gam /",
    "T02D3107:203b-27": "gnyis sam gsum la sogs pa nye bar bshad pa ltar bklag / rgyas par byed na ;",
    "T02D3107:203b-28": "dkyil 'khor bzhengs pa'i byang du slob ma 'dug la /",
    "T02D3107:203b-29": "bkra shis kyi dbang la sogs pa bskur bar bya'o //",
    "T02D3107:203b-30": "de nas bsdu gshegs gtor ma btang ba kun bya /",
    "T02D3107:203b-31": "khyad par du legs ldan gyi mchod pa bya'o //",
    "T02D3107:203b-32": "de nas dge 'dun gyi mchod ston la sogs ba kun bya'o //",
    "T02D3107:203b-33": "tsha tsha'i cho ga 'di byas pas //",
    "T02D3107:203b-34": "khams gsum ma lus sems can kun //",
    "T02D3107:203b-35": "lha mo nyid dang skal mnyam nas //",
    "T02D3107:203b-36": "gdul bya'i don la myur brtson shog / tsha tsha'i",
    "T02D3107:203b-37": "bya ba slob dpon padma'i lcags kyus mdzad pa rdzogs",
    "T02D3107:203b-38": "so / //"
}