{
    "T02TD3260E:17a-0": "@17a # // rgya gar skad du /",
    "T02TD3260E:17a-1": "badzra gandh'a r'i s'a dha nam /",
    "T02TD3260E:17a-2": "bod skad du /",
    "T02TD3260E:17a-3": "rdo rje dri ldan ma'i sgrub thabs /",
    "T02TD3260E:17a-4": "rdo rje dri ldan pa ni nag mo zhal drug phyag bcu gnyis ma ste skra ser po gyen du gyur pa /",
    "T02TD3260E:17a-5": "zhal mche ba rnam par gtsigs pa'i zhal dang po nag po //",
    "T02TD3260E:17a-6": "gzhan ma rnams ni kha dog rnam pa lnga ste /",
    "T02TD3260E:17a-7": "zhal re re zhing spyan gsum ma /",
    "T02TD3260E:17a-8": "g-yas pa'i phyag drug po rnams na ni rdo rje dang rdo rje dang dril bu dang ral gri dang tri sh'u la dang mda' dang mtshon cha'i 'khor lo rnams so //",
    "T02TD3260E:17a-9": "g-yon pa'i phyag drug po rnams na ni kha tv'am ga dang lcags kyu dang /",
    "T02TD3260E:17a-10": "gzhu dang mdung dang zhags pa dang thugs ka na sdigs mdzub rnams so //",
    "T02TD3260E:17a-11": "sna tshogs padma dang nyi ma'i gdan la g-yas bskum pa'i zhabs kyis te bzlas pa'i sngags ni /",
    "T02TD3260E:17a-12": "aom h'um h'um sv'a h'a zhes bya ba'o //",
    "T02TD3260E:17a-13": "rdo rje dri ldan pa'i sgrub thabs mkhas pa aa bha ya las tshul khrims rgyal mtshan gyis bsgyur ba'o//"
}