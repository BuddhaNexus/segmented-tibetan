{
    "T04D3910:6b-0": "@6b mi rtog pa'i bsgom don bzhugs /",
    "T04D3910:6b-2": "* // cig car 'jug pa rnam par mi rtog pa'i bsgom don /",
    "T04D3910:6b-3": "'jam dpal gzhon nur gyur pa la phyag 'tshal lo //",
    "T04D3910:6b-4": "'di la yang dag pa'i mtha' btsan par byas na /",
    "T04D3910:6b-5": "bdag gi gzhung gzugs shing pha rol sun dbyung du med /",
    "T04D3910:6b-6": "mya ngan las 'das pa sgrub tu med la /",
    "T04D3910:6b-7": "'khor ba spang du med de /",
    "T04D3910:6b-8": "mgo lan gnyis su bcad du med pa bzhin no //",
    "T04D3910:6b-9": "'on kyang dmus long dang 'dra ba bdag gis gsal par byed mi nus mod kyang /",
    "T04D3910:6b-10": "yang dag pa'i don la 'dud pa'i don du lung la brten te mdo tsam zhig brjod par bya'o //",
    "T04D3910:6b-11": "gang dag thams cad mkhyen pa nyid myur du thob",
    "T04D3910:6b-12": "par 'dod pa des rnam par mi rtog pa'i ting",
    "T04D3910:6b-13": "nge 'dzin bsgom par bya'o //",
    "T04D3910:6b-14": "dngos su gang zhe na /",
    "T04D3910:6b-15": "zhi gnas dang lhag mthong ngo //",
    "T04D3910:6b-16": "mtshan ma la mi gnas pa ni zhi gnas kyi ting nge 'dzin to //",
    "T04D3910:6b-17": "mtshan ma gang dang yang ma bral ba ni lhag mthong gi ting nge 'dzin to //",
    "T04D3910:6b-18": "mtshan ma mi skye ba ni zhi gnas so //",
    "T04D3910:6b-19": "mtshan ma mi 'gag pa ni lhag mthong ngo //",
    "T04D3910:6b-20": "dngos po'i mtha' ni zhi gnas so //",
    "T04D3910:6b-21": "dngos po'i mtha' ma lhung ba ni lhag mthong ngo //",
    "T04D3910:6b-22": "dper na ri mthon po'i khar phyin te bltas na thams cad gsal bar mthong ba bzhin du /",
    "T04D3910:6b-23": "ting nge 'dzin 'di gnyis kyi nang du ting nge 'dzin thams cad snang ngo //",
    "T04D3910:6b-24": "'di gnyis la gnas pa ni rin po che bee",
    "T04D3910:6b-25": "d'urya'i khang pa'i nang na 'dug pa'i mi dang 'dra",
    "T04D3910:6b-26": "ste / phyi nang kun gsal bar mthong ngo //",
    "T04D3910:6b-27": "de bzhin du dngos po thams cad kyi mtha' mthong bar 'gyur te /",
    "T04D3910:6b-28": "de nyid sangs rgyas yin par lang kar gshegs pa las /",
    "T04D3910:6b-29": "bya ba dang ni mtshan nyid dang //",
    "T04D3910:6b-30": "dngos por mya ngan nga mi 'da' //",
    "T04D3910:6b-31": "rnam rtog rnam par shes pa las //",
    "T04D3910:6b-32": "bzlog pas mya ngan nga 'das so //",
    "T04D3910:6b-33": "rnam par rtog pa mi mthong zhing //",
    "T04D3910:6b-34": "gang tshe sangs rgyas mi mthong la //",
    "T04D3910:6b-35": "'jug med sangs rgyas yin par ni //",
    "T04D3910:6b-36": "gal te mthong na de sangs rgyas //",
    "T04D3910:6b-37": "zhes 'byung ba dang /",
    "T04D3910:6b-38": "dri ma med par grags pa'i mdo las /",
    "T04D3910:6b-39": "mi rtog pa dang mi dmigs pa ni byang chub",
    "T04D3910:6b-40": "bo zhes gsungs pas des na rnam par mi rtog",
    "T04D3910:6b-41": "pa'i ting nge 'dzin 'di la bsgom par bya'o //",
    "T04D3910:6b-42": "rnal 'byor pas zhi gnas dang lhag mthong gi tshogs la je brtan par bya'o //",
    "T04D3910:6b-43": "de la zhi gnas kyi tshogs gang zhe na /",
    "T04D3910:6b-44": "gos dang zas la sogs pa rnyed sla ba dang /",
    "T04D3910:7a-0": "skye bo mi @7a * //",
    "T04D3910:7a-1": "srun pa dang dgra la sogs pa med pa'i gnas dang /",
    "T04D3910:7a-2": "nad med pa'i yul dang /",
    "T04D3910:7a-3": "grogs tshul khrims dang ldan pa'i lta ba mtshungs pa dang /",
    "T04D3910:7a-4": "nyin mo mi nyung la mtshan mo sgra chung ba dang /",
    "T04D3910:7a-5": "chos gos la sogs pa bzang po dang mang po la lhag par chags pa med pa dang /",
    "T04D3910:7a-6": "ngan don [?] tsam rnyed pas rtag tu tshog [*'tshog?] shes pa dang /",
    "T04D3910:7a-7": "nyo tshong la sogs pa las ngan pa yongs su spangs pa dang /",
    "T04D3910:7a-8": "khyim pa dang rab tu byung ba dag dang /",
    "T04D3910:7a-9": "ha cang smos 'drin chung ba dang /",
    "T04D3910:7a-10": "sman byed pa dang /",
    "T04D3910:7a-11": "skar ma brtsi ba la sogs pa bya ba thams cad spangs pa dang /",
    "T04D3910:7a-12": "sdom pa gnyis ka la yang rang bzhin dang bcas pa'i bslab pa'i gzhi mi 'dral ba dang /",
    "T04D3910:7a-13": "bag med pas ral na yang myur du chos bzhin du byed pa dang /",
    "T04D3910:7a-14": "nyan thos dag gi sdom pa la pham pa bcos",
    "T04D3910:7a-15": "su mi rung bar gsungs pa yang 'gyod pa dang",
    "T04D3910:7a-16": "ldan pa dang / phyis mi bya ba'i sems dang ldan pa yin /",
    "T04D3910:7a-17": "sems gang gis las des bya ba'i sems de la",
    "T04D3910:7a-18": "ngo bo nyid med par so sor rtogs pa'i phyir",
    "T04D3910:7a-19": "ram / chos thams cad ngo bo nyid med par bsgoms na /",
    "T04D3910:7a-20": "de'i tshul khrims rnam par dag pa kho na yin par rig par bya'o //",
    "T04D3910:7a-21": "de nas 'gyod pa med par byas la bsgom pa la brtson par bya'o //",
    "T04D3910:7a-22": "'dod pa rnams la yang tshe 'di dang tshe phyi",
    "T04D3910:7a-23": "ma la nyes dmigs rnam pa mang por 'gyur ba",
    "T04D3910:7a-24": "yid la byas la /",
    "T04D3910:7a-25": "de dag la rnam par rtog pa spang bar bya'o //",
    "T04D3910:7a-26": "rnam pa gcig tu na dngos po sdug pa'am mi sdug pa yang rung ste /",
    "T04D3910:7a-27": "de dag thams cad ni rnam par 'jig pa'i chos can mi brtan pas gtan du mi 'grogs /",
    "T04D3910:7a-28": "gdon mi za bar de dag thams cad dang bdag ring por mi thogs par 'bral bar 'gyur na /",
    "T04D3910:7a-29": "bdag de la ci zhig chags par 'gyur /",
    "T04D3910:7a-30": "ci zhig zhe sdang bar 'gyur snyam du bsems [*bsams?]",
    "T04D3910:7a-31": "la rnam par rtog pa thams cad spang bar bya'o",
    "T04D3910:7a-32": "// lhag mthong gi tshogs gang zhe na /",
    "T04D3910:7a-33": "skyes bu dam pa la brten pa dang /",
    "T04D3910:7a-34": "mang du thos pa yongs su tshol ba dang /",
    "T04D3910:7a-35": "tshul bzhin sems pa'o //",
    "T04D3910:7a-36": "de la skyes bu dam pa la brten pa gang zhe na /",
    "T04D3910:7a-37": "gang mang du thos pa dang /",
    "T04D3910:7a-38": "tshig gsal ba dang /",
    "T04D3910:7a-39": "snying rje dang ldan pa dang /",
    "T04D3910:7a-40": "skyo ba bzod pa'o //",
    "T04D3910:7a-41": "de la mang du thos pa yongs su tshol ba gang zhe na /",
    "T04D3910:7b-0": "bcom ldan 'das kyi gsung rab yan lag @7b bcu gnyis so //",
    "T04D3910:7b-1": "nges pa'i don dang drang ba'i don la mkhas pa",
    "T04D3910:7b-2": "la brten nas shes rab rnam pa gsum bskyed par",
    "T04D3910:7b-3": "bya'o // tshul bzhin sems pa gang zhe na /",
    "T04D3910:7b-4": "yang dag pa'i don la ma nor bar bsgom pa'o //",
    "T04D3910:7b-5": "de lta ma yin na rgyus med lam kha brag",
    "T04D3910:7b-6": "gi mdor phyin pa'i mi bzhin du gang du yang",
    "T04D3910:7b-7": "gcig tu nges par mi 'gyur ro //",
    "T04D3910:7b-8": "rnal 'byor pas ni dus thams cad du /",
    "T04D3910:7b-9": "nya dang sha la sogs pa spang zhing /",
    "T04D3910:7b-10": "mi mthun pa ma yin pa dang /",
    "T04D3910:7b-11": "zas tshod zin pa bza' bar bya'o //",
    "T04D3910:7b-12": "mkhas pa nyams can dag la yang skabs skabs su don dri zhing /",
    "T04D3910:7b-13": "nga rgyal spangs la don ma nor bar bya'o //",
    "T04D3910:7b-14": "de ltar byang chub sems dpa' zhi gnas dang lhag",
    "T04D3910:7b-15": "mthong gi tshogs mtha' dag bsags pas de bsgoms pa",
    "T04D3910:7b-16": "la 'jug par bya'o //",
    "T04D3910:7b-17": "de la rnal 'byor pas bsgom pa'i dus na thog",
    "T04D3910:7b-18": "mar bya ba thams cad yongs su rdzogs par byas",
    "T04D3910:7b-19": "la / bshad gci byas nas sgra'i tsher ma med",
    "T04D3910:7b-20": "pa yid du 'ong ba'i sa phyogs su bdag gis",
    "T04D3910:7b-21": "sems can thams cad byang chub kyi snying po la",
    "T04D3910:7b-22": "dgod par bya'o snyam du bsam zhing /",
    "T04D3910:7b-23": "'gro ba mtha' dag mngon par gdon par 'dod pa'i",
    "T04D3910:7b-24": "bsam pa can gyis snying rje chen po mngon du",
    "T04D3910:7b-25": "byas la / phyogs bcu na bzhugs pa'i sangs rgyas",
    "T04D3910:7b-26": "dang byang chub sems dpa' thams cad la yan lag",
    "T04D3910:7b-27": "lngas phyag byas nas /",
    "T04D3910:7b-28": "sangs rgyas dang byang chub sems dpa'i sku gzugs ri mo la sogs pa mdun du gzhag gam /",
    "T04D3910:7b-29": "gzhan du yang rung ste /",
    "T04D3910:7b-30": "de dag la ci nus kyis mchod pa dang /",
    "T04D3910:7b-31": "bstod pa byas la /",
    "T04D3910:7b-32": "rang gi sdig pa bshags nas /",
    "T04D3910:7b-33": "'gro ba mtha' dag gi bsod nams la rjes su yi rang bar byas la /",
    "T04D3910:7b-34": "stan shin tu 'jam po bde ba la rje btsun",
    "T04D3910:7b-35": "rnam par snang mdzad kyi skyil mo krung lta bu'am",
    "T04D3910:7b-36": "/ skyil mo krung byed du yang rung ste /",
    "T04D3910:7b-37": "mig ha cang mi dbye /",
    "T04D3910:7b-38": "ha cang yang mi zum par sna'i rtse mor gtad cing /",
    "T04D3910:7b-39": "lus ha cang yang mi sgu /",
    "T04D3910:7b-40": "ha cang yang mi dgye bar drang por bsrang ste /",
    "T04D3910:7b-41": "dran pa nang du bzhag ste 'dug par bya'o //",
    "T04D3910:7b-42": "phrag pa mnyam par gzhag la mgo mi mtho mi",
    "T04D3910:7b-43": "dma' zhing phyogs gcig tu mi g-yo bar gzhag ste",
    "T04D3910:7b-44": "/ sna nas lte ba drang por gzhag go //",
    "T04D3910:7b-45": "lce yang so'i drung du gzhag go //",
    "T04D3910:8a-0": "dbugs phyi nang du rgyu ba yang sgra can dang rngam pa dang dbugs @8a * //",
    "T04D3910:8a-1": "rgod pa can du mi gtang gi ci nas kyang",
    "T04D3910:8a-2": "mi tshor bar dal bu dal bus lhun gyis grub",
    "T04D3910:8a-3": "pa'i tshul gyis dbugs nang du rngub pa dang phyir",
    "T04D3910:8a-4": "'byung bar 'gyur ba de ltar bya'o //",
    "T04D3910:8a-5": "de la rnal 'byor pas thog mar de bzhin gshegs",
    "T04D3910:8a-6": "pa'i sku gzugs ji ltar mthong ba dang ji ltar",
    "T04D3910:8a-7": "thos pa la sems bzhag nas zhi gnas bsgrub par",
    "T04D3910:8a-8": "bya ste / sku gzugs de yang gser btso ma bzhin du ser la /",
    "T04D3910:8a-9": "mtshan dang dpe byad bzang pos brgyan pa 'khor gyi",
    "T04D3910:8a-10": "dbus na bzhugs pa thabs sna tshogs kyis 'gro ba'i",
    "T04D3910:8a-11": "don mdzad pa'o snyam du bsams la /",
    "T04D3910:8a-12": "rgyun du yid la byas la de'i yon tan la 'dod pa bskyed cing /",
    "T04D3910:8a-13": "bying ba dang rgod pa zhi bar byas la ji",
    "T04D3910:8a-14": "srid du de mdun na bzhugs pa bzhin du gsal",
    "T04D3910:8a-15": "bar mthong bar gyur pa de srid du bsam gtan",
    "T04D3910:8a-16": "bya'o // 'phags pa ting nge 'dzin gyi rgyal po'i mdo las kyang /",
    "T04D3910:8a-17": "gser gyi kha dog lta bu'i sku lus kyis //",
    "T04D3910:8a-18": "'jig rten mgon po kun tu mdzes pa ste //",
    "T04D3910:8a-19": "dmigs pa de la gang gis sems 'jog pa //",
    "T04D3910:8a-20": "byang chub sems dpa' de mnyam gzhag ces bya //",
    "T04D3910:8a-21": "zhes gsungs so //",
    "T04D3910:8a-22": "yang na dngos po gzugs can nam gzugs med dam /",
    "T04D3910:8a-23": "rnal 'byor pa'i dmigs pa'i yul gang la bde ba",
    "T04D3910:8a-24": "de la sems gtad la zhi gnas bsgrub par bya'o",
    "T04D3910:8a-25": "sems yul la gtad la /",
    "T04D3910:8a-26": "gtad pa de la bying ba dang rgod par mi",
    "T04D3910:8a-27": "'gyur bar shin tu gsal bar gyur pa de srid",
    "T04D3910:8a-28": "du bsam gtan bya'o //",
    "T04D3910:8a-29": "'phags pa ting nge 'dzin gyi rgyal po'i mdo las /",
    "T04D3910:8a-30": "ting nge 'dzin ni snyoms pa'i sa //",
    "T04D3910:8a-31": "zhi la phra ste blta dka' ba //",
    "T04D3910:8a-32": "'du shes thams cad bcom pas na //",
    "T04D3910:8a-33": "de'i phyir ting nge 'dzin zhes bya //",
    "T04D3910:8a-34": "zhes gsungs so //",
    "T04D3910:8a-35": "zhi gnas nyams su len na rnal 'byor pas lhag mthong bsgom par bya'o //",
    "T04D3910:8a-36": "zhi gnas la gnas pas shes rab kyi de kho",
    "T04D3910:8a-37": "na nyid yongs su btsal bar bya zhing zhi gnas",
    "T04D3910:8a-38": "'ba' zhig gis cho ga par [?] mi bya'o snyam",
    "T04D3910:8a-39": "du bsam mo // de kho na nyid ji lta bu zhe na /",
    "T04D3910:8a-40": "don dam par na gang zag dang /",
    "T04D3910:8a-41": "phung po lnga dang /",
    "T04D3910:8a-42": "skye mched dang /",
    "T04D3910:8a-43": "khams dang /",
    "T04D3910:8a-44": "sangs rgyas kyi sku dang /",
    "T04D3910:8a-45": "ye shes man chad dang /",
    "T04D3910:8a-46": "sems can dmyal ba yan chad /",
    "T04D3910:8a-47": "rgya mtsho dang /",
    "T04D3910:8a-48": "ri rab dang /",
    "T04D3910:8a-49": "dngos po chos su btags pa dang /",
    "T04D3910:8b-0": "tha snyad @8b du btags pa thams cad blos zhib tu brtags shing dpyad la /",
    "T04D3910:8b-1": "rang bzhin med pa stong pa nyid du bsam zhing rang bzhin gyis rnam par byang ba /",
    "T04D3910:8b-2": "gdod ma nas stong pa /",
    "T04D3910:8b-3": "bsam pa dang brjod pa thams cad kyi yul las 'das pa /",
    "T04D3910:8b-4": "mya ngan las 'das pa ni blang du med /",
    "T04D3910:8b-5": "'khor ba ni spang du med de nam mkha'i rang",
    "T04D3910:8b-6": "bzhin lta bu'o snyam du bsams la sems kyi rgyun",
    "T04D3910:8b-7": "mi g-yeng bar bya'o //",
    "T04D3910:8b-8": "'phags pa las kyi sgrib pa rnam par dag pa'i mdo las /",
    "T04D3910:8b-9": "byis pa dngos por 'dzin pas dpyad cing brtags //",
    "T04D3910:8b-10": "sgyu ma'i gsog ste med cing stong pa yin //",
    "T04D3910:8b-11": "'di ni 'dod chags zhe sdang gti mug med //",
    "T04D3910:8b-12": "chos 'di thams cad mtshan nyid med pa ste //",
    "T04D3910:8b-13": "rtsa ba mi dmigs gzod nas rab tu zhi //",
    "T04D3910:8b-14": "mtha' ma gzugs med dben zhing snying po med //",
    "T04D3910:8b-15": "'dod chags 'od gsal gti mug rab tu zhi //",
    "T04D3910:8b-16": "zhes gsungs so //",
    "T04D3910:8b-17": "'phags pa tshul brgya lnga bcu pa las /",
    "T04D3910:8b-18": "thams cad nam mkha'i mtshan nyid de //",
    "T04D3910:8b-19": "nam mkha' la yang mtshan nyid med //",
    "T04D3910:8b-20": "nam mkha'i mtshan nyid sbyor bas na //",
    "T04D3910:8b-21": "kun mchog mnyam nyid rdzogs pa'o //",
    "T04D3910:8b-22": "zhes gsungs so //",
    "T04D3910:8b-23": "'jam dpal gnas pa'i mdo las /",
    "T04D3910:8b-24": "de bzhin nyid ni bri ba ma yin /",
    "T04D3910:8b-25": "'phel ba ma yin /",
    "T04D3910:8b-26": "sems can gyi khams kyang bri ba ma yin /",
    "T04D3910:8b-27": "'phel ba ma yin no //",
    "T04D3910:8b-28": "kun nas nyon mongs pa ma yin te /",
    "T04D3910:8b-29": "rnam par byang ba ma yin no zhes gsungs so //",
    "T04D3910:8b-30": "yang gsungs pa /",
    "T04D3910:8b-31": "rtog pa rnams ni g-yo bar 'gyur //",
    "T04D3910:8b-32": "rtog pa med na mya ngan 'da' //",
    "T04D3910:8b-33": "gang gi rang bzhin de shes pa //",
    "T04D3910:8b-34": "de ni ye shes ldan zhes bya //",
    "T04D3910:8b-35": "zhes gsungs so ;",
    "T04D3910:8b-36": "/ par ne rban gyi mdo las /",
    "T04D3910:8b-37": "lam dbu ma ni sangs rgyas kyi ngo bo nyid ces bgyi'o //",
    "T04D3910:8b-38": "tshangs pa kun 'dris kyi mdo las /",
    "T04D3910:8b-39": "ji ltar lam bsgom par bgyi /",
    "T04D3910:8b-40": "bka' stsal pa /",
    "T04D3910:8b-41": "chos dang chos ma yin pa rnam par mi rtog",
    "T04D3910:8b-42": "/ mtshan nyid dang bral ba ni lam bsgom pa'o",
    "T04D3910:8b-43": "zhes gsungs pa ni /",
    "T04D3910:8b-44": "dngos po'i ngo bo mi dmigs pa la dgongs pa'o //",
    "T04D3910:8b-45": "de ltar na 'dus byas dang /",
    "T04D3910:8b-46": "'dus ma byas pa'i chos thams cad ni yang dag",
    "T04D3910:8b-47": "par med pa kho na yin no snyam du bsgom",
    "T04D3910:8b-48": "par bya'o // de ltar chos su btags pa mtha'",
    "T04D3910:8b-49": "dag med pa kho na la zhugs pa de yongs",
    "T04D3910:8b-50": "su brtag par bya ba gzhan med pas rtog pa",
    "T04D3910:9a-0": "par bya'o // dang @9a * // dpyod pa dang bral ba brjod pa med pa /",
    "T04D3910:9a-1": "ngang gcig tu gyur pa'i yid la byed pa rang gi ngang gis 'jug pa /",
    "T04D3910:9a-2": "mngon par 'du byed pa med pas de kho na",
    "T04D3910:9a-3": "nyid de nyid la shin tu gsal bar bsgom zhing",
    "T04D3910:9a-4": "'dug par bya'o // de ltar gnas nas sems kyi rgyun rnam par mi g-yeng bar bya'o //",
    "T04D3910:9a-5": "de ltar gyur na spros pa med pa rnam par mi rtog pa nyid la zhugs pa yin no //",
    "T04D3910:9a-6": "gzugs la sogs pa la mi gnas pa yin no //",
    "T04D3910:9a-7": "shes rab kyis brtags na dngos po mtha' dag gi",
    "T04D3910:9a-8": "ngo bo nyid ma dmigs pa'i phyir shes rab mchog",
    "T04D3910:9a-9": "gi bsam gtan pa yang yin no //",
    "T04D3910:9a-10": "gang gi tshe de la sems mngon par mi dga' ba mthong ba de'i tshe /",
    "T04D3910:9a-11": "ting nge 'dzin gyi yon tan mthong ba'i phyir de la dga' ba bsgom par bya'o //",
    "T04D3910:9a-12": "ci ste rmugs pa dang gnyid kyis non pas rgyu ba mi gsal ba'i phyir /",
    "T04D3910:9a-13": "sems bying ba'am bying du dogs par mthong ba de'i tshe /",
    "T04D3910:9a-14": "mchog tu dga' ba'i dngos po sangs rgyas kyi sku gzugs la sogs pa'am /",
    "T04D3910:9a-15": "rten cing 'brel par 'byung ba'am /",
    "T04D3910:9a-16": "mdzad pa bcu gnyis la sogs pa yid la byas",
    "T04D3910:9a-17": "la bying ba zhi bar byas nas de kho na",
    "T04D3910:9a-18": "nyid la shin tu brtan par gzung bar bya'o //",
    "T04D3910:9a-19": "ci ste gang gi tshe mngon du byung ba'i yul la 'dod pas bar skabs su sems rgod pa'am /",
    "T04D3910:9a-20": "rgod du dogs par mthong ba de'i tshe mi rtag pa dang tshe 'di dang /",
    "T04D3910:9a-21": "tshe phyi ma'i nyes dmigs dang /",
    "T04D3910:9a-22": "gtan du mi 'grogs pas ci'i phyir 'di la lhag",
    "T04D3910:9a-23": "par chags par bya snyam du bsams la rgod pa",
    "T04D3910:9a-24": "zhi bar bya'o // de nas yang de kho na",
    "T04D3910:9a-25": "nyid la sems mngon par 'du bya ba med par",
    "T04D3910:9a-26": "'jug par 'bad bar bya'o //",
    "T04D3910:9a-27": "ci ste gang gi tshe bying ba dang rgod pa",
    "T04D3910:9a-28": "las dben pa'i phyir mnyam par zhugs shing rang gi",
    "T04D3910:9a-29": "ngang gis 'jug pas /",
    "T04D3910:9a-30": "de kho na nyid de nyid la sems shin tu",
    "T04D3910:9a-31": "gsal bar byung bar gyur pa de'i tshe rtsol ba",
    "T04D3910:9a-32": "klong la btang snyoms su bzhag ste /",
    "T04D3910:9a-33": "de'i tshe zhi gnas dang lhag mthong zung du 'brel pa'i lam grub pa yin par rig par bya'o //",
    "T04D3910:9a-34": "de nas rnal 'byor pas ji srid du dga' ba",
    "T04D3910:9a-35": "de srid du mngon par 'du bya ba med pa",
    "T04D3910:9a-36": "kho nar de kho na la bsgom zhing 'dug par",
    "T04D3910:9a-37": "bya'o // tshul de lta bus mel tshe thun gcig gam /",
    "T04D3910:9a-38": "thun phyed dam /",
    "T04D3910:9a-39": "chu tshod gcig gam /",
    "T04D3910:9b-0": "ji srid @9b nus nus su'am /",
    "T04D3910:9b-1": "tha na se gol gtogs pa'i bar du yang bsgom zhing 'dug par bya'o //",
    "T04D3910:9b-2": "lus dang sems la gnod par gyur na skabs skabs su 'jig rten mtha' dag la bltas la /",
    "T04D3910:9b-3": "sgyu ma lta bu dang /",
    "T04D3910:9b-4": "rmi lam lta bu dang /",
    "T04D3910:9b-5": "chu zla lta bu dang /",
    "T04D3910:9b-6": "mig yor lta bur rtogs par bya'o //",
    "T04D3910:9b-7": "de skad du rnam par mi rtog par 'jug pa'i gzungs las kyang /",
    "T04D3910:9b-8": "'jig rten las 'das pa'i ye shes kyi chos thams cad nam mkha'i dkyil dang mtshungs par mthong ngo //",
    "T04D3910:9b-9": "de'i rjes la thob pa ni sgyu ma dang /",
    "T04D3910:9b-10": "smig rgyu dang /",
    "T04D3910:9b-11": "chu zla bzhin du mthong ngo //",
    "T04D3910:9b-12": "zhes gsungs so //",
    "T04D3910:9b-13": "de nas yang rnam par mi rtog pa la bsgom par bya'o //",
    "T04D3910:9b-14": "de yang lus dang sems la gnod par gyur na sems gtad la /",
    "T04D3910:9b-15": "'jig rten mtha' dag la gong du bshad pa ltar",
    "T04D3910:9b-16": "bsams la 'phags pa bzang po spyod pa la sogs",
    "T04D3910:9b-17": "pa'i smon lam yang dag par gdab bo //",
    "T04D3910:9b-18": "pha rol tu phyin pa rnams kyang rdzogs par bya'o //",
    "T04D3910:9b-19": "de ltar byas na don dam par chos thams cad",
    "T04D3910:9b-20": "ma skyes pa yin yang sgyu ma bzhin du rgyu",
    "T04D3910:9b-21": "dang rkyen so sor nges pa sna tshogs pa 'dus",
    "T04D3910:9b-22": "pa'i dbang gis ma brtags na nyams dga' ba sna",
    "T04D3910:9b-23": "tshogs dag kho na 'byung ste /",
    "T04D3910:9b-24": "des na chad par lta bar yang mi 'gyur ro //",
    "T04D3910:9b-25": "sgro 'dogs pa'i mthar yang mi 'gyur te /",
    "T04D3910:9b-26": "'di ltar shes rab kyis rnam par brtags na mi dmigs te /",
    "T04D3910:9b-27": "des na rtag pa nyid dang sgro 'dogs pa'i mthar yang mi 'gyur ro //",
    "T04D3910:9b-28": "rnam par mi rtog pa bsgom pa'i nang du 'dus byas kyi chos dge ba dang /",
    "T04D3910:9b-29": "'dus ma byas kyi chos thams cad 'dus par yang gsungs te /",
    "T04D3910:9b-30": "theg pa chen po'i chos rnam par mi rtog pa'i",
    "T04D3910:9b-31": "nang du byang chub tu sems bskyed pa 'dus pa",
    "T04D3910:9b-32": "ji lta bu zhe na /",
    "T04D3910:9b-33": "rdo rje gcod pa'i mdo las /",
    "T04D3910:9b-34": "'du shes thams cad rnam par spangs te bla na",
    "T04D3910:9b-35": "med pa'i byang chub tu sems bskyed do zhes gsungs",
    "T04D3910:9b-36": "so // mi rtog pa'i nang du theg pa chen po 'dus pa ji lta bu zhe na /",
    "T04D3910:9b-37": "rdo rje'i ting nge 'dzin gyi mdo las /",
    "T04D3910:9b-38": "bsam zhing mod pa med na ldang dub [?] mi skye ste /",
    "T04D3910:9b-39": "yang dag pa ji lta ba bzhin du mi g-yo ba'o //",
    "T04D3910:9b-40": "de ni theg pa chen po'i zhes gsungs so //",
    "T04D3910:9b-41": "rnam par mi rtog pa'i nang du lam bsgom pa 'dus pa ji lta bu zhe na /",
    "T04D3910:9b-42": "shes rab kyi pha rol tu phyin pa las /",
    "T04D3910:9b-43": "mi dmigs pa ni lam mo //",
    "T04D3910:10a-0": "@10a * // mi dmigs pa ni 'bras bu'o zhes gsungs so //",
    "T04D3910:10a-1": "mi rtog pa'i nang du lam dbu ma 'dus pa ji lta bu zhe na /",
    "T04D3910:10a-2": "lang kar gshegs pa las /",
    "T04D3910:10a-3": "sems tsam du na mi rtog dang //",
    "T04D3910:10a-4": "phyi rol dngos po rnam gsal bas //",
    "T04D3910:10a-5": "rnam par rtog pa rnam ldog ste //",
    "T04D3910:10a-6": "lam de nyid ni dbu ma'o //",
    "T04D3910:10a-7": "sems tsam [?] yin te snang ba med //",
    "T04D3910:10a-8": "snang ba med pas mi skye bas //",
    "T04D3910:10a-9": "dbu ma pa yi lam 'di yang //",
    "T04D3910:10a-10": "nga dang sangs rgyas rnams kyis bshad //",
    "T04D3910:10a-11": "ces gsungs so //",
    "T04D3910:10a-12": "mi rtog pa'i nang du shes rab kyi pha rol",
    "T04D3910:10a-13": "tu phyin pa 'dus pa ji lta bu zhe na",
    "T04D3910:10a-14": "/ sdud pa las /",
    "T04D3910:10a-15": "gang tshe 'dus byas 'dus ma byas dang dkar nag chos //",
    "T04D3910:10a-16": "shes rab rnam par bshig nas rdul tsam mi gnas tshe //",
    "T04D3910:10a-17": "'jig rten dag na shes rab pha rol phyin grangs 'gro //",
    "T04D3910:10a-18": "nam mkha' gang la 'ang cung zad mi dmigs de dang 'dra //",
    "T04D3910:10a-19": "zhes gsungs so //",
    "T04D3910:10a-20": "mi rtog pa'i nang du mnyam pa nyid dang /",
    "T04D3910:10a-21": "mi g-yo ba 'dus pa ji lta lta bu zhe na /",
    "T04D3910:10a-22": "ye shes snang ba'i rgyan gyi mdo las /",
    "T04D3910:10a-23": "chos thams cad kyi mtshan nyid dmigs su med pa",
    "T04D3910:10a-24": "gang yin pa de ni mnyam pa nyid yin no",
    "T04D3910:10a-25": "// mnyam pa nyid gang yin pa de ni gnas pa nyid do //",
    "T04D3910:10a-26": "gnas pa nyid gang yin pa de ni mi g-yo ba nyid yin no //",
    "T04D3910:10a-27": "mi g-yo ba nyid gang yin pa de ni mi rtog pa nyid yin no //",
    "T04D3910:10a-28": "chos thams cad la brten pa'i sems kyi gnas med do //",
    "T04D3910:10a-29": "sems mi gnas pa de ni skye ba med par 'gyur te /",
    "T04D3910:10a-30": "de ltar mthong ba'i sems dang sems las byung ba'i",
    "T04D3910:10a-31": "rnam pa ni phyin ci ma log par 'jug par",
    "T04D3910:10a-32": "'gyur ro zhes gsungs so //",
    "T04D3910:10a-33": "mi rtog pa'i nang du tshul khrims bla na med pa 'dus pa ji lta bu zhe na /",
    "T04D3910:10a-34": "glang po dang mtshungs pa'i mdo las /",
    "T04D3910:10a-35": "tshul khrims can du gang rtog dang //",
    "T04D3910:10a-36": "tshul khrims log par rtog pa yang //",
    "T04D3910:10a-37": "gnyis ka tshul khrims log par bshad //",
    "T04D3910:10a-38": "gnyis med tshul khrims ma log pa'o //",
    "T04D3910:10a-39": "zhes 'byung /",
    "T04D3910:10a-40": "mi rtog pa'i nang du mtshan ma spong ba 'dus pa ji lta bu zhe na /",
    "T04D3910:10a-41": "rnam par mi rtog pa'i gzungs las /",
    "T04D3910:10a-42": "ji ltar yang mtshan ma de dag yongs su spong zhe na /",
    "T04D3910:10a-43": "mngon du snang ba yid la mi byed pas spong ngo zhes gsungs so //",
    "T04D3910:10a-44": "mi rtog par bsgom pa'i sems kyi chos nyid mthong ba ji lta bu zhe na /",
    "T04D3910:10b-0": "stug po bkod pa'i mdo @10b las /",
    "T04D3910:10b-1": "ji ltar shin tu bzang po'i gser //",
    "T04D3910:10b-2": "gser gyi dbyibs la mi snang ste //",
    "T04D3910:10b-3": "brtsal bas shin tu zhib btags nas //",
    "T04D3910:10b-4": "yongs su sbyangs na snang bar 'gyur //",
    "T04D3910:10b-5": "de bzhin kun gzhi rnam par shes //",
    "T04D3910:10b-6": "rnam shes bdun dang bcas pa yang //",
    "T04D3910:10b-7": "ting nge 'dzin gyis yongs sbyangs pa'i//",
    "T04D3910:10b-8": "rnal 'byor can gyis rtag tu mthong //",
    "T04D3910:10b-9": "zhes gsungs so //",
    "T04D3910:10b-10": "mi rtog pa'i nang du rang gi rig pa 'dus pa ji lta bu zhe na /",
    "T04D3910:10b-11": "dkon mchog sprin gyi mdo las /",
    "T04D3910:10b-12": "gsal ba de kho na zhes bgyi ba ci lags /",
    "T04D3910:10b-13": "bka' stsal pa /",
    "T04D3910:10b-14": "de kho na zhes bya ba ni yang dag pa'i don gyi tshig bla dags so //",
    "T04D3910:10b-15": "'di ni so so rang rig pa yin te /",
    "T04D3910:10b-16": "tshig dang yi ge dag gis gdags par mi nus so //",
    "T04D3910:10b-17": "ci'i phyir zhe na /",
    "T04D3910:10b-18": "smra ba dang /",
    "T04D3910:10b-19": "brjod pa dang /",
    "T04D3910:10b-20": "rtog pa thams cad kyi yul las 'das pa /",
    "T04D3910:10b-21": "'phags pa'i ye shes kyi yul te ye nas ji lta ba bzhin du 'dug pa'o zhes gsungs pas /",
    "T04D3910:10b-22": "cig car 'jug pa'i bsgom pa'i don 'di ni /",
    "T04D3910:10b-23": "de ltar mdo mang po'i lung dang yang mi 'gal la /",
    "T04D3910:10b-24": "mkhas pa dag gi man ngag dang yang mthun pa nyid de /",
    "T04D3910:10b-25": "slob dpon n'a ga rdzu nas rten 'brel gyi snying po mdzad pa las kyang /",
    "T04D3910:10b-26": "'di la bsal ba gang yang med //",
    "T04D3910:10b-27": "gzhag par bya ba ci yang med //",
    "T04D3910:10b-28": "yang dag nyid la yang dag lta //",
    "T04D3910:10b-29": "yang dag mthong nas rnam par grol //",
    "T04D3910:10b-30": "zhes gsungs so //",
    "T04D3910:10b-31": "yang slob dpon gyis rigs pa drug cu pa mdzad pa las kyang /",
    "T04D3910:10b-32": "gang dag rnam par dben pa la //",
    "T04D3910:10b-33": "g-yo ba'i yid kyang mi g-yo ste //",
    "T04D3910:10b-34": "nyon mongs sprul gyis dkrugs pa yi //",
    "T04D3910:10b-35": "mi bzad srid pa'i rgya mtsho brgal //",
    "T04D3910:10b-36": "zhes gsungs so //",
    "T04D3910:10b-37": "slob dpon a'arya de bas mdzad pa'i lag pa'i tshad kyi 'brel pa las kyang /",
    "T04D3910:10b-38": "kun nas nyon mongs spong 'dod pas //",
    "T04D3910:10b-39": "dam pa'i don gyis 'tshal bar bya //",
    "T04D3910:10b-40": "zhes gsungs so //",
    "T04D3910:10b-41": "des pa'i lung dang bstan bcos thams cad las kyang /",
    "T04D3910:10b-42": "mtha' gnyis dang mtshan ma la mi gnas pa ni mya ngan las 'das pa'i rgyu yin la /",
    "T04D3910:10b-43": "mtshan ma la gnas pa ni 'khor ba'i nyes dmigs su gsungs pas /",
    "T04D3910:10b-44": "rnam par mi rtog pa'i don la cig car 'jug pa ni /",
    "T04D3910:10b-45": "mya ngan las 'das pa'i lam gyi mchog yin par gsungs so //",
    "T04D3910:11a-0": "rnam par mi rtog pa'i nang du chos thams cad 'dus par gsungs @11a * //",
    "T04D3910:11a-1": "te ;",
    "T04D3910:11a-2": "shing than wa ga'i mdo las /",
    "T04D3910:11a-3": "chos gcig bslabs shing bsgoms na chos thams cad grol bar 'gyur ro zhes gsungs so //",
    "T04D3910:11a-4": "zla ba sgron ma'i mdo las /",
    "T04D3910:11a-5": "gang zhig chos gcig dang nyams su ldan na yon tan gyi chos thams cad rdzogs par 'gyur ro //",
    "T04D3910:11a-6": "gcig gang zhe na /",
    "T04D3910:11a-7": "de bzhin nyid du rig na chos thams cad la grags pa med pa yin /",
    "T04D3910:11a-8": "sgra kun spangs pa yin no zhes gsungs so //",
    "T04D3910:11a-9": "chos kyi rgyal po'i mdo las /",
    "T04D3910:11a-10": "chos gcig shes par nus na chos gcig kyang mi shes pa med do //",
    "T04D3910:11a-11": "chos gcig mi shes na chos gcig kyang shes pa med do zhes gsungs so //",
    "T04D3910:11a-12": "zla ba mar me'i mdo las /",
    "T04D3910:11a-13": "'jig rten khams ni stong dag tu //",
    "T04D3910:11a-14": "ngas ni mdo sde gang bshad pa //",
    "T04D3910:11a-15": "sna tshogs tshig 'bru don gcig ste //",
    "T04D3910:11a-16": "thams cad brjod par yong mi nus //",
    "T04D3910:11a-17": "tshig gcig goms par byas pas na //",
    "T04D3910:11a-18": "de dag thams cad goms par 'gyur //",
    "T04D3910:11a-19": "zhes gsungs so //",
    "T04D3910:11a-20": "slob dpon seng ge bzang pos mdzad pa'i mngon par rtogs pa'i rgyan gyi 'grel pa las kyang /",
    "T04D3910:11a-21": "chos gcig chos kun nyid kyi ngo bo nyid //",
    "T04D3910:11a-22": "gang gi chos gcig de bzhin nyid rtogs pas //",
    "T04D3910:11a-23": "de yis chos kun de bzhin nyid du rtogs //",
    "T04D3910:11a-24": "zhes gsungs pas /",
    "T04D3910:11a-25": "lung dang bstan bcos dang yang mi 'gal la /",
    "T04D3910:11a-26": "kun rdzob tu yang don gyis yod de /",
    "T04D3910:11a-27": "shes rab kyi pha rol tu phyin pa las /",
    "T04D3910:11a-28": "de ni sh'a ri'i bu gzugs stong pa nyid do //",
    "T04D3910:11a-29": "stong pa nyid kyang gzugs so //",
    "T04D3910:11a-30": "gzugs dang stong pa nyid tha dad pa ma yin no //",
    "T04D3910:11a-31": "de bzhin du tshor ba nas chos thams cad kyi bar du stong pa nyid kyi mtshan nyid de /",
    "T04D3910:11a-32": "mi skye mi 'gag mi 'phel mi 'grib bo zhes gsungs pas /",
    "T04D3910:11a-33": "don dam par rang bzhin med kyang kun rdzob tu",
    "T04D3910:11a-34": "sgyu ma tsam du stong pa nyid gzugs su snang",
    "T04D3910:11a-35": "bas chad par mi 'gyur ba ni dbu ma'i gzhung",
    "T04D3910:11a-36": "ngo snyam mo / ye shes snang ba'i rgyan gyi mdo las /",
    "T04D3910:11a-37": "rgyu rkyen rten 'brel bshad pa dang //",
    "T04D3910:11a-38": "rim gyis 'jug pa bstan pa ni //",
    "T04D3910:11a-39": "rmongs pa rnams la thabs su gsungs //",
    "T04D3910:11a-40": "lhun gyis grub pa'i chos de la //",
    "T04D3910:11a-41": "rim du sbyar ba ci zhig yod //",
    "T04D3910:11a-42": "mtha' las 'das pa'i rang bzhin la //",
    "T04D3910:11a-43": "gong bur 'du shes su zhig lta //",
    "T04D3910:11b-0": "cung zad du yang khas blangs @11b med //",
    "T04D3910:11b-1": "de tshe sems ni nam mkha' ste //",
    "T04D3910:11b-2": "sangs rgyas dang ni spyod yul gcig / ces gsungs pa ni dbu ma'i gzhung ngo snyam mo //",
    "T04D3910:11b-3": "lang kar gshegs pa las /",
    "T04D3910:11b-4": "dngos rnams skye ba kun rdzob tu //",
    "T04D3910:11b-5": "dam pa'i don du rang bzhin med //",
    "T04D3910:11b-6": "rang bzhin med la gang nor ba //",
    "T04D3910:11b-7": "de ni yang dag kun rdzob 'dod //",
    "T04D3910:11b-8": "ces gsungs pa dang /",
    "T04D3910:11b-9": "sangs rgyas phal po che las kyang /",
    "T04D3910:11b-10": "yid bzhin nor bu'i rgyal po ni //",
    "T04D3910:11b-11": "ci yid bsam pa rdzogs byed pa //",
    "T04D3910:11b-12": "de bzhin sangs rgyas chos nyid kyang //",
    "T04D3910:11b-13": "rtag tu smon lam rdzogs par 'grub //",
    "T04D3910:11b-14": "mtha' dang dbus med 'jig rten der //",
    "T04D3910:11b-15": "'jig rten pa yi 'dren par gyur //",
    "T04D3910:11b-16": "de yi smon lam de dag gis //",
    "T04D3910:11b-17": "phyogs bcu de dag rgyal bas gang //",
    "T04D3910:11b-18": "ji ltar zla ba shar gyur pa //",
    "T04D3910:11b-19": "tshad med pa yi gzugs brnyan rnams //",
    "T04D3910:11b-20": "chu yi snod du shar gyur kyang //",
    "T04D3910:11b-21": "zla ba gnyis su gyur pa med //",
    "T04D3910:11b-22": "de bzhin chags med mkhyen ldan rnams //",
    "T04D3910:11b-23": "chags med rnam par 'tshang rgya ba //",
    "T04D3910:11b-24": "zhing rnams kun na'ang rab tu snang //",
    "T04D3910:11b-25": "sangs rgyas la ni gnyis kyang med //",
    "T04D3910:11b-26": "ces gsungs pa ni don dam par gnyis su med kyang /",
    "T04D3910:11b-27": "tha snyad tsam du yang tha dad de /",
    "T04D3910:11b-28": "de ni dbu ma'i gzhung du bcom ldan 'das kyis",
    "T04D3910:11b-29": "don dam pa'i bka' mtha' dag las rgyas par gsungs",
    "T04D3910:11b-30": "so // bden pa le'u'i mdo las /",
    "T04D3910:11b-31": "'jam dpal ngas nyan thos dang rang sangs rgyas kyi theg pa la bkod pa med do //",
    "T04D3910:11b-32": "'jam dpal theg pa la rnam par bkod pa zhes bya ba ni kun rdzob tu zad do //",
    "T04D3910:11b-33": "don dam par theg pa gcig dang gnyis su med do zhes gsungs so ;",
    "T04D3910:11b-34": "/ yang ni chos nyid kyis mtha' btsan par byas",
    "T04D3910:11b-35": "na rnal 'byor chen po'i lam yang smra bsam las",
    "T04D3910:11b-36": "'das pa yin te /",
    "T04D3910:11b-37": "gzhung bshad du med mod kyi /",
    "T04D3910:11b-38": "'on kyang so so'i skye bo ma rabs rnams drang",
    "T04D3910:11b-39": "ba'i chos nyid la gzud [?] pa'i phyir tha snyad",
    "T04D3910:11b-40": "tsam gyi sgo nas bshad par zad do //",
    "T04D3910:11b-41": "de la gang dag rnam par mi rtog pa'i bya ba thams cad spangs pa yin na /",
    "T04D3910:11b-42": "sems pa dge bas bskyed pa'i las thams cad kyang spang ngam ci /",
    "T04D3910:11b-43": "dkon mchog gsum la mchod pa la sogs pa yang 'gal lo zhe na /",
    "T04D3910:11b-44": "de la bshad pa dkon mchog brtsegs pa las /",
    "T04D3910:11b-45": "sangs rgyas kyi 'du shes med /",
    "T04D3910:12a-0": "chos @12a * //",
    "T04D3910:12a-1": "kyi 'du shes med /",
    "T04D3910:12a-2": "dge 'dun gyi 'du shes med na yang dag pa'i mchod pa'o zhes gsungs so //",
    "T04D3910:12a-3": "blo gros rgya mtshos zhus pa'i mdo las kyang /",
    "T04D3910:12a-4": "blo gros rgya mtsho gsum po 'di dag ni de bzhin gshegs pa la mchod pa dang /",
    "T04D3910:12a-5": "rim gro bla na med pa'o //",
    "T04D3910:12a-6": "gsum gang zhe na /",
    "T04D3910:12a-7": "byang chub tu sems bskyed pa dang /",
    "T04D3910:12a-8": "de bzhin gshegs pa rnams kyi dam pa'i chos 'dzin pa dang /",
    "T04D3910:12a-9": "sems can rnams la snying rje chen po bskyed pa'o //",
    "T04D3910:12a-10": "zhes gsungs so //",
    "T04D3910:12a-11": "kha cig na re thos pa mang po dang bshad par bya dgos so zhe na /",
    "T04D3910:12a-12": "de la bshad pa gtsug tor chen po'i mdo las /",
    "T04D3910:12a-13": "mtha' yas 'dzin par yid gzhungs kyang //",
    "T04D3910:12a-14": "ldog par bsams pas mtha' mar ltung //",
    "T04D3910:12a-15": "rjes su 'khor ba ma yin nam //",
    "T04D3910:12a-16": "zhes gsungs so //",
    "T04D3910:12a-17": "zla ba'i snying po'i mdo las /",
    "T04D3910:12a-18": "dper na me stag gang gis kyang //",
    "T04D3910:12a-19": "rgya mtsho chen po skem mi nus //",
    "T04D3910:12a-20": "de bzhin kun rdzob bden pas kyang //",
    "T04D3910:12a-21": "rang gi nyon mongs skem mi nus //",
    "T04D3910:12a-22": "sems can gzhan lta ci zhig smos //",
    "T04D3910:12a-23": "zhes gsungs so //",
    "T04D3910:12a-24": "lang kar gshegs pa las /",
    "T04D3910:12a-25": "ji bzhin sgra ru brtags nas su //",
    "T04D3910:12a-26": "gang gis de ltar bsgrubs na ni //",
    "T04D3910:12a-27": "shi nas sems can dmyal bar ltung //",
    "T04D3910:12a-28": "ma rabs sgyu ma 'chang la dad //",
    "T04D3910:12a-29": "yang dag shes rab ming thob bo //",
    "T04D3910:12a-30": "smra ba sdug bsngal gsum nyid de //",
    "T04D3910:12a-31": "sdug bsngal 'gag pa yang dag nyid //",
    "T04D3910:12a-32": "ces gsungs so //",
    "T04D3910:12a-33": "yang de nyid las /",
    "T04D3910:12a-34": "bshad pa dag kyang 'khrul pa ste //",
    "T04D3910:12a-35": "yang dag nyid la yi ge med //",
    "T04D3910:12a-36": "ces gsungs so //",
    "T04D3910:12a-37": "yang de nyid las mang du thos pa zhes bya ba ni don la mkhas pa yin gyi /",
    "T04D3910:12a-38": "tshig la mkhas pa ma yin no zhes gsungs so //",
    "T04D3910:12a-39": "'byung ba med pa'i mdo las /",
    "T04D3910:12a-40": "chos kyi rang bzhin yongs su mi shes na //",
    "T04D3910:12a-41": "tshig gi dam pas byang chub 'tshang mi rgya //",
    "T04D3910:12a-42": "zhes gsungs so //",
    "T04D3910:12a-43": "dgongs pa nges par 'grel pa las /",
    "T04D3910:12a-44": "yun ring dus nas smra ba la mos shing smra",
    "T04D3910:12a-45": "ba la mngon par dga' bas nang gi 'phags pa'i",
    "T04D3910:12a-46": "mi smra bar gyur pa'i bden pa la brtags pa'am",
    "T04D3910:12a-47": "/ rjes su dpag pa'am mos par mi nus so //",
    "T04D3910:12a-48": "zhes gsungs so //",
    "T04D3910:12a-49": "'jam dpal gnas pa las /",
    "T04D3910:12a-50": "'dus byas la ni gang rtog dang //",
    "T04D3910:12b-0": "'dus @12b ma byas la gang rtog pa //",
    "T04D3910:12b-1": "gnyi ga bdud kyi las yin zhes //",
    "T04D3910:12b-2": "de dag mkhas pas rab tu bshad //",
    "T04D3910:12b-3": "ces gsungs so //",
    "T04D3910:12b-4": "nam mkha' mdzod kyi mdo las /",
    "T04D3910:12b-5": "ji snyed du smra ba de snyed du bdud kyi las so //",
    "T04D3910:12b-6": "smra ba med cing mtshan ma med pa las bdud kyis ci zhig bya /",
    "T04D3910:12b-7": "zhes gsungs so //",
    "T04D3910:12b-8": "tshangs pa kun 'dris kyi mdo las /",
    "T04D3910:12b-9": "chos dang chos ma yin pa rnam par mi rtog",
    "T04D3910:12b-10": "/ mtshan ma gnyis dang bral ba ni lam bsgom",
    "T04D3910:12b-11": "pa'o zhes gsungs so //",
    "T04D3910:12b-12": "chos kyi rgyal po'i mdo las /",
    "T04D3910:12b-13": "rigs kyi bu grol thar par 'dod na /",
    "T04D3910:12b-14": "'dod pa'i yan lag bcad la /",
    "T04D3910:12b-15": "sems kyis gnyis su mi bsam gcig tu bsam ste yod pa dang med pa'i sems gtang ngo //",
    "T04D3910:12b-16": "sems kyi ngo bo nyid kyi tshul ni stong pa ste /",
    "T04D3910:12b-17": "sems kyi ngo bo nyid ni 'gro ba yang med /",
    "T04D3910:12b-18": "'ong ba yang med /",
    "T04D3910:12b-19": "blang ba yang med /",
    "T04D3910:12b-20": "dor ba yang med de /",
    "T04D3910:12b-21": "ci yang med pa 'di'i ming ni byang chub po zhes gsungs so //",
    "T04D3910:12b-22": "gser 'od dam pa'i mdo las /",
    "T04D3910:12b-23": "kun rdzob kyi tshul du bstan cing bshad mod kyi /",
    "T04D3910:12b-24": "yang dag pa'i don la blos brtags na de lta ma yin no //",
    "T04D3910:12b-25": "tshig sgyu mas yang dag pa'i gzhung mngon par byang ba'i phyir ro //",
    "T04D3910:12b-26": "zhes gsungs so //",
    "T04D3910:12b-27": "shes rab 'bum gyi mdo las /",
    "T04D3910:12b-28": "chos kyi dbyings shes na chos thams cad kyi mdo",
    "T04D3910:12b-29": "dang rgyas pa yang shes pa yin no zhes gsungs",
    "T04D3910:12b-30": "pas / don la mkhas pa ni thos pa'i mchog yin par mngon la /",
    "T04D3910:12b-31": "gal te sgra phyir 'brangs na rnam par mi rtog pa'i bar chad du yang 'gyur la /",
    "T04D3910:12b-32": "thos pa bshad na don mi che bar gsungs so //",
    "T04D3910:12b-33": "kha cig na re pha rol tu phyin pa drug la sogs pa spyad dgos so zhes zer ro //",
    "T04D3910:12b-34": "de la bshad pa /",
    "T04D3910:12b-35": "rdo rje ting nge 'dzin gyi mdo las /",
    "T04D3910:12b-36": "sems stong pa nyid du mi g-yon pha rol tu phyin pa drug 'dus so zhes gsungs so //",
    "T04D3910:12b-37": "tshangs pa khyad par sems kyis zhus pa'i mdo las /",
    "T04D3910:12b-38": "mi sems pa ni sbyin pa /",
    "T04D3910:12b-39": "mi gnas pa ni tshul khrims /",
    "T04D3910:12b-40": "ci yang bye brag mi phyed pa ni bzod pa /",
    "T04D3910:12b-41": "blang dor med pa ni brtson 'grus /",
    "T04D3910:12b-42": "ma chags pa ni ting nge 'dzin /",
    "T04D3910:12b-43": "mi gnyis pa ni shes rab ces gsungs so //",
    "T04D3910:12b-44": "lang kar gshegs pa'i mdo las /",
    "T04D3910:12b-45": "ji srid sems ni 'jug gi bar //",
    "T04D3910:12b-46": "de srid 'jig rten rgyang pan pa //",
    "T04D3910:13a-0": "zhes @13a * //",
    "T04D3910:13a-1": "gsungs pas /",
    "T04D3910:13a-2": "sbyin pa la sogs pa tsam ni mu stegs pa la yang yod pas /",
    "T04D3910:13a-3": "mtshan ma'i rjes su 'brangs na 'khor ba las mi 'da' ba'i skyon du 'gyur ro //",
    "T04D3910:13a-4": "kha cig na re kha ton dang 'dri klog las bsod nams che ba med do zhes zer ro //",
    "T04D3910:13a-5": "de la bshad pa ting nge 'dzin gyi rgyal po'i mdo las /",
    "T04D3910:13a-6": "gang zhig byang chub rab tu dad pa ni //",
    "T04D3910:13a-7": "'dus byas skyo nas sems can don gyi phyir //",
    "T04D3910:13a-8": "dgon par phyogs te gom pa bdun bor na //",
    "T04D3910:13a-9": "de ni de bas bsod nams mchog tu 'gyur //",
    "T04D3910:13a-10": "zhes gsungs so //",
    "T04D3910:13a-11": "gtsug tor chen po'i mdo las /",
    "T04D3910:13a-12": "rdul snyed kyi bskal par dam pa'i chos kyi mdo sde klog cing kha ton byed pa bas /",
    "T04D3910:13a-13": "nyin gcig gam mtshan gcig zag pa med pa'i shes",
    "T04D3910:13a-14": "rab bsgoms na bsod nams dpag tu med par che'o",
    "T04D3910:13a-15": "// de ci'i phyir zhe na /",
    "T04D3910:13a-16": "skye shi las ring du gyur pa'i phyir ro zhes gsungs pas /",
    "T04D3910:13a-17": "mdo sde kha ton byed pa dang 'dri ba ni don mi che bar gsungs so //",
    "T04D3910:13a-18": "kha cig na re rnam par mi rtog pa la",
    "T04D3910:13a-19": "sems can gyi don bya ba'i thabs med do zhes",
    "T04D3910:13a-20": "zer ro // de la bshad pa shes rab kyi pha rol tu phyin pa'i mdo las /",
    "T04D3910:13a-21": "rab 'byor 'di la byang chub sems dpa' sems dpa'",
    "T04D3910:13a-22": "chen po'i ting nge 'dzin gsum la gnas shing sems",
    "T04D3910:13a-23": "can gang rnam par rtog pa la spyod pa de",
    "T04D3910:13a-24": "dag ni stong pa nyid la rab tu 'god do",
    "T04D3910:13a-25": "// sems can gang mtshan ma la spyod pa de dag ni mtshan ma la sbyor ro //",
    "T04D3910:13a-26": "sems can gang 'bras bu la smon pa de dag ni smon pa la sbyar ro //",
    "T04D3910:13a-27": "rab 'byor de lta de ltar byang chub sems dpa'",
    "T04D3910:13a-28": "sems dpa' chen po shes rab kyi pha rol tu",
    "T04D3910:13a-29": "phyin pa la spyod cing ting nge 'dzin gsum la",
    "T04D3910:13a-30": "gnas shing / sems can rnams yongs su smin par byed do zhes gsungs pas /",
    "T04D3910:13a-31": "rnam par mi rtog pa nyid kyis sems can gyi don byed de /",
    "T04D3910:13a-32": "mtshan ma'i sgo nas chos ston pa ni bdud kyi las dang sdig pa'i grogs po yin no //",
    "T04D3910:13a-33": "sangs rgyas mdzod kyi mdo las /",
    "T04D3910:13a-34": "rang gis chos mi shes par gzhan la chos ston",
    "T04D3910:13a-35": "pa ni sems can dmyal bar skye bar 'gyur ro",
    "T04D3910:13a-36": "// de ci'i phyir zhe na /",
    "T04D3910:13a-37": "chos log par bstan pa'i phyir ro //",
    "T04D3910:13a-38": "chos log par bshad ces bya ba ni dngos po dang mtshan mar bstan pa'o zhes gsungs pas /",
    "T04D3910:13b-0": "@13b mi dmigs par sems can gyi don byed pa ni mchog tu gsungs so //",
    "T04D3910:13b-1": "kha cig na re mi rtog pa la sdig pa bshags pa med do zhes zer na /",
    "T04D3910:13b-2": "de la bshad pa phyogs su rgyas pa'i mdo las /",
    "T04D3910:13b-3": "gang zhig 'gyod tshangs byed 'dod na //",
    "T04D3910:13b-4": "drang por 'dug la yang dag ltos //",
    "T04D3910:13b-5": "yang dag nyid la yang dag lta //",
    "T04D3910:13b-6": "yang dag mthong nas rnam par grol //",
    "T04D3910:13b-7": "'di ni 'gyod tshangs mchog ces bya //",
    "T04D3910:13b-8": "zhes gsungs pas sems mi g-yo bar 'dug pa nyid ni 'gyod changs kyi mchog yin par gsungs so //",
    "T04D3910:13b-9": "de yan chad ni rgol ba'i lan du yang gzung ngo //",
    "T04D3910:13b-10": "rnal 'byor ba'i gzhung du yang bshad pa yin no //",
    "T04D3910:13b-11": "de bas na thams cad mkhyen pa nyid myur du",
    "T04D3910:13b-12": "thob par 'dod pa des rnam par mi rtog pa'i",
    "T04D3910:13b-13": "ting nge 'dzin bsgom par bya'o //",
    "T04D3910:13b-14": "mi rtog cig car 'jug pa 'di bshad pas //",
    "T04D3910:13b-15": "khams gsum sems can mtha' yas ji snyed kun //",
    "T04D3910:13b-16": "shes rab mig thob dbu ma'i don rtogs nas //",
    "T04D3910:13b-17": "thams cad mkhyen pa myur du thob par shog /",
    "T04D3910:13b-18": "cig car 'jug pa'i rnam par mi rtog pa'i bsgom",
    "T04D3910:13b-19": "don slob dpon chen po bi ma la mi tras",
    "T04D3910:13b-20": "mdzad pa rdzogs so /",
    "T04D3910:13b-22": "// / rgya gar gyi mkhan po dharma t'a sh'i la dang /"
}