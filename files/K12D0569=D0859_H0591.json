{
    "K12D0569=D0859_H0591:428b-0": "@428b rgya gar skad du /",
    "K12D0569=D0859_H0591:428b-1": "a'arya aa bhi shinytsa ni n'a ma dha n'i /",
    "K12D0569=D0859_H0591:428b-2": "bod skad du /",
    "K12D0569=D0859_H0591:428b-3": "'phags pa dbang bskur ba zhes bya ba'i gzungs /",
    "K12D0569=D0859_H0591:428b-4": "sangs rgyas dang /",
    "K12D0569=D0859_H0591:428b-5": "byang chub sems dpa' thams cad la phyag 'tshal lo //",
    "K12D0569=D0859_H0591:428b-6": "'di skad bdag gis thos pa dus gcig na /",
    "K12D0569=D0859_H0591:428b-7": "bcom ldan 'das mnyan yod na rgyal bu rgyal byed",
    "K12D0569=D0859_H0591:428b-8": "kyi tshal mgon med zas sbyin gyi kun dga' ra",
    "K12D0569=D0859_H0591:428b-9": "ba na dge slong gi dge 'dun chen po dang",
    "K12D0569=D0859_H0591:428b-10": "/ byang chub sems dpa' grangs med pa /",
    "K12D0569=D0859_H0591:428b-11": "sngon gyi rgyal ba la lhag par bya ba byas pa rnams dang thabs gcig tu bzhugs te /",
    "K12D0569=D0859_H0591:428b-12": "de nas bcom ldan 'das kyis tshe dang ldan pa sh'a ri'i bu la bka' stsal pa /",
    "K12D0569=D0859_H0591:428b-13": "sh'a ri'i bu /",
    "K12D0569=D0859_H0591:428b-14": "khyod kyis 'de lta ste /",
    "K12D0569=D0859_H0591:428b-15": "byang chub sems dpa'i ma dang /",
    "K12D0569=D0859_H0591:428b-16": "byang chub sems dpa'i sngon gyi spyod pa dang /",
    "K12D0569=D0859_H0591:428b-17": "bden pa'i smon lam dang /",
    "K12D0569=D0859_H0591:428b-18": "byang chub sems dpas yongs su bzung ba dang /",
    "K12D0569=D0859_H0591:428b-19": "byang chub sems dpa'i chos 'di dag sgoms shig /",
    "K12D0569=D0859_H0591:428b-20": "ston cig /",
    "K12D0569=D0859_H0591:428b-21": "'di lta ste /",
    "K12D0569=D0859_H0591:428b-22": "gzungs kyi chos kyi rnam grangs so //",
    "K12D0569=D0859_H0591:428b-23": "de nas tshe dang ldan pa sh'a ri'i bus bcom ldan 'das la 'di skad ces gsol to //",
    "K12D0569=D0859_H0591:428b-24": "bcom ldan 'das /",
    "K12D0569=D0859_H0591:428b-25": "gzungs ni /",
    "K12D0569=D0859_H0591:428b-26": "yul la mi gnas /",
    "K12D0569=D0859_H0591:428b-27": "phyogs na mi gnas na /",
    "K12D0569=D0859_H0591:429a-0": "bcom @429a *//",
    "K12D0569=D0859_H0591:429a-1": "ldan 'das /",
    "K12D0569=D0859_H0591:429a-2": "gzungs zhes bgyi ba la /",
    "K12D0569=D0859_H0591:429a-3": "bcom ldan 'das /",
    "K12D0569=D0859_H0591:429a-4": "gzungs zhes bgyi ba 'di'i tshig gi don gang lags /",
    "K12D0569=D0859_H0591:429a-5": "de skad ces gsol pa dang /",
    "K12D0569=D0859_H0591:429a-6": "bcom ldan 'das kyis tshe dang ldan pa sh'a ri'i bu la 'di skad ces bka' stsal to /",
    "K12D0569=D0859_H0591:429a-7": "sh'a ri'i bu /",
    "K12D0569=D0859_H0591:429a-8": "legs so legs so /",
    "K12D0569=D0859_H0591:429a-9": "sh'a ri'i bu /",
    "K12D0569=D0859_H0591:429a-10": "khyod 'di ltar theg pa chen po la yang dag par zhugs pa dang /",
    "K12D0569=D0859_H0591:429a-11": "theg pa chen po la mngon par brtson pa dang /",
    "K12D0569=D0859_H0591:429a-12": "theg pa chen po lhag par byed pa dang /",
    "K12D0569=D0859_H0591:429a-13": "khyod gzugs yul na mi gnas /",
    "K12D0569=D0859_H0591:429a-14": "phyogs na mi gnas par ston pa yang legs so //",
    "K12D0569=D0859_H0591:429a-15": "de ci'i phyir zhe na /",
    "K12D0569=D0859_H0591:429a-16": "sh'a ri'i bu /",
    "K12D0569=D0859_H0591:429a-17": "gzungs ni /",
    "K12D0569=D0859_H0591:429a-18": "chos nyid kyis 'das pa dang /",
    "K12D0569=D0859_H0591:429a-19": "ma 'ongs pa dang /",
    "K12D0569=D0859_H0591:429a-20": "da ltar byung ba ma yin te /",
    "K12D0569=D0859_H0591:429a-21": "sh'a ri'i bu /",
    "K12D0569=D0859_H0591:429a-22": "gzungs ni /",
    "K12D0569=D0859_H0591:429a-23": "'das pa zhes mi 'chad /",
    "K12D0569=D0859_H0591:429a-24": "ma 'ongs pa zhes mi 'chad /",
    "K12D0569=D0859_H0591:429a-25": "da ltar byung ba zhes mi 'chad /",
    "K12D0569=D0859_H0591:429a-26": "dngos por mi 'chad /",
    "K12D0569=D0859_H0591:429a-27": "dngos po med par mi 'chad /",
    "K12D0569=D0859_H0591:429a-28": "mtshan ma dang /",
    "K12D0569=D0859_H0591:429a-29": "mtshan ma med par mi 'chad /",
    "K12D0569=D0859_H0591:429a-30": "chos gang skye ba'i phyir ram /",
    "K12D0569=D0859_H0591:429a-31": "'gag pa'i phyir mi 'chad mod kyi /",
    "K12D0569=D0859_H0591:429a-32": "sh'a ri'i bu /",
    "K12D0569=D0859_H0591:429a-33": "'on kyang byang chub sems dpa' la phan par bzhed pa'i phyir chos ston te /",
    "K12D0569=D0859_H0591:429a-34": "gang 'di chos kyi rnam grangs kyi gzungs ni /",
    "K12D0569=D0859_H0591:429a-35": "gzungs med par bya ba'i lam du gyur pa /",
    "K12D0569=D0859_H0591:429a-36": "rigs pa'i stobs kyis gnas pa /",
    "K12D0569=D0859_H0591:429b-0": "sangs rgyas kyi yon @429b tan; sangs rgyas kyi lhag par bya ba sgrub pa /",
    "K12D0569=D0859_H0591:429b-1": "sangs rgyas kyi tshul khrims /",
    "K12D0569=D0859_H0591:429b-2": "sangs rgyas kyi bsdus pa /",
    "K12D0569=D0859_H0591:429b-3": "sangs rgyas kyi mtshams sbyor ba /",
    "K12D0569=D0859_H0591:429b-4": "sangs rgyas 'byung ba'o //",
    "K12D0569=D0859_H0591:429b-5": "de nas tshe dang ldan pa sh'a ri'i bus bcom ldan 'das la 'di skad ces gsol to //",
    "K12D0569=D0859_H0591:429b-6": "bcom ldan 'das /",
    "K12D0569=D0859_H0591:429b-7": "gang la gnas shing gzungs de thob na /",
    "K12D0569=D0859_H0591:429b-8": "byang chub sems dpa' bla na med pa yang dag",
    "K12D0569=D0859_H0591:429b-9": "par rdzogs pa'i byang chub ba las phyir mi ldog",
    "K12D0569=D0859_H0591:429b-10": "par 'gyur ba dang /",
    "K12D0569=D0859_H0591:429b-11": "dam bca' ba bzang ba dang /",
    "K12D0569=D0859_H0591:429b-12": "chos la mi gnas pa dang /",
    "K12D0569=D0859_H0591:429b-13": "bdag the tshom ma mchis pa dang /",
    "K12D0569=D0859_H0591:429b-14": "slob dpon ma mchis pa dang /",
    "K12D0569=D0859_H0591:429b-15": "rang gi lam la gnas pa bcom ldan 'das kyis bshad du gsol /",
    "K12D0569=D0859_H0591:429b-16": "bde bar gshegs pas bshad du gsol /",
    "K12D0569=D0859_H0591:429b-17": "bcom ldan 'das kyis bka' stsal pa; sh'a ri'i bu /",
    "K12D0569=D0859_H0591:429b-18": "legs so legs so //",
    "K12D0569=D0859_H0591:429b-19": "sh'a ri'i bu /",
    "K12D0569=D0859_H0591:429b-20": "gzungs thob pa'i byang chub sems dpa' ni /",
    "K12D0569=D0859_H0591:429b-21": "sangs rgyas nyid du brjod do //",
    "K12D0569=D0859_H0591:429b-22": "sh'a ri'i bu /",
    "K12D0569=D0859_H0591:429b-23": "gang la la zhig byang chub sems dpa' gzungs thob pa la bsti stang byed dam /",
    "K12D0569=D0859_H0591:429b-24": "bla mar byed dam /",
    "K12D0569=D0859_H0591:429b-25": "rim gror byed dam /",
    "K12D0569=D0859_H0591:429b-26": "mchod na /",
    "K12D0569=D0859_H0591:429b-27": "des sangs rgyas thams cad la bsti stang byas par 'gyur ro //",
    "K12D0569=D0859_H0591:429b-28": "gang dag gis gzungs 'di thos pa dang /",
    "K12D0569=D0859_H0591:429b-29": "gang dag mos pa de dag kyang sangs rgyas ji",
    "K12D0569=D0859_H0591:429b-30": "lta ba de bzhin du mchod pa'i 'os su 'gyur",
    "K12D0569=D0859_H0591:430a-0": "zhing / byang chub kyi sems dang mi 'bral @430a *//",
    "K12D0569=D0859_H0591:430a-1": "bar 'gyur ro //",
    "K12D0569=D0859_H0591:430a-2": "sh'a ri'i bu /",
    "K12D0569=D0859_H0591:430a-3": "gzungs ni /",
    "K12D0569=D0859_H0591:430a-4": "'di lta ste /",
    "K12D0569=D0859_H0591:430a-5": "sandha ra n'i /",
    "K12D0569=D0859_H0591:430a-6": "autta ra ni /",
    "K12D0569=D0859_H0591:430a-7": "san pra tishthi te /",
    "K12D0569=D0859_H0591:430a-8": "autta ma su pra tishthi te /",
    "K12D0569=D0859_H0591:430a-9": "bi dz ya ba la /",
    "K12D0569=D0859_H0591:430a-10": "sarba pra ti dzny'a /",
    "K12D0569=D0859_H0591:430a-11": "aa ha ra dzny'a na pa ti /",
    "K12D0569=D0859_H0591:430a-12": "autpa da ni /",
    "K12D0569=D0859_H0591:430a-13": "bi ni m'a n'i aa bhi shinytsa ni /",
    "K12D0569=D0859_H0591:430a-14": "aa bhi bha ha ra /",
    "K12D0569=D0859_H0591:430a-15": "shu bha ba ti /",
    "K12D0569=D0859_H0591:430a-16": "aa ni shri ta /",
    "K12D0569=D0859_H0591:430a-17": "ba hu ku bha /",
    "K12D0569=D0859_H0591:430a-18": "aa bhi pa tsa /",
    "K12D0569=D0859_H0591:430a-19": "sh'a ri'i bu /",
    "K12D0569=D0859_H0591:430a-20": "'di dag ni /",
    "K12D0569=D0859_H0591:430a-21": "dbang bskur pa zhes bya ba'i gzungs kyi chos kyi ming rnams te /",
    "K12D0569=D0859_H0591:430a-22": "'das pa rnams dang /",
    "K12D0569=D0859_H0591:430a-23": "ma 'ongs pa rnams dang da ltar byung ba rnams",
    "K12D0569=D0859_H0591:430a-24": "dang legs par gnas pa rnams byang chub sems dpa'",
    "K12D0569=D0859_H0591:430a-25": "gang gis legs par bzung ste 'chad pa de /",
    "K12D0569=D0859_H0591:430a-26": "myur du mngon par rdzogs par 'tshang rgya bar bya ba'i phyir bskal ba brgya dang /",
    "K12D0569=D0859_H0591:430a-27": "bskal pa stong dag tu smon lam gyis zad par byed par mi 'gyur /",
    "K12D0569=D0859_H0591:430a-28": "de la mtshon gyis mi tshugs par 'gyur /",
    "K12D0569=D0859_H0591:430a-29": "me dang srog chags mi srun pa rnams kyis mi tshugs par 'gyur ro //",
    "K12D0569=D0859_H0591:430a-30": "de ci'i phyir zhe na /",
    "K12D0569=D0859_H0591:430a-31": "'di ltar sh'a ri'i bu; gzungs 'di ni /",
    "K12D0569=D0859_H0591:430a-32": "'das pa'i sangs rgyas rnams kyi yum mo //",
    "K12D0569=D0859_H0591:430a-33": "sh'a ri'i bu /",
    "K12D0569=D0859_H0591:430a-34": "rigs kyi bu'am /",
    "K12D0569=D0859_H0591:430a-35": "rigs kyi bu mo gang la las stong gsum gyi stong chen po'i grangs /",
    "K12D0569=D0859_H0591:430a-36": "med pa bcu mthar chags su gang ba'i sangs rgyas rnams lan bza' dang /",
    "K12D0569=D0859_H0591:430a-37": "zhal zas bzang pos bskal pa grangs med par dbul ba byas pa bas /",
    "K12D0569=D0859_H0591:430b-0": "rigs kyi bu'am @430b rigs kyi bu mo gzhan gang",
    "K12D0569=D0859_H0591:430b-1": "gis gzungs 'di las tha na tshig gcig tsam bzung",
    "K12D0569=D0859_H0591:430b-2": "ba de pas bsod nams ches mang du bskyed do",
    "K12D0569=D0859_H0591:430b-3": "// de ci'i phyir zhe na /",
    "K12D0569=D0859_H0591:430b-4": "sh'a ri'i bu /",
    "K12D0569=D0859_H0591:430b-5": "dbang bskur ba'i gzungs 'di ni /",
    "K12D0569=D0859_H0591:430b-6": "sangs rgyas kyi yum yin pa'i phyir ro //",
    "K12D0569=D0859_H0591:430b-7": "bcom ldan 'das kyis de skad ces bka' stsal nas dge slong de dag dang /",
    "K12D0569=D0859_H0591:430b-8": "byang chub sems dpa' de dag dang /",
    "K12D0569=D0859_H0591:430b-9": "lha dang /",
    "K12D0569=D0859_H0591:430b-10": "mi dang /",
    "K12D0569=D0859_H0591:430b-11": "lha ma yin dang /",
    "K12D0569=D0859_H0591:430b-12": "dri zar bcas pa'i 'jig rten yi rang ste bcom",
    "K12D0569=D0859_H0591:430b-13": "ldan 'das kyis gsungs pa la mngon par bstod do",
    "K12D0569=D0859_H0591:430b-14": "// 'phags pa dbang bskur ba zhes bya ba'i gzungs rdzogs so ////",
    "K12D0569=D0859_H0591:430b-15": "rgya gar gyi mkhan po dzin mi tra dang /",
    "K12D0569=D0859_H0591:430b-16": "d'a n'a sh'i la dang /",
    "K12D0569=D0859_H0591:430b-17": "zhu chen gyi lotstsha ba bandhe ye shes sdes bsgyur",
    "K12D0569=D0859_H0591:430b-18": "cing zhus te skad gsar bcad kyis kyang bcos nas"
}