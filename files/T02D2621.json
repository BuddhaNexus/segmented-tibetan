{
    "T02D2621:120a-0": "@120a # // rgya gar skad du /",
    "T02D2621:120a-1": "a'a rya mnydzu shr'i n'a ma sam g'i ti sarba mandala sto tra /",
    "T02D2621:120a-2": "bod skad du /",
    "T02D2621:120a-3": "'phags pa 'jam dpal gyi mtshan yang dag par brjod pa'i dkyil 'khor thams cad la bstod pa /",
    "T02D2621:120a-4": "phyi dang nang dang de'i nang na //",
    "T02D2621:120a-5": "sku gsum bdag nyid la bzhugs pa //",
    "T02D2621:120a-6": "snying rje shes rab rjes zhugs pa //",
    "T02D2621:120a-7": "gzhon nu khyod la phyag 'tshal lo ;",
    "T02D2621:120a-8": "/ rnam kun rnam par byang chub dang //",
    "T02D2621:120a-9": "rnam kun dri ma med pa dang //",
    "T02D2621:120a-10": "chos rnams kun la gnas pa dang //",
    "T02D2621:120a-11": "chos kun gcig tu ston pa dang //",
    "T02D2621:120a-12": "rnam kun tshul la 'jug pa dang //",
    "T02D2621:120a-13": "rnam kun tshul la gnas pa dang //",
    "T02D2621:120a-14": "rnam pa kun gyi don tshul gcig /'jam pa'i dbyangs la phyag 'tshal bstod //",
    "T02D2621:120a-15": "sgeg dang bzhad dang mi sdug dang //",
    "T02D2621:120a-16": "drag po'i ngo mtshar nyams bdag nyid //",
    "T02D2621:120a-17": "nyon mongs gcod dang shes rab can //",
    "T02D2621:120a-18": "dang po'i sangs rgyas khyod la 'dud //",
    "T02D2621:120a-19": "srid dang zhi ba spangs pa dang //",
    "T02D2621:120a-20": "srid dang zhi bar bzhugs par mdzad //",
    "T02D2621:120b-0": "zla ba gzhon @120b nu ltar mdzes pa //",
    "T02D2621:120b-1": "chos sku de la phyag 'tshal lo //",
    "T02D2621:120b-2": "chos rnams thams cad stong nyid kyi //",
    "T02D2621:120b-3": "srog tu khyod ni bzhugs pa yin //",
    "T02D2621:120b-4": "mtshan ma la yang mtshan ma med //",
    "T02D2621:120b-5": "dbang phyug che la phyag 'tshal bstod //",
    "T02D2621:120b-6": "khyod mi bzhugs na spros 'di la //",
    "T02D2621:120b-7": "ji ltar yang ni smon pa yin //",
    "T02D2621:120b-8": "khyed 'dir rjes su zhugs na ni //",
    "T02D2621:120b-9": "'di la smon la phyag 'tshal bstod //",
    "T02D2621:120b-10": "thog ma bar dang mthar dge ba //",
    "T02D2621:120b-11": "'di ni rang nyid 'od gsal ba //",
    "T02D2621:120b-12": "phrin las rjes su 'jug pa yin //",
    "T02D2621:120b-13": "sna tshogs ston la phyag 'tshal bstod //",
    "T02D2621:120b-14": "lta ba rtog dag las 'tsho ba //",
    "T02D2621:120b-15": "rtsol dang dran dang ting 'dzin gyi //",
    "T02D2621:120b-16": "'phags ai yan lag 'khor lo mdzes //",
    "T02D2621:120b-17": "'khor los sgyur la phyag 'tshal bstod //",
    "T02D2621:120b-18": "rang bzhin gyis ni kun rdzob dang //",
    "T02D2621:120b-19": "sems can rnams kyi bsdu ba dang //",
    "T02D2621:120b-20": "dge ba dri med snang ba dang //",
    "T02D2621:120b-21": "smin byed de la phyag 'tshal bstod //",
    "T02D2621:120b-22": "zang zing mi 'jigs spyin byed dang //",
    "T02D2621:120b-23": "byams pa spyin byed mchog dang ni //",
    "T02D2621:120b-24": "chos spyin chos kyi dbang phyug gi //",
    "T02D2621:120b-25": "chen po de la phyag 'tshal bstod //",
    "T02D2621:120b-26": "zhi gnas lhag mthong dag gi ni //",
    "T02D2621:120b-27": "shes rab pha rol phyin par 'gro //",
    "T02D2621:120b-28": "nyon mongs gcod pa'i shes rab kyi //",
    "T02D2621:120b-29": "ral gri bsnams la phyag 'tshal bstod //",
    "T02D2621:120b-30": "sems can khams ni mgu ba dang //",
    "T02D2621:120b-31": "rdzu 'phrul rkang pa chen pos gnon //",
    "T02D2621:120b-32": "ba stan pa so so rang rig gi //",
    "T02D2621:120b-33": "skyob pa'i mgon la phyag 'tshal bstod //",
    "T02D2621:120b-34": "go cha chen po bgos pa dang //",
    "T02D2621:120b-35": "'jug pa che la gnas pa dang //",
    "T02D2621:120b-36": "so sor rtog par byed pa dang //",
    "T02D2621:120b-37": "bya ba nan tan de la bstod //",
    "T02D2621:120b-38": "spyin dang tshul khrims bzod brtson 'grus //",
    "T02D2621:120b-39": "bsam gtan shes rab stobs chen dang //",
    "T02D2621:120b-40": "thabs dang smon lam ye shes kyi //",
    "T02D2621:120b-41": "pha rol phyin la phyag 'tshal bstod //",
    "T02D2621:120b-42": "brgya dang drug cu'i grangs kyis ni //",
    "T02D2621:120b-43": "dpal gyi byang chub 'gro ba'i gtso //",
    "T02D2621:120b-44": "gang zhig gcig kyang rnam bcu drug /'dod chags che la phyag 'tshal bstod //",
    "T02D2621:120b-45": "byams pa'i ya lad bgos pa dang //",
    "T02D2621:120b-46": "shes srab go cha bgos pa dang //",
    "T02D2621:120b-47": "snying rje chen po blo ldan dang //",
    "T02D2621:120b-48": "ye shes tog la phag 'tshal bstod //",
    "T02D2621:121a-0": "bzang po'i lam la @121a * //",
    "T02D2621:121a-1": "sems can rnams //",
    "T02D2621:121a-2": "'jog cing skyob par byed pa dang //",
    "T02D2621:121a-3": "zab pa'i blo dang rgya mtsho bzhin //",
    "T02D2621:121a-4": "mi zad blo yi gter la 'dud //",
    "T02D2621:121a-5": "dbyer med spobs pa dag gis ni //",
    "T02D2621:121a-6": "stobs kyi pha rol phyin la 'dud //",
    "T02D2621:121a-7": "bgrod dka'i ngan song chen po las //",
    "T02D2621:121a-8": "kun du 'dren la phyag 'tshal bstod //",
    "T02D2621:121a-9": "mya ngan mun pa nges 'joms dang //",
    "T02D2621:121a-10": "dra ba'i 'od la phyag 'tshal bstod //",
    "T02D2621:121a-11": "rnam kun bdud rtsir 'dzag pa yi //",
    "T02D2621:121a-12": "zla ba'i 'od la phyag 'tshal bstod //",
    "T02D2621:121a-13": "'od dpag med dang sprin med pa'i //",
    "T02D2621:121a-14": "nam mkha'i snying po phyag 'tshal bstod ;",
    "T02D2621:121a-15": "/ sgrib pa thams cad sel ba la //",
    "T02D2621:121a-16": "phyag 'tshal 'dud cing phyag 'tshal 'dud //",
    "T02D2621:121a-17": "dad dang brtson 'grus dran bsam gtan //",
    "T02D2621:121a-18": "shes rab kyis ni rjes bsrungs pa //",
    "T02D2621:121a-19": "srung ba med kyang 'od dag ni //",
    "T02D2621:121a-20": "gnon pa rmad byung rgyal la 'dud //",
    "T02D2621:121a-21": "chos kyi dbyings kyi bdag nyid kyi //",
    "T02D2621:121a-22": "la lar rdo rje sems dpa' dang //",
    "T02D2621:121a-23": "nyon mongs shes bya spangs pa yi //",
    "T02D2621:121a-24": "la lar rnam par snang mdzad dang //",
    "T02D2621:121a-25": "la lar rdo rje h'um mdzad dang //",
    "T02D2621:121a-26": "la lar padma gar dbang phyug / la lar rdo rje nyi ma ni //",
    "T02D2621:121a-27": "rgya chen rmad byung chen po mdzes //",
    "T02D2621:121a-28": "gcig gi bdag nyid rta mchog dang //",
    "T02D2621:121a-29": "la lar gsum gyi bdag nyid dang //",
    "T02D2621:121a-30": "gang zhig rnam lnga'i sna tshogs pa'i //",
    "T02D2621:121a-31": "skyob pa de la phyag 'tshal lo //",
    "T02D2621:121a-32": "gnyis med 'byung ba'i chos nyid phyir //",
    "T02D2621:121a-33": "'khor los sgyur gyi rigs 'dzin pa //",
    "T02D2621:121a-34": "gcig kyang sna tshogs bdag nyid kyi //",
    "T02D2621:121a-35": "rnam par snang mdzad che la 'dud //",
    "T02D2621:121a-36": "mtshan brjod dkyil 'khor ma lus la //",
    "T02D2621:121a-37": "bstod pas bsod nams gang skyes pa //",
    "T02D2621:121a-38": "dge ba 'di yis sems can rnams //",
    "T02D2621:121a-39": "'jam pa'i dbyangs ni 'grub par shog /'phags pa 'jam",
    "T02D2621:121a-40": "dpal gyi mtshan yang dag par brjod pa'i dkyil 'khor",
    "T02D2621:121a-41": "thams cad la bstod pa //",
    "T02D2621:121a-42": "slob dpon so ma shr'is mdzad pa rdzogs so /",
    "T02D2621:121a-44": "// / rgya gar gyi mkhan po ma h'a dzny'a na dang /"
}