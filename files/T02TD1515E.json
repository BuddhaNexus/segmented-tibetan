{
    "T02TD1515E:374b-0": "@374b # // rgya gar skad du //",
    "T02TD1515E:374b-1": "shr'i sa mba ro da ya s'a dha nam /",
    "T02TD1515E:374b-2": "bod skad du //",
    "T02TD1515E:374b-3": "dpal sdom pa 'byung ba'i sgrub thabs /",
    "T02TD1515E:374b-4": "dpal sngom pa 'byung ba la phyag 'tshal lo //",
    "T02TD1515E:374b-5": "dag zhi mkha' mnyam khyab pa po //",
    "T02TD1515E:374b-6": "rtogs dka' rnal 'byor pa spyod yul //",
    "T02TD1515E:374b-7": "mi mnyam gnyis med rgyu med pa //",
    "T02TD1515E:374b-8": "khyed rnams la srungs dpal sdom 'byung //",
    "T02TD1515E:374b-9": "sngom pa 'byung rgyud gsungs pa yi //",
    "T02TD1515E:374b-10": "sgrub thabs rim pa yang dag bsdus //",
    "T02TD1515E:374b-11": "sgom pas gti mug 'tshe ba las //",
    "T02TD1515E:374b-12": "mi rnams grol ba'i phyir bya'o //",
    "T02TD1515E:374b-13": "'dir thog mar re zhig bsgom pa'i dbang du byas te /",
    "T02TD1515E:374b-14": "kha lhor bltas la mgo skyes grol bas gtor ma byin zhing dam tshig brtan pas /",
    "T02TD1515E:374b-15": "sems can gyi phung po mtha' dag bde mchog gi sku thob par bya ba'i phyir /",
    "T02TD1515E:374b-16": "bdag dpal bde mchog go //",
    "T02TD1515E:374b-17": "zhes skad cig la stong pa nyid kyis tha mal pa'i nga rgyal spangs par gyur la /",
    "T02TD1515E:375a-0": "bde mchog phyag gnyis pa shes rab dang bcas pa'i rnal 'byor dang ldan pa'i @375a * //",
    "T02TD1515E:375a-1": "sngags la /",
    "T02TD1515E:375a-2": "aom aa yig la sogs pa ksha yig gi mthar h'um h'um phat ces bya ba lan gsum brjod cing yi ge'i phreng ba g-yon skor gyis gnas pa 'od zer lnga 'phro ba'i lha'i tshogs bgegs kyi tshogs 'joms par bsgoms nas gzugs kyi phung po la sogs pa rnams kyi rnam par dag pa rnams par snang mdzad la sogs pa lhag par mos te /",
    "T02TD1515E:375a-3": "aom sumbha ni sumbha h'um h'um phat /",
    "T02TD1515E:375a-4": "aom grihna grihna h'um h'um phat /",
    "T02TD1515E:375a-5": "aom grihna'a pa ya grihn'a pa ya h'um h'um phat /",
    "T02TD1515E:375a-6": "aom a'a na ya ho bha ga p'a na bidy'a r'a dza h'um h'um phat /",
    "T02TD1515E:375a-7": "sngags bzhi rjes su brjod cing /",
    "T02TD1515E:375a-8": "nag po dang ljang gu dang dmar po dang ser po dang tshangs pa'i sgo nga dang /",
    "T02TD1515E:375a-9": "sa 'og gi bar du khyab par 'bar ba'i sku chen po rnams shar dang byang dang nub dang lho'o phyogs rnams su rim pas gzhag par bya'o //",
    "T02TD1515E:375a-10": "de'i 'od zer rnams kyi nge'i kha dog gi ra ba bzhi po rnam sa dang /",
    "T02TD1515E:375a-11": "de dang dus mnyam pa kho nar h'um las skyes shing des byin gyis brlabs pa'i sna tshogs rdo rje'i rang bzhin gyi sa bzhi sa 'og gi mthar thug pa rnams so //",
    "T02TD1515E:375a-12": "rdo rje de'i 'od zer rnams kyis rdo rje rtse lnga pa'i ra ba dang steng du mda'i dra ba'o //",
    "T02TD1515E:375a-13": "de'i 'og tu rdo rje'i gur ro //",
    "T02TD1515E:375a-14": "de'i 'og tu rdo rje'i bla re yang bsam par bya'o //",
    "T02TD1515E:375a-15": "de nas sumbha la sogs pa'i sngags bzhi po brjod cing phyogs rnams su se gol brdabs pas gdug pa bdun rnams bskrad de /",
    "T02TD1515E:375a-16": "rnam pa thams cad du 'gro ba bgegs dang bral bar lhag par mos par bya'o //",
    "T02TD1515E:375a-17": "de nas rang gi snying gar aom las skyes pa'i zla ba la gnas pa'i h'um yig sngon po blta zhing de las 'phros pa'i phyogs bcu khyab par yongs su 'phro ba'i 'od zer gyi lcags kyu rnams kyis mdun gyi nam mkhar yang dag par bkug ste /",
    "T02TD1515E:375a-18": "'chad par 'gyur ba'i dkyil 'khor gyi 'khor lo la /",
    "T02TD1515E:375a-19": "rang gi snying ga'i sa bon las 'thon pa'i me tog ma dang /",
    "T02TD1515E:375a-20": "bdug pa ma dang /",
    "T02TD1515E:375a-21": "mar me ma dang /",
    "T02TD1515E:375a-22": "dri ma dang /",
    "T02TD1515E:375a-23": "pi wang ma dang /",
    "T02TD1515E:375a-24": "gling bu ma dang /",
    "T02TD1515E:375a-25": "rnga zlum ma dang /",
    "T02TD1515E:375a-26": "rdza rnga ma dang /",
    "T02TD1515E:375a-27": "bzhad ma dang /",
    "T02TD1515E:375a-28": "sgeg ma dang /",
    "T02TD1515E:375a-29": "glu ma dang /",
    "T02TD1515E:375a-30": "gar ma dang /",
    "T02TD1515E:375a-31": "me long ma dang /",
    "T02TD1515E:375a-32": "ro ma dang /",
    "T02TD1515E:375a-33": "reg byam dang /",
    "T02TD1515E:375a-34": "chos ma rnams te lha mo bcu drug po rnams kyis mchod par bya'o //",
    "T02TD1515E:375a-35": "de'i rjes la rkang ba brgyad pa'i sngags rnams kyis bstod de /",
    "T02TD1515E:375b-0": "sdig pa bshags pa la sogs pa ji @375b srid btang snyoms kyi bad rnams bsgrubs nas /",
    "T02TD1515E:375b-1": "aom sva bh'a ba shuddha: sarba dha rmm'a: sva bh'a ba shuddho&amp; ham /",
    "T02TD1515E:375b-2": "zhes pa'i don mngon du bya zhing khams gsum pa stong pa'i rang bzhin du bltas te yi ge gsum gyi rang bzhin aom a'a: h'um a'u ha mgo zla ba phyed pa thig le rnams la rim pas n'a da'i mthar bsgoms la aom sh'u n+ya t'a dzny'a na badzra sva bha ba a'atma ko&amp; ham /",
    "T02TD1515E:375b-3": "zhes pa 'di'i don nang du brjod pas gsal bar bya zhing n'a da tsam gyi rnam par rtog pa yang yongs su dor bar bya'o //",
    "T02TD1515E:375b-4": "sdod kyi smon lam la sogs pa'i mthus rang rang gi sa bon lhag par gnas pa'i rang gi sems n'a da'i gzugs kyis nam mkhar gzhag ste /",
    "T02TD1515E:375b-5": "yam las skyes pa'i rlung sngon po gzhu lta bu rgyal mtshan dang bcas pa'o //",
    "T02TD1515E:375b-6": "ram las skyes pa'i me dmar po zur gsum du me lce bdun pa dang bcas pa'o //",
    "T02TD1515E:375b-7": "bam las skyes ba'i chu dkar po zlum po bum pa dang bcas pa'o //",
    "T02TD1515E:375b-8": "lam las skyes pa'i sa'i dkyil 'khor ser po gru bzhi pa zur du rdo rje phyed pa dang bcas pa'i steng du sum las byung ba'i ri rab rin po che sna tshogs pa'i rang bzhin gyi steng du bam las skyes pa'i sna tshogs chu skyes kyi ze 'u 'brur gnas pa'i h'um las skyes pa'i sna tshogs rdo rje'i lte ba la g-yon dang cig shas su bskor ba'i a'a li k'a li nyis 'gyur las skyes pa'i gzugs brnyan lta bu'i zla ba'i dkyil 'khor gcig la sngar gzhag pa'i n'a da las rim gyis rdzogs pa'i 'od zer spro ba dang /",
    "T02TD1515E:375b-9": "bsdu bas lha'i 'khor lo rdo rje sems dpa'i rang bzhin h'um yig rnam par bsgom par bya'o //",
    "T02TD1515E:375b-10": "zla ba dang sa bon de yongs su gyur pa las dur khrod brgyad dang gzhal yas khang dang dkyil 'khor gyi lha rnams dang lhan cig pa'i bcom ldan 'das g-yas brkyang ba'i zhabs gnyis kyis sna tshogs chu skye sa dang nyi ma dang 'jigs byed dang dus mtshan mo rnams mnan ba /",
    "T02TD1515E:375b-11": "rtsa ba dang g-yas pa dang cig shos kyi zhal nag po dang dkar po dang dmar po dang /",
    "T02TD1515E:375b-12": "zhal so so la spyan gsum pa /",
    "T02TD1515E:375b-13": "stag gi pags pa'i sham thams can /",
    "T02TD1515E:375b-14": "phyag drug pa rdo rje dril bu dang bcas pa'i phyag gzung gis rdo rje rnam snang mdzad ma la 'khyud pa /",
    "T02TD1515E:375b-15": "gnyis pa'i phyag dag gis glang po che'i pags pa dkar po khrag dang bcas pa rgyab tu brgyangs nas 'dzin pa /",
    "T02TD1515E:376a-0": "gsum pa'i @376a * //",
    "T02TD1515E:376a-1": "phyag g-yas pa dang g-yon pa dag gis da ma ru dang kha tv'am ga dang thod pa yang 'dzin pa'o //",
    "T02TD1515E:376a-2": "mi mgo rlan dang bcas pa lnga bcu'i phreng ba mgul ba la 'phyang ba /",
    "T02TD1515E:376a-3": "mgul rgyan dang rna rgyan dang lag gdub dang /",
    "T02TD1515E:376a-4": "spyi bo la 'khor lo dang /",
    "T02TD1515E:376a-5": "ske rags dang /",
    "T02TD1515E:376a-6": "mi'i rus pa'i rang bzhin gyi thal ba ste /",
    "T02TD1515E:376a-7": "phyag rgya drug dang /",
    "T02TD1515E:376a-8": "mi'i rgyus pa'i mchod phyir thogs pa dpral ba'i steng du thod pa lnga'i phreng bas brgyan pa /",
    "T02TD1515E:376a-9": "nor bu'i g-yon phyogs su zla ba tshes pa dang /",
    "T02TD1515E:376a-10": "ral pa'i cod pan sna tshogs rdo rjes mnan pa /",
    "T02TD1515E:376a-11": "rnam par 'gyur ba'i zhal cung zad bye zhing mche ba gtsigs ba sgeg pa dang /",
    "T02TD1515E:376a-12": "dpa' ba dang /",
    "T02TD1515E:376a-13": "mi sdug pa dang /",
    "T02TD1515E:376a-14": "drag po dang /",
    "T02TD1515E:376a-15": "bzhad pa dang /",
    "T02TD1515E:376a-16": "'jigs su rung ba dang /",
    "T02TD1515E:376a-17": "snying rje dang /",
    "T02TD1515E:376a-18": "ngo mtshar dang /",
    "T02TD1515E:376a-19": "zhi ba ste /",
    "T02TD1515E:376a-20": "gar gyi nyam dgu dang ldan par bdag nyid bsgom par bya'o //",
    "T02TD1515E:376a-21": "bcom ldan 'das ma rnam par snang mdzad ma ni dmar mo spyan gsum ma zhal gcig ma /",
    "T02TD1515E:376a-22": "skra sil bur grol ba /",
    "T02TD1515E:376a-23": "gcer bu thod pa'i dum bu'i phreng bas brgyan pa /",
    "T02TD1515E:376a-24": "phyag g-yon pa thod pa yon por 'dzin pas 'khyud pa /",
    "T02TD1515E:376a-25": "zla mtshan dang ldan pas gtso bo la stobs pa /",
    "T02TD1515E:376a-26": "g-yas sdigs mdzub dang bcas pa'i rdo rje steng du brkyang pas gdug pa rnams la kun du bsdigs pa /",
    "T02TD1515E:376a-27": "khrag dang bral ba nyid kyis mi mgo skam po'i phreng ba can /",
    "T02TD1515E:376a-28": "nyi ma'i dkyil 'khor gyi 'od can phyag rgya lnga dang ldan pa /",
    "T02TD1515E:376a-29": "dga' ba'i spu lang dang ldan pa byin pa gnyis kyis bcom ldan 'das kyi brla gnyis la dkris te bcug pas 'khyud nas bzhugs pa'o //",
    "T02TD1515E:376a-30": "de nas phyogs kyi 'dab ma rnams la mkha' 'gro ma dang /",
    "T02TD1515E:376a-31": "l'a ma dang /",
    "T02TD1515E:376a-32": "khanda ro h'a dang /",
    "T02TD1515E:376a-33": "r'u pi n'i rnams nag mo dang /",
    "T02TD1515E:376a-34": "ljang gu dang /",
    "T02TD1515E:376a-35": "dmar mo dang /",
    "T02TD1515E:376a-36": "ser mo'i mdog can spyan gsum zhal gcig ma skra grol ba phyag gnyis ma g-yon pas kha tv'am ga dang thod pa /",
    "T02TD1515E:376a-37": "g-yas pas rdo rje gri gug 'dzin pa gcer bu g-yas brkyang bas gnas pa rnams so //",
    "T02TD1515E:376a-38": "phyogs bral gyi 'dab ma rnams la bdud rtsi lngas gang ba'i padma'i snod rnams so //",
    "T02TD1515E:376a-39": "sgo rnams su khva gdong ma dang /",
    "T02TD1515E:376a-40": "'ug gdong ma dang /",
    "T02TD1515E:376a-41": "khyi gdong ma dang /",
    "T02TD1515E:376a-42": "phag gdong ma rnams mkha' 'gro ma la sogs pa bzhin te zhal gzhan ming gi rjes su 'gro ba rnams so//",
    "T02TD1515E:376b-0": "@376b zur rnams su ya ma d'a dh'i dang /",
    "T02TD1515E:376b-1": "ya ma du tv'i dang /",
    "T02TD1515E:376b-2": "ya ma dam shtr'i ni dang /",
    "T02TD1515E:376b-3": "ya ma ma th'a n'i rnams mi'i zhal can te phyed gzugs ma'o //",
    "T02TD1515E:376b-4": "brgyad po 'di rnams ni ro'i gdan la'o //",
    "T02TD1515E:376b-5": "mkha' 'gro ma la sogs pa'i lha mo thams cad kyang mi mgo brgyus pa'i phreng ba mgul ban 'phyang ba /",
    "T02TD1515E:376b-6": "dpral ba rdo rje'i phreng bas mtshan pa /",
    "T02TD1515E:376b-7": "phyag rgya lnga dang ldan pa /",
    "T02TD1515E:376b-8": "ske rags la sgra dang bcas pa'i dril chung gi rnam par brgyan pa /",
    "T02TD1515E:376b-9": "dpral ba dang mgrin pa dang snying ga rnams su yi ge gsum gyi byin gyis brlabs pa'i bcom ldan 'das kyi thugs kar nyi ma la gnas pa'i h'um yig sngon po ting nge 'dzin sems dpa'o //",
    "T02TD1515E:376b-10": "de'i thugs kar thig le n'a da dang bcas pa bde ba chen po'i bdud rtsi'i rang bzhin bsam par bya'o //",
    "T02TD1515E:376b-11": "aom a'a:h'um aom sarba b'i ra yo gi n'i nam k'a ya b'a ka tsitta sva bh'a wa a'atma ko&amp; ham /",
    "T02TD1515E:376b-12": "aom badzra shuddha:sarba ddharmm'a badzra shuddho&amp; ham zhes pa brjod par bya'o //",
    "T02TD1515E:376b-13": "de'i rjes la aom ha /",
    "T02TD1515E:376b-14": "na ma hi /",
    "T02TD1515E:376b-15": "sv'a h'a hu /",
    "T02TD1515E:376b-16": "boo shat he /",
    "T02TD1515E:376b-17": "h'um h'um ho /",
    "T02TD1515E:376b-18": "phat ham zhes pa 'dis de bzhin gshegs pa drug gi ngo bos snying ga dang /",
    "T02TD1515E:376b-19": "spyi bo dang /",
    "T02TD1515E:376b-20": "spyi gtsug dang /",
    "T02TD1515E:376b-21": "phrag pa gnyis dang yan lag thams cad la bsrung ba bya'o //",
    "T02TD1515E:376b-22": "aom bam ham yom hrim mom /",
    "T02TD1515E:376b-23": "hrem hrim h'um h'um phat phat /",
    "T02TD1515E:376b-24": "ces pa 'dis dpa' mo drug gi snying pos lte ba dang snying ga dang /",
    "T02TD1515E:376b-25": "kha dang spyi gtsug dang /",
    "T02TD1515E:376b-26": "yan lag rnams thams cad la yang go cha bya'o //",
    "T02TD1515E:376b-27": "de'i rjes la rdo rje dang padma rnam par sbyangs te lha mo'i snying po dang nye ba'i snying po'i sngags dag gis lte ba dang /",
    "T02TD1515E:376b-28": "snying ga dang /",
    "T02TD1515E:376b-29": "rang gi snying po dang nye ba'i snying po dag gis mgrin pa dang dpral bar yang bcom ldan 'das dang bcom ldan 'das ma dang /",
    "T02TD1515E:376b-30": "bcom ldan 'das kyi snying po dang nye ba'i snying po dag gis mgrin pa dang dpral ba dag tu'o byas te /",
    "T02TD1515E:376b-31": "yi ge gsum gyis dga' ba brtsam par bya'o //",
    "T02TD1515E:376b-32": "de nas rang gi snying ga'i sa bon gyi 'od zer dang 'bar ba'i phyag rgya dang /",
    "T02TD1515E:376b-33": "pheem yig gis kyang ye shes kyi 'khor lo bkug ste /",
    "T02TD1515E:377a-0": "lha mo bcu drug po rnams kyis mchod @377a * //",
    "T02TD1515E:377a-1": "nas ji ltar rigs par bdag nyid kyi lha rnams la rab tu bcug la aom yo ga shuddha: sarba dharm'a yo ga shuddho&amp; ham /",
    "T02TD1515E:377a-2": "zhes brjod cing pad skor dang 'khyud pa'i stangs ka yang bya'o //",
    "T02TD1515E:377a-3": "aom a'a:h'um zhes pa la sogs pa'i sngags gsum kyis byin gyis brlab par bya'o //",
    "T02TD1515E:377a-4": "de nas ye shes kyi 'khor los lhan cig byon pa'i rdo rje rnal 'byor ma ye shes kyi bdud rtsis gang ba'i thod pa dang da ma ru 'dzin pa rnams dang /",
    "T02TD1515E:377a-5": "snying ga'i sa bon las spros pa'i gling bu la sogs pa'i mchod pa'i lha mo rnams kyis //",
    "T02TD1515E:377a-6": "ji ltar bltams pa tsam nyid ni //",
    "T02TD1515E:377a-7": "de bzhin gshegs kun khrus gsol ba //",
    "T02TD1515E:377a-8": "lha yi chu ni dag pa yis //",
    "T02TD1515E:377a-9": "de bzhin bdag gis khrus bgyi'o //",
    "T02TD1515E:377a-10": "zhes pa brjod cing phyag g-yon pa na ye shes kyi bdud rtsis gang ba'i thod pa cung zad g-yo ba 'dzin pa rnams kyis bdag la dbang bskur te bde ba chen po'i rang bzhin du rnam par bsgom par bya'o //",
    "T02TD1515E:377a-11": "chu lhag ma las grub pa'i de bzhin gshegs pa rnams rang dang lha rnams kyi spyi bor yang ngo //",
    "T02TD1515E:377a-12": "aom sarba ta th'a ga ta aa bhi she ka sa ma ya shri ye h'um h'um phat ces pa brjod par bya'o //",
    "T02TD1515E:377a-13": "de la bcom ldan 'das kyi sna tshogs rdo rjer gnas pa'i mi bskyod pa'o //",
    "T02TD1515E:377a-14": "bcom ldan 'das ma'i rnam par snang mdzad de //",
    "T02TD1515E:377a-15": "mkha' 'gro ma la sogs pa rnams kyi rin chen dbang po'o //",
    "T02TD1515E:377a-16": "khva gdong ma la sogs pa rnams kyi don yod grub pa'o //",
    "T02TD1515E:377a-17": "de nas rang gi snying ga'i sa bon las spros pa'i lha mo rnams kyi dam tshig la sogs pa rnams kyis dkyil 'khor pa dang bcas pa'i dkyil 'khor gyi gtso bo la mchod pa byas nas /",
    "T02TD1515E:377a-18": "ro mar brjod pas drang zhing bdud rtsi myangs te /",
    "T02TD1515E:377a-19": "rkang pa brgyad pa'i sngags rnams dang /",
    "T02TD1515E:377a-20": "spros pa'i lha mo rnams kyis bcom ldan 'das dang bcom ldan 'das ma la bstod par bya'o //",
    "T02TD1515E:377a-21": "gsungs pa 'di thams cad dang khams gsum mtha' dag kyang stong pa nyid dang snying rje ro gcig pa nyid rab tu rtogs pa'i ched du rab tu zhugs te /",
    "T02TD1515E:377b-0": "dbugs @377b kyi 'od zer gyis yang dag par bkug pa'i 'gro ba dur khrod dang /",
    "T02TD1515E:377b-1": "khva gdong ma la sogs pa dang /",
    "T02TD1515E:377b-2": "bde ba chen po'i 'khor lo'i mkha' 'gro ma la sogs pa dang /",
    "T02TD1515E:377b-3": "bcom ldan 'das ma dang /",
    "T02TD1515E:377b-4": "bcom ldan 'das dang /",
    "T02TD1515E:377b-5": "nyi ma dang /",
    "T02TD1515E:377b-6": "h'um dang /",
    "T02TD1515E:377b-7": "a'u dang /",
    "T02TD1515E:377b-8": "ha dang ;",
    "T02TD1515E:377b-9": "mgo dang /",
    "T02TD1515E:377b-10": "zla ba phyed pa dang /",
    "T02TD1515E:377b-11": "thig le dang /",
    "T02TD1515E:377b-12": "n'a da rnams me long la dbugs kyi rlangs pa phog pa lta bu'i dbye ba'i rim pas 'od gsal la rab tu gzhug par bya'o //",
    "T02TD1515E:377b-13": "de nas skad cig la langs te /",
    "T02TD1515E:377b-14": "don dam pa stong pa nyid dang snying rje gnyis su med pa'i rang bzhin lha'i 'khor lor mtha' dag kyang blta bar bya'o //",
    "T02TD1515E:377b-15": "de nas skyon sngags bzlas par bya ste /",
    "T02TD1515E:377b-16": "lte ba'i padma dang /",
    "T02TD1515E:377b-17": "zla bar n'a da dkar dmar la lha'i 'khor lo rnams dang lhan cig pa'i rlung gi 'jug pa dang /",
    "T02TD1515E:377b-18": "gnas pa dang ldang pa rnams kyis aom a'a:h'um zhes pa nang du bzlas pa brjod pa ni rdo rje'i bzlas pa'o /",
    "T02TD1515E:377b-19": "de kho na ltar de nyid las n'a da las brjod cing lha'i tshogs spro ba dang bsdu ba sngon du 'gro ba'i snying po dang nye ba'i snying po'i sngags rnams bzla bar bya ste /",
    "T02TD1515E:377b-20": "lha so so re re'i sngags brjod pa yongs su rdzogs pa na so sor spro ba dang bsdu ba'o //",
    "T02TD1515E:377b-21": "zhes pa dam tshig gi bzlas pa goms par bya'o //",
    "T02TD1515E:377b-22": "chos thams cad mnyam pa nyid kyi rnam par mos pas sngags kyi phreng ba rang gi zhal du zhugs te /",
    "T02TD1515E:377b-23": "rdo rje'i lam nas padmar song nas aa ba dh'u t'i'i lam nas langs te bcom ldan 'das ma'i zhal nas la thon te /",
    "T02TD1515E:377b-24": "rang gi zhal gyi sgo nas rab tu zhugs pa de kho na ltar 'khor ba bsgom zhing /",
    "T02TD1515E:377b-25": "phreng ba'i sngags bzlas par bya'o zhes pa 'od li'i bzlas pa'o //",
    "T02TD1515E:377b-26": "de la aom shr'i badzra he he ru ru kam h'um h'um phat t'a ki n'i dz'a la samba ra sv'a h'a /",
    "T02TD1515E:377b-27": "snying po'o //",
    "T02TD1515E:377b-28": "aom hr'i:t'a ha ha h'um h'um phat /",
    "T02TD1515E:377b-29": "nye ba'i snying po ste bcom ldan 'das kyi'o //",
    "T02TD1515E:377b-30": "bcom ldan 'das ma'i ni /",
    "T02TD1515E:377b-31": "aom badzra bee ro tsa n'i ye h'um h'um phat sr'ah'a /",
    "T02TD1515E:377b-32": "snying po'o //",
    "T02TD1515E:377b-33": "aom sarba buddha d'a ki n'i ye badzra barnna n'i ye h'um h'um phat /",
    "T02TD1515E:377b-34": "nye ba'i snying po'o //",
    "T02TD1515E:377b-35": "bcom ldan 'das dang /",
    "T02TD1515E:378a-0": "bcom ldan 'das ma'i @378a * //",
    "T02TD1515E:378a-1": "phreng ba'i sngags gzhan du gzung bar bya'o //",
    "T02TD1515E:378a-2": "aom t'a ki n'i ye h'um h'um phat /",
    "T02TD1515E:378a-3": "aom l'a me h'um h'um phat /",
    "T02TD1515E:378a-4": "aom khanda ro he h'um h'um phat /",
    "T02TD1515E:378a-5": "aom r'u pi n'i ye h'um h'um phat /",
    "T02TD1515E:378a-6": "aom k'a k'a sya h'um h'um phat /",
    "T02TD1515E:378a-7": "aom au l'u k'a sya h'um h'um phat /",
    "T02TD1515E:378a-8": "aom shva n'a sya h'um h'um phat /",
    "T02TD1515E:378a-9": "aom sh'u ka r'a sya h'um h'um phat /",
    "T02TD1515E:378a-10": "aom ya ma d'a dh'i h'um h'um phat /",
    "T02TD1515E:378a-11": "aom ya ma du t'i h'um h'um phat /",
    "T02TD1515E:378a-12": "aom ya ma damshti n'i ye h'um h'um phat /",
    "T02TD1515E:378a-13": "aom ya ma ma th'a ni ye h'um h'um phat /",
    "T02TD1515E:378a-14": "dpa' mo'i sngags rnams so //",
    "T02TD1515E:378a-15": "de nas mdun du yam las skyes pa'i rlung gi steng du ram las skyes pa'i me la mi mgo gsum gyi skyed pu la gnas pa'i aa yig dkar po las skyes pa'i padma'i snod de'i dbus su zan la sogs pa /",
    "T02TD1515E:378a-16": "aom a'a:tram kham h'um /",
    "T02TD1515E:378a-17": "l'am m'am p'am t'am b'am gi yi ge dang des byin gyis brlabs pa'i bdud rtsi dang sgron ma lnga bskyed de rlung g-yos pas me sbar te bsros pas sa bon la sogs pa zhu nas nyi ma 'char ka'i mdog dang khu ba'i gzugs su blta bar bya'o //",
    "T02TD1515E:378a-18": "de'i steng du dngul chu lta bu'i h'um yig las byung ba'i kha tv'am ga bdud rtsi'i rang bzhin 'og tu kha bltas pa snod du zhu ba rnam par blta zhing ro mnyam du gyur pa bsgom par bya'o //",
    "T02TD1515E:378a-19": "a'a li k'a li las skyes pa'i aom a'a:h'um gi yi ge steng nas steng du gnas pa rnams rnam par bsgoms te /",
    "T02TD1515E:378a-20": "de rnams las dkyil 'khor gyi 'khor lo'i lha rnams spros te /",
    "T02TD1515E:378a-21": "'gro ba'i don byas nas snyoms par 'jug pa sngon du 'gro bas zhu bar gyur pa ji lta bar de rnams dang yi ge gsum po rnams la bcug la de rnams kyang rim gyis bdud rtsir zhu bar bltas te /",
    "T02TD1515E:378a-22": "de rnams nyid kyis de srid 'dod pa byin gyis brlab par bya'o //",
    "T02TD1515E:378a-23": "de'i rjes la rkang pa g-yon pas rkang pa g-yas pa mnan te /",
    "T02TD1515E:378a-24": "g-yon pa gtor ma'i steng du blta zhing lag pa dag gi kha 'og tu byas te mthe bong gi rtse mo phan tshun sprad pa'i steng du mdzub mo gnyis kyi rtse mor lcags sgrog bcings la gung mo la rtse mor byas nas ming med dang mthe'u chung brkyang ba dang dpral ba'i steng du g-yon dang /",
    "T02TD1515E:378a-25": "cig shos su bskor bdag gis bskor bar bya'o zhes pa 'bar pa'i phyag rgya'o //",
    "T02TD1515E:378b-0": "de nas pheem yig gis phyogs bcu na @378b bzhugs pa'i dpa' bo dang rnal 'byor ma rnams spyan drangs par bltas te /",
    "T02TD1515E:378b-1": "lha de rnams g-yon dang cig shos kyi phyag dag gis /",
    "T02TD1515E:378b-2": "sa ma ya stvam sa ma ya ho:zhes pa brjod cing g-yon dang cig shos su bskor zhing bskor bas mchod bya dang mchod byed dang mchod pa rnams dbyer med par lhag par mos pa sngon du 'gro ba'i gtor mas mnyes par bya'o //",
    "T02TD1515E:378b-3": "aindra /",
    "T02TD1515E:378b-4": "ya ma /",
    "T02TD1515E:378b-5": "ba ru na /",
    "T02TD1515E:378b-6": "ku be ra /",
    "T02TD1515E:378b-7": "a'i sha /",
    "T02TD1515E:378b-8": "aagni /",
    "T02TD1515E:378b-9": "r'aksha sa /",
    "T02TD1515E:378b-10": "p'a yu tsandra /",
    "T02TD1515E:378b-11": "s'urya /",
    "T02TD1515E:378b-12": "brahma /",
    "T02TD1515E:378b-13": "a'a di /",
    "T02TD1515E:378b-14": "be ma tsi tra pra thi bi de ba t'a:/",
    "T02TD1515E:378b-15": "sa pa ri w'a ra a'a karsha ya dza: h'um bam ho:sam tri pa ta: sarba de ba t'a:/",
    "T02TD1515E:378b-16": "s'a dha ka sh'intam ku ru sarba ke ryam ku ru siddhir bha ba tu ya th'a su kham /",
    "T02TD1515E:378b-17": "aom ka ra ka ra /",
    "T02TD1515E:378b-18": "ku ru ku ru /",
    "T02TD1515E:378b-19": "bandha bandha /",
    "T02TD1515E:378b-20": "tr'a sa ya tr'a sa ya /",
    "T02TD1515E:378b-21": "ksho bha ya ksho bha ya /",
    "T02TD1515E:378b-22": "hroom hroom hra: hra: phem phem /",
    "T02TD1515E:378b-23": "phat phat /",
    "T02TD1515E:378b-24": "da ha da ha /",
    "T02TD1515E:378b-25": "pa tsa pa tsa /",
    "T02TD1515E:378b-26": "bhaksha bhaksha /",
    "T02TD1515E:378b-27": "ba sa ru dhi ra aantra m'a l'a ba la mbi ni grihna grihna sapta p'a t'a la ga ta bhu dzam ga sarbamb'a /",
    "T02TD1515E:378b-28": "tardza ya ta rdza a'a kaddhya hrim hrim /",
    "T02TD1515E:378b-29": "dznoom dznoom /",
    "T02TD1515E:378b-30": "ham ham /",
    "T02TD1515E:378b-31": "him him /",
    "T02TD1515E:378b-32": "h'um h'um /",
    "T02TD1515E:378b-33": "ki li ki li /",
    "T02TD1515E:378b-34": "si li si li /",
    "T02TD1515E:378b-35": "hi li hi li /",
    "T02TD1515E:378b-36": "dhi li dhi li /",
    "T02TD1515E:378b-37": "h'um h'um phat phat sv'a h'a /",
    "T02TD1515E:378b-38": "zhes pa 'dis lan cig brjod pas bcom ldan 'das shes rab dang bcas pa dang /",
    "T02TD1515E:378b-39": "mkha' 'gro ma la sogs pa gshin rje 'joms pa'i mthar thug pa rnams kyis ji ltar rigs par bskor bar bya'o //",
    "T02TD1515E:378b-40": "aom badzra aa ralli ho: dza:h'um bam ho:badzra d'a ki n'i sa ma ya stam dri shya ho:zhes pa 'dis lan gcig dang gnyis dang gsum dang bzhi dang lngar brjod pas dbul bar bya'o //",
    "T02TD1515E:378b-41": "de nas dur khrod brgyad dang phyogs skyong ba la sogs pa rnams kyis sngar bzhin bskor bar bya'o //",
    "T02TD1515E:378b-42": "aom kha kha kh'a hi kh'a hi /",
    "T02TD1515E:378b-43": "sarba yaksha r'aksha sa bh'u ta /",
    "T02TD1515E:378b-44": "pre ta /",
    "T02TD1515E:378b-45": "pi sh'a tsa /",
    "T02TD1515E:378b-46": "aun mam da aa basma ra d'a ka d'a ki n+ya da ya ai mam /",
    "T02TD1515E:378b-47": "ba lim grihnantu sa ma yam raksha ntu sarba siddhi mme pra ya tstsha ntu ya thee bam ya the shtam bhunydza tha /",
    "T02TD1515E:378b-48": "pi ba tha /",
    "T02TD1515E:378b-49": "dzi ghra tha m'a ti kra ma tha ma ma sarba k'a rta ya satshu kham priddha ye sa h'a yi ka bha bantu h'um h'um phat phat sv'a h'a zhes pas dbul bar bya'o //",
    "T02TD1515E:378b-50": "de nas rkang pa brgyad pa'i sngags kyis yang dag par bstod de mngon par 'dod pa'i dngos grub gsol ba btab nas yi ge brgya ba bzlas la tstsho ma'i lag pas brda byas la /",
    "T02TD1515E:379a-0": "aom @379a * //",
    "T02TD1515E:379a-1": "yo ga shuddha: sarba dharm'a yo ga shuddho&amp; ham zhes pa brjod cing bad kor gyi phyag rgyas mnyes par bya'o //",
    "T02TD1515E:379a-2": "phyag rgya nye bar sdud pa na yang 'khyud pa'i stangs ka sngon du 'gro bar ming med dad mthe'u chung gis se gol bya'o //",
    "T02TD1515E:379a-3": "aom khyed kyis sems can don kun mdzad //",
    "T02TD1515E:379a-4": "ji lta'i rjes mthun dngos grub stsol //",
    "T02TD1515E:379a-5": "sangs rgyas yul du gshegs pa dang //",
    "T02TD1515E:379a-6": "ji ltar bde bar bzhugs par mdzod //",
    "T02TD1515E:379a-7": "aom badzra mu:zhes brjod de gshegs par bya zhing 'khor lo de thams cad bdag nyid la rab tu gzhug par bya'o //",
    "T02TD1515E:379a-8": "ldang bar 'dod na snying ga dang /",
    "T02TD1515E:379a-9": "mgrin pa dang /",
    "T02TD1515E:379a-10": "lte ba dang /",
    "T02TD1515E:379a-11": "dpral ba'i padma'i ze'u 'bru rnams la mkha' 'gro ma la sogs pa bzhi dang /",
    "T02TD1515E:379a-12": "kha dang sna bug g-yon pa dang bshang lam dang /",
    "T02TD1515E:379a-13": "sna bug g-yas pa rnams la kha gdong ma la sogs pa bzhi dang /",
    "T02TD1515E:379a-14": "g-yas pa dang g-yas min gyi rna ba dang /",
    "T02TD1515E:379a-15": "mig rnams la ya ma d'a dh'i la sogs pa bzhi rab tu bstims te /",
    "T02TD1515E:379a-16": "ngag gi sgo la sogs pa'i gzugs kyis gnas par shes par byas nas /",
    "T02TD1515E:379a-17": "'dir spyi bo'i 'og na bzhugs pa'i bcom ldan 'das byang chub sems kyi rdo rje lha rnams thams cad yang dag par 'khyud pa /",
    "T02TD1515E:379a-18": "gsang ba'i chu skyes las skyes pa rdo rje phag mo dang yang dag par 'khyud pa'i dga' ba yid kyi bde ba chen po rang bzhin 'byung bar 'gyur ro zhes pa gdams ngag las shes par bya'o //",
    "T02TD1515E:379a-19": "lus kyi dkyil 'khor yang dang yang shin tu brtan par mos shing shes rab kyi bdag nyid stong pa nyid dang /",
    "T02TD1515E:379a-20": "snying rje ro gcig pa bde ba chen po'i rang bzhin gyi sku dang mtshungs par rang nyid lhag par mos pas ji ltar mdzes par rnam par dpyad par bya'o //",
    "T02TD1515E:379a-21": "zhes so //",
    "T02TD1515E:379a-22": "bde mchog sgrub thabs bsdus pa las //",
    "T02TD1515E:379a-23": "dri med bsod nams 'khrungs pa des //",
    "T02TD1515E:379a-24": "mtha' yas skye bo 'di rnams ni //",
    "T02TD1515E:379a-25": "rdo rje dbang phyug myur thob shog / ces so //",
    "T02TD1515E:379a-26": "dpal sdom pa 'byung ba'i sgrub thabs rdzogs so /",
    "T02TD1515E:379a-28": "// / ba la po'i pandi ta chen po ksh'anti shr'i'i zhal snga nas bod kyi lo ts'a ba dge slong shong blo brtan gyis bal bo'i yul goo ta ma bhi ha rir bsgyur ba'o /"
}