{
    "T02D3572:203a-0": "@203a # // rgya gar skad du //",
    "T02D3572:203a-1": "aashta bhu dza ku ru kulle s'a dha nam /",
    "T02D3572:203a-2": "bod skad du /",
    "T02D3572:203a-3": "rigs byed ma phyag brgyad ma'i sgrub thabs /",
    "T02D3572:203a-4": "rigs byed ma la phyag 'tshal lo //",
    "T02D3572:203a-5": "sngon du stong pa nyid kyi mthar thug pa bsgoms",
    "T02D3572:203a-6": "nas ram yi g-yongs su gyur pa las nyi ma",
    "T02D3572:203a-7": "la hr'i:yig spro ba dang bsdu pa'i skur bsgoms nas",
    "T02D3572:203a-8": "/ de yongs su gyur pa las skad cig gis",
    "T02D3572:203a-9": "bcom ldan 'das ma ku ru kulle phyag brgyad ma",
    "T02D3572:203a-10": "/ / sku mdog dmar mo padma dmar po 'dab ma brgyad pa dang /",
    "T02D3572:203b-0": "nyi ma la rdo rje skyil @203b krung gis bzhugs",
    "T02D3572:203b-1": "pa gzhal yas khang gi dbus su gnas shing phyag",
    "T02D3572:203b-2": "dang po gnyis kyis 'jig rten gsum las rnam par",
    "T02D3572:203b-3": "rgyal ba'i phyag rgya mdzad pa'o //",
    "T02D3572:203b-4": "g-yas kyis phyag lhag ma rnams kyis lcags kyu dang rna pa'i rtsar mda' 'gengs pa dang /",
    "T02D3572:203b-5": "mchog sbyin gyi phyag rgya bsnams pa'o//",
    "T02D3572:203b-6": "g-yon gyi phyag lhag ma rnams kyis zhags pa dang /",
    "T02D3572:203b-7": "gzhu dang /",
    "T02D3572:203b-8": "autpal bsnams pa /",
    "T02D3572:203b-9": "rgyan thams cad kyis brgyan pa bsgom par bya'o //",
    "T02D3572:203b-10": "shar gyi 'dab mar rab tu dang ba'i sgrol ma'o //",
    "T02D3572:203b-11": "lho'i 'dab mar rdzogs pa'i sgrol ma'o //",
    "T02D3572:203b-12": "nub kyi 'dab mar rgyal ba'i sgrol ma'o//",
    "T02D3572:203b-13": "byang gi 'dab mar rna ba'i sgrol ma'o //",
    "T02D3572:203b-14": "dbang ldan gyi 'dab ma la tsunda'o //",
    "T02D3572:203b-15": "me'i 'dab ma la gzhan gyis mi thub ma'o //",
    "T02D3572:203b-16": "bden bral gyi 'dab ma la mar me'i sgrol ma'o //",
    "T02D3572:203b-17": "rlung gi 'dab ma la goo r'i'i sgrol ma rnams bsgom par bya'o //",
    "T02D3572:203b-18": "de rnams thams cad kyang sku mdog ser mo de",
    "T02D3572:203b-19": "bzhin gshegs pa lnga'i dbu rgyan can rdo rje skyil",
    "T02D3572:203b-20": "krung gis bzhugs pa'o //",
    "T02D3572:203b-21": "phyag g-yas pa dag gis mchog sbyin gyi phyag rgya dang /",
    "T02D3572:203b-22": "mda' snyan gyi rtsar 'gengs pa'o //",
    "T02D3572:203b-23": "phyag g-yon pa dag gi sa autpal dang /",
    "T02D3572:203b-24": "gzhu bsnams pa'o //",
    "T02D3572:203b-25": "shar gyi sgor rdo rje ro langs ma 'jigs shing",
    "T02D3572:203b-26": "lto ba'i phyang ba sku mdog dmar mo mi bskyod",
    "T02D3572:203b-27": "pas dbu brgyan pa /",
    "T02D3572:203b-28": "phyag g-yas pa dag gis sdigs mdzub dang /",
    "T02D3572:203b-29": "lcags kyu ba bsnams pa //",
    "T02D3572:203b-30": "phyag g-yon pa dag gis dril bu dang zhags pa bsnams pa'o //",
    "T02D3572:203b-31": "lho'i sgor gzhan gyis mi thub ma sku mdog ser mo rin chen 'byung ldan gyis dbu brgyan pa /",
    "T02D3572:203b-32": "phyag g-yas pa dag gis dbyug pa dang /",
    "T02D3572:203b-33": "lcags kyu bsnams pa /",
    "T02D3572:203b-34": "phyag g-yon pa dag gis dril bu dang zhags pa bsnams pa'o //",
    "T02D3572:203b-35": "nub kyi sgor ral pa gcig ma mdog nag mo skra gyen du brdzes shing lto ba 'phyang ba //",
    "T02D3572:203b-36": "mche ba gtsigs shing mchu bsdams pa /",
    "T02D3572:203b-37": "'do dpag tu med pas dbu brgyan pa /",
    "T02D3572:203b-38": "phyag g-yas pa dag gis rdo rje dang lcags kyu bsnams pa /",
    "T02D3572:203b-39": "phyag g-yon pa dag gis dril bu dang zhags pa bsnams pa'o //",
    "T02D3572:203b-40": "byang sgor rdo rje gandha r'i sku mdog gser ljang",
    "T02D3572:203b-41": "gu lta bu don yod grub pas dbu brgyan pa",
    "T02D3572:204a-0": "zhal @204a * // 'jigs shing lto ba 'phyang ba'o //",
    "T02D3572:204a-1": "phyag g-yas pa dag gis kha tv'am ga dang /",
    "T02D3572:204a-2": "lcags kyu bsnams pa /",
    "T02D3572:204a-3": "phyag g-yon ga dag gis dral bu dang zhags pa bsnams pa bsam par bya'o //",
    "T02D3572:204a-4": "bzhi po 'di rnams zhags g-yon brkyang gis gnas pa'o //",
    "T02D3572:204a-5": "de la 'dir 'jig rten gsum las rnam par rgyal",
    "T02D3572:204a-6": "pa'i phyag rgya ni lag pa gnyis rgyab sbyar nas",
    "T02D3572:204a-7": "ming gnyis mdud pa byas pa ste //",
    "T02D3572:204a-8": "mthe'u chung dang gung mo mthe ba chen gyis bsdams",
    "T02D3572:204a-9": "nas mdzub mo lcags kyu'i rnam pas 'gying zhing dpral",
    "T02D3572:204a-10": "ba'i phyogs su gzung bar bya'o //",
    "T02D3572:204a-11": "bsgoms pas ngal na sngags bzlas par bya'o //",
    "T02D3572:204a-12": "aom ku ru kulle hr'i:sv'a h'a /",
    "T02D3572:204a-13": "khri bzlas pas skye bo thams cad dbang du 'gyur ro //",
    "T02D3572:204a-14": "sa yas blon po'o //",
    "T02D3572:204a-15": "'bum gyis rgyal po'o //",
    "T02D3572:204a-16": "autpal la mar dang sbrang bsres shing aa shvadtha'i yam",
    "T02D3572:204a-17": "shing gis sbyin sreg byas pas 'dod pa'i gnas thob",
    "T02D3572:204a-18": "par 'gyur ro // dpal gyi 'bras bu'i shing gis me rab tu sbar te /",
    "T02D3572:204a-19": "mar dang sbrang la bsgres shing dpal gyi 'bras bu'i",
    "T02D3572:204a-20": "sbyin sreg 'bum byas pas rgyal po dang blon po",
    "T02D3572:204a-21": "rnams dbang du 'gyur ro //",
    "T02D3572:204a-22": "autpal la'i sbyin sreg stong byas te mar gyi mar",
    "T02D3572:204a-23": "me stong phrag gcig lha mo'i mdun du dbul bar",
    "T02D3572:204a-24": "byas na rgyal po thams cad dbang du 'du bar",
    "T02D3572:204a-25": "'gyur ro // ku ru kulle phyag brgyad pa'i sgrub"
}