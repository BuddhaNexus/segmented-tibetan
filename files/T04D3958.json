{
    "T04D3958:306b-0": "@306b # // rgya gar skad du /",
    "T04D3958:306b-1": "da sh'a ku sha la karma pa th'a /",
    "T04D3958:306b-2": "bod skad du /",
    "T04D3958:306b-3": "mi dge ba bcu'i las kyi lam bstan pa /",
    "T04D3958:306b-4": "dkon mchog gsum la phyag 'tshal lo //",
    "T04D3958:306b-5": "gang zhig bde 'gro thob par 'dod pas spang bar",
    "T04D3958:306b-6": "bya ba'i mi dge ba bcu'i las kyi lam rang",
    "T04D3958:306b-7": "bzhin gyis kha na ma tho ba dang bcas pa",
    "T04D3958:307a-0": "'di lta ste / lus kyi las ni rnam gsum @307a * //",
    "T04D3958:307a-1": "dang ;",
    "T04D3958:307a-2": "/ ngag gi rnam pa bzhi dag dang //",
    "T04D3958:307a-3": "yid kyi rnam pa gsum po dang //",
    "T04D3958:307a-4": "'di bcu mi dge ba ru gsungs //",
    "T04D3958:307a-5": "'di rnams rab tu phye nas bshad par bya ste /",
    "T04D3958:307a-6": "de la re zhig lus kyi ni srog gcod pa dang /",
    "T04D3958:307a-7": "ma byin par len pa dang /",
    "T04D3958:307a-8": "'dod pas log par spyod pa'o //",
    "T04D3958:307a-9": "ngag gi ni brdzun du smra ba dang /",
    "T04D3958:307a-10": "phra ma dang /",
    "T04D3958:307a-11": "ngag rtsub po dang /",
    "T04D3958:307a-12": "tshig 'khyal pa'o //",
    "T04D3958:307a-13": "yid kyi ni brnab sems dang /",
    "T04D3958:307a-14": "gnod sems dang /",
    "T04D3958:307a-15": "log par lta ba'o //",
    "T04D3958:307a-16": "de la srog gcod pa ni srog chags su gyur pa dang /",
    "T04D3958:307a-17": "srog chags su 'du shes par gyur pa dang /",
    "T04D3958:307a-18": "gsod pa'i sems nye bar gnas par gyur pa dang /",
    "T04D3958:307a-19": "de'i thabs kyang byed pa dang /",
    "T04D3958:307a-20": "srog 'gags par gyur pa ste /",
    "T04D3958:307a-21": "yan lag lnga po de dag dang ldan na srog gcod pa yin no //",
    "T04D3958:307a-22": "de la ma byin par len pa gang zhe na /",
    "T04D3958:307a-23": "gzhan gyir gyur pa dang /",
    "T04D3958:307a-24": "pha rol gyis yongs su bzung bar yang 'du shes pa dang /",
    "T04D3958:307a-25": "rku ba'i sems kyang nye bar gnas par gyur pa dang /",
    "T04D3958:307a-26": "de'i thabs kyang byed pa dang /",
    "T04D3958:307a-27": "gnas nas bskyod pa ste yan lag lnga po de",
    "T04D3958:307a-28": "dag dang ldan na ma byin par len par 'gyur",
    "T04D3958:307a-29": "ro // 'dod pas log par g-yem pa ni rnam pa bzhi ste /",
    "T04D3958:307a-30": "yul ma yin pa dang /",
    "T04D3958:307a-31": "dus ma yin pa dang /",
    "T04D3958:307a-32": "yan lag ma yin pa dang /",
    "T04D3958:307a-33": "'gro bar bya ba ma yin pa'o //",
    "T04D3958:307a-34": "de la yul ma yin pa zhes bya ba ni dam pa'i chos dang /",
    "T04D3958:307a-35": "sku gzugs la sogs pa dang byang chub sems dpa'i gnas dang /",
    "T04D3958:307a-36": "slob dpon dang /",
    "T04D3958:307a-37": "mkhan po dang /",
    "T04D3958:307a-38": "sbyin gnas dang /",
    "T04D3958:307a-39": "pha ma la sogs pa dang /",
    "T04D3958:307a-40": "bla ma dang nye bar gyur pa'o //",
    "T04D3958:307a-41": "dus ma yin pa zhes bya ba ni nyin par dang /",
    "T04D3958:307a-42": "zla mtshan dang ldan pa dang /",
    "T04D3958:307a-43": "sbrum ma dang /",
    "T04D3958:307a-44": "bu chung 'tsho ba dang /",
    "T04D3958:307a-45": "mi 'dod pa dang /",
    "T04D3958:307a-46": "sdug bsngal ba dang /",
    "T04D3958:307a-47": "yid mi bde bas nye bar gdungs pa dang /",
    "T04D3958:307a-48": "bsnyen gnas yan lag brgyad la gnas pa'o //",
    "T04D3958:307a-49": "yan lag ma yin pa zhes bya ba ni kha dang bshad pa'i lam dang /",
    "T04D3958:307a-50": "khye'u dang bu mo'i mdun dang rgyab kyi bug pa dang rang gi lag pa'o //",
    "T04D3958:307a-51": "'gro bar bya ba ma yin pa ni /",
    "T04D3958:307a-52": "gzhan gyi bud med thams cad dang /",
    "T04D3958:307a-53": "chos dang /",
    "T04D3958:307a-54": "rgyal mtshan dang /",
    "T04D3958:307a-55": "rigs kyis bsrungs pa dang /",
    "T04D3958:307a-56": "rgyal pos bsrungs pa dang /",
    "T04D3958:307a-57": "gzhan gyis blangs pa'i smad 'tshong ma dang /",
    "T04D3958:307a-58": "gnyen 'brel can dang /",
    "T04D3958:307a-59": "byol song ngo //",
    "T04D3958:307b-0": "de ltar rang @307b gi chung ma la brten nas 'dod pas log par g-yem par 'gyur ro //",
    "T04D3958:307b-1": "de la brdzun du smra ba zhes bya ba ni dngos por yang ma gyur pa dang /",
    "T04D3958:307b-2": "dngos po'i gnas skabs las nyams par gyur pa dang /",
    "T04D3958:307b-3": "log par 'du shes par gyur pa dang /",
    "T04D3958:307b-4": "log pa'i thabs kyang nye bar gnas par gyur pa dang ;",
    "T04D3958:307b-5": "de'i thabs kyang byed pa dang /",
    "T04D3958:307b-6": "brdzun gyi tshig kyang smras pa ste /",
    "T04D3958:307b-7": "yan lag lnga po 'di dag dang ldan na brdzun du smra bar 'gyur ro //",
    "T04D3958:307b-8": "phra ma zhes bya ba ni nyon mongs pa'i sems kyis gzhan 'byed pa'i tshig go //",
    "T04D3958:307b-9": "tshig rtsub po zhes bya ba ni pha rol gyi gnad la phog pa'i sdang tshig go //",
    "T04D3958:307b-10": "tshig 'khyal pa zhes bya ba ni 'dod pa dang nye bar ldan pas sam /",
    "T04D3958:307b-11": "chags pa dang nye bar ldan pas smra bar bya ba ma yin pa smra ba'o //",
    "T04D3958:307b-12": "brnab sems zhes bya ba ni pha rol gyi rdzas dang /",
    "T04D3958:307b-13": "dbang phyug dang longs spyod rnams la chags pa'i sems mi bzad pa'o //",
    "T04D3958:307b-14": "gnod sems zhes bya ba ni sems can la rnam par sdang ba dang /",
    "T04D3958:307b-15": "sems can 'di dag gsad do //",
    "T04D3958:307b-16": "bcing ngo //",
    "T04D3958:307b-17": "brdeg go //",
    "T04D3958:307b-18": "btag go zhes sems pa'o //",
    "T04D3958:307b-19": "log par lta ba zhes bya ba ni sbyin pa med /",
    "T04D3958:307b-20": "sbyin sreg med /",
    "T04D3958:307b-21": "'jig rten 'di med /",
    "T04D3958:307b-22": "'jig rten pha rol med /",
    "T04D3958:307b-23": "dge sbyong med /",
    "T04D3958:307b-24": "bram ze med /",
    "T04D3958:307b-25": "lha med /",
    "T04D3958:307b-26": "sangs rgyas bcom ldan 'das med /",
    "T04D3958:307b-27": "dgra bcom pa med /",
    "T04D3958:307b-28": "rang sangs rgyas med /",
    "T04D3958:307b-29": "legs par spyad pa med /",
    "T04D3958:307b-30": "nyes par spyad pa med /",
    "T04D3958:307b-31": "legs par byas pa dang nyes par byas pa'i las",
    "T04D3958:307b-32": "rnams kyi 'bras bu rnam par smin pa med ces",
    "T04D3958:307b-33": "pa'o // bcom ldan 'das kyis bka' stsal pa /",
    "T04D3958:307b-34": "'phags pa dam pa'i chos dran pa nye bar gzhag pa zhes bya ba dang /",
    "T04D3958:307b-35": "theg pa chen po'i mdo las 'byung ba /",
    "T04D3958:307b-36": "mi dge ba bcu'i las kyi lam 'di ni dmyal ba chen po'i rgyu yin te /",
    "T04D3958:307b-37": "mi dge ba bcu'i las kyi lam bsten pas sems can dmyal bar ltung bar 'gyur ro //",
    "T04D3958:307b-38": "mi dge ba bcu'i las kyi lam bstan pa /",
    "T04D3958:307b-39": "slob dpon chen po dpal mar me mdzad ye shes kyi zhal snga nas mdzad pa rdzogs so /",
    "T04D3958:307b-41": "// / rgya gar gyi mkhan po de nyid dang /",
    "T04D3958:307b-42": "zhu chen gyi lo ts'a ba dge slong tshul khrims"
}