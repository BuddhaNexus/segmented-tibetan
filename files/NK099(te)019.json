{
    "NK099(te)019:1": "// a ro ye shes 'byung gnas kyi lo rgyus bzhugs /",
    "NK099(te)019:2": "bla ma dam pa rnams la phyag 'tshal lo //",
    "NK099(te)019:3": "slob dpon a ro ye shes 'byung gnas kyi lo rgyus 'di la gsum ste /",
    "NK099(te)019:4": "dang po skye rgyud bstan pa dang /",
    "NK099(te)019:5": "bar du mdzad pa bstan pa dang /",
    "NK099(te)019:6": "tha mar mthar 'gyur gyi lo rgyus bstan pa'o //",
    "NK099(te)019:7": "de la dang po skye rgyud bstan pa ni /",
    "NK099(te)019:8": "cog ro zangs dkar mdzod khul gyis /",
    "NK099(te)019:9": "slob dpon a ro ye shes 'byung gnas la mngon",
    "NK099(te)019:10": "par shes pa mnga' ba rnams la sngon gyi gnas",
    "NK099(te)019:11": "rjes su dran pa bgyi ba bdog mchi bas /",
    "NK099(te)019:12": "slob dpon nyid kyis sngon gyi skye gnas ji tsam",
    "NK099(te)019:13": "zhig dran pa lags gsung bar zhu dang zhes zhus",
    "NK099(te)019:14": "pas / slob dpon gyi zhal nas /",
    "NK099(te)019:15": "'khor ba la thog mtha' med par nga'i skye rgyud la thog mtha' cang yod dam gsung /",
    "NK099(te)019:16": "'on kyang ngas lam sna zin nas skye ba lnga tsam rgyud pa yin gsung /",
    "NK099(te)019:17": "de rnams gsung bar zhu dang byas pas /",
    "NK099(te)019:18": "de yang dang po rgya gar shar phyogs su bram ze mgyogs byed ces bya ba'i bur skyes te /",
    "NK099(te)019:19": "de'i dus su sa theg pa chen po'i chos la",
    "NK099(te)019:20": "nan tan byas pas chos la nges par sems pa'i",
    "NK099(te)019:21": "bzod pa bya ba thob ste /",
    "NK099(te)019:22": "de'i dus su lam sna zin pa yin gsung /",
    "NK099(te)019:23": "de nas tshe 'phos nas sum cu rtsa gsum gyi",
    "NK099(te)019:24": "gnas su lha'i bu kun dga' snying po bya bar",
    "NK099(te)019:25": "skyes te / de'i dus su nga lha'i longs spyod",
    "NK099(te)019:26": "la ma chags par lha'i dbang po la chos nyan",
    "NK099(te)019:27": "cing lha'i bsam gtan la mnyam par 'jog pa byas",
    "NK099(te)019:28": "skyes te / pa yin gsung / de nas shi",
    "NK099(te)019:29": "'phos nas rgya gar du bram ze snon po bya",
    "NK099(te)019:30": "ba'i bu dge slong mtha' grol gzhon nu bya bar",
    "NK099(te)019:31": "skyes te / pa yin gsung / skyes te /",
    "NK099(te)019:32": "rgya gar gyi mkhas pa rnams la sde snod kyi",
    "NK099(te)019:33": "chos ma lus pa mnyan zhing shes rab kyis de",
    "NK099(te)019:34": "dag gi don rtogs shing khong du chud pa yin",
    "NK099(te)019:35": "skyes te / pa yin gsung / skyes te /",
    "NK099(te)019:36": "gsung / de nas shi 'phos nas 'gar dge lod",
    "NK099(te)019:37": "ces bya ba'i bu dge slong srin bu nya zhes",
    "NK099(te)019:38": "bya bar skyes te /",
    "NK099(te)019:39": "de'i dus su slob dpon pad ma sam b+ha ba",
    "NK099(te)019:40": "bsam yas su byon nas bzhugs pa dang mjal te",
    "NK099(te)019:41": "gsang sngags zab mo'i chos nyan zhing de'i don rang",
    "NK099(te)019:42": "gcig pur bsdad nas bsam gtan nyams su len pa",
    "NK099(te)019:43": "'ba' zhig la brtson par byas pa yin gsung /",
    "NK099(te)019:44": "de nas shi 'phos nas mdo khams su pha a ro nyag po dang /",
    "NK099(te)019:45": "ma sog mo dpal sgron bya ba'i bu a ro",
    "NK099(te)019:46": "ye shes 'byung gnas zhes bya bar skyes pa 'di",
    "NK099(te)019:47": "nyid yin gsung ngo //",
    "NK099(te)019:48": "de lta bu'i dam pa de la ngo mtshar can gyi rtags rnam pa lnga byung ste /",
    "NK099(te)019:49": "tshe snga ma la chos nyid kyi nyams rgyud chags",
    "NK099(te)019:50": "dang ldan pa'i rtags su ma'i khong pa na gnas",
    "NK099(te)019:51": "pa'i dus su a'i sgra lan gsum byung /",
    "NK099(te)019:52": "skye ba 'di nyid la'ang chos nyid kyi nyams rgyun",
    "NK099(te)019:53": "chags su gnas pa'i rtags su ma las btsas pa'i",
    "NK099(te)019:54": "tshe na yang shes pa ting nge 'dzin gyi ngang",
    "NK099(te)019:55": "du myos pa byung /",
    "NK099(te)019:56": "'dod pa'i yon tan la zhen pa med pa'i rtags",
    "NK099(te)019:57": "su zas dang gos kyi 'du shes med pa gcig",
    "NK099(te)019:58": "byung / ma'i bka' la drin du bzo ba'i rtags",
    "NK099(te)019:59": "su mas gtam dris pa la lan gter shes pa",
    "NK099(te)019:60": "byung / gcig byung / sprul pa'i sku yin pa'i",
    "NK099(te)019:61": "rtags su lang tsho gzhan dang mtshungs pa med par",
    "NK099(te)019:62": "shin tu bskyed rdzogs skyen pa gcig byung ngo //",
    "NK099(te)019:63": "de yan chad ni dang po skye rgyud bstan pa'o //",
    "NK099(te)019:64": "bar du mdzad pa bstan pa ni /",
    "NK099(te)019:65": "spyi don dgu yod pa las /",
    "NK099(te)019:66": "dang po dge ba'i bshes gnyen chen po seng ge rgyal ba'i sras dang /",
    "NK099(te)019:67": "yang gong ye shes g.yung drung gi spyan snga las dang bag chags ji ltar sad pa ni /",
    "NK099(te)019:68": "de yang pha ma gnyis po des bu'i spyod lam ngo mtshar ba mang po ni mthong /",
    "NK099(te)019:69": "ji lta yin ngo ma shes par gyur pa la",
    "NK099(te)019:70": "dge bshes gnyis po'i spyan sngar khyer nas phyin te",
    "NK099(te)019:71": "/ bdag cag gi bu 'di la ngo mtshar ba'i",
    "NK099(te)019:72": "rtags 'di lta bu byung bas 'di ji ltar bu",
    "NK099(te)019:73": "gcig lags zhes zhus pas /",
    "NK099(te)019:74": "'di'i spyod pa la nged kyis brtag par byas yis",
    "NK099(te)019:75": "bu 'dir zhog la khyed rang song gcig gsungs nas",
    "NK099(te)019:76": "pha mas log ste bu der bzhag pas /",
    "NK099(te)019:77": "bu de dge bshes gnyis po la spyan 'bru tshugs su ce re gzigs kyi 'dug pas /",
    "NK099(te)019:78": "khong gi byin brlabs dge bshes gnyis po la zhugs",
    "NK099(te)019:79": "nas ting nge 'dzin gyi nyams khyad par can skyes",
    "NK099(te)019:80": "so // bu des kyang khong ji ltar mdzad pa'i",
    "NK099(te)019:81": "mdzad spyod ltar byas shing bsgoms pas skye ba snga",
    "NK099(te)019:82": "ma rnams kyi thos bsam dang bsgoms bsgrub kyi bag",
    "NK099(te)019:83": "chags thams cad dus de ru sad pa lags skad",
    "NK099(te)019:84": "so // / de nas an chung yang rdzong gi",
    "NK099(te)019:85": "dgon par gshegs nas dgongs pa mdzad pas lo bdun",
    "NK099(te)019:86": "dang zla bdun na chos nyid mngon sum du mthong",
    "NK099(te)019:87": "ba'i lam mngon du byas te snang ba rang bzhin",
    "NK099(te)019:88": "med par mthong ba'i nyams thob nas phyag rdo la",
    "NK099(te)019:89": "reg pas rjes lam lam byung /",
    "NK099(te)019:90": "zhabs brag la gzhag pas 'dag pa'i steng du gzhag pa lta bu byung ngo //",
    "NK099(te)019:91": "'od kyi lus thob ste nyin mtshan khyad par med par snang ba 'ba' zhig tu gyur pa byung /",
    "NK099(te)019:92": "rten 'brel gyi snang ba thams cad bden med du",
    "NK099(te)019:93": "shes pas ban bun dang lang long gi nyams shar",
    "NK099(te)019:94": "ba lags skad do //",
    "NK099(te)019:95": "der yang bzhugs su ma bzhed par khams kyi yang",
    "NK099(te)019:96": "rtser lung gi dgon par gshegs te der lo gcig",
    "NK099(te)019:97": "dang zla ba gcig bzhugs pas /",
    "NK099(te)019:98": "rdzu 'phrul dang ting nge 'dzin la dbang thob pa byung ste /",
    "NK099(te)019:99": "chen po chung ngur 'gyur ba dang /",
    "NK099(te)019:100": "chung ngu chen por 'gyur ba dang /",
    "NK099(te)019:101": "yod pa mi snang bar 'gyur ba dang /",
    "NK099(te)019:102": "med pa snang bar byed pa dang /",
    "NK099(te)019:103": "'gro na 'dug par mthong ba dang /",
    "NK099(te)019:104": "'dug na 'gro bar mthong ba la sogs pa'i rdzu",
    "NK099(te)019:105": "'phrul gyi bye brag thams cad la dbang bsgyur nus",
    "NK099(te)019:106": "pa byung ngo // de nas chos skor glong thang",
    "NK099(te)019:107": "sgron ma'i gnas su gshegs nas lam nyes de lta",
    "NK099(te)019:108": "bu spyod pa mdzad de /",
    "NK099(te)019:109": "mchod rten gcig gi rtsar bzhugs nas nyin bzhin khrus",
    "NK099(te)019:110": "kyi dod por kha nas mar chu mthungs kyi bshos",
    "NK099(te)019:111": "/ mtshan bzhin gnas kyi sgo 'phred bcad kyi nyal /",
    "NK099(te)019:112": "de dag kyang brdar bstan pa yin te mchod rten",
    "NK099(te)019:113": "gyi rtsar sdod pa ni rgyab dkon mchog ma gtad",
    "NK099(te)019:114": "na bde bya ba yin /",
    "NK099(te)019:115": "khrus khong du byed pa ni nang gi nyon mongs pa dag dgos bya ba yin /",
    "NK099(te)019:116": "nub mo sgo 'phred bcad nas nyal ba ni gnas",
    "NK099(te)019:117": "na bzhugs pa'i lam la gnas pa'i dge 'dun gyi",
    "NK099(te)019:118": "bar chad bsrung ba yin no //",
    "NK099(te)019:119": "de yang nub gcig sgo 'phred bcad nas nyal ba'i",
    "NK099(te)019:120": "tshe gnas brtan gyis a ro 'di phar longs dang",
    "NK099(te)019:121": "byas nas rdeg pa gcig rgyab pas a ro dang",
    "NK099(te)019:122": "a ro ste ye shes kyi 'byung gnas gcig gda'",
    "NK099(te)019:123": "gsung / de nas btsun pa rnams la rdzu 'phrul bstan par bzhed nas /",
    "NK099(te)019:124": "khong gis shing 'thur gtang ba'i lag cha thams cad bor nas byung bas /",
    "NK099(te)019:125": "khong gis rgya gad dang chos te g.yang la bskyur snyam pa la /",
    "NK099(te)019:126": "'di skad du 'gur bzhengs pa /",
    "NK099(te)019:127": "'khor 'das sems kyi rol snang la //",
    "NK099(te)019:128": "bden par bzung du dngos po med //",
    "NK099(te)019:129": "rang ngo rang gi shes tsam na //",
    "NK099(te)019:130": "'gro drug g.yang la nyam mi nga //",
    "NK099(te)019:131": "'khor ba'i ngam grog g.yang sa nas //",
    "NK099(te)019:132": "mya ngan 'das pa'i thang chen rnyed //",
    "NK099(te)019:133": "ces gsungs pa dang ngam grog dang g.yang sa kun thang mnyam par song skad /",
    "NK099(te)019:134": "der btsun pa kun ya mtshan skyes so //",
    "NK099(te)019:135": "yang nyid gcig chu 'chur gtang bas chu 'chu ba'i lag cha thams cad bcag nas byung ste /",
    "NK099(te)019:136": "yang khong gi chu bskyur dgos snyam pa na /",
    "NK099(te)019:137": "'khor ba'i rgya mtsho gting ring pas //",
    "NK099(te)019:138": "dug lnga'i 'dam las thar dus med //",
    "NK099(te)019:139": "skye rgas na 'chi'i chu rgyun de //",
    "NK099(te)019:140": "shes rab me yis skams na skoms //",
    "NK099(te)019:141": "zhes gsungs pas chu'i tshogs thams cad ye med par",
    "NK099(te)019:142": "gyur te lung pa thams cad skam par gyur skad",
    "NK099(te)019:143": "/ der yang btsun pa rnams ngo mtshar chen po skyes so //",
    "NK099(te)019:144": "de la sogs pa rdzu 'phrul gyi spyod pa ya mtshan du gyur pa mang po mdzad de /",
    "NK099(te)019:145": "de nas der yang ma bzhugs par gshegs pa dang",
    "NK099(te)019:146": "mkhan po bla chen dgongs pa rab gsal dang mjal",
    "NK099(te)019:147": "bas / bla chen gyi zhal nas smyon thabs kyi",
    "NK099(te)019:148": "spyod pa de lta bu ma mdzad par chos la",
    "NK099(te)019:149": "thos bsam yang mdzod /",
    "NK099(te)019:150": "rab tu byung la sdom pa yang bsrungs gsungs pas /",
    "NK099(te)019:151": "gangs kyi seng ge dkar mo dang //",
    "NK099(te)019:152": "grong gi ku ku ra tsa gnyis //",
    "NK099(te)019:153": "rang skad 'don par 'dra lags te //",
    "NK099(te)019:154": "zil gyi gnon par khyad par che //",
    "NK099(te)019:155": "ri rtsibs 'grim pa'i byi'u chung dang //",
    "NK099(te)019:156": "nam phangs gcod pa'i khyung chen gnyis //",
    "NK099(te)019:157": "'dab gshog rlob par 'dra lags te //",
    "NK099(te)019:158": "nam 'phangs gcod par khyad par che //",
    "NK099(te)019:159": "nga snang la rang bzhin med pa dang //",
    "NK099(te)019:160": "khyod blo dman tshig la zhen pa gnyis //",
    "NK099(te)019:161": "don mchog bsgrub par 'dra lags te //",
    "NK099(te)019:162": "'bras bu thob par khyad par che //",
    "NK099(te)019:163": "zhes gsungs pas /",
    "NK099(te)019:164": "bla chen po ngo mtshar skyes te /",
    "NK099(te)019:165": "khyod skyes bu khyad par can du 'dug pas 'gro ba'i don byed dgos pa yin /",
    "NK099(te)019:166": "de'i phyir na 'gro ba dad par bya zhing nyes",
    "NK099(te)019:167": "spyod mi dge ba'i tshogs spong ba la 'jug par",
    "NK099(te)019:168": "bya ba'i ched du rab tu byung ba byed dgos",
    "NK099(te)019:169": "pa yin pas khyed rab tu byung zhig /",
    "NK099(te)019:170": "'bras bu gsang sngags kyi theg pa'i sgo nas don",
    "NK099(te)019:171": "byed pa la slob ma dkyil 'khor gyi lam du",
    "NK099(te)019:172": "'jug par bya ba'i phyir dbang dgos pa yin pas",
    "NK099(te)019:173": "dbang bskur zhus shig /gzhan dag yid ches par bya",
    "NK099(te)019:174": "ba'i phyir chos nyan dgos pa yin pas mkhan po",
    "NK099(te)019:175": "rnams kyis spyan sngar chos nyon la thugs dgongs bsdur",
    "NK099(te)019:176": "cig gsung pas / sngar gyi tshigs bcad rnams kyang gsungs pa dang bla chen po sngangs pa na /",
    "NK099(te)019:177": "slob dpon nyid thabs khyad par can gyis 'gro ba'i",
    "NK099(te)019:178": "don du bstan pa'i bya ba mdzad pa la dgongs",
    "NK099(te)019:179": "nas / bla chen dgongs pa gsal nyid kyi spyan",
    "NK099(te)019:180": "sngar rab tu byung ste bsnyen pa rdzogs pa mdzad",
    "NK099(te)019:181": "nas ming yang dge slong ye shes 'byung gnas zhes",
    "NK099(te)019:182": "nas / btags so // de nas slob dpon chen",
    "NK099(te)019:183": "po snyags dz+ny+aa na ku ma ra la dbang rnams",
    "NK099(te)019:184": "rdzogs par zhus te gsang mtshan rdo rje snon po",
    "NK099(te)019:185": "zhes bya bar btags so //",
    "NK099(te)019:186": "de nas slob dpon chen po pa kor bee ro tsa na dang /",
    "NK099(te)019:187": "kha che ye shes rdo rje dang /",
    "NK099(te)019:188": "snyan chen dpal dbyangs la sogs pa mkhas pa mang po la mnyan nas thugs dgongs bsdur bas /",
    "NK099(te)019:189": "tshig gi sgros dang mtshon tshul gyi byed pa la",
    "NK099(te)019:190": "cung zad ma mthun yang yang dag pa'i don la",
    "NK099(te)019:191": "mthun par la bcad de dgongs pa gcig tu rtogs",
    "NK099(te)019:192": "nas mtshan yang shes rab can rang 'byung gi ye",
    "NK099(te)019:193": "shes bya bar btags so //",
    "NK099(te)019:194": "slob dpon bee ro tsa na'i zhal nas 'di sprul pa'i sku yin gsung /",
    "NK099(te)019:195": "gnyags dz+ny+aa na'i zhal nas sa brgyad non pa'i byang chub sems dpa' yin gsung /",
    "NK099(te)019:196": "gnyan chen dpa' dbyangs kyi zhal nas sa dang po",
    "NK099(te)019:197": "bden pa gzigs pa'i byang chub sems dpa' yin gsung",
    "NK099(te)019:198": "/ bla chen dgongs pa gsal gyi zhal nas 'phags klu sgrub kyi sprul pa yin gsung /",
    "NK099(te)019:199": "kha che ye shes rdo rje'i zhal nas rdo rje sems dpa'i sprul pa yin gsung /",
    "NK099(te)019:200": "kha gcig ni 'phags pa 'jam dpal gyi sprul pa yin par bzhed do //",
    "NK099(te)019:201": "de nas drang srong gtum pa lta bu'i ri la",
    "NK099(te)019:202": "byon nas der dpal rdo rje sems dpa'i zhal mngon",
    "NK099(te)019:203": "sum du gzigs te lung yang mngon sum du bstan",
    "NK099(te)019:204": "/ rdo rje sems dpa' thugs legs par lta ba'i gdam ngag la sogs pa yang gnang /",
    "NK099(te)019:205": "de nas khyod 'di ru ma sdod par 'thebs sku",
    "NK099(te)019:206": "stag mo'i dgon par rgyug la mdo rgyud thams cad",
    "NK099(te)019:207": "kyi don bsdus la 'gro ba sems can gyi don",
    "NK099(te)019:208": "byas shig par lung bstan no //",
    "NK099(te)019:209": "de nas lung bstan pa bzhin 'thebs skyu stag mo'i",
    "NK099(te)019:210": "dgon par byon nas bzhugs pas mdo rgyud thams cad",
    "NK099(te)019:211": "kyi don thugs la shar ro //",
    "NK099(te)019:212": "de nas slob dpon gyis dbang po rab 'bring tha ma gsum dang sbyar te /",
    "NK099(te)019:213": "phyi mdo sde la rten nas dbang po tha ma'i don du phyi skor gyi chos rnams mdzad do //",
    "NK099(te)019:214": "nang gsang sngags la rten nas dbang po 'bring gi don du nang skor gyi chos rnams mdzad /",
    "NK099(te)019:215": "gsang ba thugs kyi nyams myong la rten nas dbang",
    "NK099(te)019:216": "po rab kyi don du gsang skor gyi chos rnams",
    "NK099(te)019:217": "mdzad do // de nas slob bu gang dang gang",
    "NK099(te)019:218": "la gdam ngag gang dang gang gnang ba dang rgyud",
    "NK099(te)019:219": "pa'i them yig gi lo rgyus ni /",
    "NK099(te)019:220": "slob dpon chen po a ro ye shes 'byung gnas",
    "NK099(te)019:221": "kyis dang po ya zi bon ston la rgyal thabs",
    "NK099(te)019:222": "spyi blugs kyi dbang la sogs pa dang po rig",
    "NK099(te)019:223": "pa rtsal gyi dbang bskur nas /",
    "NK099(te)019:224": "de'i ngang la rig pa rtsen gyis gzhag pa'i man ngag gnang /",
    "NK099(te)019:225": "de nas rnam rtog rtsad nas gcod pa spu gri lta bu'i man ngag gnang /",
    "NK099(te)019:226": "de nas rang byung gi ye shes ma shar ba shar bar byed pa'i man ngag gnang /",
    "NK099(te)019:227": "de nas rtogs par byed pa lta ba'i gdams ngag gnang /",
    "NK099(te)019:228": "de nas ye shes ngos bzung gnang /",
    "NK099(te)019:229": "de nas byang chub sems gcog gzhag ma gnang /",
    "NK099(te)019:230": "de nas rin po che nyams kyi man ngag gnang ngo //",
    "NK099(te)019:231": "de nas de dag gi dka' ba gcod par byed pa la dris lan brgyad kyi gdam ngag dang /",
    "NK099(te)019:232": "tshul bdun gyi sgo nas rtogs par byed pa dang /",
    "NK099(te)019:233": "rin po che dka' gcod kyi gdams pa dang /",
    "NK099(te)019:234": "rin po che gzhung srong gi gdams pa dang /",
    "NK099(te)019:235": "rin po che yang zhun gyi gdams pa dang /",
    "NK099(te)019:236": "bar do'i gdams pa rnams gnang ba lags so //",
    "NK099(te)019:237": "yang gdams pa skor chung gcig la /",
    "NK099(te)019:238": "ye shes 'khor los 'jug pa'i sgo bstan /",
    "NK099(te)019:239": "sangs rgyas bzhi'i man ngag gis chos nyid lam du bkyer ba'i rim pa bstan /",
    "NK099(te)019:240": "ye shes bzhi'i man ngag gis lta ba bstan /",
    "NK099(te)019:241": "ye shes sems las byung ba'i man ngag gis sems kyi yon tan bstan /",
    "NK099(te)019:242": "nges pa'i zhus lan rig pa'i bsam gtan gyis the tshom gyi gegs bsal /",
    "NK099(te)019:243": "byang sems rkyen dbang du mi gtang ba'i man ngag gis sdug bsngal chos nyid du bstan /",
    "NK099(te)019:244": "rin po thog babs kyi man ngag gi tshe 'di la sangs rgyas kyi dgongs pa bstan /",
    "NK099(te)019:245": "de rnams skar phran bzhin du ma 'dres /",
    "NK099(te)019:246": "chu bo bzhin du rgyun ma chad par gnas pa lags so //",
    "NK099(te)019:247": "de nas rngog legs pa'i shes rab la gdams pa ji ltar gnang ba ni /",
    "NK099(te)019:248": "rngog legs pa'i sgron ma la gdam ngag dang sbyar nas thog tu spungs pa phyi tshul lo //",
    "NK099(te)019:249": "nang tshul du 'khor ba 'jug ldog gis snang srid 'khor 'das kyi chos gtan la phab /",
    "NK099(te)019:250": "rin po che gnad kyi sgron mas gang zag gcig sangs rgya ba'i chos su bstan /",
    "NK099(te)019:251": "rin po che rang dbang gi thugs kyi man ngag gis man ngag dka' tshoms kyi 'phrang bstan /",
    "NK099(te)019:252": "sa zin pa gsum gyis sku gsum ngo sprad /",
    "NK099(te)019:253": "man ngag lce rdor gyis la bzla /",
    "NK099(te)019:254": "yig phran sum cu rtsa gnyis kyis rtogs pa'i gdeng bskyed pa 'o //",
    "NK099(te)019:255": "drum shing shes rab smon lam la ji ltar gdams pa'i lo rgyus ni /",
    "NK099(te)019:256": "dang po stong thun bac+wo brgyad kyi gdam ngag gnang /",
    "NK099(te)019:257": "snang srid ji ltar byung ba la snang srid byung lugs kyi sde skor gnang /",
    "NK099(te)019:258": "grub mtha' gtan la 'bebs pa la snang ba bcu bdun gyi sde skor gnang /",
    "NK099(te)019:259": "'khrul pa gtan la 'bebs pa la tshad ma brgyad kyi sde skor gnang /",
    "NK099(te)019:260": "sems dang 'byung ba tha mi dad pa bsgrub pa la 'byung ba drug rtsis kyi sde skor gnang /",
    "NK099(te)019:261": "lta bsgom spyod pa gsum gtan la 'bebs pa la dpe dgongs drug gi sde skor gnang ba'o //",
    "NK099(te)019:262": "lnga bsdus kyi sde skor lnga la /",
    "NK099(te)019:263": "sbubs lnga dang /",
    "NK099(te)019:264": "kun gzhi'i lnga'i sde lus lnga dang /",
    "NK099(te)019:265": "bar do lnga'i sde skor dang /",
    "NK099(te)019:266": "sems nyams lnga dang /",
    "NK099(te)019:267": "rgyas gdab lnga'i sde skor gnang /",
    "NK099(te)019:268": "bzhi bsdus kyi sde skor la /",
    "NK099(te)019:269": "sgron ma bzhi dang /",
    "NK099(te)019:270": "bsod bzhi'i sde skor gnang /",
    "NK099(te)019:271": "gsum bsdus kyi sde skor la /",
    "NK099(te)019:272": "sgo gsum gtan la dbab pa dang /",
    "NK099(te)019:273": "bca' thabs rnam pa gsum dang /",
    "NK099(te)019:274": "sku gsum gyi sde skor bstan /",
    "NK099(te)019:275": "gnyis bsdus kyi sde skor la /",
    "NK099(te)019:276": "skad gcig ma gnyis dang /",
    "NK099(te)019:277": "sems dang snying po dbye ba dang /",
    "NK099(te)019:278": "snying po snang tshul gyi sde skor dang /",
    "NK099(te)019:279": "dngos snang dbye ba'i sde skor dang /",
    "NK099(te)019:280": "phra mo'i gdams pa nyi shu rtsa gcig gnas pa lags so //",
    "NK099(te)019:281": "cog ro zangs ka mdzod khur la ji ltar gdams pa'i lo rgyus ni /",
    "NK099(te)019:282": "gzhi lam 'bras bu gtan la 'bebs pa la gzhi'i dpe chung bdun /",
    "NK099(te)019:283": "lam gyi dpe chung bdun /",
    "NK099(te)019:284": "'bras bu'i dpe chung bdun gnang /",
    "NK099(te)019:285": "'khrul ba gtan la 'bebs pa la 'khrul ba rtsad gcod gdams pa gnang /",
    "NK099(te)019:286": "dgongs pa 'phrang gi gnad ston pa la dka' tshoms bcu bzhi'i dgongs pa bstan /",
    "NK099(te)019:287": "lta ba 'jug sgo nyams gsum du ston pa la tshig don gsal ba'i dgongs pa bstan /",
    "NK099(te)019:288": "lta ba mnyam gzhag spyod pa gsum gyis gtan la",
    "NK099(te)019:289": "'bebs pa la gzer ka gnad byung gi gdams pa",
    "NK099(te)019:290": "bstan / lta bsgom spyod pa 'bras bu bzhi gtan",
    "NK099(te)019:291": "la 'bebs pa la yi ge med pa'i snyan rgyud",
    "NK099(te)019:292": "bstan / bstan / bsgom du yod par 'dod pa la gzer dmigs drug pa bstan /",
    "NK099(te)019:293": "bsgom du med par 'dod pa la 'phrul yi ge bzhi skor bstan /",
    "NK099(te)019:294": "lam bar do gcod pa la bar rdo bzhi'i gdams pa bstan /",
    "NK099(te)019:295": "chos nyid brda' yis mtshon pa la gyad khams 'phrul gyi lde mig bstan /",
    "NK099(te)019:296": "'khor ba 'jug zlog gi gnad ston pa la gsang tshul nyi ma'i sgron ma bstan /",
    "NK099(te)019:297": "nyon mongs pa'i sgrib pa gcod pa la rig pa rkyang 'ded kyi gdams ngag bstan /",
    "NK099(te)019:298": "shes bya'i sgrib pa gcod pa la lta ba'i lde mig la sogs pa bstan pa lags so //",
    "NK099(te)019:299": "de yan chad kyis so so'i bye brag la ji ltar gdams pa bstan pa'o //",
    "NK099(te)019:300": "thun mong spyi la ji ltar gdams pa'i gdam lugs bstan pa ni /",
    "NK099(te)019:301": "spyir yi ge rigs kyi gdams pa sde tshan rnam pa bzhir 'dus te /",
    "NK099(te)019:302": "rgya che ba sems sde'i skor dang /",
    "NK099(te)019:303": "skabs su len pa bsam gtan gyi sde dang /",
    "NK099(te)019:304": "zab pa sde mig skor dang /",
    "NK099(te)019:305": "dka' ba gcod pa sgron ma'i skor ro //",
    "NK099(te)019:306": "sems sde'i skor ni sems smad bco brgyad las 'grel pa bac+wa brgyad kyis gtan la phab pa dang /",
    "NK099(te)019:307": "gnyan chen gyi sgron ma drug la 'grel pa drug gis gtan la phab pa'o //",
    "NK099(te)019:308": "nyams su len pa bsam gtan gyi sde la /",
    "NK099(te)019:309": "theg chen rnal 'byor dang /",
    "NK099(te)019:310": "sems nyams rnam gsum dang /",
    "NK099(te)019:311": "lung man ngag mdor bsdus dang /",
    "NK099(te)019:312": "a ti yo ga'i man ngag bsdus pa'i bsam gtan dang /",
    "NK099(te)019:313": "yul kun la 'jug pa'i bsam gtan dang /",
    "NK099(te)019:314": "rin po che spungs pa'i bsam gtan dang /",
    "NK099(te)019:315": "bsgom lung gsum pa'i bsam gtan dang /",
    "NK099(te)019:316": "zhus len khungs kyi bsam gtan la sogs pa rnams so //",
    "NK099(te)019:317": "zab pa lde mig gi skor ni /",
    "NK099(te)019:318": "'khrul 'khor lde mig gi rtsa 'grel dang /",
    "NK099(te)019:319": "lta bsgom spyod pa gsum gyi lte mig dang /",
    "NK099(te)019:320": "gal gegs gser gyi lde mig dang /",
    "NK099(te)019:321": "theg dgu la shan 'byed pa'i lde mig dang /",
    "NK099(te)019:322": "gyad khams 'phrul gyi lde mig la sogs pa'o //",
    "NK099(te)019:323": "dkar ba gcod pa sgron ma'i skor la /",
    "NK099(te)019:324": "dpe don gsum gyi sgron ma dang /",
    "NK099(te)019:325": "lta ba rin po che'i sgron ma dang /",
    "NK099(te)019:326": "sems kyi mun sel sgron ma dang /",
    "NK099(te)019:327": "sgrol skur sel ba'i sgron ma dang /",
    "NK099(te)019:328": "bdud rnams sel ba'i sgron ma dang /",
    "NK099(te)019:329": "gsang tshul nyi ma'i sgron ma la sogs pa'o //",
    "NK099(te)019:330": "de dag gi bar du sku tshe'i tshad ji tsam zhig bzhugs zhe na /",
    "NK099(te)019:331": "mi tshe 'bring po gsum tsam gyi tshad du bzhugs pa yin skad /",
    "NK099(te)019:332": "spyir sku tshe la dbang thob pa yin pas ji",
    "NK099(te)019:333": "srid kyi bar du bzhugs kyang bzhugs su yod pa",
    "NK099(te)019:334": "yin la / sku dus nam gyi tshe gnas gar",
    "NK099(te)019:335": "gshegs par bzhed kyang rang dbang yod pa lags skad",
    "NK099(te)019:336": "yin la / do // de yang slob dpon gyi",
    "NK099(te)019:337": "zhal nas nga'i chos la mos pa gting nas skyed",
    "NK099(te)019:338": "cig /de ltar mos pa'i sgo nas brgyud pa 'dzin",
    "NK099(te)019:339": "pa'i bu de dag kyang tshe la mnga' gnyes par",
    "NK099(te)019:340": "gyur cig /rgas khar se'u skye bar gyur cig /ces",
    "NK099(te)019:341": "gsung nas smon lam gdab pa yin te /",
    "NK099(te)019:342": "phyis kyi bu slob ma yang slob kun la'ang ji",
    "NK099(te)019:343": "ltar gsungs shing smon lam gdab pa ltar byung ba",
    "NK099(te)019:344": "lags so // de dag gi bar du mdzad tshul lo //",
    "NK099(te)019:345": "tha ma mthar 'gyur gyi lo rgyus la sku gang du gshegs shing ji ltar gshegs pa'i tshul ni /",
    "NK099(te)019:346": "ya zi bon ston la sogs pa khams kyi slob",
    "NK099(te)019:347": "ma rnams na re khams kyi leng ta phug tu",
    "NK099(te)019:348": "phung po lhag ma med par kun tu bzang po'i",
    "NK099(te)019:349": "dbye ba med pa'i ngang du sangs rgyas pa yin",
    "NK099(te)019:350": "gsung skad / zangs ka mdzod khur na re nga'i",
    "NK099(te)019:351": "'phren gyi brag phug tu phung po lhag na ru",
    "NK099(te)019:352": "rdo rje sems dpa' dang gnyis su na par sangs",
    "NK099(te)019:353": "rgyas nas da lta yang sprul pas sems can gyi",
    "NK099(te)019:354": "don sna tshogs mdzad kyi bzhugs gsung ngo //",
    "NK099(te)019:355": "slob dpon nyid kyi zhal nas /",
    "NK099(te)019:356": "drum shing dang rngog legs pa'i shes rab la nga",
    "NK099(te)019:357": "'di nas shi 'phos nas rab dag'i 'jig rten gyi",
    "NK099(te)019:358": "khams su da lta'i kun rdzob kyi ming 'di nyid",
    "NK099(te)019:359": "nye ba'i gzung ste ye shes 'byung gnas 'od ces",
    "NK099(te)019:360": "bya bar sangs rgya bar 'gyur zhes gsung ba lags",
    "NK099(te)019:361": "skad / de ltar slob ma rnams kyis so sor",
    "NK099(te)019:362": "rang rang gis mthong tshul mi 'dra bas tha dad",
    "NK099(te)019:363": "du gzigs kyang rgyud tha dad med pa la sprul",
    "NK099(te)019:364": "pa so sor snang ba yin pas gang du mthong",
    "NK099(te)019:365": "yang 'gal ba med de don la chos nyid mnyam",
    "NK099(te)019:366": "pa nyid kyi ngang du sangs rgyas pa lags so",
    "NK099(te)019:367": "skad / // ru snyan chen bzhin du rig 'dzin",
    "NK099(te)019:368": "gyi sa la dngos su snang ba yang ma lags",
    "NK099(te)019:369": "skad / // / ru pad ma bzhin du phung",
    "NK099(te)019:370": "po lhag ma dang bcas pa yang ma yin no",
    "NK099(te)019:371": "skad / // / // 'di slob dpon a ro",
    "NK099(te)019:372": "ye shes 'byung gnas kyi lo rgyus chen po zhes",
    "NK099(te)019:373": "skad / // / // su grags so // rdzogs so //",
    "NK099(te)019:374": "spyir slob dpon a ro'i lo rgyus 'di la mi",
    "NK099(te)019:375": "mthun pa mang du 'dug /khams kyi rgya sgo chen",
    "NK099(te)019:376": "mo na tshong pa mang po yod pa'i shul nas",
    "NK099(te)019:377": "bu chung gcig tu byon pa'i lugs kyang 'dug /yang",
    "NK099(te)019:378": "gnas de nyid kyi dge slong ma gsal sbyin ma",
    "NK099(te)019:379": "zhes bya bas chu len du phyin pas nags kyi",
    "NK099(te)019:380": "gseb shing lo'i khud na pha ma med pa'i bu",
    "NK099(te)019:381": "chung gcig 'dug pa blangs nas gsos pas de la",
    "NK099(te)019:382": "byung ba'i lugs kyang 'dug /khol mo la nas phug",
    "NK099(te)019:383": "tu byon par 'dod pa'i lugs kyang 'dug /rgya bod",
    "NK099(te)019:384": "hor gsum 'thab pa'i dbus nas bu chung gcig rnyed",
    "NK099(te)019:385": "pa bod kyis blangs nas gsos pas de la byon",
    "NK099(te)019:386": "ba'i lugs kyang 'dug /",
    "NK099(te)019:387": "'bro dred po dang drod nag gis jag la phyin",
    "NK099(te)019:388": "pas la kha nas rnyed pa'i lugs kyang 'dug /yar",
    "NK099(te)019:389": "lung gi dge 'dun sol nag thang pa'i gnyer pas",
    "NK099(te)019:390": "bu chung gcig rnyed pa'i lugs kyang 'dug /rtsang gi",
    "NK099(te)019:391": "stag la la 'og pa'i gnas brtan skyo ba skyes",
    "NK099(te)019:392": "nas thos bsam mdzad cing bsgom bsgrub la gshegs nas",
    "NK099(te)019:393": "khams su byon pas de la byung ba'i lugs kyang",
    "NK099(te)019:394": "'dug /pha a ro shag snying dang ma sog ma",
    "NK099(te)019:395": "dpal sgron gnyis kyi bur 'dod pa yang 'dug /slob",
    "NK099(te)019:396": "dpon shan ta de ba shi 'phos nas rgyal po",
    "NK099(te)019:397": "ma skyes dgra'i sras su skyes pa skye ba brgyud",
    "NK099(te)019:398": "pa'i lugs kyang 'dug /spyir pha ma gnyis ka med",
    "NK099(te)019:399": "pa'i 'dod pa dang /",
    "NK099(te)019:400": "gnyis ka yod par 'dod pa dang /",
    "NK099(te)019:401": "pha med ma yod par 'dod pa la sogs pa mi mthun pa mang du gada'o //",
    "NK099(te)019:402": "des na sprul pa'i sku yin par nges gsung ngo //",
    "NK099(te)019:403": "lung bstan thob pa yin te /",
    "NK099(te)019:404": "lung bstan dam pa'i mdo las /",
    "NK099(te)019:405": "nga ni mya ngan 'das 'og tu //",
    "NK099(te)019:406": "bstan pa lnga brgya phrag bcu gnas //",
    "NK099(te)019:407": "lnga brgya phrag lnga lon pa'i tshe //",
    "NK099(te)019:408": "rnal 'byor a ro zhes bya ba //",
    "NK099(te)019:409": "khyag pa khyag yul thang khob tu //",
    "NK099(te)019:410": "bdag med stong pa'i don bsgoms nas //",
    "NK099(te)019:411": "mngon par dga' ba'i zhing khams su //",
    "NK099(te)019:412": "dri ma med pa zhes bya ba'i //",
    "NK099(te)019:413": "byang chub sems dpar skyes nas ni //",
    "NK099(te)019:414": "theg pa chen po'i chos 'chad do //",
    "NK099(te)019:415": "zhes gsungs pa yin no //"
}