{
    "K10D0192_H0193:386a-0": "@386a / /rgya gar skad du /",
    "K10D0192_H0193:386a-1": "a'arya kshe ma ba t'i by'a ka ra na n'a ma ma h'a y'a na s'u tra /",
    "K10D0192_H0193:386a-2": "bod skad du /",
    "K10D0192_H0193:386a-3": "'phags pa bde ldan ma lung bstan pa zhes bya ba theg pa chen po'i mdo /",
    "K10D0192_H0193:386a-4": "sangs rgyas dang /",
    "K10D0192_H0193:386a-5": "byang chub sems dpa' thams cad la phyag 'tshal lo //",
    "K10D0192_H0193:386a-6": "'di skad bdag gis thos pa dus gcig na /",
    "K10D0192_H0193:386a-7": "bcom ldan 'das rgyal po'i khab na bya rgod kyi",
    "K10D0192_H0193:386a-8": "phung po'i ri la dge slong nyi khri'i dge slong",
    "K10D0192_H0193:386a-9": "gi dge 'dun chen po dang /",
    "K10D0192_H0193:386a-10": "byams pa dang /",
    "K10D0192_H0193:386b-0": "'jam dpal @386b la sogs pa byang chub sems dpa'",
    "K10D0192_H0193:386b-1": "sems dpa' chen po rab tu mang po dang thabs",
    "K10D0192_H0193:386b-2": "gcig tu bzhugs so //",
    "K10D0192_H0193:386b-3": "de nas bcom ldan 'das snga dro'i dus kyi tshe chos gos dang /",
    "K10D0192_H0193:386b-4": "sham thabs gsol te /",
    "K10D0192_H0193:386b-5": "lhung bzed bsnams nas byang chub sems dpa' sems dpa'",
    "K10D0192_H0193:386b-6": "chen po byams pa dang thabs gcig tu rgyal po'i",
    "K10D0192_H0193:386b-7": "khab kyi grong khyer chen por bsod snyoms la gshegs",
    "K10D0192_H0193:386b-8": "so // de nas bcom ldan 'das rgyal po'i khab",
    "K10D0192_H0193:386b-9": "kyi grong khyer du mthar chags kyis bsod snyoms rgyu",
    "K10D0192_H0193:386b-10": "zhing rgyal po gzugs can snying po'i pho brang ga",
    "K10D0192_H0193:386b-11": "la ba der gshegs so //",
    "K10D0192_H0193:386b-12": "de nas rgyal po gzugs can snying po'i btsun mo",
    "K10D0192_H0193:386b-13": "bde ldan ma zhes bya ba khang bzang mchog gi",
    "K10D0192_H0193:386b-14": "steng na 'dug pas bcom ldan 'das thag ring po",
    "K10D0192_H0193:386b-15": "nas gshegs pa mthong ngo //",
    "K10D0192_H0193:386b-16": "mthong nas kyang sems dga' bar gyur te /",
    "K10D0192_H0193:386b-17": "khang bzang gi steng nas babs nas /",
    "K10D0192_H0193:386b-18": "bcom ldan 'das dang /",
    "K10D0192_H0193:386b-19": "byang chub sems dpa' sems dpa' chen po byams pa'i gdan dar dkar rin che ba bting ngo //",
    "K10D0192_H0193:386b-20": "de nas bcom ldan 'das dang /",
    "K10D0192_H0193:386b-21": "byang chub sems dpa' sems dpa' chen po byams pa gdan bshams pa la bzhugs so //",
    "K10D0192_H0193:386b-22": "de nas rgyal po'i btsun mo bde ldan ma lus",
    "K10D0192_H0193:386b-23": "rgyan thams cad kyis brgyan pas bcom ldan 'das dang",
    "K10D0192_H0193:387a-0": "/ byang chub sems dpa' sems dpa' chen po byams pa'i zhabs la @387a *//",
    "K10D0192_H0193:387a-1": "mgo bos phyag btsal nas chos mnyan pa'i phyir zhes dang bcas /",
    "K10D0192_H0193:387a-2": "gus pa dang bcas pas bcom ldan 'das kyi spyan sngar 'dug go /",
    "K10D0192_H0193:387a-3": "de nas bcom ldan 'das kyis rgyal po'i btsun mo",
    "K10D0192_H0193:387a-4": "bde ldan ma lus rgyan thams cad kyis brgyan pa",
    "K10D0192_H0193:387a-5": "la gzigs nas sems can thams cad la phan pa'i",
    "K10D0192_H0193:387a-6": "phyir mkhyen bzhin du rgyal po'i btsun mo bde ldan",
    "K10D0192_H0193:387a-7": "ma la bka' stsal pa /",
    "K10D0192_H0193:387a-8": "bde ldan ma /",
    "K10D0192_H0193:387a-9": "gang lus la thogs pa'i 'bras bu 'di lta bu shin tu lham me /",
    "K10D0192_H0193:387a-10": "lhan ne /",
    "K10D0192_H0193:387a-11": "lha nger 'dug pa'i shing de'i ming ci zhes bya /",
    "K10D0192_H0193:387a-12": "de skad ces bka' stsal pa dang /",
    "K10D0192_H0193:387a-13": "bcom ldan 'das la rgyal po'i btsun mo bde ldan mas tshigs su bcad de gsol pa /",
    "K10D0192_H0193:387a-14": "gang gi 'bras bu khyod thogs pa //",
    "K10D0192_H0193:387a-15": "shing de'i ming ni ci yin zhes //",
    "K10D0192_H0193:387a-16": "dpa' bo chen po mkhyen bzhin du //",
    "K10D0192_H0193:387a-17": "gang zag mchog gis smras pa ni //",
    "K10D0192_H0193:387a-18": "bdag gis sngon ni gang bskyed pa //",
    "K10D0192_H0193:387a-19": "bsod nams las byung shing zhes bgyi //",
    "K10D0192_H0193:387a-20": "'dren pa bdag gis myong ba yi //",
    "K10D0192_H0193:387a-21": "'bras bu de dag de yi lags //",
    "K10D0192_H0193:387a-22": "ljon shing bshad pa de nyid kyang //",
    "K10D0192_H0193:387a-23": "sangs rgyas nyan thos rnams la yod //",
    "K10D0192_H0193:387a-24": "sangs rgyas ye shes 'thob 'dod rnams //",
    "K10D0192_H0193:387a-25": "byang chub phyir ni de la gnas //",
    "K10D0192_H0193:387a-26": "sbyin dang tshul khrims chab stsal bas //",
    "K10D0192_H0193:387a-27": "ljon shing de ni rnam par bsrung //",
    "K10D0192_H0193:387b-0": "de ni rnam par 'khrungs @387b pa na //",
    "K10D0192_H0193:387b-1": "'bras bu bzang po rnams kyang 'byung //",
    "K10D0192_H0193:387b-2": "bzod pa dang ni brtson 'grus mthus //",
    "K10D0192_H0193:387b-3": "ljon shing bdag gis legs par bsrungs //",
    "K10D0192_H0193:387b-4": "de ni rnam par 'khrungs pa na //",
    "K10D0192_H0193:387b-5": "'bras bu dri med 'byung bar 'gyur //",
    "K10D0192_H0193:387b-6": "shing 'di blta na mdzes pa ste //",
    "K10D0192_H0193:387b-7": "bsam gtan shes rab me tog rgyas //",
    "K10D0192_H0193:387b-8": "'dren pa bdag gis de dag gi /",
    "K10D0192_H0193:387b-9": "'bras bu rnams ni myong ba lags //",
    "K10D0192_H0193:387b-10": "ji ltar ri la brten pa yi //",
    "K10D0192_H0193:387b-11": "shing rnams yal ga lo ma dag /",
    "K10D0192_H0193:387b-12": "chu zheng gab par rgya che ba //",
    "K10D0192_H0193:387b-13": "'phel bar gyur te bskyod mi nus //",
    "K10D0192_H0193:387b-14": "de bzhin ljon shing che bzang 'di //",
    "K10D0192_H0193:387b-15": "sangs rgyas chos nyid 'tshal bas na //",
    "K10D0192_H0193:387b-16": "sems can kun la phan pa'i phyir //",
    "K10D0192_H0193:387b-17": "sngon ni legs par bsrungs pa lags //",
    "K10D0192_H0193:387b-18": "'dren pa bsod nams ljon shing 'di'i //",
    "K10D0192_H0193:387b-19": "'bras bu gzhan yang mchis lags te //",
    "K10D0192_H0193:387b-20": "bdag gis nyams su myong ba 'di //",
    "K10D0192_H0193:387b-21": "de yi me tog tsam du bas //",
    "K10D0192_H0193:387b-22": "de yi 'bras bu byang chub mchog /",
    "K10D0192_H0193:387b-23": "sangs rgyas byang chub bla med lags //",
    "K10D0192_H0193:387b-24": "de ni bdag gis thob par 'gyur //",
    "K10D0192_H0193:387b-25": "smad pa bud med nyid spangs nas //",
    "K10D0192_H0193:387b-26": "skyes par bdag nyid 'gyur ba lags //",
    "K10D0192_H0193:387b-27": "sems can kun gyi dam pa mchog /",
    "K10D0192_H0193:387b-28": "chos rnams kun gyi pha rol phyin //",
    "K10D0192_H0193:387b-29": "thams cad mkhyen pa thams cad gzigs //",
    "K10D0192_H0193:387b-30": "sdug bsngal kun gyi nyen pa yi //",
    "K10D0192_H0193:387b-31": "sems can rnams ni bdag gis dgrol //",
    "K10D0192_H0193:387b-32": "'jig rten kun la snying brtse ba'i //",
    "K10D0192_H0193:388a-0": "skyabs su @388a *//",
    "K10D0192_H0193:388a-1": "bdag ni 'gyur ba lags //",
    "K10D0192_H0193:388a-2": "de skad ces gsol ba dang /",
    "K10D0192_H0193:388a-3": "bcom ldan 'das kyis rgyal po'i btsun mo bde ldan ma la bka' stsal pa /",
    "K10D0192_H0193:388a-4": "bde ldan ma; gang khyod skye bo mang po la phan pa dang /",
    "K10D0192_H0193:388a-5": "skye bo mang po la bde ba dang /",
    "K10D0192_H0193:388a-6": "'jig rten la snying brtse ba dang /",
    "K10D0192_H0193:388a-7": "skye bo phal po che'i tshogs kyi don dang /",
    "K10D0192_H0193:388a-8": "lha rnams dang /",
    "K10D0192_H0193:388a-9": "mi rnams la phan pa dang /",
    "K10D0192_H0193:388a-10": "bde ba'i phyir zhugs pa legs so //",
    "K10D0192_H0193:388a-11": "legs so //",
    "K10D0192_H0193:388a-12": "de skad ces bka' stsal pa dang /",
    "K10D0192_H0193:388a-13": "bcom ldan 'das la rgyal po'i btsun mo bde ldan mas 'di skad ces gsol to //",
    "K10D0192_H0193:388a-14": "bcom ldan 'das /",
    "K10D0192_H0193:388a-15": "bcom ldan 'das kyi sku la skyes bu chen po'i mtshan sum cu rtsa gnyis dang /",
    "K10D0192_H0193:388a-16": "dpe byad bzang po brgyad cu dang /",
    "K10D0192_H0193:388a-17": "de bzhin gshegs pa'i stobs bcu dang /",
    "K10D0192_H0193:388a-18": "mi 'jigs pa bzhi dang /",
    "K10D0192_H0193:388a-19": "so so yang dag par rig pa bzhi dang /",
    "K10D0192_H0193:388a-20": "sangs rgyas kyi chos ma 'dres pa bco brgyad dang /",
    "K10D0192_H0193:388a-21": "byams pa chen po dang /",
    "K10D0192_H0193:388a-22": "snying rje chen po dang /",
    "K10D0192_H0193:388a-23": "dga' ba chen po dang /",
    "K10D0192_H0193:388a-24": "btang snyoms chen po 'di rnams ci las grub lags /",
    "K10D0192_H0193:388a-25": "de bzhin du gzhan yang sangs rgyas kyi chos dpag tu ma mchis pa dang /",
    "K10D0192_H0193:388a-26": "bsam gyis mi khyab pa dang /",
    "K10D0192_H0193:388a-27": "gzhal du ma mchis pa dang /",
    "K10D0192_H0193:388a-28": "brjod du ma mchis pa dang /",
    "K10D0192_H0193:388a-29": "bgrang ba las 'das pa rnams ci las grub lags /",
    "K10D0192_H0193:388b-0": "de skad ces @388b gsol pa dang /",
    "K10D0192_H0193:388b-1": "bcom ldan 'das kyis rgyal po'i btsun mo bde ldan ma la tshigs su bcad de bka' stsal pa /",
    "K10D0192_H0193:388b-2": "sangs rgyas ye shes 'dod pas na //",
    "K10D0192_H0193:388b-3": "sems can kun la phan pa'i phyir //",
    "K10D0192_H0193:388b-4": "ngas kyang 'di ltar ljon pa'i shing //",
    "K10D0192_H0193:388b-5": "sngon ni legs pa kho nar bskyed //",
    "K10D0192_H0193:388b-6": "sbyin dang tshul khrims bzod pa dang //",
    "K10D0192_H0193:388b-7": "de bzhin brtson 'grus bsam gtan bsags //",
    "K10D0192_H0193:388b-8": "yun ring dus nas ting 'dzin dang //",
    "K10D0192_H0193:388b-9": "shes rab nges par bsten pa yin //",
    "K10D0192_H0193:388b-10": "sems can rnams la mi mnyam sems //",
    "K10D0192_H0193:388b-11": "ngas ni bsgoms par mi dran te //",
    "K10D0192_H0193:388b-12": "rtag tu sems ni mnyam gyur pas //",
    "K10D0192_H0193:388b-13": "sangs rgyas nyid ni ngas brnyes so //",
    "K10D0192_H0193:388b-14": "nga yi sems ni mnyam pa yi //",
    "K10D0192_H0193:388b-15": "rtag tu sdug dang mi sdug dang //",
    "K10D0192_H0193:388b-16": "mdza' dang mi mdza' snyoms pas na; ;bsod nams shing ni rnam par bskyed //",
    "K10D0192_H0193:388b-17": "des na ljon shing chen po 'di //",
    "K10D0192_H0193:388b-18": "yon tan mang por gyur pa yin //",
    "K10D0192_H0193:388b-19": "'khor los bsgyur nyid ngas thob ste //",
    "K10D0192_H0193:388b-20": "brgya byin nyid kyang byas pa yin //",
    "K10D0192_H0193:388b-21": "rnam mang dbang phyug chen po dang //",
    "K10D0192_H0193:388b-22": "tshangs pa nyid kyang de las thob //",
    "K10D0192_H0193:388b-23": "bsam gyis mi khyab sangs rgyas chos //",
    "K10D0192_H0193:388b-24": "chos nyid dag kyang ngas rtogs so //",
    "K10D0192_H0193:388b-25": "de nas rgyal po'i btsun mo bde ldan mas bcom ldan 'das kyi yon tan rnams thos nas /",
    "K10D0192_H0193:389a-0": "bcom ldan 'das kyis legs par rab tu gsungs pa la mngon par bstod de rjes @389a *//",
    "K10D0192_H0193:389a-1": "su yi rangs nas bcom ldan 'das la tshigs su bcad de gsol pa //",
    "K10D0192_H0193:389a-2": "ji ltar mi mchog dam pa po //",
    "K10D0192_H0193:389a-3": "yon tan rgya mtsho mtha' yas pas //",
    "K10D0192_H0193:389a-4": "sngon ni spyod pa shin tu bslabs //",
    "K10D0192_H0193:389a-5": "de ltar bdag kyang rjes su slob //",
    "K10D0192_H0193:389a-6": "yon tan mthar phyin khyod kyi ni //",
    "K10D0192_H0193:389a-7": "yon tan rnams ltar bdag slob ste //",
    "K10D0192_H0193:389a-8": "srid par sdug bsngal spangs nas ni //",
    "K10D0192_H0193:389a-9": "bdag kyang 'di 'drar 'gyur bar bgyi //",
    "K10D0192_H0193:389a-10": "tshe rabs gzhan ni ma lus par //",
    "K10D0192_H0193:389a-11": "bdag gis sbyin pa gang stsal pa //",
    "K10D0192_H0193:389a-12": "mnyam med ye shes mthong slad du //",
    "K10D0192_H0193:389a-13": "de dag thams cad yongs su bsngo //",
    "K10D0192_H0193:389a-14": "srid pa 'di'am gzhan dag tu //",
    "K10D0192_H0193:389a-15": "bdag gis tshul khrims gang bsrungs pa //",
    "K10D0192_H0193:389a-16": "sangs rgyas ye shes 'thob slad du //",
    "K10D0192_H0193:389a-17": "de dag thams cad yongs su bsngo //",
    "K10D0192_H0193:389a-18": "bzod dang brtson 'grus ting 'dzin dang //",
    "K10D0192_H0193:389a-19": "shes rab dge ba gang bsten pa //",
    "K10D0192_H0193:389a-20": "sangs rgyas chos kyi don gyi phyir //",
    "K10D0192_H0193:389a-21": "de dag thams cad bdag gis bsngo //",
    "K10D0192_H0193:389a-22": "lus dang ngag dang yid rnams kyis //",
    "K10D0192_H0193:389a-23": "las dge ba gang bdag gis bsags //",
    "K10D0192_H0193:389a-24": "sangs rgyas ye shes yon tan phyir //",
    "K10D0192_H0193:389a-25": "byang chub tu ni bdag gis bsngo //",
    "K10D0192_H0193:389a-26": "bud med lus 'di spangs nas ni //",
    "K10D0192_H0193:389a-27": "skyes pa mchog tu bdag gyur cig /",
    "K10D0192_H0193:389a-28": "de ltar skyes pa'i lus thob nas //",
    "K10D0192_H0193:389a-29": "dam pa'i mchog tu bdag gyur cig /",
    "K10D0192_H0193:389a-30": "de ltar gyur nas bde gshegs kyi //",
    "K10D0192_H0193:389a-31": "'khor lo bla med bskor bar bgyi //",
    "K10D0192_H0193:389b-0": "@389b 'khor ba'i btson rar bcings pa yi //",
    "K10D0192_H0193:389b-1": "sems can bye ba dgrol bar bgyi //",
    "K10D0192_H0193:389b-2": "de nas bcom ldan 'das kyis rgyal po'i btsun mo",
    "K10D0192_H0193:389b-3": "bde ldan ma la tshigs su bcad pa dag gis",
    "K10D0192_H0193:389b-4": "legs so zhes bya ba byin te /",
    "K10D0192_H0193:389b-5": "tshig 'di smras pa legs pa yin //",
    "K10D0192_H0193:389b-6": "sems ni rab tu sdom pa legs //",
    "K10D0192_H0193:389b-7": "khyod kyis bdud ni legs par mnan //",
    "K10D0192_H0193:389b-8": "rdzogs sangs rgyas su khyod 'gyur ro //",
    "K10D0192_H0193:389b-9": "de nas rgyal po'i btsun mo bde ldan ma dga' zhing mgu la rab tu dga' ba dang /",
    "K10D0192_H0193:389b-10": "dga' zhing yid bde ba skyes nas bcom ldan 'das dang /",
    "K10D0192_H0193:389b-11": "byang chub sems dpa' byams pa bza' ba dang /",
    "K10D0192_H0193:389b-12": "bca' ba mang pos tshim par byas so //",
    "K10D0192_H0193:389b-13": "de nas bcom ldan 'das bstsang sder ni gyu /",
    "K10D0192_H0193:389b-14": "phyag ni bcabs nas rgyal po'i btsun mo bde ldan",
    "K10D0192_H0193:389b-15": "ma la chos kyi gtam rgyas par yang dag par",
    "K10D0192_H0193:389b-16": "bstan / yang dag par 'dzin du bcug /",
    "K10D0192_H0193:389b-17": "yang dag par gzengs bstod //",
    "K10D0192_H0193:389b-18": "yang dag par rab tu dga' bar mdzad nas lung bstan te /",
    "K10D0192_H0193:389b-19": "bde ldan ma /",
    "K10D0192_H0193:389b-20": "khyod ma 'ongs pa'i dus bskal pa du ma zhig",
    "K10D0192_H0193:389b-21": "na de bzhin gshegs pa dgra bcom pa yang dag",
    "K10D0192_H0193:389b-22": "par rdzogs pa'i sangs rgyas lha dang /",
    "K10D0192_H0193:389b-23": "mi rnams kyi ston pa /",
    "K10D0192_H0193:389b-24": "sangs rgyas bcom ldan 'das yon tan rin chen dpal zhes bya bar 'gyur ro //",
    "K10D0192_H0193:389b-25": "khyod kyi sangs rgyas kyi zhing yang mchog tu yongs su dag par 'gyur te /",
    "K10D0192_H0193:390a-0": "ngan song ngan 'gro log par @390a *//",
    "K10D0192_H0193:390a-1": "ltung ba'i sdug bsngal med pa /",
    "K10D0192_H0193:390a-2": "yid du 'ong ba /",
    "K10D0192_H0193:390a-3": "yid dang 'thad pa /",
    "K10D0192_H0193:390a-4": "mchog tu rnam par dag pa'i byang chub sems dpa' rnams kyi gnas yin te /",
    "K10D0192_H0193:390a-5": "khyod kyi sangs rgyas kyi zhing de ni de lta bur 'gyur ro //",
    "K10D0192_H0193:390a-6": "chos kyi rnam grangs 'di bshad pa na dge bsnyen",
    "K10D0192_H0193:390a-7": "ma stong phrag mang po zhig gis ni bla na",
    "K10D0192_H0193:390a-8": "med pa yang dag par rdzogs pa'i byang chub tu",
    "K10D0192_H0193:390a-9": "sems bskyed do // srog chags stong phrag mang po dang /",
    "K10D0192_H0193:390a-10": "lha dang /",
    "K10D0192_H0193:390a-11": "mi'i skye dgu rnams kyis ni chos kyi snang ba thob par gyur to //",
    "K10D0192_H0193:390a-12": "bcom ldan 'das kyis de skad ces bka' stsal nas /",
    "K10D0192_H0193:390a-13": "rgyal po'i btsun mo bde ldan ma dang /",
    "K10D0192_H0193:390a-14": "'khor de dag dang /",
    "K10D0192_H0193:390a-15": "lha dang /",
    "K10D0192_H0193:390a-16": "mi dang /",
    "K10D0192_H0193:390a-17": "lha ma yin dang /",
    "K10D0192_H0193:390a-18": "dri zar bcas pa'i 'jig rten yi rangs te /",
    "K10D0192_H0193:390a-19": "bcom ldan 'das kyis gsungs pa la mngon par bstod do //"
}