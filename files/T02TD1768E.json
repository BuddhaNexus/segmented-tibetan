{
    "T02TD1768E:265a-0": "@265a # // rgya gar skad du /",
    "T02TD1768E:265a-1": "aa nu dzny'a bi dhi:/",
    "T02TD1768E:265a-2": "bod skad du /",
    "T02TD1768E:265a-3": "rjes su gnang ba'i cho ga /",
    "T02TD1768E:265a-4": "dpal rnal 'byor nam mkha' la phyag 'tshal lo //",
    "T02TD1768E:265a-5": "gdod ma'i mgon la rab btud nas //",
    "T02TD1768E:265a-6": "n'a ro'i zhabs las rim 'ongs pa'i //",
    "T02TD1768E:265a-7": "dud sol ma yis rjes su gnang //",
    "T02TD1768E:265a-8": "da ni bdag gis bshad par ya //",
    "T02TD1768E:265a-9": "de yang re zhig dang por bza' ba dang bca' ba dang 'jib pa dang bldag pa dang /",
    "T02TD1768E:265a-10": "btung ba la sogs par ldan pa'i gtor ma 'dus byas la /",
    "T02TD1768E:265a-11": "'chad par gyur ba'i cho gas bcom ldan 'das mdud pa'i sol ba la mchod cing bstod pas yang dag par mnyes par byas nas mngon par 'dod pa'i bya ba stsol bya'o //",
    "T02TD1768E:265a-12": "de nas rjes su gnang ba nod par 'dod pa'i slob ma skal ba dang ldan pa rnams kyis bla ma la mandala phul te /",
    "T02TD1768E:265a-13": "mgo bor me tog gi phreng ba dang bcas pas phus mos la btsugs shing thal mo sbyar te /",
    "T02TD1768E:265a-14": "dkyil 'khor dbang phyug phyi dang gsang ba gzhan pa las byung ba //",
    "T02TD1768E:265a-15": "bdag dang sbyor ba nam mkha'i de nyid gdan bzhugs rig mar bcas //",
    "T02TD1768E:265a-16": "rnal 'byor nam mkha'i zhabs kyi chu skyes la ni grub pa yi //",
    "T02TD1768E:265a-17": "rjes su 'gro ba'i blo ni rgyal ba'i ched du bdag phyag 'tshal //",
    "T02TD1768E:265a-18": "zhes bya ba 'di brjod pa'i mthar //",
    "T02TD1768E:265a-19": "kye 'khor lo'i dbang phyug gi bdag po rnal 'byor nam mkha'/",
    "T02TD1768E:265a-20": "sdug bsngal gyi rgya mtshor gyur pa'i srid pa rab tu gzhom pa dang /",
    "T02TD1768E:265a-21": "mchog gi bde ba chen po'i mya ngan las 'das pa mngon du ma byas pa de srid du /",
    "T02TD1768E:265a-22": "bar du gcod pa nye bar zhi ba'i ched du /",
    "T02TD1768E:265a-23": "bdag la bcom ldan 'das ma dud pa'i sol ba ma'i rjes su gnang ba dang byin gyis brlab pa stsal du gsol zhes lan gsum du gsol ba gdab tu gzhug go //",
    "T02TD1768E:265a-24": "de ma thag par de dag rnams //",
    "T02TD1768E:265a-25": "bla ma sangs rgyas la phyag 'tshal //",
    "T02TD1768E:265a-26": "zhes bya ba la sogs pas skyabs su 'gro ba dang /",
    "T02TD1768E:265b-0": "sems bskyed pa @265b la bkod nas /",
    "T02TD1768E:265b-1": "de rnams kyi mgo bor lha'i rang bzhin gyi gtor ma yang dag par bkod pa /",
    "T02TD1768E:265b-2": "sna tshos padma 'dab ma brgyad pa dang nyi ma la h'um gis las skyes pa'i dud pa'i sol ba dang /",
    "T02TD1768E:265b-3": "du ba'i mdog can zhabs g-yon brkyang bas gnas pa /",
    "T02TD1768E:265b-4": "zhal gcig phyag gnyis pa /",
    "T02TD1768E:265b-5": "zhal spyan gsum dmar zhing zlum pa /",
    "T02TD1768E:265b-6": "mche ba gtsigs pa /",
    "T02TD1768E:265b-7": "g-yas kha tv'am ga'i ral gri 'phyar ba /",
    "T02TD1768E:265b-8": "g-yon khrag gis gang ba'i thod pa 'dzin pa /",
    "T02TD1768E:265b-9": "skra dmar ser gyen du 'bar ba /",
    "T02TD1768E:265b-10": "dar dmar po'i smad dkris can //",
    "T02TD1768E:265b-11": "phyag rgya drug gis nye bar brgyan /",
    "T02TD1768E:265b-12": "sgal tshigs kyi phreng ba 'phyar ba /",
    "T02TD1768E:265b-13": "'jigs pa'i gzugs can ma /",
    "T02TD1768E:265b-14": "me dpung rab tu 'bar ba can du blta bar bya'o //",
    "T02TD1768E:265b-15": "de nas aom dhu m'ang+g'a r'i ye s'um sv'ah'a /",
    "T02TD1768E:265b-16": "zhes bya bas lan nyi shu gcig tu bsdus te /",
    "T02TD1768E:265b-17": "sems can sgrol mdzad sbyor ba'i bdag mo khyod la 'dud //",
    "T02TD1768E:265b-18": "skal mad sems can rgal bar mdzad ma khyod la 'dud //",
    "T02TD1768E:265b-19": "kun bdag gcig pa'i rang bzhin ma la bdag 'dud do //",
    "T02TD1768E:265b-20": "gcig pu'i de nyid nges gyur bdag nyid ma la 'dud //",
    "T02TD1768E:265b-21": "ces bya ba'i tshigs su bcad pa bla mas gsum du brjod cing /",
    "T02TD1768E:265b-22": "gu gul la sogs pa'i spos kyis bdug pa dang /",
    "T02TD1768E:265b-23": "rnga la sogs pa'i rol mo'i sgras byin dbab par bya'o //",
    "T02TD1768E:265b-24": "de'i rjes su rdo rje 'chang la sogs pa brgyud pa'i bla ma rnams kyi mtshan yang dag par bsgrags nas /",
    "T02TD1768E:265b-25": "kyee bcom ldan 'das ma rnal 'byor nam mkha' dud pa'i sol ba ma /",
    "T02TD1768E:265b-26": "'di dag rnams kyis bka' las ma 'da' bar dam bca' ba rjes su dran pas dam tshig srungs shig / bstan pa skyongs shig / slob ma che ge'i dgra dang bgegs thams cad gzhom par mdzod cig / che ge'i rjes su 'jug par gyis la ji ltar mngon par 'dod pa'i don thams cad phun sum tshogs par byos shig ces bsgo bra bya'o //",
    "T02TD1768E:265b-27": "de nas des ji ltar bka' stsal ba de bzhin du bgyis te /",
    "T02TD1768E:265b-28": "khyed rnams kyi mngon par 'dod pa'i don phun sum tshogs par bgyid do zhes khas len pa ni /",
    "T02TD1768E:265b-29": "de rnams kyang mnyan du gzhug go / de nas gtor ma sngar gyi gnas de nyid du bzhag la /",
    "T02TD1768E:265b-30": "bcom ldan 'das ma la yang dag par mchod cing mngon par bstod de /",
    "T02TD1768E:265b-31": "nges par dgyes par gyur par blta bar bya'o //",
    "T02TD1768E:266a-0": "@266a * // de'i rjes su 'chad par 'gyur ba'i sgrub pa'i thabs brjod par bya'o //",
    "T02TD1768E:266a-1": "de nas tshogs kyi 'khor lo bya //",
    "T02TD1768E:266a-2": "do rjes dud sol dgyes bya zhing //",
    "T02TD1768E:266a-3": "dge 'dun mchod ston gyis mgu dang //",
    "T02TD1768E:266a-4": "phongs dang mgon med rnams tshim bya //",
    "T02TD1768E:266a-5": "'di ni rjes su gnang ba'i tsho ga'o //",
    "T02TD1768E:266a-6": "dngos grub brnyes pa'i panti ta chen po shr'i ba na ratna'i zhal snga nas mdzad pa'o//"
}