{
    "T02D2385:19a-0": "@19a # // rgya gar skad du /",
    "T02D2385:19a-1": "k'a ru na aa dhi shth'a na bh'a ba na n'a ma /",
    "T02D2385:19a-2": "bod skad du /",
    "T02D2385:19a-3": "snying rje bsgom pa'i byin rlabs zhes bya ba /",
    "T02D2385:19a-4": "bla ma dam pa rnams la phyag 'tshal lo //",
    "T02D2385:19a-5": "bla ma'i byin rlabs thob gyur pas //",
    "T02D2385:19a-6": "skad cig gcig la mnyam par rtogs //",
    "T02D2385:19a-7": "rgyud sde rnams la mi gsal bas //",
    "T02D2385:19a-8": "snying rje bsgom pa'i nyams len bshad //",
    "T02D2385:19a-9": "rnal 'byor de nyid dran byas nas //",
    "T02D2385:19a-10": "mtshan bcas mtshan med rang bzhin gyis //",
    "T02D2385:19a-11": "snying ga'i dbus su thig le ni //",
    "T02D2385:19a-12": "mun pa'i rab rib bsal gyur ba //",
    "T02D2385:19a-13": "zla rtse'i steng du bsam par bya //",
    "T02D2385:19a-14": "rang bzhin bdag po rol mdzad pa //",
    "T02D2385:19a-15": "drag po'i gzi brjid phreng bas brgyan //",
    "T02D2385:19a-16": "he ru ka dpal mgon po che //",
    "T02D2385:19a-17": "bdud bzhi las ni rnam par rgyal //",
    "T02D2385:19a-18": "lhan cig skyes pa'i dur khrod gnas //",
    "T02D2385:19a-19": "bde ba chen po dga' ba'i mchog / ro myang longs sku byang sems ldan //",
    "T02D2385:19a-20": "yi ge rgyu med yang dag gsungs //",
    "T02D2385:19a-21": "lha sgom phreng sngags mtshams gcod dang //",
    "T02D2385:19a-22": "sbyin sreg klog sogs dgos pa med //",
    "T02D2385:19a-23": "rtog pa rnams ni spangs byas nas //",
    "T02D2385:19a-24": "'jigs med snying rje bskyed byas la //",
    "T02D2385:19a-25": "slob ma dang ni bdag nyid kyi //",
    "T02D2385:19a-26": "snying gar bsgoms pas ye shes ni //",
    "T02D2385:19a-27": "thams cad mkhyen dang mnyam par 'gyur //",
    "T02D2385:19a-28": "de nyid rtogs pas yang dag phrad //",
    "T02D2385:19a-29": "rdzu 'phrul bzhi dang sa bcu thob //",
    "T02D2385:19b-0": "nam mkhar spyod @19b de mi snang 'grub //",
    "T02D2385:19b-1": "skye ba dran zhing rang sems rtogs //",
    "T02D2385:19b-2": "'das dang ma 'ongs da ltar ni //",
    "T02D2385:19b-3": "rang rig gzhan rig thams cad skye //",
    "T02D2385:19b-4": "mgal me'i 'khor lo bskor ba ltar //",
    "T02D2385:19b-5": "sna tshogs sems kyi rang bzhin gyi //",
    "T02D2385:19b-6": "nyams skyes rnal 'byor grub pa thob //"
}