{
    "T02D2928:330b-0": "@330b # // rgya gar skad du /",
    "T02D2928:330b-1": "au p'a ya karma n'a ma /",
    "T02D2928:330b-2": "bod skad du /",
    "T02D2928:330b-3": "las kyi thabs zhes bya ba //",
    "T02D2928:330b-4": "dpal rdo rje rnam par 'joms pa la phyag 'tshal lo //",
    "T02D2928:330b-5": "rdo rje can rnams rgyal 'gyur ba'i //",
    "T02D2928:330b-6": "rdo rje rnam 'joms phyag 'tshal te //",
    "T02D2928:331a-0": "rdo rje rnam par @331a * //",
    "T02D2928:331a-1": "'joms pa yi //",
    "T02D2928:331a-2": "gza' skar byad stems bzlog pa bshad //",
    "T02D2928:331a-3": "byad ni mkha' 'gro la sogs pa'i //",
    "T02D2928:331a-4": "rig sngags gang yin de yi mthus //",
    "T02D2928:331a-5": "rnal 'byor gsang ba bstan pa ste //",
    "T02D2928:331a-6": "de bzlog rig sngags bcas mnan bzhin //",
    "T02D2928:331a-7": "gang dag gza' skar btsas pa'am //",
    "T02D2928:331a-8": "de la babs nas las ngan la //",
    "T02D2928:331a-9": "'di byas gnod pa med par 'gyur //",
    "T02D2928:331a-10": "dkyil 'khor brgyad dam bzhi pa la //",
    "T02D2928:331a-11": "yang na gcod byed med pa la //",
    "T02D2928:331a-12": "gza' brgyad rgyu skar gzugs rnams ni //",
    "T02D2928:331a-13": "lha yi snam bur dgod par bya //",
    "T02D2928:331a-14": "gtor ma mchod pa de dag mtshungs //",
    "T02D2928:331a-15": "bum pa lnga'am bcu gsum mam //",
    "T02D2928:331a-16": "gcig pa thams cad bshams te gzhag / de nas khrus byas bsrung ldan pas //",
    "T02D2928:331a-17": "bcu gsum lnga'am dpa' bo gcig / bskyed rdzogs de dag 'dra shes bya //",
    "T02D2928:331a-18": "gza' rnams grva las nag po che //",
    "T02D2928:331a-19": "bum pa rtse gsum thogs pa'o //",
    "T02D2928:331a-20": "rgyu skar 'od gzhon bum pa dang //",
    "T02D2928:331a-21": "glog phreng thog skyes spyan drangs nas //",
    "T02D2928:331a-22": "bstims te mchod pa byas nas ni //",
    "T02D2928:331a-23": "rdo rje'i gzungs sngags dag la ni //",
    "T02D2928:331a-24": "aom aa sta na gra gra ha he nam na",
    "T02D2928:331a-25": "gra aasta dha dha ra r'a dzny'a ba ya ti",
    "T02D2928:331a-26": "sv'a h'a / de dang ldan pas bzlas pa yis //",
    "T02D2928:331a-27": "nus pa kun du byas bsams shing //",
    "T02D2928:331a-28": "bka' yi bden pa bsgrags byas te //",
    "T02D2928:331a-29": "mchod nas de dag mkha' la gshegs /",
    "T02D2928:331a-30": "bum pas phyi bzhin khrus byas na //",
    "T02D2928:331a-31": "de dag las ni thar par 'gyur //",
    "T02D2928:331a-32": "de nas gzhan yang las rnams ni //",
    "T02D2928:331a-33": "rgyas par 'grel dang sgrub thabs te //",
    "T02D2928:331a-34": "so sor sbyar na 'di dag ni //",
    "T02D2928:331a-35": "dkyil 'khor rdzas dang yo byad dang //",
    "T02D2928:331a-36": "lha dang sngags ni so so la //",
    "T02D2928:331a-37": "mkhas pas de bzhin sbyar bar bya//",
    "T02D2928:331a-38": "phyag 'tshal la sogs kun la sbyar //",
    "T02D2928:331a-39": "dang por bdag la don mchod sogs //",
    "T02D2928:331a-40": "bdun grub 'dod nas sarba bid //",
    "T02D2928:331a-41": "de la sogs pa bdun sbyar ro //",
    "T02D2928:331a-42": "gzhan don las dag bshad pa yin //",
    "T02D2928:331a-43": "sems can thams cad skrag pa la //",
    "T02D2928:331a-44": "tra ta la sogs rnam par shes //",
    "T02D2928:331a-45": "'jil la sarba ta th'a sogs //",
    "T02D2928:331a-46": "rig sngags gcod la tstshinda sogs //",
    "T02D2928:331a-47": "gnon la bandha ya sogs yin //",
    "T02D2928:331a-48": "las rnams 'joms la he sogs sbyar //",
    "T02D2928:331a-49": "las 'jig pa la ki li sogs //",
    "T02D2928:331a-50": "gdon brlag pa la s'a da ni //",
    "T02D2928:331a-51": "bh'u ta la sogs de bzhin no //",
    "T02D2928:331a-52": "de las thar la tsar sogs //",
    "T02D2928:331a-53": "dgug la ghurna la sogs yin //",
    "T02D2928:331b-0": "las @331b byed pa la tsu ru sogs //",
    "T02D2928:331b-1": "ma grub grub byed ae hi sogs //",
    "T02D2928:331b-2": "grub pa brtan la ma ti sogs //",
    "T02D2928:331b-3": "nges par sbyar bas 'grub par 'gyur //",
    "T02D2928:331b-4": "gnod sbyin na ma:la sogs yin //",
    "T02D2928:331b-5": "srung la man sogs nges par bya //",
    "T02D2928:331b-6": "zhi la ti ti la sogs so //",
    "T02D2928:331b-7": "rgyas la te dza la sogs te //",
    "T02D2928:331b-8": "rengs shing bsad la aa mu sogs //",
    "T02D2928:331b-9": "rmugs la bandha sogs sbyar te //",
    "T02D2928:331b-10": "ting 'dzin la sogs nges par sbyar //",
    "T02D2928:331b-11": "de dag 'grub par rgyal bas gsungs //",
    "T02D2928:331b-12": "yang na bsdus pa 'di lta ste //",
    "T02D2928:331b-13": "sems can skrag par bya bas na //",
    "T02D2928:331b-14": "rmugs pa'i bar du bco lnga la //",
    "T02D2928:331b-15": "ha rnams ni h'um phat bar //",
    "T02D2928:331b-16": "bco lnga mkhas pas rim bzhin sbyar //",
    "T02D2928:331b-17": "gzhan yang las rnams dag ni 'di lta ste //",
    "T02D2928:331b-18": "sdig sbyong ba la sarba p'a ba'o //",
    "T02D2928:331b-19": "bshags dang dag pa bsams la de bzhin bya //",
    "T02D2928:331b-20": "du:khatstshe da sdug bsngal med la ste //",
    "T02D2928:331b-21": "thams cad tsi la tantra m'u la'o //",
    "T02D2928:331b-22": "dpal ldan shr'i mam de bzhin nges par sbyar //",
    "T02D2928:331b-23": "dbang po nyams phyir aindra pu sha ye //",
    "T02D2928:331b-24": "tshe zad bsrid pa a'a yurda de ste //",
    "T02D2928:331b-25": "tshe nyams rgyas la a'a yu pushta la'o //",
    "T02D2928:331b-26": "byur la sampa ti yang nges par bya //",
    "T02D2928:331b-27": "lha rengs pa la de ba au ya'o //",
    "T02D2928:331b-28": "mdza' sdang ba la phre dag pri ya bya //",
    "T02D2928:331b-29": "rigs bzhis gtses la tsa tur ku la dang //",
    "T02D2928:331b-30": "sh'antim ku ru bri ya nges zhes bya //",
    "T02D2928:331b-31": "'khrug la ma na aa sha aa kad do //",
    "T02D2928:331b-32": "nor zad aa rva sa ra na dhe'o //",
    "T02D2928:331b-33": "mya ngan las byung aa shod pa yam'o //",
    "T02D2928:331b-34": "'jigs la aa shardha yam shantim ste //",
    "T02D2928:331b-35": "phongs la aa sha ra yang sbyar bar bya //",
    "T02D2928:331b-36": "gza' la sogs pa gong bzhin 'dir shes te //",
    "T02D2928:331b-37": "gdon la da sha au tsa ta ya'o //",
    "T02D2928:331b-38": "mya ngan de bzhin aa sho sudha ya //",
    "T02D2928:331b-39": "rmi lam ngan la dhur ban ka ra ste //",
    "T02D2928:331b-40": "mdze la ko ra pri mo ka ya'o //",
    "T02D2928:331b-41": "bsod nams 'phel phyir phu phyar dha ya bzlas //",
    "T02D2928:331b-42": "'byor la mkhas pas mi 'grub gang yang med //",
    "T02D2928:331b-43": "kun la khrus sogs rab tu bsngags pa yin //",
    "T02D2928:331b-44": "rnal 'byor gtsang sbra ldan pas bsgrubs na 'grub //",
    "T02D2928:331b-45": "de min byas na lha ni mi 'grub pas //",
    "T02D2928:331b-46": "de phyir lus ngag bya ba dag la 'bad par bya //",
    "T02D2928:331b-47": "'di byas bsod nams sems can kun la'o //",
    "T02D2928:331b-48": "rdo rje rnam par 'joms pa'i man ngag las kyi thabs zhes bya ba /"
}