{
    "NG0005:0": "// rgya gar skad du /",
    "NG0005:1": "dr-ish+ti ma ha ni ya ma rat+na di pa mu la tan+t+ra /",
    "NG0005:2": "bod skad du /",
    "NG0005:3": "lta ba la shan chen po rin chen sgron ma rtsa ba'i rgyud /",
    "NG0005:4": "ming med mtha' las 'das pa'i gsang bdag chen po la phyags tshal lo //",
    "NG0005:5": "'di skad bdag gis thos pa'i dus gcig na /",
    "NG0005:6": "ma byung ma skyes mnyam pa chen po /",
    "NG0005:7": "chos dbyings rgya chad phyogs lhung med pa /",
    "NG0005:8": "rang bzhin gyi ming las 'das pa'i gnas nas /",
    "NG0005:9": "snying po rang byung blo las 'das pa'i ston pa gsang bdag chen po la /",
    "NG0005:10": "rang gi bzhin gyi 'khor rnam pa gsum gyis bskor nas /",
    "NG0005:11": "thog bar tha gsum gyi phyogs ris dang bral ba'i dus su /",
    "NG0005:12": "snang tshul thams cad blo 'das su ston pa /",
    "NG0005:13": "ming med mtha' grol gyi bstan pa 'di bkod do //",
    "NG0005:14": "de'i tshe 'khor gyi nang nas rang gsal sems dpal rdo rjes ston pa la zhus pa /",
    "NG0005:15": "e ma ston pa gsang ba'i bdag po che //",
    "NG0005:16": "ming med mtha' grol blo 'das rang ngo 'di //",
    "NG0005:17": "ma rtogs gnyis 'dzin grub mthas bcings pa rnams //",
    "NG0005:18": "blos btags mthar 'dzin rang sar grol ba'i phyir //",
    "NG0005:19": "rgyu dang 'bras bu'i chos rnams la bzla ba'i //",
    "NG0005:20": "khyad 'phags don kyi rang bzhin yang tig gang *//",
    "NG0005:21": "de yis 'dzin pa'i mtha' rnams ji ltar grol //",
    "NG0005:22": "zhes zhus so //",
    "NG0005:23": "blta ba la shan chen po rin chen sgron ma rtsa ba'i rgyud las //",
    "NG0005:24": "gleng gzhi'i le'u ste dang po'o ///",
    "NG0005:25": "/ de nas ston pa gsang ba'i bdag po de //",
    "NG0005:26": "chos thams cad dbyings las shar te dbyings su rang",
    "NG0005:27": "sar grol ba zhes bya ba'i ting nge 'dzin la",
    "NG0005:28": "snyoms par zhugs so //",
    "NG0005:29": "de la rang gsal sems dpa' rdo rjes zhus pa /",
    "NG0005:30": "ma byung ma skyes thog ma'i sngon rol na //",
    "NG0005:31": "ming med don gyi dngos gzhi ji lta bu //",
    "NG0005:32": "zhes zhus pas /",
    "NG0005:33": "gsang bdag ston pa chen po des ting nge 'dzin de las bzhengs te bka' @#//",
    "NG0005:34": "stsal pa //",
    "NG0005:35": "ma byung ma skyes thog ma'i sngon rol nas //",
    "NG0005:36": "sems nyid gting yangs don gyi gnas lugs ni //",
    "NG0005:37": "ming med shes med rtog med kun 'byung mdzod //",
    "NG0005:38": "mtha' stongs snying po don gyi rang bzhin la //",
    "NG0005:39": "ma rig ye shes 'khrul dang ma 'khrul med //",
    "NG0005:40": "stong las kun 'byung 'khrul rtog sna tshogs dang *//",
    "NG0005:41": "byung sar rang grol rang snang ye shes yin //",
    "NG0005:42": "snying po gzhi yi ngang du dbye bsal med //",
    "NG0005:43": "ngo bo kun bral thog mtha' dge sdig dang *//",
    "NG0005:44": "mtha' dbus phyogs ris blang dor ming yang med //",
    "NG0005:45": "ji bzhin cang med dbyings las ma g.yos kyang *//",
    "NG0005:46": "'on kyang rang bzhin ji ltar gsal bar snang *//",
    "NG0005:47": "chos kun rtsa ba dngos med byang chub sems //",
    "NG0005:48": "med las mi zad 'byung ba'i mdzod chen po //",
    "NG0005:49": "rang bzhin ye nas ma bcos gting mtha' yas //",
    "NG0005:50": "ngo bo ci yang ma yin blo las 'das //",
    "NG0005:51": "mtshan nyid tha dad bsam yas cir yang snang *//",
    "NG0005:52": "gnas lugs gting yangs don gyi ngo bo la //",
    "NG0005:53": "chos can chos nyid mi phyed mnyam pa nyid //",
    "NG0005:54": "bden rdzun 'khrul mtha' rang grol zhe 'dod med //",
    "NG0005:55": "gsal dag zang thal rin chen sgron ma 'di //",
    "NG0005:56": "ngo bo cir yang ma grub nam mkha' bzhin //",
    "NG0005:57": "rgyu las ma byung nam yang skye mi 'gyur //",
    "NG0005:58": "sangs rgyas sems can dbyer med ngo bo gcig /",
    "NG0005:59": "gcig po bstan du med pa'i snying po ngo bo",
    "NG0005:60": "nyid // snang stong rtag dang chad pa'i mtha' las grol //",
    "NG0005:61": "spang bya gnyen po blang dor dmigs 'dzin bral //",
    "NG0005:62": "rigs drug sems can 'khrul pa'i rtog pa dang *//",
    "NG0005:63": "dus gsum rgyal ba'i ye shes dgongs pa gnyis //",
    "NG0005:64": "snying po ming med don gyi ngo bo mnyam //",
    "NG0005:65": "mnyam dang mi mnyam nyid kyang mtshon brjod med //",
    "NG0005:66": "mtshon brjod yod med nyid kyang gting mtha' grol //",
    "NG0005:67": "ma byung ma skyes rang bzhin bar do na //",
    "NG0005:68": "sems nyid ngo bo mkha' dang 'ja' ltar gnas //",
    "NG0005:69": "ji bzhin ma bslad snying po kun gyi gzhi //",
    "NG0005:70": "ma phyed mi phyed 'gro 'ong med pa'i gnas //",
    "NG0005:71": "shes 'gyu myong rig med pa'i dngos gzhi can //",
    "NG0005:72": "ma byung ma btsal dmigs med dngos po med //",
    "NG0005:73": "byar med chags pa med pa bde ba'i ngang *//",
    "NG0005:74": "'gyur med rang gnas klong yangs tshig las 'das //",
    "NG0005:75": "zhes gsungs so //",
    "NG0005:76": "rin chen sgron ma rtsa ba'i rgyud las /",
    "NG0005:77": "gnas lugs gtan la phab pa'i le'u ste gnyisapa'o ///",
    "NG0005:78": "/ de nas rang gsal sems dpa' rdo rje des /",
    "NG0005:79": "blo 'das gsang bdag ston pa la zhus pa //",
    "NG0005:80": "gnas lugs rang bzhin de ltar gnas pa la //",
    "NG0005:81": "'gro drug sems can 'di dag ji ltar 'khrul //",
    "NG0005:82": "'khrul pa'i ngo bo gang yin 'khrul tshul gang *//",
    "NG0005:83": "de yi nyes pa gang lags bka' stsol cig / ces zhus pas /",
    "NG0005:84": "gsang bdag don gyi ston pas bka' stsal pa //",
    "NG0005:85": "gnas lugs mnyam pa'i ngang las 'khrul tshul ni //",
    "NG0005:86": "stong pa'i ngang las 'gyu ba rlung g.yos pas //",
    "NG0005:87": "de las rig pa rang sar shar ba las //",
    "NG0005:88": "yin nam ma @#//",
    "NG0005:89": "yin snyam pa yid du myongs //",
    "NG0005:90": "snyams byed 'dod pas sems su gsal bar 'gyus //",
    "NG0005:91": "gsal ba kha dog lnga ru snang ba la //",
    "NG0005:92": "'od kyi dngos po de yis rkyen byas nas //",
    "NG0005:93": "med las yod byung rigs drug sems can rnams //",
    "NG0005:94": "snying po ming med rang ngo ma shes 'khrul //",
    "NG0005:95": "dper na dmus long mdun na gzugs snang 'dra //",
    "NG0005:96": "med par yod snang dung la ser po bzhin //",
    "NG0005:97": "kun gzhi'i rnam par shes pas gzhi byas nas //",
    "NG0005:98": "tshogs bdun shes pa'i rtsal gyis rang ma shes //",
    "NG0005:99": "dper na rgan mo long ba'i mig dang 'dra //",
    "NG0005:100": "rtsal dang rang ngo rang gis ma shes pas //",
    "NG0005:101": "gzhi la 'khrul dus lhan cig skyes pa las //",
    "NG0005:102": "lhan cig skyes pa'i ma rig pa zhes bya //",
    "NG0005:103": "de nas nga bdag gzung 'dzin phyi nang zung *//",
    "NG0005:104": "shing gi srin bzhin khams gsum sdug bsngal myangs //",
    "NG0005:105": "rang ngo rang gi ma shes bsgribs pas byung //",
    "NG0005:106": "rang las gzhan du btsal pas gol bar lhung *//",
    "NG0005:107": "rtsol bsgrub gnyis 'dzin rgyas pas 'khrul pa brtas //",
    "NG0005:108": "rnam rtog btags chags gzugs gzhan gol ba dang *//",
    "NG0005:109": "gdeng med tshig la 'byams pas gol ba dang *//",
    "NG0005:110": "grub mtha'i lta ba bzung bas gol ba dang *//",
    "NG0005:111": "spangs blangs spyod pa byas pas gol ba dang *//",
    "NG0005:112": "bsgom chags nyams la zhen pas gol ba dang *//",
    "NG0005:113": "blos byas 'bras bu bsgrubs pas gol ba yis //",
    "NG0005:114": "snying po ming med mtha' stong rtogs pa min //",
    "NG0005:115": "'jig rten rgyu 'bras rtsol ba mthar 'byin pas //",
    "NG0005:116": "yang dag snying po ming med rgyang du 'phar //",
    "NG0005:117": "cang med cir yang snang ba'i rkyen byas nas //",
    "NG0005:118": "rang rang 'dod pa'i don la zhen pa yis //",
    "NG0005:119": "yang dag don las 'khrul pas rtogs par bzung *//",
    "NG0005:120": "kun tu brtags pa'i ma rig pa zhes bya //",
    "NG0005:121": "log rtogs khams gsum sems can thams cad ni //",
    "NG0005:122": "dus gsum gnyis 'dzin nad kyis rab gzir nas //",
    "NG0005:123": "yun ring 'khor ba'i gnas su sdug bsngal myangs //",
    "NG0005:124": "zhes gsungs so //",
    "NG0005:125": "rin chen sgron ma rtsa ba'i rgyud las /",
    "NG0005:126": "sems can gyi 'khrul tshul bstan pa'i le'u ste gsum pa'o ///",
    "NG0005:127": "/ de nas rang gsal sems dpa' rdo rje des //",
    "NG0005:128": "blo 'das gsang bdag ston pa la zhus pa //",
    "NG0005:129": "de ltar ma rig 'khor ba'i sems can rnams //",
    "NG0005:130": "'khrul tshul 'khor ba'i nyes pa de ltar na //",
    "NG0005:131": "yang dag sangs rgyas ngo bo 'byung tshul gang *//",
    "NG0005:132": "zhes gsol pas /",
    "NG0005:133": "blo 'das gsang bdag ston pas bka' stsal pa //",
    "NG0005:134": "ma byung ma skyes thog ma'i sngon rol na //",
    "NG0005:135": "ming med mnyam nyid phyogs lhung med pa las //",
    "NG0005:136": "rtsal gyi yan lag rtogs pa'i zer 'phros kyang *//",
    "NG0005:137": "'phro sa ma rnyed gzhi yi klong du thim //",
    "NG0005:138": "gzhi nyid ngo shes rtog pa'i gdangs ldan pas //",
    "NG0005:139": "sngon thog gzhi yi sangs rgyas zhes bya'o //",
    "NG0005:140": "dper na ga pur gzhi la gnyis med kyang *//",
    "NG0005:141": "tsha grang rkyen gyi sman dug gnyis su snang *//",
    "NG0005:142": "grang ba'i dug tu ngo shes za mi srid //",
    "NG0005:143": "de bzhin gzhi yi @#//",
    "NG0005:144": "ngang las kun 'byung bas //",
    "NG0005:145": "rtogs ma rtogs kyis 'khor 'das gnyis snang yang *//",
    "NG0005:146": "ma rtogs 'khor ba rtogs pas gzhi shes nas //",
    "NG0005:147": "rtogs pa'i gdengs ldan 'khor bar 'khrul mi srid //",
    "NG0005:148": "des na spyi gzhi rgya chad med na yang *//",
    "NG0005:149": "de nyid ngo shes sangs rgyas zhes bya ste //",
    "NG0005:150": "ma bu dbyer med ye sangs rgyas pa'o //",
    "NG0005:151": "de las snang ba gsum gyi dkyil 'khor nas //",
    "NG0005:152": "rtsal zer bstan pa gsum gyi skur snang bas //",
    "NG0005:153": "'dod pa'i 'bras bu 'char gzhi 'di bstan to //",
    "NG0005:154": "gsal byed ming med rin chen sgron ma 'di //",
    "NG0005:155": "snang tshul sku gsum 'gro ba kun don du //",
    "NG0005:156": "'dzad pa med pa'i thugs rje chen por snang *//",
    "NG0005:157": "zhes gsungs so //",
    "NG0005:158": "rin chen sgron ma rtsa ba'i rgyud las /",
    "NG0005:159": "sangs rgyas kyi 'byung tshul gtan la 'bebs pa'i le'u",
    "NG0005:160": "ste bzhi pa'o // // de nas sems dpa' rdo",
    "NG0005:161": "rjes yang zhus pa //",
    "NG0005:162": "sku gsum rgyu+u dang rang bzhin mtshan nyid dang *//",
    "NG0005:163": "gzhi dang gnas dang gdul bya'i zhing khams dang *//",
    "NG0005:164": "bstan pa gsung tshul brgyud pa dgos ched gang *//",
    "NG0005:165": "zhes zhus pas /",
    "NG0005:166": "blo 'das gsang bdag ston pas bka' stsal pa //",
    "NG0005:167": "chos sku'i rgyu ni kun gzhi'i rnam shes te //",
    "NG0005:168": "longs sku yid kyi rnam par shes las byung *//",
    "NG0005:169": "sprul sku sgo lnga'i rnam shes de las so //",
    "NG0005:170": "chos sku'i rang bzhin snying po skye ba med //",
    "NG0005:171": "longs sku'i rang bzhin 'gag med g.yo ba med //",
    "NG0005:172": "sprul sku gnyis med rgyun par bzhugs pa'o //",
    "NG0005:173": "chos sku'i mtshan nyid nam mkha' lta bu la //",
    "NG0005:174": "longs sku sprul sku 'ja' mtshon chu zla 'dra //",
    "NG0005:175": "chos sku'i gnas ni dbyings nyid rnam par dag / longs sku 'og min sprul sku 'dzam gling kun //",
    "NG0005:176": "chos sku'i gzhi ni stong nyid ye shes la //",
    "NG0005:177": "longs sku'i gzhi ni mnyam nyid ye shes te //",
    "NG0005:178": "so sor rtog dang nan tan sprul sku'i gzhi //",
    "NG0005:179": "chos sku'i gdul bya sku gsung thugs sprul la //",
    "NG0005:180": "rang rgyud 'brel pa'i 'khor rnams 'dul bar byed //",
    "NG0005:181": "longs sku'i gdul bya phyi nang gsang gsum la //",
    "NG0005:182": "don gyis gcig pa'i 'khor rnams 'dul bar byed //",
    "NG0005:183": "sprul sku phyi 'khor nang 'khor gsum las ni //",
    "NG0005:184": "'dod pas 'dus pa'i 'khor rnams 'dul bar byed //",
    "NG0005:185": "chos sku'i zhing khams nam mkha'i mthas gtugs pa //",
    "NG0005:186": "longs sku'i zhing khams 'og min gnas thams cad //",
    "NG0005:187": "'dzam gling bye ba phrag brgyar sprul sku'o //",
    "NG0005:188": "chos sku'i bstan pa bskyed rdzogs rnam gsum ste //",
    "NG0005:189": "longs sku'i bstan pa phyi rgyud sde gsum yin //",
    "NG0005:190": "sprul sku'i bstan pa mtshan nyid rnam gsum mo //",
    "NG0005:191": "chos skus byin rlabs longs sku'i ngo bos bshad //",
    "NG0005:192": "sprul skus tshig gi sdebs kyis 'chad par byed //",
    "NG0005:193": "chos skus dgongs pa longs sku'i rig pas brgyud //",
    "NG0005:194": "sprul skus rna ba nas ni rna bar ro //",
    "NG0005:195": "ston pa sku gsum bstan pa'i dgos pa ni //",
    "NG0005:196": "gdul bya dbang po rab 'bring gsum 'dul ba'o //",
    "NG0005:197": "zhes gsungs so //",
    "NG0005:198": "rin chen sgron ma rtsa ba'i rgyud las /",
    "NG0005:199": "sku gsum @#//",
    "NG0005:200": "gtan la 'bebs pa'i le'u ste lnga pa'o ///",
    "NG0005:201": "/ rang gsal rdo rje sems dpas yang zhus pa //",
    "NG0005:202": "ming med mtha' 'das ston pa gsang ba'i bdag / yang ti la shan rin chen sgron ma 'di //",
    "NG0005:203": "sku gsum bstan pa gsum gyis gsungs ma gsungs //",
    "NG0005:204": "gsung na theg pa'i chos dang khyad par gang *//",
    "NG0005:205": "ma gsungs ston pas bstan pa gang ci zhig  / ces zhus pa dang */",
    "NG0005:206": "blo 'das gsang bdag ston pas bka' stsal pa //",
    "NG0005:207": "ma g.yos mnyam nyid ming med blo 'das las /",
    "NG0005:208": "kun 'byung rim brgyud 'khor lo gsum rim gyis //",
    "NG0005:209": "gsal ba'i rnam pa gcig tu shar nas ni //",
    "NG0005:210": "gsal ba'i 'od las kha dog rnam pa lnga //",
    "NG0005:211": "med las yod par bzung bas rigs drug byung *//",
    "NG0005:212": "mi zad gter mdzod kun 'byung rin po che //",
    "NG0005:213": "sku yi klong nas rang bzhin snang ba gsum //",
    "NG0005:214": "ston pa rnam gsum ngo bor shar nas ni //",
    "NG0005:215": "mos pa tha dad thugs rjes drang ba'i phyir //",
    "NG0005:216": "thabs kyi bye brag tha dad bsam yas pa //",
    "NG0005:217": "rgyu 'bras rim dgus bsdus pa'i chos rnams ni //",
    "NG0005:218": "snang tshul ston pa sku gsum rang byung nas //",
    "NG0005:219": "snying po rtogs par byed pa'i thabs su bstan //",
    "NG0005:220": "ming med blo 'das grub pa'i mtha' brlag pa'i //",
    "NG0005:221": "snying po nges don bla med yang ti 'di //",
    "NG0005:222": "sku gsum ston pa'i bstan pa ma yin te //",
    "NG0005:223": "blo chos mtshan mas grol bar mi ston pas //",
    "NG0005:224": "chos 'das la bzla chen por nga yis bshad //",
    "NG0005:225": "sku gsum ston pa'i bstan par bcas pa can //",
    "NG0005:226": "ming med gting mtha' yas la mu mtha' grol //",
    "NG0005:227": "grub mtha'i 'dod pa grol bas khyad par 'phags //",
    "NG0005:228": "dgag bsgrub gnyis 'dzin mtha' stong ngo mtshar che //",
    "NG0005:229": "mtshon brjod blo yi yul du ma gyur kyang *//",
    "NG0005:230": "tshig gi sgron mas blo ldan rnams la bstan //",
    "NG0005:231": "ces gsungs so //",
    "NG0005:232": "rin chen sgron ma rtsa ba'i rgyud las /",
    "NG0005:233": "chos dang theg pa las 'das par la bzla ba'i le'u ste drug pa'o ///",
    "NG0005:234": "/ de nas rang gsal rdo rje sems dpa' des //",
    "NG0005:235": "gsang ba don gyi ston pa la zhus pa //",
    "NG0005:236": "theg pa'i chos rnams la bzla shan dbye'i phyir //",
    "NG0005:237": "kun brtags rim dgu'i 'dod pa ji lta bu //",
    "NG0005:238": "de las yang ti khyad par gang gis 'phags //",
    "NG0005:239": "zhes zhus pas /",
    "NG0005:240": "blo 'das ston pas 'khor la bka' stsal pa //",
    "NG0005:241": "theg pa rnams kyi 'dod pa du ma rnams //",
    "NG0005:242": "blo yi spros pas bcad phyir bstan par bya //",
    "NG0005:243": "nyan thos rang rgyal byang chub sems dpa' gsum //",
    "NG0005:244": "bden bzhi rten 'brel bden gnyis sgo nas 'jug / kri ya u pa ya dang yo ga gsum //",
    "NG0005:245": "dag pa gsum dang phyag rgya bzhi nas 'jug / nang pa bskyed rdzogs gsum gyi 'jug sgo ni //",
    "NG0005:246": "ting 'dzin dbyings dang ye shes bka' tshogs bzhi //",
    "NG0005:247": "de ltar theg pa'i rim pa 'dod pa ltar //",
    "NG0005:248": "ched du 'jug pa'i ming med mu mtha' stongs //",
    "NG0005:249": "'jug sgo mi dmigs ming med mu mtha' stongs //",
    "NG0005:250": "de ltar gnyis ka ming med mu mtha' @#//",
    "NG0005:251": "stongs //",
    "NG0005:252": "gnyis med nyid kyang ming med mu mtha' stongs //",
    "NG0005:253": "nyan thos rang rgyal nyis brgya lnga bcu bsrung *//",
    "NG0005:254": "byang chub sems dpa'i sdom pa nyi shu ste //",
    "NG0005:255": "kri yas rtsa ba yan lag nyis sdom brgyad //",
    "NG0005:256": "yo gas rtsa ba yan lag nyis sdom bcu //",
    "NG0005:257": "rnal 'byor chen pos nyis sdom nyi shu brgyad //",
    "NG0005:258": "a nus dmigs pa bzhi yi dam tshig bsrung *//",
    "NG0005:259": "a tis don gyi dam tshig rnam bzhi bsrung *//",
    "NG0005:260": "de ltar rim par bstan pa thams cad ni //",
    "NG0005:261": "bsrung bya srung byed bdag 'dzin ma logs pas //",
    "NG0005:262": "bsrung nyams rtog pa'i nad kyis tshig par 'gyur //",
    "NG0005:263": "yang ti rgyud chen rin chen sgron ma 'di //",
    "NG0005:264": "de lta bsrung ba ched du mi 'geg ste //",
    "NG0005:265": "ched du bsrung ba bsgrub pa mi byed pas //",
    "NG0005:266": "dgag bsgrub gnyis med mtha' stong snying po la //",
    "NG0005:267": "gnyis med nyid kyang ming med mu mtha' stongs //",
    "NG0005:268": "spyod pa nyan thos rang rgyal byang sems gsum //",
    "NG0005:269": "yon tan bcu gnyis rdzu 'phrul ya ma zung *//",
    "NG0005:270": "pha rol phyin drug gzhan gyi don du spyod //",
    "NG0005:271": "kri ya u pa ya dang yo ga gsum //",
    "NG0005:272": "gtsang sbra phrin las bzhi dang cho 'phrul bzhi //",
    "NG0005:273": "ma ha a nu a ti nang pa gsum //",
    "NG0005:274": "sbyor sgrol rdzogs longs ma bcos ngang la spyod //",
    "NG0005:275": "de ltar rim par spyod pa'i rnam grangs rnams //",
    "NG0005:276": "ma rtogs blo can drang ba'i don du bstan //",
    "NG0005:277": "ming med ma rtogs ji ltar spyad kyang 'ching *//",
    "NG0005:278": "rtsol bsgrub blang dor nad kyis rang tshi chad //",
    "NG0005:279": "yang ti la shan rin chen sgrol ma 'di //",
    "NG0005:280": "de ltar spyod pa'i ming med mu mtha' stongs //",
    "NG0005:281": "spyod pa 'gag pa'i ming med mu mtha' stongs //",
    "NG0005:282": "dgag bsgrub gnyis ka'i ming med mu mtha' stongs //",
    "NG0005:283": "gnyis med nyid kyang ming med mu mtha' stongs //",
    "NG0005:284": "sgom pa nyan thos rang rgyal byang sems gsum //",
    "NG0005:285": "keng rus tshol ba'i dbang po'i sgo 'gegs pa //",
    "NG0005:286": "rten 'brel lugs 'byung lugs las bzlog pa dang *//",
    "NG0005:287": "mnyam gzhag rjes thob rtog bcas rtog med bsgom //",
    "NG0005:288": "gsang sngags phyi pa kri u yo ga gsum //",
    "NG0005:289": "yan lag bcu gcig byang chub lnga rim gyis //",
    "NG0005:290": "rigs gsum rigs bzhi rigs lnga'i dkyil 'khor bsgom //",
    "NG0005:291": "nang pa ma ha a nu a ti gsum //",
    "NG0005:292": "ma has phung po khams dang skye mched rnams //",
    "NG0005:293": "lha dang lha mo'i dal du sgom par byed //",
    "NG0005:294": "a nus cho ga yan lag rnam gsum gyis //",
    "NG0005:295": "dam tshig ye shes gnyis med sgom par byed //",
    "NG0005:296": "a tis bsgom du yod med rnam pa gnyis //",
    "NG0005:297": "bsgom yod 'gro ba gsum gyi lam bsdoms shing *//",
    "NG0005:298": "skyon can rnam pa gsum gyi 'phrang bsal nas //",
    "NG0005:299": "dran rtog kun bral lta ba'i ngang la 'jog / bsgom med 'khor 'das gnyis med chos rnams kun //",
    "NG0005:300": "rang byung ye shes chos nyid rang yin pas //",
    "NG0005:301": "de la bsgom bya sgom byed gnyis med do //",
    "NG0005:302": "ci yang bsgom du med par rdzogs par 'dod //",
    "NG0005:303": "snying po nges don bla med yang ti 'dir //",
    "NG0005:304": "gnyis 'dzin blos byas bsgom pa ngas ma @#//",
    "NG0005:305": "bstan //",
    "NG0005:306": "bsgom yod bsgom med gang yang blo rtog ste //",
    "NG0005:307": "bsgom pa'i ming du btags pas bcings pa yin //",
    "NG0005:308": "cang med ma yin klong du cir snang gi / yan lag bu dang chos nyid ngo sprod da //",
    "NG0005:309": "'gyu med ngang du rang nyid rang thim pas //",
    "NG0005:310": "ma bsgoms dran bsam skye med snying po'i don //",
    "NG0005:311": "gang yang rang grol 'dzin bral ngo bo nyid //",
    "NG0005:312": "chags bral mu med gting yangs snying po 'di //",
    "NG0005:313": "rtsol bsgrub gnyis 'dzin blo yis rtogs mi 'gyur //",
    "NG0005:314": "shes med gsal ba'i ngo bor 'khrul snang dag / yid gnyis mtha' stong brjod med gsung gis ni //",
    "NG0005:315": "blo 'das gting yangs gsang bdag dgongs pa ston //",
    "NG0005:316": "snying po mtha' stongs rin chen sgron ma 'dir //",
    "NG0005:317": "bsgom yod bsgom med mi 'dod mu mtha' stongs //",
    "NG0005:318": "gnyis ka ched du mi 'gag mu mtha' stongs //",
    "NG0005:319": "dgag bsgrub gnyis med mi bsgrub mu mtha' stongs //",
    "NG0005:320": "stongs dang mi stongs ming med mu mtha' stongs //",
    "NG0005:321": "lta ba theg pa chung ngu nyan thos pas //",
    "NG0005:322": "phyi yi yul dang sems nyid snang ba la //",
    "NG0005:323": "sems ni bdag med yul ni phra rags rdul //",
    "NG0005:324": "rang rgyal yul gyi rgyu+u ni snang ba la //",
    "NG0005:325": "sems ni rnam par rig byed ma yin no //",
    "NG0005:326": "sems tsam yul gyi rnam pa sems yin zhing *//",
    "NG0005:327": "sems kyi ngo bo rang rig rang gsal 'dod //",
    "NG0005:328": "yul gyi rnam pa cir snang brdzun pa la //",
    "NG0005:329": "sems ni rig pa'i ngo bo bden par 'dod //",
    "NG0005:330": "dbu mas bden pa gnyis su phye nas ni //",
    "NG0005:331": "yul ni kun rdzob 'khrul pa'i snang ba la //",
    "NG0005:332": "sems ni don dam spros dang bral bar blta //",
    "NG0005:333": "kri yas kun rdzob snang ba rigs gsum lha //",
    "NG0005:334": "don dam dag pa'i chos nyid du blta'o //",
    "NG0005:335": "u pas rigs bzhi dal dang skye 'gag med //",
    "NG0005:336": "yo gas rigs lnga skye 'gag gnyis med lta //",
    "NG0005:337": "ma has snang stong thabs shes gnyis med la //",
    "NG0005:338": "a nus rgyu 'bras dbyings dang ye shes lta //",
    "NG0005:339": "a tis ka dag lhun grub nges med lta //",
    "NG0005:340": "ming med gting mtha' yas pa'i ngo bo la //",
    "NG0005:341": "de ltar lta bar ming du btags pas nor //",
    "NG0005:342": "lta ba ma skyes lta ba ma 'gags te //",
    "NG0005:343": "lta ba gnyis med lta ba rang sar grol //",
    "NG0005:344": "nga yi yang ti rin chen sgron ma 'dir //",
    "NG0005:345": "theg dgu'i lta ba mi bsgrub mu mtha' stongs //",
    "NG0005:346": "lta ba ched du mi 'geg mu mtha' stongs //",
    "NG0005:347": "dgag bsgrub gnyis su ming med mu mtha' stongs //",
    "NG0005:348": "gnyis med mtha' grol ming med mu mtha' stongs //",
    "NG0005:349": "'bras bu mtshan nyid sde gsum theg pa yis //",
    "NG0005:350": "dgra bcom bse ru sku gzhi thob par 'dod //",
    "NG0005:351": "phyi pa'i sngags kyis longs sku zhi ba'i sku //",
    "NG0005:352": "ma has sku lnga ye shes lnga bsgrub cing *//",
    "NG0005:353": "a nu dbyings gcig ye shes gcig bsgrub dang *//",
    "NG0005:354": "a tis sku gcig ye shes gcig tu bsgrub //",
    "NG0005:355": "de ltar blos btags theg pa'i rim pa yi //",
    "NG0005:356": "thob bya 'thob byed rang sar dag pa yis //",
    "NG0005:357": "thig le spyi brdol gting mtha' ma rtogs pas //",
    "NG0005:358": "'bras bu sangs rgyas ming du @#//",
    "NG0005:359": "btags pas phung *//",
    "NG0005:360": "bsgrub bya sgrub byed gnyis 'dzin skyes pas rlags //",
    "NG0005:361": "yang ti la shan rin chen sgron ma 'dir //",
    "NG0005:362": "'khor 'das blang dor ma grub mu mtha' stongs //",
    "NG0005:363": "blang dor gnyis po mi 'geg mu mtha' stongs //",
    "NG0005:364": "blang dor gnyis med mi 'dod mu mtha' stongs //",
    "NG0005:365": "blang dor gnyis med mi 'gog mu mtha' stongs //",
    "NG0005:366": "de ltar snang srid 'khor 'das chos rnams la //",
    "NG0005:367": "ched du bsgrub dang ched du 'gegs pa dang *//",
    "NG0005:368": "dgag bsgrub gnyis ka gnyis med gang gi yang *//",
    "NG0005:369": "ming med mu mtha' stongs pa gnas kyi rdzong *//",
    "NG0005:370": "gnyis 'dzin mtshan ma'i chos la bskor bar gyis //",
    "NG0005:371": "rim dgu blos btags theg pa'i rim pa las //",
    "NG0005:372": "ngo bo nyid kyis 'phags pa ngo mtshar che //",
    "NG0005:373": "zhes gsungs so //",
    "NG0005:374": "rin chen sgron ma rtsa ba'i rgyud las /",
    "NG0005:375": "theg pa'i rim pa las khyad par 'phags pa'i rdzong bca' ba'i le'u ste bdun pa'o ///",
    "NG0005:376": "/ de nas rang gsal sems dpa' rdo rje des //",
    "NG0005:377": "blo 'das gsang bdag ston pa la zhus pa //",
    "NG0005:378": "rgyud ces bya ba'i rang bzhin ji lta bu //",
    "NG0005:379": "rin chen sgron ma 'di nyid gang gi rgyud //",
    "NG0005:380": "de yis dgos pa ji zhig sgrub par byed //",
    "NG0005:381": "ces zhus pas //",
    "NG0005:382": "gsang bdag ston pas 'khor la bka' stsal pa //",
    "NG0005:383": "rgyud ni dngos po lnga dang ldang tshad brgyad //",
    "NG0005:384": "nges tshig dgongs pa'i gzhi dang dbye ba'i don //",
    "NG0005:385": "mthun pa'i dpe dang dgos pa'i gzhi bstan pa'o //",
    "NG0005:386": "dngos po lnga ni ngo bo nges tshig dang *//",
    "NG0005:387": "dbye ba phan yon dgos pa dang lnga'o //",
    "NG0005:388": "ldang tshad dbang dang dam tshig 'brel pa dang *//",
    "NG0005:389": "thabs dang shes rab lta ba spyod pa dang *//",
    "NG0005:390": "'bras bu mchog dang thun mong 'brel pa'o //",
    "NG0005:391": "'brel dang ma tshang med pas rgyud ces bya //",
    "NG0005:392": "gdul dka' zab cing rgya ches 'dul bar dgongs //",
    "NG0005:393": "dbye na tshig dang don dang gnyis med rgyud //",
    "NG0005:394": "mthun dpe za 'og gur khyim thags dang 'dra //",
    "NG0005:395": "dgos pa'i gzhi ni myur du don sgrub byed //",
    "NG0005:396": "de yang yangs dang gsal dang zab pa dang *//",
    "NG0005:397": "dgos 'byung thams cad yongs rdzogs rgyud lnga las //",
    "NG0005:398": "nga yi yang ti rin chen sgron ma 'di //",
    "NG0005:399": "thams cad yongs rdzogs rgya chad med pa'i rgyud //",
    "NG0005:400": "'di yi dgos pa theg pa rim dgu yi /",
    "NG0005:401": "kun brtags mthar 'dzin thams cad sel bar byed //",
    "NG0005:402": "ming med mtha' stongs chen por yongs su grol //",
    "NG0005:403": "zhes gsungs so //",
    "NG0005:404": "rin chen sgron ma rtsa ba'i rgyud las /",
    "NG0005:405": "rgyud kyi don gtan la phab pa'i le'u ste brgyad pa'o ///",
    "NG0005:406": "/ de nas rang gsal sems dpa' rdo rje des //",
    "NG0005:407": "blo 'das gsang bdag ston pa la zhus pa //",
    "NG0005:408": "ming med mtha' stongs don gyi ngo bo la //",
    "NG0005:409": "dbang dang 'jug sgo la sogs ming med kyang *//",
    "NG0005:410": "yongs rdzogs rgya chad med par ston pa'i phyir //",
    "NG0005:411": "ye rdzogs dbang gi rgyal po ji ltar lags //",
    "NG0005:412": "zhes zhus pas /",
    "NG0005:413": "blo 'das ston pas 'khor la bka' stsal pa //",
    "NG0005:414": "dbang la thun mong khyad par @#//",
    "NG0005:415": "gnyis su bstan //",
    "NG0005:416": "thun mong dbang la rnam pa bzhi yin te //",
    "NG0005:417": "lha dbang lus la bskur ba bum pa'i dbang *//",
    "NG0005:418": "rdzas dbang ngag la bskur ba gsang ba'i dbang *//",
    "NG0005:419": "bde ba rgyud la skyes pa shes rab dbang *//",
    "NG0005:420": "de nyid rang ngo sprod pa tshig dbang ste //",
    "NG0005:421": "bskur thabs spros pa'i mtshan ma la brten nas //",
    "NG0005:422": "dgos pa lus ngag yid gsum dag par byed //",
    "NG0005:423": "'bras bu sku gsum sangs rgyas thob par 'dod //",
    "NG0005:424": "blo dman drang ba'i don du de yang bstan //",
    "NG0005:425": "bskur bya skur byed thob bya 'thob byed dang *//",
    "NG0005:426": "gnyis 'dzin dbye bsal byung bas 'khor ba'i chos //",
    "NG0005:427": "khyad par chos dbang sems la bskur ba ni //",
    "NG0005:428": "dbang gi ngo bo nges tshig dbye ba dang *//",
    "NG0005:429": "bskur thabs dgos pa 'bras bur bcas te bstan //",
    "NG0005:430": "ngo bo sems nyid ye nas skye ba med //",
    "NG0005:431": "mtshan ma'i dri bral ming med mtha' stongs so //",
    "NG0005:432": "nges tshig snying po ye nas rang dbang rang gis thob //",
    "NG0005:433": "dbye na phyi nang gsang ba kho na nyid //",
    "NG0005:434": "bskur ba'i thabs ni rig pa'i rtsal dang ste //",
    "NG0005:435": "shes med rang sar stongs pa bum pa'i dbang *//",
    "NG0005:436": "mtshon brjod bstan du med pa gsang ba'i dbang *//",
    "NG0005:437": "kun 'byung rang sar grol ba ming med gting yangs te //",
    "NG0005:438": "rgyud la 'dres pa shes rab ye shes dbang *//",
    "NG0005:439": "zhe 'dod blo btags med pa brda' yi dbang *//",
    "NG0005:440": "dbang bzhi bskur bas dri ma bzhi rang dag / shes par 'dod dang mthong bar 'dod pa dang *//",
    "NG0005:442": " bzang ngan blang dor gnyis su 'dod pa dang *//",
    "NG0005:443": "zhe 'dod 'bras bu 'dod pa'i dri ma dag / stong las cir yang gsal ba bum pa'i dbang *//",
    "NG0005:444": "gsal yang mthong yul 'das pa gsang ba'i dbang *//",
    "NG0005:445": "gsal dag nyams su myong ba thabs shes dbang *//",
    "NG0005:446": "nyams la zhen med mtha' stongs brda' yi dbang *//",
    "NG0005:447": "dbang bzhi bskur bas dri ma rnam bzhi dag / lhan cig skyes dang kun tu brtags pa dang *//",
    "NG0005:448": "bsam brjod rtog tshogs zhen pa'i mtha' las grol //",
    "NG0005:449": "'bras bu blo dngos mu mtha' rang grol nas //",
    "NG0005:450": "grol dang ma grol nyid kyang mtha' stongs te //",
    "NG0005:451": "bskur thob rang sar dag pa ngo mtshar che //",
    "NG0005:452": "yang ti rin chen sgron mar bstan pa yin //",
    "NG0005:453": "zhes gsungs so //",
    "NG0005:454": "rin chen sgron ma rtsa ba'i rgyud las //",
    "NG0005:455": "rig pa'i rtsal dbang bstan pa'i le'u ste dgu pa'o",
    "NG0005:456": "// // de nas rang gsal sems dpa' rdo rje",
    "NG0005:457": "des // ston pa gsang bdag chen po la zhus pa //",
    "NG0005:458": "yang ti la shan rin chen sgron ma 'di'i //",
    "NG0005:459": "rgyud kyi ldang tshad 'brel nas ji ltar rdzogs //",
    "NG0005:460": "zhes zhus pas /",
    "NG0005:461": "blo 'das ston pas 'khor la bka' stsal pa //",
    "NG0005:462": "snying po mu mtha' kun grol dkyil 'khor du //",
    "NG0005:463": "'dzin med 'jug pa dbang gi rgyal po yin //",
    "NG0005:464": "ming med gting yangs mtha' stongs ngo bo las //",
    "NG0005:465": "rtag tu 'da' ba med pa dam tshig yin //",
    "NG0005:466": "cir snang rang sar grol ba thabs yin te //",
    "NG0005:467": "grol bya grol byed blo 'das shes rab yin //",
    "NG0005:468": "ming @#//",
    "NG0005:469": "med mtha' yis stongs pa lta ba ste //",
    "NG0005:470": "de nyid 'du 'bral med pa spyod pa dang *//",
    "NG0005:471": "yongs rdzogs 'gyur med 'bras bu kun gyi mchog / ma btsal 'gro don rang byung thun mong gi //",
    "NG0005:472": "dngos grub bla na med par nga yi bshad //",
    "NG0005:473": "thams cad yongs rdzogs rin chen sgron ma'i rgyud //",
    "NG0005:474": "rtsol bral ming med yang ti'i ngo bo 'di //",
    "NG0005:475": "srog dang bral ba'i kha bzhin bsdam par gyis //",
    "NG0005:476": "zhes gsungs so //",
    "NG0005:477": "rin chen sgron ma rtsa ba'i rgyud las //",
    "NG0005:478": "rgyud kyi ldang tshad brgyad rdzogs par bstan pa'i le'u",
    "NG0005:479": "ste bcu pa'o // // de nas rang gsal sems",
    "NG0005:480": "dpa' rdo rje des //",
    "NG0005:481": "gsang bdag blo 'das ston pa la zhus pa //",
    "NG0005:482": "yang ti sems nyid rin chen sgron ma 'di //",
    "NG0005:483": "rtogs pa'i don la rtsis gdab dbyer med kyang *//",
    "NG0005:484": "de nyid ma rtogs blo la mtshon pa'i phyir //",
    "NG0005:485": "gting yangs don dang rang ngo ji ltar sprad //",
    "NG0005:486": "ces zhus pas //",
    "NG0005:487": "blo 'das don gyi ston pas bka' stsal pa //",
    "NG0005:488": "stong las kun 'byung stong par rang yal ba'i //",
    "NG0005:489": "me long rnam pa gsum gyi ngo sprod bstan //",
    "NG0005:490": "skal ldan rnams kyi blo la gdags par gyis //",
    "NG0005:491": "kun gzhi phyogs med sems kyi me long dang *//",
    "NG0005:492": "rig pa cir yang gsal ba'i me long dang *//",
    "NG0005:493": "gsal ba rang dngas chos dbyings me long ngo *//",
    "NG0005:494": "dang po kun gzhi sems kyi me long du //",
    "NG0005:495": "bde bar gshegs pa'i dgongs pa rang ngo sprad //",
    "NG0005:496": "sprad pas cang med cir yang snang bar shes //",
    "NG0005:497": "de la snang ba grol ba'i rgya yis gdab //",
    "NG0005:498": "rig pa cir yang gsal ba'i me long du //",
    "NG0005:499": "'khrul pa'i rtog pa bag chags rang ngo sprad //",
    "NG0005:500": "sprad pas me long gzugs brnyan lta bur rtogs //",
    "NG0005:501": "de la gsal dag rang grol rgya yis gdab //",
    "NG0005:502": "gsal bar rang dngas chos dbyings me long du //",
    "NG0005:503": "snang ba'i dngos po yul rnams rang ngo sprad //",
    "NG0005:504": "sprad pa'i snang yang ming med mtha' stongs rtogs //",
    "NG0005:505": "de la dbyer med gting yangs rgya yis gdab //",
    "NG0005:506": "de ltar bstan pa de yang mtshon pa tsam //",
    "NG0005:507": "sprad bya sprod byed gnyis dang gnyis med kyis //",
    "NG0005:508": "ming med mtha' stongs rang dag klong du grol //",
    "NG0005:509": "zhes gsungs so //",
    "NG0005:510": "rin chen sgron ma rtsa ba'i rgyud las /",
    "NG0005:511": "me long rnam pa gsum du rang ngo sprad pa'i le'u ste bcu gcig pa'o ///",
    "NG0005:512": "/ de nas rang gsal sems dpa' rdo rje des //",
    "NG0005:513": "gsang bdag don gyi ston pa la zhus pa //",
    "NG0005:514": "yang ti sems nyid rin chen sgron ma 'dir //",
    "NG0005:515": "yang gsang don gyi gdams ngag la bzla gang *//",
    "NG0005:516": "zhes zhus pas //",
    "NG0005:517": "blo 'das don gyi ston pas bka' stsal pa //",
    "NG0005:518": "lta sgom spyod pa 'bras bu rnam pa bzhis //",
    "NG0005:519": "sangs rgyas dgongs pa mtha' stongs klong du bzla //",
    "NG0005:520": "gtan tshigs tshad ma gsum gyis de nyid rtogs //",
    "NG0005:521": "ming gi 'dod pa lta sgom spyod 'bras rnams //",
    "NG0005:522": "thogs med don gyi ngang du la bzla'o //",
    "NG0005:523": "thog ma'i gnas dang mtha' ma'i gnad dag gis //",
    "NG0005:524": "'khrul pa rtsad nas bcad cing @#//",
    "NG0005:525": "nyams su blang *//",
    "NG0005:526": "snying po gnas lugs gzhi yi 'phrang chen du //",
    "NG0005:527": "sangs rgyas sems can thams cad la bzla'o //",
    "NG0005:528": "mtshan nyid rnam pa gsum po ngo sprad 'phrang *//",
    "NG0005:529": "phyi nang gsang ba rnam gsum la bzla'o //",
    "NG0005:530": "'khrul pa bzlog thabs rim pa gdams ngag 'phrang *//",
    "NG0005:531": "'gyu lugs gsum gyis dus mtshams la bzla'o //",
    "NG0005:532": "snying po'i chos 'das theg gcig sgron ma 'dis //",
    "NG0005:533": "kun brtags theg pa rim dgu la bzla'o //",
    "NG0005:534": "'dod bral ming med mtha' stongs lta ba'i mchog /",
    "NG0005:535": "bsam bral 'gyur med gting yangs sgom pa'i mchog /",
    "NG0005:536": "rang lugs byang med 'dzin bral spyod pa'i mchog /",
    "NG0005:537": "re med mu mtha' grol ba 'bras bu'i mchog /",
    "NG0005:538": "'khrul rtsad chod na lta ba'i ming yang med //",
    "NG0005:539": "dus gsum 'gyu med bsgom pas ci zhig bya //",
    "NG0005:540": "snying po ming med mngon gyur bsgom mi dgos //",
    "NG0005:541": "'khrul pa bzlog thabs ma shes mun pa 'jal //",
    "NG0005:542": "snying po'i mtha' stongs shes med gsal dag 'di //",
    "NG0005:543": "dngos dang dngos med gnyis ka gnyis med yin //",
    "NG0005:544": "rig pa med la ji ltar skye bar 'gyur //",
    "NG0005:545": "bsgom du med pa'i don la ci zhig bsgom //",
    "NG0005:546": "brjod med ngang la ci zhig bshad du yod //",
    "NG0005:547": "snying po ming med rang bzhin mthong ba med //",
    "NG0005:548": "rgyu 'bras mdo rgyud thos bsam bsgom bsgrub rnams //",
    "NG0005:549": "gzhan dag spro ba bskyed phyir rol par spyod //",
    "NG0005:550": "don du spyod pa de nyid 'khrul pa'i lam //",
    "NG0005:551": "dben par lus ngag bya btang dgongs pa la //",
    "NG0005:552": "yid gdung ma byed gting yangs klong du zhog / 'gyu dran skye med skyes kyang shar byung na //",
    "NG0005:553": "phyi nang 'khrul pa mtshon chen gcig gis chod //",
    "NG0005:554": "dbus mtha' kun bral snying po tshig las 'das //",
    "NG0005:555": "mtshon med mtha' stongs 'gyu med kun gyi lam //",
    "NG0005:556": "zhe 'dod 'dzin pa med pa thig le'i klong *//",
    "NG0005:557": "ye stong ye bral sgrau skur ming dang bral //",
    "NG0005:558": "kun khyab rgyu dang rkyen med rgya ma chad //",
    "NG0005:559": "mi zad gter mdzod snying po bstan du med //",
    "NG0005:560": "ngo bo cir yang ma mthong lta ba la //",
    "NG0005:561": "rtsal gyi yan lag lta ba'i rim pa rnams //",
    "NG0005:562": "rang 'dod so sor snang yang gcig las med //",
    "NG0005:563": "gcig po ma skyes bcos med nam mkha' 'dra //",
    "NG0005:564": "dbyibs dang kha dog gang yang ma grub pas //",
    "NG0005:565": "'di 'dra mtshon du med pa'i byang chub sems //",
    "NG0005:566": "lus ngag yid gsum rtsol bral ngang du spyod //",
    "NG0005:567": "'khrul rtogs skyes dang skye med gnyis med spyod //",
    "NG0005:568": "mi 'gyur mi dmigs mtshon bral ngang la bsgoms //",
    "NG0005:569": "'gro 'ong yengs med bsgom bya sgom byed med //",
    "NG0005:570": "gzhan med rang sa snying po'i klong bsgom mchog / gzhan nas thob med rang gnas 'bras bu'i rgyal //",
    "NG0005:571": "rgyu dang rkyen med chos sku mkha' mnyam mchog / rang bzhin kun khyab mtshan nyid thams cad mkhyen //",
    "NG0005:572": "chos sku'i ngo bo 'di zhes bstan du med //",
    "NG0005:573": "thob bya 'thob byed ming med mu mtha' stongs //",
    "NG0005:574": "'khrul zhen grol tshe bdag gzhan yod ma @#//",
    "NG0005:575": "yin //",
    "NG0005:576": "log pa'i rgyud las grol bas bde chen don //",
    "NG0005:577": "snying po 'khrul pa'i rkyen gyis rtogs par dka' //",
    "NG0005:578": "ldog thabs gnad kyis gang skyes thad kar gsal //",
    "NG0005:579": "snying po ma yi rtsa ba mtshon du med //",
    "NG0005:580": "'khrul snang rang dngas ma bu ngo sprod mchog / 'khor 'das chos rnams gang yang mthong med la //",
    "NG0005:581": "'khrul pa'i rnam par rtog pa cir yang snang *//",
    "NG0005:582": "snang ba grol bar shes pas bag chags stongs //",
    "NG0005:583": "mnyam rjes gnyis med mtha' stongs snying po rtogs //",
    "NG0005:584": "gnyis bsdus mtshan ma'i ming med mu mtha' stongs //",
    "NG0005:585": "zhes gsungs so //",
    "NG0005:586": "rin chen sgron ma rtsa ba'i rgyud las //",
    "NG0005:587": "chos thams cad yang tir la bzla ba'i le'u ste bcu gnyis pa'o ///",
    "NG0005:588": "/ de nas rang gsal rdo rje sems dpa' des //",
    "NG0005:589": "ston pa blo 'das gsang bdag la zhus pa //",
    "NG0005:590": "chos rnams thams cad snang grol kun brlag par //",
    "NG0005:591": "rtogs pa'i don la dbye bsal ming med kyang *//",
    "NG0005:592": "cir snang ma spangs rdzogs phyir bar do gang *//",
    "NG0005:593": "zhes zhus pas //",
    "NG0005:594": "blo 'das ston pas 'khor la bka' stsal pa //",
    "NG0005:595": "cang med cir snang snang tshul bsam 'das pas //",
    "NG0005:596": "bar do'i mtshan nyid bstan gyis bzung bar gyis //",
    "NG0005:597": "rang bzhin gnas lugs thog ma'i bar do ru //",
    "NG0005:598": "sangs rgyas sems can gnyis kyi 'byung gzhi btsal //",
    "NG0005:599": "rang bzhin dang ni rlung gi bar do ru //",
    "NG0005:600": "rlung dang 'gyu ba gnyis kyi gyes gzhi btsal //",
    "NG0005:601": "rtsal zer shes pa phra mo skyes pa la //",
    "NG0005:602": "rags pa skye ba'i gzhi ma btsal bar bya //",
    "NG0005:603": "yan lag snang tshul rig pa'i bar do ru //",
    "NG0005:604": "yar mar 'char sgo 'khrul sgo'i gzhi ma btsal //",
    "NG0005:605": "snang ba rnam pa gsum gyi bar do ru //",
    "NG0005:606": "ston pa sku gsum 'byung ba'i gzhi ma btsal //",
    "NG0005:607": "kha dog rnam pa lnga yi bar do ru //",
    "NG0005:608": "gzugs brnyan 'od kyi gzhi ma btsal bar bya //",
    "NG0005:609": "'od lnga gzugs lngar 'char ba'i bar do ru //",
    "NG0005:610": "rigs drug 'khrul pa'i gzhi ma btsal bar bya //",
    "NG0005:611": "thos dang bsam pa shes rab bar do ru //",
    "NG0005:612": "mar gyi sems can 'khrul tshul rtsad nas bcad //",
    "NG0005:613": "da lta shes pa snga phyi'i bar do ru //",
    "NG0005:614": "'khrul pa bzlog thabs rnam gsum nyams su blangs //",
    "NG0005:615": "skye dang shi ba srid pa'i bar do ru //",
    "NG0005:616": "snying po mtha' grol klong du gnas par gyis //",
    "NG0005:617": "zhes gsungs so //",
    "NG0005:618": "rin chen sgron ma rtsa ba'i rgyud las /",
    "NG0005:619": "bar do'i le'u ste bcu gsum pa'o //    // de nas rang gsal sems pa rdo rje des //",
    "NG0005:620": "blo 'das don gyi ston pa la zhus pa //",
    "NG0005:621": "yang ti la shan rin chen sgron ma 'dir //",
    "NG0005:622": "phyi rab gtad pa'i snod kyi khyad par gang *//",
    "NG0005:623": "zhes zhus pas /",
    "NG0005:624": "gsang bdag ston pas 'khor la bka' stsal pa //",
    "NG0005:625": "dgos 'dod kun 'byung nam mkha'i mtha' dang mnyam //",
    "NG0005:626": "gsal ba'i go 'byed thams cad yongs rdzogs pas //",
    "NG0005:627": "theg pa la zlo shan 'byed yang ti 'di //",
    "NG0005:628": "lha mi'i 'jig rten gnas su dar ba'i tshe //",
    "NG0005:629": "rin chen lta bur snod ldan gcig la gtod //",
    "NG0005:630": "nam mkha' lta @#//",
    "NG0005:631": "bur klong yangs gcig la gtod //",
    "NG0005:632": "nyi zla lta bur blo gsal gcig la gtod //",
    "NG0005:633": "ma 'ongs bstan pa'i sgron ma byed par 'gyur //",
    "NG0005:634": "zhes gsungs so //",
    "NG0005:635": "lta ba la shan chen po'i rin po che'i sgron ma rtsa ba'i rgyud las /",
    "NG0005:636": "rgyud gtad pa'i le'u ste bcu bzhi pa rdzogs so ///",
    "NG0005:637": "/ lta ba la shan chen po rin po che sgron ma rtsa ba'i rgyud /",
    "NG0005:638": "u rgyan gyi gu ru chen po pad+ma 'byung gnas dang */",
    "NG0005:639": "bod kyi lots+tsha ba ska ba dpal brtsegs kyis mnga' bdag rgyal po'i don du bsgyur ba'o //",
    "NG0005:640": "gtad rgya /"
}