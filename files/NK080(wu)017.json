{
    "NK080(wu)017:1": "// dbang don nges 'byed bzhugs //",
    "NK080(wu)017:2": "rgya gar skad du /",
    "NK080(wu)017:3": "ab+hi shin+tsa as+thana ya ti sa du n+aa ma /",
    "NK080(wu)017:4": "bod skad du /",
    "NK080(wu)017:5": "dbang gi don nges par 'byed pa //",
    "NK080(wu)017:6": "gsang ba'i ye shes chen po la //",
    "NK080(wu)017:7": "sgyu ma'i rig pa'i thabs ldan pas //",
    "NK080(wu)017:8": "mos rnyed mngon du gyur ba'i sa //",
    "NK080(wu)017:9": "gnyis med gsal 'byams dang bsang dud //",
    "NK080(wu)017:10": "sgyu 'phrul d+r+wa ba rdo rje sems //",
    "NK080(wu)017:11": "rgyud rgyal rgya mtsho dbang gi don //",
    "NK080(wu)017:12": "thams cad rgyud du ma bstan pa //",
    "NK080(wu)017:13": "bdag gis gsal bar brjod par bya //",
    "NK080(wu)017:14": "rang bzhin thob bya dbus gter gyad nor bzhin te gzhan ming bdag la gnas 'gyur kyang //",
    "NK080(wu)017:15": "rang gi rang bzhin mi mthong yul med shes bral brtag dka' gsal mthong nus med phyir //",
    "NK080(wu)017:16": "nam mkha'i ri bong can dang bya dang 'dzub mo lta bur bskul bral tshig gis ni /",
    "NK080(wu)017:17": "phan nus gsar rig brtan don rang gnas lam blos rim bgrod man ngag lung gis mtshan /",
    "NK080(wu)017:18": "rgyal sras mchog bzhin ldan 'gyur brgyad bdun dbang bskur rang gi sa non dbang sgyur ltar /",
    "NK080(wu)017:19": "snod ldan /",
    "NK080(wu)017:20": "chos bzhi ldan 'gyur mdo lnga bco brgyad dbang bskur lam bgrod sa non thabs /",
    "NK080(wu)017:21": "grangs mdo rnam pa'i lus bzhag gnas lugs lam thabs 'bras mthar phyin yul rnam bkod de /",
    "NK080(wu)017:22": "bra sran 'bras bzhin med na mi 'byung phyir na thog mtha' bar dus gzhan min shes //",
    "NK080(wu)017:23": "thog ma'i mtshan nyid bshad bya ba //",
    "NK080(wu)017:24": "snod kyis thob bya ban tsa ste //",
    "NK080(wu)017:25": "til mar bzhin du me gnas pa'i //",
    "NK080(wu)017:26": "ngo bo lnga pa'i dang po nyid //",
    "NK080(wu)017:27": "rgyu'i dus na rdzogs pa ni //",
    "NK080(wu)017:28": "bum pa nang gi rtsa bcud de //",
    "NK080(wu)017:29": "bde ba'i 'khor lo gdung ba sel //",
    "NK080(wu)017:30": "gsang dbang rtsa sdong rgyal mtshan go //",
    "NK080(wu)017:31": "dngos po sems phyir longs spyod do //",
    "NK080(wu)017:32": "la la ra sa g.yas g.yon gnyis //",
    "NK080(wu)017:33": "bden la ma spros g.yas g.yon bsdus //",
    "NK080(wu)017:34": "lus kun khyab pa cod pan te //",
    "NK080(wu)017:35": "dbu mchar yar mdud ldan pa phreng //",
    "NK080(wu)017:36": "dpung sogs rtogs pa rtsa ba 'bring //",
    "NK080(wu)017:37": "'byung chung rtsa lnga gtso bor rags //",
    "NK080(wu)017:38": "'phra ba'i mtshan nyid yul de bzhin //",
    "NK080(wu)017:39": "rnam smin lus kyi phyogs cha bcu //",
    "NK080(wu)017:40": "phyogs mtshams bsrung byed khro bo ste //",
    "NK080(wu)017:41": "phra rags tshul gyi stangs dpyal lo //",
    "NK080(wu)017:42": "yid chog chags bsogs rnam drug po //",
    "NK080(wu)017:43": "bya byed sprul sku'i phyag rgya ste //",
    "NK080(wu)017:44": "rgyas par brgyad cu rtsa gnyis so //",
    "NK080(wu)017:45": "gzugs nyid rgyu 'bras bcud ldan la //",
    "NK080(wu)017:46": "stangs 'apyala bcu'i ngo bo ste //",
    "NK080(wu)017:47": "gsang tshes lus kyi mtshan ma rnams //",
    "NK080(wu)017:48": "las kyi sgo bsrungs brgyad gyur ba //",
    "NK080(wu)017:49": "sdud pa'i phyag rgya shes par bya //",
    "NK080(wu)017:50": "rnam shes ye shes lnga ldan pa //",
    "NK080(wu)017:51": "dbu rgyan rigs lnga lhun gyis grub //",
    "NK080(wu)017:52": "rnam lnga khams bcud snying po lnga //",
    "NK080(wu)017:53": "phan dbang rang bzhin gnas pa'i don //",
    "NK080(wu)017:54": "lam dus mtshungs pa'i 'di zhes bshad //",
    "NK080(wu)017:55": "gnyis pa'i ngo nyid nus gnas la //",
    "NK080(wu)017:56": "nyan sogs las kyis dkyil 'khor lnga //",
    "NK080(wu)017:57": "rna dbang rnam shes dkyil 'khor nyan //",
    "NK080(wu)017:58": "yan lag lnga la rab 'byam ste //",
    "NK080(wu)017:59": "sgra sogs las la dbang sgyur zhing //",
    "NK080(wu)017:60": "rang bzhin gnas pa'i don du bstan //",
    "NK080(wu)017:61": "myong dbang 'chang pa'i mtshan nyid de //",
    "NK080(wu)017:62": "sgra dbyangs yi ge sgyur phyir ro //",
    "NK080(wu)017:63": "sgrom mdo rlung sogs las bzhi'i dbyibs //",
    "NK080(wu)017:64": "snying gi thig le bsgom lha ste //",
    "NK080(wu)017:65": "snod bcud kun gyi bdag po dang //",
    "NK080(wu)017:66": "bsam pa'i las la sbyor phyir ro //",
    "NK080(wu)017:67": "las su 'di dag byed spyod kyang //",
    "NK080(wu)017:68": "rang bzhin ma grub sems med phyir //",
    "NK080(wu)017:69": "bsgom dang bsgom par bya med phyir //",
    "NK080(wu)017:70": "chags med tshul du rang bzhin gnas //",
    "NK080(wu)017:71": "rang bzhin gnas don gsum pa ni //",
    "NK080(wu)017:72": "tha snyad gnyis sdud byang chub sems //",
    "NK080(wu)017:73": "tha yi tha snyad kun rdzob don //",
    "NK080(wu)017:74": "yul ming ma mthong gsang ba'i ming //",
    "NK080(wu)017:75": "snang byed thabs kyang de bzhin te //",
    "NK080(wu)017:76": "rang bzhin bde ba gnas pa'i lam //",
    "NK080(wu)017:77": "khu ba rgyud pas bde myong ba //",
    "NK080(wu)017:78": "rang zhin gnas lug gsang ba'i dbang //",
    "NK080(wu)017:79": "thabs dang byin brlabs 'brel ba'i phyir //",
    "NK080(wu)017:80": "brtul zhugs ldan pas spyad cing blang //",
    "NK080(wu)017:81": "bzhi pa'i gnas lugs 'di bzhin te //",
    "NK080(wu)017:82": "tha snyad rig phyir mtha' bral bas //",
    "NK080(wu)017:83": "'dzin dang bzung ba med pa'i phyir //",
    "NK080(wu)017:84": "rang rig gsal bas khyab gnas pa'o //",
    "NK080(wu)017:85": "lnga pa bde chen brtan po nyid //",
    "NK080(wu)017:86": "rang rig rkyen med rang gsal ba //",
    "NK080(wu)017:87": "sku dang ye shes ngo bo nyid //",
    "NK080(wu)017:88": "ngang nyid lhun gyis grub pa ni //",
    "NK080(wu)017:89": "rgyu 'bras rim pa'i dus bral ba //",
    "NK080(wu)017:90": "rgyu'i dus nyid 'bras rdzogs pa'o //",
    "NK080(wu)017:91": "thob bya rgyu la mi gnas na //",
    "NK080(wu)017:92": "phyogs dus rgyu dang rkyen dag gis //",
    "NK080(wu)017:93": "kun nas slong thob rigs med de //",
    "NK080(wu)017:94": "bra sran 'bras bu dbang skur yang //",
    "NK080(wu)017:95": "de la 'bras bu snang ba med //",
    "NK080(wu)017:96": "dbang mchog rang la gnas par ni //",
    "NK080(wu)017:97": "dus gsum rgyal ba'i lung las gsungs //",
    "NK080(wu)017:98": "dbang rnams rang la med 'gyur na //",
    "NK080(wu)017:99": "bskur bas thob par mi 'gyur te //",
    "NK080(wu)017:100": "gdod nas ldan phyir mtshungs pa ste //",
    "NK080(wu)017:101": "gzhi'i phyir thog mar bkod pa yin //",
    "NK080(wu)017:102": "lus gzhan par ma'i mtshan nyid ni //",
    "NK080(wu)017:103": "ngo bo dbang lnga thun mong du //",
    "NK080(wu)017:104": "lus ni bcu dang drug gis rdzogs //",
    "NK080(wu)017:105": "snod dang dkyil 'khor skur ba'i dus //",
    "NK080(wu)017:106": "rang gi ngo bo nges tshig dang //",
    "NK080(wu)017:107": "bskur rdzas thabs dang rgyu dang rkyen //",
    "NK080(wu)017:108": "gnas dang sgrib spong thob pa'i tshang //",
    "NK080(wu)017:109": "chos dang dgos ched skyon yon gyis //",
    "NK080(wu)017:110": "mdor bsdus lus kyi mtshan nyid bzhag /phan pa rgyas pa'i don bstan pa //",
    "NK080(wu)017:111": "phan dbang bcu la mos dang na //",
    "NK080(wu)017:112": "de nyid sbyin pa'i snod du bstan //",
    "NK080(wu)017:113": "rgyas 'bring dkyil 'khor ri mo du //",
    "NK080(wu)017:114": "las kyi gzhung rdzogs phan dbang bskur //",
    "NK080(wu)017:115": "dang po sems bskyed 'jug dus su //",
    "NK080(wu)017:116": "rdzas kyi dbang bcu rdzogs par sbyin //",
    "NK080(wu)017:117": "ngo bo'i mtshan nyid bstan pa ni //",
    "NK080(wu)017:118": "mtshan bya dbang dang mtshon byed de //",
    "NK080(wu)017:119": "mtshon bya bdag la rdzogs pa ste //",
    "NK080(wu)017:120": "mtshon byed rab gnas ldan pa'i rdzas //",
    "NK080(wu)017:121": "thob bya gang yin ngo bo ste //",
    "NK080(wu)017:122": "rgyu rkyen 'dzoms pas bskur ba yis //",
    "NK080(wu)017:123": "bdag la nus skyes rno la ngar brtag bzhin //",
    "NK080(wu)017:124": "bdag la phan phyir ming du brjod //",
    "NK080(wu)017:125": "rdzas ni rnam bcu'i ngo bo nyid //",
    "NK080(wu)017:126": "las kyi rim pa rgyas pa yis //",
    "NK080(wu)017:127": "bskur ba'i thabs kun gsungs pa yin //",
    "NK080(wu)017:128": "mtshungs ldan lhan cig rgyu yin te //",
    "NK080(wu)017:129": "mtshungs pa rang bzhin gnas pa nyid //",
    "NK080(wu)017:130": "lhan cig byed pa rdzas bcu dngos //",
    "NK080(wu)017:131": "phyag rgya rang gi mtshan nyid dang //",
    "NK080(wu)017:132": "gdug la mi bskyod rab gnas te //",
    "NK080(wu)017:133": "bum pa rang gi byang chub sems //",
    "NK080(wu)017:134": "dbu rgyan rang bzhin snying po 'bras //",
    "NK080(wu)017:135": "'phreng ba cod pan rin chen pad //",
    "NK080(wu)017:136": "go cha rgyal mtshan rdo rje sems //",
    "NK080(wu)017:137": "bza' btung snang mdzad rab gnas ldan //",
    "NK080(wu)017:138": "dngos su las sbyor lhan cig rgyu //",
    "NK080(wu)017:139": "rkyen ni rgyu dang bdag po dang //",
    "NK080(wu)017:140": "de ma thag pa dmigs pa bzhi //",
    "NK080(wu)017:141": "slob ma'i yon tan bcu drug nyid //",
    "NK080(wu)017:142": "chags gnyis rang phyogs chad dang chung //",
    "NK080(wu)017:143": "dregs bskur phrag dog le lo med //",
    "NK080(wu)017:144": "snying rje ldan zhing khong sems med //",
    "NK080(wu)017:145": "longs spyod mi chags nan tan ldan //",
    "NK080(wu)017:146": "yid ring ldog med rkyen thub cing //",
    "NK080(wu)017:147": "dang ba'i sems ldan thob pa'i rgyu //",
    "NK080(wu)017:148": "dkyil 'khor bskur rdzas dus nyid dang //",
    "NK080(wu)017:149": "ting 'dzin sngags dang phyag rgya yis //",
    "NK080(wu)017:150": "nus mthu mang po snang ba nyid //",
    "NK080(wu)017:151": "bdag pa'i rkyen du brjod pa yin //",
    "NK080(wu)017:152": "dngos bcu skad kyi tshul dag gis //",
    "NK080(wu)017:153": "snga phyi ltos nas go 'byed pa //",
    "NK080(wu)017:154": "rgyu 'bras tshul de de ma thag /lta ba ting 'dzin nongs ldan zhing //",
    "NK080(wu)017:155": "log pa'i lta 'bras byin brlabs can //",
    "NK080(wu)017:156": "las dang man ngag rgyu ldan pa //",
    "NK080(wu)017:157": "dngos rdzas rdzogs pa'i slob dpon ni //",
    "NK080(wu)017:158": "rim pa nod pa'i yul du gsungs //",
    "NK080(wu)017:159": "gnas ni spyi dang khyad par te //",
    "NK080(wu)017:160": "gnas ni phyi dang nang gnyis te //",
    "NK080(wu)017:161": "phyir rol ri dang yul phyi dang //",
    "NK080(wu)017:162": "sgrub khang sa nas lo rgyus can //",
    "NK080(wu)017:163": "blang bya de bzlog nas //",
    "NK080(wu)017:164": "de bzhin nang la stims gnyis //",
    "NK080(wu)017:165": "spyi dbang lus la bskur ba ste //",
    "NK080(wu)017:166": "brgyad par snying po dbu rgyan bum //",
    "NK080(wu)017:167": "gdugs dang cod pan 'phreng ba gos //",
    "NK080(wu)017:168": "go cha lus te rgyal mtshan lag /bza' btung dag gi lam la'o //",
    "NK080(wu)017:169": "phyag rgya spyi bo'am snying ga ste //",
    "NK080(wu)017:170": "gzhag pa'i gnas dang bstim pa'i gnas //",
    "NK080(wu)017:171": "de bzhin khong du chud pa gces //",
    "NK080(wu)017:172": "sgrib pa spong lugs spyi khyad par //",
    "NK080(wu)017:173": "las dang rnam smin phyogs cha re //",
    "NK080(wu)017:174": "skye gnas brgyad spong spyi'i te //",
    "NK080(wu)017:175": "khyad par bkur gnas spyi dang sbyar //",
    "NK080(wu)017:176": "dbang thob ces pa'i tha snyad ni //",
    "NK080(wu)017:177": "spyad rgyu mngon sum thob pa yang //",
    "NK080(wu)017:178": "go mi 'gog cing rig la snang //",
    "NK080(wu)017:179": "tha mar sangs rgyas thob byed cing //",
    "NK080(wu)017:180": "nus pa gang skyes thob pa'i tshad //",
    "NK080(wu)017:181": "chos dang chos ni nyan bshad de //",
    "NK080(wu)017:182": "phyi rol drang don nyan bshad rung //",
    "NK080(wu)017:183": "dkyil 'khor sogs mtshan nyid bshad //",
    "NK080(wu)017:184": "brod dang g.yangs sa shes phyir ro //",
    "NK080(wu)017:185": "dgos ched spyi dang khyad par ro //",
    "NK080(wu)017:186": "nub sgo 'byed dang sa bgrod phyir //",
    "NK080(wu)017:187": "skabs kyis rnam pa gnyis su 'gyur //",
    "NK080(wu)017:188": "khyad par rang gi don du'o //",
    "NK080(wu)017:189": "skyon ma mgo 'gas chos mi thos //",
    "NK080(wu)017:190": "yon tan tshe ring bde ba thob //",
    "NK080(wu)017:191": "'di dang phyi mar thob pa'o //",
    "NK080(wu)017:192": "nub pa'i snod ni bdag dang gzhan //",
    "NK080(wu)017:193": "gnyis ka'i don byed brtson ldan pa //",
    "NK080(wu)017:194": "khyad par snod ces bstan pa ste //",
    "NK080(wu)017:195": "bcu drug mtshad ldan spyi yi snod //",
    "NK080(wu)017:196": "phan bzhi ri mo'i dkyil 'khor dang //",
    "NK080(wu)017:197": "yan lag lnga sogs dkyil 'khor te //",
    "NK080(wu)017:198": "slob ma'i dus su nus dbang bskur //",
    "NK080(wu)017:199": "phan pa thob pa'i dus nyid du //",
    "NK080(wu)017:200": "ngo bo mnyam bya bsgom bya sogs //",
    "NK080(wu)017:201": "dbang po yan lag gnas gsal ba'o //",
    "NK080(wu)017:202": "bdag gzhan don la nus gsal ba //",
    "NK080(wu)017:203": "rdzas ni glegs bam rgya grams dang //",
    "NK080(wu)017:204": "'khor lo phreng ba rdo rje dril //",
    "NK080(wu)017:205": "'byung ldan don yod snang mtha' yas //",
    "NK080(wu)017:206": "yi dam rigs lnga'i rab gnas ldan //",
    "NK080(wu)017:207": "thabs ni dbang sogs gnas lnga ru //",
    "NK080(wu)017:208": "so so'i rigs kyi dkyil 'khor bskyed //",
    "NK080(wu)017:209": "rgyu ni rnam grangs bshad bzhin te //",
    "NK080(wu)017:210": "bdag gnas mtshungs rgyu la sogs pa //",
    "NK080(wu)017:211": "lhan cig rgyu ru bshad pa yin //",
    "NK080(wu)017:212": "nus la dad ldan rgyu yin rkyen //",
    "NK080(wu)017:213": "bdag po yan lag 'tshogs pa'i mthu //",
    "NK080(wu)017:214": "de ma thag pa nus rim lnga //",
    "NK080(wu)017:215": "bltos nas 'bras go 'byed pa'o //",
    "NK080(wu)017:216": "dmigs pa mtshan ldan man ngag can //",
    "NK080(wu)017:217": "byin rlabs ldan pa pha nyid do //",
    "NK080(wu)017:218": "gnas ni rna ba snying lag dang //",
    "NK080(wu)017:219": "lce dang yan lag rnam lnga'o //",
    "NK080(wu)017:220": "mgrin pa phan dang nus ming ste //",
    "NK080(wu)017:221": "khyad par phan dang nyon mongs dang //",
    "NK080(wu)017:222": "tha mar rtog pa 'jil bar byed //",
    "NK080(wu)017:223": "thob pa'i tshad ni nus pa lnga //",
    "NK080(wu)017:224": "bdag dang gzhan dang gnyis ka'i don //",
    "NK080(wu)017:225": "spyod sgo ma 'gags thob pa'i tshad //",
    "NK080(wu)017:226": "chos ni nges grol nges bshad rnams //",
    "NK080(wu)017:227": "snang byed man chad nyan du rung //",
    "NK080(wu)017:228": "dag pa gsang ba'i sgo 'byed dang //",
    "NK080(wu)017:229": "bsgom dang dbugs phyung rjes su sbyar //",
    "NK080(wu)017:230": "don gnyis mthar phyin bya phyir ro //",
    "NK080(wu)017:231": "skyon ni dbang med las brtson dang //",
    "NK080(wu)017:232": "de nyid glags pa'i rgyu ru 'gyur //",
    "NK080(wu)017:233": "yon tan don mthar phyin byed pa'i //",
    "NK080(wu)017:234": "thams cad la ni thogs med pa'o //",
    "NK080(wu)017:235": "gsang ba'i dbang zhes brjod pa'i snod //",
    "NK080(wu)017:236": "spyod pa'i brtul shugs ldan pa yis //",
    "NK080(wu)017:237": "dam rdzas rnams la 'dzem med pa'o //",
    "NK080(wu)017:238": "dkyil 'khor sor bzhi mdzub gang ste //",
    "NK080(wu)017:239": "phyi rol nang gi tshul du dabye'o //",
    "NK080(wu)017:240": "dus ni nus rdzogs slob pa'o //",
    "NK080(wu)017:241": "mtshan nyid bar mar 'jug pa yi //",
    "NK080(wu)017:242": "ngo bo rnam pa gnyis su 'gyur //",
    "NK080(wu)017:243": "khu ba ye shes ro ldan pas //",
    "NK080(wu)017:244": "ma rtog myong ba'i dus ldan pa'o //",
    "NK080(wu)017:245": "thob bya rang gi ngo bo yi //",
    "NK080(wu)017:246": "thabs dang shes rab gnyis med drug /bla ma'i nyi zla ro ldan pa //",
    "NK080(wu)017:247": "ma thob rab tu snang med gsang //",
    "NK080(wu)017:248": "de nyid byin pas snang med pa //",
    "NK080(wu)017:249": "bde dang mtshan ma skyes pa ni //",
    "NK080(wu)017:250": "dbang zhes tha snyad brjod pa yin //",
    "NK080(wu)017:251": "rdzas ni dngos dang nus pa ste //",
    "NK080(wu)017:252": "dngos ni nyi zla byang chub sems //",
    "NK080(wu)017:253": "bskur thabs chen mchog gsal ba la //",
    "NK080(wu)017:254": "nub pa skyed phyir thob pa shun //",
    "NK080(wu)017:255": "las kyi rim pa thabs brjod de //",
    "NK080(wu)017:256": "sor bzhi pa nas che mchog par //",
    "NK080(wu)017:257": "mtshungs rgya lngar bshad gnas lugs de //",
    "NK080(wu)017:258": "lhan cig byad rgyu ro ldan sems //",
    "NK080(wu)017:259": "rkyen ni brtul zhugs dang sems rgyu //",
    "NK080(wu)017:260": "yan lag tshang zhi'i nus pa dag /sbyor mnyam ldan pa'i slob ma'i yul //",
    "NK080(wu)017:261": "skad cig las rim go 'byed pa //",
    "NK080(wu)017:262": "de ma thag pa'i mtshan nyid do //",
    "NK080(wu)017:263": "gnas ni gzhan dang stim gnyis so //",
    "NK080(wu)017:264": "sems kyi dkyil nas drangs pa'i chu //",
    "NK080(wu)017:265": "khyod kyi lce la phab pa ni //",
    "NK080(wu)017:266": "snying gi dkyil du gzung bar byos //",
    "NK080(wu)017:267": "gdams pa lce nyid gnas bskul nas //",
    "NK080(wu)017:268": "yungs kar tshad tsam sems 'od kyis //",
    "NK080(wu)017:269": "rang rgyud sa bon bsreg sbyangs phyir //",
    "NK080(wu)017:270": "rnam smin sgrib pa phyogs gnyis dang //",
    "NK080(wu)017:271": "khyad par ngag gi skyon sbyangs pa'o //",
    "NK080(wu)017:272": "thob tshad khu bas bsku pa'i dus //",
    "NK080(wu)017:273": "'od gsal phyogs bde mtshan thong ba'o //",
    "NK080(wu)017:274": "bde dang mtshan ma bu'i rtags //",
    "NK080(wu)017:275": "dpe don mtshon bya byed par shes //",
    "NK080(wu)017:276": "chos ni rdzogs rims ma lus dang //",
    "NK080(wu)017:277": "gdams ngag dpog pa man chod nyan //",
    "NK080(wu)017:278": "'dzin pa'i nyes dmigs gnas brgyad bshad //",
    "NK080(wu)017:279": "yon tan sdug bsngal las grol bstan //",
    "NK080(wu)017:280": "'chad par gyur pa de bzhin no //",
    "NK080(wu)017:281": "gsum pa dbang gi rgyu phyir dang //",
    "NK080(wu)017:282": "tshe'i dngos grub thob phyir ro //",
    "NK080(wu)017:283": "skyon ni chos rnams mi thos dang //",
    "NK080(wu)017:284": "rim pa gong du bshad pa 'gag /khyad par bzhi pa'i dbang sgo 'gas //",
    "NK080(wu)017:285": "tshe ring 'gyur ba'i nus med pa'o //",
    "NK080(wu)017:286": "yon tan rgyal ba'i sras 'gyur nas //",
    "NK080(wu)017:287": "sgegs mo yum sogs byin rlob 'gyur //",
    "NK080(wu)017:288": "thab mo rnams kyi thun mong ste //",
    "NK080(wu)017:289": "khyad par man ngag snod du 'gyur //",
    "NK080(wu)017:290": "bzhi pa'i dbang gi snod bstan pa //",
    "NK080(wu)017:291": "rig pa'i brtul zhugs ldan pa'o //",
    "NK080(wu)017:292": "sems kyi dkyil 'khor legs bstan la //",
    "NK080(wu)017:293": "rab gnas sngar bzhin rgyas par bya //",
    "NK080(wu)017:294": "dkyil 'khor gyi rtsa gnas dang //",
    "NK080(wu)017:295": "pad+ma'i dkyil 'khor bstan par bya //",
    "NK080(wu)017:296": "thun mong 'jug par gsang bar gcig /bzhi lam ting 'dzin gsal ba dang //",
    "NK080(wu)017:297": "rdzogs rim ting 'dzin las rlung dgag /stong du gyur pa'i dus nyid du //",
    "NK080(wu)017:298": "thig le mtshan ldan lag tu gtad //",
    "NK080(wu)017:299": "ngo bo shes rab ye shes ni //",
    "NK080(wu)017:300": "mtshon bya mtshon byed rnam pa gnyis //",
    "NK080(wu)017:301": "dpe dang don gyi bde ba yang //",
    "NK080(wu)017:302": "rgyu 'bras 'byung zlog skabs su shes //",
    "NK080(wu)017:303": "brag gdung gnyis phrang 'od gsal bde //",
    "NK080(wu)017:304": "bzlas pas lhan cig dag bral du //",
    "NK080(wu)017:305": "skyes pa'i gcig rig gsal ba yis //",
    "NK080(wu)017:306": "gsal ba mi rtog nyams rnyed pa'o //",
    "NK080(wu)017:307": "rig pa spros bral shes rab nyid //",
    "NK080(wu)017:308": "ma 'gags mi rtog gsal ba nyid //",
    "NK080(wu)017:309": "thabs kyi gsal bya dbang du brjod //",
    "NK080(wu)017:310": "rdzas kyi skabs kyi phyag rgya'o //",
    "NK080(wu)017:311": "zla ba ldan pa gtan pa'o //",
    "NK080(wu)017:312": "rig thabs ni bden pa'i tshig bzhin te //",
    "NK080(wu)017:313": "zab mo'i theg pa grol byed pa'i //",
    "NK080(wu)017:314": "mi slu thabs kyi man ngag sbyin //",
    "NK080(wu)017:315": "don nyid mngon byed bden tshig go //",
    "NK080(wu)017:316": "rgyu ni bshad bzhin rnam pa gnyis //",
    "NK080(wu)017:317": "rang rig gsal rig mtshungs pa'i rgyu //",
    "NK080(wu)017:318": "bden tshig sbyin pa lhan cig byed //",
    "NK080(wu)017:319": "bcu drug phyag rgya zla ldan pa'o //",
    "NK080(wu)017:320": "las dang dgags sogs slab goms pa //",
    "NK080(wu)017:321": "zla ba'i thig le gnyis bstan pa'o //",
    "NK080(wu)017:322": "rig pa'i shugs dang ldan sems bus //",
    "NK080(wu)017:323": "thob bya thob phyir rgyu yi rkyen //",
    "NK080(wu)017:324": "byed pa'i sdom pa la sogs dang //",
    "NK080(wu)017:325": "cha dang bsod nams ting 'dzin byin //",
    "NK080(wu)017:326": "phyag rgya'i yon tan 'dzom pa'i mthus //",
    "NK080(wu)017:327": "bde ba skyed phyir bdag po'i rkyen //",
    "NK080(wu)017:328": "shes rab ye shes nyams len pa'o //",
    "NK080(wu)017:329": "bu la snang ba'i byin brlabs can //",
    "NK080(wu)017:330": "de lta'i pha ni dmigs pa'i rkyen //",
    "NK080(wu)017:331": "shes rab ye shes 'pho ba'i chas //",
    "NK080(wu)017:332": "rgyu 'bras go 'byed de ma thag /bden tshiig sbyin zhing bde snang ba'i //",
    "NK080(wu)017:333": "gnas ni rig pa'i pho brang ngo //",
    "NK080(wu)017:334": "thams cad rdos pa'i dngos bral bas //",
    "NK080(wu)017:335": "rang rig gsal phyir shes bya'i phyogs //",
    "NK080(wu)017:336": "nyon mongs sgrib pa dka' nas sbyangs //",
    "NK080(wu)017:337": "sa bcu sems la gnas par sbyong //",
    "NK080(wu)017:338": "shes rab ye shes thob pa ni //",
    "NK080(wu)017:339": "brag gdung lta bur phyed myong 'phrad //",
    "NK080(wu)017:340": "de la brten nas rig gsal ba //",
    "NK080(wu)017:341": "gsal la rtog med nyams myong pa //",
    "NK080(wu)017:342": "rgyu 'bras byung tshul rten can no //",
    "NK080(wu)017:343": "de nyid thabs lon rten med de //",
    "NK080(wu)017:344": "gzhi phyir phyag rgya 'bras mi nyams //",
    "NK080(wu)017:345": "rjes su 'jug par bshad pa yin //",
    "NK080(wu)017:346": "bzlog skabs nyi zla nang 'dres dus //",
    "NK080(wu)017:347": "lhan cig dga' ba gnas su zin //",
    "NK080(wu)017:348": "de'i bde ba rtog med gsal //",
    "NK080(wu)017:349": "rten dang rten 'jug bshad bzhin no //",
    "NK080(wu)017:350": "gsang bshad khyad par thabs kyi mchog /",
    "NK080(wu)017:351": "'od gsal bde dang thabs rnams mnyam //",
    "NK080(wu)017:352": "bstan pa'i dbang la sbyang phyir dang //",
    "NK080(wu)017:353": "sangs rgyas mthar thug bya phyir nong //",
    "NK080(wu)017:354": "shes shes ba shes ma rnyed na //",
    "NK080(wu)017:355": "rdo rje bskal pa mtha' glags bar //",
    "NK080(wu)017:356": "'od gsal bde ba med par ni //",
    "NK080(wu)017:357": "nam mkha'i chu skyes bzhin de skyon //",
    "NK080(wu)017:358": "skyon bzlog yon tan nyid du 'gyur //",
    "NK080(wu)017:359": "grangs kyi lnga pa'i ngo bo bstan //",
    "NK080(wu)017:360": "mthar thug bde ba chen po'i dbang //",
    "NK080(wu)017:361": "snod ni mnyam pa'i brtul zhugs ldan //",
    "NK080(wu)017:362": "dkyil 'khor la bzhi thun mong ste //",
    "NK080(wu)017:363": "dus ni phyi dang nang gi ste //",
    "NK080(wu)017:364": "phyi rol sa bcu mthar phyin dang //",
    "NK080(wu)017:365": "shes rab ye shes thob pa'o //",
    "NK080(wu)017:366": "nang gi sa rlung rgya ba'i dus //",
    "NK080(wu)017:367": "ngo bo bden gnyis dbyer med pa'o //",
    "NK080(wu)017:368": "ye shes chen po thob bya de'o //",
    "NK080(wu)017:369": "nges tshig rnam grangs lnga par brjod //",
    "NK080(wu)017:370": "don dang ngo bo bstan bde chen //",
    "NK080(wu)017:371": "gnyis med bde ba mtha' bral ba //",
    "NK080(wu)017:372": "grub dang bde ba gcig par bde //",
    "NK080(wu)017:373": "ngo bo 'gyur med brtan par brjod //",
    "NK080(wu)017:374": "de nyid rten dang brten can dang //",
    "NK080(wu)017:375": "mtshon bya mtshon byed dpe dang don //",
    "NK080(wu)017:376": "dngos dang rdzas 'jug rim dang zlog /de ltar grangs don shes bya'o //",
    "NK080(wu)017:377": "rten can ba ni nyi ma dag /zla bar 'dres",
    "NK080(wu)017:378": "pa kha sgyur zlog /sa lu yu sbubs chu 'dren",
    "NK080(wu)017:379": "bzhin // goms pa sa'i mos drangs pa'i rgyus //",
    "NK080(wu)017:380": "chu mar bzhin 'dres bden bde ni //",
    "NK080(wu)017:381": "rgyu las skyed phyir rten can te //",
    "NK080(wu)017:382": "ngo bo mtshon phyir dpe ru brjod //",
    "NK080(wu)017:383": "phyag rgya bral yang nyams med pa'i //",
    "NK080(wu)017:384": "gnyis med ye shes gsal ba ni //",
    "NK080(wu)017:385": "rten las 'byung ba'i rten med de //",
    "NK080(wu)017:386": "rjes 'jug rnal 'byor brda' zhes brjod //",
    "NK080(wu)017:387": "sa bon gnyis 'dres skyes pa ni //",
    "NK080(wu)017:388": "rgyu 'bras rim pa'i dbang du brjod //",
    "NK080(wu)017:389": "thig le bsgyur bas mthar phyin dus //",
    "NK080(wu)017:390": "skyes pa brjod pa'i dbang du brjod //",
    "NK080(wu)017:391": "rdzas ni phyag rgya nyi ldan pa'o //",
    "NK080(wu)017:392": "bskur thabs bzlog pa'i man ngag dang //",
    "NK080(wu)017:393": "bde ba rin chen tshim sbyin pa'o //",
    "NK080(wu)017:394": "bden gnyis dbyer med bdag gi sems //",
    "NK080(wu)017:395": "ye nas gnas pa mtshungs zhes bshad //",
    "NK080(wu)017:396": "nyi zla ldan dus sbyin pa'i las //",
    "NK080(wu)017:397": "rim pa lhan cig byed pa'o //",
    "NK080(wu)017:398": "mnyan pa'i brtul zhugs rab ldan zhing //",
    "NK080(wu)017:399": "brtan pa'i dpal ldan dad pa'i bu //",
    "NK080(wu)017:400": "rgyu'i rkyen du brjod pa yin //",
    "NK080(wu)017:401": "bzlog pa'i ral rims man ngag tshogs //",
    "NK080(wu)017:402": "bde ba'i gzhi phyir bdag por brjod //",
    "NK080(wu)017:403": "brtan dbang nyams dang tshor ldan pas //",
    "NK080(wu)017:404": "bu la snang bus pha nyid yul //",
    "NK080(wu)017:405": "rim gyi bzlog pa bcu gsum po //",
    "NK080(wu)017:406": "thig le 'phos pas go 'byed pa //",
    "NK080(wu)017:407": "rgyu 'bras tshul de de ma thag /gnas ni khyad par thun mong ngo //",
    "NK080(wu)017:408": "sa bcu mthar phyin byang chub sems //",
    "NK080(wu)017:409": "rig la gnas pa'i shes rig 'phra //",
    "NK080(wu)017:410": "'phra ba'i phra dang shes sgrib gnon //",
    "NK080(wu)017:411": "mun dang snang bzhin ma gsal dag /tshad ni skabs kyis gnyis 'gyur te //",
    "NK080(wu)017:412": "skad cig ma dang rgyun dbang du //",
    "NK080(wu)017:413": "zur 'jug bde ba gsal ba ste //",
    "NK080(wu)017:414": "dpe don cha gnyis dbye ba shes //",
    "NK080(wu)017:415": "chos ni 'bras bu pad+ma spyad //",
    "NK080(wu)017:416": "mthar thug ma lus mnyam du rung //",
    "NK080(wu)017:417": "thig le nyi zla dbyer med pa'i //",
    "NK080(wu)017:418": "bdag gzhan bde ba spong ba ni //",
    "NK080(wu)017:419": "bskal pa'i rnam grangs ji snyed pa'i //",
    "NK080(wu)017:420": "mthar phyin mi thob skyon zhes bya //",
    "NK080(wu)017:421": "yon tan ma lus lhun grub pa'i //",
    "NK080(wu)017:422": "mgo lus kha lce byed pas kyang //",
    "NK080(wu)017:423": "dus tshigs mi mthun mang brjod kyang //",
    "NK080(wu)017:424": "zad byed phyir rdzogs mi 'gyur ro //",
    "NK080(wu)017:425": "tha ma'i don gyi mtshan nyid ni //",
    "NK080(wu)017:426": "lam gyis bsgrubs pas 'bras bu ste //",
    "NK080(wu)017:427": "lam du rgyu dang 'bras bu ste //",
    "NK080(wu)017:428": "bdag yul gnyis kar shes par bya //",
    "NK080(wu)017:429": "phyag rgya ma la cig car te //",
    "NK080(wu)017:430": "pha la rim pa'i dbang du brjod //",
    "NK080(wu)017:431": "rim pa'i las 'bras skad cig ma //",
    "NK080(wu)017:432": "bcu drug dag bzhi chog la bzhi //",
    "NK080(wu)017:433": "gang bral rtsa lnga tshogs sbyor lam //",
    "NK080(wu)017:434": "gnyis pa'i gnyis sogs tha ma rab //",
    "NK080(wu)017:435": "sa bcu'o gsal bcu gcig ste //",
    "NK080(wu)017:436": "pha rol phyin dang sa mtshan nyid //",
    "NK080(wu)017:437": "mtshungs phyir dpe don bde bar sbyor //",
    "NK080(wu)017:438": "'pho ba yod phyir lam gyi 'bras //",
    "NK080(wu)017:439": "bzlog pa'i skabs su yang de bzhin shes //",
    "NK080(wu)017:440": "skabs kyi 'bras bu yang 'di bzhin te //",
    "NK080(wu)017:441": "phan pa'i dbang bskur dus 'di nas //",
    "NK080(wu)017:442": "rgyal ba'i sras 'gyur lha yi ming //",
    "NK080(wu)017:443": "'khor lo sgyur sogs longs spyod ldan //",
    "NK080(wu)017:444": "dam pa'i gsang sngags spyod bskal ldan //",
    "NK080(wu)017:445": "brgyud nas kun bzang nyid du 'gyur //",
    "NK080(wu)017:446": "de yang spyod dang khyad par ro //",
    "NK080(wu)017:447": "nus pas lha yi nor 'grub ste //",
    "NK080(wu)017:448": "bdag gzhan las rnams mthar phyung pas //",
    "NK080(wu)017:449": "bsod nams tshogs rnams mngon rdzogs te //",
    "NK080(wu)017:450": "bgrod nas sku gsum tha mar 'grub //",
    "NK080(wu)017:451": "gsang ba dbang thob 'bras bu nyid //",
    "NK080(wu)017:452": "'od gsal phyogs kyi bde ldan pas //",
    "NK080(wu)017:453": "khams gsum kun da'i zhing khams mthong //",
    "NK080(wu)017:454": "de phyir bde dang mtshan ma rtag /bzhi pa'i dbang gis 'bras bu ni //",
    "NK080(wu)017:455": "sa rims kun tu 'od thob nyid //",
    "NK080(wu)017:456": "rten pa'i glu ni brag gdung ste //",
    "NK080(wu)017:457": "sangs rgyas dang po de 'bras bu //",
    "NK080(wu)017:458": "yang na nyi zla 'dres log bde //",
    "NK080(wu)017:459": "skad cig rgyud gyis dpe don thob //",
    "NK080(wu)017:460": "lnga'i 'bras bu mthar thug sa //",
    "NK080(wu)017:461": "nyi ma zla ba 'phrang ba'i rgyud //",
    "NK080(wu)017:462": "gsum pa'i bde ba'i ye shes ni //",
    "NK080(wu)017:463": "myong la mi 'dzin pad+ma spyan //",
    "NK080(wu)017:464": "rtsar gnas lhar gsal 'khor lo yis //",
    "NK080(wu)017:465": "lha gsal mi 'dzin shes rab thabs //",
    "NK080(wu)017:466": "'gro don lhan 'char thabs kyi sa //",
    "NK080(wu)017:467": "rang byung chen po ye shes sa //",
    "NK080(wu)017:468": "lam 'dres mi phyed kun bzang sa //",
    "NK080(wu)017:469": "dngos po nyid du mtshon pa'i dpe //",
    "NK080(wu)017:470": "skad cig rgyun dus bshad bzhin no //",
    "NK080(wu)017:471": "skabs su 'phros pa dbang gi don //",
    "NK080(wu)017:472": "de dag tha ma'i spyod yul te //",
    "NK080(wu)017:473": "brnyan ma'i dkyil 'khor las kyi yum //",
    "NK080(wu)017:474": "dngos su rten pas dman don te //",
    "NK080(wu)017:475": "'bras bu'ang mtshon pa'i bde ba skye //",
    "NK080(wu)017:476": "dus kyang skad cig dbang tsam ste //",
    "NK080(wu)017:477": "slob ma bshad pa'i snod ldan pa //",
    "NK080(wu)017:478": "bla ma rim pa'i drod thob pas //",
    "NK080(wu)017:479": "kun na byin brlabs skye bar 'dod //",
    "NK080(wu)017:480": "blo 'bring ting 'dzin dkyil 'khor du //",
    "NK080(wu)017:481": "slob dpon ting 'dzin gral non pa //",
    "NK080(wu)017:482": "drod thob slob ma dbang bskur ba //",
    "NK080(wu)017:483": "drod thob sa la sbyar phyin sbyin //",
    "NK080(wu)017:484": "rig pa'i lha mo dag dang sbyor //",
    "NK080(wu)017:485": "'bras bu dngos su rig 'dzin thob //",
    "NK080(wu)017:486": "blo rab rig 'dzin sa thob pa //",
    "NK080(wu)017:487": "bla ma bde bar gshegs nyid de //",
    "NK080(wu)017:488": "rang bzhin dkyil 'khor chen po ru //",
    "NK080(wu)017:489": "rig 'dzin sangs rgyas nyer sbyar phyir //",
    "NK080(wu)017:490": "ye shes phyag rgya mos dang sbyar //",
    "NK080(wu)017:491": "'bras bu yang dag rdzogs sangs rgyas //",
    "NK080(wu)017:492": "rin chen rgya mtsho rdo rje sems //",
    "NK080(wu)017:493": "sgyu 'phrul pa'i rgyud nyid las //",
    "NK080(wu)017:494": "byed pa yab yum sbyor ba yis //",
    "NK080(wu)017:495": "dbang bskur chos bshad 'khor rnams kyis //",
    "NK080(wu)017:496": "rgyud rtogs sngon byung shes par bya //",
    "NK080(wu)017:497": "dkyil 'khor tha mar phyin pa'o //",
    "NK080(wu)017:498": "sgyu 'phrul rgya mtsho'i dngos lnga nyon mongs pa //",
    "NK080(wu)017:499": "rig pa'i kyi gnas bsrungs te bsdus pa yi //",
    "NK080(wu)017:500": "man ngag thabs mchog bde thob don rtogs nas //",
    "NK080(wu)017:501": "lam gnyis rnal 'byor ma lus mthar phyin no //",
    "NK080(wu)017:502": "de ltar thabs la don phye nas //",
    "NK080(wu)017:503": "kun gyi theg chen don mthong ste //",
    "NK080(wu)017:504": "dug gi nad sel bde rnyed ltar //",
    "NK080(wu)017:505": "nyon mongs nyid kyi grol bar shog /dbang gi don rab tu 'byed pa rdzogs so //"
}