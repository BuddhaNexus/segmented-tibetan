{
    "T02D3442:101a-0": "@101a # // rgya gar skad du /",
    "T02D3442:101a-1": "a'arya w'a g'i r'a dza manydzu shr'i s'a dha nam /",
    "T02D3442:101a-2": "bod skad du /",
    "T02D3442:101a-3": "'phags pa 'jam dpal ngag gi rgyal po'i sgrub thabs /",
    "T02D3442:101a-4": "'jam dpal mgon la phyag 'tshal lo //",
    "T02D3442:101a-5": "gur gum bzang po ltar dmar gzhon nu'i sku la dpal gyis mtshan //",
    "T02D3442:101a-6": "rdzogs pa'i sangs rgyas 'od kyis rmongs pa'i dra ba bcom pa bzhin //",
    "T02D3442:101a-7": "dbang phyug yongs bcings phyag gis dam chos 'chad pa'i tshul mdzad pa//",
    "T02D3442:101a-8": "rol pa'i stabs bzhugs 'dod sbyin ngag gi rgyal po la phyag 'tshal //",
    "T02D3442:101a-9": "snga bar langs te dang por ni //",
    "T02D3442:101a-10": "pam las snying gar sna tshogs pad //",
    "T02D3442:101a-11": "aa las zla ba'i dkyil 'khor steng //",
    "T02D3442:101a-12": "hr'i:yig gur gum lta bur dmar //",
    "T02D3442:101a-13": "bltas nas zhal bsang la sogs bya //",
    "T02D3442:101b-0": "bsam gtan khang pa gtsang ma @101b ru ;",
    "T02D3442:101b-1": "/ bde ba'i stan la yang dag gnas //",
    "T02D3442:101b-2": "sngags dang sangs rgyas yon tan gnas //",
    "T02D3442:101b-3": "byams pas 'gro la bu sdug bzhin //",
    "T02D3442:101b-4": "dga' bas yon tan stong ldan ltar //",
    "T02D3442:101b-5": "sdug bsngal rgyur gyur sdug bsngal las //",
    "T02D3442:101b-6": "gdon par 'dod pa'i snying rje yis //",
    "T02D3442:101b-7": "rtag tu rab dga' de bzhin du //",
    "T02D3442:101b-8": "yon tan dam pa rab sbyor 'dod //",
    "T02D3442:101b-9": "rang gi don la mi lta bar //",
    "T02D3442:101b-10": "btang snyoms gzhan gyi don byed pa //",
    "T02D3442:101b-11": "sngags pas bsgom bya 'od zer tshogs //",
    "T02D3442:101b-12": "spros nas rgyal rnams gdan drangs te //",
    "T02D3442:101b-13": "de yis nam mkha' gang bar blta //",
    "T02D3442:101b-14": "yid kyi rang bzhin las byung mchod //",
    "T02D3442:101b-15": "byug pa dril phyis khrus rnams dang //",
    "T02D3442:101b-16": "sna tshogs rgyan gyis brgyan par bya //",
    "T02D3442:101b-17": "mchod pa'i sprin tshogs 'phro ba yi //",
    "T02D3442:101b-18": "khams gsum yang dag lha ru spro //",
    "T02D3442:101b-19": "yang na so so grangs med pa'i //",
    "T02D3442:101b-20": "lus sprul nas ni phyag bya'o //",
    "T02D3442:101b-21": "'dod chags zhe sdang gti mug dang //",
    "T02D3442:101b-22": "rnam gsum lus ngag yid dbang gis //",
    "T02D3442:101b-23": "byas pa'i sdig dang byed pa la ;",
    "T02D3442:101b-24": "/ rjes su yi rang de rnams bshags //",
    "T02D3442:101b-25": "sems can don byed dang bcas pa'i //",
    "T02D3442:101b-26": "sdom pa yang nas yang du gzung //",
    "T02D3442:101b-27": "rdzogs pa'i sangs rgyas 'jam dbyangs sogs //",
    "T02D3442:101b-28": "sbyin pa la sogs dge las skyes //",
    "T02D3442:101b-29": "yang dag rdzogs la gsol 'debs shing //",
    "T02D3442:101b-30": "yun ring dam ches gsung bar bskul ;",
    "T02D3442:101b-31": "/ dkon mchog gsum la skyabs 'gro zhing //",
    "T02D3442:101b-32": "byang chub sems kyi lam mchog bsten //",
    "T02D3442:101b-33": "aom sh'u n+ya t'a dzny'a na badzra sva bh'a ba a'atma ko&amp; ham //",
    "T02D3442:101b-34": "de nas sna tshogs padma gnas //",
    "T02D3442:101b-35": "aom yig las skyes zla steng gnas //",
    "T02D3442:101b-36": "yi ge'i tshogs 'phro blta byas nas //",
    "T02D3442:101b-37": "'gro ba rnams la 'jam dbyangs mchog / dgug gzhug byas nas sngags pa yis //",
    "T02D3442:101b-38": "ngag gi rgyal po bsgom par bya //",
    "T02D3442:101b-39": "gur gum ltar dmar mdzes pa'i sku //",
    "T02D3442:101b-40": "sgyu ma 'dod lha las rgyal ba //",
    "T02D3442:101b-41": "ha ri ha ri'i gdan la bzhugs //",
    "T02D3442:101b-42": "'khrul pa med pa rol pa'i stabs //",
    "T02D3442:101b-43": "phyag g-yon sdong bu dang bcas pa'i //",
    "T02D3442:101b-44": "autpal sngon po yongs su bsnams ;",
    "T02D3442:101b-45": "/ rdzogs pa'i sangs rgyas yon tan tshogs //",
    "T02D3442:101b-46": "rin chen rgyan gyis rab mdzes pa //",
    "T02D3442:101b-47": "'od zer 'phro zhing 'thon 'gyur nas //",
    "T02D3442:101b-48": "sangs rgyas tshogs kyi phreng ba blta //",
    "T02D3442:101b-49": "chos kyi 'khor lo'i phyag rgya che //",
    "T02D3442:101b-50": "phyag gi padma nges par sbyar //",
    "T02D3442:101b-51": "de bzhin autpal dang 'dra ba'i //",
    "T02D3442:102a-0": "hr'i:yig 'od zer sna @102a * //",
    "T02D3442:102a-1": "tshogs kyis //",
    "T02D3442:102a-2": "gzhan gyi mgon byed gdan drangs te //",
    "T02D3442:102a-3": "gzhal yas khang pa dang mtshungs par //",
    "T02D3442:102a-4": "de dag mtshungs nyid gdan drangs te //",
    "T02D3442:102a-5": "dam tshig rnam gsum brtan par bya //",
    "T02D3442:102a-6": "de nas yang dag rdzogs sangs rgyas //",
    "T02D3442:102a-7": "dgug gzhug dbang du bya ba rnams //",
    "T02D3442:102a-8": "aom badzra satva sa ma ya /",
    "T02D3442:102a-9": "tri shya ho /",
    "T02D3442:102a-10": "sa ma ya stvam /",
    "T02D3442:102a-11": "sa ma ya stvam /",
    "T02D3442:102a-12": "sa ma ya stvam /",
    "T02D3442:102a-13": "aa ham dza:h'um bam ho: aom gyis sku byin gyis brlab /",
    "T02D3442:102a-14": "a'a:yis gsung byin gyis brlab /",
    "T02D3442:102a-15": "h'um gis thugs byin gyis brlabs nas /",
    "T02D3442:102a-16": "autpa la'i phyag rgya dang /",
    "T02D3442:102a-17": "yi ge'i tshogs kyis ye shes byin gyis brlabs te /",
    "T02D3442:102a-18": "'od zer gyis yang dag par bskul nas /",
    "T02D3442:102a-19": "rdzogs pa'i sangs rgyas kyi sku las 'thon te lha'i",
    "T02D3442:102a-20": "rnam par bkug nas bum pa'i ye shes kyi chu",
    "T02D3442:102a-21": "dang / rdo rje spyi bor sbyin par bya'o //",
    "T02D3442:102a-22": "phyogs bcu'i sangs rgyas rnams kyis mchod //",
    "T02D3442:102a-23": "sangs rgyas mchod pa'i dpung gnyen gyis //",
    "T02D3442:102a-24": "slar yang srid par 'byung ba yi //",
    "T02D3442:102a-25": "srid pa grub cing dag par 'gyur //",
    "T02D3442:102a-26": "slar yang bsgom bya las thob pa //",
    "T02D3442:102a-27": "lus dang sems ni shin tu sbyang //",
    "T02D3442:102a-28": "do shal phreng ba'i rim pa yis //",
    "T02D3442:102a-29": "de nas sngags bzlas yang dag brtsam //",
    "T02D3442:102a-30": "khams gsum ma lus pa yon tan gyi rgya mtshor byas nas gzhug pa la sogs pa byas te /",
    "T02D3442:102a-31": "rnam par bsgoms la aom a'a:h'um zhes pas bkug nas bzod par gsol bar bya'o //",
    "T02D3442:102a-32": "bdag nyid 'jam pa'i mchog tu 'gyur //",
    "T02D3442:102a-33": "'gro rnams de yi rang bzhin blta //",
    "T02D3442:102a-34": "gang dang gang sbyor las rnams la //",
    "T02D3442:102a-35": "sems can don la de bzhin dgod //",
    "T02D3442:102a-36": "dkon mchog gsum la rab dad pa'i //",
    "T02D3442:102a-37": "slob ma rnams kyis shes bya la //",
    "T02D3442:102a-38": "'jig rten dngos grub nges pa ni //",
    "T02D3442:102a-39": "ngag gi rgyal po'i sgrub thabs yin //",
    "T02D3442:102a-40": "bla ma dang /",
    "T02D3442:102a-41": "sangs rgyas dang /",
    "T02D3442:102a-42": "byang chub sems dpa' dang /",
    "T02D3442:102a-43": "yi dam gyi lha thams cad nang du bsgoms nas /",
    "T02D3442:102a-44": "de'i mandal mdor bsdus pa brtsam par bya'o //",
    "T02D3442:102a-45": "aom hr'i:sv'a h'a zhes pa ni lag pa bkru ba dang /",
    "T02D3442:102a-46": "zhal bsil ba'i sngags so //",
    "T02D3442:102a-47": "aom h'um stan byin gyis brlab pa'i sngags so //",
    "T02D3442:102a-48": "aom badzra bh'u mi h'um /",
    "T02D3442:102a-49": "sa yongs su gzung ba'i sngags so //",
    "T02D3442:102a-50": "aom sarba bighn'am nud s'a ra ya h'um sv'a h'a /",
    "T02D3442:102a-51": "ba'i lci ba la sogs pa len pa'i sngags so //",
    "T02D3442:102a-52": "de nas legs par byugs nas /",
    "T02D3442:102a-53": "aom badzra re khe h'um zhes pa ni re khe",
    "T02D3442:102a-54": "h'um zhes pa ni re kha byin gyis brlab pa'i",
    "T02D3442:102a-55": "sngags so // yang me tog gcig mandal du phul nas /",
    "T02D3442:102b-0": "@102b aom su re khe sarba ta th'a ga t'a dhi tishthantu sv'a h'a /",
    "T02D3442:102b-1": "zhes brjod nas lag pa bkru bar bya'o //",
    "T02D3442:102b-2": "de'i rjes su me tog cig la bzlas nas /",
    "T02D3442:102b-3": "aom ma ni dha ri badzra ni ma h'a pra",
    "T02D3442:102b-4": "ti s'a rer ksha raksha m'am h'um phat sv'a h'a",
    "T02D3442:102b-5": "/ zhes pas rang gi spyi bor me tog cig bzhag nas bdag nyid bsrung bar bya'o //",
    "T02D3442:102b-6": "yang aom a'a:h'um zhes pa ni bdag nyid bsrung ba'i sngags so //",
    "T02D3442:102b-7": "mandal de la sna tshogs padma'i gzugs su dmigs nas /",
    "T02D3442:102b-8": "de'i steng du zla ba /",
    "T02D3442:102b-9": "de'i steng du gur gum ltar dmar ba'i bcom ldan",
    "T02D3442:102b-10": "'das kyi sa bon gyi 'od zer gyis thog ma",
    "T02D3442:102b-11": "med pa nas yang dag par grub pa'i bcom ldan",
    "T02D3442:102b-12": "'das rab tu 'bar ba gdan drangs te /",
    "T02D3442:102b-13": "rim pa bzhin du byon nas de la de bzhin",
    "T02D3442:102b-14": "du rab tu zhugs shing bcom ldan 'das bskyed nas",
    "T02D3442:102b-15": "/ aom manydzu gho sh'a ya badzra pu shpe h'um aom aaksho bhya badzra pushpe h'um /",
    "T02D3442:102b-16": "aom badzra bee ro tsan'a ya badzra pu shpe h'um /",
    "T02D3442:102b-17": "ratna sam bha ba dang /",
    "T02D3442:102b-18": "aa mi t'a bh'a dang /",
    "T02D3442:102b-19": "aa mo gha siddhi dang /",
    "T02D3442:102b-20": "lo ts'a na dang /",
    "T02D3442:102b-21": "m'a ma k'i dang /",
    "T02D3442:102b-22": "panda r'a dang /",
    "T02D3442:102b-23": "t'a r'a rnams sngon ma bzhin du me tog dang /",
    "T02D3442:102b-24": "spos dang /",
    "T02D3442:102b-25": "mar me dang /",
    "T02D3442:102b-26": "zhal zas dang /",
    "T02D3442:102b-27": "dri bzangs dang /",
    "T02D3442:102b-28": "gos 'phyang ba la sogs pa byin gyis brlabs nas dbul bar bya'o //",
    "T02D3442:102b-29": "phyag 'tshal ba dang /",
    "T02D3442:102b-30": "sdig pa bshags pa dang /",
    "T02D3442:102b-31": "bsod nams la rjes su yi rang ba rnams byas nas sngags bzlas par bya'o //",
    "T02D3442:102b-32": "de nas gshegs pa ni aom badzra mu:zhes so //",
    "T02D3442:102b-33": "aom aa k'a ro mu kham sarba dharm'a n'am a'adya nutpanna tv'a ca aom a'a:h'um phat sv'ah'a /",
    "T02D3442:102b-34": "zhes pa ni 'byung po thams cad kyi sngags so //",
    "T02D3442:102b-35": "aom ha r'i tyee ma h'a yakshi ne ha re ha re /",
    "T02D3442:102b-36": "sarba p'a pa ni ma k'im sarba ya ksh'im ni pra be sha ni sv'a h'a /",
    "T02D3442:102b-37": "'phrog ma'i sngags so //",
    "T02D3442:102b-38": "aom aa gra pin d'a shibhya:sv'a h'a /",
    "T02D3442:102b-39": "phud kyi chang bu'i sngags so //",
    "T02D3442:102b-40": "aom au tstshishta pind'a sha ne bhya:sv'ah'a /",
    "T02D3442:102b-41": "lhag ma'i chang bu'i sngags so //",
    "T02D3442:102b-42": "aom a'a:sarba ta th'a ga t'a bhi she ka sa",
    "T02D3442:102b-43": "ma ya shri ye h'um h'um zhes pa ni sku",
    "T02D3442:102b-44": "gzugs la sogs pa sku khrus gsol ba'i sngags so"
}