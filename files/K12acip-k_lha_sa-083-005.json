{
    "K12acip-k_lha_sa-083-005:193b-0": "@193b rgya gar skad du /",
    "K12acip-k_lha_sa-083-005:193b-1": "a'arya n'i lam ba ra dha ra badzra p'a ni ru dra bi tri bi na tantra n'a ma /",
    "K12acip-k_lha_sa-083-005:193b-2": "bod skad du /",
    "K12acip-k_lha_sa-083-005:193b-3": "'phags pa lag na rdo rje gos sngon po can drag po gsum 'dul ba zhes bya ba'i rgyud /",
    "K12acip-k_lha_sa-083-005:193b-4": "bcom ldan 'das 'jam pa'i rdo rje la phyag 'tshal lo //",
    "K12acip-k_lha_sa-083-005:193b-5": "'di skad bdag gis thos pa dus gcig na /",
    "K12acip-k_lha_sa-083-005:193b-6": "bcom ldan 'das bdud rnam par 'joms pa bdud kyi sde dang lhan cig tu 'og man gzhan 'phrul dbang byed kyi pho brang na thabs cig tu bzhugs so //",
    "K12acip-k_lha_sa-083-005:193b-7": "gnod sbyin gyi sde dpon chen po lag na rdo rje gos sngon po can sangs rgyas gang+g'a'i klung gi bye ma snyed kyi rjes su gnang ba 'di lag na rdo rjes zungs cig ces bka' stsal to //",
    "K12acip-k_lha_sa-083-005:193b-8": "de nas phyag na rdo rjes gsol pa /",
    "K12acip-k_lha_sa-083-005:194a-0": "gnod sbyin bye ba stong phrag @194a *//",
    "K12acip-k_lha_sa-083-005:194a-1": "bye ba dpag tu med pa'i tshogs kyis yongs su bskor ba /",
    "K12acip-k_lha_sa-083-005:194a-2": "mche ba gtsigs pa dang 'tsham pa /",
    "K12acip-k_lha_sa-083-005:194a-3": "mig me mdag gi phung po 'dra ba /",
    "K12acip-k_lha_sa-083-005:194a-4": "dbugs me lce ltar 'bar ba /",
    "K12acip-k_lha_sa-083-005:194a-5": "'jigs pa'i nga ro can /",
    "K12acip-k_lha_sa-083-005:194a-6": "padma dang chu lhas lag pa dang dpung pa brgyan pa /",
    "K12acip-k_lha_sa-083-005:194a-7": "nor rgyas dang dung skyong gis dbu la brgyan pa /",
    "K12acip-k_lha_sa-083-005:194a-8": "sprul rin po che 'bar ba'i cod pan thogs pa; klu dga' bo dang nye dga' bo 'bar bas snyan cha byas pa /",
    "K12acip-k_lha_sa-083-005:194a-9": "rkang pas sprul gdug pa 'bar ba mnan cing za ba /",
    "K12acip-k_lha_sa-083-005:194a-10": "klu'i rgyal po 'dab bzang ska rags su bcings pa /",
    "K12acip-k_lha_sa-083-005:194a-11": "sprul nag po se ral khar thogs pa /",
    "K12acip-k_lha_sa-083-005:194a-12": "bzhin rgyas pa /",
    "K12acip-k_lha_sa-083-005:194a-13": "smin ma khro gnyer du bsdus pa /",
    "K12acip-k_lha_sa-083-005:194a-14": "ya sos ma mchu mnan pa /",
    "K12acip-k_lha_sa-083-005:194a-15": "lce glog ltar 'gyu ba /",
    "K12acip-k_lha_sa-083-005:194a-16": "gshin rje'i cha byad can /",
    "K12acip-k_lha_sa-083-005:194a-17": "gsus po che sprul za ba /",
    "K12acip-k_lha_sa-083-005:194a-18": "rgya mtsho'i zabs su dpag tshad brgyad khri yod pas rkang pa'i pus mor phyin pa /",
    "K12acip-k_lha_sa-083-005:194a-19": "dbang po dang nyi ma'i steng na bzhugs pa /",
    "K12acip-k_lha_sa-083-005:194a-20": "lag pa brdabs pa'i sgras 'jigs par byed pa /",
    "K12acip-k_lha_sa-083-005:194a-21": "aa la la zhes bsgrags pas skrag par byed pa /",
    "K12acip-k_lha_sa-083-005:194a-22": "klu thams cad brlag par byed pa /",
    "K12acip-k_lha_sa-083-005:194a-23": "gad rgyangs chen po rgod pas kun tu 'khrug par byed pa /",
    "K12acip-k_lha_sa-083-005:194a-24": "gshin rje'i gzugs can khams gsum 'jigs par byed pa /",
    "K12acip-k_lha_sa-083-005:194a-25": "klu rnams 'dul bar byed pa de la phyag 'tshal lo //",
    "K12acip-k_lha_sa-083-005:194b-0": "zhes byang chub sems dpa' phyag na rdo rjes bstod nas gsung du gsol zhes @194b smras so //",
    "K12acip-k_lha_sa-083-005:194b-1": "de nas nam mkha' de nyid la gzhal yas khang dang /",
    "K12acip-k_lha_sa-083-005:194b-2": "'khor lo chen po'i ting nge 'dzin dang ldan pa'i drag po chen pos 'khor bsdus nas /",
    "K12acip-k_lha_sa-083-005:194b-3": "phyag na rdo rje drag po che //",
    "K12acip-k_lha_sa-083-005:194b-4": "rdo rje khro bo drag chen 'joms //",
    "K12acip-k_lha_sa-083-005:194b-5": "rdo rje gzi brjid sngags kyi gtso //",
    "K12acip-k_lha_sa-083-005:194b-6": "rdo rje mi thub 'jigs byed che //",
    "K12acip-k_lha_sa-083-005:194b-7": "rdo rje 'phrin las kun don mdzad //",
    "K12acip-k_lha_sa-083-005:194b-8": "thabs 'dul 'khor lo che sku la //",
    "K12acip-k_lha_sa-083-005:194b-9": "'byung ba lnga yi bdag nyid che; ;mdzes ldan 'od zer can dang ni //",
    "K12acip-k_lha_sa-083-005:194b-10": "mdangs can sgra dbyangs rlung 'byin te //",
    "K12acip-k_lha_sa-083-005:194b-11": "skyed byed las kun sgrub pa la //",
    "K12acip-k_lha_sa-083-005:194b-12": "'gugs shing sdud dang sdom zhi mdzad //",
    "K12acip-k_lha_sa-083-005:194b-13": "mtha' brtul las rnams sgrub pa la //",
    "K12acip-k_lha_sa-083-005:194b-14": "thig le'i rang bzhin mi shigs la //",
    "K12acip-k_lha_sa-083-005:194b-15": "kha sbyor nyi zla'i 'phro 'du las //",
    "K12acip-k_lha_sa-083-005:194b-16": "bgegs rigs stong phrag 'joms mdzad pa //",
    "K12acip-k_lha_sa-083-005:194b-17": "'khor lo'i bdag po khyod la bstod //",
    "K12acip-k_lha_sa-083-005:194b-18": "sa bon rab tu 'bar ba yis //",
    "K12acip-k_lha_sa-083-005:194b-19": "thabs dang shes rab sreg gso mdzad //",
    "K12acip-k_lha_sa-083-005:194b-20": "bde chen rab tu gsol mdzad nas //",
    "K12acip-k_lha_sa-083-005:194b-21": "sdug bsngal nyon mongs 'joms la 'dud //",
    "K12acip-k_lha_sa-083-005:194b-22": "aom aa k'a ro mu kham sarbba dharm'a n'am a'a dya nu tma nn'a tv'a ta aom a'a:h'um/",
    "K12acip-k_lha_sa-083-005:194b-23": "zhes bcom ldan 'das kyis dkyil 'khor gyi lha la bstod nas 'dzum pa mdzad do //",
    "K12acip-k_lha_sa-083-005:194b-24": "byang chub sems dpa' phyag na rdo rje la legs so zhes bya ba byin nas 'khor rnams spros te /",
    "K12acip-k_lha_sa-083-005:194b-25": "de nas phyag na rdo rjes bcom ldan 'das /",
    "K12acip-k_lha_sa-083-005:194b-26": "legs so legs so //",
    "K12acip-k_lha_sa-083-005:194b-27": "de'i phyir 'di'i gsang sngags las thams cad sgrub pa //",
    "K12acip-k_lha_sa-083-005:195a-0": "sdig pa thams cad @195a *//",
    "K12acip-k_lha_sa-083-005:195a-1": "'joms pa /",
    "K12acip-k_lha_sa-083-005:195a-2": "drag po gsum 'dul ba 'di gsung du gsol zhes brjod nas bskor ba byas te spyan sngar 'khor rnams dang lhan cig tu 'dug go /",
    "K12acip-k_lha_sa-083-005:195a-3": "de nas sangs rgyas bcom ldan 'das gang+g'a'i klung gi bye ma snyed kyis gsungs shing byin gyis brlabs pa'i rig sngags 'di gdug pa can rnams 'dul ba'i don du brjod par bya'o //",
    "K12acip-k_lha_sa-083-005:195a-4": "tadya th'a /",
    "K12acip-k_lha_sa-083-005:195a-5": "bho bho pam n'a ga aa dhi pa ta ye /",
    "K12acip-k_lha_sa-083-005:195a-6": "ai dam n'i lampa ra dha ra sha r'i ram/",
    "K12acip-k_lha_sa-083-005:195a-7": "badzra p'a ni hri da yam/",
    "K12acip-k_lha_sa-083-005:195a-8": "ya sa m'a ti kra ma tha /",
    "K12acip-k_lha_sa-083-005:195a-9": "m'a ku la aut s'a da nam bha bi shya ti /",
    "K12acip-k_lha_sa-083-005:195a-10": "tadya th'a /",
    "K12acip-k_lha_sa-083-005:195a-11": "buddha buddha bi buddha bi buddha /",
    "K12acip-k_lha_sa-083-005:195a-12": "ma ti kra ma tha /",
    "K12acip-k_lha_sa-083-005:195a-13": "ha ra ha ra n'a g'a n'am/",
    "K12acip-k_lha_sa-083-005:195a-14": "pra ha ra pra ha ra n'a g'a n'am/",
    "K12acip-k_lha_sa-083-005:195a-15": "tstshinda tstshinda n'a ga hri da y'a ni /",
    "K12acip-k_lha_sa-083-005:195a-16": "bhim da bham da n'a ga marma ni /",
    "K12acip-k_lha_sa-083-005:195a-17": "bi sh'intu n'a ga sha r'i ram/",
    "K12acip-k_lha_sa-083-005:195a-18": "bi spho ta ya n'a ga na ya n'a ni /",
    "K12acip-k_lha_sa-083-005:195a-19": "tadya th'a /",
    "K12acip-k_lha_sa-083-005:195a-20": "h'um phat/",
    "K12acip-k_lha_sa-083-005:195a-21": "n'a ga bi d'a ra n'a ya phat/",
    "K12acip-k_lha_sa-083-005:195a-22": "n'a go ta s'a da n'a ya phat/",
    "K12acip-k_lha_sa-083-005:195a-23": "n'i l'a ba sa n'a ya phat/",
    "K12acip-k_lha_sa-083-005:195a-24": "aa pri ta ha ta ba la ba ra kra m'a ya phat/",
    "K12acip-k_lha_sa-083-005:195a-25": "kri t'am t'a ya phat/",
    "K12acip-k_lha_sa-083-005:195a-26": "kri t'anta ru p'a ya phat/",
    "K12acip-k_lha_sa-083-005:195a-27": "ro sha n'a ya phat/",
    "K12acip-k_lha_sa-083-005:195a-28": "tr'a sa n'a ya phat/",
    "K12acip-k_lha_sa-083-005:195a-29": "kushm'a na do ta s'a da na ya phat/",
    "K12acip-k_lha_sa-083-005:195a-30": "pre ta pi sha tsa bi n'a sha ka r'a ya phat/",
    "K12acip-k_lha_sa-083-005:195a-31": "yaksha aa pasma ra bi n'a sha ka r'a ya phat/",
    "K12acip-k_lha_sa-083-005:195a-32": "ha sa ha sa /",
    "K12acip-k_lha_sa-083-005:195a-33": "dha ra dha ra /",
    "K12acip-k_lha_sa-083-005:195a-34": "m'a ra ya m'a ra ya /",
    "K12acip-k_lha_sa-083-005:195a-35": "n'a sha ya n'a sha ya; sarbba bighn'an bi na sha ka r'a ya phat/",
    "K12acip-k_lha_sa-083-005:195a-36": "sarba sha dzum [?] sam gha bi n'a sha ka r'a ya phat/",
    "K12acip-k_lha_sa-083-005:195a-37": "n'i l'amba ra dha ra badzra p'a ni r'a dzny'a pa ya ti sv'ah'a /",
    "K12acip-k_lha_sa-083-005:195a-38": "de'i cho ga ni /",
    "K12acip-k_lha_sa-083-005:195b-0": "gnod sbyin gyi gdon gyis zin pa la @195b chu la sngags btab ste gtor na btang bar 'gyur ro //",
    "K12acip-k_lha_sa-083-005:195b-1": "klu zlog par byed na /",
    "K12acip-k_lha_sa-083-005:195b-2": "smag shad kyi lcug ma'am /",
    "K12acip-k_lha_sa-083-005:195b-3": "bal po se'u'i lcug mas bya'o /",
    "K12acip-k_lha_sa-083-005:195b-4": "[?] dvags dang brjed byed rnams la ni /",
    "K12acip-k_lha_sa-083-005:195b-5": "skud pas bya'o //",
    "K12acip-k_lha_sa-083-005:195b-6": "rims nad med par bya ba dang /",
    "K12acip-k_lha_sa-083-005:195b-7": "gzhogs phyed na ba dang /",
    "K12acip-k_lha_sa-083-005:195b-8": "yi ge 'chus pa la ni /",
    "K12acip-k_lha_sa-083-005:195b-9": "skud pa sngon pos bya'o //",
    "K12acip-k_lha_sa-083-005:195b-10": "nor 'dod pa la ni /",
    "K12acip-k_lha_sa-083-005:195b-11": "zhag gcig bsnyungs bar 'dug ste spos kyis bdugs na /",
    "K12acip-k_lha_sa-083-005:195b-12": "rmi lam du dge ba dang mi dge ba'i don thams cad ston no //",
    "K12acip-k_lha_sa-083-005:195b-13": "mchod rten sku gdung dang ldan pa'i drung du me tog sngon po la sogs pas mchod la sngags stong bzlas nas gsol ba btab na /",
    "K12acip-k_lha_sa-083-005:195b-14": "gser gyi dong tshe bdun stong sbyin par byed do //",
    "K12acip-k_lha_sa-083-005:195b-15": "rgyas btab pa 'grol bar 'dod na thal bas bya'o //",
    "K12acip-k_lha_sa-083-005:195b-16": "sgo lcags dbye bar 'dod na nyungs kar gyis bya'o //",
    "K12acip-k_lha_sa-083-005:195b-17": "'jigs pa thams cad las srung ba la ni /",
    "K12acip-k_lha_sa-083-005:195b-18": "rtsi mar snying pa dang thal ba dang nyungs kar gyis bya'o //",
    "K12acip-k_lha_sa-083-005:195b-19": "nad kyi 'jigs pa thams cad la ni /",
    "K12acip-k_lha_sa-083-005:195b-20": "skud pa sngon po la srung ba'i mdud pa byas te mgul du btags na; srung ba'i mchog tu 'gyur ro //",
    "K12acip-k_lha_sa-083-005:195b-21": "byis pa gdon gyis nyen pa thams cad la ni /",
    "K12acip-k_lha_sa-083-005:195b-22": "tshon sna lnga pa'i skud pa mgul la btags na /",
    "K12acip-k_lha_sa-083-005:195b-23": "srung ba'i mchog tu 'gyur ro //",
    "K12acip-k_lha_sa-083-005:195b-24": "chom rkun zlog par 'dod na sas bya'o //",
    "K12acip-k_lha_sa-083-005:195b-25": "dug la ni /",
    "K12acip-k_lha_sa-083-005:195b-26": "rtsva ku shas bya ba par bya'o //",
    "K12acip-k_lha_sa-083-005:195b-27": "bdag srung ba la ni /",
    "K12acip-k_lha_sa-083-005:195b-28": "yid kyis sam chus bya'o //",
    "K12acip-k_lha_sa-083-005:195b-29": "gzhan srung ba la ni /",
    "K12acip-k_lha_sa-083-005:195b-30": "skud pa sngon pos bya'o //",
    "K12acip-k_lha_sa-083-005:196a-0": "las de dag thams cad @196a *//",
    "K12acip-k_lha_sa-083-005:196a-1": "la sngags brjod pa ni /",
    "K12acip-k_lha_sa-083-005:196a-2": "gcig gam /",
    "K12acip-k_lha_sa-083-005:196a-3": "gsum mam /",
    "K12acip-k_lha_sa-083-005:196a-4": "lan bcu bzhi'am /",
    "K12acip-k_lha_sa-083-005:196a-5": "nyi shu rtsa gcig gam /",
    "K12acip-k_lha_sa-083-005:196a-6": "brgya rtsa brgyad bzlas na 'grub par 'gyur ro //",
    "K12acip-k_lha_sa-083-005:196a-7": "bcom ldan 'das kyis de skad ces bka' stsal nas byang chub sems dpa' phyag na rdo rje dang /",
    "K12acip-k_lha_sa-083-005:196a-8": "bdud dpung dang bcas pa rjes su yi rang ste bstan pa la 'khod do //",
    "K12acip-k_lha_sa-083-005:196a-9": "'phags pa lag na rdo rje gos sngon po can drag po gsum 'dul ba zhes bya ba'i rgyud rdzogs so ////",
    "K12acip-k_lha_sa-083-005:196a-10": "bal po'i pandi ta de ba pu ndya ma ti dang /",
    "K12acip-k_lha_sa-083-005:196a-11": "lotstsha ba dge slong chos kyi bzang pos bsgyur ba'o //"
}