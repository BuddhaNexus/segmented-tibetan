{
    "NK099(te)002:1": "// rdzogs pa chen po bsam gtan spyi 'grel bzhugs so //",
    "NK099(te)002:2": "kahdama pa'i gsung /",
    "NK099(te)002:3": "bcom ldan 'das dpal kun tu bzang po la phyag 'tshal lo //",
    "NK099(te)002:4": "kun mkhyen nyid la phyag 'tshal nas //",
    "NK099(te)002:5": "rdzogs sangs rgyas dang dam pa yi //",
    "NK099(te)002:6": "lung dang dgongs pa'i man ngag las //",
    "NK099(te)002:7": "rnal 'byor bsam gtan spyi 'grel bshad //",
    "NK099(te)002:8": "sems nyid nor bu rin po che //",
    "NK099(te)002:9": "phyogs dang ris su ma chad pas //",
    "NK099(te)002:10": "'khor dang mya ngan 'das pa'i chos //",
    "NK099(te)002:11": "ci ltar dmigs shing bsam par snang //",
    "NK099(te)002:12": "de dag rang bzhin ci lta bar /",
    "NK099(te)002:13": "mkha' dang 'ja' snang ji bzhin te //",
    "NK099(te)002:14": "'khrul pa'i sems rgyud tha dad kyang //",
    "NK099(te)002:15": "rigs rgyud med phyir dbye bar dka' //mos pa'i skal ldan gzhug bya'i phyir //",
    "NK099(te)002:16": "bsam gtan 'jug rim mdo tsam zhig /lung dang dgongs pa'i man ngag las //",
    "NK099(te)002:17": "brten nas rtogs ldan bdag gis bshad //",
    "NK099(te)002:18": "'jug dang brtag dang snang dang bcos //",
    "NK099(te)002:19": "mi mthun lam du bslang ba dang //",
    "NK099(te)002:20": "sems kyi sgro 'dogs bcad pa dang //",
    "NK099(te)002:21": "lhun grub rgya yan bdal khyab la //",
    "NK099(te)002:22": "dbang bsgyur ngo bo nyid sku 'thob //",
    "NK099(te)002:23": "g.yo thob goms pa'i 'phel rim gyis //",
    "NK099(te)002:24": "lhun grub rin chen gtan dbab pas //",
    "NK099(te)002:25": "skal ldan rnal 'byor don chen rdzogs //",
    "NK099(te)002:26": "dang po'i thabs kyang 'di lta ste //",
    "NK099(te)002:27": "bla ma lung dang byin rlabs ldan //",
    "NK099(te)002:28": "dga' rab rdo rje man cad nas //",
    "NK099(te)002:29": "pad+ma'i rgyal po la sogs kyi //",
    "NK099(te)002:30": "dgongs pa'i don la 'dris pa de //",
    "NK099(te)002:31": "ston pa kun gyi ngo bo las //",
    "NK099(te)002:32": "dka' bas dang du blang bar bya //",
    "NK099(te)002:33": "lhun grub byang chub rin po che //",
    "NK099(te)002:34": "mtha' rnams kun dang yongs bral bas //",
    "NK099(te)002:35": "mtshan ma'i tshul gyis mi gos kyang //",
    "NK099(te)002:36": "thams cad ma 'dres yongs rdzogs shing //",
    "NK099(te)002:37": "bstan srung dam can mnyes pa dang //",
    "NK099(te)002:38": "las kyi sgrib pa sbyang ba'i phyir //",
    "NK099(te)002:39": "gzhung bzhin tshogs dang gtor mas mchod //",
    "NK099(te)002:40": "kun gyis byin gyis rlob par gyur //",
    "NK099(te)002:41": "gnyis pa'i don yang 'di lta ste //",
    "NK099(te)002:42": "lung ldan bla ma'i spyan snga ru //",
    "NK099(te)002:43": "rigs nges dad ldan shes rab spyan //",
    "NK099(te)002:44": "las dang thugs rjes 'phrad rung bas //",
    "NK099(te)002:45": "lus bsrang dkyil krung drang 'dug ste //",
    "NK099(te)002:46": "lhun grub rin chen sems 'di la //",
    "NK099(te)002:47": "rlom bcas nga rgyal yongs spangs te //",
    "NK099(te)002:48": "dam pa'i lung bzhin 'di ltar blta' //yul dang gnas dang mtshan nyid la //",
    "NK099(te)002:49": "shes rab spyan gyis legs par blta //",
    "NK099(te)002:50": "sa dang chu dang me dang rlung //",
    "NK099(te)002:51": "sra dang gsher dang tsha dang g.yo //",
    "NK099(te)002:52": "rin chen sems la legs bltas na //",
    "NK099(te)002:53": "mtshan nyid de ltar mi 'dug pas //",
    "NK099(te)002:54": "sems la 'byung ba'i dngos po med //",
    "NK099(te)002:55": "'byung ba nyid las de btsal na //",
    "NK099(te)002:56": "de'ang sems kyi rten med 'gyur //",
    "NK099(te)002:57": "de ltar yang yang bltas pa'i tshe //",
    "NK099(te)002:58": "'byung sems 'brel med rtogs pa 'char //",
    "NK099(te)002:59": "'dod dang gzugs dang gzugs med khams //",
    "NK099(te)002:60": "mtshan nyid gsum du snang ba la //",
    "NK099(te)002:61": "gong bzhin yang dang yang bltas na //",
    "NK099(te)002:62": "sems la'ang khams gsum mtshan nyid med //",
    "NK099(te)002:63": "khams gsum la yang sems mi gnas //",
    "NK099(te)002:64": "de ltar yang dang yang bltas na //",
    "NK099(te)002:65": "sems nyid khams la mi gnas pa'i //",
    "NK099(te)002:66": "rtogs pa mngon du 'char bar 'gyur //",
    "NK099(te)002:67": "gzugs dang sgra dang dri dang ro //",
    "NK099(te)002:68": "de bzhin reg pa'i bye brag lnga //",
    "NK099(te)002:69": "mtshan nyid lnga ru snang ba de //",
    "NK099(te)002:70": "sems la de dag btsal gyur na //",
    "NK099(te)002:71": "mtshan nyid de dag rnyed mi 'gyur //",
    "NK099(te)002:72": "yul la sems de mi rnyed pas //",
    "NK099(te)002:73": "yul sems 'brel med rtogs pa 'char //",
    "NK099(te)002:74": "rtog pa g.yo ba'i nyams zhes bya //",
    "NK099(te)002:75": "de nas gnas la blta bya ste //",
    "NK099(te)002:76": "spyi bo nas ni rkang mthil bar //",
    "NK099(te)002:77": "sha dang khrag dang rus pa dang //",
    "NK099(te)002:78": "chu rgyus dbang po'i tshogs rnams dang //",
    "NK099(te)002:79": "phra rags ba spu yan chad du //",
    "NK099(te)002:80": "sems 'di yang dang yang btsal na //",
    "NK099(te)002:81": "ma brtag rim por gnas pa'i tshe //",
    "NK099(te)002:82": "gnas pa lta bur snang ba la //",
    "NK099(te)002:83": "nges par zhib tu dbye ba'i tshe //",
    "NK099(te)002:84": "shes rab spyan gyis mngon sum la //",
    "NK099(te)002:85": "gang na'ang mi gnas rtogs pa 'byung //",
    "NK099(te)002:86": "yang yang rtogs pa brtan pa'i tshe //",
    "NK099(te)002:87": "lhan cig gces pa'i phung po 'di //",
    "NK099(te)002:88": "dur khrod ltar snang zhen pa ldog /dpyod pa thob pa'i nyams zhes bya //",
    "NK099(te)002:89": "sems nyid rang gi mtshan nyid la //",
    "NK099(te)002:90": "dpyod pa'i thabs kyang 'di lta ste //",
    "NK099(te)002:91": "dkar po la sogs kha dog drug /sems la yang yang blta byas nas //",
    "NK099(te)002:92": "drug po gang du mi snang bas //",
    "NK099(te)002:93": "sems la kha dog med par rtogs //",
    "NK099(te)002:94": "kha dog la yang sems mi gnas //",
    "NK099(te)002:95": "ring thung la sogs ltos pa bzhi //",
    "NK099(te)002:96": "gru bzhi la sogs rang bzhin bzhi //",
    "NK099(te)002:97": "de dag sems la btsal gyur na //",
    "NK099(te)002:98": "sems la dbyibs kyi dngos po med //",
    "NK099(te)002:99": "sems nyid dbyings su mi snang zhing //",
    "NK099(te)002:100": "dbyibs brgyad la yang sems mi gnas //",
    "NK099(te)002:101": "dbyibs su mi snang rtogs pa 'byung //",
    "NK099(te)002:102": "pho mo ma ning la sogs pa'i //",
    "NK099(te)002:103": "rigs kyi mtshan mar btags pa rnams //",
    "NK099(te)002:104": "sems la bltas na gang yang med //",
    "NK099(te)002:105": "de ltar yang yang blta byas na //",
    "NK099(te)002:106": "rigs dang bral ba'i rtogs pa 'char //",
    "NK099(te)002:107": "lung las kyang ni 'di skad du //",
    "NK099(te)002:108": "sems kyis sems btsal sems ma rnyed //",
    "NK099(te)002:109": "de las sems don gcig rnyed pa //",
    "NK099(te)002:110": "don gyis don rnyed sems la gtugs //",
    "NK099(te)002:111": "sems dag gar rnyed gter gyi mchog /yang /",
    "NK099(te)002:112": "sems kyi mtshan nyid btsal kyis ma rnyed de //",
    "NK099(te)002:113": "gzhan la 'di 'dra zhes ni bstan du med //",
    "NK099(te)002:114": "yang /",
    "NK099(te)002:115": "tshig gis mi phobs dbyibs dang kha dog dbang po'i spyod yul min //",
    "NK099(te)002:116": "bstan cing brtag par dka' la brjod pa'i tha snyad rnams dang bral //",
    "NK099(te)002:117": "zhes gsungs so //",
    "NK099(te)002:118": "sems kyi rang bzhin spros bral ba //",
    "NK099(te)002:119": "yul la mi gnas rten dang bral //",
    "NK099(te)002:120": "de bzhin rang gi mtshan nyid med //",
    "NK099(te)002:121": "de ltar rtogs pa'i nyams byung na //",
    "NK099(te)002:122": "dpyod pa brtan pa'i nyams zhen bya //",
    "NK099(te)002:123": "bsam gtan gsum pa bstan pa ni //",
    "NK099(te)002:124": "sems kyi rang bzhin 'od gsal ba //",
    "NK099(te)002:125": "mnyam bzhag tshe na 'byung ba ste //",
    "NK099(te)002:126": "mnyam nyid yul bral ting 'dzin la //",
    "NK099(te)002:127": "ma yengs ngang gis gnas par bya //",
    "NK099(te)002:128": "skyes bu rab kyi spyod yul yin //",
    "NK099(te)002:129": "'bring gis sems nyid 'od gsal la //",
    "NK099(te)002:130": "yul dang shes pa'i tshul du mthong //",
    "NK099(te)002:131": "de la de bzhin gnas par bya //",
    "NK099(te)002:132": "tha mas rtog pa'i lhad bral ba'i //",
    "NK099(te)002:133": "mi g.yo tsam du gnas pa rnyed //",
    "NK099(te)002:134": "rang gsal gnad du ma phebs kyang //",
    "NK099(te)002:135": "de lta nyid la gnas par bya //",
    "NK099(te)002:136": "phyi nang g.yeng bas ma gos pa'i //",
    "NK099(te)002:137": "gnas su yang yang bsgom par bya //",
    "NK099(te)002:138": "bzhi pa'i don yang 'di lta ste //",
    "NK099(te)002:139": "bsam gtan skyon gyi bye brag gi //",
    "NK099(te)002:140": "bying ba dang ni rgod pa'o //",
    "NK099(te)002:141": "de'ang bye brag gnyis gnyis te //",
    "NK099(te)002:142": "bying ba dang ni rmugs pa dang //",
    "NK099(te)002:143": "de bzhin rgod dang 'phro ba'o //",
    "NK099(te)002:144": "mnyam bzhag ngang la gnas pa'i tshe //",
    "NK099(te)002:145": "'du shes med par ma gyur la //",
    "NK099(te)002:146": "'du shes rjes su ma 'brangs kyang //",
    "NK099(te)002:147": "'od gsal ting 'dzin mi gsal ba //",
    "NK099(te)002:148": "bying ba zhes su tha snyad 'dogs //",
    "NK099(te)002:149": "ji srid mnyam par bzhag pa'i tshe //",
    "NK099(te)002:150": "gsal ba'i 'du shes 'gags nas ni //",
    "NK099(te)002:151": "thim pa bzhin du zab pa de //",
    "NK099(te)002:152": "rmugs zhes bya bar tha snyad 'dogs //",
    "NK099(te)002:153": "de nyid ting du gyur pa la //",
    "NK099(te)002:154": "skal ba dman pa'i gang zag gis //",
    "NK099(te)002:155": "'bras bu'i don du mthong ba na //",
    "NK099(te)002:156": "'du shes med pa'i khams su ltung //",
    "NK099(te)002:157": "shes rab spyan dang bral ba yin //",
    "NK099(te)002:158": "sems nyid 'od gsal chen po la //",
    "NK099(te)002:159": "rang gsal mnyam par bzhag pa'i tshe //",
    "NK099(te)002:160": "rtog pa rags pa'i ri bos ni //",
    "NK099(te)002:161": "rlung gis mar me bsad pa bzhin //",
    "NK099(te)002:162": "rang gsal ye shes rgyun bcad nas //",
    "NK099(te)002:163": "rgod zhes bya bar tha snyad 'dogs //",
    "NK099(te)002:164": "cung zad ting 'dzin ma bral bar //",
    "NK099(te)002:165": "rlung gis mar me g.yos pa bzhin //",
    "NK099(te)002:166": "'phra ba'i rtog pa byung ba na /",
    "NK099(te)002:167": "de la 'phra ba 'phro zhes bya //",
    "NK099(te)002:168": "de'i bye brag 'di lta ste //",
    "NK099(te)002:169": "'du byed mang po'i khyad par gyis //",
    "NK099(te)002:170": "rtsol ba ched du bsams pa dang //",
    "NK099(te)002:171": "sngon gyi bag chags goms pa yis //",
    "NK099(te)002:172": "ma bsams 'dris pa'i dran pa 'byung //",
    "NK099(te)002:173": "ma bsams bag chags ma 'dris kyang //",
    "NK099(te)002:174": "glo bur sems kyi rtog pa 'byung //",
    "NK099(te)002:175": "ched 'ga' rtog pa 'phra rags zhig /byung ba'i dus su ma tshor yang //",
    "NK099(te)002:176": "yang dag yid 'phrog gzod na tshor //",
    "NK099(te)002:177": "rtog pa 'phra rags de dag gis //",
    "NK099(te)002:178": "dgongs pa chos dbyings mdzod dkyil nas //",
    "NK099(te)002:179": "rang byung ye shes nor 'phrog pas //",
    "NK099(te)002:180": "'phra rags rkun bu zhes su grags //",
    "NK099(te)002:181": "'di dag rjes su 'brangs pa na //",
    "NK099(te)002:182": "skye shi gnas su yun ring bas //",
    "NK099(te)002:183": "mkhas la sgrin bas nan tan bya //",
    "NK099(te)002:184": "skyon gyi tshogs rnams bcos pa yang //",
    "NK099(te)002:185": "bying dang rmugs pa bsal ba ni //",
    "NK099(te)002:186": "rtag tu bla ma bsten byas la //",
    "NK099(te)002:187": "byin rlabs tshogs chen bsag byas te //",
    "NK099(te)002:188": "gzu lum mngon pa'i nga rgyal dang //",
    "NK099(te)002:189": "ras chod cher 'gebs khong rting yang //",
    "NK099(te)002:190": "rab tu gus pa'i tshul gyis su //",
    "NK099(te)002:191": "bla ma'i gdams ngag bsten par bya //",
    "NK099(te)002:192": "zab mo'i bka' la thos bsam bya //",
    "NK099(te)002:193": "nyams pa bskang bshags dad pas bsang //",
    "NK099(te)002:194": "shes rab skas khung gsing bstod cing //",
    "NK099(te)002:195": "rgyal ba sras dang bcas pa yi //",
    "NK099(te)002:196": "che ba'i yon tan rgyun du bsam //",
    "NK099(te)002:197": "des ni skyon tshogs zhi bar 'gyur //",
    "NK099(te)002:198": "rin chen rig pa ma yengs na //",
    "NK099(te)002:199": "skyon tshogs de dag 'byung mi 'gyur //",
    "NK099(te)002:200": "rtog tshogs bcos thabs 'di lta ste //",
    "NK099(te)002:201": "shes rab ldan pa'i skyes bu yis //",
    "NK099(te)002:202": "mkhas ldan chen po'i spyan snga ru //",
    "NK099(te)002:203": "rig pa gnad chod yul bral na //",
    "NK099(te)002:204": "phra rags rtogs pa rtsa bral nas //",
    "NK099(te)002:205": "byang chub sems su gnad chud nas //",
    "NK099(te)002:206": "rang byung ye shes nyid du thim //",
    "NK099(te)002:207": "re dogs bral bas mkha' bzhin 'gyur //",
    "NK099(te)002:208": "dper na khang pa stong pa la //",
    "NK099(te)002:209": "bdag po re dogs bral ba ltar //",
    "NK099(te)002:210": "sems nyid stong pa'i gzhal yas na //",
    "NK099(te)002:211": "rang byung rig pa re dogs bral //",
    "NK099(te)002:212": "yang na mkha' sprin ci bzhin te //",
    "NK099(te)002:213": "kun gzhi stong pa'i nam mkha' la //",
    "NK099(te)002:214": "phra rags rtog pa sprin snang yang //",
    "NK099(te)002:215": "stong nyid las byung stong par snang //",
    "NK099(te)002:216": "tha mar stong pa'i ngang du zhi //",
    "NK099(te)002:217": "'byung 'jug bral ba'i rtogs pa 'char //",
    "NK099(te)002:218": "yang na chu la nya 'phyo ba //",
    "NK099(te)002:219": "ci ltar 'phyos kyang gshor mi 'da' //kun gzhi stong pa'i rgya mtsho na //",
    "NK099(te)002:220": "phra rags dran pa nya ltar 'phyo //",
    "NK099(te)002:221": "gang ltar gyur kyang stong mi 'da' //rang byung 'od gsal nyid du shar //",
    "NK099(te)002:222": "yang na mdzod kun skyes bu de //",
    "NK099(te)002:223": "ngos zin tsam gyis gnod pa med //",
    "NK099(te)002:224": "de bzhin rkun bu 'phra rags kyang //",
    "NK099(te)002:225": "stong par shes na nyes pa med //",
    "NK099(te)002:226": "lung las kyang ni 'di skad du //",
    "NK099(te)002:227": "rnam par rtog pa'i mtshan ma ci byung yang //",
    "NK099(te)002:228": "rtog pa de nyid chos dbyings yin shes na //",
    "NK099(te)002:229": "chos kyi dbyings ni gzhan du bsgom mi dgos //",
    "NK099(te)002:230": "yang ma bsams ma sbyangs chos bzhin du //",
    "NK099(te)002:231": "rnam rtog nyid la ye shes skye //",
    "NK099(te)002:232": "zhes pa la sogs rgyud las gsungs //",
    "NK099(te)002:233": "sems nyid 'od gsal chen po la //",
    "NK099(te)002:234": "ci srid mnyam par bzhag pa'i tshe //",
    "NK099(te)002:235": "phra rags skyon sogs byung ba na //",
    "NK099(te)002:236": "dang por yang dag mi 'phrogs kyang //",
    "NK099(te)002:237": "de nas ye shes gnyen pos zin //",
    "NK099(te)002:238": "skad cig snga phyi bye brag la //",
    "NK099(te)002:239": "rnam par rtog pa sngon du byung //",
    "NK099(te)002:240": "ye shes chen po phyi nas shar //",
    "NK099(te)002:241": "'phra rags skyon tshogs ye shes shar //",
    "NK099(te)002:242": "skyon bcos g.yo ba'i nyams zhes bya //",
    "NK099(te)002:243": "'od gsal chen por lhan ne bar //",
    "NK099(te)002:244": "gsal ba'i ngang la rtog pa 'byung //",
    "NK099(te)002:245": "byung ba tsam gyis dbyings su rig /ye shes chen po mdun du shar //",
    "NK099(te)002:246": "rnam par rtog pa phyi nas byung //",
    "NK099(te)002:247": "de yang ye shes nyid du shar //",
    "NK099(te)002:248": "skyon bcos thob pa'i nyam zhes bya //",
    "NK099(te)002:249": "rang byung ye shes sems dkyil nas //",
    "NK099(te)002:250": "phra rags rtog pa ci byung yang //",
    "NK099(te)002:251": "rang byung rang snang nyid du gsal //",
    "NK099(te)002:252": "dper na mkha' la nyi shar ba //",
    "NK099(te)002:253": "stong gsal dag cing dro ba rnams //",
    "NK099(te)002:254": "dus gcig mnyam par rdzogs pa bzhin //",
    "NK099(te)002:255": "snang gsal dran rig ye shes klong //",
    "NK099(te)002:256": "cir snang 'gag med 'dzin chags med //",
    "NK099(te)002:257": "gnyis med rig pas lhun gyis grub //",
    "NK099(te)002:258": "rtag tu de ltar gnas pa ni //",
    "NK099(te)002:259": "skyon bcos brtan pa'i nyams yin par //",
    "NK099(te)002:260": "shes rab ldan pa bdag gis bshad //",
    "NK099(te)002:261": "skyes bu de la gnas pa'i tshe //",
    "NK099(te)002:262": "mngon gsum dag dang rmi lam du //",
    "NK099(te)002:263": "sgrib pa dag dang sa thob pa'i //",
    "NK099(te)002:264": "rtags dang cung zad 'byung bar 'gyur //",
    "NK099(te)002:265": "lnga pa'i bsam gtan khyad par ni //",
    "NK099(te)002:266": "'jig rten pa dang gzhan rnams kyis //",
    "NK099(te)002:267": "'dzin spong 'gog cing sbyong ba dang //",
    "NK099(te)002:268": "mtshan mas lam du byed pa'i chos //",
    "NK099(te)002:269": "'dod pa lnga dang dug gsum dang //",
    "NK099(te)002:270": "yul du gyur pa'i chos thams cad //",
    "NK099(te)002:271": "lhun grub ye shes nyid yin phyir //",
    "NK099(te)002:272": "lam la gnas pa'i rnal 'byor pas //",
    "NK099(te)002:273": "rtogs pa'i klong du bslang bar bya //",
    "NK099(te)002:274": "gzugs sogs 'dod yon lnga po la //",
    "NK099(te)002:275": "slob pa'i thabs kyang 'di lta ste //",
    "NK099(te)002:276": "skye bo phal dang theg dman pas //",
    "NK099(te)002:277": "cung zad dben pa'i sa phyogs su //",
    "NK099(te)002:278": "bla ma rgyal mchog tshogs kyis mchod //",
    "NK099(te)002:279": "mkha' 'gro'i tshogs la gtor ma sbyin //",
    "NK099(te)002:280": "bdal khyab mkha' la rig pa gseng //",
    "NK099(te)002:281": "mtshan ldan chags pa'i yul bzhag la //",
    "NK099(te)002:282": "dbang po'i mig gis bltas byas la //",
    "NK099(te)002:283": "rnam shes dran pa gsal bar 'dzud //",
    "NK099(te)002:284": "gsal ba brtan par gyur pa dang //",
    "NK099(te)002:285": "mig sbyar yid yul chos su bya //",
    "NK099(te)002:286": "cung zad gsal ba brtan pa dang //",
    "NK099(te)002:287": "rnam rtog ye shes gsal ba dang //",
    "NK099(te)002:288": "gtan tshigs gong ma dran byas te //",
    "NK099(te)002:289": "gsal nyid sems kyi rang bzhin la //",
    "NK099(te)002:290": "sems kyang de ru gsal bar shes //",
    "NK099(te)002:291": "sems dang gsal ba dbyer med pas //",
    "NK099(te)002:292": "dran pa'i gzugs nyid ye shes klong //",
    "NK099(te)002:293": "ci srid dran pa ma gsal na //",
    "NK099(te)002:294": "zhen yul gzugs la yang yang blta //",
    "NK099(te)002:295": "sems kyis gsal ba thob pa na //",
    "NK099(te)002:296": "chos kyi gzugs khams dag pa yin //",
    "NK099(te)002:297": "gzugs kyi g.yo ba'i nyams zhes bya //",
    "NK099(te)002:298": "de ltar brtan par gyur pa dang //",
    "NK099(te)002:299": "yul gyi zhen pa'i nyams la brtag /shes med gdos pas mi mthong phyir //",
    "NK099(te)002:300": "gzugs nyid yid kyi shes pa la //",
    "NK099(te)002:301": "shes pa nyid kyang gzugs yin te //",
    "NK099(te)002:302": "gzugs dang shes pa dbyer med pas //",
    "NK099(te)002:303": "dran pa'i rgyal po chos kyi sku //",
    "NK099(te)002:304": "'byed pa med pa'i rtogs pa 'char //",
    "NK099(te)002:305": "de ltar yang dang yang bltas na //",
    "NK099(te)002:306": "zhen pa'i gzugs dang chos kyi gzugs //",
    "NK099(te)002:307": "dbyer med rang byung nyid du gsal //",
    "NK099(te)002:308": "gzugs khams thob pa'i nyams zhes bya //",
    "NK099(te)002:309": "de nas gzugs kyi khams rnams ni //",
    "NK099(te)002:310": "sdug dang mi sdug bar pa ma //",
    "NK099(te)002:311": "phyogs bcu kun tu blta bar bya //",
    "NK099(te)002:312": "dran pa'i yid la gsal ba dang //",
    "NK099(te)002:313": "nang du bltas te chos khams kyi //",
    "NK099(te)002:314": "gzugs la yang yang blta byas te //",
    "NK099(te)002:315": "chos khams rang byung ye shes su //",
    "NK099(te)002:316": "sngar bzhin gsal bar gyur pa dang //",
    "NK099(te)002:317": "yul gzugs kun la blta bar bya //",
    "NK099(te)002:318": "yul nyid rig pa'i ye shes la //",
    "NK099(te)002:319": "rig pa nyid kyang yul du snang //",
    "NK099(te)002:320": "yul dang rig pa gnyis med pas //",
    "NK099(te)002:321": "kun kyang rang byung ye shes snang //",
    "NK099(te)002:322": "de nas kyang ni 'di ltar gzhal //",
    "NK099(te)002:323": "stong gsum nam mkha' mu med khams //",
    "NK099(te)002:324": "mthong dang ma mthong thams cad kun //",
    "NK099(te)002:325": "yid kyi rig pas mdun du byas //",
    "NK099(te)002:326": "sngar bzhin rang 'byung ye shes su //",
    "NK099(te)002:327": "thams cad gsal bar gyur pa dang //",
    "NK099(te)002:328": "mu mtha' yas pa'i gzugs rnams kun //",
    "NK099(te)002:329": "yid kyi rig par dbyer med par //",
    "NK099(te)002:330": "kun kyang rang byung nyid du gsal //",
    "NK099(te)002:331": "'das pa'i yid kyang de bzhin la //",
    "NK099(te)002:332": "ma 'ongs pa'ang de bzhin pas //",
    "NK099(te)002:333": "dus gsum sems kyi rig par gsal //",
    "NK099(te)002:334": "rig pa dbyings dang dbyer med pas //",
    "NK099(te)002:335": "chos rnams mnyam pa nyid du gsal //",
    "NK099(te)002:336": "gzugs khams brtan pa'i nyams zhes bya //",
    "NK099(te)002:337": "'di ni rnam par thar pa yin //",
    "NK099(te)002:338": "de nas sgra yi khams la brtag /yid 'ong 'dod pa'i yul las byung //",
    "NK099(te)002:339": "zin dang zin pas bskyod pa'i sgra //",
    "NK099(te)002:340": "shin tu snyan la ngos bzung med //",
    "NK099(te)002:341": "mdun du byas te legs par mnyan //",
    "NK099(te)002:342": "gsal nas yid kyi rig pas blta //",
    "NK099(te)002:343": "yid kyi yul la sgra snyan cing //",
    "NK099(te)002:344": "snyan nyid yid kyi rig par shar //",
    "NK099(te)002:345": "yid dang yid yul dbyer med pas //",
    "NK099(te)002:346": "rang byung rang snang nyid du gsal //",
    "NK099(te)002:347": "de nas brtan nas g.yo ba'i nyams //",
    "NK099(te)002:348": "de nas yul gyi sgra la mnyan //",
    "NK099(te)002:349": "de nyid yid kyi rig pa la //",
    "NK099(te)002:350": "rig pa nyid kyang de nyid pas //",
    "NK099(te)002:351": "rig sgra dbyer med nyams su myongs //",
    "NK099(te)002:352": "rang gsal chos kyi dbyings su go //",
    "NK099(te)002:353": "de nyid thob pa'i nyams zhes bya //",
    "NK099(te)002:354": "sgra rnams kun la'ang de ltar brtag /zin dang ma zin sgra rnams dang //",
    "NK099(te)002:355": "zag med ston dang zag bcas ston //",
    "NK099(te)002:356": "de bzhin nyon mongs gdung ba bskyed //",
    "NK099(te)002:357": "sgra ru gyur pa thams cad kun //",
    "NK099(te)002:358": "rang byung rig pas nyams su blang //",
    "NK099(te)002:359": "thabs ni gong bzhin shes par bya //",
    "NK099(te)002:360": "sgra yi mngon zhes ldog nas ni //",
    "NK099(te)002:361": "rna ba'i yul rnams ro gcig 'gyur //",
    "NK099(te)002:362": "rtag tu gsal na brtan pa'i nyams //",
    "NK099(te)002:363": "de nas dri la bslab bya ste //",
    "NK099(te)002:364": "shin tu dgon pa'i sa phyogs su //",
    "NK099(te)002:365": "ga pur la sogs dri bsnams te //",
    "NK099(te)002:366": "de nas yid kyi rig pas bsnams //",
    "NK099(te)002:367": "gsal nas sems su dbyer med la /",
    "NK099(te)002:368": "sems nyid ye shes rang bzhin pas //",
    "NK099(te)002:369": "rang byung rang gsal yong gis mnyam //",
    "NK099(te)002:370": "de ni g.yo ba'i nyams zhes bya //",
    "NK099(te)002:371": "de nas yul gyi dri la bsnams //",
    "NK099(te)002:372": "dri nyid sems kyi rig pa la //",
    "NK099(te)002:373": "rig pa nyid kyang drir gsal bas //",
    "NK099(te)002:374": "dbyer med rang snang nyid du gsal //",
    "NK099(te)002:375": "de ltar brtags la thob pa'i nyams //",
    "NK099(te)002:376": "dri rnams kun la'ang de ltar bslab //",
    "NK099(te)002:377": "dri rnams thams cad ye shes su //",
    "NK099(te)002:378": "rtag tu gsal ba brtan pa'i nyams //",
    "NK099(te)002:379": "de nas ro la 'di ltar bslab //",
    "NK099(te)002:380": "shin tu zhim pa'i ro myangs la //",
    "NK099(te)002:381": "de nas sems kyis myang bar bya //",
    "NK099(te)002:382": "gsal nyid rig pa'i rang bzhin la //",
    "NK099(te)002:383": "rig pa nyid kyang der gsal bas //",
    "NK099(te)002:384": "rang gsal ye shes nyid du gnas //",
    "NK099(te)002:385": "de nyid g.yo ba'i nyams su bshad //",
    "NK099(te)002:386": "de nas yul gyi ro la myang //",
    "NK099(te)002:387": "yid kyis myong dang ljags kyis myong //",
    "NK099(te)002:388": "rig pa'i ngang du dbyer med pa //",
    "NK099(te)002:389": "kun tu gsal na thob pa'i nyams //",
    "NK099(te)002:390": "de nas ro yi bye brag ni //",
    "NK099(te)002:391": "thams cad kun la de ltar bslab //",
    "NK099(te)002:392": "ro rnams rig pa'i khyad par las //",
    "NK099(te)002:393": "rig pa nyid kyang ro rnams so //",
    "NK099(te)002:394": "kun kyang dbyer med ye shes dang //",
    "NK099(te)002:395": "gsal ba bar chad med pa ni //",
    "NK099(te)002:396": "brtan pa'i nyams su bshad pa yin //",
    "NK099(te)002:397": "reg bya'i khams kyang 'di lta ste //",
    "NK099(te)002:398": "phyi dang nang gi bye brag las //",
    "NK099(te)002:399": "mthu chen nang gi khams la bslab //",
    "NK099(te)002:400": "mtshan ldan lang tsho dar la bab //",
    "NK099(te)002:401": "'khrig pa'i bstan chos mkhas pa la //",
    "NK099(te)002:402": "shin tu dben pa'i sa phyogs su //",
    "NK099(te)002:403": "khrus dang rgyan dang dris byugs te //",
    "NK099(te)002:404": "gsang ba'i mkha' la gzhug par bya //",
    "NK099(te)002:405": "rang byung ye shes gsal ba dang //",
    "NK099(te)002:406": "gtsug tor bde myong bde ba gnyis //",
    "NK099(te)002:407": "cung zad 'dres pa g.yo ba'i nyams //",
    "NK099(te)002:408": "de nas yang yang nyams su blang //",
    "NK099(te)002:409": "sems nyid 'od gsal bde chen dang //",
    "NK099(te)002:410": "gtsug tor las byung bde ba gnyis //",
    "NK099(te)002:411": "bar chad med par ro gcig pa //",
    "NK099(te)002:412": "shin tu gsal ba thob pa'i nyams //",
    "NK099(te)002:413": "de ltar yang yang goms byas na //",
    "NK099(te)002:414": "chu skyes ze'u 'bru dbu ma la //",
    "NK099(te)002:415": "rgyal mtshan rtse mo reg pa'i tshe //",
    "NK099(te)002:416": "yid kyi nam mkha' gsal 'gyur dang //",
    "NK099(te)002:417": "bde chen rang byung ye shes la //",
    "NK099(te)002:418": "ro gcig nam mkha' lta bur gsal //",
    "NK099(te)002:419": "'on kyang rgya mtsho chen po la //",
    "NK099(te)002:420": "chu bran thim yang mi bskrun ltar //",
    "NK099(te)002:421": "sems nyid 'od gsal rgya mtsho la //",
    "NK099(te)002:422": "chu bran lta bu'i bde ba yin //",
    "NK099(te)002:423": "bskrun du med cing ro gcig 'gyur //",
    "NK099(te)002:424": "shin tu goms pa brtan pa'i nyams //",
    "NK099(te)002:425": "de ltar 'dod yon lnga po ni //",
    "NK099(te)002:426": "rang byung ye shes rgyan du rdzogs //",
    "NK099(te)002:427": "snang stong dbyer med mthong ba'i gzugs //",
    "NK099(te)002:428": "bde chen rig pa thos pa'i sgra //",
    "NK099(te)002:429": "dang bas tshim byed chos nyid dri //",
    "NK099(te)002:430": "thams cad dbyer med myong ba'i ro //",
    "NK099(te)002:431": "mkha' dbyings rig pa shar ba'i reg /rnam 'byor che la de ltar rdzogs //",
    "NK099(te)002:432": "lung las kyang ni 'di skad du //",
    "NK099(te)002:433": "'dod spyod snying rjes blan bas na //",
    "NK099(te)002:434": "gang du dga' bar byang chub spyod //",
    "NK099(te)002:435": "yang /",
    "NK099(te)002:436": "kun spyod yon tan rnam lnga yang //",
    "NK099(te)002:437": "chos nyid dbyings kyi rgyan ces gsungs //",
    "NK099(te)002:438": "zhes pa la sogs kun nas gsungs //",
    "NK099(te)002:439": "mngon par shes pa lnga po yang //",
    "NK099(te)002:440": "'dod lnga dag pas 'byung bar bshad //",
    "NK099(te)002:441": "'dod spyod rnam pa lnga po 'dir //",
    "NK099(te)002:442": "mu mtha' yas pa'i chos rnams kun //",
    "NK099(te)002:443": "gang yang ma 'dus gcig med pas //",
    "NK099(te)002:444": "'dod lnga lam du gyur pa la //",
    "NK099(te)002:445": "rang byung ye shes 'od gsal pa'i //",
    "NK099(te)002:446": "klong du ma gyur gang yang med //",
    "NK099(te)002:447": "mkhas ldan chen pos de skad bshad //",
    "NK099(te)002:448": "dug gsum lam du bya ba ni //",
    "NK099(te)002:449": "zhe sdang khong khro skyes pa'i yul //",
    "NK099(te)002:450": "de la gnyis te ma h+aa yo ga bas de",
    "NK099(te)002:451": "nyid gzugs brnyan du bsgom pa 'os pa'i mtshan ma",
    "NK099(te)002:452": "can du khyer / 'dir ni de'i rang bzhin rang",
    "NK099(te)002:453": "rig pa'i ye shes su rtogs te mdor na dug",
    "NK099(te)002:454": "gsum yang bdag 'dzin las byung bas bdag 'dzin rtsad",
    "NK099(te)002:455": "nas dag pas yongs su dug gsum lam du byed",
    "NK099(te)002:456": "can du khyer / pa'o // thabs kyis mdun du byas nas kyang //",
    "NK099(te)002:457": "cung zad bltas na khong khro 'byung //",
    "NK099(te)002:458": "yang na nyes pa'i rgyu la bsam //",
    "NK099(te)002:459": "cung zad khong khro skyes pa na //",
    "NK099(te)002:460": "nan gyis mi dgag de la dpyad //",
    "NK099(te)002:461": "bkag na dman pa'i lam du 'gyur //",
    "NK099(te)002:462": "rtogs pas mi zin rang rgyud na'ang //",
    "NK099(te)002:463": "shin tu ya nga'i gnas su skye //",
    "NK099(te)002:464": "shes rab thabs kyis byin rlobs nas //",
    "NK099(te)002:465": "rang byung ye shes lhun gyis grub //",
    "NK099(te)002:466": "cung zad khong khro'i zhe sdang de //",
    "NK099(te)002:467": "dpyad na rang rig ye shes nyid //",
    "NK099(te)002:468": "chos kyi dbyings las mi gzhan pas //",
    "NK099(te)002:469": "de nyid ye shes ngang du shar //",
    "NK099(te)002:470": "de ltar goms na g.yo ba'i nyams //",
    "NK099(te)002:471": "yang ni kho khro'i yul la blta //",
    "NK099(te)002:472": "yul nyid rang rig ye shes la //",
    "NK099(te)002:473": "ye shes nyid kyang yul ltar snang //",
    "NK099(te)002:474": "de ltar gnyis med rtogs pa'i tshe //",
    "NK099(te)002:475": "khro ba'i yul dang khro mkhan sems //",
    "NK099(te)002:476": "ma bkag rang byung ye shes dang //",
    "NK099(te)002:477": "de nyid thob pa'i nyams zhes bya //",
    "NK099(te)002:478": "de nas mi mthun yul rnams la //",
    "NK099(te)002:479": "sngon ltar rnam par dpyad pa'i tshe //",
    "NK099(te)002:480": "kun kyang rang byung nyid du gsal //",
    "NK099(te)002:481": "dbyer med lhun grub sprul pa'i sku //",
    "NK099(te)002:482": "dgra' sdang byams gnyen thams cad kun //",
    "NK099(te)002:483": "dbye bsal med par ngang du shar //",
    "NK099(te)002:484": "rig pa chos dbyings ngang du gsal //",
    "NK099(te)002:485": "byams pas don nyid rnam sbyangs phyir //",
    "NK099(te)002:486": "snying rje chen po cir mi mdzad //",
    "NK099(te)002:487": "dbye bsal med pa'i byams pa dang //",
    "NK099(te)002:488": "byams pas ces pa ni phyi nang gi chos thams",
    "NK099(te)002:489": "cad rang rig pa'i snying po byang chub sems 'chor",
    "NK099(te)002:490": "ba'i rdul tsam yang mi dmigs te /",
    "NK099(te)002:491": "dmigs pa med pa'i thugs rje'i bdag nyid mkhyen pa",
    "NK099(te)002:492": "rnam gsum dang ldan pa'i bde bar gshegs pa yi",
    "NK099(te)002:493": "ngo bo de lta bu'o //",
    "NK099(te)002:494": "don nyid ces pa bdag las mi gzhan pa'i gdul bya rnams rang snang ba ste /",
    "NK099(te)002:495": "rnam sbyang ces pa de nyid mi dmigs pa'i thugs rjes 'dzin pa'o //",
    "NK099(te)002:496": "snying rje chen po cir mi mdzad ces pa ni",
    "NK099(te)002:497": "bsad pa med pa rdo rje'i mtshon gyis bsad pa",
    "NK099(te)002:498": "la bya'o // mdzad pa med pa'i snying rje yin //",
    "NK099(te)002:499": "chags pa gnyis kyi yul byung na //",
    "NK099(te)002:500": "mtha' ru mi bkag lam du bslang //",
    "NK099(te)002:501": "zhen yul mdun bzhag yid la bya //",
    "NK099(te)002:502": "gsal nas sems su byung gdab la //",
    "NK099(te)002:503": "sems nyid rang byung ye shes su //",
    "NK099(te)002:504": "shin tu gsal ba g.yo ba'i nyams //",
    "NK099(te)002:505": "de nas zhen pa'i yul la blta //",
    "NK099(te)002:506": "yul nyid yid kyi rig pa la //",
    "NK099(te)002:507": "rig pa nyid kyang yul snang bas //",
    "NK099(te)002:508": "yul rig dbyer med chos kyi dbyings //",
    "NK099(te)002:509": "de ltar gsal ba thob pa'i nyams //",
    "NK099(te)002:510": "de nas zhen yul kun la'ang blta //",
    "NK099(te)002:511": "yul nyid yid kyi rig pa la //",
    "NK099(te)002:512": "sngar bzhin nyams su blangs pa'i tshe //",
    "NK099(te)002:513": "kun kyang rang byung ye shes ngang //",
    "NK099(te)002:514": "mu mtha' med pa'i chos rnams kun //",
    "NK099(te)002:515": "de ru ma 'dus gang yang med //",
    "NK099(te)002:516": "shin tu gsal ba brtan pa'i nyams //",
    "NK099(te)002:517": "dge sdig bzang ngan gtsang sme kun //",
    "NK099(te)002:518": "dbyer med rtog pa mi 'jug pa /",
    "NK099(te)002:519": "gti mug chen po chos kyi sku //",
    "NK099(te)002:520": "yang na skye bus 'di ltar dgongs //",
    "NK099(te)002:521": "rgyal ba rdzogs pa man chod nas //",
    "NK099(te)002:522": "na rag dmyal ba yan cad kyi //",
    "NK099(te)002:523": "phra rags bzang ngan gtsang sme dang //",
    "NK099(te)002:524": "mthon dman byams sdang bzang ngan sogs //",
    "NK099(te)002:525": "gnyis par snang ba'i chos thams cad //",
    "NK099(te)002:526": "gnyis can yid kyis blta byas na //",
    "NK099(te)002:527": "thams cad rig gsal mkha' ltar spangs //",
    "NK099(te)002:528": "rig ba spros bral dbyings su gsal //",
    "NK099(te)002:529": "shin tu dag pa g.yo ba'i nyams //",
    "NK099(te)002:530": "gnyis can chos kyang rig pa la //",
    "NK099(te)002:531": "rig pa yang gnyis can chos ltar snang //",
    "NK099(te)002:532": "de bas thams cad rig pa'i ngang //",
    "NK099(te)002:533": "rig pa dbyer med dbyings su gsal //",
    "NK099(te)002:534": "shin tu brtan na thob pa'i nyams //",
    "NK099(te)002:535": "gnyis par snang ba'i chos thams cad //",
    "NK099(te)002:536": "rgya mtsho 'jings kyi gzugs brnyan ltar //",
    "NK099(te)002:537": "rtag tu dbyer med rang gsal cing //",
    "NK099(te)002:538": "mtshan ma'i 'du shes mi 'jug na //",
    "NK099(te)002:539": "gti mug chen po brtan pa'i nyams //",
    "NK099(te)002:540": "lung las kyang ni 'di skad gsungs //",
    "NK099(te)002:541": "'dod chags zhe sdang gti mug kyang //",
    "NK099(te)002:542": "byang chub chen po lam las byung //",
    "NK099(te)002:543": "yang 'dod chags rang byung gi ye shes chen po dang /",
    "NK099(te)002:544": "zhe sdang rang byung gi ye shes chen po dang /",
    "NK099(te)002:545": "gti mug rang byung gi ye shes chen po dang /",
    "NK099(te)002:546": "nga rgyal rang byung gi ye shes chen po dang /",
    "NK099(te)002:547": "'phrag dog rang byung gi ye shes chen po dang /",
    "NK099(te)002:548": "yang nyon mongs lnga dang 'tshams med lnga po yi //",
    "NK099(te)002:549": "lam der zhugs pas mnyam sam rgyal po 'thob //",
    "NK099(te)002:550": "yang /",
    "NK099(te)002:551": "shan pa smad 'tshong 'tshams med lnga //",
    "NK099(te)002:552": "kha na ma tho 'jig rten spong //",
    "NK099(te)002:553": "yongs su rdzogs pa chos kyi rtsi //",
    "NK099(te)002:554": "bde ba che la gzhan med do //",
    "NK099(te)002:555": "zhes gsungs so //",
    "NK099(te)002:556": "mu mtha' med pa'i 'jig rten na //",
    "NK099(te)002:557": "mu mtha' med pa'i chos rnams kun //",
    "NK099(te)002:558": "'di ru ma 'dus gang yang med //",
    "NK099(te)002:559": "gti mug dbyer med chos kyi sku //",
    "NK099(te)002:560": "lhun gyis rdzogs pa thugs kyi rgyan //",
    "NK099(te)002:561": "'dod chags bde chen longs spyod sku //",
    "NK099(te)002:562": "bde ba chen po sku yi rgyan //",
    "NK099(te)002:563": "zhe sdang 'gag med sprul pa'i sku //",
    "NK099(te)002:564": "thugs rje chen po rol pa'i rgyan //",
    "NK099(te)002:565": "nga rgyal 'gyur med mnyam pa'i rgyan //",
    "NK099(te)002:566": "cir yang mi g.yo ting 'dzin rgyan //",
    "NK099(te)002:567": "'phrag dog ma gos rdo rje'i sku //",
    "NK099(te)002:568": "mtha' bzhi bral bas 'phrin las rgyan //",
    "NK099(te)002:569": "de bas rgyan gyi sku lngar grags //",
    "NK099(te)002:570": "dug lnga rang rgyud 'khrul pa'i khams //",
    "NK099(te)002:571": "dag pa chen po ye shes dang //",
    "NK099(te)002:572": "dbyer med bde chen ngo bo'i sku //",
    "NK099(te)002:573": "thams cad chos ni gcig pu nyid //",
    "NK099(te)002:574": "mkhas ldan chen pos de skad bshad //",
    "NK099(te)002:575": "snang srid lam du bslang ba yang //",
    "NK099(te)002:576": "yul khams kun la blta byas na //",
    "NK099(te)002:577": "de nas yid kyi khams la blta //",
    "NK099(te)002:578": "chos khams thams cad gsal ba dang //",
    "NK099(te)002:579": "chos nyid mkha' ru byin brlabs nas //",
    "NK099(te)002:580": "gsal la mi 'gog lhan ne 'byung //",
    "NK099(te)002:581": "ro gcig bde chen dbyings su rdzogs //",
    "NK099(te)002:582": "snang srid lam gyur g.yo ba'i nyams //",
    "NK099(te)002:583": "de nas chos kyi khams la blta //",
    "NK099(te)002:584": "dbang lnga'i yul du gyur pa yi //",
    "NK099(te)002:585": "nam mkhas bsdus pa'i chos thams cad //",
    "NK099(te)002:586": "rang rig shes pa nyid du gsal //",
    "NK099(te)002:587": "rig pa nyid kyang chos su snang //",
    "NK099(te)002:588": "chos dang rig pa dbyer med pas //",
    "NK099(te)002:589": "thams cad mnyam pa'i ngang du gsal /",
    "NK099(te)002:590": "dper na rgya mtsho dngas pa la //",
    "NK099(te)002:591": "skar tshogs gzugs brnyan mang snang yang //",
    "NK099(te)002:592": "nyid las mi gzhan sa ler snang //",
    "NK099(te)002:593": "de bzhin snang ba'i chos rnams kun //",
    "NK099(te)002:594": "chos dbyings dang ba'i dkyil 'khor na //",
    "NK099(te)002:595": "ma 'dres yongs su rdzogs par gsal //",
    "NK099(te)002:596": "kun tu lham mer gyur pa ni //",
    "NK099(te)002:597": "snang ba thob pa'i nyams zhes bya //",
    "NK099(te)002:598": "de nas srid pa'i chos thams cad //",
    "NK099(te)002:599": "rna ba'i dbang la grags so chog /sems kyi rig pas mngon du bya //",
    "NK099(te)002:600": "rig pa dbyings dang dbyer med pas //",
    "NK099(te)002:601": "dngos po kun kyang de ltar ro //",
    "NK099(te)002:602": "snang ba rgya mtsho chen po bzhin //",
    "NK099(te)002:603": "mi rtog rnam mkha'i mkha' ltar yangs //",
    "NK099(te)002:604": "rtag tu lham mer gsal ba na //",
    "NK099(te)002:605": "snang ba brtan pa'i nyams zhes bya //",
    "NK099(te)002:606": "'di nyams thob ba phyin cad du //",
    "NK099(te)002:607": "phal cher 'byung 'jug med pa yin //",
    "NK099(te)002:608": "'on kyang bsnyems pa mi 'chang bar //",
    "NK099(te)002:609": "dam pa'i bla ma bsten byas la //",
    "NK099(te)002:610": "dka' ba'i tshogs kyis mnyes byas la //",
    "NK099(te)002:611": "shin tu rnal 'byor theg chen la //",
    "NK099(te)002:612": "thos bsam sems kyi mdud pa bkrol //",
    "NK099(te)002:613": "skye bos dben pa'i dgon pa bsten //",
    "NK099(te)002:614": "bla ma bsnyen dang dgongs brtson dang //",
    "NK099(te)002:615": "dgon pa bsten pa ma gtogs pa //",
    "NK099(te)002:616": "brtson dang dam bcas thams cad 'dor //",
    "NK099(te)002:617": "dam bcas 'ching ba'i mdud pa la //",
    "NK099(te)002:618": "brtson bcas phal cher bdud kyi las //",
    "NK099(te)002:619": "'byung 'jug med pa'i ting 'dzin ni //",
    "NK099(te)002:620": "brtson bya brtson byed yul dang bral //",
    "NK099(te)002:621": "nam mkha' mtha' med dag pa bzhin //",
    "NK099(te)002:622": "rang byung 'od gsal nam mkha' che //",
    "NK099(te)002:623": "dam bca' zhen pa'i mdud pa bral //",
    "NK099(te)002:624": "'di las goms par ma gyur na //",
    "NK099(te)002:625": "'di nyid zag bcas bsam gtan pas //",
    "NK099(te)002:626": "'byung ba lnga po zhig gyur tshe //",
    "NK099(te)002:627": "gzugs med lha yi rig 'dzin 'thob //",
    "NK099(te)002:628": "de tshe nyid kyis mngon sangs rgyas //",
    "NK099(te)002:629": "gal te rnal 'byor dman pa zhig /bla med theg pa'i sgo 'di ru //",
    "NK099(te)002:630": "thos bsam sbyangs pa rgya chung na //",
    "NK099(te)002:631": "bla ma'i stobs kyis ting 'dzin ni //",
    "NK099(te)002:632": "shin tu brtan par gyur na yang //",
    "NK099(te)002:633": "mkhas ldan bla ma dang bral na //",
    "NK099(te)002:634": "blon po rgyal pos bor ba bzhin //",
    "NK099(te)002:635": "zher 'dzin bdud pa mi grol bas //",
    "NK099(te)002:636": "sems can gong ma'i khams su lhung //",
    "NK099(te)002:637": "de bas bsnyems pa mi 'chang bar //",
    "NK099(te)002:638": "'di tshod tsam nas shin tu brtson //",
    "NK099(te)002:639": "gol sgrib skyon rnams ngos bzung mdzod //",
    "NK099(te)002:640": "'jig rten ngo dag'i khar ma g.yeng //",
    "NK099(te)002:641": "dgon pa bsten pa rtag tu brtson //",
    "NK099(te)002:642": "slong mo ngal ba'i 'tsho ba der //",
    "NK099(te)002:643": "mtshan ma 'dzin pa'i chos spyod kyang //",
    "NK099(te)002:644": "snying rjes gzhan bzung ma gtogs pa //",
    "NK099(te)002:645": "lus ngag ngal ba phal cher spongs //",
    "NK099(te)002:646": "rgyal ba ngo dga' mi mnga' zhing //",
    "NK099(te)002:647": "dam pas 'tshogs pa mi bsten pas //",
    "NK099(te)002:648": "rgyal mchod bla ma mnyes bya ba //",
    "NK099(te)002:649": "mi nus yengs la ci nus mdzod //",
    "NK099(te)002:650": "dam pa'i zhal gyi bdud rtsi yin //",
    "NK099(te)002:651": "'di tshod tsam gyi ting 'dzin la //",
    "NK099(te)002:652": "phyi nang drod kyang cung zad 'byung //",
    "NK099(te)002:653": "'khor ba'i chos la zhen pa ldog /rang gnas yul 'khor mi chags shing //",
    "NK099(te)002:654": "zas skom 'tsho ba spang bar 'gyur //",
    "NK099(te)002:655": "'dod dang g.yeng ba chung 'gyur zhing //",
    "NK099(te)002:656": "mtshan ma'i chos la mi mos shing //",
    "NK099(te)002:657": "bla med theg pa'i don la mos //",
    "NK099(te)002:658": "'jig rten g.yeng ba mi dga' zhing //",
    "NK099(te)002:659": "sems can kun la snying rje 'byung //",
    "NK099(te)002:660": "gti mug 'thibs pa'i gnyid rtog tshoms //",
    "NK099(te)002:661": "khams kyi nad rnams srab par 'gyur //",
    "NK099(te)002:662": "bgegs kyis bar du gcod pa med //",
    "NK099(te)002:663": "lha srin kun gyis bskur bar 'gyur //",
    "NK099(te)002:664": "gzhan gyi bar chod gyur pa kun //",
    "NK099(te)002:665": "des bsal tsam gyis myur du zhi //",
    "NK099(te)002:666": "rmi lam chos rnams thams cad kun //",
    "NK099(te)002:667": "sgyu ma'am chu zla lta bur rmi //",
    "NK099(te)002:668": "bder gshegs rgyal ba rmi ba dang //",
    "NK099(te)002:669": "zhing khams gzhan du 'gro ba dang //",
    "NK099(te)002:670": "nam mkha' ri rab skas la 'dzeg /de la sogs pa mtshan ma'i rtags //",
    "NK099(te)002:671": "sa thob sgrib sbyang ye shes skye //",
    "NK099(te)002:672": "ltas rnams mdo rgyud gzhan du gzigs //",
    "NK099(te)002:673": "drug pa'i don yang 'di lta ste //",
    "NK099(te)002:674": "rnal 'byor mngon du ma gyur kyang //",
    "NK099(te)002:675": "bag la nyal ba'i mdud pa yis //",
    "NK099(te)002:676": "lhun grub mngon du mi 'gyur bas //",
    "NK099(te)002:677": "rnam par thar pa'i bye brag gis //",
    "NK099(te)002:678": "bsam gtan sgro 'dogs bcad pa gces //",
    "NK099(te)002:679": "rnam grangs brgya stong phrag yangs pa //",
    "NK099(te)002:680": "gang ltar bskyed kyang me tog skye //",
    "NK099(te)002:681": "skye bos dben pa'i sa phyogs su //",
    "NK099(te)002:682": "gcig pu nyams kyi don la dpyad //",
    "NK099(te)002:683": "bag med ca co yongs spangs nas //",
    "NK099(te)002:684": "shes rab can gyis 'di ltar blta //",
    "NK099(te)002:685": "dus bzhi mnyam pa'i thar pa ni //",
    "NK099(te)002:686": "'jig rten 'di dang phyi ma dang //",
    "NK099(te)002:687": "rmi lam dang ni dkyil 'khor mos //",
    "NK099(te)002:688": "de bzhin dag pa 'phags pa'i zhing //",
    "NK099(te)002:689": "gang snang gzhan gyis dben pa'i phyir //",
    "NK099(te)002:690": "yid shes rig pa'i khyad par snang //",
    "NK099(te)002:691": "rmongs la cig char 'tshogs pa med //",
    "NK099(te)002:692": "de phyir de dag rang gi sems //",
    "NK099(te)002:693": "sems nyid rang byung ye shes pas //",
    "NK099(te)002:694": "thams cad mnyam pa nyid du gsal //",
    "NK099(te)002:695": "lung las /",
    "NK099(te)002:696": "rang sems rgyun las 'phags pa'am /",
    "NK099(te)002:697": "skye bo'i chos ni gzhan na yod ma yin //",
    "NK099(te)002:698": "rgyu drug rigs las de'ang sna tshogs //",
    "NK099(te)002:699": "de dag rang gi ting 'dzin no //",
    "NK099(te)002:700": "sems rgyun de ni phyogs dang cung zad med pas cig la rten med de /",
    "NK099(te)002:701": "de la phyogs med phyir na mtha' yas zhing rnams bdag gi lus /",
    "NK099(te)002:702": "bdag gi lus ni mtha' yas zhing dang skye bo'i lus su rab snang yang /",
    "NK099(te)002:703": "zhes gsungs so //",
    "NK099(te)002:704": "dus bzhi mnyam pa'i rnam par thar ba'o //",
    "NK099(te)002:705": "rtsal drug rdzogs pa'i rnam thar ni //",
    "NK099(te)002:706": "rig pa phyogs dang bral ba'i phyir //",
    "NK099(te)002:707": "mdun du blta ste rgyab tu blta //",
    "NK099(te)002:708": "de nas g.yas dang g.yon du blta //",
    "NK099(te)002:709": "de nas steng dang 'og tu blta //",
    "NK099(te)002:710": "phyogs drug rig pas dus gcig blta //",
    "NK099(te)002:711": "yang yang byas te goms pa na //",
    "NK099(te)002:712": "nyi ma mkha' la shar ba bzhin //",
    "NK099(te)002:713": "phyogs bcu 'jig rten thams cad kun //",
    "NK099(te)002:714": "rig pa phyogs bral dus cig gsal //",
    "NK099(te)002:715": "mtha' dbus bral ba'i bsam gtan ni //",
    "NK099(te)002:716": "shar sogs phyogs cig yid la bya //",
    "NK099(te)002:717": "nam mkha'i mtha' 'di yod med brtag /",
    "NK099(te)002:718": "yod pa nyid kyang mi rigs la //",
    "NK099(te)002:719": "de bzhin med pa'ang rigs ma yin //",
    "NK099(te)002:720": "shes rab spyan gyis bltas pa'i tshe //",
    "NK099(te)002:721": "'khrul pa'i zhen pa ldog nas ni //",
    "NK099(te)002:722": "ye shes lham mer gnas par 'gyur //",
    "NK099(te)002:723": "de nas phyogs brgyad kun tu blta //",
    "NK099(te)002:724": "yang yang dpyad na gong bzhin 'gyur //",
    "NK099(te)002:725": "de nas steng 'og phyogs bcur blta //",
    "NK099(te)002:726": "mtha' 'di yod dam med zhes brtag /legs par dpyad par gyur pa'i tshe //",
    "NK099(te)002:727": "yod med gang yang ma yin pa'i //",
    "NK099(te)002:728": "rtogs pa mngon du shar bar 'gyur //",
    "NK099(te)002:729": "de ltar yod med mtha' bral na //",
    "NK099(te)002:730": "dbus 'di ci ltar yin snyam na //",
    "NK099(te)002:731": "dbus kyang yin min tha snyad bral //",
    "NK099(te)002:732": "yang na rtogs pa 'di lta bu //",
    "NK099(te)002:733": "mtha' dbus bral dang ma bral ba'i //",
    "NK099(te)002:734": "rtog pa de nyid chos kyi dbyings //",
    "NK099(te)002:735": "rang byung rang gsal ye shes dang //",
    "NK099(te)002:736": "chos kyi dbyings su dbyer med pas //",
    "NK099(te)002:737": "lhun grub ye shes mngon du 'char //",
    "NK099(te)002:738": "de la phyogs kyi 'od 'dus pas //",
    "NK099(te)002:739": "phyogs bzhi mtshams dang bla 'og grub //",
    "NK099(te)002:740": "yang na yid kyi shes pa la //",
    "NK099(te)002:741": "pho brang dkyil 'khor lhun grub ltar //",
    "NK099(te)002:742": "mthar thug med pa'i 'jig rten khams //",
    "NK099(te)002:743": "rig pa'i ngang du lhun gyis grub //",
    "NK099(te)002:744": "rig pa nyid kyang chos kyi dbyings //",
    "NK099(te)002:745": "de la mtha' dbus zhen pa bral //",
    "NK099(te)002:746": "dus gsum mnyam pa'i thar pa ni //",
    "NK099(te)002:747": "thog ma'i dus dang tha ma'i dus //",
    "NK099(te)002:748": "da ltar snang ba'i dus dang gsum //",
    "NK099(te)002:749": "rig pa'i ngang la cig tu rdzogs //",
    "NK099(te)002:750": "'das pa 'gags kyang mngon gsal zhing //",
    "NK099(te)002:751": "ma 'ongs ma skyes mngon du gsal //",
    "NK099(te)002:752": "dngos por yod med de gsal bas //",
    "NK099(te)002:753": "da ltar snang ba'i chos thams cad //",
    "NK099(te)002:754": "dngos med rig pa'i dkyil 'khor te //",
    "NK099(te)002:755": "rig nyid dbyings dang dbyer med pas //",
    "NK099(te)002:756": "thams cad chos sku chen po'i ngang //",
    "NK099(te)002:757": "dus gsum gcig ste khyad par med //",
    "NK099(te)002:758": "sngon med phyis med gdod nas byung //",
    "NK099(te)002:759": "chos skus khyab pas cig pa'i phyir //",
    "NK099(te)002:760": "che bas chen po'i rang bzhin gnas //",
    "NK099(te)002:761": "yang /",
    "NK099(te)002:762": "dus gsum dus med rtogs pa po //",
    "NK099(te)002:763": "zhes gsungs so //",
    "NK099(te)002:764": "thog mtha' dbyer med rnam thar ni //",
    "NK099(te)002:765": "thog ma med pa dus kyi tshe //",
    "NK099(te)002:766": "ma rig ye shes dbyer med las //",
    "NK099(te)002:767": "brtags pa 'khrul pa'i shes pa 'byung //",
    "NK099(te)002:768": "skad cig rmi lam yun rings kyi //",
    "NK099(te)002:769": "lo 'am skal par snang ba bzhin //",
    "NK099(te)002:770": "rig pa 'khrul pa'i shes pa yis //",
    "NK099(te)002:771": "thog ma nas bzung tha ma'i bar //",
    "NK099(te)002:772": "'khrul pa'i rgyu la gnas par 'gyur //",
    "NK099(te)002:773": "thog mtha' rgyun 'dzin shes pa de //",
    "NK099(te)002:774": "rig pa nyid yin de yang dbyings //",
    "NK099(te)002:775": "dbyer med mnyam pa chos kyi sku //",
    "NK099(te)002:776": "'das dang ma byon da ltar gyi //",
    "NK099(te)002:777": "tha snyad ming la mi gnas te //",
    "NK099(te)002:778": "skye 'gag med par rnam brtags shing //",
    "NK099(te)002:779": "'di nyid dus gsum chen por sbyor //",
    "NK099(te)002:780": "zhes gsungs de nyid rten du gyur pa'i tshe //",
    "NK099(te)002:781": "sngon gyi gnas dang phyi ma'i gnas //",
    "NK099(te)002:782": "'chi 'pho skye ba thams cad kun //",
    "NK099(te)002:783": "skad cig snga phyi dran pa ltar //",
    "NK099(te)002:784": "lham mer gsal skal pa dpag tu med pa'i sngon",
    "NK099(te)002:785": "du ci ltar yin pa de bzhin du 'das pa",
    "NK099(te)002:786": "dang da ltar thams cad /",
    "NK099(te)002:787": "da lta yun thung ngun gyi bar skad cig las",
    "NK099(te)002:788": "kyi bsam rnal 'byor pas dran pa bzhin du dus",
    "NK099(te)002:789": "gsum gyi chos rnams kyang 'grib pa med par mkhyen",
    "NK099(te)002:790": "te / ba'i mngon shes 'byung //",
    "NK099(te)002:791": "thog mtha' rtogs pa'i rnam thar ni //",
    "NK099(te)002:792": "'jig rten thog ma'i thog ma de //",
    "NK099(te)002:793": "yod par mi gsha' med mi rigs //",
    "NK099(te)002:794": "phyogs cig shes pas bde mi 'gyur //",
    "NK099(te)002:795": "de ltar yang yang bsams pa'i tshe //",
    "NK099(te)002:796": "'khrul pa rang log shes pa 'byung //",
    "NK099(te)002:797": "tha ma de bzhin dpyad pa'i tshe /",
    "NK099(te)002:798": "yod med mi rigs sngon bzhin 'gyur //",
    "NK099(te)002:799": "thog mthar grub pa med pa'i phyir //",
    "NK099(te)002:800": "da ltar yang mi nges sngon dang mtshungs //",
    "NK099(te)002:801": "de ltar yang dang yang dpyad na //",
    "NK099(te)002:802": "'khrul pa yid kyi shes par 'dus //",
    "NK099(te)002:803": "de nyid rig pa'i bag la zha //",
    "NK099(te)002:804": "rig pa dbyings dang dbyer med pas //",
    "NK099(te)002:805": "chos kun mnyam nyid lhun gyis grub //",
    "NK099(te)002:806": "thog ma gang nas byung ba dang //",
    "NK099(te)002:807": "tha ma gar 'gro da ltar ni //",
    "NK099(te)002:808": "gar gnas rig pa'i 'phreng ba ste //",
    "NK099(te)002:809": "rig pa sems kyi rang bzhin la //",
    "NK099(te)002:810": "sems nyid dbyings dang dbyer med do //",
    "NK099(te)002:811": "yang na thar pa 'di lta bu //",
    "NK099(te)002:812": "ring dang thung pa'i bye brag ni //",
    "NK099(te)002:813": "ltos pa nyid kyis grub 'gyur te //",
    "NK099(te)002:814": "ltos pa 'khrul pa'i rig pa la //",
    "NK099(te)002:815": "rig pa dbyings dang dbyer med do //",
    "NK099(te)002:816": "gal te ring thung ma grub snyam //",
    "NK099(te)002:817": "ma grub zhen pa mdun gnas na //",
    "NK099(te)002:818": "mi rtog 'dzin pa'i mdud pa yin //",
    "NK099(te)002:819": "rnal 'byor rnal 'byor mchog chen gyis //",
    "NK099(te)002:820": "de la gnas par ma byed cig /skal pa skad cig tshad bstung dang //",
    "NK099(te)002:821": "skad cig skal par bsring ba gnyis //",
    "NK099(te)002:822": "dus kyi rnam thar goms las 'byung //",
    "NK099(te)002:823": "yang na thar pa 'di lta bu //",
    "NK099(te)002:824": "snang srid 'di ltar snang ba'i chos //",
    "NK099(te)002:825": "bem rig gnyis su 'khrul pas brtags //",
    "NK099(te)002:826": "mkhas ldan chen pos dpyad pa'i tshe //",
    "NK099(te)002:827": "bem po rig pa'i rang bzhin la //",
    "NK099(te)002:828": "rig pa dbyings dang dbyer med pas //",
    "NK099(te)002:829": "tha dad med pa'i rtogs pa 'char //",
    "NK099(te)002:830": "yang na thar pa 'di lta bu //",
    "NK099(te)002:831": "bems po dang ni rig pa yi //",
    "NK099(te)002:832": "khyad par gnyis su snang ba'i chos //",
    "NK099(te)002:833": "bems por brtags dang rig par brtags //",
    "NK099(te)002:834": "gnyis ka 'khrul pa'i sems las byung //",
    "NK099(te)002:835": "sems nyid ye shes rang bzhin bas //",
    "NK099(te)002:836": "yang yang dpyad pas rtogs gyur tshe //",
    "NK099(te)002:837": "skam pa chu dang bye ma gser //",
    "NK099(te)002:838": "snang ba bsgyur nus ye shes 'byung //",
    "NK099(te)002:839": "yang na thar pa 'di lta bu //",
    "NK099(te)002:840": "bdag gzhan gnyis kyi snang ba rnams //",
    "NK099(te)002:841": "'khrul pa brtags pa'i rig pa la //",
    "NK099(te)002:842": "rig pa dbyings dang dbyer med pas //",
    "NK099(te)002:843": "de nyid chos sku chen por gsal //",
    "NK099(te)002:844": "yang na thar pa 'di lta bu //",
    "NK099(te)002:845": "gzhan yang bdag gi rig pa la //",
    "NK099(te)002:846": "bdag kyang bdag gi rig par gsal //",
    "NK099(te)002:847": "rang shes mnyam pa'i rig pa de //",
    "NK099(te)002:848": "'gro drug sems can nyid du gsal //",
    "NK099(te)002:849": "'gro drug rig pa'i bye brag rnams //",
    "NK099(te)002:850": "chu yi gnyer ma tha dad kyang //",
    "NK099(te)002:851": "rgya mtsho chen por gcig pa bzhin //",
    "NK099(te)002:852": "rig pa dbyings dang dbyer med phyir //",
    "NK099(te)002:853": "thams cad chos sku chen por gsal //",
    "NK099(te)002:854": "yang na thar pa 'di lta bu //",
    "NK099(te)002:855": "bdag ces bya dang gzhan ces bya //",
    "NK099(te)002:856": "gnyis ka bdag gi shes pa las //",
    "NK099(te)002:857": "de nyid dbyings kyi rang bzhin bas //",
    "NK099(te)002:858": "bdag gzhan dbyer med mnyam par gsal //",
    "NK099(te)002:859": "de dag gdeng du gyur pa'i tshe //",
    "NK099(te)002:860": "bdag gi shes pa'i dran pa bzhin //",
    "NK099(te)002:861": "gzhan sems shes pa'i mngon shes 'byung //",
    "NK099(te)002:862": "yang na thar pa 'di lta bu //",
    "NK099(te)002:863": "yul dang sems su snang ba rnams //",
    "NK099(te)002:864": "sems nyid yul snang yul nyid sems //",
    "NK099(te)002:865": "ma skyes dbyings dang dbyer med pas //",
    "NK099(te)002:866": "rang bzhin chos sku chen por gsal //",
    "NK099(te)002:867": "yang na thar pa 'di lta bu //",
    "NK099(te)002:868": "lus nyid rig pa'i khyad par las //",
    "NK099(te)002:869": "lus kyang rig pa'i khyad par snang //",
    "NK099(te)002:870": "gnyis ga rig par dbyer med pas //",
    "NK099(te)002:871": "de nyid rang gsal chos skur thim //",
    "NK099(te)002:872": "de ltar bstan par gyur pa'i tshe //",
    "NK099(te)002:873": "lus la bye brag sna tshogs ston //",
    "NK099(te)002:874": "mi snang ba dang 'byung chen rnams //",
    "NK099(te)002:875": "lus ltar brda' sprod g.yo bar 'gyur //",
    "NK099(te)002:876": "lus med lus te lus kyi mchog /lus kyi mtha' ni rtogs pa po //",
    "NK099(te)002:877": "zhes gsungs so //",
    "NK099(te)002:878": "yang na thar pa 'di lta bu //",
    "NK099(te)002:879": "'khor tshul skye rgas na 'chi dang //",
    "NK099(te)002:880": "dmigs pas brtags pa'i chos thams cad //",
    "NK099(te)002:881": "sems nyid 'khrul pa'i ngo bo bas //",
    "NK099(te)002:882": "'khrul pa rig pa'i rang bzhin la //",
    "NK099(te)002:883": "rig pa dbyings dang dbyer med do //",
    "NK099(te)002:884": "mya ngan 'das pa'i rang bzhin yang //",
    "NK099(te)002:885": "'khrul nyid 'khrul par shes pa las //",
    "NK099(te)002:886": "'khrul pa rig shes rig dbyings shes //",
    "NK099(te)002:887": "de nyid brtan pas mya ngan 'das //",
    "NK099(te)002:888": "de ltar 'khor dang mya ngan 'das //",
    "NK099(te)002:889": "rnal 'byor rig par dbyer med la //",
    "NK099(te)002:890": "rig pa dbyings dang dbyer med pas //",
    "NK099(te)002:891": "mkhas ldan shes rab mngon gsum du /",
    "NK099(te)002:892": "'khor 'das gnyis btags tha snyad bral //",
    "NK099(te)002:893": "thams cad dbyer med mnyam pa'i sku //",
    "NK099(te)002:894": "de ltar gdengs dang ldan pa'i tshe //",
    "NK099(te)002:895": "mtha' thug med pa'i zhing khams kun //",
    "NK099(te)002:896": "phyag mthil lta bur mngon du 'gyur //",
    "NK099(te)002:897": "ye shes spyan zhes de la bya //",
    "NK099(te)002:898": "'khor ba dang ni mya ngan 'das //",
    "NK099(te)002:899": "so sor yod pa ma yin te //",
    "NK099(te)002:900": "'khor ba'i rang bzhin shes gyur la //",
    "NK099(te)002:901": "mya ngan 'das zhes de la bya //",
    "NK099(te)002:902": "zhes gsungs so //",
    "NK099(te)002:903": "yang na thar pa 'di lta bu //",
    "NK099(te)002:904": "sems can zhes dang sangs rgyas zhes //",
    "NK099(te)002:905": "gnyis su brtag pa'i chos 'di la //",
    "NK099(te)002:906": "ngo bo nyid kyis dbyer med de //",
    "NK099(te)002:907": "dbyings dang rig pa dbyer med pa //",
    "NK099(te)002:908": "mngon du gyur pa chos kyi sku //",
    "NK099(te)002:909": "de la sangs rgyas zhes su brjod //",
    "NK099(te)002:910": "ngo bo dbyings dang dbyer med kyang //",
    "NK099(te)002:911": "ma rig 'khrul pa'i rig pa de //",
    "NK099(te)002:912": "dngos med pa la dngos brtags pas //",
    "NK099(te)002:913": "las gsum nyon mongs lnga la sogs //",
    "NK099(te)002:914": "rig la zhen pas bdag tu bzungs //",
    "NK099(te)002:915": "sems can zhes su tha snyad 'dog /gang yang dbyings las mi gzhan te //",
    "NK099(te)002:916": "dbyings dang rig pa dbyer med pas //",
    "NK099(te)002:917": "thams cad chos sku chen por 'dus //",
    "NK099(te)002:918": "yang na thar pa 'di lta bu //",
    "NK099(te)002:919": "bde bar gshegs zhes bya gdul bya'i //",
    "NK099(te)002:920": "ston par snang ba gzugs kyi sku //",
    "NK099(te)002:921": "'gro ba bde gshegs gdul byar snang //",
    "NK099(te)002:922": "thugs rje'i yul dang thugs rje bdag /gang yang dag dang ma dag pa'i //",
    "NK099(te)002:923": "rig pa nyid du dbyer med phyir //",
    "NK099(te)002:924": "rig pa dbyings dang dbyer med yin //",
    "NK099(te)002:925": "de ltar brtan par gyur pa'i tshe //",
    "NK099(te)002:926": "phyogs bcu dus bzhi'i zhing khams kyi //",
    "NK099(te)002:927": "rgyal ba bdag gi sprul pa la //",
    "NK099(te)002:928": "bdag kyang rgyal bas sprul pa ltar //",
    "NK099(te)002:929": "'byed pa med pa'i rtogs pa 'char //",
    "NK099(te)002:930": "sangs rgyas sems can dbyer med de //",
    "NK099(te)002:931": "lam gyis bcos su ga la yod //",
    "NK099(te)002:932": "yang /",
    "NK099(te)002:933": "sangs rgyas sangs rgyas ma yin pa'i //",
    "NK099(te)002:934": "sems can sems kyi rgyud ni gang zhes gsungs so //",
    "NK099(te)002:935": "yang na thar pa 'di lta bu //",
    "NK099(te)002:936": "gang du legs par dpyad pa'i chos //",
    "NK099(te)002:937": "'byung ba bzhi dang khams gsum dang //",
    "NK099(te)002:938": "'dod yon lnga dang nyon mongs lnga //",
    "NK099(te)002:939": "dkar po la sogs rnam drug dang //",
    "NK099(te)002:940": "de bzhin ring thung la sogs brgyad //",
    "NK099(te)002:941": "rigs kyi bye brag gsum po dang //",
    "NK099(te)002:942": "de bzhin 'gro ba drug rnams dang //",
    "NK099(te)002:943": "rnam shes brgyad dang tshor ba gsum //",
    "NK099(te)002:944": "yul drug dus gsum phye ba yis //",
    "NK099(te)002:945": "drug dang drug phrag gsum du 'gyur //",
    "NK099(te)002:946": "'du shes bye brag lnga po dang //",
    "NK099(te)002:947": "de bzhin 'du byed lnga bcu gcig /gzugs kyi phung po rnam lnga dang //",
    "NK099(te)002:948": "'khor 'das chos su grags pa rnams //",
    "NK099(te)002:949": "gong bzhin yang dang yang dpyad na //",
    "NK099(te)002:950": "kun kyang sems kyi rig pa la //",
    "NK099(te)002:951": "rig pa dbyings kyi rang bzhin las //",
    "NK099(te)002:952": "ma 'dres yongs rdzogs dgongs pa 'char //",
    "NK099(te)002:953": "thams cad phyogs bral lhun grub pa //",
    "NK099(te)002:954": "rnam par thar pa'i bye brag rdzogs //",
    "NK099(te)002:955": "mtshan ma bco brgyad la sogs pa //",
    "NK099(te)002:956": "bar chad rnams kyang de las 'byung //",
    "NK099(te)002:957": "dag dang ma dag brtags pa rnams //",
    "NK099(te)002:958": "thams cad dbyings su rdzogs pa'i tshe //",
    "NK099(te)002:959": "lhun gyis grub pa'i rig pa 'char //",
    "NK099(te)002:960": "lung las kyang ni 'di skad du //",
    "NK099(te)002:961": "rnal 'byor nam mkha'i bya lam gnas //",
    "NK099(te)002:962": "ma byung ma skyes snying po la //",
    "NK099(te)002:963": "sgros btags chos kun ga la yod //",
    "NK099(te)002:964": "ces gsungs so //",
    "NK099(te)002:965": "yang /",
    "NK099(te)002:966": "spro ba med cing bsdu ba med //",
    "NK099(te)002:967": "stong par mi dgongs gza' ba med //",
    "NK099(te)002:968": "ces pa dang /",
    "NK099(te)002:969": "yang /",
    "NK099(te)002:970": "de ltar dus dang rnam pa thams cad du /",
    "NK099(te)002:971": "nyid las ma yengs pa ni chos kyi sku //",
    "NK099(te)002:972": "stobs su gyur na 'jig rten rang bzhin med //",
    "NK099(te)002:973": "ces pa la sogs pa gsungs so //",
    "NK099(te)002:974": "rnal 'byor bdun pa 'di lta ste //",
    "NK099(te)002:975": "lam mthar son pa'i skyes bu la //",
    "NK099(te)002:976": "dbang po lnga dang yul lnga dang //",
    "NK099(te)002:977": "sdug dang mi sdug bar pa dang //",
    "NK099(te)002:978": "nyon mongs lnga dang brtags pa'i chos //",
    "NK099(te)002:979": "dge ba dang ni sdig pa'i chos //",
    "NK099(te)002:980": "phung po gnyis su snang ba dang //",
    "NK099(te)002:981": "rgyu rkyen 'tshogs dang ma 'tshogs dang //",
    "NK099(te)002:982": "'bras bu 'byung dang 'gag pa dang //",
    "NK099(te)002:983": "yul dang zhen pas btags pa'i chos //",
    "NK099(te)002:984": "tha dad gnyis su snang ba rnams //",
    "NK099(te)002:985": "thams cad rig pa'i khyad par las //",
    "NK099(te)002:986": "rig pa'ang thabs su kun snang bas //",
    "NK099(te)002:987": "mkha' ltar yangs dog kun dang bral //",
    "NK099(te)002:988": "rgyu 'bras spros pa ngang gis med //",
    "NK099(te)002:989": "gang la'ang bkag 'dzin zhe 'dod bral //",
    "NK099(te)002:990": "bya bral rdzogs pa'i rnal 'byor yin //",
    "NK099(te)002:991": "thams cad rdzogs pa spyir chibs pa //",
    "NK099(te)002:992": "brgyad pa'i don yang 'di lta ste //",
    "NK099(te)002:993": "'khor dang mya ngan 'das pa'i chos //",
    "NK099(te)002:994": "kun gyi ngo bo dbyer med pas //",
    "NK099(te)002:995": "dngos med ngo bo nyid skur brjod //",
    "NK099(te)002:996": "rang bzhin ma skyes donadama pa //",
    "NK099(te)002:997": "dbyings dang rig pa dbyer med pas //",
    "NK099(te)002:998": "de nyid ma bcos chos kyi sku //",
    "NK099(te)002:999": "ma 'dres 'gag med kun tu snang //",
    "NK099(te)002:1000": "'gro drug 'khrul pa sna tshogs kyang //",
    "NK099(te)002:1001": "thams cad mkhyen pa ye shes spyan //",
    "NK099(te)002:1002": "ci yang 'gag med sprul pa'i sku //",
    "NK099(te)002:1003": "ma bkag ma skyes dbyer med pas //",
    "NK099(te)002:1004": "longs spyod rdzogs pa'i sku ru brjod //",
    "NK099(te)002:1005": "thams cad mtha' gnyis yongs bral bas //",
    "NK099(te)002:1006": "mngon par byang chub sku ru brjod //",
    "NK099(te)002:1007": "'gyur ba med cing 'gag pa med //",
    "NK099(te)002:1008": "de nyid rdo rje yi sku brjod //",
    "NK099(te)002:1009": "des na sku rnams lhun gyis grub //",
    "NK099(te)002:1010": "rang snang thugs rje'i mdzad pa yis //",
    "NK099(te)002:1011": "gdul bya kun gyi rgyud rnams la //",
    "NK099(te)002:1012": "sku dang gsung thugs yon tan las //",
    "NK099(te)002:1013": "nyi shu lngas bsdus mtha' yas rnams //",
    "NK099(te)002:1014": "lhun rdzogs rnam kun mkhyen pa'o //",
    "NK099(te)002:1015": "rang bzhin las rtogs pa /",
    "NK099(te)002:1016": "de las thugs rje de las mdzad pa /",
    "NK099(te)002:1017": "de las mthar phyin /",
    "NK099(te)002:1018": "mthar phyin pa'ang rang bzhin des na ma 'dres pa dang /",
    "NK099(te)002:1019": "yongs su rdzogs pa /",
    "NK099(te)002:1020": "dbyer med pa'o //",
    "NK099(te)002:1021": "spyir rtogs pa 'jug pa'i dus na /",
    "NK099(te)002:1022": "gdeng ngo bo lhun gyis ma grub bar du /",
    "NK099(te)002:1023": "nyams g.yo thob brtan gsum /",
    "NK099(te)002:1024": "drod phyi nang gsang gsum gyis /",
    "NK099(te)002:1025": "ngo bo chos kyi dbyings la 'phel 'grib med kyang /",
    "NK099(te)002:1026": "rtogs pa goms pa'i nyams tshod bzung ngo //",
    "NK099(te)002:1027": "dga' rab rdo rje man chad nas //",
    "NK099(te)002:1028": "grub pa'i skyes bu thams cad kyi //",
    "NK099(te)002:1029": "thugs la dgongs pa'i man ngag bcud //",
    "NK099(te)002:1030": "skal ldan thugs kyi gter du mdzod //",
    "NK099(te)002:1031": "khong na gnas pa'i yang khong du //",
    "NK099(te)002:1032": "lcags kyi sgrom bu kha bsdam mo //",
    "NK099(te)002:1033": "rgya mtsho gting gi pha bong dang //",
    "NK099(te)002:1034": "chu srin gre ba'i rin chen bzhin //",
    "NK099(te)002:1035": "skal par dkrugs kyang khar mi dbyung //",
    "NK099(te)002:1036": "bka' rtags gsum gyis rgyas gdab bo //",
    "NK099(te)002:1037": "byang chub sems kyi 'jug rim rdzogs so //////",
    "NK099(te)002:1038": "rdo rje don ston lung gi lab dgod 'di //",
    "NK099(te)002:1039": "mkhas rtogs nyams ldan rtsal chen rab rdzogs pa'i //",
    "NK099(te)002:1040": "sa bcu'i sems dpa' gcig pu ma gtogs pa'i //",
    "NK099(te)002:1041": "phal gyi yul min blos reg dka' bar gsungs //",
    "NK099(te)002:1042": "'on kyang snyigs ma'i gdul bya dpag med rnams //",
    "NK099(te)002:1043": "sa bcu'i dbang phyug che mchog dam pa la //",
    "NK099(te)002:1044": "cis kyang mi 'phrogs 'gran pa'i sems med kyang //",
    "NK099(te)002:1045": "mes pa'i pa pa ban rde bdag gis ni //",
    "NK099(te)002:1046": "rje btsun zhal gyi bdud rtsi dam pa rnams //",
    "NK099(te)002:1047": "nges pa'i don ston tshig gi 'bru mchan du //",
    "NK099(te)002:1048": "gsung gi sgros ldan bkod par mi nus te //",
    "NK099(te)002:1049": "don gyi phyogs mthun cha tsam yi ger btag /",
    "NK099(te)002:1050": "rang bzo la sogs gnyis pa'i rtsa bar min //",
    "NK099(te)002:1051": "'on kyang gros srid bla ma nyid la bshags //",
    "NK099(te)002:1052": "dge ba'i tshogs snang 'di nyid don rtog shog //",
    "NK099(te)002:1053": "//rna bar thar pa'i grangs ni /",
    "NK099(te)002:1054": "dbyer med pa bco brgyad /",
    "NK099(te)002:1055": "yul 'dod yon lnga /",
    "NK099(te)002:1056": "nyon mongs pa lnga /",
    "NK099(te)002:1057": "'byung ba bzhi /",
    "NK099(te)002:1058": "khams gsum /",
    "NK099(te)002:1059": "kha dog drug /dbyibs brgyad /",
    "NK099(te)002:1060": "rigs gsum /",
    "NK099(te)002:1061": "'gro ba drug /phung po lnga /",
    "NK099(te)002:1062": "rnam shes tshogs brgyad drug tu bsdu //",
    "NK099(te)002:1063": "tshor ba bde sdug btang snyoms gsum //",
    "NK099(te)002:1064": "'du shes rgya chung ngu dang /",
    "NK099(te)002:1065": "chen po dang /",
    "NK099(te)002:1066": "'bring po dang /",
    "NK099(te)002:1067": "tshad med pa dang /",
    "NK099(te)002:1068": "bsam gyis mi khyab pa'i 'du shes te lnga /",
    "NK099(te)002:1069": "'du byed kyi khams lnga bcu rtsa gcig /gzugs kyi phung po'i khams la bco lnga ste /",
    "NK099(te)002:1070": "spyir brgya sum cu so brgyad /",
    "NK099(te)002:1071": "de la bsam gyis mi khyab pa'i 'du shes bya",
    "NK099(te)002:1072": "ba ting nge 'dzin rang gi ngo bo de bzhin",
    "NK099(te)002:1073": "gshegs pa la mnga' ba yin /",
    "NK099(te)002:1074": "tshad med pa bya ba nyan thos la yod pa yin /",
    "NK099(te)002:1075": "de rnams la sgros 'dogs gcod pa'i tshul ni /",
    "NK099(te)002:1076": "gong ltar 'dod yon lam khyer gyi slob pa lta bu ste /",
    "NK099(te)002:1077": "thams cad kyang rig par byung thebs la /",
    "NK099(te)002:1078": "rig pa nyid kyang brtag pa'i chos sna tshogs su snang yang /",
    "NK099(te)002:1079": "rig pa nyid dang dbyings yin la /",
    "NK099(te)002:1080": "dbyings nyid rig par snang bas /",
    "NK099(te)002:1081": "dbyings dang rig pa dbyer med pa ni chos kyi sku'o //",
    "NK099(te)002:1082": "ched byas dang /",
    "NK099(te)002:1083": "ched 'dzin dang /",
    "NK099(te)002:1084": "ched ltos kyi mtha' mngon sum du mi gsal zhing /",
    "NK099(te)002:1085": "gabs su yod pa yin pas /",
    "NK099(te)002:1086": "de nyid nyon mongs pa dang /",
    "NK099(te)002:1087": "shes bya'i sgrib pa kun du 'gro bas /",
    "NK099(te)002:1088": "thar pa mi 'thob cing /",
    "NK099(te)002:1089": "gal te thob na'ang /",
    "NK099(te)002:1090": "mthas 'ching ba dang /",
    "NK099(te)002:1091": "gal te mthas mi 'ching na'ang /",
    "NK099(te)002:1092": "lhun grub chos sku las yun ring bar gyur pa dang /",
    "NK099(te)002:1093": "ting nge 'dzin yod snyam gyi nga rgyal gyis /",
    "NK099(te)002:1094": "lhag lus kyis 'bras bu mngon du mi 'gyur ba'i skyon dang /",
    "NK099(te)002:1095": "'chi ka mo la 'jigs pa dang bcas pa'i skyon rnams sgro 'dogs pa las 'byung bas /",
    "NK099(te)002:1096": "mdo rgyud la sogs gzhung mang po'i nang du /",
    "NK099(te)002:1097": "sgro 'dogs kyi rnam grangs bsam gyis mi khyab pa gsungs pa de rnams /",
    "NK099(te)002:1098": "gcod pa shin tu gal che'o //",
    "NK099(te)002:1099": "sngon rgya gar dang bod kyi rgyal khams su grub",
    "NK099(te)002:1100": "pa thob pa grangs mang po byung ba de rnams",
    "NK099(te)002:1101": "/ ris mkhas pa zhi 'tsho lags /",
    "NK099(te)002:1102": "de bas da lta yang sgro 'dogs gcad pa la mkhas pa gtso che /",
    "NK099(te)002:1103": "gong gi 'dod yon lam du bslang ba man chad kun /",
    "NK099(te)002:1104": "sgros 'dogs gcad pa'i thabs lags /",
    "NK099(te)002:1105": "mngon du rgyu ba dang bag la nyal yod pa'i",
    "NK099(te)002:1106": "phyogs zhen thams cad mtshan ma'i rnam pa yin pas",
    "NK099(te)002:1107": "de'i sgro 'dogs bcad pas de'i skyon las /",
    "NK099(te)002:1108": "thar pa'i phyir na /",
    "NK099(te)002:1109": "rnam par thar pa zhes bya'o //",
    "NK099(te)002:1110": "sgros 'dogs de rnams ma lus par bcad na /",
    "NK099(te)002:1111": "rgya yan bya ba rang shugs kyis 'byung ba yin /",
    "NK099(te)002:1112": "logs su slob pa ma mchis /",
    "NK099(te)002:1113": "phyogs ltos tsam du grangs bgrang na /",
    "NK099(te)002:1114": "'du shes kyi lhag ma zad pa'i tshe /",
    "NK099(te)002:1115": "lhag lus la brten pa'i dbang gis /",
    "NK099(te)002:1116": "dbang po lnga dang /",
    "NK099(te)002:1117": "yul lnga dang /",
    "NK099(te)002:1118": "rnam shes lnga dang bco lnga la /",
    "NK099(te)002:1119": "bye brag tu brtsis pas /",
    "NK099(te)002:1120": "sdug pa dang mi sdug pa dang bar pa dang gsum dang /",
    "NK099(te)002:1121": "nyon mongs pa lnga dang /",
    "NK099(te)002:1122": "las dge sdig gnyis dang /",
    "NK099(te)002:1123": "rgyu rkyen gyi khyad par dang /",
    "NK099(te)002:1124": "zhes pa 'gags pa'i khyad par te /",
    "NK099(te)002:1125": "bcu gsum po de dag nam mkha' nyid dam nam mkha' la 'byung 'jug dang bral ba bzhin /",
    "NK099(te)002:1126": "thams cad ma 'dres la yongs su rdzogs pa dbyer med pas /",
    "NK099(te)002:1127": "ched byas kyi re 'dod thams cad dang bral te /",
    "NK099(te)002:1128": "rang gsal phyogs dang bral ba'i shes pa /",
    "NK099(te)002:1129": "bya bral rdzogs pa'i spyod pa /",
    "NK099(te)002:1130": "snang gsal ye 'phyo'i ting 'dzin dang /",
    "NK099(te)002:1131": "rnam dag dbyings kyi ting nge 'dzin lhun gyis grub pas /",
    "NK099(te)002:1132": "'di dang 'di 'o snyam pa 'am /",
    "NK099(te)002:1133": "spangs thob kyi re 'dod la sogs pa /",
    "NK099(te)002:1134": "kun dang bral bas rgya yan zhes bya ste /",
    "NK099(te)002:1135": "rgya lus kyi rgya mdun yin /",
    "NK099(te)002:1136": "yan pa ni shes pa dang rig pa tsam du",
    "NK099(te)002:1137": "yang ched 'dzin bral te mtha' dang bral ba la",
    "NK099(te)002:1138": "yan zhes bya'o // lhun gyis grub pa'i 'bras bu /",
    "NK099(te)002:1139": "'khor ba 'di spangs nas 'bras bu dag pa logs su tshol ba ma yin te /",
    "NK099(te)002:1140": "'khor ba nyid rang byung ye shes ngo bo nyid",
    "NK099(te)002:1141": "kyi skur lhun gyis grub pas lhun gyis grub pa'i",
    "NK099(te)002:1142": "'bras bu zhes bya'o //",
    "NK099(te)002:1143": "sngar sems can gyi dus su ni /",
    "NK099(te)002:1144": "sems yul dang yul can gnyis su brtags te /",
    "NK099(te)002:1145": "des gzung 'dzin rgyas nas /",
    "NK099(te)002:1146": "las gsum bsags te khams gsum du smin te /",
    "NK099(te)002:1147": "'dod khams pa zhi gnas la rtog pa dang /",
    "NK099(te)002:1148": "gzugs khams pa zhi gnas la rtog pa dang /",
    "NK099(te)002:1149": "gzugs med pa lhag mthong la yul du 'dzin pa rang yang gzung 'dzin yin /",
    "NK099(te)002:1150": "nyan thos dang rgyal ba bdag 'dzin mkhan med kyang /",
    "NK099(te)002:1151": "kun gzhi med la mi zad pa'i don ma rig pa dang /",
    "NK099(te)002:1152": "yul sems tha dad du 'dzin te /",
    "NK099(te)002:1153": "gzung yul gyi bdag med ma rtogs pas /",
    "NK099(te)002:1154": "srid pa las thar kyang dman par mchi'o //",
    "NK099(te)002:1155": "byang chub sems dpa'i theg pa kun gzhi'i don rig kyang /",
    "NK099(te)002:1156": "lta bsgom gyi ched 'dzin dang bcas pas /",
    "NK099(te)002:1157": "ched 'dzin ma spongs bar sangs rgyas pa la yun ring ngo //",
    "NK099(te)002:1158": "de bas bla na med pa'i theg pa la de dag gi skyon med /",
    "NK099(te)002:1159": "'on kyang rnal 'byor pa rang gis phyogs cha can du song na skyon chen po yin te /",
    "NK099(te)002:1160": "'og ma gang gi mur 'gro yang phyogs zhen gyi khyad par la brtsi /",
    "NK099(te)002:1161": "de nas lhun gyis grub pa'i 'bras bu la /",
    "NK099(te)002:1162": "sku lngar ldog phyogs kyi bye brag gis rtsi na /",
    "NK099(te)002:1163": "ril gyi chos lhun gyis grub pas /",
    "NK099(te)002:1164": "byas chos thams cad dad bral ba ngo bo nyid kyi sku /",
    "NK099(te)002:1165": "rang bzhin stong pa dang /",
    "NK099(te)002:1166": "rtsal mi stong gnyis mtha'i zhen pa bral bas chos kyi sku stong la snang bdal khyab /",
    "NK099(te)002:1167": "rang gsal thams cad 'gag pa med pa longs spyod rdzogs pa'i sku /",
    "NK099(te)002:1168": "lam pa dang 'gro drug gi 'dod phyogs ltar snang",
    "NK099(te)002:1169": "bas nor bu rin po che ri dbang gi rgyal",
    "NK099(te)002:1170": "po lta bu ste sprul pa'i sku /",
    "NK099(te)002:1171": "thams cad du dge sdig bde sdug zhen phyogs mtho",
    "NK099(te)002:1172": "ris ngan song thams cad rang bzhin la byed pa",
    "NK099(te)002:1173": "po med / rkyen la bsgyur ba po med /",
    "NK099(te)002:1174": "dngos gzhi la rdzas can ma grub //",
    "NK099(te)002:1175": "thar pa'i dus na 'gags mkhan med //",
    "NK099(te)002:1176": "'khor ba'i dus na bsgyur byed med //",
    "NK099(te)002:1177": "mya ngan las 'das pa'i chos sku lnga ldan gyi 'khor lo yang /",
    "NK099(te)002:1178": "'das pa'i dus na bsgrub byed med /",
    "NK099(te)002:1179": "'khor ba'i dus na 'gogs mkhan med kyang /",
    "NK099(te)002:1180": "rig pa rang dang ma rig pa'i khyad par gyi /",
    "NK099(te)002:1181": "lhun gyis grub pa ni mngon par byang chub pa'i sku'o //",
    "NK099(te)002:1182": "'khor ba'i dus na yang ma rig pa gzhan nas 'ongs te ma bkabs /",
    "NK099(te)002:1183": "rig pa gzhan du song bas bsgribs pa med /",
    "NK099(te)002:1184": "mya ngan las 'das pa'i dus na yang ma rig pa song zhing dengs pa med /",
    "NK099(te)002:1185": "rig pa 'ongs shing rgyas pa yang med pas /",
    "NK099(te)002:1186": "de bas thams cad ngo bo rtog dpyod dang bral",
    "NK099(te)002:1187": "bas ngo bo nyid kyi sku'am rdzogs pa spyir chi",
    "NK099(te)002:1188": "bas kyi sa'am / snang gsal ye 'phyo'i ting nge",
    "NK099(te)002:1189": "'dzin nam rang rig phyogs bral gyi rang byung ye",
    "NK099(te)002:1190": "bas kyi sa'am / shes sam / lhun gyis grub pa'i 'bras bu zhes bya'o //",
    "NK099(te)002:1191": "man ngag gi yi ge 'di /",
    "NK099(te)002:1192": "'di ltar nyams blangs su bsdebs pa de /",
    "NK099(te)002:1193": "dga' rab rdo rje mas cad nas /",
    "NK099(te)002:1194": "da lta 'o skol yas chad la yod re skan /",
    "NK099(te)002:1195": "'on kyang khyed skyes bu dam pa chos mdzad kyi mchog /",
    "NK099(te)002:1196": "'bras bu ched du gnyer ba /",
    "NK099(te)002:1197": "kho bo'i sras dam pa lags pas /",
    "NK099(te)002:1198": "khyod shin tu gces par byas nas bris pa lags /",
    "NK099(te)002:1199": "kho bo shin tu thugs ngan pa ni ma lags te /",
    "NK099(te)002:1200": "thugs la brnag pa'i bcud mdzad nas /",
    "NK099(te)002:1201": "shin tu gsang bar zhu /",
    "NK099(te)002:1202": "sngon gyi bka' brgyud la 'di ltar bsdebs pa med pas /",
    "NK099(te)002:1203": "'da' kar bab kyang gter du sba bar rigs //",
    "NK099(te)002:1204": "nyams kyi gdam ngag bkol ba'i lag len /",
    "NK099(te)002:1205": "grub pa dgongs pa'i brgyud pa yi ger bris pa /"
}