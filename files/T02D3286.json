{
    "T02D3286:31a-0": "@31a # // rgya gar skad du /",
    "T02D3286:31a-1": "ya m'anta ka s'a dha nam /",
    "T02D3286:31a-2": "bod skad du /",
    "T02D3286:31a-3": "gshin rje mthar byed kyi sgrub thabs /",
    "T02D3286:31a-4": "dang po gdong pa'i gtsang sbra la sogs pa byas",
    "T02D3286:31a-5": "pa'i sgom pa pos rang gi snying gar yi ge",
    "T02D3286:31a-6": "aa las skyes pa'i zla ba la yi ge yi",
    "T02D3286:31a-7": "nag po rnam par bsgoms la //",
    "T02D3286:31a-8": "de las 'od spros pas bla ma dang sangs rgyas dag spyan drangs te /",
    "T02D3286:31a-9": "legs par mchod cing sdig pa bshags pa la sogs pa rnams bya ba'o //",
    "T02D3286:31a-10": "de nas yi ge ya tsam gyi bdag nyid kyi",
    "T02D3286:31a-11": "rnal 'byor bas stong pa nyid mngon du byas la",
    "T02D3286:31a-12": "byin gyis kyang brlabs te /",
    "T02D3286:31a-13": "smon lam rjes su dran par bya ba'o //",
    "T02D3286:31a-14": "de'i rjes la yi ge ram las nges par byung",
    "T02D3286:31a-15": "ba'i nyi ma la h'um las byung ba'i rdo rje'i",
    "T02D3286:31a-16": "dbyug to rang gi sa bon 'phro ba dang ldan",
    "T02D3286:31a-17": "pa rnams par bsgoms te /",
    "T02D3286:31a-18": "des bskyed pa'i rdo rje'i sa gzhi dang /",
    "T02D3286:31a-19": "rdo rje'i ra ba dang /",
    "T02D3286:31a-20": "rdo rje'i gur bsgom par bya ba'o //",
    "T02D3286:31b-0": "de'i dbus su @31b dbyangs kyi yi ge nyis 'gyur gyi rang bzhin zla ba'i dkyil 'khor te /",
    "T02D3286:31b-1": "skyes bu chen po'i mtshan sum cu rtsa gnyis yang",
    "T02D3286:31b-2": "dag par 'byung ba shes rab kyi ngo bo legs",
    "T02D3286:31b-3": "par blta bar bya ba'o //",
    "T02D3286:31b-4": "de'i steng du dpe byad bzang po brgyad cu'i rnam",
    "T02D3286:31b-5": "par dag pa da dha da dha ya la rnams",
    "T02D3286:31b-6": "nyis 'gyur dang bcas pa'i ka la sogs pa'i gsal",
    "T02D3286:31b-7": "byed rnams nyis 'gyur du byas pa yongs su gyur",
    "T02D3286:31b-8": "pa las zla ba'i dkyil 'khor gzhan yin te /",
    "T02D3286:31b-9": "thabs kyi rang bzhin du gyur pa 'od mtha' yas",
    "T02D3286:31b-10": "pa 'phro ba dang ldan par bsgom par bya ba'o",
    "T02D3286:31b-11": "// de nas de gnyis ka yongs su rdzogs pa",
    "T02D3286:31b-12": "las nyi ma la h'um dang yam mthing nag las",
    "T02D3286:31b-13": "yang dag par byung ba'i char sprin gzhon nu dang",
    "T02D3286:31b-14": "mtshungs pa'i sku mdog mthing nag ste /",
    "T02D3286:31b-15": "gsus pa che ba /",
    "T02D3286:31b-16": "smin ma dang sma ra dang /",
    "T02D3286:31b-17": "skra shin tu ser bar gyur pa /",
    "T02D3286:31b-18": "gyen la 'phyur ba /",
    "T02D3286:31b-19": "mche ba gtsigs pa /",
    "T02D3286:31b-20": "bod thung ba /",
    "T02D3286:31b-21": "padma dang ma hirsha la bzhugs pa dang /",
    "T02D3286:31b-22": "stag dang 'dzi na'i pags pa bsnams pa //",
    "T02D3286:31b-23": "ri dags kyi bdag po'i pags pa stod du man bas pa /",
    "T02D3286:31b-24": "shin tu 'jigs par mdzad pa /",
    "T02D3286:31b-25": "nyid kyi sku'i 'od zer gyis sprul pa'i khro bo lnga 'phro bar mdzad pa dang /",
    "T02D3286:31b-26": "gdengs ka can gyi rgyal po rgyan du mdzad pa /",
    "T02D3286:31b-27": "rnam par 'dzag pa'i mi'i mgo bo brgya phrag phyed kyi phreng bas brgyan pa dang /",
    "T02D3286:31b-28": "phyag gi g-yas pa'i phyag rnams kyis tho ba dang /",
    "T02D3286:31b-29": "'khor lo dang rdo rje bsnams pa ste /",
    "T02D3286:31b-30": "g-yon pa'i gsum gyis ni sdigs mdzub dang bcas pa'i zhags pa dang /",
    "T02D3286:31b-31": "dbyug to dang dril bu bsnams pa /",
    "T02D3286:31b-32": "zhal drug gi dang po ni gnam zhal te /",
    "T02D3286:31b-33": "mthing nag dang /",
    "T02D3286:31b-34": "dkar po dang /",
    "T02D3286:31b-35": "ser po dang /",
    "T02D3286:31b-36": "dmar po dang /",
    "T02D3286:31b-37": "nag po rnams ni g-yas pa dang /",
    "T02D3286:31b-38": "cig shos dag gi zhal gyi rim pa yin la /",
    "T02D3286:31b-39": "zhal rnams thams cad kyang dmar zhing zlum pa'i spyan gsum pa dang /",
    "T02D3286:31b-40": "zhabs drug kyang zhabs gnyis ni brkyang brkum [?] mo //",
    "T02D3286:31b-41": "gnyis ni rnam par mdzos pa'i gar ro //",
    "T02D3286:31b-42": "gzhan gnyis ni sems dpa'i skyil krung mdzad pa ste /",
    "T02D3286:31b-43": "'bar ba'i nyi ma'i dbus na legs par bzhugs nas bgegs rnams kun nas 'dul bar mdzad pa dang /",
    "T02D3286:32a-0": "thod pa chung du brgyad las legs par bsdebs pa'i shin tu 'jigs su rung ba'i @32a * //",
    "T02D3286:32a-1": "mgo bo'i phreng ba dang /",
    "T02D3286:32a-2": "de'i rjes thogs la kasham dzram kham lam shakam sam",
    "T02D3286:32a-3": "gi sa bon rnams las legs par byung ba'i sa'i",
    "T02D3286:32a-4": "snying po dang / phyag na rdo rje dang /",
    "T02D3286:32a-5": "nam mkha'i snying po dang /",
    "T02D3286:32a-6": "'jig rten dbang phyug dang /",
    "T02D3286:32a-7": "sgrib pa rnams sel dang /",
    "T02D3286:32a-8": "kun du bzang po zhes bya ba rnams mig gnyis dang /",
    "T02D3286:32a-9": "rnab gnyis dang /",
    "T02D3286:32a-10": "sna dang /",
    "T02D3286:32a-11": "lce dang /",
    "T02D3286:32a-12": "nu ma gnyis dang /",
    "T02D3286:32a-13": "lte ba la bkod de /",
    "T02D3286:32a-14": "'khor lo dang /",
    "T02D3286:32a-15": "rdo rje dang /",
    "T02D3286:32a-16": "rin po che dang /",
    "T02D3286:32a-17": "padma dang /",
    "T02D3286:32a-18": "mda' dang /",
    "T02D3286:32a-19": "rdo rje rnams ni g-yas pa'i phyag gis bsnams shing /",
    "T02D3286:32a-20": "g-yon pa'i phyag gis ni sdig mdzub kyi phyag rgya mdzad cing dkar po dang /",
    "T02D3286:32a-21": "nag po dang /",
    "T02D3286:32a-22": "ser po dang /",
    "T02D3286:32a-23": "dmar po dang /",
    "T02D3286:32a-24": "ljang gu dang /",
    "T02D3286:32a-25": "skya bo zla ba la bzhugs pa dang /",
    "T02D3286:32a-26": "de'i rjes la mgo bo dang /",
    "T02D3286:32a-27": "mgul ba dang /",
    "T02D3286:32a-28": "snying gar zla ba'i dkyil 'khor la bzhugs pa'i sku dang /",
    "T02D3286:32a-29": "gsung dang /",
    "T02D3286:32a-30": "thugs gnas pa ste /",
    "T02D3286:32a-31": "aom dang /",
    "T02D3286:32a-32": "a'a: dang /",
    "T02D3286:32a-33": "h'um las legs par byung ba'i kha dog dkar po dang dmar po dang nag po'i 'khor lo dang /",
    "T02D3286:32a-34": "padma dang rdo rje rnams g-yas pas bsnams nas phyag",
    "T02D3286:32a-35": "g-yon pas sdigs mdzub kyi phyag rgya mdzad par bsgom",
    "T02D3286:32a-36": "par bya ba dang /",
    "T02D3286:32a-37": "de nas snying ga'i sa bon gyi 'od zer gyis",
    "T02D3286:32a-38": "ye shes sems dpa' spyan drangs la ro gcig tu",
    "T02D3286:32a-39": "gyur par bsam par bsgoms te /",
    "T02D3286:32a-40": "mi bskyod pa cod pan la bzhugs par bdag nyid yun ring du bsgom par bya ba'o //",
    "T02D3286:32a-41": "ngal bar gyur na sngags bzlas par bya ba'o //",
    "T02D3286:32a-42": "de la sngags ni 'di yin te /",
    "T02D3286:32a-43": "aom hr'i: shtri: bi ti t'a na na h'um h'um phat phat sv'a h'a /",
    "T02D3286:32a-44": "de nas ni gshegs su gsol la langs par bya",
    "T02D3286:32a-45": "ba'o zhes bya ba ni gshin rje mthar byed kyi",
    "T02D3286:32a-46": "sgrub thabs so / //"
}