{
    "T02D1947:73a-0": "@73a # // rgya gar skad du /",
    "T02D1947:73a-1": "krishna ya m'a ri s'a dha nam n'a ma /",
    "T02D1947:73a-2": "bod skad du /",
    "T02D1947:73a-3": "gshin rje gshed nag po'i sgrub pa'i thabs zhes bya ba /",
    "T02D1947:73a-4": "mgon po gshin rje gshed la phyag 'tshal lo //",
    "T02D1947:73a-5": "bla ma la gus de rjes la //",
    "T02D1947:73a-6": "gshin rje gshed nag rdo rje ni //",
    "T02D1947:73a-7": "rang 'od yan lag 'dus pa yi //",
    "T02D1947:73a-8": "bde ba rgyas la phyag 'tshal te //",
    "T02D1947:73a-9": "gshin rje gshed nag sgrub pa'i thabs //",
    "T02D1947:73a-10": "de nyid blo yis bshad par bya //",
    "T02D1947:73a-11": "bde ba'i stan la 'dug nas ni //",
    "T02D1947:73a-12": "snying rjes skad cig lhar bskyed la //",
    "T02D1947:73a-13": "snying gar padma ya yig dgod //",
    "T02D1947:73a-14": "'od 'phros sbyangs te bla ma dgug //",
    "T02D1947:73a-15": "bkod pa bsams la phyag dang ni //",
    "T02D1947:73a-16": "mchod pa la sogs tshogs bsags te //",
    "T02D1947:73a-17": "blo yis mkha' la gshegs su gsol //",
    "T02D1947:73a-18": "de nas tshangs pa'i gnas bzhi bsgom //",
    "T02D1947:73a-19": "rang bzhin rnams dang bral bas rgyu //",
    "T02D1947:73a-20": "'di ltar yang na mtshan ma ni //",
    "T02D1947:73a-21": "rnam par dpyad pa med pas na //",
    "T02D1947:73b-0": "'di ltar smon @73b lam rnam par spangs //",
    "T02D1947:73b-1": "aom sva bh'a wa shuddha: sarba dharm'a: sva bh'a wa shuddho&amp; ham /",
    "T02D1947:73b-2": "de ltar brtan par bsams nas ni //",
    "T02D1947:73b-3": "ma yig las byung nyi ma las //",
    "T02D1947:73b-4": "sna tshogs h'um las rgya gram bsam //",
    "T02D1947:73b-5": "h'um las 'od 'phros ra ba'o //",
    "T02D1947:73b-6": "de dkyil pam las padma ni //",
    "T02D1947:73b-7": "dmar po'i steng du zla ba ste //",
    "T02D1947:73b-8": "de las dbyangs yig rnam par bsam //",
    "T02D1947:73b-9": "de steng ram las nyi ma ste //",
    "T02D1947:73b-10": "gsal byed bkod la gsal bar byas //",
    "T02D1947:73b-11": "de las gong bu h'um du gyur //",
    "T02D1947:73b-12": "de las rdo rje h'um ldan bsam //",
    "T02D1947:73b-13": "de las rdo rje sems dpa' ni //",
    "T02D1947:73b-14": "zhal gzhan gshin rje gshed dang 'dra //",
    "T02D1947:73b-15": "rtsa ba'i zhal ni dkar bar bsgom //",
    "T02D1947:73b-16": "thugs kar sa bon gsal ba las ;",
    "T02D1947:73b-17": "/'od 'phros bkug la zhal zhugs pas //",
    "T02D1947:73b-18": "snying gar zhu nas thim byas la //",
    "T02D1947:73b-19": "mkha' gsang sbyangs la gtor ma bsam //",
    "T02D1947:73b-20": "zhu bas skar mda' lam zhugs bzhin //",
    "T02D1947:73b-21": "mkha' gsang nang du babs gyur pas //",
    "T02D1947:73b-22": "bdag nyid yum dang bcas pa zhu //",
    "T02D1947:73b-23": "de las thig le bzhi 'phros pas//",
    "T02D1947:73b-24": "lha mo bzhi yis bskul bar bsam //",
    "T02D1947:73b-25": "rje btsun stong nyid la bzhengs la //",
    "T02D1947:73b-26": "khams gsum kun gyi gti mug sel //",
    "T02D1947:73b-27": "rje btsun chos nyid la bzhengs la //",
    "T02D1947:73b-28": "snying rje sems can don mdzod cig / de rjes de yang thim gyur pas //",
    "T02D1947:73b-29": "thig le'i ngo bor blta byas la //",
    "T02D1947:73b-30": "zhu bas yongs su gyur pa skyes//",
    "T02D1947:73b-31": "ya yig sngon po nyi dkyil 'khor //",
    "T02D1947:73b-32": "de las rdo rje sa bon bcas //",
    "T02D1947:73b-33": "'od 'phros bstims te gyur pa las //",
    "T02D1947:73b-34": "bdag nyid 'jam dpal gshin rje gshed //",
    "T02D1947:73b-35": "rtsa ba'i zhal ni sngon po la //",
    "T02D1947:73b-36": "g-yas dkar g-yon pa dmar ba ste //",
    "T02D1947:73b-37": "rang gi yum dang ldan pa'i lus //",
    "T02D1947:73b-38": "rdo rje ral gri 'khor lo dang //",
    "T02D1947:73b-39": "chu skyes gri gug thod pa'i phyag / ma he gdan bcas gsus po che //",
    "T02D1947:73b-40": "glang po stag gi pags pa mnabs //",
    "T02D1947:73b-41": "mche gtsigs sprul gyi chas ldan bskyed //",
    "T02D1947:73b-42": "sems ldan 'od 'phros ye shes dgug / dza: h'um bam ho:/",
    "T02D1947:73b-43": "de nas mig dang rna ba sna //",
    "T02D1947:73b-44": "lce dang lus yid rnams la yang //",
    "T02D1947:73b-45": "mngon shes bsgrub phyir lha bsgom bya //",
    "T02D1947:73b-46": "kshim dzim kham gam kam sam //",
    "T02D1947:73b-47": "de nas sku gsung thugs gsum la //",
    "T02D1947:73b-48": "aom a'a: h'um gsum /",
    "T02D1947:73b-49": "bkod pa lha ru dmigs par bya //",
    "T02D1947:73b-50": "de nas me lha spyan drangs te //",
    "T02D1947:73b-51": "mchod bcas pa yis yam shing gis //",
    "T02D1947:73b-52": "sngags pa'i dngos grub 'jig par byed //",
    "T02D1947:73b-53": "yam shing dbang du byas pa yi //",
    "T02D1947:74a-0": "sreg rdzas mchod @74a * //",
    "T02D1947:74a-1": "rdzas rnam pa ni //",
    "T02D1947:74a-2": "dkar gsum mngar gsum thug pa dang //",
    "T02D1947:74a-3": "'bras chan nas chan can gyi tshogs //",
    "T02D1947:74a-4": "sman gyi tshogs ni la du dang //",
    "T02D1947:74a-5": "de sogs rdzas dang til dag ni //",
    "T02D1947:74a-6": "g-yas kyi phyogs su gzhag par bya //",
    "T02D1947:74a-7": "spos dang me tog mar me dang //",
    "T02D1947:74a-8": "dri dang zhal zas mchod pa'i tshogs//",
    "T02D1947:74a-9": "g-yon gyi phyogs su gzhag par bya //",
    "T02D1947:74a-10": "ku sha yon chab g-yas yin te //",
    "T02D1947:74a-11": "mar dang rdo rje dril bu dang //",
    "T02D1947:74a-12": "dgang gzar blugs gzar mdun du'o //",
    "T02D1947:74a-13": "sreg rdzas mchod rdzas rim pa'o //",
    "T02D1947:74a-14": "mngon par rtogs pa'i bya ba ni //",
    "T02D1947:74a-15": "dag pa'i khrus byas lus dris byug / gos dang rgyan ni bgo bya ste //",
    "T02D1947:74a-16": "ku sha bde ba'i stan nyid la //",
    "T02D1947:74a-17": "shar du kha bltas 'dug byas te //",
    "T02D1947:74a-18": "snying brtse ba yi bsam pa yis //",
    "T02D1947:74a-19": "las kyi bum pa byin brlabs nas //",
    "T02D1947:74a-20": "rdzas rnams dag par bsang bar bya //",
    "T02D1947:74a-21": "aom khadga dhrik / de nas mchod pa so so yi //",
    "T02D1947:74a-22": "phyag rgya bcing zhing sngags bzlas te //",
    "T02D1947:74a-23": "tshul bzhin byin gyis brlab par bya //",
    "T02D1947:74a-24": "aom hr'i: shtri: wi kri t'a na na h'um h'um phat /",
    "T02D1947:74a-25": "mchod yon la'o //",
    "T02D1947:74a-26": "aom badzra dh'u pe a'a: h'um /",
    "T02D1947:74a-27": "bdug pa'i'o //",
    "T02D1947:74a-28": "aom badzra pushpe a'a: h'um /",
    "T02D1947:74a-29": "me tog la'o //",
    "T02D1947:74a-30": "aom badzra dh'u pe a'a: h'um /",
    "T02D1947:74a-31": "mar me la'o //",
    "T02D1947:74a-32": "aom badzra gandhe a'a: h'um /",
    "T02D1947:74a-33": "dri la'o //",
    "T02D1947:74a-34": "aom badzra nee wi tye a'a: h'um /",
    "T02D1947:74a-35": "zhal zas la'o //",
    "T02D1947:74a-36": "aom badzra shabda a'a: h'um /",
    "T02D1947:74a-37": "rol mo la'o //",
    "T02D1947:74a-38": "de nas dngos med ngang nyid las //",
    "T02D1947:74a-39": "skye ba med la padma yi //",
    "T02D1947:74a-40": "gzhal yas khang pa chu gdan can //",
    "T02D1947:74a-41": "bsam pa bram ze'i khyim dang ni //",
    "T02D1947:74a-42": "dge 'dun rgyun bzhag me dag las //",
    "T02D1947:74a-43": "blang la me ni spar byas te //",
    "T02D1947:74a-44": "bsangs la gzi bskyed me pra brtag / de nang byang chub lnga dag las //",
    "T02D1947:74a-45": "gyur pa'i padma'i gdan steng du //",
    "T02D1947:74a-46": "gru gsum me las byung ba yi //",
    "T02D1947:74a-47": "me lha dkar po zhal gsum pa //",
    "T02D1947:74a-48": "rang gi rigs dang ldan pa'i lus /",
    "T02D1947:74a-49": "g-yas na spyi blugs mi 'jigs sbyin //",
    "T02D1947:74a-50": "g-yon na dbyug pa phreng ba 'dzin //",
    "T02D1947:74a-51": "gri gug thod pa rtsa ba'i phyag / g-yas brkyang ba yi phyag gis mnan //",
    "T02D1947:74a-52": "khro bo'i rgyan gyis brgyan pa'o //",
    "T02D1947:74a-53": "de nas thugs kyi sa bon las //",
    "T02D1947:74a-54": "ye shes me ni dgug par bya //",
    "T02D1947:74a-55": "aom t'a kki h'um dza:/",
    "T02D1947:74a-56": "bsangs la dam tshig gzhug par bya //",
    "T02D1947:74a-57": "aom mung+ga ra dza:/",
    "T02D1947:74a-58": "aom danda h'um /",
    "T02D1947:74a-59": "aom padma bam /",
    "T02D1947:74a-60": "aom khadga ho:/",
    "T02D1947:74a-61": "de nas skye mched sku gsung thugs //",
    "T02D1947:74a-62": "byin brlabs dbang bskur mchod pa 'bul //",
    "T02D1947:74a-63": "bstod pa zhal du re pha bkod /",
    "T02D1947:74b-0": "sreg rdzas @74b byur bur dbul bar bya //",
    "T02D1947:74b-1": "yakshe ma me da /",
    "T02D1947:74b-2": "yatstsha ni r'a dza sa ru /",
    "T02D1947:74b-3": "na yo ni ra /",
    "T02D1947:74b-4": "rdo rje 'khor lo rin chen pad //",
    "T02D1947:74b-5": "ral gri tho ba dbyug pa dang //",
    "T02D1947:74b-6": "padma dang ni ral gri che //",
    "T02D1947:74b-7": "'khor lo rdo rje pad ral gri //",
    "T02D1947:74b-8": "so sor sngags kyis lhar bskyed bya //",
    "T02D1947:74b-9": "de nas skye mched byin brlabs te //",
    "T02D1947:74b-10": "mig ni sa yi snying po la //",
    "T02D1947:74b-11": "rna ba phyag na rdo rje'i tshul //",
    "T02D1947:74b-12": "sna ni nam mkha'i snying po dgod //",
    "T02D1947:74b-13": "lce la 'jig rten dbang byug bzhag / sgrib pa rnam sel lus la bshad //",
    "T02D1947:74b-14": "yid la kun du bzang po'o //",
    "T02D1947:74b-15": "kshim dzim gam kam sam //",
    "T02D1947:74b-16": "thugs la zhe sdang rdo rje ste //",
    "T02D1947:74b-17": "gsungs la 'dod chags rdo rje dgod //",
    "T02D1947:74b-18": "gti mug rdo rje sku la'o //",
    "T02D1947:74b-19": "aom a'a: h'um /",
    "T02D1947:74b-20": "de nas dbang bskur dgug gzhug bya //",
    "T02D1947:74b-21": "gsang ba'i mchod pas mchod byas la //",
    "T02D1947:74b-22": "rdo rje dril bu ldan pa yis //",
    "T02D1947:74b-23": "gshin rje'i dgra la bstod pa bya //",
    "T02D1947:74b-24": "de nas sreg rdzas bsangs nas ni //",
    "T02D1947:74b-25": "bdud rtsi'i ngo bor bsgrubs nas kyang //",
    "T02D1947:74b-26": "bdud rtsi me lha'i zhal nyid du /",
    "T02D1947:74b-27": "sreg rdzas rnams ni phul bar bya //",
    "T02D1947:74b-28": "dkyil 'khor bzang po mnyes par bya //",
    "T02D1947:74b-29": "gtso bo la 'bum 'khor la khri //",
    "T02D1947:74b-30": "de bzhin stong dang brgya rtsa brgyad //",
    "T02D1947:74b-31": "lnga bcu nyi shu rtsa gcig bdun //",
    "T02D1947:74b-32": "gtso dang 'khor gyi bye brag gis //",
    "T02D1947:74b-33": "go rims bzhin du dbul bar bya //",
    "T02D1947:74b-34": "so so rtsa ba'i sngags dag la //",
    "T02D1947:74b-35": "gsol ba gdab la dbang bskur bas //",
    "T02D1947:74b-36": "rdo rje 'dzin pa spyi bor blta //",
    "T02D1947:74b-37": "de las sa bon yi ge las //",
    "T02D1947:74b-38": "'phros pas yi ge nyi mar bsdu //",
    "T02D1947:74b-39": "de nas rdo rje'i bzlas pa ni //",
    "T02D1947:74b-40": "zhi rgyas dbang dang drag tshul du //",
    "T02D1947:74b-41": "gtor ma ldan pas bzlas pa bya //",
    "T02D1947:74b-42": "de nas ldang bar brtsam pa ni //",
    "T02D1947:74b-43": "sems can don la sems pa yi //",
    "T02D1947:74b-44": "ye shes sems dpa' gshegs su gsol //",
    "T02D1947:74b-45": "aom a'a: h'um mu:/",
    "T02D1947:74b-46": "yid bzhin 'khor dang rdo rje bzlas //",
    "T02D1947:74b-47": "gtso mo khro tshul lo ma gtsigs //",
    "T02D1947:74b-48": "phra ba'i tshul gyis bzlas par bya //",
    "T02D1947:74b-49": "aom hr'i: shtri: wi kri t'a na na h'um h'um phat phat sv'a h'a /",
    "T02D1947:74b-50": "'dis ni las kun byed pa ste //",
    "T02D1947:74b-51": "'dod pa thams cad yid bzhin 'gyur //",
    "T02D1947:74b-52": "yam las rlung ste ram las me //",
    "T02D1947:74b-53": "kam las thod pa aa las snod //",
    "T02D1947:74b-54": "'dab brgyad sha lnga bdud rtsi lnga //",
    "T02D1947:74b-55": "h'um las kha dag ba aom a'a: h'um //",
    "T02D1947:74b-56": "bsams te me sbar zhu bas bsdu //",
    "T02D1947:74b-57": "sbyangs te aom las sa 'od 'phros pas //",
    "T02D1947:74b-58": "ye shes bkug la bstim byin brlab //",
    "T02D1947:74b-59": "sbu gus drangs nas gsol sbyin bya //",
    "T02D1947:75a-0": "lha la sogs pa'i @75a * //",
    "T02D1947:75a-1": "tshogs bcas rnams //",
    "T02D1947:75a-2": "lha rdzas rdo rje yongs su dag pa'i gtor ma 'di //",
    "T02D1947:75a-3": "grihna kh'a hi grihna kh'a hi ma ma sh'anti dku ru sv'a h'a /",
    "T02D1947:75a-4": "'gro 'chag nyal 'dug la sogs la //",
    "T02D1947:75a-5": "dpa' bo nga rgyal btang mi bya //",
    "T02D1947:75a-6": "dngos po dngos bral skye dang bral //",
    "T02D1947:75a-7": "g-yo ba g-yo med bde ba can //",
    "T02D1947:75a-8": "thabs dang shes rab las 'byed cing //",
    "T02D1947:75a-9": "don gsum gnyis su med la bzhag / bdag gi sgrub thabs sbyar ba 'dis //",
    "T02D1947:75a-10": "'gro kun gshin rje gshed thob shog / dpal gshin",
    "T02D1947:75a-11": "rje gshed nag po sgrub pa'i thabs zhes bya ba",
    "T02D1947:75a-12": "/ rgya gar gyi mkhan po chen po ka ma la rakshi tas mdzad pa rdzogs so /"
}