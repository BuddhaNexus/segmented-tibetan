{
    "NG0629:1": "gang 'dir gsang ba dam pa yis //",
    "NG0629:2": "nyon mongs g.yul ni zlog par byed //",
    "NG0629:3": "gsang ba rab tu 'byed byed ma //",
    "NG0629:4": "ma lus bdag nyid phyag rgya che //",
    "NG0629:5": "gtum por gnas pa tsam gyis ni //",
    "NG0629:6": "gang dbang 'gugs par the tsom med //",
    "NG0629:7": "ces pa 'di ni bcom ldan 'das kyi rtsa ba'i",
    "NG0629:8": "las gsang ba'i yang gsang ba'i dam tshig chen po'o",
    "NG0629:9": "/ khro bo rta mchog rol pa las /",
    "NG0629:10": "thams cad gsang ba sna tshogs rmad du byung ba'i",
    "NG0629:11": "le'u ste lnga bcu rtsa lnga pa'o // // de",
    "NG0629:12": "nas yang bcom ldan 'das pad+ma gar gyi dbang phyug",
    "NG0629:13": "gis // zab mo gsang ba zhes bya ba'i ting nge 'dzin la snyoms par zhugs te //",
    "NG0629:14": "'di skad ces gsungs so //",
    "NG0629:15": "dbang thob dam tshig ldan pa dang *//",
    "NG0629:16": "gang yang dpa' bo'i ting 'dzin gyis //",
    "NG0629:17": "dang po'i las la dbang thob nas //",
    "NG0629:18": "'phra mo rab tu 'bar ba brtsams //",
    "NG0629:19": "dpal ldan gar gyi dbang phyug che //",
    "NG0629:20": "shin tu drag cing gzi byin ldan //",
    "NG0629:21": "'od chen 'khor lo'i sbyor ba yis //",
    "NG0629:22": "mngon sangs rgyas par 'gyur ba yin //",
    "NG0629:23": "zhes gsungs so //",
    "NG0629:24": "de nas yang bcom ldan 'das pad+ma gar gyi dbang phyug gis /",
    "NG0629:25": "gsang ba mdzod ces bya ba'i ting nge dzin la snyoms par zhugs te /",
    "NG0629:26": "'di skad ces gsungs so //",
    "NG0629:27": "phyag rgya bka' yi 'khor lo yis //",
    "NG0629:28": "nyi ma dang ni zla ba sgom //",
    "NG0629:29": "gang gi rab tu gsang ba yis //",
    "NG0629:30": "sbyor ba dam pa'ang 'grub par 'gyur //",
    "NG0629:31": "gar mchog gsang ba bla na med //",
    "NG0629:32": "dbang phyug kun ni rab tu 'dren //",
    "NG0629:33": "pad+ma gsang ba bla na med //",
    "NG0629:34": "bkra shis 'khor lo bde dang ldan //",
    "NG0629:35": "zhes gsungs so //",
    "NG0629:36": "de nas yang bcom ldan 'das pad+ma gar gyi dbang phyug gis /",
    "NG0629:37": "'joms pa gsang ba zhes bya ba'i ting nge 'dzin la snyoms par zhugs te /",
    "NG0629:38": "'di skad ces gsungs so //",
    "NG0629:39": "gsang chen rab tu 'bar ba ni //",
    "NG0629:40": "skye gnas dbus na yang gnas pa //",
    "NG0629:41": "'khor lo sna tshogs 'bar 'dra ba //",
    "NG0629:42": "dbang phyug 'khor lo'i cho ga bzhin //",
    "NG0629:43": "e ma 'o rmad du byung ba yis //",
    "NG0629:44": "'khor lo go cha chen po yis //",
    "NG0629:45": "rnal 'byor mchog ni byed pa yin //",
    "NG0629:46": "zhes gsungs so //",
    "NG0629:47": "de nas yang bcom ldan 'das pad+ma gar gyi dbang phyug gis //",
    "NG0629:48": "bde ba chen po rab tu gsang ba zhes bya ba'i ting nge 'dzin la snyoms par zhugs te /",
    "NG0629:49": "'di skad ces gsungs so //",
    "NG0629:50": "kun ngam dran pa'i brten dbus na //",
    "NG0629:51": "ma chags 'khor lo yang dag ldan //",
    "NG0629:52": "chags bral snying po thugs kyi mchog / rtog bral snang dang mun pa min //",
    "NG0629:53": "blo mchog don mchog rab smra ba //",
    "NG0629:54": "sna tshogs can don rab tu gsang *//",
    "NG0629:55": "don bral bla med gnas su sgrol //",
    "NG0629:56": "thams cad gsang ba'i bdag nyid mchog / ces gsungs so //",
    "NG0629:57": "de nas yang bcom ldan 'das pad+ma gar gyi dbang phyug gis //",
    "NG0629:58": "'dod chags chen po nges par 'joms pa zhes bya ba'i ting nge 'dzin la snyoms par zhugs te /",
    "NG0629:59": "'di skad ces gsungs so //",
    "NG0629:60": "ngo mtshar don byung @#//",
    "NG0629:61": "bdag nyid can /",
    "NG0629:62": "'khor lo'i sbyor ba chen po yis //",
    "NG0629:63": "legs sbyar gzi ldan gzhal yas dbus //",
    "NG0629:64": "byang chub sems kyi dkyil 'khor spro //",
    "NG0629:65": "gnyis med sbyor ba'i byin rlabs las //",
    "NG0629:66": "bdud rtsi chu bo gsang ba'i dbyings //",
    "NG0629:67": "'khor lo dpa' bo go cha med //",
    "NG0629:68": "skyob pa bde ba chen po yin //",
    "NG0629:69": "zhes gsungs so //",
    "NG0629:70": "de nas yang bcom ldan 'das pad+ma gar gyi dbang phyug gis /",
    "NG0629:0": "[(]23[)]@#// tshig chen po'o //",
    "NG0629:71": "gnyis su med pa gsang ba zhes bya ba'i ting nge 'dzin la snyoms par zhugs so //",
    "NG0629:72": "'di skad ces gsung so //",
    "NG0629:73": "dpal ldan gsang ba 'dzin gang zhig / dbang phyug",
    "NG0629:74": "gzhon nu kun gyi bdag / rab tu drag po",
    "NG0629:75": "bde chen gyis // kun tu 'byor ba dam pa thob //",
    "NG0629:76": "rnal 'byor dbang phyug kha lo sgyur //",
    "NG0629:77": "'gro dang 'dug pa rgyun bcad de //",
    "NG0629:78": "dpa' bo de nyid gsum la gnas //",
    "NG0629:79": "bla med dbyings su mngon par 'grub //",
    "NG0629:80": "ces gsungs so //",
    "NG0629:81": "rgyud kyi rgyal po khro bo rta mchog rol pa las /",
    "NG0629:82": "le'u ste lnga bcu rtsa drug pa'o ///",
    "NG0629:83": "/ de nas yang bcom ldan 'das pad+ma gar gyi dbang phyug gis /",
    "NG0629:84": "'dus pa'i 'khor thams cad la bka' stsal ba /",
    "NG0629:85": "kye 'dus pa thob par bya ba thob pa legs so //",
    "NG0629:86": "de skad ces bka' stsal pa dang */",
    "NG0629:87": "'dus pa chen po'i 'khor rnams kyis gsol ba /",
    "NG0629:88": "gar gyi dbang phyug ces bya ba gang lags /",
    "NG0629:89": "bka' stsal pa //",
    "NG0629:90": "'dus pa chen po'i tshogs //",
    "NG0629:91": "de bzhin gshegs pa thams cad kyi gar gyi dbang phyug ces bya ba ni /",
    "NG0629:92": "gang chos thams cad kyi chos nyid do //",
    "NG0629:93": "gsol ba /",
    "NG0629:94": "chos rnams kyi chos nyid ces bya ba ni gang */",
    "NG0629:95": "chos nyid ces bya ba ni gang lags /",
    "NG0629:96": "bka' stsal pa /",
    "NG0629:97": "'dus pa chen po'i tshogs /",
    "NG0629:98": "chos rnams shes bya ba ni /",
    "NG0629:99": "'dus byas kyi chos dang */",
    "NG0629:100": "'dus ma byas kyi chos so //",
    "NG0629:101": "chos nyid ces bya ba ni /",
    "NG0629:102": "skye ba dang */",
    "NG0629:103": "'gag pa dang */",
    "NG0629:104": "gnyis kyi rnam pa dang bral zh-ing */",
    "NG0629:105": "gcig gi rnam pa yang mi dmigs so //",
    "NG0629:106": "gsol pa /",
    "NG0629:107": "bcom ldan 'das chos rnams dang */",
    "NG0629:108": "chos nyid ces bya ba ni /",
    "NG0629:109": "chos rnams la'am /",
    "NG0629:110": "'on te de nyid lags she na bka' stsal pa /",
    "NG0629:111": "'dus pa chen po'i tshogs /",
    "NG0629:112": "ci chos nyid ces bya ba ni /",
    "NG0629:113": "chos rnams nyid yin snyam mam /",
    "NG0629:114": "bcom ldan 'das de ni ma lags so //",
    "NG0629:115": "bka' stsal pa /",
    "NG0629:116": "'dus pa chen po'i tshogs //",
    "NG0629:117": "gal te chos rnams las gzhan pa zhig chos nyid yin snyam mam /",
    "NG0629:118": "gsol ba /",
    "NG0629:119": "bcom ldan 'das de ni ma lags so //",
    "NG0629:120": "bka' stsal ba //",
    "NG0629:121": "rigs kyi bu de de bzhin no //",
    "NG0629:122": "de de bzhin te /",
    "NG0629:123": "chos nyid ces bya ba ni chos rnams kyang ma yin la /",
    "NG0629:124": "chos rnams las gzhan pa yang ma yin no //",
    "NG0629:125": "'di ni chos rnams la yang gang gis legs par yongs su brtag na /",
    "NG0629:126": "chos dang */",
    "NG0629:127": "chos ma yin pa dang */",
    "NG0629:128": "skye ba dang */",
    "NG0629:129": "'gag pa mi dmigs /",
    "NG0629:130": "yod pa mi dmigs /",
    "NG0629:131": "med pa mi dmigs /",
    "NG0629:132": "mtha' mi dmigs /",
    "NG0629:133": "dbus mi dmigs /",
    "NG0629:134": "kha dog mi dmigs /",
    "NG0629:135": "dbyibs mi dmigs / @#//",
    "NG0629:136": "rnam par rig pa mi dmigs pa 'di ni chos rnams kyi chos nyid do //",
    "NG0629:137": "gang la stong pa dang */",
    "NG0629:138": "mi stong pa mi dmigs /",
    "NG0629:139": "bdag dang */",
    "NG0629:140": "srog dang /",
    "NG0629:141": "gso ba la sogs pa mi dmigs pa 'di ni chos rnams kyi chos nyid do //",
    "NG0629:142": "'dus pa chen po'i tshogs /",
    "NG0629:143": "de lta bas na chos thams cad la mtshan mar ma 'dzin cig / de ci'i phyir zhe na //",
    "NG0629:144": "gang la mtshan mar 'dzin pa de ni mtshan ma rags pa'am //",
    "NG0629:145": "phra ba yang rung ste /",
    "NG0629:146": "de la gnas na rtog pa'i dra bar gnas so //",
    "NG0629:147": "de'i phyir rtog pa dang bral ba ring du spangs so //",
    "NG0629:148": "de'i phyir mtshan ma'i mtha' la gnas pa'o //",
    "NG0629:149": "de'i phyir 'khor ba na 'khor bar 'gyur ro //",
    "NG0629:150": "de'i phyir 'khor ba'i sdug bsngal thams cad nyams su myong ngo *//",
    "NG0629:151": "de'i phyir na chos thams cad la mtshan mas 'dzin",
    "NG0629:152": "par ma byed cig / mtshan mar ma bzung na",
    "NG0629:153": "ni mtshan ma thams cad dang bral bar 'gyur ro",
    "NG0629:154": "// de'i phyir chos kyi dbyings thob par 'gyur ro //",
    "NG0629:155": "de'i phyir 'khor ba'i nyes pa thams cad spangs par 'gyur ro //",
    "NG0629:156": "'dus pa chen po'i tshogs //",
    "NG0629:157": "de bas na 'das pa'i sangs rgyas rnam par snang",
    "NG0629:158": "byed ces bya bas kyang tshigs su bcad pa 'di",
    "NG0629:159": "skad ces gsungs so //",
    "NG0629:160": "gang zhig gis ni chos rnams med cing mi gnas pa //",
    "NG0629:161": "gnas med gnas par mthong ba de ni 'khor ba pa //",
    "NG0629:162": "log rtog dgra dang ldan par rtag tu brtson rar gnas //",
    "NG0629:163": "'gro ba'i thabs gzhan dag ni ring du spangs pa yin /",
    "NG0629:164": "'dus pa chen po'i tshogs /",
    "NG0629:165": "sngon byung ba'i sangs rgyas rgyal ba'i rgyal mtshan zhes bya bas kyang 'di skad ces gsungs so //",
    "NG0629:166": "dngos la chos rnams dgos pa med //",
    "NG0629:167": "ming tshig yi ge kun dang bral //",
    "NG0629:168": "rtog pa'i nyes pa thams cad spangs //",
    "NG0629:169": "zhes gsungs so //",
    "NG0629:170": "'dus pa chen po'i tshogs /",
    "NG0629:171": "de bas na sngon gyi sangs rgyas gzhan dpag tu",
    "NG0629:172": "med cing bgrang ba la 'das pa rnams kyis kyang",
    "NG0629:173": "*/ tshigs su bcad pa dpag tu med cing bgrang pa las 'das pa rnams gsungs so //",
    "NG0629:174": "rgyud kyi rgyal po khro bo rta mchog rol pa las /",
    "NG0629:175": "mtshan ma med pa'i le'u ste lnga bcu rtsa bdun pa'o ///",
    "NG0629:176": "/ de nas yang bcom ldan 'das pad+ma gar gyi dbangaphyug gis /",
    "NG0629:177": "khro bo sprin rnam par bkod pa'i ting nge 'dzin la snyoms par zhugs te /",
    "NG0629:178": "'di skad ces gsungs so //",
    "NG0629:179": "gang dag snang ba ma lus pa //",
    "NG0629:180": "rab tu zhi bar byed pa yi //",
    "NG0629:181": "cho ga dam pa 'di dag ni /",
    "NG0629:182": "gsang ba kun tu rab tu gnas //",
    "NG0629:183": "srog gi bdag nyid ci bzhin du //",
    "NG0629:184": "gang gis 'dod pa kun 'byung ba //",
    "NG0629:185": "de ni rab tu gnas par 'gyur //",
    "NG0629:186": "sgyu ma gsang ba'i bdag nyid can /",
    "NG0629:187": "ces gsungs so //",
    "NG0629:188": "de nas yang bcom ldan 'das pad+ma gar gyi dbang phyug gis /",
    "NG0629:189": "rab tu gsang ba'i ting nge 'dzin la snyoms par zhugs te /",
    "NG0629:190": "'di skad ces gsungs so //",
    "NG0629:191": "kye ma rab tu gsang ba che //",
    "NG0629:192": "gang phyir gsang ba kun gyi bdag / 'dod pa @#//",
    "NG0629:193": "kun ni ma lus pa //",
    "NG0629:194": "thogs pa med par 'gyur ba ste //",
    "NG0629:195": "gang zhig kha lo sgyur dbang po //",
    "NG0629:196": "sku gsung thugs ni rdzogs pa che //",
    "NG0629:197": "dam pa kun gyi gsang ba ni //",
    "NG0629:198": "bdag nyid du ni rtag tu gnas //",
    "NG0629:199": "zhes gsungs so //",
    "NG0629:200": "de nas yang bcom ldan 'das pad+ma gar gyi dbang phyug gis /",
    "NG0629:201": "rol pa rmad du byung ba zhes bya ba'i ting nge 'dzin la snyoms par zhugs te /",
    "NG0629:202": "'di skad ces gsungs so //",
    "NG0629:203": "kun dam 'khor lo sgyur dbang po //",
    "NG0629:204": "rab tu gsang ba dam pa che //",
    "NG0629:205": "sangs rgyas kun gyi ye shes thugs //",
    "NG0629:206": "gzhan pa gsang ba bla na med //",
    "NG0629:207": "gang 'dir yon tan kun gyi gter //",
    "NG0629:208": "ma lus bsam gyis mi khyab 'gyur //",
    "NG0629:209": "gang 'di bcangs pa tsam gyis ni //",
    "NG0629:210": "dpag med dngos grub dam pa 'byung *//",
    "NG0629:211": "de las rtag tu phan 'gyur pa'i //",
    "NG0629:212": "'da' dka' yon tan smaus ci dgos //",
    "NG0629:213": "skyob pa dus gsum bde ba che //",
    "NG0629:214": "gsang chen chos ni kun tu 'byung *//",
    "NG0629:215": "gang gis rab tu gsang ba 'di //",
    "NG0629:216": "thos pa nyon mongs sreg par byed //",
    "NG0629:217": "gang la gang gis sbyor ba yis //",
    "NG0629:218": "sems bskyed bsod nams ci thob pa //",
    "NG0629:219": "dais ni rtag tu bde ba thob / bla na bla na med mchog gis //",
    "NG0629:220": "sangs rgyas kun gyi sdom pa ni //",
    "NG0629:221": "gang tshe 'di la rab tu gnas //",
    "NG0629:222": "gzhan 'gyur yon tan smos ci dgos //",
    "NG0629:223": "gang du mthong bar 'gyur na yang *//",
    "NG0629:224": "brgya sbyin gtsug gi nor bu bzhin //",
    "NG0629:225": "rab tu blang bar bya ba yin //",
    "NG0629:226": "dben pa dang ni 'dul ba yis //",
    "NG0629:227": "gang 'di 'dzin par byed pa ni //",
    "NG0629:228": "mkhas pa rnams kyis bstod pa'i gnas //",
    "NG0629:229": "gang tshe gsang la mi dad cing *//",
    "NG0629:230": "'di yi lam du 'jug mi byed //",
    "NG0629:231": "de ni rtag tu dam pa dang *//",
    "NG0629:232": "gang zhig phrad pa ma yin no //",
    "NG0629:233": "gang zhig sdom pa nor bur 'dzin //",
    "NG0629:234": "nyon mongs sbrul nag bzhin du spaung *//",
    "NG0629:235": "de ni dam pas brten bar bya //",
    "NG0629:236": "zhes gsungs ma thag tu /",
    "NG0629:237": "'dus pa chen po'i 'khor rmad du byung ba de dag thams cad kyis /",
    "NG0629:238": "bcom ldan 'das kyis gsungs pa'i don la rjes su yi rangs te //",
    "NG0629:239": "rmad du byung ba'i mchod pas kun tu khyab par gyur to //",
    "NG0629:240": "rgyud kyi rgyal po khro bo rta mchog rol pa las /",
    "NG0629:241": "yongs su gtad pa'i le'u ste lnga bcu rtsa brgyad pa'o ///"
}