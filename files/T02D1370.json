{
    "T02D1370:221b-0": "@221b # // rgya gar skad du /",
    "T02D1370:221b-1": "dzny'ana tsakshu s'a dha na n'a ma /",
    "T02D1370:221b-2": "bod skad du /",
    "T02D1370:221b-3": "ye shes spyan sgrub pa zhes bya ba /",
    "T02D1370:221b-4": "dpal rdo rje sems dpa' la phyag 'tshal lo //",
    "T02D1370:221b-5": "sku gsum yon tan phrin las rab rdzogs pa'i //",
    "T02D1370:221b-6": "spyan lnga sgrib med 'gro ba'i don mdzad pa //",
    "T02D1370:221b-7": "dpal ldan lha yi sku la phyag 'tshal lo //",
    "T02D1370:221b-8": "dpal ldan dus 'khor dam pa dang po las //",
    "T02D1370:221b-9": "mkha' 'gro rab gsang spyan lnga rab sgrub pa //",
    "T02D1370:221b-10": "sgrib pa dang bral gsal bar bdag gis bri //",
    "T02D1370:221b-11": "dur khrod shin tu bla gab can yid 'ong //",
    "T02D1370:221b-12": "phyi nang gsang ba'i mchod pas rab mchod nas //",
    "T02D1370:221b-13": "khrus byas gdan gnas tshangs pa'i gnas bzhi ldan //",
    "T02D1370:221b-14": "skyil krung bcas nas dbang po rnam par phye //",
    "T02D1370:221b-15": "thub pa'i lta bas rnam par bltas pa ni //",
    "T02D1370:221b-16": "smig rgyu du ba me khyer mar me mkha' //",
    "T02D1370:221b-17": "zla nyi r'a hu la dang glog ltar snang //",
    "T02D1370:221b-18": "thogs med snang ba la sogs gang yang 'byung //",
    "T02D1370:222a-0": "brjod kyis mi lang sha @222a * //",
    "T02D1370:222a-1": "yi spyan gyi sa mthong //",
    "T02D1370:222a-2": "srog rtsol sbyor bas gzung dang 'dzin pa sbyang //",
    "T02D1370:222a-3": "rdo rje gtsug tor lta stangs lus gnad ldan //",
    "T02D1370:222a-4": "nam mkha' sems can mig gi 'dzum pa yi //",
    "T02D1370:222a-5": "rdo rje'i lam du zhugs pa nam mkha' las //",
    "T02D1370:222a-6": "du ba smig rgyu srin bu me khyer dang //",
    "T02D1370:222a-7": "mar me 'bar dang zla ba nyi ma dang //",
    "T02D1370:222a-8": "r'a hu la dang glog dang thig ler snang //",
    "T02D1370:222a-9": "snyigs ma snang ba rab tu 'byung ba yin //",
    "T02D1370:222a-10": "gnas shing mkha' yi sbyor ba yis //",
    "T02D1370:222a-11": "dkar dang ser dang dmar dang ljang //",
    "T02D1370:222a-12": "mthing ga sangs rgyas 'od rnams 'char //",
    "T02D1370:222a-13": "'ong chen rnam par snang bar byed //",
    "T02D1370:222a-14": "'od kor 'og min zhing yang mthong //",
    "T02D1370:222a-15": "gzugs brnyan gnyis kyi sbyor ba yis //",
    "T02D1370:222a-16": "de nang gzugs brnyan yul med pa //",
    "T02D1370:222a-17": "longs spyod rdzogs sku du ma mthong //",
    "T02D1370:222a-18": "rdzogs pa'i sangs rgyas lam me ba //",
    "T02D1370:222a-19": "lha yi spyan gyis rnam par mthong //",
    "T02D1370:222a-20": "ye shes mig gcig dri ma med //",
    "T02D1370:222a-21": "bcom ldan 'das kyis 'dus pa las //",
    "T02D1370:222a-22": "srog stsol sbyor bas 'dzin pa sbyang //",
    "T02D1370:222a-23": "brtan 'gyur rdo rje'i lam nas ni //",
    "T02D1370:222a-24": "nam mkha'i khams su spro bar bya //",
    "T02D1370:222a-25": "mngon shes lnga ni thob par 'gyur //",
    "T02D1370:222a-26": "'od kyi dkyil 'khor 'char bar 'gyur //",
    "T02D1370:222a-27": "dh'u t'i'i nang du 'od gsal gzung //",
    "T02D1370:222a-28": "rtog med sems kyi de nyid shes //",
    "T02D1370:222a-29": "rdo rje lus kyi de nyid mthong //",
    "T02D1370:222a-30": "gsang sngags chos la mkhas par 'gyur //",
    "T02D1370:222a-31": "srog rtsol sgo ru 'od gsal gzung //",
    "T02D1370:222a-32": "rgyu ba rlung gi de nyid shes //",
    "T02D1370:222a-33": "rlung lnga'i kha dog mthong bar 'gyur //",
    "T02D1370:222a-34": "zhi rgyas las rnams dbang du 'du //",
    "T02D1370:222a-35": "snang ba'i steng du 'od gsal gzung ;",
    "T02D1370:222a-36": "/ phra ba 'od la brten nas ni //",
    "T02D1370:222a-37": "rags pa'i 'od chen ngo sprad pas //",
    "T02D1370:222a-38": "rtog med 'di la srid 'das snang //",
    "T02D1370:222a-39": "kun rdzob rgyu dang 'bras bu'i chos //",
    "T02D1370:222a-40": "chos kyi spyan gyis mthong bar 'gyur //",
    "T02D1370:222a-41": "'gro ba'i mar me ye shes sgron //",
    "T02D1370:222a-42": "sgrib pa med pa chos kyi spyan //",
    "T02D1370:222a-43": "spyi dang rang gi mtshan nyid shes //",
    "T02D1370:222a-44": "shes rab spyan gyis rnam par thob //",
    "T02D1370:222a-45": "des ni sangs rgyas spyan bsgrub ste //",
    "T02D1370:222a-46": "srog dang rtsol ba la brten nas //",
    "T02D1370:222a-47": "rtog med chos sku mthong bar 'gyur //",
    "T02D1370:222a-48": "rdo rje'i sbyor bas longs sku mthong //",
    "T02D1370:222a-49": "gnyis med snang dag sbrul sku mthong //",
    "T02D1370:222b-0": "rtog med gsal bas me long ye @222b shes dang //",
    "T02D1370:222b-1": "rtog med dang las 'od rnams so sor rtog / sna tshogs stong snang mnyam nyid ye shes so //",
    "T02D1370:222b-2": "rnam par dag pas bya grub ye shes te //",
    "T02D1370:222b-3": "ma skyes chos shes chos dbyings ye shes so //",
    "T02D1370:222b-4": "ye shes lnga mthong sangs rgyas kun dang mnyam //",
    "T02D1370:222b-5": "rang bzhin lhun grub sangs rgyas ni //",
    "T02D1370:222b-6": "mdor na phung po drug rnams ni //",
    "T02D1370:222b-7": "sangs rgyas drug tu rab tu grags //",
    "T02D1370:222b-8": "rdo rje'i skye mched nyid dag kyang //",
    "T02D1370:222b-9": "dkar dangs sgrol ma zhes sogs pa //",
    "T02D1370:222b-10": "me dang rlung sogs rab tu grags //",
    "T02D1370:222b-11": "phyi nang gsang ba'i dkyil 'khor gyi //",
    "T02D1370:222b-12": "sangs rgyas bde chen zhing khams gnas //",
    "T02D1370:222b-13": "de la bcom ldan dam bcas pa //",
    "T02D1370:222b-14": "bsam pa thams cad yongs spangs nas //",
    "T02D1370:222b-15": "zhag gcig yongs su brtag par bya //",
    "T02D1370:222b-16": "gal te yid ches ma byung na //",
    "T02D1370:222b-17": "de tshe de tshig bdag gis brdzun //",
    "T02D1370:222b-18": "snyan brgyud lag len ldan ba gces //",
    "T02D1370:222b-19": "skye ba bskyed pa'i rim pa las //",
    "T02D1370:222b-20": "'chi ba rdzogs pa'i rim pa 'jug /'byung ba rim par thim pa las //",
    "T02D1370:222b-21": "phyi ru stobs thim nang du nus thim na //",
    "T02D1370:222b-22": "'od lnga spyan la sogs pa'i bsu ba 'byung //",
    "T02D1370:222b-23": "rigs lnga snyoms 'jug ye shes ngo bo gzung //",
    "T02D1370:222b-24": "'od gsal chos sku'i ngo bo sangs rgyas 'byung //",
    "T02D1370:222b-25": "'chi ba zhes bya rnam rtog ste //",
    "T02D1370:222b-26": "mkha' spyod gnas su khrid pa'o //",
    "T02D1370:222b-27": "'chi ba 'od gsal chos sku las //",
    "T02D1370:222b-28": "bar dor longs spyod rdzogs sku 'char //",
    "T02D1370:222b-29": "snang ba mched dang thob pa las //",
    "T02D1370:222b-30": "sngar gzugs srid pa'i sha gzugs can //",
    "T02D1370:222b-31": "dbang po kun tshang thogs med 'gro //",
    "T02D1370:222b-32": "las kyi rdzu 'phrul bsam mi khyab //",
    "T02D1370:222b-33": "'jigs pa'i sgra bzhi ya nga'i g-yang sa gsum //",
    "T02D1370:222b-34": "thig le mi brtan bzhin du snang bar 'gyur //",
    "T02D1370:222b-35": "snyigs ma nyams pas 'khrul snang sgra ru ldang //",
    "T02D1370:222b-36": "'od lnga nyams pas rigs drug gnas su skye //",
    "T02D1370:222b-37": "snang ba la sogs chos kyi sku ru shes //",
    "T02D1370:222b-38": "'khrul pa'i snang ba rang gi mdangs su shes //",
    "T02D1370:222b-39": "'jigs skrag med shes skyes bu las zin 'dra //",
    "T02D1370:222b-40": "spros bral mkha' mtshungs chos sku pha las skyes //",
    "T02D1370:222b-41": "dangs ma'i 'od las longs sku zhal yang mthong //",
    "T02D1370:222b-42": "nyon mongs lnga dag ye shes lnga ru shar //",
    "T02D1370:222b-43": "zag med bde ba nam mkhar mi shong ngo //",
    "T02D1370:223a-0": "skye ba sprul pa'i sku ru mngon sangs @223a * //",
    "T02D1370:223a-1": "rgyas ;",
    "T02D1370:223a-2": "/ thabs dang shes rab gnyis dang sku gsung thugs //",
    "T02D1370:223a-3": "sa bcu bgrod nas gsang ba'i sgo nas ni //",
    "T02D1370:223a-4": "byon nas 'gro ba'i don ni byed par 'gyur //",
    "T02D1370:223a-5": "dus 'khor shes kyang gdams pa 'di mi ldan //",
    "T02D1370:223a-6": "ngal ba don med sangs rgyas 'bras mi 'byung //",
    "T02D1370:223a-7": "phyi rtsis gsal yang snying po'i don mi gsal //",
    "T02D1370:223a-8": "de bas skal ldan 'gro kun phan phyir bris //",
    "T02D1370:223a-9": "dus kyi 'khor lo'i gdams pa dam pa dang po",
    "T02D1370:223a-10": "las spyan lnga sgrub pa'i thabs slob dpon dus zhabs",
    "T02D1370:223a-11": "kyis mdzad pa rdzogs so /",
    "T02D1370:223a-13": "// / dus zhabs kyis thugs rje chen po la sogs pa rig gsum mgon po la gsan no //",
    "T02D1370:223a-14": "des ye shes kyi mkha' 'gro s'u rya dharmma la /",
    "T02D1370:223a-15": "des ratna shra'i bha dra la /",
    "T02D1370:223a-16": "des sh'akya shr'i bha dra la //",
    "T02D1370:223a-17": "des rgya gar shar phyogs dz'a ga dha la'i pandi",
    "T02D1370:223a-18": "ta ma h'a bi bh'u ti tsandras sgra rang 'gyur"
}