{
    "K12acip-k_lha_sa-091-004:66a-0": "@66a rgya gar skad du /",
    "K12acip-k_lha_sa-091-004:66a-1": "a'arya mee tri n'a ma aashto tta ra sha ta ka dh'a ra ni mantra sa hi ta /",
    "K12acip-k_lha_sa-091-004:66a-2": "bod skad du /",
    "K12acip-k_lha_sa-091-004:66a-3": "'phags pa byams pa'i mtshan brgya rtsa brgyad pa gzungs dang bcas pa /",
    "K12acip-k_lha_sa-091-004:66a-4": "byang chub sems dpa' sems dpa' chen po byams pa la phyag 'tshal lo //",
    "K12acip-k_lha_sa-091-004:66a-5": "de nas byang chub sems dpa' sems dpa' chen po byams pas rang gi snying po smras pa /",
    "K12acip-k_lha_sa-091-004:66a-6": "na mastree ya dhvi k'a n'ana /",
    "K12acip-k_lha_sa-091-004:66a-7": "sarba th'a ga t'a n'an /",
    "K12acip-k_lha_sa-091-004:66a-8": "ta dya th'a /",
    "K12acip-k_lha_sa-091-004:66a-9": "aom sa ra sa ra /",
    "K12acip-k_lha_sa-091-004:66a-10": "su ru su ru /",
    "K12acip-k_lha_sa-091-004:66a-11": "dha ra dha ra /",
    "K12acip-k_lha_sa-091-004:66a-12": "ma h'a dha ra /",
    "K12acip-k_lha_sa-091-004:66a-13": "tsa ra tsa ra /",
    "K12acip-k_lha_sa-091-004:66a-14": "ma h'a tsa ra /",
    "K12acip-k_lha_sa-091-004:66a-15": "bha ra bha ra /",
    "K12acip-k_lha_sa-091-004:66a-16": "ma h'a bha ra /",
    "K12acip-k_lha_sa-091-004:66a-17": "kampa kampa /",
    "K12acip-k_lha_sa-091-004:66a-18": "ma h'a kampa h'um/",
    "K12acip-k_lha_sa-091-004:66a-19": "ma h'a spha ra na /",
    "K12acip-k_lha_sa-091-004:66a-20": "dharma aa gra s'a ga ra sv'a h'a /",
    "K12acip-k_lha_sa-091-004:66a-21": "de nas de bzhin gshegs pa thams cad kyis 'di skad ces bka' stsal to //",
    "K12acip-k_lha_sa-091-004:66a-22": "kye ma gzungs chen po 'di ni yon tan che ba ste /",
    "K12acip-k_lha_sa-091-004:66a-23": "mtha' yas par khyab pa /",
    "K12acip-k_lha_sa-091-004:66a-24": "bskal pa bye ba phrag mang por yang shin tu thos par dka' ba /",
    "K12acip-k_lha_sa-091-004:66a-25": "sangs rgyas 'byung ba thams cad ston pa /",
    "K12acip-k_lha_sa-091-004:66a-26": "de bzhin gshegs pa grangs med pa 'jig rten gyi khams thams cad snyed kyis bsnyen bkur mdzad pa /",
    "K12acip-k_lha_sa-091-004:66a-27": "sgrib pa dang /",
    "K12acip-k_lha_sa-091-004:66a-28": "sdug bsngal ba dang /",
    "K12acip-k_lha_sa-091-004:66a-29": "'khrug pa dang /",
    "K12acip-k_lha_sa-091-004:66a-30": "rmi lam ngan pa dang /",
    "K12acip-k_lha_sa-091-004:66a-31": "ltas ngan pa thams cad las thar bar byed pa /",
    "K12acip-k_lha_sa-091-004:66b-0": "sems can gyi khams mtha' yas mu med pa yongs su thar bar byed pa @66b ste; shin tu dkon pa'o //",
    "K12acip-k_lha_sa-091-004:66b-1": "de nas rdo rje dkyil 'khor gyi 'khor lha dang /",
    "K12acip-k_lha_sa-091-004:66b-2": "lha ma yin du bcas pa nor bu'i cod pan gyis bsgyings pa /",
    "K12acip-k_lha_sa-091-004:66b-3": "rgyan phreng rab tu g-yo ba rnams kyis spyi bor thal mo sbyar nas byang chub sems dpa'i mchog 'phags pa byams pa la mtshan brgya rtsa brgyad kyis mngon par bstod pa /",
    "K12acip-k_lha_sa-091-004:66b-4": "dpa' bo chen po thabs brnyes pa //",
    "K12acip-k_lha_sa-091-004:66b-5": "rgyal tshab mi yi bdag po ste //",
    "K12acip-k_lha_sa-091-004:66b-6": "'jig rten bdag po rnam par gsal //",
    "K12acip-k_lha_sa-091-004:66b-7": "dar ba chen po mngon par rgyas //",
    "K12acip-k_lha_sa-091-004:66b-8": "tshan chen stobs ldan che ba ste //",
    "K12acip-k_lha_sa-091-004:66b-9": "de bzhin gshegs shing rdul dang bral //",
    "K12acip-k_lha_sa-091-004:66b-10": "dbang chen brtse ldan 'od ldan pa //",
    "K12acip-k_lha_sa-091-004:66b-11": "sa yi dbang phyug rnam par gnon //",
    "K12acip-k_lha_sa-091-004:66b-12": "rgyal chen mtshon che brgya pa ste //",
    "K12acip-k_lha_sa-091-004:66b-13": "mtshon cha chen po rdo rje'i mtshon //",
    "K12acip-k_lha_sa-091-004:66b-14": "yon tan 'od rgyas bsgyings pa ste //",
    "K12acip-k_lha_sa-091-004:66b-15": "nor bu'i rna cha'i rgyan thogs pa //",
    "K12acip-k_lha_sa-091-004:66b-16": "srid gsum dge na dpa' ba'i sku //",
    "K12acip-k_lha_sa-091-004:66b-17": "rgya mtsho lta bu'i spyod yul can //",
    "K12acip-k_lha_sa-091-004:66b-18": "lhun po zla 'byin ti se yi //",
    "K12acip-k_lha_sa-091-004:66b-19": "rtse nas dkyil 'khor 'char ba po //",
    "K12acip-k_lha_sa-091-004:66b-20": "dkyil 'khor chen po longs spyod pa //",
    "K12acip-k_lha_sa-091-004:66b-21": "rab tu dga' ba de bzhin des //",
    "K12acip-k_lha_sa-091-004:66b-22": "yongs su dga' ldan chen po'i lha //",
    "K12acip-k_lha_sa-091-004:66b-23": "che ba lha rnams kun gyi mchog /",
    "K12acip-k_lha_sa-091-004:66b-24": "sangs rgyas gdung brgyud rgyas mdzad cing //",
    "K12acip-k_lha_sa-091-004:66b-25": "sangs rgyas dkyil 'khor rgyan dang ldan //",
    "K12acip-k_lha_sa-091-004:67a-0": "sangs rgyas longs spyod @67a *//",
    "K12acip-k_lha_sa-091-004:67a-1": "longs par spyod //",
    "K12acip-k_lha_sa-091-004:67a-2": "sangs rgyas bstan pa ston pa po //",
    "K12acip-k_lha_sa-091-004:67a-3": "ti si zla 'byin bzhin du gnas //",
    "K12acip-k_lha_sa-091-004:67a-4": "sa yi dbang phyug bde mdzad pa //",
    "K12acip-k_lha_sa-091-004:67a-5": "rdo rje'i padma legs par skyes //",
    "K12acip-k_lha_sa-091-004:67a-6": "chos kyi longs spyod longs par spyod //",
    "K12acip-k_lha_sa-091-004:67a-7": "sa dang mnyam pa thub par dka'//",
    "K12acip-k_lha_sa-091-004:67a-8": "snang bar byed pa 'byung ba po //",
    "K12acip-k_lha_sa-091-004:67a-9": "srid gsum ye shes nyi ma lags; ;gtso bo chen po cher grags pa //",
    "K12acip-k_lha_sa-091-004:67a-10": "sengge chen po stobs po che //",
    "K12acip-k_lha_sa-091-004:67a-11": "cha lugs chen po zhal che ba //",
    "K12acip-k_lha_sa-091-004:67a-12": "skye bo ngan dang sdug bsngal 'dul //",
    "K12acip-k_lha_sa-091-004:67a-13": "rdo rje byi ru bee d'urya //",
    "K12acip-k_lha_sa-091-004:67a-14": "nor bu'i dbu thod rgyan du thogs //",
    "K12acip-k_lha_sa-091-004:67a-15": "byi ru gser gyi gcal bkram la //",
    "K12acip-k_lha_sa-091-004:67a-16": "sku chen zhabs kyi stabs kyis gshegs //",
    "K12acip-k_lha_sa-091-004:67a-17": "zhal gdangs nyi ma du ma'i gzi //",
    "K12acip-k_lha_sa-091-004:67a-18": "lcang lo cod pan dbu thod can //",
    "K12acip-k_lha_sa-091-004:67a-19": "rig sngags 'chang brgyas zhabs la gtugs //",
    "K12acip-k_lha_sa-091-004:67a-20": "brjed par bya ba rnams kyis mchod //",
    "K12acip-k_lha_sa-091-004:67a-21": "nor bu rgyan 'gul 'od zer gyis //",
    "K12acip-k_lha_sa-091-004:67a-22": "brang gi phyogs rnams dag par byas //",
    "K12acip-k_lha_sa-091-004:67a-23": "cod pan can te 'od 'tsher ba //",
    "K12acip-k_lha_sa-091-004:67a-24": "nyi ma bye ba brgya 'od ldan //",
    "K12acip-k_lha_sa-091-004:67a-25": "rin chen sna tshogs mchog bkram zhing //",
    "K12acip-k_lha_sa-091-004:67a-26": "dri med dkyil 'khor rab tu 'phro //",
    "K12acip-k_lha_sa-091-004:67a-27": "rlung gis ma lus bskyod pa yi //",
    "K12acip-k_lha_sa-091-004:67a-28": "'bar ba chen po'i lta ba can //",
    "K12acip-k_lha_sa-091-004:67a-29": "'od zer mang pos phog pa yi //",
    "K12acip-k_lha_sa-091-004:67a-30": "phan pa'i thabs ni rab ston pa //",
    "K12acip-k_lha_sa-091-004:67b-0": "@67b brjid pa'i tshul gyis bshad pa yi //",
    "K12acip-k_lha_sa-091-004:67b-1": "'od kyi zhal gsal rnga yab bskyod //",
    "K12acip-k_lha_sa-091-004:67b-2": "dpung rgyan 'od zer spel mar bkod //",
    "K12acip-k_lha_sa-091-004:67b-3": "tshon bris shin tu mdzes par 'tsher //",
    "K12acip-k_lha_sa-091-004:67b-4": "lhun po phrad cing 'khrug pa ltar //",
    "K12acip-k_lha_sa-091-004:67b-5": "ha ha zhes pa'i sgra chen sgrog /",
    "K12acip-k_lha_sa-091-004:67b-6": "rdo rje chen po'i rtse mo can //",
    "K12acip-k_lha_sa-091-004:67b-7": "shin tu dga' mdzad bde sbyin pa //",
    "K12acip-k_lha_sa-091-004:67b-8": "byams pa'i dkyil 'khor go char bgos //",
    "K12acip-k_lha_sa-091-004:67b-9": "btsan pa kun las rnam par rgyal //",
    "K12acip-k_lha_sa-091-004:67b-10": "snying rje'i stobs las byung ba ste //",
    "K12acip-k_lha_sa-091-004:67b-11": "mtshon cha chen po shin tu 'bar //",
    "K12acip-k_lha_sa-091-004:67b-12": "byams pa byams pa'i rtog pa can //",
    "K12acip-k_lha_sa-091-004:67b-13": "kun nas dpa' ba'i dkyil 'khor ba //",
    "K12acip-k_lha_sa-091-004:67b-14": "ma pham thub med dag pa ste //",
    "K12acip-k_lha_sa-091-004:67b-15": "sangs rgyas cha lugs mnyam med che //",
    "K12acip-k_lha_sa-091-004:67b-16": "byams pa'i snying po snying po che //",
    "K12acip-k_lha_sa-091-004:67b-17": "byams pa'i padma las byung ba //",
    "K12acip-k_lha_sa-091-004:67b-18": "rdo rje 'chang chen rdo rje can //",
    "K12acip-k_lha_sa-091-004:67b-19": "rdo rje'i bstan pa'i dkyil 'khor ba /",
    "K12acip-k_lha_sa-091-004:67b-20": "rig sngags 'chang ba rnams kyis btud //",
    "K12acip-k_lha_sa-091-004:67b-21": "de bzhin bsten cing bstod pa'o //",
    "K12acip-k_lha_sa-091-004:67b-22": "grub pa chen po'i rig sngags grub; ;rdo rje'i dkyil 'khor mdzes par mdzad //",
    "K12acip-k_lha_sa-091-004:67b-23": "thams cad grub mdzad grub pa po //",
    "K12acip-k_lha_sa-091-004:67b-24": "sangs rgyas gdung gi sdong chen lags //",
    "K12acip-k_lha_sa-091-004:67b-25": "gsang sngags chen po'i rnam par nges; ;mdo sde'i bkod pa mdo sdud pa //",
    "K12acip-k_lha_sa-091-004:67b-26": "nges gyur nges pa'i 'od sgron gyi //",
    "K12acip-k_lha_sa-091-004:67b-27": "snang bas dri ma sel bar mdzad //",
    "K12acip-k_lha_sa-091-004:67b-28": "'bar brtsa dmar 'od snang ba //",
    "K12acip-k_lha_sa-091-004:68a-0": "dkyil 'khor dkar @68a *//",
    "K12acip-k_lha_sa-091-004:68a-1": "po che ba ste; ;gzhung dang mthun pa'i chos dbyings dang //",
    "K12acip-k_lha_sa-091-004:68a-2": "nye bar gyur cing shin tu nges //",
    "K12acip-k_lha_sa-091-004:68a-3": "sv'a h'a sv'a h'a'i bdag po mchog /",
    "K12acip-k_lha_sa-091-004:68a-4": "'od zer bde legs bde legs mdzad //",
    "K12acip-k_lha_sa-091-004:68a-5": "stobs che 'chang ba bkra shis pa //",
    "K12acip-k_lha_sa-091-004:68a-6": "nyi ma 'dra ste snyoms pa lags //",
    "K12acip-k_lha_sa-091-004:68a-7": "stobs byed rgyal ba'i longs spyod ldan //",
    "K12acip-k_lha_sa-091-004:68a-8": "mkha' ltar dri med spyod yul can //",
    "K12acip-k_lha_sa-091-004:68a-9": "dpa' bo rdo rje 'joms par mdzad //",
    "K12acip-k_lha_sa-091-004:68a-10": "rdo rje chen po rab sgrub pa //",
    "K12acip-k_lha_sa-091-004:68a-11": "sgrub pa po ste rtsod pa med //",
    "K12acip-k_lha_sa-091-004:68a-12": "dkyil 'khor ldan pa rdo rjes ston //",
    "K12acip-k_lha_sa-091-004:68a-13": "rlung chen shugs kyis bskyod pa yi //",
    "K12acip-k_lha_sa-091-004:68a-14": "g-yo dang 'brug sgrog sgra ldan pa //",
    "K12acip-k_lha_sa-091-004:68a-15": "sangs rgyas spyod yul padma ste //",
    "K12acip-k_lha_sa-091-004:68a-16": "de bzhin nyid kyi mtsho las skyes //",
    "K12acip-k_lha_sa-091-004:68a-17": "mngon shes chen po mngon shes brnyes; ;khyab bdag sangs rgyas kun dang mnyam //",
    "K12acip-k_lha_sa-091-004:68a-18": "de nas sa yi dbang phyug po //",
    "K12acip-k_lha_sa-091-004:68a-19": "byams pa'i dkyil 'khor byams pa la //",
    "K12acip-k_lha_sa-091-004:68a-20": "bstod nas kun mkhyen gnod bral ba; ;thub pa'i nyi mas bka' stsal pa //",
    "K12acip-k_lha_sa-091-004:68a-21": "kye ma ming brgya rtsa brgya mchog /",
    "K12acip-k_lha_sa-091-004:68a-22": "ming gi yon tan 'od ldan la //",
    "K12acip-k_lha_sa-091-004:68a-23": "bde dang phun sum tshogs sgrub pa //",
    "K12acip-k_lha_sa-091-004:68a-24": "thabs chen bla na med pa ste //",
    "K12acip-k_lha_sa-091-004:68a-25": "ming brgya rtsa brgyad 'di dag ni //",
    "K12acip-k_lha_sa-091-004:68a-26": "'jig rten kun gyis bde skyed pa //",
    "K12acip-k_lha_sa-091-004:68a-27": "'di ni bton pa tsam gyis kyang //",
    "K12acip-k_lha_sa-091-004:68a-28": "sdig pa thams cad dag par 'gyur //",
    "K12acip-k_lha_sa-091-004:68b-0": "sdig @68b pa dag las rgyal ba yi //",
    "K12acip-k_lha_sa-091-004:68b-1": "byams pa bstod pa'i gnas po la //",
    "K12acip-k_lha_sa-091-004:68b-2": "ming brgya rtsa brgyad dam pa 'dis //",
    "K12acip-k_lha_sa-091-004:68b-3": "ming ni la la gang bstod pa //",
    "K12acip-k_lha_sa-091-004:68b-4": "de la lha la sogs kun dang //",
    "K12acip-k_lha_sa-091-004:68b-5": "lag na rdo rje stobs chen rnams //",
    "K12acip-k_lha_sa-091-004:68b-6": "rtag pa nyid du sdug bsngal kun //",
    "K12acip-k_lha_sa-091-004:68b-7": "gtan du bsal phyir brtson par byed //",
    "K12acip-k_lha_sa-091-004:68b-8": "gang zhig ming brgya rtsa brgyad mchog /",
    "K12acip-k_lha_sa-091-004:68b-9": "myur du 'don pa'i mi de ni //",
    "K12acip-k_lha_sa-091-004:68b-10": "sangs rgyas sa yang thob 'gyur te //",
    "K12acip-k_lha_sa-091-004:68b-11": "'di la the tshom yong med do //",
    "K12acip-k_lha_sa-091-004:68b-12": "nang par mal nas langs nas ni //",
    "K12acip-k_lha_sa-091-004:68b-13": "gang zhig byams pa'i sems kyis bstod //",
    "K12acip-k_lha_sa-091-004:68b-14": "de la byams pa rtogs pa yi //",
    "K12acip-k_lha_sa-091-004:68b-15": "byams pa bde legs byed par 'gyur //",
    "K12acip-k_lha_sa-091-004:68b-16": "de phyir dri ma thams cad sel byed cing //",
    "K12acip-k_lha_sa-091-004:68b-17": "sdig 'joms yon tan thams cad bskyed pa dang //",
    "K12acip-k_lha_sa-091-004:68b-18": "de bzhin 'jig rten sdug bsngal sel ba yi //",
    "K12acip-k_lha_sa-091-004:68b-19": "ming brgya rtsa brgyad ched du dag par lhogs //",
    "K12acip-k_lha_sa-091-004:68b-20": "'phags pa byams pa'i mtshan brgya rtsa brgyad pa gzungs sngags dang bcas pa rdzogs so ////"
}