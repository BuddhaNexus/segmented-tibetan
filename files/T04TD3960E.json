{
    "T04TD3960E:312b-0": "@312b # // rgya gar skad du /",
    "T04TD3960E:312b-1": "ts'a rya sam gra ha pra d'i pa /",
    "T04TD3960E:312b-2": "bod skad du /",
    "T04TD3960E:312b-3": "spyod pa bsdus pa'i sgron ma /",
    "T04TD3960E:312b-4": "'jig rten dbang phyug la phyag 'tshal lo //",
    "T04TD3960E:312b-5": "gang gi gsung gi 'od zer gyis //",
    "T04TD3960E:312b-6": "bdag sogs rmongs pa ma lus pa'i //",
    "T04TD3960E:312b-7": "snying gi padma kha 'byed pa'i //",
    "T04TD3960E:312b-8": "dam pa'i skyes mchog de la 'dud //",
    "T04TD3960E:312b-9": "gsang sngags pha rol phyin pa la //",
    "T04TD3960E:312b-10": "brten nas byang chub bsgrub bo zhes //",
    "T04TD3960E:312b-11": "bla ma sangs rgyas gsungs pas na ;",
    "T04TD3960E:312b-12": "/ de don bdag gis bri bar bya //",
    "T04TD3960E:312b-13": "gsang sngags 'di ru brjod mi bya //",
    "T04TD3960E:312b-14": "pha rol phyin lugs spyod pa yi //",
    "T04TD3960E:312b-15": "byang chub sems dpa'i spyod pa dag / mdo tsam bdag gis bshad par bya //",
    "T04TD3960E:312b-16": "sems bskyed sngon du song ba yis //",
    "T04TD3960E:312b-17": "byang chub sems dpa'i sdom pa blang //",
    "T04TD3960E:312b-18": "mdo sde ma lus kun blta zhing //",
    "T04TD3960E:312b-19": "bstan bcos mtha' dag mnyan par bya //",
    "T04TD3960E:312b-20": "lus dang ngag dang yid gsum gyis //",
    "T04TD3960E:312b-21": "ji skad bshad pa'i sdom pa rnams //",
    "T04TD3960E:312b-22": "ma nyams gtsang mar bsrung byas la //",
    "T04TD3960E:312b-23": "tshul khrims rnam par dag par bya //",
    "T04TD3960E:312b-24": "zas kyi tshod kyang rig par bya //",
    "T04TD3960E:312b-25": "dbang po rnams kyi sgo yang bsdams //",
    "T04TD3960E:312b-26": "nam gyi cha stod cha smad la //",
    "T04TD3960E:312b-27": "mi nyal rnal 'byor brtson par bya //",
    "T04TD3960E:312b-28": "kha na ma tho phra rab la'ang //",
    "T04TD3960E:312b-29": "shin tu 'jigs pa bskyed par bya //",
    "T04TD3960E:312b-30": "mtshan mo cha gsum bgo bya ste //",
    "T04TD3960E:312b-31": "tha ma'i cha la ldang bar bya //",
    "T04TD3960E:312b-32": "gdong la sogs pa bkru ba'am //",
    "T04TD3960E:312b-33": "yang na ma bkrus pa yang rung //",
    "T04TD3960E:312b-34": "bde ba'i stan la 'dug nas ni //",
    "T04TD3960E:312b-35": "chos rnams chos nyid dran par bya //",
    "T04TD3960E:312b-36": "mtshan mas g-yengs pas ma nus na //",
    "T04TD3960E:313a-0": "langs @313a * //",
    "T04TD3960E:313a-1": "la dngos po snang ba kun //",
    "T04TD3960E:313a-2": "sgyu ma lta bur nye bar brtag / bar skabs der yang dge sbyor yang //",
    "T04TD3960E:313a-3": "yan lag bdun pa rdzogs par bya //",
    "T04TD3960E:313a-4": "smon lam shin tu rgya chen gdab //",
    "T04TD3960E:313a-5": "yang na sngar gyi sgom la bsgom //",
    "T04TD3960E:313a-6": "de nas zas kyi dus dag tu //",
    "T04TD3960E:313a-7": "snying po med pa'i lus 'di yis //",
    "T04TD3960E:313a-8": "snying po dam pa btsal bya zhes //",
    "T04TD3960E:313a-9": "lus la gru yi blo gzhag la //",
    "T04TD3960E:313a-10": "rgyags pa skyed phyir mi bza' zhing //",
    "T04TD3960E:313a-11": "ro la chags pas mi bza'o //",
    "T04TD3960E:313a-12": "zas la cha bzhir bgo bya ste //",
    "T04TD3960E:313a-13": "dang po lha la bshos gtsang dbul //",
    "T04TD3960E:313a-14": "de rjes chos kyi srung ma la //",
    "T04TD3960E:313a-15": "gtor ma shin tu rgya chen btang //",
    "T04TD3960E:313a-16": "rang gis zos shing 'thungs pa yi //",
    "T04TD3960E:313a-17": "lhag ma 'byung po kun la sbyin //",
    "T04TD3960E:313a-18": "bar skabs der yang sgrung rgyud dang ;",
    "T04TD3960E:313a-19": "/ ngo mtshar can gyi gtam yang bya //",
    "T04TD3960E:313a-20": "de nas langs la cung zhig bcag / yang na rten la bskor ba bya //",
    "T04TD3960E:313a-21": "bzlas brjod glegs bam bklag pa'am //",
    "T04TD3960E:313a-22": "yang na bde gshegs gzugs brnyan bya //",
    "T04TD3960E:313a-23": "ji srid rdul ni ma byung bar //",
    "T04TD3960E:313a-24": "de srid bskor ba ma yengs par //",
    "T04TD3960E:313a-25": "byas la smon lam rgya chen gdab //",
    "T04TD3960E:313a-26": "mdor na mgon po byams pa yis //",
    "T04TD3960E:313a-27": "bshad pa'i chos spyod bcu po rnams //",
    "T04TD3960E:313a-28": "yid ni rab tu ma yengs shing //",
    "T04TD3960E:313a-29": "sgyu ma lta bur dran pas spyad //",
    "T04TD3960E:313a-30": "gal te yod na dge 'dun mchod //",
    "T04TD3960E:313a-31": "yang na byis pa'i ston mo bya //",
    "T04TD3960E:313a-32": "mgon med dag la sbyin pa ni //",
    "T04TD3960E:313a-33": "rnal 'byor bsod nams tshogs su 'gyur //",
    "T04TD3960E:313a-34": "nyin mo'i bya ba rdzogs pa dang //",
    "T04TD3960E:313a-35": "mtshan mo'i cha ni dang po ru ;",
    "T04TD3960E:313a-36": "/ chos nyid spros pa dang bral ba //",
    "T04TD3960E:313a-37": "shes pa'ang spros dang bral bar gzhag / mtshan mo'i gung la bab pa na //",
    "T04TD3960E:313a-38": "ldang dang snang ba'i 'du shes kyis //",
    "T04TD3960E:313a-39": "seng ge ji ltar nyal ba ltar /",
    "T04TD3960E:313a-40": "dge ba'i gnyid ni log par bya //",
    "T04TD3960E:313a-41": "spyir na mnyam gzhag sems brtan na //",
    "T04TD3960E:313a-42": "lus ngag dge ba gtsor mi bya //",
    "T04TD3960E:313a-43": "yang na mnyam gzhag mi gsal na ;",
    "T04TD3960E:313a-44": "/'jig rten mthun 'jug bya ba'i phyir //",
    "T04TD3960E:313a-45": "lus ngag dge ba ci nus bya //",
    "T04TD3960E:313a-46": "'jig rten sems dang ma mthun na //",
    "T04TD3960E:313a-47": "'di ni bdag gi chos min zhes //",
    "T04TD3960E:313a-48": "bsam pa bzang po sngon btang la /",
    "T04TD3960E:313a-49": "'jig rten yul chos dri bar bya //",
    "T04TD3960E:313a-50": "ne pa la yi yul du ni //",
    "T04TD3960E:313a-51": "rang gi grogs pos bskul nas byas //",
    "T04TD3960E:313a-52": "gsang sngags lugs la mi mos na //",
    "T04TD3960E:313a-53": "'di ltar mdzod cig stha bi ra //",
    "T04TD3960E:313a-54": "spyod pa bsdus pa'i sgron ma slob dpon mkhas pa chen po dpal mar me mdzad ye shes kyis mdzad pa rdzogs so /",
    "T04TD3960E:313a-56": "// / rgya gar gyi mkhan po pandi ta d'i pam ka ra shr'i dzny'a na de nyid dang /",
    "T04TD3960E:313a-57": "lo ts'a ba dge slong tshul khrims rgyal bas bsgyur cing zhus pa'o /"
}