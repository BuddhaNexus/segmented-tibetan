{
    "T02D1327:281b-0": "@281b # // rgya gar skad du /",
    "T02D1327:281b-1": "shr'i badzri t'a re s'a dha nam /",
    "T02D1327:281b-2": "bod skad du /",
    "T02D1327:282a-0": "dpal rdo rje sgrol ma'i @282a * //",
    "T02D1327:282a-1": "sgrub thabs /",
    "T02D1327:282a-2": "dpal rdo rje sgrol ma la phyag 'tshal lo //",
    "T02D1327:282a-3": "tshangs sogs 'jig rten mthu chen gtsug gi nor bu dang //",
    "T02D1327:282a-4": "sa bcu'i rgyal sras dbang thob gzhon nu'i cod pan gyis //",
    "T02D1327:282a-5": "zhabs pad la gtugs ma lus phongs las sgrol mdzad yum //",
    "T02D1327:282a-6": "dpal ldan ye shes lha mo rgyal rgyur cig /'jig rten dbang phyug dpal ldan ma //",
    "T02D1327:282a-7": "rten cing 'brel 'byung stong nyid skyes //",
    "T02D1327:282a-8": "'gro skyob ma de'i sgrub thabs bri //",
    "T02D1327:282a-9": "re zhig sgrub pa po 'phags ma sgrol ma chen mo la dad pa thob pas /",
    "T02D1327:282a-10": "nags tshal dang phug dang dur khrod la sogs par",
    "T02D1327:282a-11": "dben pa'i yid kyis snying rje'i stan la 'dug la",
    "T02D1327:282a-12": "/ dang po kho nar chos thams cad rten cing",
    "T02D1327:282a-13": "'brel par 'byung ba'i rang bzhin skye ba med par",
    "T02D1327:282a-14": "/ bsgom par bya'o // de nas snying rje chen pos bskul te /",
    "T02D1327:282a-15": "pam las padma aa las zla ba'i steng du dbyangs",
    "T02D1327:282a-16": "dang gsal byed kyis rnam par brgyan pa'i rang gi",
    "T02D1327:282a-17": "rnam par mi rtog pa'i bdag nyid t'am ljang gur",
    "T02D1327:282a-18": "bsgom mo // de las 'od 'phros pas phyogs bcu'i",
    "T02D1327:282a-19": "sems can thams cad kyi gdung bzhi bar byas nas",
    "T02D1327:282a-20": "byams pa dang snying rje dang dga' ba dang btang",
    "T02D1327:282a-21": "snyoms la bzhag ste /",
    "T02D1327:282a-22": "slar 'dus pas t'am la thim par blta'o //",
    "T02D1327:282a-23": "de ma thag tu dpal rdo rje sgrol ma chen",
    "T02D1327:282a-24": "mo sku mdog ljang gu'am aintra bcag pa'am ston gyi",
    "T02D1327:282a-25": "nam mkha' dri ma med pa lta bu /",
    "T02D1327:282a-26": "lang tsho la bab pa'i cha lugs /",
    "T02D1327:282a-27": "sgeg cing zhi la yid du 'ong ba dpe med pa bsams te /",
    "T02D1327:282a-28": "skyil krung phyed pas brtan pa'i sku 'gying ma /",
    "T02D1327:282a-29": "phyag g-yas mchog sbyin ma /",
    "T02D1327:282a-30": "g-yon pas autpala sngon po rgyas pa'i sdong bu thugs kar 'dzin pa /",
    "T02D1327:282a-31": "cod pan la sogs pa rin po che rnam pa du ma 'od 'bar bas nye bar mdzes shing /",
    "T02D1327:282a-32": "rang bzhin gyi 'od kyi dkyil 'khor khor yug 'dom gsum mnga' ba /",
    "T02D1327:282a-33": "zhal 'dzum pa'i cha byad blta bas mi ngoms pa /",
    "T02D1327:282a-34": "spyan mnga' zhing thams cad gzigs pa'i bdag nyid ma /",
    "T02D1327:282a-35": "nu ma 'bur zhing rked pa rnam par phra ba la brla rab tu rgyas ma /",
    "T02D1327:282a-36": "tshon brgya rtsa gcig gis spras pa'i na bza' sham thabs can /",
    "T02D1327:282a-37": "rin po che'i me tog dang rdo rje'i phreng ba do shal brgyus pa'o //",
    "T02D1327:282a-38": "de nas thugs kar nyid kyi sa bon gyi yi ge bltas nas /",
    "T02D1327:282b-0": "de'i 'od zer gyis ye shes kyi 'phags ma @282b",
    "T02D1327:282b-1": "byang chub sems dpa'i tshogs kyis bskor ba spyan drangs",
    "T02D1327:282b-2": "te / phyag 'tshal ba dang /",
    "T02D1327:282b-3": "mi snyed 'byor ba dang blos sprul pa'i mchod pas mchod la /",
    "T02D1327:282b-4": "sdig rba bshags pa la sogs pa bya ste dngos grub blangs nas ro gcig tu gzhug par bya'o //",
    "T02D1327:282b-5": "de'i rjes la snying po can gyi mthar sngags 'di dang /",
    "T02D1327:282b-6": "gzungs 'di nye bar bkod la rtse gcig tu bzlas so //",
    "T02D1327:282b-7": "aom t'a re tutt'a re tu re sv'a h'a /",
    "T02D1327:282b-8": "na mo ratna tra y'a ya /",
    "T02D1327:282b-9": "na ma: a'ar+y'a wa lo ki te shva r'a ya /",
    "T02D1327:282b-10": "bo dhi satv'a ya /",
    "T02D1327:282b-11": "ma h'a satv'a ya /",
    "T02D1327:282b-12": "ma h'a k'a ru ni k'a ya /",
    "T02D1327:282b-13": "tadya th'a /",
    "T02D1327:282b-14": "aom t'a re tutt'a re tu re sarba du sht'am /",
    "T02D1327:282b-15": "pra dusht'am /",
    "T02D1327:282b-16": "ma ma kri te /",
    "T02D1327:282b-17": "dzam bh'a ya /",
    "T02D1327:282b-18": "stram bh'am ya /",
    "T02D1327:282b-19": "mo h'a ya /",
    "T02D1327:282b-20": "bandh'a ya /",
    "T02D1327:282b-21": "h'um h'um h'um /",
    "T02D1327:282b-22": "phat phat phat /",
    "T02D1327:282b-23": "sarba dushta stam bha ni t'a re sv'a h'a /",
    "T02D1327:282b-24": "snying po'i sngags la ni 'bum phrag bcu bsnyen zhing /",
    "T02D1327:282b-25": "gzungs sngags la ni 'bum phrag gcig gam gsum la sogs pa ci rigs par shes par bya'o //",
    "T02D1327:282b-26": "de nas las la sbyar ba yang de nyid do //",
    "T02D1327:282b-27": "stobs bskyed pa'i phyir gtor ma sbyin pa ni /",
    "T02D1327:282b-28": "bcom ldan 'das ma'i nga rgyal la gnas pas /",
    "T02D1327:282b-29": "autpalas mtshan pa'i snod du bza' ba bzang po dang tshod ma dang bcas pa sbyang te /",
    "T02D1327:282b-30": "bgegs bsal zhing yi ge bzhis dri ma bsang ba dang /",
    "T02D1327:282b-31": "bdud rtsir bsgyur ba dang /",
    "T02D1327:282b-32": "spel ba dang /",
    "T02D1327:282b-33": "mngon par dgyes pa'i rgyur lan gsum du byin gyis brlabs la /",
    "T02D1327:282b-34": "padma kha phye ba'i phyag rgyas dbul bar bya'o //",
    "T02D1327:282b-35": "aom aa k'a ro mu kham sarba dha rmm'an'am dya",
    "T02D1327:282b-36": "nutpa nna tv'ata aom a'a: h'um t'am phat sv'a h'a",
    "T02D1327:282b-37": "/ aom na ma: sarba buddh'a bo dhi satv'a n'am /",
    "T02D1327:282b-38": "aa pra ti ha ta sh'a sa n'a nam /",
    "T02D1327:282b-39": "he he bhag wa ti badzra t'a ra ma h'a s'a h'a /",
    "T02D1327:282b-40": "sarba buddh'a wa lo ki te ai dam ba lim gri han aa mram ta kh'a hi kh'a hi /",
    "T02D1327:282b-41": "tishtha tishtha h'um h'um phat phat sv'a h'a /",
    "T02D1327:282b-42": "bandha bandha /",
    "T02D1327:282b-43": "ha na ha na /",
    "T02D1327:282b-44": "da ha da ha /",
    "T02D1327:282b-45": "gardza gardza /",
    "T02D1327:282b-46": "bi spo ta ya /",
    "T02D1327:282b-47": "bi spho ta ya /",
    "T02D1327:282b-48": "sarba bighnan bi n'a ya ka / ma h'a ga",
    "T02D1327:282b-49": "na pa ti j'ai wi t'anta ka r'a ya h'um",
    "T02D1327:282b-50": "h'um phat phat sv'a h'a /",
    "T02D1327:282b-51": "rnam dag rdo rje sgrol ma che //",
    "T02D1327:282b-52": "skye bo dman la lha mo'i tshul //",
    "T02D1327:282b-53": "de nyid 'od kyi rnam pa las //",
    "T02D1327:282b-54": "rang bzhin rnam pa gzhan yod min //",
    "T02D1327:282b-55": "khams gsum 'od kyis bsdus nas ni //",
    "T02D1327:282b-56": "dpal mo nyid la mngon par thim //",
    "T02D1327:282b-57": "sku yang dbyangs dang gsal byed ma //",
    "T02D1327:282b-58": "de yang rdo rje 'dzin ma la'o //",
    "T02D1327:283a-0": "rim gyis @283a * //",
    "T02D1327:283a-1": "de yang thig le ste //",
    "T02D1327:283a-2": "thig le stong pa yi ge med //",
    "T02D1327:283a-3": "de nyid sems kyi mtshan nyid de //",
    "T02D1327:283a-4": "rang sems gdod nas ma skyes pa'o //",
    "T02D1327:283a-5": "dpal ldan ye shes sgrol ma'i sgrub thabs ni //",
    "T02D1327:283a-6": "mtshan ma mchog mthong bla ma las thob ji bzhin du //",
    "T02D1327:283a-7": "sgrub po rnams la phan phyir bdag gis bris pa yis //",
    "T02D1327:283a-8": "'gro ba ma lus myur du 'phags ma mnyes byed shog //",
    "T02D1327:283a-9": "dpal ldan rdo rje sgrol ma'i sgrub thabs /",
    "T02D1327:283a-10": "slob dpon dge ba'i mgon pos mdzad pa rdzogs so /",
    "T02D1327:283a-12": "// / pandi ta chen po buddha shr'i bha dra dang /"
}