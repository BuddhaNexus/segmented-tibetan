{
    "T02D3574:204b-0": "@204b # // rgya gar skad du /",
    "T02D3574:204b-1": "ku ru kulle au pa de sha kra ma /",
    "T02D3574:204b-2": "bod skad du //",
    "T02D3574:204b-3": "rigs byed ma'i man ngag gi rim pa //",
    "T02D3574:204b-4": "'phags ma rigs byed ma la phyag 'tshal lo //",
    "T02D3574:204b-5": "yum gyur dngos grub stsol mdzad ma //",
    "T02D3574:204b-6": "rigs byed ma la phyag 'tshal nas //",
    "T02D3574:204b-7": "dngos grub thams cad rab ster ba //",
    "T02D3574:204b-8": "de yi man ngag bri bar bya //",
    "T02D3574:204b-9": "rigs byad ma yi rnal 'byor ldan //",
    "T02D3574:204b-10": "nye bar bstan pas bsgom par bya //",
    "T02D3574:204b-11": "snying gar nyi ma la autpal dmar po'i ze'u 'bru",
    "T02D3574:204b-12": "la gnas pa'i hr'i:yig las byung ba'i zhags pa dang",
    "T02D3574:204b-13": "lcags kyu autpa la'i gzugs kyi 'od zer gyis sna",
    "T02D3574:204b-14": "g-yon pa'i bug nas 'thon nas /",
    "T02D3574:204b-15": "bsgrub bya'i sna bug g-yas su rab tu zhugs te",
    "T02D3574:204b-16": "bsgrub bya la ye shes kyi lus sku mdog dmar",
    "T02D3574:204b-17": "po zhags pas ske bcings shing lcags kyus snying gar",
    "T02D3574:204b-18": "phug nas sna bug g-yon nas 'thon te yam yig",
    "T02D3574:204b-19": "yongs su gyur pa las rlung gi dkyil 'khor la",
    "T02D3574:204b-20": "gnas pa la autpa las snying ga dang bha ga",
    "T02D3574:205a-0": "la bsnun cing bkug nas gzhogs @205a * //",
    "T02D3574:205a-1": "g-yon du gan rgyal du bzhag la 'od zer gyis",
    "T02D3574:205a-2": "rang gi snying ga'i hr'i:yig la sna bug g-yas pa",
    "T02D3574:205a-3": "nas rab tu gzhug par bya'o //",
    "T02D3574:205a-4": "phyi nas yang snying ga'i sa bon las byung ba'i",
    "T02D3574:205a-5": "autpal dmar po'i rnam pa can gyi 'od zer de",
    "T02D3574:205a-6": "kha'i nang du de bzhin du smin mtshams kyi bu",
    "T02D3574:205a-7": "gnas byung ste / rna ba g-yon par zhugs shing mgo la dkris nas /",
    "T02D3574:205a-8": "rna ba g-yas pa'i bu gnas 'thon te /",
    "T02D3574:205a-9": "de'i mde'u'i 'od zer gyi re kh'a autpa la'i mde'u",
    "T02D3574:205a-10": "can gyi sdong bu'i mda' rna ba'i rtsar rkang pa'i",
    "T02D3574:205a-11": "bug nas rab tu zhugs te /",
    "T02D3574:205a-12": "cung zad mde'u'i kha rnam par rgyas shing bsgrub bya'i",
    "T02D3574:205a-13": "rtags dang bha ga za zhing yang nas yang du",
    "T02D3574:205a-14": "dbug par bya'o // de nas kha cig ni sa bon gyis zhes so //",
    "T02D3574:205a-15": "mdas phug cing zhugs pa'i 'od zer gyis lus thams",
    "T02D3574:205a-16": "cad khyab cing 'dag pas rnam par myos te skyabs",
    "T02D3574:205a-17": "me dpar blta'o // gal te langs na bsnun par bya'o //",
    "T02D3574:205a-18": "de'i tshe rang gi rkang pa'i mthil du bsgrub bya //",
    "T02D3574:205a-19": "'gyel bar rnam par bsams nas slar yang de bzhin du dbug cing dgug par bya'o //",
    "T02D3574:205a-20": "gang gi tshe phug pas nus pa dang ldan par 'gyur ro //",
    "T02D3574:205a-21": "de'i tshe snying ga'i sa bon gyi 'od zer gyis",
    "T02D3574:205a-22": "zhugs pa'i mthar bsgrub bya langs nas lte ba'i chu",
    "T02D3574:205a-23": "skyes kyi steng du gan rgyal du byas nas rtsib",
    "T02D3574:205a-24": "logs sa g-yon du mgo bo yang dag par bkod",
    "T02D3574:205a-25": "la sa bon gyi 'od zer kha ba'i zer ma",
    "T02D3574:205a-26": "tshogs pa lta lus thams cad khyab nas rnam par",
    "T02D3574:205a-27": "myos par bsam zhing sngags bzlas par bya'o //",
    "T02D3574:205a-28": "aom ku ru kulle hr'i:sv'a h'a /",
    "T02D3574:205a-29": "gzhan yang 'di ni rang byin gyis brlab pa'i man ngag gi rig pa'o //"
}