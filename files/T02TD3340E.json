{
    "T02TD3340E:29a-0": "@29a # // rgya gar skad du /",
    "T02TD3340E:29a-1": "aom di y'a na m'a r'i tsye s'a dha ni /",
    "T02TD3340E:29a-2": "bod skad du /",
    "T02TD3340E:29a-3": "aodyan gyi 'od zer cang yi sgrub pa'i thabs /",
    "T02TD3340E:29a-4": "'phags ma 'od zer can la phyag 'tshal lo //",
    "T02TD3340E:29a-5": "dang po re zhig rang gi snying gar aam yig yongs su gyur pa las nyi ma'i dkyil 'khor ro //",
    "T02TD3340E:29a-6": "de'i steng du dang po'i bcu gsum gyi sa bon zla phyed thig les brgyan pa'o //",
    "T02TD3340E:29a-7": "de kho na bzhin du sdig pa bshags pa la sogs pa byas nas de nyid kyis yongs su rdzogs pa'i mam po //",
    "T02TD3340E:29a-8": "de thams cad yongs su gyur pa las 'od zer can mdog dmar la zhal drug pa phyag bcu gnyis ma zhal dang po dmar ba /",
    "T02TD3340E:29a-9": "gnyis pa nag po /",
    "T02TD3340E:29a-10": "gsum pa ljang gu /",
    "T02TD3340E:29a-11": "bzhi pa ser po /",
    "T02TD3340E:29a-12": "lnga pa dkar po /",
    "T02TD3340E:29a-13": "mgo bo'i steng na gnas pa'i phyag gi zhal ni nag po ste drug pa'o //",
    "T02TD3340E:29a-14": "mchod rten dang mya ngan med pas brgyan pa /",
    "T02TD3340E:29a-15": "rnam par snang mdzad ser pos dbu brgyan pa /",
    "T02TD3340E:29a-16": "gsus pa 'phyang ba /",
    "T02TD3340E:29a-17": "thod pa'i phreng bas brgyan pa ;",
    "T02TD3340E:29a-18": "skra kham pa gyen du 'greng ba /",
    "T02TD3340E:29a-19": "sbrul gyis brgyan pa /",
    "T02TD3340E:29a-20": "stag gi pags pa'i sham thabs can /",
    "T02TD3340E:29a-21": "g-yon brkyang pa'i zhabs phag gis bgegs kyi tshogs mnan pa'i steng na gnas pa'o //",
    "T02TD3340E:29a-22": "g-yas pa'i phyag na ral gri dang /",
    "T02TD3340E:29a-23": "rdo rje dang /",
    "T02TD3340E:29a-24": "gtun shing dang /",
    "T02TD3340E:29a-25": "mda' dang /",
    "T02TD3340E:29a-26": "rdo rje rtse gcig pa dang dgra sta'o //",
    "T02TD3340E:29a-27": "g-yon pa'i phyag na sdigs mdzub dang bcas pa'i zhags pa dang /",
    "T02TD3340E:29a-28": "thod pa dang /",
    "T02TD3340E:29a-29": "mya ngan med pa'i yal ga dang /",
    "T02TD3340E:29a-30": "tshangs pa'i mgo bo dang /",
    "T02TD3340E:29a-31": "gzhu dang /",
    "T02TD3340E:29a-32": "rtse gsum mo //",
    "T02TD3340E:29a-33": "spyan gsum zlum zhing dmar ba /",
    "T02TD3340E:29a-34": "zhal mche ba gtsigs pa'o //",
    "T02TD3340E:29a-35": "shing rta'i dbus na gnas pa'o //",
    "T02TD3340E:29a-36": "lha mo gzhan ni phyag gnyis pa sdigs mdzub dang bcas pa'i zhags pa mya ngan med pa'i yal ga yang bsgom par bya'o //",
    "T02TD3340E:29a-37": "bdag nyid bcom ldan 'das ma zhes pa'o //",
    "T02TD3340E:29a-38": "de nas phyag rgya bcing bar bya ste /",
    "T02TD3340E:29b-0": "rdo rje thal mo sbyar la gung mo gnyis mnyam par @29b bkug ste /",
    "T02TD3340E:29b-1": "mtheb chen gnyis skyil mo krung bcas la /",
    "T02TD3340E:29b-2": "rtse mo'i tshigs ni cung zhig bskum pa'o //",
    "T02TD3340E:29b-3": "sngags ni /",
    "T02TD3340E:29b-4": "aom m'a r'i tsyee aom m'am h'um h'um h'um phat phat sv'ah'a /",
    "T02TD3340E:29b-5": "ao dyan gyi 'od zer can gyi sgrub thabs rdzogs so //",
    "T02TD3340E:29b-6": "pandi ta don yod rdo rje dang /",
    "T02TD3340E:29b-7": "khams pa lo ts'a ba dge slong ba ris bsgyur ba'o //"
}