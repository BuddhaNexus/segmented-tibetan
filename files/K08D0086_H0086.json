{
    "K08D0086_H0086:207a-0": "@207a / /rgya gar skad du /",
    "K08D0086_H0086:207a-1": "a'arya mee tri ya pa ri pri tstsh'a n'a ma mah'a y'a na s'u tra /",
    "K08D0086_H0086:207a-2": "bod skad du /",
    "K08D0086_H0086:207a-3": "'phags pa byams pas zhus pa zhes bya ba theg pa chen po'i mdo /",
    "K08D0086_H0086:207a-4": "sangs rgyas dang byang chub sems dpa' thams cad la phyag 'tshal lo //",
    "K08D0086_H0086:207a-5": "'di skad bdag gis thos pa dus gcig na /",
    "K08D0086_H0086:207a-6": "bcom ldan 'das rgyal po'i khab na bya rgod kyi phung po'i ri la /",
    "K08D0086_H0086:207a-7": "dge slong stong nyis brgya lnga bcu'i dge slong gi dge 'dun chen po dang /",
    "K08D0086_H0086:207a-8": "byang chub sems dpa' khri dang thabs gcig tu bzhugs te /",
    "K08D0086_H0086:207a-9": "de nas bcom ldan 'das 'khor brgya stong du mas",
    "K08D0086_H0086:207a-10": "yongs su bskor cing mdun gyis bltas nas chos ston",
    "K08D0086_H0086:207a-11": "to // de'i tshe byang chub sems dpa' sems dpa'",
    "K08D0086_H0086:207a-12": "chen po byams pa zhes bya ba 'khor de nyid",
    "K08D0086_H0086:207a-13": "du 'dus par gyur te 'dug go /",
    "K08D0086_H0086:207b-0": "de nas byang chub sems dpa' sems dpa' @207b chen po byams pa stan las langs te /",
    "K08D0086_H0086:207b-1": "bla gos phrag pa gcig tu gzar nas pus mo g-yas pa'i lha nga sa btsugs te /",
    "K08D0086_H0086:207b-2": "bcom ldan 'das ga la der logs su thal mo sbyar ba btud nas /",
    "K08D0086_H0086:207b-3": "bcom ldan 'das la 'di skad ces gsol to //",
    "K08D0086_H0086:207b-4": "gal te zhus nas zhu ba lung bstan pa'i slad du /",
    "K08D0086_H0086:207b-5": "bcom ldan 'das kyis bdag la skabs phye na /",
    "K08D0086_H0086:207b-6": "de bzhin gshegs pa dgra bcom pa yang dag par",
    "K08D0086_H0086:207b-7": "rdzogs pa'i sangs rgyas la bdag phyogs 'ga' zhig zhu",
    "K08D0086_H0086:207b-8": "lags so // de skad ces gsol pa dang /",
    "K08D0086_H0086:207b-9": "bcom ldan 'das kyis byang chub sems dpa' sems dpa'",
    "K08D0086_H0086:207b-10": "chen po byams pa la 'di skad ces bka' stsal",
    "K08D0086_H0086:207b-11": "to // byams pa khyod de bzhin gshegs pa dgra",
    "K08D0086_H0086:207b-12": "bcom pa yang dag par rdzogs pa'i sangs rgyas la",
    "K08D0086_H0086:207b-13": "ci dang ci 'dod pa dris shig dang /",
    "K08D0086_H0086:207b-14": "dris pa de dang de'i lung bstan pas ngas khyod kyi sems rangs par bya'o //",
    "K08D0086_H0086:207b-15": "de nas bcom ldan 'das kyis skabs phye bas /",
    "K08D0086_H0086:207b-16": "byang chub sems dpa' sems dpa' chen po byams pas bcom ldan 'das la 'di skad ces gsol to //",
    "K08D0086_H0086:207b-17": "bcom ldan 'das /",
    "K08D0086_H0086:207b-18": "byang chub sems dpa' sems dpa' chen po chos du dang ldan na /",
    "K08D0086_H0086:207b-19": "bla na med pa yang dag par rdzogs pa'i byang",
    "K08D0086_H0086:207b-20": "chub las phyir mi ldog pa'i chos can du 'gyur",
    "K08D0086_H0086:207b-21": "zhing mi nyams la yongs su mi nyams te khyad",
    "K08D0086_H0086:207b-22": "par thob par 'gyur ba dang /",
    "K08D0086_H0086:207b-23": "bdud phyir rgol ba bcom par 'gyur ba dang /",
    "K08D0086_H0086:208a-0": "byang chub sems dpa'i @208a *//",
    "K08D0086_H0086:208a-1": "spyad pa spyod pa na /",
    "K08D0086_H0086:208a-2": "chos thams cad kyi ngo bo nyid kyi mtshan nyid ji lta ba bzhin du rtogs nas /",
    "K08D0086_H0086:208a-3": "'khor ba na yongs su mi skyo ba dang /",
    "K08D0086_H0086:208a-4": "yongs su mi skyo ba'i yid dang ldan par gyur nas kyang /",
    "K08D0086_H0086:208a-5": "gzhan gyi kha na ma las pa'i ye shes kyis",
    "K08D0086_H0086:208a-6": "myur du bla na med pa yang dag par rdzogs",
    "K08D0086_H0086:208a-7": "pa'i byang chub mngon par rdzogs par 'tshang rgya bar",
    "K08D0086_H0086:208a-8": "'gyur lags de skad ces gsol pa dang /",
    "K08D0086_H0086:208a-9": "bcom ldan 'das kyis byang chub sems dpa' sems dpa'",
    "K08D0086_H0086:208a-10": "chen po byams pa la 'di skad ces bka' stsal",
    "K08D0086_H0086:208a-11": "to // byams pa /",
    "K08D0086_H0086:208a-12": "legs so //",
    "K08D0086_H0086:208a-13": "byams pa khyod de bzhin gshegs pa la don 'di 'dri bar sems pa khyod yang legs so //",
    "K08D0086_H0086:208a-14": "byams pa /",
    "K08D0086_H0086:208a-15": "de'i phyir legs par rab tu nyon la yid la gzung zhig dang /",
    "K08D0086_H0086:208a-16": "ngas khyod la bshad do //",
    "K08D0086_H0086:208a-17": "bcom ldan 'das /",
    "K08D0086_H0086:208a-18": "de ltar 'tshal lo zhes gsol te /",
    "K08D0086_H0086:208a-19": "byang chub sems dpa' sems dpa' chen po byams pa bcom ldan 'das kyi ltar nyan pa dang /",
    "K08D0086_H0086:208a-20": "bcom ldan 'das kyis de la 'di skad ces bka' stsal to //",
    "K08D0086_H0086:208a-21": "byams pa /",
    "K08D0086_H0086:208a-22": "byang chub sems dpa' sems dpa' chen po chos brgyad dang ldan na /",
    "K08D0086_H0086:208a-23": "bla na med pa yang dag par rdzogs pa'i byang",
    "K08D0086_H0086:208a-24": "chub las phyir mi ldog pa'i chos can du 'gyur",
    "K08D0086_H0086:208a-25": "zhing mi nyams la yongs su mi nyams te khyad",
    "K08D0086_H0086:208a-26": "par thob par 'gyur ro //",
    "K08D0086_H0086:208a-27": "bdud kyi phyir rgol ba bcom par 'gyur /",
    "K08D0086_H0086:208a-28": "byang chub sems dpa'i spyad pa spyod pa na /",
    "K08D0086_H0086:208b-0": "@208b chos thams cad kyi ngo bo nyid kyi mtshan",
    "K08D0086_H0086:208b-1": "nyid ji lta ba bzhin du rtogs nas 'khor ba",
    "K08D0086_H0086:208b-2": "na yongs su mi skyo bar 'gyur /",
    "K08D0086_H0086:208b-3": "yongs su mi skyo ba'i yid dang ldan par gyur nas kyang /",
    "K08D0086_H0086:208b-4": "gzhan gyi kha na ma las pa'i ye shes kyis",
    "K08D0086_H0086:208b-5": "myur du bla na med pa yang dag par rdzogs",
    "K08D0086_H0086:208b-6": "pa'i byang chub mngon par rdzogs par 'tshang rgya'o //",
    "K08D0086_H0086:208b-7": "brgyad gang zhe na /",
    "K08D0086_H0086:208b-8": "'di lta ste /",
    "K08D0086_H0086:208b-9": "byams pa /",
    "K08D0086_H0086:208b-10": "'di la byang chub sems dpa' sems dpa' chen po ni bsam pa phun sum tshogs pa yin /",
    "K08D0086_H0086:208b-11": "sbyor ba phun sum tshogs pa yin /",
    "K08D0086_H0086:208b-12": "gtong ba phun sum tshogs pa yin /",
    "K08D0086_H0086:208b-13": "yongs su bsngo ba la mkhas pa yin; byams pa phun sum tshogs pa yin /",
    "K08D0086_H0086:208b-14": "snying rje phun sum tshogs pa yin /",
    "K08D0086_H0086:208b-15": "thabs la mkhas pa yin /",
    "K08D0086_H0086:208b-16": "shes rab kyi pha rol tu phyin pa la nges par 'byung ba yin no //",
    "K08D0086_H0086:208b-17": "byams pa /",
    "K08D0086_H0086:208b-18": "ji ltar na byang chub sems dpa' sems dpa' chen",
    "K08D0086_H0086:208b-19": "po bsam pa phun sum tshogs pa yin zhe na",
    "K08D0086_H0086:208b-20": "/ byams pa /",
    "K08D0086_H0086:208b-21": "'di la byang chub sems dpa' sems dpa' chen po ni sangs rgyas kyi bsngags pa'am /",
    "K08D0086_H0086:208b-22": "bsngags pa ma yin pa thos kyang bla na med",
    "K08D0086_H0086:208b-23": "pa yang dag par rdzogs pa'i byang chub la bsam",
    "K08D0086_H0086:208b-24": "pa nges pa yin /",
    "K08D0086_H0086:208b-25": "chos kyi bsngags pa'am /",
    "K08D0086_H0086:208b-26": "bsngags pa ma yin pa thos kyang bla na med",
    "K08D0086_H0086:208b-27": "pa yang dag par rdzogs pa'i byang chub la bsam",
    "K08D0086_H0086:208b-28": "pa nges pa yin /",
    "K08D0086_H0086:208b-29": "dge 'dun gyi bsngags pa'am /",
    "K08D0086_H0086:208b-30": "bsngags pa ma yin pa thos kyang bla na med",
    "K08D0086_H0086:208b-31": "pa yang dag par rdzogs pa'i byang chub la bsam",
    "K08D0086_H0086:209a-0": "pa nges @209a *// pa yin te /",
    "K08D0086_H0086:209a-1": "byams pa /",
    "K08D0086_H0086:209a-2": "de ltar na byang chub sems dpa' sems dpa' chen po bsam pa phun sum tshogs pa yin no //",
    "K08D0086_H0086:209a-3": "byams pa /",
    "K08D0086_H0086:209a-4": "ji ltar na byang chub sems dpa' sems dpa' chen",
    "K08D0086_H0086:209a-5": "po sbyor ba phun sum tshogs pa yin zhe na",
    "K08D0086_H0086:209a-6": "/ byams pa /",
    "K08D0086_H0086:209a-7": "'di la byang chub sems dpa' sems dpa' chen po ni srog gcod pa spangs pa yin /",
    "K08D0086_H0086:209a-8": "ma byin par len pa dang /",
    "K08D0086_H0086:209a-9": "'dod pas log par g-yem pa dang /",
    "K08D0086_H0086:209a-10": "brdzun du smra ba dang /",
    "K08D0086_H0086:209a-11": "phra ma'i tshig dang /",
    "K08D0086_H0086:209a-12": "ngag rtsub po dang /",
    "K08D0086_H0086:209a-13": "tshig kyal pa spangs pa yin te /",
    "K08D0086_H0086:209a-14": "byams pa /",
    "K08D0086_H0086:209a-15": "de ltar na byang chub sems dpa' sems dpa' chen po sbyor ba phun sum tshogs pa yin no //",
    "K08D0086_H0086:209a-16": "byams pa /",
    "K08D0086_H0086:209a-17": "ji ltar byang chub sems dpa' sems dpa' chen po gtong ba phun sum tshogs pa yin zhe na /",
    "K08D0086_H0086:209a-18": "byams pa; 'di la byang chub sems dpa' sems dpa' chen po ni dge sbyong dang /",
    "K08D0086_H0086:209a-19": "bram ze rnams dang /",
    "K08D0086_H0086:209a-20": "phongs pa dang /",
    "K08D0086_H0086:209a-21": "slong ba rnams la gos dang /",
    "K08D0086_H0086:209a-22": "zas dang /",
    "K08D0086_H0086:209a-23": "mal cha dang /",
    "K08D0086_H0086:209a-24": "na ba'i gsos sman dang /",
    "K08D0086_H0086:209a-25": "yo byad rnams gtong ba dang /",
    "K08D0086_H0086:209a-26": "sbyin pa dag tu gyur ba yin te /",
    "K08D0086_H0086:209a-27": "byams pa /",
    "K08D0086_H0086:209a-28": "de lta na byang chub sems dpa' sems dpa' chen po gtong ba phun sum tshogs pa yin no //",
    "K08D0086_H0086:209a-29": "byams pa /",
    "K08D0086_H0086:209a-30": "ji ltar na byang chub sems dpa' sems dpa' chen",
    "K08D0086_H0086:209a-31": "po yongs su bsngo ba la mkhas pa yin zhe",
    "K08D0086_H0086:209a-32": "na / byams pa /",
    "K08D0086_H0086:209a-33": "'di la byang chub sems dpa' sems dpa' chen po",
    "K08D0086_H0086:209b-0": "ni @209b lus dang ngag dang yid kyis dge ba'i",
    "K08D0086_H0086:209b-1": "rtsa ba mngon par 'du byed pa gang ci yang",
    "K08D0086_H0086:209b-2": "rung ste / de thams cad bla na med pa",
    "K08D0086_H0086:209b-3": "yang dag par rdzogs pa'i byang chub tu yongs su",
    "K08D0086_H0086:209b-4": "bsngo bar byed de /",
    "K08D0086_H0086:209b-5": "byams pa; de ltar na byang chub sems dpa' sems",
    "K08D0086_H0086:209b-6": "dpa' chen po yongs su bsngo ba la mkhas pa",
    "K08D0086_H0086:209b-7": "yin no // byams pa /",
    "K08D0086_H0086:209b-8": "ji ltar na byang chub sems dpa' sems dpa' chen",
    "K08D0086_H0086:209b-9": "po byams pa phun sum tshogs pa yin zhe na",
    "K08D0086_H0086:209b-10": "/ byams pa /",
    "K08D0086_H0086:209b-11": "'di la byang chub sems dpa' sems dpa' chen po",
    "K08D0086_H0086:209b-12": "ni byams pa'i lus kyi las dang ldan pa yin",
    "K08D0086_H0086:209b-13": "/ byams pa'i ngag gi las dang ldan pa yin /",
    "K08D0086_H0086:209b-14": "byams pa'i yid kyi las dang ldan pa yin te /",
    "K08D0086_H0086:209b-15": "byams pa /",
    "K08D0086_H0086:209b-16": "de ltar na byang chub sems dpa' sems dpa' chen po byams pa phun sum tshogs pa yin no //",
    "K08D0086_H0086:209b-17": "byams pa /",
    "K08D0086_H0086:209b-18": "ji ltar na byang chub sems dpa' sems dpa' chen",
    "K08D0086_H0086:209b-19": "po snying rje phun sum tshogs pa yin zhe na",
    "K08D0086_H0086:209b-20": "/ byams pa /",
    "K08D0086_H0086:209b-21": "'di la byang chub sems dpa' sems dpa' chen po",
    "K08D0086_H0086:209b-22": "ni gnod sems med pa'i lus kyi las dang ldan",
    "K08D0086_H0086:209b-23": "pa yin; gnod sems med pa'i ngag gi las dang",
    "K08D0086_H0086:209b-24": "ldan pa yin / gnod sems med pa'i yid kyi las dang ldan pa yin te /",
    "K08D0086_H0086:209b-25": "byams pa /",
    "K08D0086_H0086:209b-26": "de ltar byang chub sems dpa' sems dpa' chen po snying rje phun sum tshogs pa yin no //",
    "K08D0086_H0086:209b-27": "byams pa /",
    "K08D0086_H0086:209b-28": "ji ltar na byang chub sems dpa' sems dpa' chen po thabs la mkhas pa yin zhe na /",
    "K08D0086_H0086:209b-29": "byams pa /",
    "K08D0086_H0086:210a-0": "'di la byang chub sems dpa' sems @210a *//",
    "K08D0086_H0086:210a-1": "dpa' chen po ni kun rdzob kyi don la mkhas pa yin /",
    "K08D0086_H0086:210a-2": "dam pa'i don la mkhas pa yin /",
    "K08D0086_H0086:210a-3": "gnyi ga'i don la mkhas pa yin te /",
    "K08D0086_H0086:210a-4": "byams pa /",
    "K08D0086_H0086:210a-5": "de ltar na byang chub sems dpa' sems dpa' chen po thabs la mkhas pa yin no //",
    "K08D0086_H0086:210a-6": "byams pa /",
    "K08D0086_H0086:210a-7": "ji ltar na byang chub sems dpa' sems dpa' chen",
    "K08D0086_H0086:210a-8": "po shes rab kyi pha rol tu phyin pa la",
    "K08D0086_H0086:210a-9": "nges par 'byung ba yin zhe na /",
    "K08D0086_H0086:210a-10": "byams pa /",
    "K08D0086_H0086:210a-11": "'di la byang chub sems dpa' sems dpa' chen po 'di ltar yang dag par slob ste /",
    "K08D0086_H0086:210a-12": "'di yod pa'i phyir 'di 'byung /",
    "K08D0086_H0086:210a-13": "'di skyes pas 'di skye ba ste /",
    "K08D0086_H0086:210a-14": "'di lta ste /",
    "K08D0086_H0086:210a-15": "ma rig pa'i rkyen gyis 'du byed rnams /",
    "K08D0086_H0086:210a-16": "'du byed kyi rkyen gyis rnam par shes pa /",
    "K08D0086_H0086:210a-17": "rnam par shes pa'i rkyen gyis ming dang gzugs /",
    "K08D0086_H0086:210a-18": "ming dang gzugs kyi rkyen gyis skye mched drug; skye mched drug gi rkyen gyis reg pa /",
    "K08D0086_H0086:210a-19": "reg pa'i rkyen gyis tshor ba /",
    "K08D0086_H0086:210a-20": "tshor ba'i rkyen gyis sred pa /",
    "K08D0086_H0086:210a-21": "sred pa'i rkyen gyis len pa /",
    "K08D0086_H0086:210a-22": "len pa'i rkyen gyis srid pa /",
    "K08D0086_H0086:210a-23": "srid pa'i rkyen gyis skye ba; skye ba'i rkyen gyis rga shi dang /",
    "K08D0086_H0086:210a-24": "mya ngan dang /",
    "K08D0086_H0086:210a-25": "smre sngags 'don pa dang /",
    "K08D0086_H0086:210a-26": "sdug bsngal ba dang /",
    "K08D0086_H0086:210a-27": "yid mi bde ba dang /",
    "K08D0086_H0086:210a-28": "'khrug pa rnams 'byung bar 'gyur te /",
    "K08D0086_H0086:210a-29": "de ltar na sdug bsngal gyi phung po chen po 'ba' zhig po 'di 'byung bar 'gyur ro //",
    "K08D0086_H0086:210a-30": "'di med pa'i phyir 'di mi 'byung /",
    "K08D0086_H0086:210a-31": "'di 'gags pas 'di 'gag ste /",
    "K08D0086_H0086:210a-32": "'di lta ste /",
    "K08D0086_H0086:210b-0": "ma rig pa 'gags pas 'du byed @210b 'gag /",
    "K08D0086_H0086:210b-1": "'du byed 'gags pas rnam par shes pa 'gag /",
    "K08D0086_H0086:210b-2": "rnam par shes pa 'gags pas ming dang gzugs 'gag /",
    "K08D0086_H0086:210b-3": "ming dang gzugs 'gags pas skye mched drug 'gag /",
    "K08D0086_H0086:210b-4": "skye mched drug 'gags pas reg pa 'gag /",
    "K08D0086_H0086:210b-5": "reg pa 'gags pas tshor ba 'gag /",
    "K08D0086_H0086:210b-6": "tshor ba 'gags pas sred pa 'gag /",
    "K08D0086_H0086:210b-7": "sred pa 'gags pas len pa 'gag /",
    "K08D0086_H0086:210b-8": "len pa 'gags pas srid pa 'gag /",
    "K08D0086_H0086:210b-9": "srid pa 'gags pas skye ba 'gag /",
    "K08D0086_H0086:210b-10": "skye ba 'gags pas rga shi dang /",
    "K08D0086_H0086:210b-11": "mya ngan dang /",
    "K08D0086_H0086:210b-12": "smre sngags 'don pa dang /",
    "K08D0086_H0086:210b-13": "sdug bsngal ba dang /",
    "K08D0086_H0086:210b-14": "yid mi bde ba dang /",
    "K08D0086_H0086:210b-15": "'khrug pa rnams 'gag par 'gyur te /",
    "K08D0086_H0086:210b-16": "de ltar na sdug bsngal gyi phung po chen po",
    "K08D0086_H0086:210b-17": "'ba' zhig po 'di 'gag par 'gyur snyam pa ste",
    "K08D0086_H0086:210b-18": "/ byams pa /",
    "K08D0086_H0086:210b-19": "de ltar na byang chub sems dpa' sems dpa' chen",
    "K08D0086_H0086:210b-20": "po shes rab kyi pha rol tu phyin pa la",
    "K08D0086_H0086:210b-21": "nges par 'byung ba yin no //",
    "K08D0086_H0086:210b-22": "byams pa /",
    "K08D0086_H0086:210b-23": "byang chub sems dpa' sems dpa' chen po chos brgyad po de dag dang ldan na /",
    "K08D0086_H0086:210b-24": "bla na med pa yang dag par rdzogs pa'i byang",
    "K08D0086_H0086:210b-25": "chub las phyir mi ldog pa'i chos can du 'gyur",
    "K08D0086_H0086:210b-26": "zhing / mi nyams la yongs su mi nyams te khyad par thob par 'gyur ro //",
    "K08D0086_H0086:210b-27": "bdud phyir rgol ba bcom par 'gyur /",
    "K08D0086_H0086:210b-28": "byang chub sems dpa'i spyad pa spyod pa na chos",
    "K08D0086_H0086:210b-29": "thams cad kyi ngo bo nyid kyi mtshan nyid ji",
    "K08D0086_H0086:210b-30": "lta ba bzhin du rtogs nas 'khor ba na yongs",
    "K08D0086_H0086:210b-31": "su mi skyo bar 'gyur /",
    "K08D0086_H0086:211a-0": "yongs su mi skyo ba'i yid dang ldan par gyur @211a *//",
    "K08D0086_H0086:211a-1": "nas kyang gzhan gyi kha na ma las pa'i ye",
    "K08D0086_H0086:211a-2": "shes kyis myur du bla na med pa yang dag",
    "K08D0086_H0086:211a-3": "par rdzogs pa'i byang chub mngon par rdzogs par 'tshang",
    "K08D0086_H0086:211a-4": "rgya'o // bcom ldan 'das kyis de skad ces bka' stsal nas /",
    "K08D0086_H0086:211a-5": "byang chub sems dpa' sems dpa' chen po byams pa dang /",
    "K08D0086_H0086:211a-6": "dge slong de dag dang /",
    "K08D0086_H0086:211a-7": "byang chub sems dpa' de dag dang /",
    "K08D0086_H0086:211a-8": "lha dang /",
    "K08D0086_H0086:211a-9": "mi dang /",
    "K08D0086_H0086:211a-10": "lha ma yin dang /",
    "K08D0086_H0086:211a-11": "dri zar bcas pa'i 'jig rten yi rangs te /",
    "K08D0086_H0086:211a-12": "bcom ldan 'das kyis gsung ba la mngon par bstod do //",
    "K08D0086_H0086:211a-13": "'phags pa dkon mchog brtsegs pa chen po'i chos kyi rnam grangs le'u stong phrag brgya pa las /",
    "K08D0086_H0086:211a-14": "byams pas zhus pa chos brgyad pa zhes bya ba'i le'u ste /",
    "K08D0086_H0086:211a-15": "'dus pa bzhi bcu rtsa gnyis pa rdzogs so ////",
    "K08D0086_H0086:211a-16": "rgya gar gyi mkhan po dzi na mi tra dang /",
    "K08D0086_H0086:211a-17": "d'a na sh'i la dang /",
    "K08D0086_H0086:211a-18": "zhu chen gyi lo tstsh'a ba ban de ye shes sdes bsgyur cing zhus te /"
}