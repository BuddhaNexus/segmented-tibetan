{
    "NG0257:1": "zhig nas las su rung gyur pa //",
    "NG0257:2": "rang bzhin gnas yul lam dang las //",
    "NG0257:3": "dmigs pa'i thabs dang yon tan no //",
    "NG0257:4": "sems la dmigs pa'i rang bzhin ni //",
    "NG0257:5": "snang ba'i khams la dmigs pa dang *//",
    "NG0257:6": "rlom sems pa yi khams dang ni //",
    "NG0257:7": "dngos po so sor rnam rig mkhas //",
    "NG0257:8": "sems kyiganas ni sa chu me rlung mkha'i //",
    "NG0257:9": "khams lnga'i rlung la zhon nas su //",
    "NG0257:10": "khams lnga'i lus la gnas pa'o //",
    "NG0257:11": "sems kyi yul ni rnamarig pa //",
    "NG0257:12": "snang ba'i yul ni chos rnams la //",
    "NG0257:13": "rlom sems yul na sems nyid do //",
    "NG0257:14": "rnam par rig par bya ba'i yul //",
    "NG0257:15": "de ni phyi yi skye mched rnams //",
    "NG0257:16": "sems nyid lam ni dbang po rnams //",
    "NG0257:17": "sems kyi las gnyis 'dzin byed ni //",
    "NG0257:18": "'dzin pa'i las kyis chos rnams 'dzin //",
    "NG0257:19": "byed pa'i las ni dkar nag gi / 'du+u byed thams cad ma lus pa //",
    "NG0257:20": "mngon par 'du ni byed pa'o //",
    "NG0257:21": "sems la dmigs pa'i thabs dag ni //",
    "NG0257:22": "dbugs la dmigs pa la rung nas //",
    "NG0257:23": "de nas dran dang shes bzhin gzung *//",
    "NG0257:24": "sems ni ji ltar bskyed nyid dmigs //",
    "NG0257:25": "sems kyi mtshan nyid khong chud 'gyur //",
    "NG0257:26": "sems la dmigs pa'i yon tan ni //",
    "NG0257:27": "bdag tu blta dang rtags par blta / dngos por",
    "NG0257:28": "blta ba thams cad bzlog / lhag mthong bskyed par",
    "NG0257:29": "byed pa'o // sems nyid las su rung 'gyur te //",
    "NG0257:30": "de yis zhi gnas thob pa'o //",
    "NG0257:31": "lus sems dmigs pa las rung nas //",
    "NG0257:32": "lha dang dmigs par byed pa ni //",
    "NG0257:33": "rang bzhin gnas yul lam dang bcas //",
    "NG0257:34": "dmigs thabs yon tan rim pa dang *//",
    "NG0257:35": "dang por bar tha sgom tshad mod //",
    "NG0257:36": "de la lha yi rang bzhin ni //",
    "NG0257:37": "chos nyid rnam par dag pa dang *//",
    "NG0257:38": "rnam par mi rtog ye shes dang *//",
    "NG0257:39": "cir yang sa le mkhyen pa yis //",
    "NG0257:40": "ye shes 'gro 'dul gzugs kyi sku //",
    "NG0257:41": "so so'i skad du dam pa'i chos //",
    "NG0257:42": "ston pa'i gsung de chos rnga yin //",
    "NG0257:43": "lha yi gnas ni sems can gyis //",
    "NG0257:44": "lus dang sems la gnas pa nyid //",
    "NG0257:45": "lha yi yul ni chos kyi dbyings //",
    "NG0257:46": "thugs rje'i zhing rnams gnas pa'o //",
    "NG0257:47": "lha yi lam ni gang yin pa //",
    "NG0257:48": "'gro dang 'ong ba mi mnga' yang *//",
    "NG0257:49": "lha yongs bzung ba'i sems can ni //",
    "NG0257:50": "sems can skyabs ni lha yin te //",
    "NG0257:51": "'brel gnyis sgo nas lam gyur pa //",
    "NG0257:52": "lam gyi chos dang lung gi chos //",
    "NG0257:53": "lha yi lam du gyur pa'o //",
    "NG0257:54": "lha yi las ni 'dzin par byed //",
    "NG0257:55": "'dzin pa'i las ni yon tan ni //",
    "NG0257:56": "thams cad kun dang ldan pa'o //",
    "NG0257:57": "byed pa'i las ni sems can rnams //",
    "NG0257:58": "thams cad grol bar mdzad pa'o //",
    "NG0257:59": "lha la dmigs par byed pa'i thabs //",
    "NG0257:60": "lus dang sems nyid lhar bsgom pas //",
    "NG0257:61": "de la rnal 'byor rnam gsum gyi //",
    "NG0257:62": "tshul gyis byin gyis brlab tshul lam //",
    "NG0257:63": "de nyid yongs su rtag pa'am //",
    "NG0257:64": "rdzogs tshul gang yang rung bar bsgom //",
    "NG0257:65": "lha yi yon tan rnam gnyis tshogs //",
    "NG0257:66": "dus gcig rdzogs par gyur pa'o //",
    "NG0257:67": "de ltar dmigs pa @#//",
    "NG0257:68": "rnam gsum la //",
    "NG0257:69": "rim gyis bslab cing rim gyis brten //",
    "NG0257:70": "'di ni phyis pa dang po ru //",
    "NG0257:71": "zhugs pa tsam du dngos su ni //",
    "NG0257:72": "lus nyid sems kyi rnam pa yin //",
    "NG0257:73": "sems kyi rang bzhin lha nyid yin //",
    "NG0257:74": "de bas phyi nang snod bcud kyi //",
    "NG0257:75": "chos rnams ma lus thams cad kun //",
    "NG0257:76": "rang gi ngo bo lha nyid shes //",
    "NG0257:77": "dang po lha ngo shes pa yin //",
    "NG0257:78": "bar du lha bsgom thabs shes pa //",
    "NG0257:79": "sgrub thabs sna tshogs gsungs pa dang *//",
    "NG0257:80": "bsam gtan lus dang sems don gyis //",
    "NG0257:81": "bcos pa'i thabs rnams bstan pa yin //",
    "NG0257:82": "tha ma las su rung ba'i tshad / mtshan ma med pa'i lha tshad ni //",
    "NG0257:83": "byang chub sems la lha ru bzhag / mtshan ma lha yi sku bsgom tshad //",
    "NG0257:84": "lhang nge lhan ne lham me gsum //",
    "NG0257:85": "lham me ba ni ma rdos pa //",
    "NG0257:86": "lhan ne ba ni ma g.yos pa //",
    "NG0257:87": "lhang nge ba ni ma bsgribs pa //",
    "NG0257:88": "ma rdos snang la rang bzhin med //",
    "NG0257:89": "gzugs brnyan chu zla lta bu'o //",
    "NG0257:90": "ma g.yos pa ni bying rgod kyi //",
    "NG0257:91": "zug rngu+u ma skyes pa yin te //",
    "NG0257:92": "nor bu rin chen 'od lta bu //",
    "NG0257:93": "ma bsgribs de gnyis dang ldan pas //",
    "NG0257:94": "ma rtogs pa yi sgrib pa dang *//",
    "NG0257:95": "mi gsal ba yi sgrib pa gnyis / med par shin tu gsal bar snang *//",
    "NG0257:96": "dbang pos blta bar mi bzod ltar //",
    "NG0257:97": "lha sku shin tu gsal ba'o //",
    "NG0257:98": "tshul bzhin byed par ma nus na //",
    "NG0257:99": "bzlas brjod lha yi de kho nas //",
    "NG0257:100": "lhar grags lhun grub sems can khengs //",
    "NG0257:101": "rang la gnas pa de rtogs yin //",
    "NG0257:102": "tshul bzhin slob bar 'dod pa yis //",
    "NG0257:103": "de dag rnams kyis tshul du spyod //",
    "NG0257:104": "gang dag tshul bzhin byed ma nus //",
    "NG0257:105": "mos dang bya bas g.yeng 'gyur zhing *//",
    "NG0257:106": "tshul bzhin sbyor bar mi nus rnams //",
    "NG0257:107": "brda' don lha yi ting 'dzin ni //",
    "NG0257:108": "ji ltar yin pa yid la bya //",
    "NG0257:109": "des zin cho ga rim gyis bskyed //",
    "NG0257:110": "skad cig gcig la rdzogs tshul lam //",
    "NG0257:111": "bag chags shugs sam mos pa dang *//",
    "NG0257:112": "nga rgyal dag gi sgo nas kyang *//",
    "NG0257:113": "ma yengs pa yi sems kyis gzung *//",
    "NG0257:114": "bzlas brjod bya zhing bsam gtan 'jug / bzlas brjod byed pa'i tshe na yang *//",
    "NG0257:115": "lha ni mi bsam ma dmigs rung *//",
    "NG0257:116": "las sam 'bras bu gang dmigs kyang *//",
    "NG0257:117": "spyir na dmigs pa rtse gcig la //",
    "NG0257:118": "'bad pas mthu dang byin rlabs che //",
    "NG0257:119": "spyir na lha yi de kho na //",
    "NG0257:120": "nyid las 'grub pa'i lha yang 'grub //",
    "NG0257:121": "don dam sems kyi lha dang ni / kun rdzob mtshan ma'i lha nyid la //",
    "NG0257:122": "sems dpa' bye brag lha zhes bya //",
    "NG0257:123": "ming du lhar ni btags pa yin //",
    "NG0257:124": "dam tshig can gyi skye bo'i lha //",
    "NG0257:125": "phyag rgya'i mtshan ma lhar grags pa //",
    "NG0257:126": "btags pas rnam pa du mar 'jug / rnam par smin pa'i lus dbyibs kyis /",
    "NG0257:127": "bye brag dpe phyi zhes pa dang *//",
    "NG0257:128": "de nyid bdag gi chen po'o //",
    "NG0257:129": "mtshan ma'i gzugs zhes btags pa dang *//",
    "NG0257:130": "de nyid skye bo'i byin rlabs sogs //",
    "NG0257:131": "nus mthu can zhes btags pa dang *//",
    "NG0257:132": "de nyid rnam par smin pa'i gzugs //",
    "NG0257:133": "bye brag ye shes byin brlabs nyid //",
    "NG0257:134": "dbyer @#//",
    "NG0257:135": "med 'dres nas lha zhes btags //",
    "NG0257:136": "de nyid bdag nyid chen po rnam //",
    "NG0257:137": "thugs ni gsang ba'i ye shes nyid //",
    "NG0257:138": "mtshan ma'i gzugs su sprul pa ste //",
    "NG0257:139": "chu nyid grang pa'i rkyen gyis ni //",
    "NG0257:140": "'khyags rom gyur pa lta bu'o //",
    "NG0257:141": "chos rnams lhun gyis grub pa yi //",
    "NG0257:142": "phyag rgya'i rang bzhin yin pa la //",
    "NG0257:143": "las kyi 'phro dang skal ba yi //",
    "NG0257:144": "dbang gis so sor snang ba de //",
    "NG0257:145": "shin tu dag par 'dul gyur rnams //",
    "NG0257:146": "longs spyod rdzogs pa'i skur snang ngo *//",
    "NG0257:147": "sems can khengs pa dag la yang *//",
    "NG0257:148": "las ni dag par gyur rnams la //",
    "NG0257:149": "sprul sku rab byung cha lugs snang *//",
    "NG0257:150": "de yi 'og ma rnams la ni //",
    "NG0257:151": "cha shas dag gis phyag rgyar snang *//",
    "NG0257:152": "de yi 'og ma rnams la ni //",
    "NG0257:153": "thun mong gzugs brnyan la brten pa'i //",
    "NG0257:154": "phyag rgya tha dad snang bas te //",
    "NG0257:155": "thams cad lhun gyis grub pa la //",
    "NG0257:156": "phyag rgya'i bye brag med par 'dod //",
    "NG0257:157": "de ltar snang ba thams cad kun //",
    "NG0257:158": "gzhan nas yod 'ong ma yin te //",
    "NG0257:159": "rang lus yid ni rtsal las grub //",
    "NG0257:160": "sngags ni ye shes rang la gnas //",
    "NG0257:161": "lus khams bdud rtsi chen po rnams //",
    "NG0257:162": "snying po rlung gi 'phro 'du can //",
    "NG0257:163": "sprul sku mdzad pa bcu gnyis rdzogs //",
    "NG0257:164": "stong gsum ma lus 'dul ba'i mgon //",
    "NG0257:165": "longs sku 'khor 'das gnyis la spyod //",
    "NG0257:166": "sa bcu'i byang chub sems dpa' yi //",
    "NG0257:167": "shes bya'i sgrib pa rnam par sel //",
    "NG0257:168": "chos sku dri ma med pa ni //",
    "NG0257:169": "phyag rgya chen po mchog gi sku //",
    "NG0257:170": "sku gsung tha dad med gyur pa //",
    "NG0257:171": "ngo bo nyid kyi sku gyur pa //",
    "NG0257:172": "gcig dang tha dad las grol ba //",
    "NG0257:173": "gdul bya'i rnam pa so sor snang *//",
    "NG0257:174": "nam mkha'i dbyings nas rang shar ba //",
    "NG0257:175": "nyi zla'i dkyil 'khor rab rgyas pa //",
    "NG0257:176": "mun med mun pas bsgribs ltar snang *//",
    "NG0257:177": "mun snang don la grub pa med //",
    "NG0257:178": "ces gsungs so / dbang chen bde gshegs 'dus pa",
    "NG0257:179": "pad+ma gsang ba rngog ma le brgan gyi rgyud las",
    "NG0257:180": "/ sbyor ba yan lag drug pa'i le'u ste bcu",
    "NG0257:181": "drug pa'o // // de nas bcom ldan 'das rje",
    "NG0257:182": "btsun 'phags pa rta mchog chen po la 'khor rnams",
    "NG0257:183": "kyis 'di skad ces gsol to //",
    "NG0257:184": "kye ho rje btsun gar gyi dbang *//",
    "NG0257:185": "rig pa bzhi la gzigs pa yis //",
    "NG0257:186": "rgyud lung man ngag ma lus pa //",
    "NG0257:187": "bcings pa'i mdud pa grol bar byed //",
    "NG0257:188": "'od gsal sems kyi rang bzhin rtogs //",
    "NG0257:189": "dam tshig dngos grub lo tog smin //",
    "NG0257:190": "dug lnga bde chen lam du grol //",
    "NG0257:191": "'khor 'das nyon mongs lnga mdud bkrol //",
    "NG0257:192": "dbang gi sku la ma lus rdzogs //",
    "NG0257:193": "rgyan rnam chos nyid bde bar ldan //",
    "NG0257:194": "mchod bstod rgyal pa mnyes par byed //",
    "NG0257:195": "rta skad gdug pa gsum rnams 'dul //",
    "NG0257:196": "phrin las phan gnod las kun 'grub //",
    "NG0257:197": "sa yi gdug pa'i nad rnams kun //",
    "NG0257:198": "mthun pa'i rdzas kyis sel bar byed //",
    "NG0257:199": "phan gnod thun mong dngos grub ster //",
    "NG0257:200": "sa lam gsang sngags ting 'dzin bgrod //",
    "NG0257:201": "rig 'dzin lam gyi 'bras bur 'gyur //",
    "NG0257:202": "sbyor drug rdzogs rim gnas @#//",
    "NG0257:203": "mthar phyin //",
    "NG0257:204": "rngog ma le brgan dbang bsdud rgyud //",
    "NG0257:205": "ma lus gyur nas gsung khyod 'dud //",
    "NG0257:206": "ces bstod do //",
    "NG0257:207": "de nas bcom ldan 'das kyis 'khor rnam la 'di skad gsungs so //",
    "NG0257:208": "dbang chen sku la rgyal ba 'dus //",
    "NG0257:209": "bde gshegs 'dus pa'i rgyud ces bya //",
    "NG0257:210": "rta mgyogs rngog sprug gnas su 'gro /",
    "NG0257:211": "'khor ba sems can lha srin kun //",
    "NG0257:212": "dbang bsdus sangs rgyas sa la 'gro //",
    "NG0257:213": "rngog ma le brgan rgyud ces bya //",
    "NG0257:214": "gnas lugs sems nyid gzhi yi rgyud //",
    "NG0257:215": "bskyed rdzogs grol ba lam gyi rgyud //",
    "NG0257:216": "rig 'dzin sku bzhi'i 'bras bu'i rgyud //",
    "NG0257:217": "gzhi lam 'bras bu'i rgyud ces bya //",
    "NG0257:218": "rig pa bzhi yi chos rnams kun //",
    "NG0257:219": "gtan la 'bebs par gzigs gyur pa //",
    "NG0257:220": "ma rig blo yi mun pa sel //",
    "NG0257:221": "shes bya sems kyi gras thag bcas //",
    "NG0257:222": "rig pas rgya mdud grol ba'i rgyud //",
    "NG0257:223": "thun mong las kyi tshogs rnams kun //",
    "NG0257:224": "phan gnod bdag gzhan don rnams 'grub //",
    "NG0257:225": "mchog gi 'bras bu 'grub 'gyur bas //",
    "NG0257:226": "thun mong mchog tu bsgrub pa'i rgyud //",
    "NG0257:227": "zab pas ye shes chos kyi sku //",
    "NG0257:228": "rgya che chos dbyings mu mtha' grol //",
    "NG0257:229": "rgya mtsho nam mkha' lta bu'i chos //",
    "NG0257:230": "zab pa rgya che bstan pa'i rgyud //",
    "NG0257:231": "thabs mchog snying rje chen por shar / shes rab stong nyid ma bcos rtogs //",
    "NG0257:232": "stong nyid snying rje'i snying po can //",
    "NG0257:233": "thabs dang shes rab 'brel pa'i rgyud //",
    "NG0257:234": "rgya mtsho'i chu rgyun kun 'dzin cing *//",
    "NG0257:235": "de las byung nas der thim pas //",
    "NG0257:236": "chos nyid shar nas bde grol thim //",
    "NG0257:237": "byung thim chu bo lta bu'i rgyud //",
    "NG0257:238": "gnas dang mkhan pos rgyud kun 'dres //",
    "NG0257:239": "gong 'og 'khrugs pas bzang du song *//",
    "NG0257:240": "lus skyob phan par mdzad pas na //",
    "NG0257:241": "dar zab lta bu thags kyi rgyud //",
    "NG0257:242": "sman pa mkhas pas tsha grang sman / bsil drod sman gyis nad sel zhing *//",
    "NG0257:243": "nad med tshe yi bcud 'dzin pa //",
    "NG0257:244": "'di ni sman sbyor lta bu'i rgyud //",
    "NG0257:245": "lha dang mkha' 'gro rig 'dzin gyis //",
    "NG0257:246": "gang zag chos kyi spyan ldan la //",
    "NG0257:247": "rim par brgyud de grags gyur pa //",
    "NG0257:248": "khyed rnams tshogs kyis rgyud 'di zung *//",
    "NG0257:249": "zhes rgyud 'di yongs su gtad de ston pa chos kyi sku'i dgongs pa la bzhugs so //",
    "NG0257:250": "'khor rnams dkon mchog gsum gyi bstan pa bsrung ngo *//",
    "NG0257:251": "dbang chen bde gshegs 'dus pa rngog ma le brgan gyi rgyud las //",
    "NG0257:252": "rgyud gtad pa'i le'u ste bcu bdun pa'o ///",
    "NG0257:253": "/ pad+ma dbang chen bde gshegs 'dus pa'i rgyud rdzogs",
    "NG0257:254": "so // // pad+ma 'byung gnas dang kha che a",
    "NG0257:255": "nan ta dang bai ro tsa nas bsgyur ba'o //",
    "NG0257:256": "sa ma ya /",
    "NG0257:257": "rgya rgya rgya /"
}