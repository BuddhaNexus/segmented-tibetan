{
    "T02D3754:89a-0": "@89a # // rgya gar skad du /",
    "T02D3754:89a-1": "ma h'a yaksha aa pa ra dze rta s'a bha nam tantra /",
    "T02D3754:89a-2": "bod skad du /",
    "T02D3754:89a-3": "gnod sbyin chen po gzhan gyis mi thub pa'i sgrub thabs kyi rgyud /",
    "T02D3754:89a-4": "dpal phyag na do rje la phyag 'tshal lo //",
    "T02D3754:89a-5": "de nas bcom ldan 'das kyis nor bdag gi sgrub thabs 'di gsungs so //",
    "T02D3754:89a-6": "nor rgyas par 'dod pa gang dag gis gnas dben",
    "T02D3754:89a-7": "zhing nyams dga' ba'i sar mandal legs par byas te",
    "T02D3754:89a-8": "/ der me tog dang /",
    "T02D3754:89a-9": "spos dang /",
    "T02D3754:89a-10": "mar me dang /",
    "T02D3754:89a-11": "byug pa dang /",
    "T02D3754:89a-12": "bshos dang /",
    "T02D3754:89a-13": "sil snyan bkod pa'i dbus su bum pa mdzes pa 'o ma dang /",
    "T02D3754:89a-14": "sman dang /",
    "T02D3754:89a-15": "'bru dang /",
    "T02D3754:89a-16": "rin po che dang /",
    "T02D3754:89a-17": "spos dang /",
    "T02D3754:89a-18": "snying po dang /",
    "T02D3754:89b-0": "chus bkang ste ldum lcug dang bcas pa snam bu gtsang mas @89b dkris te /",
    "T02D3754:89b-1": "srad bu sngon po btags la phyag na rdo rje bsnyen par bya ste /",
    "T02D3754:89b-2": "yid bzhin nor bu 'bum du bzlas la bdag nyid la dbang bskur bar bya'o //",
    "T02D3754:89b-3": "aom tsanda ma h'a ro sha na h'um phat /",
    "T02D3754:89b-4": "de nas nor lha nyid bsgrub pa ni khang bu",
    "T02D3754:89b-5": "shin tu dben par dkyil 'khor gru bzhi la ba'i",
    "T02D3754:89b-6": "rnam lngas byugs te /",
    "T02D3754:89b-7": "de la padma 'dab brgyad lte ba dang bcas pa bri /",
    "T02D3754:89b-8": "lte ba dkar po 'dab ma brgyad ser por bya'o //",
    "T02D3754:89b-9": "de la rin po che'i me tog dgram /",
    "T02D3754:89b-10": "dbus su bum pa dgod / steng du sku gzhag",
    "T02D3754:89b-11": "/ mdun du zan dkar po'i gtor ma dkar gsum",
    "T02D3754:89b-12": "dang / mngar gsum tshod ma sna tshogs dang dri dang rtsi sman gyis brgyan te gzhag go ;",
    "T02D3754:89b-13": "/ mchod pa'i rdzas dag kyang dgod la /",
    "T02D3754:89b-14": "dang po byang chub tu sems bskyed de /",
    "T02D3754:89b-15": "dpal phyag na rdo rje bskyed rim ji lta ba",
    "T02D3754:89b-16": "bzhin bsgoms pa'i mdun du pam las rin po che'i",
    "T02D3754:89b-17": "padma'i lte ba la hr'i: dkar dmar las skyes pa'i",
    "T02D3754:89b-18": "nor lha zhal gcig phyag gnyis pa /",
    "T02D3754:89b-19": "dkar zhing dmar ba'i mdangs dang ldan pa phyag g-yas pas rdo rje lcags kyu 'dzin pa /",
    "T02D3754:89b-20": "g-yon gyis rin chen bee d'urya'o //",
    "T02D3754:89b-21": "rin po che'i gdan la 'bab bzhugs kyis skyil krung du bzhugs pa /",
    "T02D3754:89b-22": "gsus po che byis pa'i gzugs lta bu can /",
    "T02D3754:89b-23": "bzhin mdzes pa spyan 'bur la che ba /",
    "T02D3754:89b-24": "rin po che'i rgyan gyis kun du bklubs pa'i dam",
    "T02D3754:89b-25": "tshig gi gnod sbyin chen po gzhan gyis mi thub",
    "T02D3754:89b-26": "pa bsams la / bdag dang g-yog po'i dpral bar aom /",
    "T02D3754:89b-27": "mgrin par hrim /",
    "T02D3754:89b-28": "snying gar phrim /",
    "T02D3754:89b-29": "lte bar h'um /",
    "T02D3754:89b-30": "gsang bar phat kyis bsrungs te ye shes dgug gzhug bya'o //",
    "T02D3754:89b-31": "tshur gshegs tshur gshegs 'byung po kun gyi rgyal //",
    "T02D3754:89b-32": "gnod sbyin chen po gzhan gyis mi thub pa ;",
    "T02D3754:89b-33": "/ gnas 'dir mchod pa 'bul gyis myur du sbyon //",
    "T02D3754:89b-34": "bdag la zas nor stsol zhing bzhugs su sbyon //",
    "T02D3754:89b-35": "ae hye hi yaksha aa pa r'a dzi ta sa",
    "T02D3754:89b-36": "pa ri w'a ra a'a gatstsha ya a'a gatstsha ya",
    "T02D3754:89b-37": "h'um dza / des ni mdun du byon par bltas te /",
    "T02D3754:89b-38": "bdud bsal ba'i phyir rdo rje rtse gcig pa'i phyag",
    "T02D3754:89b-39": "rgya'am yungs kar 'phang zhing aom a'a:pi ghn'an ta krit",
    "T02D3754:89b-40": "h'um phat ces pas rnam par phye nas mchod yon",
    "T02D3754:89b-41": "phul te / dam tshig la mngon par bcug la mchod pa phul nas bstod pa byas te /",
    "T02D3754:89b-42": "aom gnod sbyin chen po gzhan gyis mi thub pa //",
    "T02D3754:89b-43": "zhal gcig phyag gnyis byis pa'i gzugs 'dra can //",
    "T02D3754:90a-0": "phyag g-yon yid bzhin rin chen @90a * //",
    "T02D3754:90a-1": "bee d'urya //",
    "T02D3754:90a-2": "thugs kar 'dzin mdzad mi zad nor gyi bdag / phyag g-yas lcags kyu 'dzin zhing rgyal pa dang //",
    "T02D3754:90a-3": "btsun mo la sogs dgug dang dbang du mdzad //",
    "T02D3754:90a-4": "dung mdog 'od 'phro rin chen rgyan mdzes ldan //",
    "T02D3754:90a-5": "rin chen gdan la rgyal sras skyil krung bzhugs //",
    "T02D3754:90a-6": "'jig rten zas nor kun gyi bdag po ste //",
    "T02D3754:90a-7": "gang gis khyod bsgrub phongs pa'i 'jigs sel mdzod //",
    "T02D3754:90a-8": "nor lha'i rgyal po bkra shis 'byung ba'i gnas //",
    "T02D3754:90a-9": "'jam pa'i rdo rje khyod la phyag 'tshal lo //",
    "T02D3754:90a-10": "de'i rjes la rgyal ba sras bcas mchod la /",
    "T02D3754:90a-11": "de dag gis lha mo mngon par sbrul te bum",
    "T02D3754:90a-12": "pa lha'i bdud rtsis bkang bas mngon par bkrus par",
    "T02D3754:90a-13": "bsam mo // spyi bor dpal phyag na rdo rjes rgyas gdab bo //",
    "T02D3754:90a-14": "de nas snying po'i sngags 'di /",
    "T02D3754:90a-15": "skad che bar ma yin chung bar ma yin myur",
    "T02D3754:90a-16": "bar ma yin bul bar ma yin par smra ba",
    "T02D3754:90a-17": "bcad cing rnam par g-yeng pa la sogs pa spangs",
    "T02D3754:90a-18": "te bzlas so // aom hrim phrim aa pa ra dzi ta dza dza h'um phat /",
    "T02D3754:90a-19": "bzlas pa gtong ba'i dus su mchod pa phul la gtor ma yang sbyin te /",
    "T02D3754:90a-20": "gtor snod bhr'um las rin po cher bsam /",
    "T02D3754:90a-21": "gtor ma aom gyis sbyangs /",
    "T02D3754:90a-22": "a'a:yis sbar /",
    "T02D3754:90a-23": "h'um gis bdud rtsir bsgyur te phyag na rdo rje la rang sngags kyis dbul /",
    "T02D3754:90a-24": "gnod sbyin nor lha la sngags aom hri dza yaksha",
    "T02D3754:90a-25": "aa pa ra dzi ta sa pa ri w'a ra",
    "T02D3754:90a-26": "aa mri ta ba lim kha kha kh'a hi kh'a",
    "T02D3754:90a-27": "hi dam ba lim bhaksha yam /",
    "T02D3754:90a-28": "ma ma ba su pushtim ku ru sarba dza ga ba shingku ru ye sv'a h'a /",
    "T02D3754:90a-29": "aom aa k'a ro mu kham sarba dharm'a n'am a'adya",
    "T02D3754:90a-30": "nutpan na tv'at aom a'a:h'um phat sv'a h'a zhes pa",
    "T02D3754:90a-31": "dang / tshigs su bcad pas kyang bsngos la /",
    "T02D3754:90a-32": "bstod pa bya chos bshad de phrin las bcol /",
    "T02D3754:90a-33": "aom bh'u ta hri ya pa ra dzi ta ratna",
    "T02D3754:90a-34": "na ma sarba tri sampa ti sv'a h'a zhes pa",
    "T02D3754:90a-35": "brgya rtsa brgyad bzlas te bskul lo //",
    "T02D3754:90a-36": "de nas dge ba bsngos la aa pa ra dzi ta badzra mu:/",
    "T02D3754:90a-37": "zhes pas gshegs su gsol lo //",
    "T02D3754:90a-38": "thun gnyis pa la sogs pa la dam tshig chig rdzogs su bskyed la /",
    "T02D3754:90a-39": "ye shes dgug pa la sogs pa sngar bzhin du bya'o //",
    "T02D3754:90a-40": "tshes gcig nas bco lnga'i bar du bsgrub bo //",
    "T02D3754:90a-41": "bco lnga'i zhag gi dang po nas tho rangs kyi bar du sngags rgyun ma chad par bzlas /",
    "T02D3754:90a-42": "lce pog dkar po'i bdug pa dbul /",
    "T02D3754:90a-43": "tho rangs grub pa'i rtags snang ba ni rab gzugs",
    "T02D3754:90a-44": "mngon sum du ston te bdag gis ji ltar bya",
    "T02D3754:90b-0": "zer te sgrub pa pos bdag gi bka' nyon @90b",
    "T02D3754:90b-1": "cig bya'o // mna' bsgag dam chu blud ci 'dod pa bcol /",
    "T02D3754:90b-2": "rgyal mtshan gyi phyag rgya bstan te phan chad bka'",
    "T02D3754:90b-3": "nyan te de la zhon nas tshangs pa'i 'jig rten",
    "T02D3754:90b-4": "mthong ngo // lha'i gnas su bskyal nas lha'i dbang pos dbang skur bar byed do //",
    "T02D3754:90b-5": "'bring sgra dang dum ga chen 'ong /",
    "T02D3754:90b-6": "gzugs sgra gang byung yang skrag par mi bya'o //",
    "T02D3754:90b-7": "de lta bu'i mtshan ma ma byung na nam langs",
    "T02D3754:90b-8": "pa'i dus su rmi lam brtag / des ma grub",
    "T02D3754:90b-9": "na phyi ma'i zla ba la de bzhin du bsgrub",
    "T02D3754:90b-10": "/ des kyang ma grub na yang phyi ma'i zla ba la bsgrub bo //",
    "T02D3754:90b-11": "de nas dngos grub ni rab rig pa'i rgyal po'i dbang thob bo //",
    "T02D3754:90b-12": "'dod pa'i don thams cad 'grub bo //",
    "T02D3754:90b-13": "lha dang ;",
    "T02D3754:90b-14": "mi dang /",
    "T02D3754:90b-15": "gdon thams cad dbang du 'gyur /",
    "T02D3754:90b-16": "dgra dang nad thams cad zhi bar byed do //",
    "T02D3754:90b-17": "tshe ring ba bskal pa bdun thub par 'gyur /",
    "T02D3754:90b-18": "nor mang ba zad pa med cing dpag tu med pa brjod kyis mi lang bar 'byor ro //",
    "T02D3754:90b-19": "gal te gnod par byed pa byung na yang khros",
    "T02D3754:90b-20": "pa tsam gyis de ma thag tu 'chi bar byed",
    "T02D3754:90b-21": "do // 'bring ni lta sgom gyi nyams myong skye /",
    "T02D3754:90b-22": "bud med thams cad dbang du 'gyur zhing nor gyis phyug par 'gyur /",
    "T02D3754:90b-23": "bkra shis par byed pa dang dgra 'chi bar yang byed do //",
    "T02D3754:90b-24": "tha ma yang nor 'phel par byed cing dgra 'chi bar 'gyur ro //",
    "T02D3754:90b-25": "grub nas rtag tu bsten pa ni zla ba nya",
    "T02D3754:90b-26": "gang ba thams cad la gtor ma gtang bar bya'o",
    "T02D3754:90b-27": "// dngos grub gang byung ba de cha drug tu",
    "T02D3754:90b-28": "bgos te bla ma dang dkon mchog gsum spyi dang",
    "T02D3754:90b-29": "// / sems can dag la cha re re sbyin /",
    "T02D3754:90b-30": "phyed kyis sgrub pa po'i 'tsho ba bya'o //",
    "T02D3754:90b-31": "sgrub pa'i dus su zas dkar gsum bza' zhing gtsang sbra dang ldan par bya'o //",
    "T02D3754:90b-32": "rtag tu khrus la brtson par bya'o ;",
    "T02D3754:90b-33": "/'di grub na yon tan dpag tu med do //",
    "T02D3754:90b-34": "'di la gdeng bzhi dang ldan pas 'grub ste /",
    "T02D3754:90b-35": "mgo gnon ye shes bsnyen pa'i gdeng /",
    "T02D3754:90b-36": "yang dag lta ba'i gdeng /",
    "T02D3754:90b-37": "mi nyams pa dam tshig gi gdeng /",
    "T02D3754:90b-38": "the tshom med pa nges pa'i gdeng ngo //",
    "T02D3754:90b-39": "de la lta ba ni chos thams cad sgyu ma lta bur shes par bya'o //",
    "T02D3754:90b-40": "dam tshig ni bla ma mnyes par bya zhing gsang la sgrub ste /",
    "T02D3754:90b-41": "gzhan la thabs 'di bstan par mi bya'o //",
    "T02D3754:90b-42": "gnod sbyin chen po gzhan gyis mi thub pa'i sgrub thabs kyi rgyud rdzogs so /"
}