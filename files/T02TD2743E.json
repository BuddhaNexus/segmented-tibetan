{
    "T02TD2743E:128a-0": "@128a * // thugs rje chen po ye shes sems dpa' la phyag 'tshal lo //",
    "T02TD2743E:128a-1": "rnal 'byor dbang phyug byams pa dang //",
    "T02TD2743E:128a-2": "snying rje dga' ba btang snyoms las //",
    "T02TD2743E:128a-3": "byung ba'i byang chub sems kyi bdag /'jig rten mgon po la phyag 'tshal //",
    "T02TD2743E:128a-4": "de zhabs padmo la reg pas //",
    "T02TD2743E:128a-5": "'jig rten sdug bsngal bsgral ba'i phyir //",
    "T02TD2743E:128a-6": "ji bzhin ji ltar sgrub pa'i thabs //",
    "T02TD2743E:128a-7": "mdor bsdus bdag gis bstan par bya //",
    "T02TD2743E:128a-8": "mkha' ltar dri med stong nyid dbyings //",
    "T02TD2743E:128a-9": "dbang po'i gzhu ltar gsal ba'i dngos //",
    "T02TD2743E:128a-10": "padmo zla ba rgyas la gsungs thugs 'od 'phro sgyu ma'i rnam thar sprul pa'i sku //",
    "T02TD2743E:128a-11": "rab mdzes sku ni gzi brjid brtan mdzes 'bar ba'i 'od zer dkar 'khrigs pa //",
    "T02TD2743E:128a-12": "skyil krung phyed brkyang dul ba'i phyag g-yas mchog sbyin padmo g-yon gyi phyag / padmo sdong mdzes dri med 'dab rgyas gzhon nu sgeg mo'i thugs kar 'dzin //",
    "T02TD2743E:128a-13": "shel ltar dri med autpal spyan ring kun nas yid 'phrog 'od 'bar zhal //",
    "T02TD2743E:128a-14": "brtan po dkar gsal zla rgyas stong lhag ral pa'i cod pan thub pa'i gdan//",
    "T02TD2743E:128a-15": "'bar ba'i rin chen dri med sna tshogs shin tu 'od sbyangs legs spras mdzes //",
    "T02TD2743E:128a-16": "mkha' la nyi ltar lham me lhang nge nam mkha'i mtha' gtugs 'od 'gyed pa //",
    "T02TD2743E:128a-17": "dpe byang mtshan rdzogs gcig pu skyob pa skyabs kyi dam pa bla med ni //",
    "T02TD2743E:128b-0": "shin tu rtogs dka' de nyid bzhir gyur snying gi @128b pad 'dab hr'i:yig gis //",
    "T02TD2743E:128b-1": "gang ba'i phyogs rnams de bzhin de gzugs aom dang a'a:dang hr'i:h'um bsam //",
    "T02TD2743E:128b-2": "dkar sogs kha dog ngag gi phreng ba yid ni ye shes yig 'bru'i dngos //",
    "T02TD2743E:128b-3": "brtse ba'i rlung bskyod ye shes mi 'bar 'gro ba'i sdig tshogs bud shing bsreg / zhi ba'i dang la gnyis med mi dmigs mkha' ltar spros bral ro gcig ro //",
    "T02TD2743E:128b-4": "bde chen 'byung gnas ye shes dri med mnyam gzhag chen por bsgom par bya //",
    "T02TD2743E:128b-5": "de rjes mchod sogs dag pa'i yan lag cho ga ji bzhin ye shes sems dpa' legs bcug ste //",
    "T02TD2743E:128b-6": "rnam gsum 'khor ba dkar dmar sngo tshul go rims ji bzhin sku gsung thugs //",
    "T02TD2743E:128b-7": "mtho ris sa steng ngan 'gro'i sar gnas skye dgu'i snying rab sim byed pas //",
    "T02TD2743E:128b-8": "brtan g-yo'i mtshan nyid dam pa'i zhal bzhin mkhas pas rab tu shes par bya //",
    "T02TD2743E:128b-9": "thugs rje chen po ye shes sems dpa'i sgrub thabs rdzogs so /"
}