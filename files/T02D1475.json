{
    "T02D1475:76a-0": "@76a * // dpal bde mchog gi s'atstsha brjod par bya ste /",
    "T02D1475:76a-1": "de nas 'jim pa byas la mdun du bzhag la /",
    "T02D1475:76a-2": "khrus byas nas sems bskyed de /",
    "T02D1475:76a-3": "bdag nyid skad cig mas lhar bsgoms la /",
    "T02D1475:76a-4": "tshad med pa bzhi bsgom par bya /",
    "T02D1475:76a-5": "de chos nyid rnam par dag pa'i sngags kyis 'dag",
    "T02D1475:76a-6": "pa mi dmigs par bya ste yi ge h'um bsam",
    "T02D1475:76a-7": "/ de las rdo rje /",
    "T02D1475:76a-8": "de las he ru ka yab yum du bskyed do //",
    "T02D1475:76a-9": "de nas rang gi snying ga'i h'um gi 'od zer",
    "T02D1475:76a-10": "gyis sangs rgyas dang byang chub sems dpa' spyan drangs",
    "T02D1475:76a-11": "la he ru ka yab yum la bstim par bya'o",
    "T02D1475:76a-12": "// de nas yab yum snyoms par zhugs pas 'od",
    "T02D1475:76a-13": "du zhu ste byang chub sems su gnas pa la",
    "T02D1475:76a-14": "he ru ka'i snying po'am /",
    "T02D1475:76a-15": "nye ba'i snying po nyi shu rtsa gcig gis byin gyis brlabs te /",
    "T02D1475:76a-16": "yang sngags kyis gdab par bya'o //",
    "T02D1475:76a-17": "s'a tstsha re re la he ru ka re re bsams la /",
    "T02D1475:76a-18": "de re re las kyang he ru ka mang po",
    "T02D1475:76a-19": "spros la de rnams kyis bdag dang sems can thams",
    "T02D1475:76a-20": "cad kyi don rdzogs par byed par bsam mo //",
    "T02D1475:76a-21": "rten 'brel gyi sngags bzlas pas mjug bsdu bar bya'o //",
    "T02D1475:76a-22": "de nas grub na mchod pa rnam pa lnga dbul /",
    "T02D1475:76a-23": "ma grub na me tog gtor la bskor ba bya'o //",
    "T02D1475:76a-24": "mche ba gtsigs shing 'jigs pa che //",
    "T02D1475:76a-25": "sngags kyi me tog phreng bas brgyan //",
    "T02D1475:76a-26": "sha chen rab tu gsol mdzad pa //",
    "T02D1475:76a-27": "he ru ka la phyag 'tshal bstod //",
    "T02D1475:76a-28": "de nas smon lam gdab /",
    "T02D1475:76a-29": "dge ba'i rtsa ba bsngo bar bya'o //",
    "T02D1475:76b-0": "bde mchog gi s'a tstsha'i @76b lugs rdzogs so//",
    "T02D1475:76b-2": "* // de nas rab gnas rgyas pa byed na /",
    "T02D1475:76b-3": "gong du bstan pa ltar s'a tstsha gang 'grub btab la /",
    "T02D1475:76b-4": "de nas rang lha'i rnal 'byor du skad cig mas bsgom /",
    "T02D1475:76b-5": "s'a tstsha de stong pa nyid du bsam /",
    "T02D1475:76b-6": "de las padma'i gdan bsgom /",
    "T02D1475:76b-7": "de'i steng du aa las zla ba'i dkyil 'khor ;",
    "T02D1475:76b-8": "de'i steng du h'um bsam /",
    "T02D1475:76b-9": "de las 'od 'phros pas sems can thams cad kyi sgrib pa sbyangs nas /",
    "T02D1475:76b-10": "'od kyis slar la 'dus pas h'um la thim /",
    "T02D1475:76b-11": "h'um de yang 'od du zhu ba las dpal he ru ka yab yum du gsal bar bsgoms la /",
    "T02D1475:76b-12": "rang gi snying ga'i h'um gi 'od kyis ye shes",
    "T02D1475:76b-13": "kyi he ru ka yab yum spyan drangs la bstim",
    "T02D1475:76b-14": "mo // de nas dbang bskur la spyi bor mi bskyod pa bsgom mo //",
    "T02D1475:76b-15": "de nas mchod pa dang rgyan rnams dbul lo //",
    "T02D1475:76b-16": "he ru ka'i snying po bzlas /",
    "T02D1475:76b-17": "rten 'brel gyi sngags lan gsum bzlas /",
    "T02D1475:76b-18": "de nas smon lam gdab bo//",
    "T02D1475:76b-19": "de nas dge ba'i rtsa ba byang chub tu bsngo'o //",
    "T02D1475:76b-20": "s'a tstsha gtsang sar bzhugs gsol /",
    "T02D1475:76b-21": "aom shr'i badzra he he ru ru kam h'um h'um phat /",
    "T02D1475:76b-22": "t'a ki ni dz'a la samba ra sv'a h'a /",
    "T02D1475:76b-23": "aom hr'i: ha ha h'um h'um phat /",
    "T02D1475:76b-24": "ye dharm'a he tu pra bha b'a he tu n'e sh'anta th'a ga to hya ba dat /",
    "T02D1475:76b-25": "te sh'anytsa yo ni ro dha ae wam b'a d'i ma h'a shra ma na:/"
}