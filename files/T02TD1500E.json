{
    "T02TD1500E:250a-0": "@250a # // rgya gar skad du /",
    "T02TD1500E:250a-1": "sva adhishth'a na kra ma au pa de sha n'a ma /",
    "T02TD1500E:250a-2": "bod skad du /",
    "T02TD1500E:250a-3": "rang byin gyis brlab pa'i rim pa'i man ngag ces bya ba /",
    "T02TD1500E:250a-4": "dpal bde mchog la phyag 'tshal lo //",
    "T02TD1500E:250a-5": "rin chen gnas las rin chen rnyed //",
    "T02TD1500E:250a-6": "blo yi nor can 'ga' yod kyang //",
    "T02TD1500E:250b-0": "legs par @250b yongs brtags rin po che //",
    "T02TD1500E:250b-1": "dam pas rgyan dpal 'jigs med mchog //",
    "T02TD1500E:250b-2": "'dir snying rje chen pos aom sva bh'a ba shuddha: sarba dharm'a: sva bh'a ba shuddho&amp; ham /",
    "T02TD1500E:250b-3": "zhes bya ba 'di'i don la mngon du phyogs shing rang bzhin gyis lus stong pa nyid la skad cig gis bde mchog zhabs g-yas brkyang bas sna tshogs mu skyes dang nyi ma la 'jigs byed dang dus mtshan mnan pa rdo rje dang dril bu dang bcas pa'i phyag gnyis kyis rdo rje dang chu skyes kyi snod dang bcas pa'i phyag zung can /",
    "T02TD1500E:250b-4": "dbu la gnas pa'i thod pa lang dang bcas pa /",
    "T02TD1500E:250b-5": "mgo bo skam po'i phreng ba mgul par 'phyang ba phyag rgya lnga dang ldan pa /",
    "T02TD1500E:250b-6": "dbu stha sngon po'i tshogs grol zhing 'khyil ba /",
    "T02TD1500E:250b-7": "spyan gsum pa me tog bandhu ka lta bu'i rdo rje phag mo la 'khyud cing mtsho skyes dang gnyis su med pa'i dga' ba dang ldan pa /",
    "T02TD1500E:250b-8": "me tog kanda li kha bye ma thug gi kha dog mdzes pa /",
    "T02TD1500E:250b-9": "gar gyi nyams dgu'i tshogs can /",
    "T02TD1500E:250b-10": "ral pa nag po'i thor tshugs brdzes pa'i rtse mor nor bu dang sna tshogs rdo rjes mdzes //",
    "T02TD1500E:250b-11": "bde'i 'og tu g-yon du bsil 'od can gyi cha gnas pa /",
    "T02TD1500E:250b-12": "gdan sna tshogs rdo rje la thub pa mi bskyod pa bzhugs pa /",
    "T02TD1500E:250b-13": "dpral ba'i mtha'i gnas su thod pa lngas brgyan pa phyag rgya drug pa /",
    "T02TD1500E:250b-14": "rlan dang bcas pa'i mi mgo lnga bcu'i phreng bas sku rnam par mdzes pa /",
    "T02TD1500E:250b-15": "mdzes ma'i mchu'i sbrang rtsi'i btung ba'i ro dang ldan pa /",
    "T02TD1500E:250b-16": "spyan gsum pa zhal gcig pa /",
    "T02TD1500E:250b-17": "dpal gyi thugs kar gnas pa'i nyi ma h'um sngon po rang bcas pa'i bdag nyid dang rog gcig pa nyid kyis rang dang mnyam pa'i 'gro ba brtan pa dang bcas pa'i g-yo ba bcom ldan 'das ma la'o //",
    "T02TD1500E:250b-18": "de'i thugs rje chen po'i bdag nyid bcom ldan 'das la'o //",
    "T02TD1500E:250b-19": "de bdag nyid gdan dang bcas pa thugs ga'i nyi ma dang bcas pa h'um gi rnam pa la'o //",
    "T02TD1500E:250b-20": "de don yod grub pa'i ngo bo au'i rnam pa ni 'od dpag med kyi rang bzhin ha'i rnam pa la'o //",
    "T02TD1500E:250b-21": "de rin chen 'byung ldan gyi ngo bo mgo bo'i ri mo la'o //",
    "T02TD1500E:250b-22": "de rnam par snang mdzad kyi rang bzhin zla tshes la'o //",
    "T02TD1500E:250b-23": "de mi bskyod pa'i rang bzhin n'a da dang bcas pa'i thig le la'o //",
    "T02TD1500E:250b-24": "de n'a da la'o //",
    "T02TD1500E:251a-0": "de yang rim gyis bsdus pa ni rdo rje sems dpa'i ngo bo chos kyi sku @251a * //",
    "T02TD1500E:251a-1": "'od gsal ba stong pa nyid bsam gyis me khyab pa la gzhug par bya'o //",
    "T02TD1500E:251a-2": "'di ni 'dir rjes su gzhig pa'i rim pas me long la dbugs kyis rlangs pa yal ba ltar sa bcu'i dbang phyug sgyu ma'i skus bcu gcig par sgrib pa dang bcas pa'i gnas yongs su gyur pa'i ngo bo 'od gsal du zhugs pa rab tu bstan to //",
    "T02TD1500E:251a-3": "de nas rnam par rtog pa'i dra ba mtha' dag gi bag chags drungs nas phyung ba ni gdul bya'i skye bo'i bsod nams dang rang gi smon lam gyis 'phen bas skad cig gis bdag nyid spos pa thams cad stong pa nyid kyi bdag nyid bde ba chen po'i rang bzhin thugs rje chen po'i ngo bo nyid kyis zung 'jug longs spyod rdzogs pa'i sku rgyun mi 'chad pa sprul pa sna tshogs pa rab 'byams rnams kyis nam mkha'i khongs gang bas gzhan gyi don yang dag par bsgrub par 'byung ngo //",
    "T02TD1500E:251a-4": "bskyed pa'i rim pa mchog la gnas pa'i las dang po pas 'di mtha' dag so sor yang dang yang du bsgom par bya'o //",
    "T02TD1500E:251a-5": "'bring gis ni zung 'jug longs spyod rdzogs pa'i sku skad cig gis 'od gsal du zhugs pa dang bzhengs pa kho na'o //",
    "T02TD1500E:251a-6": "mchog gi slar zung 'jug gi bdag nyid du bzhengs pa kho na'o //",
    "T02TD1500E:251a-7": "'di nyid lhun gyis grub par bsgom pa mchog gi mchog rab tu gsal ba mthar thug pa zung 'jug longs spyod rdzogs pa'i sku'i rang bzhin phyag rgya chen po'i dngos grub thob par 'gyur ro //",
    "T02TD1500E:251a-8": "'di ni bcom ldan 'das kyis gsang chen du mdzad pa bla ma dam pa'i zhabs kyi man ngag gis rang dang mnyam pas kyang dran par bya ba'i phyir mkhas pa 'jigs med 'byung gnas sbas pas rnam par gsal zhing nges par byas pa rang byin gyis brlab pa'i rim pa'i man ngag go //",
    "T02TD1500E:251a-9": "'di las legs byas tshogs rnams kyi //",
    "T02TD1500E:251a-10": "'jigs med gsung gi 'od zer gyis //",
    "T02TD1500E:251a-11": "myur du 'gro rnams mun bcom zhing ;",
    "T02TD1500E:251a-12": "/ bde mchog dpal gyi sku 'dzin shog / dngos grub brnyes pa'i pandi ta chen po aa bha y'a ka ra gupta'i zhal snga nas mdzad pa 'di rdzogs so /",
    "T02TD1500E:251a-14": "// / rgya gar gyi mkhan po dpal bde mchog nyid dang dbyar med pa'i pandi ta chen po dpal rje btsun ratna rakshi ta'i zhal snga nas dang /",
    "T02TD1500E:251b-0": "@251b lo ts'a ba sh'akya'i dge slong chos rje dpal gyis bsgyur cing zhus te gtan la phab pa'o//"
}