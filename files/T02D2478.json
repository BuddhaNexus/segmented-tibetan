{
    "T02D2478:179a-0": "@179a # // rgya gar skad du /",
    "T02D2478:179a-1": "badzra y'a na m'u la patti sam gra ha /",
    "T02D2478:179a-2": "bod skad du /",
    "T02D2478:179a-3": "rdo rje theg pa rtsa ba'i ltung ba bsdus pa /",
    "T02D2478:179a-4": "thugs rje chen po la phyag 'tshal lo //",
    "T02D2478:179a-5": "sangs rgyas kun dang bla ma yi //",
    "T02D2478:179a-6": "zhabs kyi padmar rab btud de //",
    "T02D2478:179a-7": "rtsa ba'i ltung ba bcu bzhi ni //",
    "T02D2478:179a-8": "rgyud las gsungs pa bshad par bya //",
    "T02D2478:179a-9": "gang phyir rdo rje 'dzin pa yis //",
    "T02D2478:179a-10": "dngos grub slob dpon rjes 'brang gsungs //",
    "T02D2478:179a-11": "de bas de la brnyas pa ni //",
    "T02D2478:179a-12": "rtsa ba'i ltung ba dang por bshad //",
    "T02D2478:179a-13": "bde gshegs bka' las 'das pa ni //",
    "T02D2478:179a-14": "ltung ba gnyis pa yin par gsungs //",
    "T02D2478:179a-15": "khros pas rdo rje sbun gyi ni //",
    "T02D2478:179b-0": "nyes pa brjod pa gsum pa @179b yin ;",
    "T02D2478:179b-1": "/ sems can rnams la byams pa spong //",
    "T02D2478:179b-2": "bzhi pa yin par rgyal bas gsungs //",
    "T02D2478:179b-3": "chos kyi rtsa ba byang chub sems //",
    "T02D2478:179b-4": "de spong ba ni lnga pa yin //",
    "T02D2478:179b-5": "rang ngam gzhan gyi grub pa'i mtha' //",
    "T02D2478:179b-6": "chos la smod pa drug pa yin //",
    "T02D2478:179b-7": "yongs su ma smin sems can la //",
    "T02D2478:179b-8": "gsang ba sgrogs pa bdun pa yin //",
    "T02D2478:179b-9": "phung po sangs rgyas lnga bdag nyid //",
    "T02D2478:179b-10": "smod par byed pa brgyad pa yin //",
    "T02D2478:179b-11": "rang bzhin dag pa'i chos rnams la //",
    "T02D2478:179b-12": "som nyi za ba dgu pa yin //",
    "T02D2478:179b-13": "gdug la rtag tu byams ldan pa //",
    "T02D2478:179b-14": "byed pa de ni bcu par 'dod //",
    "T02D2478:179b-15": "chad sogs ma yin chos rnams la //",
    "T02D2478:179b-16": "brtags pa las ni bcu gcig pa //",
    "T02D2478:179b-17": "sems can dang dang ldan pa yi //",
    "T02D2478:179b-18": "sems sun 'byin pa bcu gnyis pa //",
    "T02D2478:179b-19": "dam tshig ji bzhin rnyed pa dag / mi bsten pa de bcu gsum pa //",
    "T02D2478:179b-20": "shes rab dang bzhin bud med la //",
    "T02D2478:179b-21": "smod par byed pa bcu bzhi pa //",
    "T02D2478:179b-22": "'di dag rnam par spangs pa yi //",
    "T02D2478:179b-23": "sngags pas dngos grub nye bar 'thob //",
    "T02D2478:179b-24": "gzhan du dam tshig las nyams na //",
    "T02D2478:179b-25": "nyams pas bdud kyis gzung 'gyur te //",
    "T02D2478:179b-26": "de nas sdug bsngal myong 'gyur zhing //",
    "T02D2478:179b-27": "thur du bltas te dmyal bar 'gro //",
    "T02D2478:179b-28": "de bas nga rgyal bcom nas ni //",
    "T02D2478:179b-29": "rang gi 'khrul pa shes byas la //",
    "T02D2478:179b-30": "ci 'byor ba yis bla ma la //",
    "T02D2478:179b-31": "thub pa'i spyan sngar mchod byas nas //",
    "T02D2478:179b-32": "gsum la skyabs 'gro nas brtsams te //",
    "T02D2478:179b-33": "byang chub sems sogs sngom pa dag / gal te bdag la phan 'dod na //",
    "T02D2478:179b-34": "sngags pas 'bad de blang bar bya //",
    "T02D2478:179b-35": "rdo rje theg pa'i rtsa ba'i ltung ba bsdus pa"
}