{
    "T02TD2134E:181b-0": "@181b # // rgya gar skad du /",
    "T02TD2134E:181b-1": "panytsa shi k'a ti pi ni /",
    "T02TD2134E:181b-2": "bod skad du /",
    "T02TD2134E:181b-3": "lnga bcu pa'i bshad pa /",
    "T02TD2134E:181b-4": "dpal ldan 'jig rten dbang phyug la phyag 'tshal lo //",
    "T02TD2134E:181b-5": "gang gi skye ba la sogs 'gro rnams sdug bsngal mtha' dag 'di yis dang por bcom //",
    "T02TD2134E:181b-6": "slar yang di ring de bzhin ma 'ongs rab gsal 'khor lo gsum la khyab gyur pa //",
    "T02TD2134E:181b-7": "shes rab padmar shar bas lhan cig skyes pa'i gda' ba rab tu gsal gyur pa'i //",
    "T02TD2134E:181b-8": "dri med 'jig rten mgon la phyag 'tshal nas ni lnga bcu ba ni rab bshad bya //",
    "T02TD2134E:181b-9": "de nas 'di ni zhes pa la sogs pa'i de nas zhes pa'i sgra ni gzhung rtsom pa ste /",
    "T02TD2134E:181b-10": "de'i mthar zhes rig par bya'o //",
    "T02TD2134E:181b-11": "'di ni zhes pa ni 'chad par 'gyur ba'i rigs kyi 'jig rten dbang phyug gi ngo bo'i sngags rab tu bshad par bya'o zhes 'brel lo //",
    "T02TD2134E:181b-12": "de bzhin du rnam pa ni sngags so //",
    "T02TD2134E:181b-13": "mchog tu zhes pa ni don dam pa'i bden pa'i ngo bo nyid de /",
    "T02TD2134E:181b-14": "gnyis su med pa'i ye shes kyi ngo bo nyid do //",
    "T02TD2134E:181b-15": "de bzhin du gsang ba ni nyan thos la sogs pa'i spyod yul ma yin pa'i phyir ro //",
    "T02TD2134E:181b-16": "'jig rten yang dag rmongs zhes pa ni 'jig rten pa ni mu stegs pa rnams so //",
    "T02TD2134E:181b-17": "de rnams yang dag rmongs pa ni rang gi grub pa'i mtha'i sems med par byed pa de /",
    "T02TD2134E:181b-18": "de'i phyir yang gang dag rmongs par 'gyur ba ni de'i sems par 'gyur ba'o //",
    "T02TD2134E:181b-19": "mchog ni phul du byung ba ste /",
    "T02TD2134E:181b-20": "de'i phyir yang dag rmongs pa'o //",
    "T02TD2134E:181b-21": "gang gi phyir rigs dang rigs byung mngon brjod pa ni 'chad par 'gyur ba'i phyir kang las mu stegs pa'i grub mtha'i phyir /",
    "T02TD2134E:181b-22": "rigs dang rigs las byung ba'i rnam par gzhag pa ste /",
    "T02TD2134E:181b-23": "de'i phyir mu stegs byed rnams kyis de'i lugs kyis de bzhin du gdul byar gyur pa sna tshogs pa'i gdul bya gdul ba'i lugs ni de bzhin gshegs pa rnams kyis /",
    "T02TD2134E:182a-0": "yang dag @182a * //",
    "T02TD2134E:182a-1": "pa'i bzhed pas so zhes so //",
    "T02TD2134E:182a-2": "de'i phyir gang las mu stegs pa rnams rigs dang rigs las byung ba'i sgra thos nas de las 'dir bcom ldan 'das la dad pa skye bar 'gyur zhing /",
    "T02TD2134E:182a-3": "dad pa las man ngag la rab tu 'jug par 'gyur te /",
    "T02TD2134E:182a-4": "bdag nyid chen po'i khyad par yongs su shes nas rang gi grub pa'i mtha' log par lta ba yongs su spangs te yang dag pa'i tshul /",
    "T02TD2134E:182a-5": "bde bar gshegs pa'i lam la rab tu zhugs par gyur nas byang chub chen po'i tshogs sogs par 'gyur te /",
    "T02TD2134E:182a-6": "de nyid bcom ldan 'das kyis 'dul ba'i thabs so //",
    "T02TD2134E:182a-7": "de'i phyir /",
    "T02TD2134E:182a-8": "rigs dang rigs byung mngon brjod pas //",
    "T02TD2134E:182a-9": "'jig rten yang dag rmongs pa nyid ni sngags te /",
    "T02TD2134E:182a-10": "rigs kyi 'jig rten mgon po'i ngo bo nyid kyis bshad par bya'o zhes pa ni 'brel pa'o //",
    "T02TD2134E:182a-11": "'di ni drang ba'i don no //",
    "T02TD2134E:182a-12": "da ni nges pa'i don brjod par bya ste /",
    "T02TD2134E:182a-13": "sngags ni mantra zhes pa ste skyob par 'gyur ba'i phyir mantra zhes brjod do //",
    "T02TD2134E:182a-14": "byang chub kyi sems kyi thig le lhan cig skyes pa'i dga' ba'i rang bzhin ni sngags so //",
    "T02TD2134E:182a-15": "rab bshad bya ba ni mngon sum du bya ba'o //",
    "T02TD2134E:182a-16": "de'i phyir yang na thig le lhan cig skyes pa'i ngo bo /",
    "T02TD2134E:182a-17": "aa tha'i aa yig bcom ldan 'das ma shes rab ste /",
    "T02TD2134E:182a-18": "de'i phyir phul du byung ba'i shes pa ni shes rab ste /",
    "T02TD2134E:182a-19": "shes rab 'di yang phul du byung ba'i ye shes bdag med pa'i ngo bo rang bzhin med pa zhes bshad do //",
    "T02TD2134E:182a-20": "yang na aa'i yi ge chos thams cad kyi sgo zhes bya'o //",
    "T02TD2134E:182a-21": "tha yig ni bcom ldan 'das nyid de thabs so //",
    "T02TD2134E:182a-22": "ci'i phyir gsungs na /",
    "T02TD2134E:182a-23": "thabs dang shes rab kyi bdag nyid ces bya ba'i don no //",
    "T02TD2134E:182a-24": "thig le khu ba'i tshul gyis thabs kyi ngo bo nyid do //",
    "T02TD2134E:182a-25": "'dir yang lhan cig skyes pa'i dga' ba ni shes rab kyi ngo bo nyid do //",
    "T02TD2134E:182a-26": "'di ni zhes pa'i aa yig ni dbang phyug go //",
    "T02TD2134E:182a-27": "dam pa ai dam zhes pa yang dag par rdzogs pa'i byang chub kyi mtshan nyid dbang phyug ste /",
    "T02TD2134E:182a-28": "dam pa ni ster bar byed pa'i phyir ro //",
    "T02TD2134E:182a-29": "ai dam ni 'di na'o //",
    "T02TD2134E:182a-30": "par ma zhes pa'i pam ni padma /",
    "T02TD2134E:182a-31": "de las rtse bar byed de /",
    "T02TD2134E:182a-32": "ra mi kra d'a yam zhes pa'i khams las shes rab kyi chos 'byung du rol pa'o //",
    "T02TD2134E:182a-33": "de'i phyir gsang ba ni gsang ba'i 'khor lo la gnas pa nyid do //",
    "T02TD2134E:182b-0": "'jig rten yang dag rmongs pa zhes pa'i @182b 'jig rten gyi sgra ni dbang po rnams so //",
    "T02TD2134E:182b-1": "de rnams yang dag par rmongs pa ni lhan cig skyes pa'i dga' ba thob pa'i mthar dbang po rnams 'gag pa'i phyir ro //",
    "T02TD2134E:182b-2": "mchog ces pa ni rab tu'o //",
    "T02TD2134E:182b-3": "rigs dang rigs byung mngon brjod pas rigs kyi sgras 'byung ba chen po lngar gyur pa'i de bzhin gshegs pa lnga'i ngo bo'o //",
    "T02TD2134E:182b-4": "de las byung ba'i phyir rigs las byung ba'o //",
    "T02TD2134E:182b-5": "de'i phyir rdo rje dang padma sbyar ba las sra bar gyur pa'i sra ba ni sa'i ngo bor gyur pa'i rnam par snang mdzad nyid do //",
    "T02TD2134E:182b-6": "de'i rjes su byang chub kyi sems bskyed pa de yang khu ba'i ngo bo nyid chu'i khams kyi ngo bo mi bskyod pa'i ngo bo nyid do ;",
    "T02TD2134E:182b-7": "/ rdo rje dang padma gnyis po yang dag par sbyar ba las me skye bar 'gyur te chags pa'i me las skyes pa'o //",
    "T02TD2134E:182b-8": "de yang 'od dpag tu med pa'i ngo bo nyid do //",
    "T02TD2134E:182b-9": "de nas shes rab kyi chos 'byung du byang chub kyi sems yang dag par 'bab pa de ni rlung gi dbang las so //",
    "T02TD2134E:182b-10": "rlung yang don yod grub pa'i ngo bo nyid do //",
    "T02TD2134E:182b-11": "de nas yang shin tu dga' ba'i mtshan nyid chags pa yang dag par skyes pa'i bde ba la chags pa ni nam mkha'i ngo bo nyid de //",
    "T02TD2134E:182b-12": "de yang rin chen dbang po'i ngo bo nyid do //",
    "T02TD2134E:182b-13": "de nyid 'byung ba chen po lnga'i rang bzhin gyis de bzhin gshegs pa rnams su 'gyur ba'i phyir ro //",
    "T02TD2134E:182b-14": "de'i rigs mngon par brjod pa'i sgras rigs kyi 'jig rten mgon po'i ngo bo lhan cig skyes pa'i dga' ba'i rang bzhin bshad par bya'o //",
    "T02TD2134E:182b-15": "dam tshig spyod pa zhes pa la sogs pa'i dam tshig ni dam tshig gi phyag rgya'o //",
    "T02TD2134E:182b-16": "de yis lhan cig spyod pa ni sbyor ba'o //",
    "T02TD2134E:182b-17": "de rnams dang nges par bral ba ste /",
    "T02TD2134E:182b-18": "'dir dam tshig gi phyag rgya ni kun rdzob kyi ngo bo nyid do //",
    "T02TD2134E:182b-19": "'dir don dam pa'i bden pa'i ngo bo nyid ni phyag rgya chen mo de nyid gzung ba'i phyir ro //",
    "T02TD2134E:182b-20": "bya ba dus zhes pa la sogs pa'i bya ba ni byed pa po dang /",
    "T02TD2134E:182b-21": "dus ni dus tshod de dag las rnam par grol ba nyid ni don dam pa'i bden pa'o //",
    "T02TD2134E:182b-22": "de nyid gsum ldan yang dag lha //",
    "T02TD2134E:182b-23": "zhes pa'i de nyid gsum ni sngags kyi de nyid dang /",
    "T02TD2134E:182b-24": "bdag gi de nyid dang /",
    "T02TD2134E:182b-25": "lha'i de nyid de /",
    "T02TD2134E:182b-26": "de rnams dang yang dag par ldan pa'i lha ni rtsa'i 'khor lo thams cad du thig le rol pa ste /",
    "T02TD2134E:183a-0": "de bu kri d'a yam zhes pa'i khams las 'jig rten dbang @183a * //",
    "T02TD2134E:183a-1": "po rnams la khyab pa'o //",
    "T02TD2134E:183a-2": "mgon ni 'jig rten mgon no //",
    "T02TD2134E:183a-3": "'gro ba ni lus ngag yid kyi ngo bo nyid dbang du byed pa ste /",
    "T02TD2134E:183a-4": "bdag po ni 'gro ba'i bdag po'o //",
    "T02TD2134E:183a-5": "'dod pa'i dbang phyug ces bya ba la sogs pa'i 'dod pa rnams ni gzugs la sogs pa'i yul lnga'i rang bzhin de bzhin gshegs pa'i bdag po nyid kyis khyab pa'i phyir ro //",
    "T02TD2134E:183a-6": "dbang phyug ni lhan cig skyes pa'i dga' ba'i ngo bo nyid kyis bde ba dam par byed pa'i phyir 'dod pa'i lha'o //",
    "T02TD2134E:183a-7": "mthong dang ma mthong 'bras rab ster //",
    "T02TD2134E:183a-8": "zhes pa'i mthong ba ni 'di'i 'bras bu'o //",
    "T02TD2134E:183a-9": "ma mthong ba ni 'jig rten pha rol te /",
    "T02TD2134E:183a-10": "gnyis ka'i 'bras bu rab tu ster ba'i phyir ro //",
    "T02TD2134E:183a-11": "de'i bdag po ni bcom ldan 'das so //",
    "T02TD2134E:183a-12": "sngags ni bla ma'i zhal la gnas //",
    "T02TD2134E:183a-13": "zhes pa ni bla ma'i zhal las blang bar bya ste /",
    "T02TD2134E:183a-14": "lhan cig skyes pa'i dga' ba'i ngo bo nyid de po ti la sogs pa'i spyod yul ma yin pa'i phyir te /",
    "T02TD2134E:183a-15": "bla ma'i zhal las blang bar bya'o zhes pa'i don to //",
    "T02TD2134E:183a-16": "da ni sngags rab tu bshad par bya ste /",
    "T02TD2134E:183a-17": "drag chen zhes pa la sogs pa'i drag chen gyi sgras ha yig tu brjod par bya ste /",
    "T02TD2134E:183a-18": "he ru ka'i aashta dgod pa'i ngo bo nyid kyi ha'i yi ge'o //",
    "T02TD2134E:183a-19": "'jigs byed lus kyi sgras ra yig go //",
    "T02TD2134E:183a-20": "lnga pa'i thig le'i sgras aa'i yig go //",
    "T02TD2134E:183a-21": "rnam gcod dang po yang dag ldan ni de la po t'i rim pa ni aa:zhes pa ni rnam par gcod pa'o //",
    "T02TD2134E:183a-22": "de'i dang po ni thig le'o //",
    "T02TD2134E:183a-23": "de dang yang dag ldan pa ni hri'o //",
    "T02TD2134E:183a-24": "bla ma brgyud pa'i rim pas rnam par bcad pa ni ka yig go //",
    "T02TD2134E:183a-25": "de'i dang po ni tshig drag go //",
    "T02TD2134E:183a-26": "de dang yang dag par ldan pa ni hr'i:zhes so //",
    "T02TD2134E:183a-27": "chen po lnga pa'i lnga pa ni ma h'a'i sgras h'a yig go //",
    "T02TD2134E:183a-28": "lnga pa'i sgras dbyangs rnams kyi lnga pa au yig ste /",
    "T02TD2134E:183a-29": "de dang ldan pa'o //",
    "T02TD2134E:183a-30": "lnga pa gnyis pa'i sgras sde pa lnga pa'i lnga pa ma yig ste de dang ldan pa ni h'um ste hr'i:h'um gnyis so //",
    "T02TD2134E:183a-31": "lce gnyis kyi sgras yon tan nyis 'gyur dza yig ste dzdza brtsegs dang /",
    "T02TD2134E:183a-32": "yan lag me gnyis kyi sgras thig le ste /",
    "T02TD2134E:183a-33": "de dag gi thig le gnyis so //",
    "T02TD2134E:183a-34": "de dag dang lhan cig tu gnas pa ni dzdza:tsheg drag dang bcas pa zhes pa'i don no //",
    "T02TD2134E:183a-35": "de'i phyir hr'i:h'um dzadza:de nyid gsum gyi sngags kyi yi ge'i rang bzhin zhes pa'i don no //",
    "T02TD2134E:183b-0": "de nyid cho ga bzhin du 'bum du bzlas par bya @183b ste ;",
    "T02TD2134E:183b-1": "cho ga 'di yis ji ltar na yi ge rnams kyi bsdu ba las yi ge rnams kyi grangs 'bum phrag gsum gyi grangs kyi sngags bzlas par bya'o //",
    "T02TD2134E:183b-2": "'di ni rjes su dran byas nas /",
    "T02TD2134E:183b-3": "zhes pa la sogs pa 'di ni de nyid de rigs kyi 'jig rten dbang phyug gi ngo bo yi ge gsum gyi rang bzhin gyi sngags rjes su dran pa'o //",
    "T02TD2134E:183b-4": "sngags pas zhes pa ni sgrub pa po'o //",
    "T02TD2134E:183b-5": "gtsang ngam yang na mi gtsang yang rung ste'o //",
    "T02TD2134E:183b-6": "/ lha bzhin mthong ba lha mo ste //",
    "T02TD2134E:183b-7": "zhes pa ni lha'i bu mo rnams kyis 'dod pa'i lha bzhin du mthong bzhin shin tu mdzes pa rnam pa nyid de dbang byed pa'i gtso bo'i phyir gyi sngags so //",
    "T02TD2134E:183b-8": "'di ni de bzhin zhes pa la sogs pa 'di ni de bzhin sngon du gsungs pa'i sngags kyi mgon po la bya ba 'khrul pa la sogs pa'i mtshan nyid blang bar mi bya'o //",
    "T02TD2134E:183b-9": "sgrub pa'ang med ni spyod pa'i brtul zhugs la sogs pa'o //",
    "T02TD2134E:183b-10": "mchod dang me la sbyin sreg med //",
    "T02TD2134E:183b-11": "ces pa ni de rnams thams cad de rnams kyi gnas skabs kun rdzob kyi ngo bo nyid kyi phyir ro //",
    "T02TD2134E:183b-12": "'dir don dam pa'i bden pa'i bdag nyid kyi phyir ro //",
    "T02TD2134E:183b-13": "de nyid kyi cho ga'i sngags kyi sgrub thabs kyi gnas skabs kyi rnal 'byor pas so //",
    "T02TD2134E:183b-14": "mchog ni rab po //",
    "T02TD2134E:183b-15": "bsam gtan yang dag spyad par bya ba ni sgrib pa dang bral ba mtshungs pa'i sgrib pa ni nyon mongs pa ste /",
    "T02TD2134E:183b-16": "de dang bral ba'i gnas skabs dang ldan pa ni rnal 'byor can no //",
    "T02TD2134E:183b-17": "rnal 'byor stan dang yang dag ldan ni rnal 'byor dang stan tha dad pa ste /",
    "T02TD2134E:183b-18": "de la rnal 'byor ni dbang po rnams thams cad ro gcig tu byed pa'o //",
    "T02TD2134E:183b-19": "stan ni brjod par bya ba'i bkod pa ste /",
    "T02TD2134E:183b-20": "de yang ma 'ongs pa na 'chad par 'gyur ba dag dang ldan pa'o //",
    "T02TD2134E:183b-21": "dus ni 'das pa dang ma 'ongs pa la sogs pa'o //",
    "T02TD2134E:183b-22": "tshod ni snga dro la sogs pa'i thun tshod dang bral ba'o //",
    "T02TD2134E:183b-23": "rtse gcig sems ni gnyis su med pa'i sems so //",
    "T02TD2134E:183b-24": "yang na mi g-yo ba'o//",
    "T02TD2134E:183b-25": "g-yo ba med ni brtan pa dang bral ba'o //",
    "T02TD2134E:183b-26": "de lta bur gyur pa'i rnal 'byor pas mchog gi bsam gtan bya'o zhes pa ni rigs kyi 'jig rten mgon po lnga bcu pa las sngags kyi de kho na nyid bshad pa'i le'u ste dang po'o /",
    "T02TD2134E:183b-28": "// / da ni bdag gi de kho na nyid brtsam par bya ste /",
    "T02TD2134E:184a-0": "snying ga'i @184a * //",
    "T02TD2134E:184a-1": "'khor lo'i nang son pa'i //",
    "T02TD2134E:184a-2": "zhes pa la sogs pa la 'dir dang por thig le'i rnal 'byor gyi rim pas gtum mo sgo'i rnal 'byor brjod par byas te /",
    "T02TD2134E:184a-3": "dang por re zhig lte ba sprul pa'i 'khor lo kha dog ser po'i chu skyes 'dab ma drug cu rtsa bzhi'o //",
    "T02TD2134E:184a-4": "de'i dbus su zla phyed thig les brgyan pa'i dbyangs dang po aa yig go //",
    "T02TD2134E:184a-5": "shar la sogs pa'i 'dab ma brgyad po rnams la aa ka tsa ta ta pa ya sha rnams la zla phyed thig les brgyan pa'o //",
    "T02TD2134E:184a-6": "de'i phyi rol gyi dbang ldan la sogs pa'i 'dab ma rnams la aa yig la sogs pa'i dbyangs bcu drug dang /",
    "T02TD2134E:184a-7": "ka yig la sogs pa'i gsal byed sum cu so bzhi dang cung zad gsal ba'i ta tha da dha ya la rnams so //",
    "T02TD2134E:184a-8": "de bzhin du rtsa bzhi rnams la sbyar par bya'o //",
    "T02TD2134E:184a-9": "snying ga'i chu skyes kha dog dkar po 'dab ma brgyad pa'o //",
    "T02TD2134E:184a-10": "de'i dbus su h'um yig mgo thur du bstan pa'o //",
    "T02TD2134E:184a-11": "shar la sogs pa'i 'dab ma bzhi la aa ai au ae dbyangs yig bzhi po rnams la zla phyed thig les brgyan pa'o //",
    "T02TD2134E:184a-12": "dbang ldan la sogs pa'i 'dab ma bzhi la rim pa ji lta ba bzhin du sa la sogs pa'i ngo bo lha mo bzhi'i rang bzhin ya ra la wa rnams la zla phyed thig les brgyan pa'o //",
    "T02TD2134E:184a-13": "mgrin pa longs spyod kyi 'khor lo chu skyes dmar po 'dab ma bcu drug pa'o //",
    "T02TD2134E:184a-14": "de'i dbus su mgo thur du bstan pa'i ao yig go //",
    "T02TD2134E:184a-15": "shar la sogs pa'i 'dab ma bzhi la rim pa bzhin du a'a a'i a'u aee'i dbyangs ring po bzhi la zla phyed thig les brgyan pa'o //",
    "T02TD2134E:184a-16": "dbang ldan la sogs pa'i 'dab ma bzhi la de bzhin du ya ra la wa rnams so //",
    "T02TD2134E:184a-17": "smin ma'i dbus su chu skyes 'dab ma sum cu so gnyis pa kha dog sna tshogs pa'o //",
    "T02TD2134E:184a-18": "de'i ze'u 'bru la mgo thur du bstan pa'i ham yig go //",
    "T02TD2134E:184a-19": "shar la sogs pa'i 'dab ma rnams la re re spangs nas dbyangs yig bcu drug la zla phyed thig les brgyan pa'o //",
    "T02TD2134E:184a-20": "de la sprul pa'i 'khor lo la gang dbyangs yig dang po la aa yig dbyug pa'i rnam pa ste /",
    "T02TD2134E:184a-21": "de nyid gtum mo 'bar ba zhes brjod de /",
    "T02TD2134E:184b-0": "des de bzhin du padma'i dar ba'i skud pa bzhin du shin tu phra ba steng du 'gro bas h'um dang aom yig dag chos dang longs spyod du song nas thig le gnyis bzhu ste bde ba chen po'i 'khor lor song nas @184b ham yig gi thig le bzhu ste de nas ham yig thig le bzhu bas yang skra'i rtse mo brgya stong gi cha'i 'od zer gyis khyab pas aa yig gi rang bzhin gtum mo 'bar ba'i thig le la rab tu zhugs te /",
    "T02TD2134E:184b-1": "phyi nas de yang gtum mo yis //",
    "T02TD2134E:184b-2": "de yang thig le sngon bzhin du bsgrub par bya'o //",
    "T02TD2134E:184b-3": "'di ni thig le'i rnal 'byor ro //",
    "T02TD2134E:184b-4": "'dir de bzhin du phra mo'i rnal 'byor du 'gyur te /",
    "T02TD2134E:184b-5": "de bzhin du yang lte ba'i sor bzhi tsam spangs nas 'og nas 'od zer stong du bdud rtsi'i thig le sbyor bar 'gyur ba'i gnas las thig le g-yo ba tsam gyis yang thig le 'dzin pa ni phra mo'i rnal 'byor ro //",
    "T02TD2134E:184b-6": "de bzhin du thig le dang phra mo'i rnal 'byor dag gang gtum mo 'bar ba de bzhin du brjod par bya ste /",
    "T02TD2134E:184b-7": "snying ga'i 'khor lor nang du bstan pa snying gar thabs dang shes rab kyi bdag nyid gnyis ka'i dam pa'i bde ba 'dzin par gyur pa sprul pa'i 'khor lo mtshan bzang po sum cu so gnyis dang dpe byad bzang po brgyad cu rnam par dag pa nyi ma dang zla ba'i rang bzhin thabs dang shes rab kyi bdag nyid ka yig la sogs pa ha yig gi mthar thug pa'i gsal byed sum cu rtsa bzhi ta dha ya ra la rnam dang yang dag par ldan pa gsal byed bzhi bcu thabs dang shes rab kyi dbye bas yon tan nyis 'gyur du byas pas brgyad cu'i grangs gsal byed dang /",
    "T02TD2134E:184b-8": "aa yig la sogs pa aa:yig gi mthar thug dbyangs yig bcu drug thabs dang shes rab yang dag par sbyor bas yon tan nyis 'gyur du sum cu so gnyis kyi bdag nyid gnyis ka'i sgras phreng ba gnyis kyi dbus su rlung gi las kyis bdas te aa yig gi rang bzhin gtum mo'i me 'bar ba'i //",
    "T02TD2134E:184b-9": "pha rol pha rol rnam par 'gro //",
    "T02TD2134E:184b-10": "zhes pa'i pha rol ni de bzhin du 'bar bas sprul pa'i 'khor lo'i nang du son par gyur pa /",
    "T02TD2134E:184b-11": "de las bzhengs te chos kyi 'khor lo thob ste /",
    "T02TD2134E:184b-12": "der gyur nas de bzhin gshegs pa lnga bsregs te rang bzhin med par byed do //",
    "T02TD2134E:184b-13": "de las bzhengs te longs spyod kyi 'khor lo der song ste /",
    "T02TD2134E:184b-14": "yul rnams zos nas spyan ma la sogs pa'i lha mo rnams bsregs te /",
    "T02TD2134E:185a-0": "de'i rjes la rim pa 'dis pha rol ni bde ba chen po'i 'khor lo rab tu brkyang ste der song nas ham yig de bsregs nas rang bzhin med par byed cing ri bong 'dzin pa 'jug @185a * //",
    "T02TD2134E:185a-1": "bar byed do //",
    "T02TD2134E:185a-2": "rim pa 'di gtum mo'i rnal 'byor zhes brjod do //",
    "T02TD2134E:185a-3": "de skad du yang kye rdo rje las gsungs te /",
    "T02TD2134E:185a-4": "lte bar gtum mo sbar ba yis //",
    "T02TD2134E:185a-5": "de bzhin gshegs pa lnga bsregs te //",
    "T02TD2134E:185a-6": "zhes pa de nyid de bzhin du de gtum mo'i rang bzhin bstan pa ste rnam par grol ba nyid do //",
    "T02TD2134E:185a-7": "de bzhin du gzhan du rnam par 'gro ba'o //",
    "T02TD2134E:185a-8": "de nyid gtum mo'i bde ba chen po'i 'khor lo nas /",
    "T02TD2134E:185a-9": "'og tu sprul pa'i 'khor lo rnam par 'bab pa'o //",
    "T02TD2134E:185a-10": "de la sprul pa'i 'khor lo aa yig gi rnam pa'i thig le la rab tu bzhugs nas slar yang thig le de yang mi snang bar nang du thim ste /",
    "T02TD2134E:185a-11": "slar yang rlung gi las kyis bskul nas rnam par langs te yang sngon bzhin du bya ba'o //",
    "T02TD2134E:185a-12": "de nyid gzhan dang gzhan du 'gro ste /",
    "T02TD2134E:185a-13": "dbye ba gnyis su gyur pa steng du 'gro ba dang 'og tu 'bab pa'i mtshan nyid kyi dbye ba gnyis su 'gro'o //",
    "T02TD2134E:185a-14": "de la rnam pa de nyid kyis rang bzhin med pa'i mtshan nyid gtum mo'i rnal 'byor pas shes par byas nas /",
    "T02TD2134E:185a-15": "rdo rje sems dpa'i go 'phang gi ngo bo nyid thob par 'gyur ro //",
    "T02TD2134E:185a-16": "thams cad du 'gro ba zhes pa ni khyab pa'i phyir ro //",
    "T02TD2134E:185a-17": "gzhan yang de ci'i phyir na mi g-yo ba zhes pa la sogs pa'i de la gtum mo ste gnyis su med pa'i shes pa'i rang bzhin ni yang dag pa'i shes pa zhes brjod do //",
    "T02TD2134E:185a-18": "'dzag pa med pa'i dga' ba'i yul ni mi 'dzag ste mi g-yo ba'o //",
    "T02TD2134E:185a-19": "de nyid kyi dga' ba ni lhan cig skyes pa'i dga' ba zhes pa'i don no //",
    "T02TD2134E:185a-20": "de'i yul de bzhin du gsungs te /",
    "T02TD2134E:185a-21": "sngon du gsungs pa'i rim pas chags pa chen po'i mes gtum mo rab tu gsal ba shar nas //",
    "T02TD2134E:185a-22": "bde ba chen po'i 'khor lor song ste thig le zhu nas mi 'dzag pa nyid bzhi pa'i skad cig gi rang bzhin lhan cig gi rang bzhin lhan cig skyes pa'i dga' ba thob par 'gyur ro //",
    "T02TD2134E:185a-23": "de'i phyir de nyid rig pas lhan cig skyes pa'i mtshan nyid la rang bzhin gyi sems gnyis su snang ba'i tshul la rjes su rtogs pas gnyis su med pa'i ye shes rtogs pa zhes pa'i don no //",
    "T02TD2134E:185a-24": "de bzhin du bzhi pa'i skad cig lhan cig skyes pa'i bde ba'i yul rnal 'byor pas rig par bya ba ni goms par bya'o //",
    "T02TD2134E:185a-25": "dam pa'i bde ba 'dod phyir ni lhan cig skyes pa'i bde ba 'dod pa zhes pa'i don no //",
    "T02TD2134E:185b-0": "rnal 'byor pas yang de ni rtogs shing 'jug @185b bar byed pa ni de 'dir lhan cig skyes pa'i dga' ba'i rang bzhin gnyis su med pa'i rtogs pa ni khong du chud pa'o //",
    "T02TD2134E:185b-1": "de'i 'jug pa mngon sum du byed pa'o //",
    "T02TD2134E:185b-2": "de bzhin du de'i rang bzhin gang la de yis rtogs pa 'jug pa rnal 'byor pas 'dir goms par bya'o //",
    "T02TD2134E:185b-3": "de bzhin du lhag par rtogs pa'i bdag gi de nyid rnal 'byor pa'i bsngags pa gsungs te /",
    "T02TD2134E:185b-4": "de'i ngo bo zhes pa la sogs pa'i de sems dga' ba'i spyod yul ni lhan cig skyes pa'i dga' ba'i spyod yul lo //",
    "T02TD2134E:185b-5": "sems ni yang dag par rig pa'o //",
    "T02TD2134E:185b-6": "gang gi tshe de'i ngo bo rtogs pa nyid 'jug par 'gyur ba ni de'i tshe gnyis su med pa'i ngo bo 'jug par 'gyur ro //",
    "T02TD2134E:185b-7": "rnam pa de lta bu'i sems rnal 'byor pa gang gis mngon sum du byas pa de'i tshe las thams cad byed par 'gyur te /",
    "T02TD2134E:185b-8": "tshig dang bcas pa ste tshig tsam gyis de bzhin du byed do zhes pa'i don te 'dir the tshom med pa zhes pa'i don no //",
    "T02TD2134E:185b-9": "bsam gtan zhes pa la sogs pa ni sngon du gsungs pa'i bsam gtan /",
    "T02TD2134E:185b-10": "rnal 'byor yang dag ldan ni bsam gtan dang bsam gtan pa'i mtshan nyid bsam gtan gyis sbyor ba rgyu 'bras bur gyur pa'i snying rje dang shes rab dag gcig pa nyid kyis thabs dang shes rab gcig pa nyid do zhes pa'i don no //",
    "T02TD2134E:185b-11": "de dag dang yang dag ldan ni de dang bcas pa'i rnal 'byor pa'o //",
    "T02TD2134E:185b-12": "gzhan yang ci'i phyir na dgod par bya ba ni byed pa ste /",
    "T02TD2134E:185b-13": "sems la dgod pa ste gang gis mi g-yeng ba'i go 'phang la gnas pa nyid do //",
    "T02TD2134E:185b-14": "de'i phyir gnas pa ni g-yo ba med pa'i sems so //",
    "T02TD2134E:185b-15": "blo ldan ni blo gros gang zhig dge ba'i blo dang ldan pa zhes pa'i don no //",
    "T02TD2134E:185b-16": "de lta bu'i rnal 'byor pas sa stengs sa 'og bsgrub par bya ba ni mtho ris sa stengs sa 'og thams cad bsgrub par bya'o zhes pa'i don no //",
    "T02TD2134E:185b-17": "'dir mtho ris dngos su gzung ba med kyang sa stengs sa 'og gzung bas de bzhin du tho ris kyang shugs la shes par bya'o //",
    "T02TD2134E:185b-18": "'gro ba kun ngag gi rang bzhin bsgrub pa ni rnam par rtog pa tsam bsgrub par bya'o zhes pa'i don no //",
    "T02TD2134E:185b-19": "da ni lhan cig skyes pa'i dga' ba'i rang bzhin 'jig rten dbang phyug gi go 'phang thob pa'i tshigs su bcad pa gnyis gsungs te /",
    "T02TD2134E:185b-20": "lte ba zhes pa la sogs pa la /",
    "T02TD2134E:186a-0": "de rnal 'byor pas de @186a * //",
    "T02TD2134E:186a-1": "bzhin nyid rab tu dgod par byas na 'jig rten mgon po'i skur gyur te /",
    "T02TD2134E:186a-2": "ae wam zhes pa ni 'chad par 'gyur pa'i 'o //",
    "T02TD2134E:186a-3": "yang na de bzhin zhes pa'i ae yig ni padma /",
    "T02TD2134E:186a-4": "wam yig ni rdo rje rab tu dgod pa ste /",
    "T02TD2134E:186a-5": "gang gi tshe thabs dang shes rab snyoms par 'jug par byed pa de'i tshe de'i rnal 'byor pas 'jig rten dbang phyug gi ngo bo nyid thob par 'gyur ro //",
    "T02TD2134E:186a-6": "lte ba'i dbus su padma chen po ni lte bar 'dab ma drug cu rtsa bzhi ni padma chen po'o //",
    "T02TD2134E:186a-7": "de'i de bzhin du padma'i nam mkha'i nang ni ze 'bru'i mtha'o //",
    "T02TD2134E:186a-8": "de la gang gi tshe gtum mo 'bar bas thig le zhu bar 'gyur ro //",
    "T02TD2134E:186a-9": "ji ltar rnam gsum pa zhe na /",
    "T02TD2134E:186a-10": "'gro ba'i rnam pa gsum ste /",
    "T02TD2134E:186a-11": "de la gang gi tshe g-yo bar gyur pa na bde ba chen po'i 'khor lo 'gro'o //",
    "T02TD2134E:186a-12": "gang gi tshe 'dzag par 'gyur ba ni snying ga'i 'khor lo thob par 'gyur ro //",
    "T02TD2134E:186a-13": "gang gi tshe mi 'dzag par gyur pa na lte ba'i 'khor lo thob par 'gyur ro //",
    "T02TD2134E:186a-14": "de bzhin rnam gsum ni rnam pa gsum du 'gro bas nam mkha'i nang du song ba'i thig le'o //",
    "T02TD2134E:186a-15": "de bzhin rnam pa 'dis lhan cig skyes pa'i dga' ba'i rang bzhin gyi thig le ni padma'i phyag rgya yang dag ldan pa'o //",
    "T02TD2134E:186a-16": "de la padma'i phyag rgya ni 'jig rten las 'das pa'i ye shes dang thabs su gyur pa wam dang /",
    "T02TD2134E:186a-17": "ae yig gi rnam pa shes rab kyi padma'o //",
    "T02TD2134E:186a-18": "h'um yig gi lhag mar gnas pa ni thabs te rdo rje'i rtse mor son pas 'od zer rnam par gsal ba ni dga' ba chen po'i cha gang yin rgyas gdab ste rang gis mngon sum du byas pa'o //",
    "T02TD2134E:186a-19": "de'i padma ni phyag rgya zhes brjod do //",
    "T02TD2134E:186a-20": "shes rab kyi rang bzhin ni de bzhin du /",
    "T02TD2134E:186a-21": "yang rdo rje nyi ma reg 'od kyis /",
    "T02TD2134E:186a-22": "rab pad rgya yis gdab pa yis //",
    "T02TD2134E:186a-23": "padmar bde chen che shas ni //",
    "T02TD2134E:186a-24": "padma'i phyag rgyar shes par bya //",
    "T02TD2134E:186a-25": "gzhan yang /",
    "T02TD2134E:186a-26": "bsgrub bya sgrub thabs yang dag sbyor //",
    "T02TD2134E:186a-27": "gang de bsnyen pa zhes brjod do //",
    "T02TD2134E:186a-28": "rdo rje padma mnyam sbyor ba //",
    "T02TD2134E:186a-29": "nye bar sgrub pa zhes byar brjod //",
    "T02TD2134E:186a-30": "bskyod par gsungs pa sgrub pa ste //",
    "T02TD2134E:186a-31": "h'um phat yi ge yang dag ldan //",
    "T02TD2134E:186a-32": "rang bzhin shin tu zhi bde ba //",
    "T02TD2134E:186a-33": "sgrub pa chen po zhes brjod do //",
    "T02TD2134E:186a-34": "'od gsal gyi shes pa'i thabs su gyur pa sgrib pa dang bral ba'i bdag nyid wam yig rdo rje nor bu bde ba chen po'i cha gang gis rgyas gdab pa ni mngon sum du byas pa'o //",
    "T02TD2134E:186b-0": "de nam mkha'i phyag @186b rgya zhes brjod pa de de'i bdag nyid do //",
    "T02TD2134E:186b-1": "gzhan yang rdo rje rtse mor rdzogs //",
    "T02TD2134E:186b-2": "gang gis bde chen ri bong 'dzin //",
    "T02TD2134E:186b-3": "shar nas bde ba rgya yis btab //",
    "T02TD2134E:186b-4": "nam mkhar phyag rgyar shes par bya //",
    "T02TD2134E:186b-5": "de bzhin du bsdus pa'i don ni /",
    "T02TD2134E:186b-6": "padma'i phyag rgya ni padma ste shes rab po //",
    "T02TD2134E:186b-7": "nam mkha'i phyag rgya ni rdo rje ste thabs so //",
    "T02TD2134E:186b-8": "de yang 'dir padma'i phyag rgya ni lte bar rnam par gnas pa'i aa yig gi rang bzhin no //",
    "T02TD2134E:186b-9": "nam mkha'i phyag rgya'i rang bzhin yang thabs te /",
    "T02TD2134E:186b-10": "h'um yig gi rang bzhin snying ga'i 'khor lo des kyang thabs dang shes rab snyoms par zhugs pa ste /",
    "T02TD2134E:186b-11": "yang dag par sbyor ba zhes bshad do //",
    "T02TD2134E:186b-12": "de'i phyir /",
    "T02TD2134E:186b-13": "padma'i phyag rgya yang dag ldan //",
    "T02TD2134E:186b-14": "de bzhin nam mkha'i phyag rgyas gdab //",
    "T02TD2134E:186b-15": "ces pa thabs dang shes rab kyi bdag nyid du gsungs te /",
    "T02TD2134E:186b-16": "srog 'bab pa'i tshad kyis ni /",
    "T02TD2134E:186b-17": "de bzhin du gang gis thig le 'gugs pa de ni srog rab tu 'bab pa yis so //",
    "T02TD2134E:186b-18": "ci'i phyir zhe na /",
    "T02TD2134E:186b-19": "gnas gnyis goms par byas pa yis //",
    "T02TD2134E:186b-20": "zhes te /",
    "T02TD2134E:186b-21": "lan gnyis ni gnyis su dbugs 'byung ba dang rngub pa'i ngo bo nyid ces pa'i don no //",
    "T02TD2134E:186b-22": "de lta bu'i rim pas rnal 'byor pas ae yig dang wam yig rab tu dgod par bya'o //",
    "T02TD2134E:186b-23": "des 'jig rten mgon po'i sku ru 'gyur te /",
    "T02TD2134E:186b-24": "rigs kyi 'jig rten dbang phyug gi ngo bo nyid thob pa zhes pa'i don no//",
    "T02TD2134E:186b-25": "gzhan du zhes pa la sogs pa ni 'dir gsungs pa'i rim pa las 'das te bzlas pa byed cing rnam pa sna tshogs pa'i las spyad kyang skyes bu de ni nam mkha' la khu tshur bsnun pa dang sbun stong 'joms par byed do //",
    "T02TD2134E:186b-26": "dper na nam mkha' la khu tshur bsnun pa dang spun stong brdung kyang dgos pa med pa de bzhin du /",
    "T02TD2134E:186b-27": "'dir yang sngon du gsungs pa'i rim pa las 'das te bzlas pa la sogs pa byed pa bzhin no //",
    "T02TD2134E:186b-28": "cho ga bzhin du zhes pa la sogs pa'i cho ga dang ldan pa'i bsam gtan gyi rnal 'byor pa las gang dang gang byed pa ste /",
    "T02TD2134E:186b-29": "rgyun mi 'chad par byed pa'i las ni yid kyir 'dod pa ste /",
    "T02TD2134E:186b-30": "de ni myur du 'grub par byed par the tshom med do //",
    "T02TD2134E:186b-31": "'di ni padma 'bar ba las byung ba'i rigs kyi 'jig rten dbang phyug gi lnga bcu pa'i bdag gi de kho na nyid kyi le'u'i rnam par 'grel pa ste gnyis pa'o /",
    "T02TD2134E:186b-33": "// / da ni lha'i de kho na nyid bshad par bya'o //",
    "T02TD2134E:187a-0": "dang por bcom ldan 'das @187a * //",
    "T02TD2134E:187a-1": "kyi sgrub thabs bshad pa ni tshigs su bcad pa bzhi pa'i sgo nas bcom ldan 'das kyi ngo bo bshad par bya ste /",
    "T02TD2134E:187a-2": "rang bzhin bsam gtan bcas pa yis //",
    "T02TD2134E:187a-3": "zhes bya ba la sogs pa la /",
    "T02TD2134E:187a-4": "de la dang po re zhig gang gi tshe sgrub pa po'i rnal 'byor pas bcom ldan 'das kyi sgrub thabs rtsom par byed pa de'i tshe rang gi snying gar pam yig las skyes pa'i padma las aa yig yongs su gyur pa las zla ba'i dkyil 'khor bsgom par bya'o //",
    "T02TD2134E:187a-5": "de'i steng du bcom ldan 'das kyi sa bon gyi yi ge hr'i:bsgom par bya'o //",
    "T02TD2134E:187a-6": "de las 'od zer 'phros te 'od zer gyi tshogs kyis rang gi lus rab tu gsal bar byas nas rjes su dran pa bzhi bsgom par bya'o //",
    "T02TD2134E:187a-7": "de slar yang de bzhin du 'od zer gyi tshogs kyis sems can gyi khams thams cad rnam pa sna tshogs pa'i sdug bsngal gyis mnar bar bltas nas /",
    "T02TD2134E:187a-8": "de la sems can gyi khams rnams sdug bsngal de las nye bar bsgral te bsod nams kyi tshogs 'phel bar bya ba'i phyir nam mkha'i dkyil thams cad rang gi yi dam gyi lha dang sangs rgyas dang byang chub sems dpa' rnams kyis yongs su gang bar bsgoms te /",
    "T02TD2134E:187a-9": "slar yang sa bon gyi yi ge'i 'od zer rnams kyis me tog ma la sogs pa'i mchod pa'i lha mo rnams spros nas lha'i tshogs la mchod par byas la /",
    "T02TD2134E:187a-10": "slar yang /",
    "T02TD2134E:187a-11": "dkon mchog gsum la bdag skyabs mchi //",
    "T02TD2134E:187a-12": "la sogs pa'i tshigs su bcad pa brjod par bya'o //",
    "T02TD2134E:187a-13": "yang de'i 'od zer lcags kyu'i rnam pa des lha'i tshogs bkug nas sa bon gyi yi ge la zhugs par bsgom par bya'o //",
    "T02TD2134E:187a-14": "de bzhin du sems can gyi khams thams cad kyang de'i 'od zer gyis sbyangs te sangs rgyas nyid la bkod nas sangs rgyas kyi gzugs kyis yang sems can gyi khams thams cad sa bon gyi yi ge la rab tu zhugs par bsgom par bya'o //",
    "T02TD2134E:187a-15": "rang gi lus kyang ngo //",
    "T02TD2134E:187a-16": "ra yig kyang ha yig dang a'i yig dang thig le rnams kyang phyi ma phyi ma'i nang du zhugs par bsgom par bya'o//",
    "T02TD2134E:187a-17": "de yang dang po'i thig le'i nang du rab tu zhugs par bsgoms nas thig le de yang mi dmigs par bya'o //",
    "T02TD2134E:187a-18": "de nas de bzhin du sh'u n+ya t'as brtan par byed pa'i sngags 'di brjod par bya ste /",
    "T02TD2134E:187a-19": "rigs drug gi bdag nyid aom sh'u n+ya t'a dzny'a na badzra sva bh'a wa a'atma konyham zhes pa'i aom ni rnam par snang mdzad do //",
    "T02TD2134E:187b-0": "@187b sh'u n+ya t'a zhes pa ni rin chen 'byung ldan no //",
    "T02TD2134E:187b-1": "dzny'a na zhes pa ni mi bskyod pa'o //",
    "T02TD2134E:187b-2": "badzra zhes pa ni 'od dpag med do //",
    "T02TD2134E:187b-3": "sva bh'a wa a'atmkonyham zhes pa ni don yod grub pa'o //",
    "T02TD2134E:187b-4": "aa ham zhes pa ni drug pa rdo rje sems dpa'o //",
    "T02TD2134E:187b-5": "de nyid bsdus pa'i rang bzhin stong pa nyid du lta ba dang spro bar lta ba'o //",
    "T02TD2134E:187b-6": "bsdu pa zhes pa ni don dam pa'i bden pa ste de nyid shes rab tu brjod do //",
    "T02TD2134E:187b-7": "sbro ba ni kun rdzob kyi bden pa ste thabs so //",
    "T02TD2134E:187b-8": "de'i don dam pa'i bden pa 'ba' zhig ni /",
    "T02TD2134E:187b-9": "gzhan don rdzogs par 'gyur ba ma yin te /",
    "T02TD2134E:187b-10": "don dam pa'i bden pa'i mthar sangs rgyas nyid thob par 'gyur ro //",
    "T02TD2134E:187b-11": "de ltar na gzhan gyi don yongs su rdzogs pa'i phyir kun rdzob kyi bden pa'i bdag nyid spro bar blta bar bya'o //",
    "T02TD2134E:187b-12": "de'i phyir thabs dang shes rab kyi bdag nyid de /",
    "T02TD2134E:187b-13": "de nyid kyis thams cad 'grub par 'gyur ro //",
    "T02TD2134E:187b-14": "de la dang por ra yig yongs su gyur pa las nyi ma'i dkyil 'khor ro /",
    "T02TD2134E:187b-15": "de'i steng du h'um yig yongs su gyur pa las rdo rje rtse lnga pa /",
    "T02TD2134E:187b-16": "de las 'od zer rdo rje'i gzugs kyis 'phros te /",
    "T02TD2134E:187b-17": "de las 'od zer 'bar bas rdo rje'i sa gzhi dang rdo rje'i gur rnams bsgom par bya'o //",
    "T02TD2134E:187b-18": "de'i dbus su h'um yig yongs su gyur pa las chos thams cad rang bzhin med par bsgoms la phyi nas chos 'phyung dkar po bsgom par bya ste /",
    "T02TD2134E:187b-19": "dkar po nyid ni shin tu rnam par dag pa'i chos kyi dbyings nyid do //",
    "T02TD2134E:187b-20": "de'i steng du pam yig yongs su gyur pa las padma dmar po 'dab ma brgyad pa'o //",
    "T02TD2134E:187b-21": "de'i steng du aom yig yongs su gyur pa las zla ba'i dkyil 'khor ro //",
    "T02TD2134E:187b-22": "de'i steng du hr'i:h'um dza:zhes pa'i yi ge gsum yongs su gyur pa las lcags kyu /",
    "T02TD2134E:187b-23": "de yongs su gyur pa las rang nyid dpal ldan rigs kyi 'jig rten dbang phyug gi ngo bor bsgom par bya'o zhes pa ni 'brel pa'o //",
    "T02TD2134E:187b-24": "rang bzhin bsam gtan bcas pa yis ni gnas kyi don thams cad kyi gang gi rang bzhin med pa zhes bshad do //",
    "T02TD2134E:187b-25": "de'i bsam gtan ni dhya tsinta yam zhes pa'i khams las de dang bcas pa'i bsam gtan du blta zhing ldan pa zhes pa'i don no //",
    "T02TD2134E:187b-26": "dz'a ti mtshal gyi 'od zer mtshungs //",
    "T02TD2134E:187b-27": "zhes pa'i dz'a ti dang mtshal zhes pa ni tshon gyi bye brag go //",
    "T02TD2134E:187b-28": "de dang mtshungs pa'i 'od zer dmar po zhes pa'i don no //",
    "T02TD2134E:188a-0": "ze'u @188a * //",
    "T02TD2134E:188a-1": "'bru le brgan rtsi dang 'dra ba ni 'od 'bar zhing sindhu ra ltar dmar ba ste gtso bo li khri ltar dmar ba'o //",
    "T02TD2134E:188a-2": "'dir yang gtso bo ni yang 'od dpag tu med pa ste de dang bcas pa'o //",
    "T02TD2134E:188a-3": "gzhan yang sngags kyi gzugs kyi ni yi ge gsum gyi rang bzhin gyi sngags dang [?] dbyer med pa'o //",
    "T02TD2134E:188a-4": "lha'i lha ni lha rnams kyi bdag por gyur pa'i phyir lha'i lha'o //",
    "T02TD2134E:188a-5": "skad cig gis mngon par byang chub pa'i phyir zhal gcig pa'o //",
    "T02TD2134E:188a-6": "phyag ni bdud bzhi las rnam par rgyal ba'o //",
    "T02TD2134E:188a-7": "mkha' pad zla ba'i gdan la bzhugs //",
    "T02TD2134E:188a-8": "zhes pa ni sngon du bshad pa'i chos 'byung padma zla ba'i gdan la bzhugs pa'o //",
    "T02TD2134E:188a-9": "zhags pa lcags kyu bsnams pa ni gdul bya'i skye bo rnams 'dzin pa'i phyir zhags pa dang gdug pa can rnams 'gugs pa'i phyir lcags kyu bsnams pa'o //",
    "T02TD2134E:188a-10": "khyab bdag ni dbang phyug la sogs pa gtso bo yon tan sbyor ba'o //",
    "T02TD2134E:188a-11": "mchog sbyin phyag rgya ni nor bu ste /",
    "T02TD2134E:188a-12": "phyag rab tu brkyang na gzhan gyi don gyi phyir nor bu dang bcas pa'i phyag gis chu skyes zhes pa'i don no //",
    "T02TD2134E:188a-13": "yang dag rol pa nyid ni sgeg pa'i nyams gtso bo'i phyir te sgeg pa dang bcas pa zhes pa'i don no //",
    "T02TD2134E:188a-14": "mu tig nor bus rnam par brgyan ni rang bzhin gyis dri ma med pa'i phyir nor bus rnam par brgyan pa'o //",
    "T02TD2134E:188a-15": "thams cad la rab tu 'gro ba ster ba'i phyir mu tig gis rnam par brgyan pa'o //",
    "T02TD2134E:188a-16": "padma'i phyag ni padma'i phyag rgya dang yang dag par ldan pa'i phyir ro //",
    "T02TD2134E:188a-17": "yang na padma bzhin du sems can gyi don la 'khor ba'i nang du gnas kyang 'khor ba'i skyon gyis ma gos pa'i phyir ro //",
    "T02TD2134E:188a-18": "padma'i phyag rgya ni phyag g-yon padmas brgyan pa zhes pa'i don no //",
    "T02TD2134E:188a-19": "sku gsung thugs rnam par dag pa'i phyir spyan gsum mo //",
    "T02TD2134E:188a-20": "gdul bya sna tshogs gdul bar dgongs pas sna tshogs pa'i tshul 'dzin pa ni sna tshogs sku'o //",
    "T02TD2134E:188a-21": "'od zer stong ldan bzhin du ma rig pa'i mun pa sel bar byed pas gzi brjid chen po ste 'od gsal chen po zhes pa'i don no //",
    "T02TD2134E:188a-22": "gdug pa can thams cad las rnam par rgyal ba'i dpa' bo'i dbang phyug go //",
    "T02TD2134E:188a-23": "'gro ba rnams kyi bdag po'i phyir 'gro ba'i mgon no //",
    "T02TD2134E:188b-0": "rnal 'byor ba rnams thugs dgyes pa ni lhan @188b cig skyes pa'i dga' pa'i ngo bo nyid kyis rnal 'byor ma rnams kyi yid tshim par byed pa zhes pa'i don no //",
    "T02TD2134E:188b-1": "sngags rnams kun la zhes pa ni sngags thams cad kyi gnas su gyur pa zhes pa'i don no //",
    "T02TD2134E:188b-2": "rnam pa de lta bus bcom ldan 'das rigs kyi 'jig rten dbang phyug bsgom par bya'o //",
    "T02TD2134E:188b-3": "dngos grub thams cad rab ster ba ni phyag rgya rab tu ster ba zhes bya ba'i don no //",
    "T02TD2134E:188b-4": "rnam pa de lta bu'i dam tshig sems dpa'i ngo bor bsgoms nas /",
    "T02TD2134E:188b-5": "slar yang nam mkha'i mthil du rnam pa de lta bu nyid kyi bcom ldan 'das ye shes sems dpa'i ngo bor bsgom par bya'o //",
    "T02TD2134E:188b-6": "de lta bu'i ye she sems dpa' dza:h'um bam ho:zhes pa'i yi ge rnam pa bzhis dgug pa dang /",
    "T02TD2134E:188b-7": "gzhug pa dang /",
    "T02TD2134E:188b-8": "bcing ba dang /",
    "T02TD2134E:188b-9": "mnyes pa rnams dam tshig sems sems dpa'i nang du bya'o //",
    "T02TD2134E:188b-10": "slar yang ye shes sems dpa'i thugs kar padma dang zla ba la hr'i:yig gi sa bon ting nge 'dzin sems dpa'i ngo bor bsgom par bya'o //",
    "T02TD2134E:188b-11": "de'i sa bon gyi 'od zer gyis nam mkha'i mthil du de bzhin gshegs pa dang lha mo'i tshogs bsam par bya'o //",
    "T02TD2134E:188b-12": "de rnams rnal 'byor pas dbang bskur bar gsol ba gdab par bya ste /",
    "T02TD2134E:188b-13": "aom sarba ta th'a ga ta aa bhi shinytsa tu m'am /",
    "T02TD2134E:188b-14": "phyi nas de bzhin gshegs pa dang lha mo'i tshogs su bcas pas dbang bskur bar bsams te /",
    "T02TD2134E:188b-15": "aom sarba ta th'a ga ta aa bhi she ka sa ma ya shri ye h'um zhes pa'i sngags brjod par bya'o //",
    "T02TD2134E:188b-16": "de lta bu'i bsam gtan byas te sngags bzlas par bya'o //",
    "T02TD2134E:188b-17": "'di ni mdor bsdus pa'i sgrub thabs kyi rim pa'o //",
    "T02TD2134E:188b-18": "de lta bu'i rnam pas sngon du gsungs pa'i bcom ldan 'das bsgom par bya'o //",
    "T02TD2134E:188b-19": "gang dang gang gis zhes pa la sogs pa ni sgrub pa po'i rnal 'byor pa gang gis gang bsgom pa'i bsam pas rnal 'byor goms pa ste /",
    "T02TD2134E:188b-20": "bcom ldan 'das kyi rnal 'byor rdzogs par bsgom par bya'o //",
    "T02TD2134E:188b-21": "de dang de'i bsam pa'i dbang gis de bcom ldan 'das de'i rang bzhin te de'i ngo rab ster //",
    "T02TD2134E:188b-22": "de bzhin dag ni rab ni zhi ba la sogs pa ni sgrub pa'i las kyi rjes su 'brangs nas bcom ldan 'das bsgom pa brjod par bya ste /",
    "T02TD2134E:188b-23": "lha ni dkar pos zhi rab ster //",
    "T02TD2134E:189a-0": "de bzhin dag ni rab @189a * //",
    "T02TD2134E:189a-1": "sad byed //",
    "T02TD2134E:189a-2": "ces pa ste /",
    "T02TD2134E:189a-3": "gang gi tshon la 'byor pas zhi ba'i las 'ga' zhig byed na /",
    "T02TD2134E:189a-4": "de'i tshe des bcom ldan 'das sku mdog dkar po bsgom par bya ste /",
    "T02TD2134E:189a-5": "bcom ldan 'das sku mdog dkar pos zhi ba rab tu ster ba'i phyir ro //",
    "T02TD2134E:189a-6": "'dir bsgom pa'i rim pas ni zhi ba'i las byed pa'i skabs su rnal 'byor pa zhal byang du phyogs te bsgom par bya'o //",
    "T02TD2134E:189a-7": "de la dang por wa yig dkar po yongs su gyur pa las chu'i dkyil 'khor zlum po bsgom par bya'o //",
    "T02TD2134E:189a-8": "de'i steng du bdag nyid rigs kyi 'jig rten dbang phyug sku mdog dkar po rnam par snang mdzad lta bu rnam par snang mdzad kyis dbu brgyan pa bsgom par bya'o //",
    "T02TD2134E:189a-9": "de la yang ye shes sems dpa'i ngo bo'i rigs kyi 'jig rten dbang phyug gi rang bzhin gzhan bsgom par bya'o //",
    "T02TD2134E:189a-10": "ye shes sems dpa' de'i thugs kar padma dang zla ba la bsgrub bya'i lus bkug ste /",
    "T02TD2134E:189a-11": "nyon mongs pa rnams thim par bsam mo //",
    "T02TD2134E:189a-12": "de'i rjes la ye shes sems dpa'i thugs ka'i zla ba la yi ge gsum gyi rang bzhin gyi sngags kyi phreng ba bzhengs te bdud rtsi'i rgyun 'bab par byed pas bsgrub bya'i lus la dmigs shing snang bar byas te /",
    "T02TD2134E:189a-13": "rang gi lus las 'od zer rnam par 'phros te rtse mo'i cha las dpag tu med pa'i lha mo'i tshogs su gyur nas /",
    "T02TD2134E:189a-14": "bdud rtsis yongs su gang ba'i bum pa phyag na bsnams pas /",
    "T02TD2134E:189a-15": "bsgrub bya la mngon par dbang bskur te /",
    "T02TD2134E:189a-16": "de bzhin du rgyun du gyur pa'i lha mo dang snyoms par zhugs pa'i bdag po thabs dang shes rab snyoms par zhugs pa las yang dag par byung pa'i byang chub kyi sems gyi rgyun gyis kyang dbang bskur zhing nyes pa rnams ye bar zhi bar bya'o zhes pa ni zhi ba'i las kyi cho ga'o //",
    "T02TD2134E:189a-17": "de'i rjes su ngag rab tu sad par byed pa ni shes par bya ste /",
    "T02TD2134E:189a-18": "ngag rab tu sad pa ni zhal dang phyag dang sku mdog dang dbyibs la sogs pa thams cad snga ma bzhin du'o //",
    "T02TD2134E:189b-0": "'on kyang rang gi sems thog ma med pa'i ma rig pa'i bag chags kyi mi shes pas rab tu bcings pa'i bdag dang bdag gir 'dzin pas zin pa'i sems nyid kyi nyon mongs pa ma lus pa nye bar zhi ba rab tu ster ba rnam par snang mdzad dkar po me long lta bu'i ye shes kyi @189b ngo bor bsgam par bya'o //",
    "T02TD2134E:189b-1": "de'i ngag rab tu sad par 'gyur ro //",
    "T02TD2134E:189b-2": "de nyid zhi ba'i las dang /",
    "T02TD2134E:189b-3": "ngag rab tu sang ba las bcom ldan 'das sku mdog dkar po bsgom par bya'o //",
    "T02TD2134E:189b-4": "de ni dbang dang dgug pa'i cho ga ste //",
    "T02TD2134E:189b-5": "dbang dang dgug pa'i de nyid la sku mdog dmar po rnam par bsam par bya ste /",
    "T02TD2134E:189b-6": "de ni dbang dang dgug pa'i las la bcom ldan 'das sku mdog dmar po bsgom zhing zhal dang phyag mtshan la sogs pa sngon ma bzhin du'o //",
    "T02TD2134E:189b-7": "'dir bsgom pa'i rim pa ni rnal 'byor pas zhal nub tu mngon par phyogs te /",
    "T02TD2134E:189b-8": "ya yig yongs su gyur pa las rlung gi dkyil 'khor gyi steng du 'od dpag tu med pas dbu brgyan pa sgeg pa'i nyams gtso bor mdzad pa'i rang nyid rigs kyi 'jig rten dbang phyug gi rnam par bsgoms te /",
    "T02TD2134E:189b-9": "phyi nas rang gi snying ga'i hr'am:yig yongs su gyur pa las h'um las byung ba'i padma'i sdong bu las 'od zer gyi skud pa dang bcas pa 'byung ba'i 'dab ma brgyad pa'i padma dmar po bsam par bya'o //",
    "T02TD2134E:189b-10": "'dab ma so so la sa bon gyi yi ge dmar po gsum ste hr'i; h'um dzdza:rnams bsam zhing ge sar bkod pa'i ze 'bru la hr'i:yig gnyis kyis rnam par brten pa'i bcom ldan 'das kyi yi ge gsum gyi sngags rnam par bsgoms te /",
    "T02TD2134E:189b-11": "de'i sngags las 'od zer dmar pos myos byed myos par byed pas rlung gi dkyil 'khor bskyed de /",
    "T02TD2134E:189b-12": "phyogs kyi 'khor lo thams cad khyab nas bsgrub bya'i lus 'dod pas pha rol gyi dbang du 'gyur zhing myos par byas pa mdun du blta bar bya ste /",
    "T02TD2134E:189b-13": "zhags pas mgul ba bcings shing snying ga'i padma lcags kyus phug ste //",
    "T02TD2134E:189b-14": "bha ga'i padmar de bzhin du 'dod pa'i mtshon gyis bsnun pas 'khrugs shing rab tu myos pa rnam par bsam mo //",
    "T02TD2134E:189b-15": "de nas phyis de'i snying ga'i chu skyes kyi ze 'bru la hr'i:yig gnyis kyis rnam par brten pa'i ming gi yi ge blangs te phyis rang gi mgul pa la bcings par bsam par bya'o //",
    "T02TD2134E:189b-16": "slang yang rang gi snying ga'i padma'i ze 'brur gnas pa'i zla ba la gnas pa'i h'um yig las 'od zer gyi dra ba dmar po srog gi rlung gis bdas te 'dab ma la gnas pa'i yi ge gsum gyi rang bzhin gyi sngags kyang steng du song ste /",
    "T02TD2134E:190a-0": "rang gi sna bug g-yas pa'i @190a * //",
    "T02TD2134E:190a-1": "lam nas 'thon nas myos pa'i snying ga'i padma'i ze 'brur gnas pa'i ming gi yi ge bkug ste /",
    "T02TD2134E:190a-2": "bsgrub bya'i sna bug g-yon gyi bu ga'i ma ma nas byung ste /",
    "T02TD2134E:190a-3": "ming la shin tu 'khyud nas de'i sems dang rang sems lhan cig tu bya'o //",
    "T02TD2134E:190a-4": "'di ni dbang gi rab tu sbyor ba'o //",
    "T02TD2134E:190a-5": "dgug pa'i rab tu sbyong ba yang 'di nyid do //",
    "T02TD2134E:190a-6": "da ni bskrad pa'i rab tu sbyor ba gsungs te /",
    "T02TD2134E:190a-7": "du ba dmar po'i zhes pa la sogs pa i bskad pa'i dus su du ba dmar po'i kha dog gi bcom ldan 'das bsgom par bya'o //",
    "T02TD2134E:190a-8": "rlung gi dkyil 'khor gyis dkris pa'i zhes pa ni rlung gi dkyil 'khor gyis bskor ba zhes pa'i don no //",
    "T02TD2134E:190a-9": "cho ga 'di lta bus bcom ldan 'das kyi dgra bo rnams skrod par byed de 'dir the tshom med par byed par 'gyur ro //",
    "T02TD2134E:190a-10": "dgra bo rnams skrod par byed pa'i 'dir bsgom pa rim pa'i ni rnal 'byor pas nyi ma gung gi dus su kha lhor mngon par phyogs te du ba dmar po'i mdog can don yod grub pa lta bu ser sna'i rigs don yod grub pas dbu brgyan pa rlung gi dkyil 'khor gyis dkris pa bdag nyid rigs kyi 'jig rten dbang phyug gi skur bsgom par bya'o //",
    "T02TD2134E:190a-11": "phyag mtshan la sogs pa rnams snga ma bzhin no //",
    "T02TD2134E:190a-12": "bsgrub bya yang rnga mo'i steng du gnas pa la rang gi 'od zer du ba dmar po'i kha dog lta bus rang gi gnas nas bskyod par bsam par bya'o //",
    "T02TD2134E:190a-13": "bdag nyid kyang du ba dmar po'i mdog can lcags kyu'i rnam pas mtshan pa'i mtshon cha bzung bar bsgom mo //",
    "T02TD2134E:190a-14": "de bzhin du bsgom pas dgra bo rnams nges par skrod par 'gyur te /",
    "T02TD2134E:190a-15": "'dir the tshom med do //",
    "T02TD2134E:190a-16": "da ni rnam par zhe sdang pa'i rab tu sbyor ba gsungs te /",
    "T02TD2134E:190a-17": "du ba dngul gzugs dmar ba ni //",
    "T02TD2134E:190a-18": "rnam par zhe sdang la nges sbyar //",
    "T02TD2134E:190a-19": "zhes pa'i du ba dngul gzugs dmar po'i mdog ni de ma thag tu gsungs pa'i don yod grub pas dbu brgyan pa'o //",
    "T02TD2134E:190a-20": "sngon du gsungs pa'i zhal dang phyag mtshan dang ldan pa'o //",
    "T02TD2134E:190a-21": "rang gi snying ga nas bskul te zhe sdang rnam par dag pa du ba dngul gzugs dmar po'i 'od zer gyis zhe sdang yang dag par bskyed de /",
    "T02TD2134E:190b-0": "bsgrub bya ma he dang rta'i steng du gnas te phan tshun dug dang mtshon chas 'thab cing khro bo'i sems dang bcas @190b bar bsam par bya'o //",
    "T02TD2134E:190b-1": "de lta bu nyid du bsgom zhing rnal 'byor pas du ba dang dngul gzugs dmar po'i 'jig rten dbang phyug gi rnam par byas te /",
    "T02TD2134E:190b-2": "des dgra bo rnam par zhe spang nges par sbyor bar 'gyur te /",
    "T02TD2134E:190b-3": "'dir ni the tshom med do //",
    "T02TD2134E:190b-4": "da ni gdug pa can gyi sems so sor bsad par rengs pa'i rab tu sbyor ba gnyis gsungs te /",
    "T02TD2134E:190b-5": "bsad pa la ni kha dog gnag / rengs pa la ni ser por shes //",
    "T02TD2134E:190b-6": "zhes pa la sogs pa'i bsad pa la /",
    "T02TD2134E:190b-7": "sku mdog nag por bsgom par bya'o //",
    "T02TD2134E:190b-8": "rengs pa la ni ser por bsgom par bya'o //",
    "T02TD2134E:190b-9": "'dir bsgom pa'i rim pa ni rnal 'byor pas kha lhor phyogs te /",
    "T02TD2134E:190b-10": "rang nyid mi bskyod pa bzhin du sku mdog nag po mi bskyod pas dbu brgyan pa /",
    "T02TD2134E:190b-11": "sngon du gsungs pa'i phyag mtshan la sogs pa dang ldan pa'i rigs kyi 'jig rten dbang phyug gi skur bsgom par bya'o //",
    "T02TD2134E:190b-12": "phyi nas bsgrub bya yang yam yig yongs su gyur pa las du ba'i mdog gzhu'i dbyibs can rlung gi dkyil 'khor la gnas pa'i ram yig yongs su gyur pa las me'i dkyil 'khor gru gsum dmar po la gnas par bsam par bya'o //",
    "T02TD2134E:190b-13": "rang gi snying ga'i padma'i ze 'brul zla ba'i dkyil 'khor la gnas pa'i hr'i; h'um dzdza:zhes pa'i yi ge gsum gyi sngags kyi bdag nyid kyi lcags kyus bsgrub bya'i lus ngag yid gsum gyi snang ba blangs ste /",
    "T02TD2134E:190b-14": "de'i nang du song nas yi dam gyi lha dang ye shes sems dpa' la gsol ba gdab par bya'o //",
    "T02TD2134E:190b-15": "nam mkha'i mthil du byon pa'i de bzhin gshegs pa rnams la yang gsol ba btab nas /",
    "T02TD2134E:190b-16": "de rnams kyi mdun du sdig pa bshags par byas te /",
    "T02TD2134E:190b-17": "'di ni dkon mchog gsum la gnod par byed pa'i sems kyis dmyal ba la sogs par 'gro bar 'gyur ba las bzlog pa'i phyir /",
    "T02TD2134E:190b-18": "de bzhin du smon lam gdab ste de lta bu'i ngo bo'i nyid kyis snying rje bskyed par bya'o //",
    "T02TD2134E:190b-19": "de'i phyir yang /",
    "T02TD2134E:190b-20": "snying rje dman pas 'grub mi 'gyur //",
    "T02TD2134E:190b-21": "zhes so //",
    "T02TD2134E:190b-22": "de nas sngon du gnang ba thob nas ye shes sems dpa'i de bzhin gshegs pa'i gti mug rdo rje la sogs pa'i lha rnams rang rang gi 'khor lo la sogs pa'i phyag mtshan dang ldan pas bsgrub bya'i lus mar nag gis byugs pa lta bu rab tu g-yo ba las bsrung ba la sogs 'thon par bsam mo //",
    "T02TD2134E:191a-0": "ji srid bsgrub bya'i @191a * //",
    "T02TD2134E:191a-1": "sbyor ba yang dag par sbyor bar byed par 'gyur te /",
    "T02TD2134E:191a-2": "phyi nas bsgrub bya'i blo dang shes pa mar me g-yo ba med bzhin du bsam mo //",
    "T02TD2134E:191a-3": "mkha' pad zla ba'i steng du h'um yig las skyes pa'i lcags kyu yongs su gyur pa las de nyid du de'i blo dang shes pa rigs kyi 'jigs rten dbang phyug sku mdog nag por gyur nas rlung gis bskyod nas bde ba can gyi 'jig rten gyi khams su 'das nas de bzhin gshegs pa rnams rgyal tshab tu dbang bskur bar bsam par bya'o //",
    "T02TD2134E:191a-4": "'di ni man ngag gi rim pa'o //",
    "T02TD2134E:191a-5": "de bzhin du byas na sdig par mi 'gyur te /",
    "T02TD2134E:191a-6": "snying rje sngon du 'gro ba'i phyir ro //",
    "T02TD2134E:191a-7": "gzhan du na sdig par 'gyur ro //",
    "T02TD2134E:191a-8": "'di ni gsad pa'i rab tu sbyor ba'o //",
    "T02TD2134E:191a-9": "rengs pa la ni ser por shes //",
    "T02TD2134E:191a-10": "zhes pa ni mdor bstan pa ste /",
    "T02TD2134E:191a-11": "rgyas par bshad pa ni tshigs su bcad pa gzhan gyis bshad de /",
    "T02TD2134E:191a-12": "rengs par bya ba ser po nyid las gtso bor phyir rgol ba'i dag rengs par byed pa'i las su brjod do //",
    "T02TD2134E:191a-13": "lug gi steng zhes pa la sogs pa'i lug ni dud 'gro ste /",
    "T02TD2134E:191a-14": "rnal 'byor pas steng du zhon pa'o //",
    "T02TD2134E:191a-15": "rnal 'byor pas de bzhin du bsgom par bya'o //",
    "T02TD2134E:191a-16": "yang na bsgrub bya'i steng du lug gis zhon pa bzhin du yang dag pas gnas pa'o //",
    "T02TD2134E:191a-17": "rkan gyi bar du rnam phug nas //",
    "T02TD2134E:191a-18": "zhes pa ni rigs kyi 'jig rten dbang phyug ser por bsgoms shing lug gi steng du gnas nas lcags kyus /",
    "T02TD2134E:191a-19": "bsgrub bya'i rkan phug nas zhes pa ni de'i phyir thams cad bsgrub bya la nye bar mtshon pa ste /",
    "T02TD2134E:191a-20": "srid pa gsum du gang gnas pa //",
    "T02TD2134E:191a-21": "zhes pa ni thams cad rmongs par byed pa'o //",
    "T02TD2134E:191a-22": "'di ni rengs pa'i rab tu sbyor ba'o //",
    "T02TD2134E:191a-23": "gzhan dag smos pas ci zhig bya //",
    "T02TD2134E:191a-24": "don mang tshig ni rab 'dus pa //",
    "T02TD2134E:191a-25": "zhes pa ni don mang po tshig nyung shas la 'dus pa zhes pa'i don no //",
    "T02TD2134E:191a-26": "'jig rten gsum du gang gnas pa'i //",
    "T02TD2134E:191a-27": "las rnams yon tan brgyad ldan pa'i //",
    "T02TD2134E:191a-28": "de la yon tan brgyad ni yang dag pa'i lta ba dang /",
    "T02TD2134E:191a-29": "'tsho ba dang /",
    "T02TD2134E:191a-30": "stsol ba dang /",
    "T02TD2134E:191a-31": "dran pa dang /",
    "T02TD2134E:191a-32": "ting nge 'dzin dang /",
    "T02TD2134E:191a-33": "ngag dang /",
    "T02TD2134E:191a-34": "las kyi mtha' dang /",
    "T02TD2134E:191a-35": "yang dag pa'i rtog pa zhes pa rnams te /",
    "T02TD2134E:191a-36": "'dir 'phags pa'i lam yan lag brgyad po zhi ba zhes so //",
    "T02TD2134E:191b-0": "yon tan brgyad dang ldan pa ni gzhan yang gsungs pa dang ma @191b gsungs pa'i lam rnams rgyud gzhan rnams las nye bar spyod pa ste /",
    "T02TD2134E:191b-1": "rgyud gzhan rnams su ji ltar nye bar spyod pa'i rab tu sbyor ba'i las rnams gal te rang bzhin bsam gtan sbyor ba yis te /",
    "T02TD2134E:191b-2": "cho ga ji lta ba bzhin byas pas 'dir 'grub par 'gyur par the tshom med do //",
    "T02TD2134E:191b-3": "gang zhig lha ni nam mkha' mtshungs //",
    "T02TD2134E:191b-4": "zhes pa la sogs pa'i dngos po las re zhig bcom ldan 'das nam mkha' dang mtshungs pa'o //",
    "T02TD2134E:191b-5": "kha dog dbye bas /",
    "T02TD2134E:191b-6": "slar yang gzhan du tha dad pas //",
    "T02TD2134E:191b-7": "'jig rten gsum na gang spyod pa'i //",
    "T02TD2134E:191b-8": "las rnams thams cad bya ba'o //",
    "T02TD2134E:191b-9": "skal bzang byed pa'i zhes bya ba la sogs pa ni 'dir re zhig yi ge gsum gyi rang bzhin rigs kyi 'jig rten dbang phyug gi ngo bo'i sngags kyis skal bzang po can du 'gyur ro //",
    "T02TD2134E:191b-10": "'dod pa'i gzhan dbang bsgrub bya'i snying ga'i chu skyes dbus su son pa'o //",
    "T02TD2134E:191b-11": "de'i phyir bsgrub bya'i snying ga'i chu skyes sbyor bas 'dir rang nyid rigs kyi 'jig rten dbang phyug gi rang bzhin ye shes sems dpa'i ngo bor 'dod pas gzir te /",
    "T02TD2134E:191b-12": "bsgrub bya'i snying ga'i chu skyes la rab tu zhugs pa'i sbyor bas dbang po la sogs pa yang dag par bsgrub par byed do zhes pa'i don no //",
    "T02TD2134E:191b-13": "de ni de kho na nyid kyi cho gas gsang sngags kyi mgon po gang du gnas pa zhes gsungs te /",
    "T02TD2134E:191b-14": "yi ge gsum dang gcas pa zhes pa la sogs 'dir sngags ni yi ge gsum dang bcas pa ste /",
    "T02TD2134E:191b-15": "yi ge gsum gyi rang bzhin zhes pa'i don no //",
    "T02TD2134E:191b-16": "lha ni de lta bu kri da yam zhes pa'i khams las rtsa'i 'khor lo thams cad du thig le'i gzugs nyid kyis rnam par rol pa'o //",
    "T02TD2134E:191b-17": "steng du 'gro ba gsum ni thugs dang gsung dang sku'i 'khor lo rnams su des ro gcig tu gyur pa ni steng du 'gro ba'o //",
    "T02TD2134E:191b-18": "de dang ldan pa ni bcas pa zhes pa'i don no //",
    "T02TD2134E:191b-19": "yang na rlung gi de nyid kyi rim pa gzhug pa dang gnas dbyung ba'i ngo bo nyin mtshan du bzlas pa ni steng du 'gro ba gsum ldan pa'o //",
    "T02TD2134E:191b-20": "de ltar yang rlung ni /",
    "T02TD2134E:191b-21": "aom yig gis ni rab tu gzhug / a'a:yig sngags kyi dbus gnas des //",
    "T02TD2134E:191b-22": "h'um yig sngags kyis dbyung byas nas //",
    "T02TD2134E:191b-23": "bzlas bya mchu dang rkan sbyor min //",
    "T02TD2134E:191b-24": "zhes so /",
    "T02TD2134E:191b-25": "las gsum byed pa ni de kho na nyid gsum mngon sum du byed pa'i mtshan nyid ni las byed pa ste /",
    "T02TD2134E:192a-0": "rtag @192a * //",
    "T02TD2134E:192a-1": "tu rgyun mi 'chad pa nyid do //",
    "T02TD2134E:192a-2": "rnal 'byor ma rnams zhal la gnas ni bde ba'i bdag nyid thig le de nyid la rab tu 'jug par byed pa'i phyir ro //",
    "T02TD2134E:192a-3": "de'i phyir rnal 'byor ma rnams kyi zhal ni chos 'byung gi bdag nyid du gnas so //",
    "T02TD2134E:192a-4": "de bzhin du dpal bde mchog gi rgyud las kyi gsungs te /",
    "T02TD2134E:192a-5": "rnal 'byor ma rnams kun rdzob spyod //",
    "T02TD2134E:192a-6": "mkhas pa yi ni mchod par 'os //",
    "T02TD2134E:192a-7": "rang nyid yang dag mdun phyogs nas //",
    "T02TD2134E:192a-8": "rnal 'byor pa yis nor kun dbul //",
    "T02TD2134E:192a-9": "zhes so //",
    "T02TD2134E:192a-10": "yang na rnal 'byor ni 'jig rten las 'das pa'i ting nge 'dzin thob ste /",
    "T02TD2134E:192a-11": "gang rang gi bde ba la zhugs pa de rtsa sum cu rtsa gnyis po de rnams kyi zhal la gnas pa ste /",
    "T02TD2134E:192a-12": "mtha' gnyis kyi rtse mor gnas shing rig pa brtan par gyur pa'o //",
    "T02TD2134E:192a-13": "de bzhin du yang rnal 'byor ma ni de rnams rtsa sum cu rtsa gnyis rnams spyi bo las skyes par shes par bya ste /",
    "T02TD2134E:192a-14": "de rnams yang dar par bskul bas ye shes ni mchog tu dga' ba'i ngo bo nyid do //",
    "T02TD2134E:192a-15": "rnam pa gsum ni 'gugs par byed //",
    "T02TD2134E:192a-16": "ces pa la sogs pa ni rnal 'byor pas gang gi tshe theg le'i rnal 'byor la goms par byas pas /",
    "T02TD2134E:192a-17": "de'i tshe lhan cig skyes pa'i dga' ba'i rang bzhin thig le'o //",
    "T02TD2134E:192a-18": "mdzes pa ni yang dag par rdzogs pa'i byang chub thob pa'i phyir ro //",
    "T02TD2134E:192a-19": "padma zung dang ldan pa ni sprul pa dang bde ba chen po'i padmar gyur pa ste /",
    "T02TD2134E:192a-20": "'gro ba dang 'ong ba'i tshul nyid kyis so //",
    "T02TD2134E:192a-21": "de lta bu'i rnam pas rnam pa gsum 'gugs par byed de /",
    "T02TD2134E:192a-22": "rnam gsum gyur pa'i dbang las de g-yo bar 'gyur ba ni bde ba chen po'i 'khor lo las 'dzag pa'o //",
    "T02TD2134E:192a-23": "de'i rjes su 'dzag par gyur pa ni snying ga'i 'khor lor babs pa'o //",
    "T02TD2134E:192a-24": "de'i rjes su mi 'dzag par gyur pa ni sprul pa'i 'khor lor gyur pa'o //",
    "T02TD2134E:192a-25": "de'i tshe dbu mar mar me g-yo ba med pa bzhin du gnas par 'gyur ro //",
    "T02TD2134E:192a-26": "de bzhin du rnal 'byor pas kyang rtag tu sbyor ba ni rnam pa de lta bus rtag tu gcig tu gnas pa ste ;",
    "T02TD2134E:192a-27": "/ rtag tu rgyun mi 'chad pa'o //",
    "T02TD2134E:192a-28": "mar me rlung gis ma bskyod pa bzhin du rab tu gnas pa thob par 'gyur ro zhes pa'i don no //",
    "T02TD2134E:192a-29": "sngon gsungs zhes pa la sogs pa ni sngon du bshad pa'i lha'i lha dbang po'i ngo bor sgrub pa po skya rengs dmar po dang mtshungs pa'i 'od du bsgom mo //",
    "T02TD2134E:192b-0": "thabs @192b shes rab gnyis rnam par dag pas mtshan mo phyed kyi dus su ste /",
    "T02TD2134E:192b-1": "srid pa dang mya ngan las 'das pa dag gi dbus su gnas pa'o //",
    "T02TD2134E:192b-2": "de lta bu'i rnal 'byor ni sngon du gsungs pa'o //",
    "T02TD2134E:192b-3": "yang na ae yig dang wam yig gi mtshan nyid rnal 'byor yang dag par spyod pa'o //",
    "T02TD2134E:192b-4": "da ni dkon mchog gsum la gnod pa byed pa rnams /",
    "T02TD2134E:192b-5": "de'i gzugs 'dzin de zhes pa la sogs pas slar bshad de /",
    "T02TD2134E:192b-6": "sngon du gsungs pa'i bcom ldan 'das sku mdog nag po'i rang bzhin du sgrub pa po'i lus 'dzin pa'o //",
    "T02TD2134E:192b-7": "de lta bu'i cho gas sgrub pa po gang gis de bzhin lha ni bcom ldan 'das te zhags pa lcags kyu 'dzin pas bsgrub bya'i lus la spyod par byed pa ni yang dag par blang bar bya zhes pa'i don no //",
    "T02TD2134E:192b-8": "'dir bcom ldan 'das gang zhags pa dang lcags kyu 'dzin pa nyid kyi 'od zer chen po nyid kyis so //",
    "T02TD2134E:192b-9": "de bla ma'i zhal la rnam par gnas ni bla ma'i zhal las blang bar bya zhes pa'i don no //",
    "T02TD2134E:192b-10": "'dir gsungs pa ni sngon du gsungs pa'i zhags pas bcings pa la sogs pa dang /",
    "T02TD2134E:192b-11": "lcags kyus kyang gang dgug pa ste /",
    "T02TD2134E:192b-12": "de bla ba ma'i zhal las rtogs par bya'o zhes pa'i don do //",
    "T02TD2134E:192b-13": "de bsgrub bya'i lus la gzhan ci 'dra na zhags pas yang dag par bkug cing lcags kyus bsnun pas /",
    "T02TD2134E:192b-14": "gzhan yang rnam par myos pa ni rnam par 'khrugs pas zhes pa'i don no //",
    "T02TD2134E:192b-15": "'jigs pa dang bcas pa'i phyir lus dmar ni lus dmar por gyur te /",
    "T02TD2134E:192b-16": "yang nas yang du brgyal bar 'gyur te sgo du rnams su bsnun pas khrag mang du 'bab pa zhes pa'i don no //",
    "T02TD2134E:192b-17": "de bzhin du sngon du mder bstan pa'i rjes su 'brang nas 'di ni rgyas par bshad pa'i rim pa ste /",
    "T02TD2134E:192b-18": "dkon mchog gsum la gnod par byed pa gsad pa'i rim pa'o //",
    "T02TD2134E:192b-19": "gzhan du bshad pa'i gsad pa'i rim pa ni bsgrub bya'i lus las byang chub kyi sems yang dag par len par byed pa ste /",
    "T02TD2134E:192b-20": "zhags pas 'gugs pa dang ldan pa'i le ba'i 'khor lo la gnas pa'i aam yig yongs su gyur pa las gtum mo 'bar ba'i gzugs ni zhags pas 'gugs pa ste //",
    "T02TD2134E:192b-21": "steng du song nas bde ba chen po'i 'khor lor gnas pa'i mgo thur du bstan pa'i ham yig gi gzugs lcags kyus bsnun pa'o //",
    "T02TD2134E:193a-0": "rnam @193a * //",
    "T02TD2134E:193a-1": "par myos pa'i zhes pa ni rang gi gnas nas 'bab pa ste /",
    "T02TD2134E:193a-2": "bde ba chen po'i 'khor lo las zhes pa'i don no //",
    "T02TD2134E:193a-3": "lus dmar ni lhan cig skyes pa'i dga' ba'i ngo bo nyid do //",
    "T02TD2134E:193a-4": "yang dang yang du brgyal ba ni 'khor lo las 'khor lo'i mthar 'bab pa'o //",
    "T02TD2134E:193a-5": "khrag 'bab pa ni bde ba chen po dpag tu med pa'o //",
    "T02TD2134E:193a-6": "sgo dgu rnams su bsnun pa ni chos kyi 'khor lor gyur pa'i lha mo bzhi dang de bzhin gshegs pa lnga'i rigs sgor bsnun pas sprul pa'i 'khor lo'i nang du 'bab pa'o //",
    "T02TD2134E:193a-7": "'dir yang byang chub sems kyi thig le mi lhung zhing steng du 'dren par byed pa'i mtshan nyid yin pa ni gzi brjid chen po'o //",
    "T02TD2134E:193a-8": "sngon du gsungs pa'i zhags pa lcags kyus 'dzin pa dag gis de thams cad la gzi brjid chen po nyid do //",
    "T02TD2134E:193a-9": "bla ma'i zhal la gnas ni snying ga'i 'khor lo dang sprul pa'i 'khor lo ste /",
    "T02TD2134E:193a-10": "'khor lo gnyis kyi bar du gnas pa zhes pa'i don no //",
    "T02TD2134E:193a-11": "da ni sngags kyis phan par byed pa srog bzhin bsrung bar bya ba tshigs su bcad pa drug gis gsungs te /",
    "T02TD2134E:193a-12": "sgrib pa dang bral mtshungs pa'o //",
    "T02TD2134E:193a-13": "zhes bya ba la sogs pa ni sprub pa pos dang por re zhig sgrib pa dang bral mtshungs pa ni sgrib pa las des par grol ba'o //",
    "T02TD2134E:193a-14": "rang lus rnam par blta bar bya ba ni de rang lus la blta bar bya ste /",
    "T02TD2134E:193a-15": "de la /",
    "T02TD2134E:193a-16": "sgrib pa dang bral mtshungs pa'o //",
    "T02TD2134E:193a-17": "lus kyi dbus su rab tu bzhengs pa'i sngags ni hr'i:yig dmar po zhes te de nyid dang po'i yi ge'i rang bzhin yi ge'i dbang por shes par bya'o //",
    "T02TD2134E:193a-18": "de bzhin du 'bar zhing 'babs pa'i dbyibs ni mar me 'bar ba dang /",
    "T02TD2134E:193a-19": "me lta bus zhes pa'i don no //",
    "T02TD2134E:193a-20": "gzhan yang kha dog dmar po ni padma'i gzugs 'dzin pa'o //",
    "T02TD2134E:193a-21": "rang gi zhal gyi nang nas 'thon te kha'i sgor rol ni bsgrub bya'i sgo ste bsgrub bya'i kha'i sgo ru zhes pa'i don no //",
    "T02TD2134E:193a-22": "de la mngon 'dod rol pa ste bsgrub bya'i kha'i sgor yongs su 'khor ba zhes pa'i don no //",
    "T02TD2134E:193a-23": "phyi nas de nyid yi ge rnams bsgrub bya'i khar thim nas ji srid bsgrub bya'i snying ga'i ru skyes la thim par bsam par bya'o //",
    "T02TD2134E:193a-24": "phyi nas de'i mthar snying gar cung zad gnas pa thams cad de'i mthar zhes pa ni dang po'i yi ge'i mthar ni h'um yig go //",
    "T02TD2134E:193b-0": "de nyid kyi gzugs kyis de yang rab tu zhugs @193b te bsgrub bya'i snying gar gang cung zad gnas pa thams cad phrogs te /",
    "T02TD2134E:193b-1": "de yang mer mer po'i rang bzhin dkar dmar gyi rang bzhin sgrol ma'i gzugs ga pur gyi rnam pa de nyid de /",
    "T02TD2134E:193b-2": "yid 'phrog pa thams cad des yi ge blang bar bya ba len pa zhes pa'i don no //",
    "T02TD2134E:193b-3": "phyi nas gang bsgrub bya'i lus stong par bya ste /",
    "T02TD2134E:193b-4": "de'i tsha dzdza:zhes pa'i gsum pa'i yi ges rlung gis lo ma g-yo ba ltar byas te /",
    "T02TD2134E:193b-5": "rang gi khyim ni rang gi lus la thim nas lus bsgrub bya'i lus dang ngo bo gcig tu gyur par bsgom par bya'o //",
    "T02TD2134E:193b-6": "de lta bu'i rnam pa 'dis lha'i lha ni bcom ldan 'das rigs kyi 'jig rten dbang phyug zhag bdun du bsgrub par byas pas de'i nor dang bcas pa'i skye bo thams cad kyis bran byed par 'gyur ro //",
    "T02TD2134E:193b-7": "'tsho ba dang ni nor gyis kyang //",
    "T02TD2134E:193b-8": "sa steng 'jig rten slar ci smos //",
    "T02TD2134E:193b-9": "'grub 'gyur 'di la the tshom med //",
    "T02TD2134E:193b-10": "de bzhin the tshom med pa zhes pa'i don no //",
    "T02TD2134E:193b-11": "da ni 'di'i sngags kyi dbang du bya ba'i yul gyi rnam par dbye ba tshigs su bcad pa gnyis kyis gsungs so //",
    "T02TD2134E:193b-12": "rang dbang med rnams zhes pa la sogs pa'i 'dir sngags kyi dbang po ni rgyal po ste /",
    "T02TD2134E:193b-13": "sgrub pa pos 'dir rang dbar med pa ni gzhan gyis gzung ba'i bud med la rab tu sbyar bar mi bya'o //",
    "T02TD2134E:193b-14": "rgyal srid sgrub pa mchog ni nges pa ste //",
    "T02TD2134E:193b-15": "'dir sngags kyi rgyal po bzlas par bya'o zhes pa'i don no //",
    "T02TD2134E:193b-16": "sgrub pa po gang gis slar yang gzhan du ste gzhan gyis bdag tu bzung ba'i bud med sgrub pa ni 'dod pa la longs spyod cing 'dod pa la chags pa ste /",
    "T02TD2134E:193b-17": "des de bzhin du dbang byas pas lhung bar 'gyur te sdig par 'gyur ro zhes pa'i don no //",
    "T02TD2134E:193b-18": "rgyu gang gi phyir na de gzhan gyis yongs su bzung ba'i bud med bsgrubs na 'od mi nus pa'i phyir de'i skad cig la 'chi bar 'gyur te de ma mthong ba'i phyir ro //",
    "T02TD2134E:193b-19": "gal te lha'i bu mo yin yang 'dir the tshom med do zhes pa ni lha'i bu mo yang nges par 'ong bar 'gyur ro zhes pa'i don no //",
    "T02TD2134E:193b-20": "rigs kyi 'jig rten mgon po'i lnga bcu pa las lha'i de kho na nyid rim par phye ba ste gsum pa'o /",
    "T02TD2134E:193b-22": "// / yang dag srung zhes pa la sogs pa ni de rnal 'byor pas dam tshig spyod pa dman pas 'dren pa'i sngags nyid bzlas par bya'o //",
    "T02TD2134E:193b-23": "sba zhing srog bzhin bsrung bar bya ste /",
    "T02TD2134E:193b-24": "'dir sngags ni 'jig rten dbang phyug gi snying po'o//",
    "T02TD2134E:194a-0": "@194a * // mchog ni phul du byung pa'o //",
    "T02TD2134E:194a-1": "gcig pu grogs dang bral byas te //",
    "T02TD2134E:194a-2": "zhes pa la sogs bzhi rnal 'byor pas gang gi tshe sngags zlos par byed pa de'i tshe gcig pu ni gnas kyi don thams cad la chags pa spangs pa'o //",
    "T02TD2134E:194a-3": "'bum dang ldan ni 'bum phrag gsum gyi grangs kyi sngags bzlas par bya'o //",
    "T02TD2134E:194a-4": "de yang 'khor lo gsum ste sku gsung thugs kyi mtshan nyid do //",
    "T02TD2134E:194a-5": "bde gshegs mngon sum zhes pa ni sku gsung thugs mngon sum du byed par 'gyur ro zhes pa'i don no //",
    "T02TD2134E:194a-6": "da ni sngags bzlas pa'i 'bras bu'i bdag nyid chen por gsungs te /",
    "T02TD2134E:194a-7": "'jig rten thams cad 'byin pa dang //",
    "T02TD2134E:194a-8": "zhes pa la sogs pa ni gang sngon du gsungs pa'i chos gsang sngags bzlas pa dang ldan pa'i rnal 'byor pa des 'jig rten thams cad skad cig tsam la de bzhin du 'byin par byed pa dang skad cig tsam la de bzhin du sdud par byed de /",
    "T02TD2134E:194a-9": "yang nas yang du 'byin pa dang sdud par byed pa'i nus pa dang ldan pa zhes pa'i don no //",
    "T02TD2134E:194a-10": "nam mkha'i go 'phang 'gro zhes pa ni nam mkha' la 'gro bar byed pa ni phyag na rdo rje la sogs pa ste rdzu 'phrul dang ldan pa'o //",
    "T02TD2134E:194a-11": "de rnams kyi go 'phang ni de dag gi gnas su 'gro ba ste sgrib pa dang bral ba'i gnas su 'gro ba zhes bya ba'i don te //",
    "T02TD2134E:194a-12": "dran pas 'di la the tshom med pa'o //",
    "T02TD2134E:194a-13": "da ni pha rol gyi grong du 'jug pa bshad par bya ste /",
    "T02TD2134E:194a-14": "sems dang sems med sbyor ba zhes pa la sogs pa ni sems ni rnal 'byor pa'i shes pa'o //",
    "T02TD2134E:194a-15": "lus skyes ni lus las skyes pa'i 'byung ba chen por gyur pa rnams 'jug par byed pa'o //",
    "T02TD2134E:194a-16": "gang la sems med pa ni ro'i lus so //",
    "T02TD2134E:194a-17": "sbyor ba ni 'jug pa'o //",
    "T02TD2134E:194a-18": "sems ni rnal 'byor pa'i shes pa sems med pa'i ro'i lus la yang dag par thim pa'o //",
    "T02TD2134E:194a-19": "lus skyes mang po rnams la rab tu zhugs nas sems ni sems las nges par mthong ste /",
    "T02TD2134E:194a-20": "ro'i lus la sems de bzhin du 'dir sems dang bcas pa ste /",
    "T02TD2134E:194a-21": "nges par mthong ba ni ro de la nges par mthong bar 'gyur ro zhes pa'i don no //",
    "T02TD2134E:194a-22": "'dir tshogs pa'i don ni sems can thams cad kyi srog gi gzugs sems kyi rten du gyur pa de nyid rim pas pha rol gyi grong la 'jug pa'i dus su rnal 'byor pas steng du blang bar bya ste /",
    "T02TD2134E:194b-0": "ji srid lte ba'i 'og nas de yang steng du mgrin pa'i phyogs kyi mthar thug pa bkang nas @194b sna'i bug nas 'thon te ro mnyam pa'i lus la yang dag par zhugs par bya'o //",
    "T02TD2134E:194b-1": "ji srid ro'i lus g-yo ba ste /",
    "T02TD2134E:194b-2": "sbal pa bzhin du'o //",
    "T02TD2134E:194b-3": "ci'i phyir yang rab tu g-yo ba na slar yang de las ro'i lus la myur du srog tshur dgug par bya'o //",
    "T02TD2134E:194b-4": "de bzhin du pha rol gyi grong du 'jug pa la goms par bya'o /",
    "T02TD2134E:194b-7": "// / da ni sngags kyi bdag nyid kyi che ba bshad par bya ste /",
    "T02TD2134E:194b-8": "nad bcas zhes bya ba la sogs pa ni nad dang ldan pa'o //",
    "T02TD2134E:194b-9": "nad med ni nad las nges par grol par byed pa'o //",
    "T02TD2134E:194b-10": "de bzhin du nad med pa yang bde ba dang bcas par byed do //",
    "T02TD2134E:194b-11": "de bzhin du sngags kyi rgyal po'i dbang pos byed de /",
    "T02TD2134E:194b-12": "zhags pa lcags kyus 'dzin pa zhes pa 'di'i zhags pa lcags kyus 'dzin pa'i tshig brling pa ni sngon bshad zin to //",
    "T02TD2134E:194b-13": "gzhan du zhes pa la sogs pa ni rang bzhin gyi sbyor ba sngon du gsungs pa'i cho ga ma yin pa gang gi las kyi rjes su 'brangs nas sgrub pa de ni gzhan du ste byis pa rmongs pas zla ba 'dzin par 'dod pa dang 'dra'o //",
    "T02TD2134E:194b-14": "gsum gsum zhes bya ba la sogs pa ni sgrub pa po gang gis 'jig rten mgon po'i sku gsum gsum du rig pa ste /",
    "T02TD2134E:194b-15": "gsum ni rnam pa gsum ste /",
    "T02TD2134E:194b-16": "de las de nyid gsum ni sngags kyi de nyid dang /",
    "T02TD2134E:194b-17": "bdag gi de nyid dang /",
    "T02TD2134E:194b-18": "lha'i de nyid do //",
    "T02TD2134E:194b-19": "gzhan yang gsum ni sku gsum ste /",
    "T02TD2134E:194b-20": "chos dang //",
    "T02TD2134E:194b-21": "longs spyod rdzogs pa dang /",
    "T02TD2134E:194b-22": "sbrul pa'i sku'o //",
    "T02TD2134E:194b-23": "gzhan yang sku gsum gsum ni yi ge rnam pa gsum mo //",
    "T02TD2134E:194b-24": "de bzhin du gsum gsum du rig par bya'o //",
    "T02TD2134E:194b-25": "gnas skabs gsum ni zhi ba dang /",
    "T02TD2134E:194b-26": "gnyis su med pa dang /",
    "T02TD2134E:194b-27": "lam rnam par sbyang ba'i ye shes kyi skabs so //",
    "T02TD2134E:194b-28": "de bzhin du sku gsum dang gnas skabs gsum ni 'jig rten mgon po'i go 'phang ste /",
    "T02TD2134E:194b-29": "'jig rten mgon po'i rang bzhin du sgrub pa po gang gis shes pa des nges par 'jig rten mgon po'i go 'phang du 'gro'o zhes pa'i don no //",
    "T02TD2134E:194b-30": "'di ni rigs kyi 'jig rten mgon po'i lnga bcu pa'i 'grel pa mdor bsdus pa ste /",
    "T02TD2134E:194b-31": "kha che'i pandi ta dri med dpal bzang po'i zhal snga nas mdzad pa rdzogs so /",
    "T02TD2134E:194b-33": "// / dpal sa skya'i gtsug lag khang du mi chen lha rje ma ga ling gis zhus shing /",
    "T02TD2134E:194b-34": "yar lungs pa shud ke grags pa rgyal mchan gyis bsgyur ba'o /"
}