{
    "T02TD3347E:33b-0": "@33b # // rgya gar skad du /",
    "T02TD3347E:33b-1": "shr'i dzam bha la sya samkshipta s'a dha nam /",
    "T02TD3347E:33b-2": "bod skad du /",
    "T02TD3347E:33b-3": "dpal gnod gnas kyi mdor bsdus pa'i sgrub pa'i thabs /",
    "T02TD3347E:33b-4": "dpal gnod gnas la phyag 'tshal lo //",
    "T02TD3347E:33b-5": "sngar bstan pa'i cho gas snying gar zla ba'i dkyil 'khor gyi dbus su dpal gnod gnas gsum pa'i sa bon ni mdog ser ba stong pa'i lhas mnan pa zla ba phyed pas rnam par brgyan pa /",
    "T02TD3347E:33b-6": "de nyid las rdzogs pa'i dpal gnod gnas kha dog ser po phyag gnyis pa ;",
    "T02TD3347E:33b-7": "g-yas pa'i phyag na p'i dza p'u ra ka / g-yon pa'i phyag na rin po che'i char rab tu 'bebs bzhin pa'i ne'u le 'dzin pa sangs rgyas lnga'i cod pan can zhabs gnyis kyis dung gi tshogs dang /",
    "T02TD3347E:33b-8": "padma'i tshogs kyi gter chen po mnan pa /",
    "T02TD3347E:33b-9": "autpal sngon po'i phreng ba 'dzin pa /",
    "T02TD3347E:34a-0": "rgyan @34a * //",
    "T02TD3347E:34a-1": "thams cad kyis brgyan pa /",
    "T02TD3347E:34a-2": "dzam bha la'i gzugs su bdag nyid bsgom par bya'o //",
    "T02TD3347E:34a-3": "rang gi khyim du yang rin po che sna tshogs la sogs pa'i char rab tu 'bab par 'gyur bar bdag nyid bsam par bya'o //",
    "T02TD3347E:34a-4": "de nas phyag rgya bcing bar bya ste /",
    "T02TD3347E:34a-5": "lag pa gnyis khu tshur bcings te gung mo dag ni dbu ma'i tshigs gsum pa bkug pa ni dzam bha la'i phyag rgya zhes bya'o //",
    "T02TD3347E:34a-6": "aom dzam bha la dza len dr'a ya sv'a h'a /",
    "T02TD3347E:34a-7": "sngags 'di nyid kyis rje btsun la chu gtor ba brgya rtsa brgyad dbul bar bya'o //",
    "T02TD3347E:34a-8": "phyi nas mchod pa bya ste sngags bzla bar bya'o //",
    "T02TD3347E:34a-9": "de nas dngos grub ni sbyin pa chen por 'gyur te the tshom med do //",
    "T02TD3347E:34a-10": "dpal dzam bha la'i sgrub pa'i thabs mdor bsdus pa'o //",
    "T02TD3347E:34a-11": "slob dpon badzra tsandra go mis mdzad pa rdzogs so //",
    "T02TD3347E:34a-12": "pandi ta don yod rdo rje dang /",
    "T02TD3347E:34a-13": "khams pa lo ts'a ba dge slong ba ris bsgyur cing zhus pa'o//"
}