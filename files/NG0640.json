{
    "NG0640:1": "@#// rgya gar skad du //",
    "NG0640:2": "da ki ni tsa kru tan ma tan tra na ma /",
    "NG0640:3": "bod skad du /",
    "NG0640:4": "mkha' 'gro dpa' bo dpa' mo pho thems mo thems kyi rgyud ces bya ba /",
    "NG0640:5": "mkha' 'gro sde bzhi la phyag 'tshal lo //",
    "NG0640:6": "'di skad bdag gis thos pa'i dus gcig na /",
    "NG0640:7": "dur khrod chen po'i gnas mchog na //",
    "NG0640:8": "mkha' 'gro rdo rje phag mo la //",
    "NG0640:9": "'khor du mkha' 'gro sde bzhis bskor //",
    "NG0640:10": "dpa' bo dpa' mo bskor ba'i tshe //",
    "NG0640:11": "bram ze blo ldan mchog sred kyis //",
    "NG0640:12": "mkha' 'gro ma la 'di skad zhus //",
    "NG0640:13": "e ma mkha' 'gro ye shes che //",
    "NG0640:14": "ye shes mkha' 'gro sgrub pa la //",
    "NG0640:15": "pho thems mo thems ji ltar bdog / de yi gdams pa bstan du gsol //",
    "NG0640:16": "zhes zhus so //",
    "NG0640:17": "gleng gzhi'i le'u ste dang po'o ///",
    "NG0640:18": "/ ye shes mkha' 'gros bka' stsal pa //",
    "NG0640:19": "e @#//",
    "NG0640:20": "ma mkha' 'gro gsang ba'i gnad //",
    "NG0640:21": "yi ge bzhi pa zhes bya ba //",
    "NG0640:22": "mkha' 'gro pho mo'i gnad yin te //",
    "NG0640:23": "ha ri ni sa zhes bya ba //",
    "NG0640:24": "mkha' 'gro sde bzhi'i snying po yin //",
    "NG0640:25": "ra tsa hri ya zhes bya ba //",
    "NG0640:26": "dbang chen sde bzhi'i snying po yis //",
    "NG0640:27": "'di yi sgrub thabs rnam pa lnga //",
    "NG0640:28": "sku bsgrub pa dang gsung bsgrub pa //",
    "NG0640:29": "thugs bsgrub pa dang yon tan bsgrub //",
    "NG0640:30": "'phrin las bsgrub pa dag dang lnga //",
    "NG0640:31": "de dag re la bzhi bzhi ste //",
    "NG0640:32": "sku bsgrub pa yi yi ge bzhi //",
    "NG0640:33": "byin rlabs nus pa'i yi ge bzhi //",
    "NG0640:34": "snang ba bsgyur pa'i yi ge bzhi //",
    "NG0640:35": "bar chad bsal ba'i yi ge bzhi //",
    "NG0640:36": "longs spyod bsdu pa'i yi ge bzhi //",
    "NG0640:37": "gsung bsgrub pa la rnam pa bzhi //",
    "NG0640:38": "rang nyid smra ba'i seng ger gtang ba'i yi ge bzhi //",
    "NG0640:39": "gzhan lkugs su gzhug pa'i yi ge bzhi //",
    "NG0640:40": "thos pa 'dzin pa'i yi ge bzhi //",
    "NG0640:41": "rig sngags mnan pa'i yi ge bzhi //",
    "NG0640:42": "thugs bsgrub pa la rnam pa bzhi //",
    "NG0640:43": "mngon shes 'ong ba'i yi ge bzhi //",
    "NG0640:44": "rten 'brel 'char ba'i yi ge bzhi //",
    "NG0640:45": "bsam gtan 'phar ba'i yi ge bzhi //",
    "NG0640:46": "yid 'phrog pa yi yi ge bzhi //",
    "NG0640:47": "yon tan bsgrub pa la yang rnam pa bzhi //",
    "NG0640:48": "rkang mgyogs 'ong ba'i yi ge bzhi //",
    "NG0640:49": "drod skye ba yi ge bzhi //",
    "NG0640:50": "mi snang bsgrub pa'i yi ge bzhi //",
    "NG0640:51": "mkha' spyod bsgrub pa'i yi ge bzhi //",
    "NG0640:52": "'phrin las bsgrub pa'i yi ge bzhi //",
    "NG0640:53": "brgya byin lha'i dbang pos 'khor lo sgyur ba'i rgyal po zil gyis mnan pa /",
    "NG0640:54": "ha ya g+h+ri ba mig gi 'khor los glang po che zil gyis mnan pa /",
    "NG0640:55": "lang ga mgrin bcu mig gi 'khor los mi rgod zil gyis mnan pa /",
    "NG0640:56": "ku ku ra tsa mig gi 'khor los lce spyang zil gyis mnan pa'o //",
    "NG0640:57": "man ngag nyi shu bstan pa'o //",
    "NG0640:58": "phyi skor gdams pa'i man ngag bzhi //",
    "NG0640:59": "nang skor snying gi man ngag bzhi //",
    "NG0640:60": "gsang skor mig gi gdams pa bzhi //",
    "NG0640:61": "yang gsung thugs kyi man ngag bzhi //",
    "NG0640:62": "de ltar man ngag bcu drug yod //",
    "NG0640:63": "mi sdod pa gsum gyis dkyil 'khor gsum lam du bslang */",
    "NG0640:64": "go bgo pas dran pa gsum lam du bslang */",
    "NG0640:65": "yi ge 'bru bzhis 'khor lo gsum lam du bslang */",
    "NG0640:66": "mtshungs pa gsum gyis 'du ba gsum lam du bslang */",
    "NG0640:67": "lha'i zhal mthong bar 'dod pa na sangs rgyas kyi sku la sa rde gzugs /",
    "NG0640:68": "mi brjed pa'i gzungs thob par 'dod na /",
    "NG0640:69": "drang srong gsung la sa rde gzugs /",
    "NG0640:70": "gnas lugs kyi don rtogs par 'dod na /",
    "NG0640:71": "ye shes kyi thugs la sa rde'u gzugs /",
    "NG0640:72": "thun mong gi dngos grub thob par 'dod na /",
    "NG0640:73": "dka' thub la sa rde'u gzugs /",
    "NG0640:74": "nad rnam pa bzhi sems can bzhi'i skad kyis yul 'don /",
    "NG0640:75": "tha mal pa bzhi'i 'khor lo bzhi'i mtshan nyid kyis yul gdon /",
    "NG0640:76": "rtsa'i dug gsum 'byung ba gzhug pa'i yi ges yul gdon /",
    "NG0640:77": "bsdus pa'i yi ge lnga /",
    "NG0640:78": "mngon par sangs rgya ba'i yi ge / 'jig rten",
    "NG0640:79": "gyi mi ma yin dpung tshogs bskyed pa'i yi ge",
    "NG0640:80": "/ thun mong gi zas tshogs dang gos tshogs 'du",
    "NG0640:81": "ba'i yi ge / 'byung @#//",
    "NG0640:82": "ba ro snyoms pa'i yi ge / las phran tshegs",
    "NG0640:83": "kyi yi ge / de ltar gnad dang thems dag",
    "NG0640:84": "gis // mkha' 'gro sde bzhi gnad la bor ba gces //",
    "NG0640:85": "thems mdor bstan pa'i le'u ste gnyis pa'o ///",
    "NG0640:86": "/ de nas bram ze blo ldan mchog sred kyis zhus pa /",
    "NG0640:87": "e ma ye shes mkha' 'gro ma //",
    "NG0640:88": "ye shes mkha' 'gro ji ltar bsgrub //",
    "NG0640:89": "las kyi thems rnams ji ltar bgyi //",
    "NG0640:90": "man ngag rgyas par bshad du gsol //",
    "NG0640:91": "de skad gsol pa gsan nas kyang *//",
    "NG0640:92": "ye shes mkha' 'gros bka' stsal ba //",
    "NG0640:93": "ye shes mkha' 'gro gsang ba'i gnad //",
    "NG0640:94": "rgya skad tshigs bzhi'i sgor 'jug pa //",
    "NG0640:95": "dad dang brtson 'grus snying rjer ldan pa gces //",
    "NG0640:96": "bka' babs lung la dbang thob gces //",
    "NG0640:97": "yid dam bsnyen pa 'thems pa gces //",
    "NG0640:98": "'jig rten bya bzhag 'khor ba blos gtang gces /",
    "NG0640:99": "dur khrod gling dang g.ya' dang gangs la sdod pa gces /",
    "NG0640:100": "de ltar gces pa lngas bstan nas /",
    "NG0640:101": "rig pa btsan thabs su shar pa'i gtum mo /",
    "NG0640:102": "mkha' 'gro ma'i 'bar gnad /",
    "NG0640:103": "gsang ba sngags kyi yang snying */",
    "NG0640:104": "nyams su blang ba'i rim pa /",
    "NG0640:105": "zhi bar bsnyen dang drag por bsgrub //",
    "NG0640:106": "zhi bar bsnyen pa bya 'dod na //",
    "NG0640:107": "rang nyid dran rdzogs phag mor bsgom //",
    "NG0640:108": "spyi bor bla ma bsgom par bya //",
    "NG0640:109": "snying khar dpa' bo sde lnga bsam //",
    "NG0640:110": "lte bar dpa' mo sde lnga bsam //",
    "NG0640:111": "hri ma /",
    "NG0640:112": "ha ri ni sa /",
    "NG0640:113": "ra tsa hri ya /",
    "NG0640:114": "dpa' bo dpa' mo bsgrub pa'i sngags //",
    "NG0640:115": "bsnyen pa sngon du song ba dang *//",
    "NG0640:116": "drag pos bsgrub pa bya ba ni //",
    "NG0640:117": "snying kha g.yas su ye shes da ki ma //",
    "NG0640:118": "g.yon du rin chen da ki ma //",
    "NG0640:119": "mgrin par pad+ma da ki la //",
    "NG0640:120": "lte bar las kyi da ki ma //",
    "NG0640:121": "dbang chen pho bzhi ngag dang ldan //",
    "NG0640:122": "de ltar gsal gdab sngags 'di bzlas //",
    "NG0640:123": "ha ri ni sa /",
    "NG0640:124": "ra tsa hri ya /",
    "NG0640:125": "de la grub pa'i rtags bstan pa //",
    "NG0640:126": "ri bo'i kha na 'dug pa dang *//",
    "NG0640:127": "skye bo'i tshogs kyis phyag byed dang *//",
    "NG0640:128": "bud med mang pos bskor ba dang *//",
    "NG0640:129": "chu bo chen po brgal ba dang *//",
    "NG0640:130": "me chen 'bar bas bsregs pa dang *//",
    "NG0640:131": "rlung chen byung nas kheg pa dang *//",
    "NG0640:132": "zas skom gos kyis bkur byed dang *//",
    "NG0640:133": "de ltar byung na grub pa yin //",
    "NG0640:134": "yug sar byung na bshags pa bya //",
    "NG0640:135": "sprang por byung na gtor tshogs bya //",
    "NG0640:136": "ngu zhing byung na dka' thub bya //",
    "NG0640:137": "rgyal po btsun mor byung ba na //",
    "NG0640:138": "yi ge gsum gyis mgo yang mnan //",
    "NG0640:139": "mi reng phyugs su byung na dka' thub bya //",
    "NG0640:140": "mdze mor byung na dam tshig bskang *//",
    "NG0640:141": "phyir la bskyed na bsgrub par bya //",
    "NG0640:142": "de ltar rtags dang sbyar bar bya //",
    "NG0640:143": "lus ni mi dal sgul bskyod bya //",
    "NG0640:144": "ngag ni mi dam bzlas pa bya //",
    "NG0640:145": "yid ni mi dal gsal stong bsgom //",
    "NG0640:146": "dpal gyi mkha' 'gro gsang ba 'di //",
    "NG0640:147": "'gro kun chags yid bral bar 'gyur //",
    "NG0640:148": "zhes mkha' 'gro bsgrub pa'i le'u ste gsum pa'o //  // de nas yang dag bshad bya ba //",
    "NG0640:149": "byin rlabs 'byung ba'i yi ge bzhi //",
    "NG0640:150": "bdag nyid rdo rje phag mor bsgom //",
    "NG0640:151": "snying kha g.yas @#//",
    "NG0640:152": "g.yon lte ba dang *//",
    "NG0640:153": "gsum du da ki bskyed par bya //",
    "NG0640:154": "bla ma'i spyi bor bsgom par bya //",
    "NG0640:155": "sngags kyi nga rgyal bzlas pa ni //",
    "NG0640:156": "ha ri ni sa /",
    "NG0640:157": "sngags dang mkha' 'gro ngo sprad nas //",
    "NG0640:158": "snang ba zil gyis mnan par bya //",
    "NG0640:159": "rtog pa har por btang nas ni //",
    "NG0640:160": "ha ni rdo rje mkha' 'gro ma //",
    "NG0640:161": "ri ni rin chen da ki ma //",
    "NG0640:162": "ni ni pad+ma da ki ma //",
    "NG0640:163": "sa ni las kyi da ki ma //",
    "NG0640:164": "mkha' 'gro rnam bzhis byin gyis rlobs //",
    "NG0640:165": "zhes byin brlabs nus pa'i yi ge bzhi bstan pa'i",
    "NG0640:166": "le'u ste bzhi pa'o // // de nas yang dag",
    "NG0640:167": "bshad bya ba // snang ba bsgyur ba'i yi ge bzhi //",
    "NG0640:168": "ha chad po de lta ba /",
    "NG0640:169": "ri mi 'gyur ba sgom pa /",
    "NG0640:170": "ni dbang du sdud pa spyod pa /",
    "NG0640:171": "sa sra zhing mkhregs pa 'bras bu bstan //",
    "NG0640:172": "lta ba lta ru med pa chu la ral gri brgyab pa 'dra //",
    "NG0640:173": "sgom pa yengs med chu bo'i rgyun dang 'dra //",
    "NG0640:174": "spyod pa nyams myong phyir shor ba mtsho rdol ba 'dra //",
    "NG0640:175": "'bras bu spyad kyis mi zad pa sa dang 'dra //",
    "NG0640:176": "zhes snang ba bsgyur ba'i yi ge bzhi bstan pa'i le'u ste lnga pa'o ///",
    "NG0640:177": "/ de nas yang dag bshad bya ba //",
    "NG0640:178": "bar chad bsal ba'i yi ge bzhi //",
    "NG0640:179": "has ni klu yi bar chad sel //",
    "NG0640:180": "ris ni gnyan gyi bar chad sel //",
    "NG0640:181": "nis ni srin mo'i bar chad sel //",
    "NG0640:182": "sa yis sa bdag bar chad sel //",
    "NG0640:183": "gnas bzhir ha ri ni sa bsgom //",
    "NG0640:184": "ha ri ni sa'i cho 'phrul las //",
    "NG0640:185": "ye shes lha yang mi snang na //",
    "NG0640:186": "bar chad rnam bzhi lta ci smos //",
    "NG0640:187": "zhes bar chad sel ba'i yi ge bzhi'i le'u ste drug pa'o ///",
    "NG0640:188": "/ de nas yang dag bshad bya ba //",
    "NG0640:189": "longs spyod bsdu ba'i yi ge bzhi //",
    "NG0640:190": "ha ri ni sa zhes bya ba //",
    "NG0640:191": "has ni chos rnams 'du ba yin //",
    "NG0640:192": "ris ni zas rnams 'du ba yin //",
    "NG0640:193": "nis ni mi rnams 'du ba yin //",
    "NG0640:194": "sas ni nor rnams 'du ba yin //",
    "NG0640:195": "de rnams 'du bar 'dod pa na //",
    "NG0640:196": "phyi yi sbyin sreg mkha' 'gro mchod //",
    "NG0640:197": "rang gi za 'phro 'bor snying 'dod na bor //",
    "NG0640:198": "gzhan la gter bar byed na yang *//",
    "NG0640:199": "mkha' 'gro ma la byin par bsam //",
    "NG0640:200": "ci za ci 'thung mkha' 'gro mchod //",
    "NG0640:201": "des ni 'du ba rnam bzhi 'byung *//",
    "NG0640:202": "zhes longs spyod bsdu ba'i yi ge bzhi bstan pa'i",
    "NG0640:203": "le'u ste bdun pa'o // // de nas yang dag",
    "NG0640:204": "bshad bya ba // rang smra ba'i seng ger gtang ba'i yi ge bzhi /",
    "NG0640:205": "ha ri ni sa zhes bya ba //",
    "NG0640:206": "ha mkha' 'gro ma'i brda'i skad //",
    "NG0640:207": "ri gnod sbyin srin po 'dre yi skad //",
    "NG0640:208": "ni sam kri ta lha'i skad *//",
    "NG0640:209": "sa rdol pa bod kyi rang skad //",
    "NG0640:210": "skad bzhi tshangs pa'i sgra skad bzlas //",
    "NG0640:211": "ngag tu ji skad zer snying 'don par bya //",
    "NG0640:212": "de nas chos dang sgra skad rnams //",
    "NG0640:213": "rang bzhin dag gis 'ong bar 'gyur //",
    "NG0640:214": "'gro drug lha klu gang yin yang *//",
    "NG0640:215": "sgra skad dag ni shes par 'gyur //",
    "NG0640:216": "phyi nang chos la mkhas par 'gyur //",
    "NG0640:217": "mthu sogs gsang sngags gang yang 'grub //",
    "NG0640:218": "legs nyes rgyu 'bras kha nas smra //",
    "NG0640:219": "smra ba'i seng ger bdag 'gyur ro //",
    "NG0640:220": "rang smra ba'i seng ger btang ba'i le'u @#//",
    "NG0640:221": "ste brgyad pa'o ///",
    "NG0640:222": "/ de nas yang dag bshad bya ba //",
    "NG0640:223": "gzhan lkugs su gzhug pa'i yi ge bzhi //",
    "NG0640:224": "ha ri ni sa zhes bya ba //",
    "NG0640:225": "has ni rlung yang gnon pa yin //",
    "NG0640:226": "ris ni yid kyang gnon pa yin //",
    "NG0640:227": "nis ni ngag kyang gnon pa yin //",
    "NG0640:228": "sas ni lus kyang gnon pa las //",
    "NG0640:229": "gzhan dag zil gyis gnon pa ni //",
    "NG0640:230": "lce ni lha mo gos dkar mor sgom //",
    "NG0640:231": "lce skog mgron bu bu che gzhug / phyogs bzhir gom pa bdun bdun bor //",
    "NG0640:232": "ha ri ni sa brjod pa yis //",
    "NG0640:233": "gzhan gyis smra bar mi nus so //",
    "NG0640:234": "gzhan lkugs su gzhug pa'i le'u ste dgu pa'o //  // de nas yang dag bshad bya ba //",
    "NG0640:235": "thos pa 'dzin pa'i yi ge bzhi //",
    "NG0640:236": "ha ri ni sa zhes bya ba //",
    "NG0640:237": "has ni blo rnams 'phel bar byed //",
    "NG0640:238": "ris ni shes rab 'phel bar byed //",
    "NG0640:239": "nis ni dran pa myur bar byed //",
    "NG0640:240": "sas ni yid rnams gzung bar byed //",
    "NG0640:241": "khyor gang chu la brgya bzlas la /",
    "NG0640:242": "khrus byas khong du btang ba na //",
    "NG0640:243": "gsang sngags phyi nang sde snod chos //",
    "NG0640:244": "rtog ge la sogs mod la 'dzin //",
    "NG0640:245": "thos pa 'dzin pa'i ye ge'i le'u ste bcu pa'o //  // de nas yang dag bshad bya ba //",
    "NG0640:246": "rig sngags mnan pa'i yi ge bzhi //",
    "NG0640:247": "has ni nub pa sngags rnams gnon //",
    "NG0640:248": "ris ni dmigs pa'i las rnams gnon //",
    "NG0640:249": "nis ni dngos kyis gnon pa gnon //",
    "NG0640:250": "sas ni rten 'brel rdzas rnams gnon //",
    "NG0640:251": "dur khrod thod pa mtshan ngan du //",
    "NG0640:252": "rig sngags gtong ba'i ming rus gzhug / mkha' 'gro 'du ba'i gnas su sba //",
    "NG0640:253": "nus pa sngags dang rten 'brel rdzas //",
    "NG0640:254": "dmigs pa'i ting 'dzin mi rnams dngos //",
    "NG0640:255": "gang gis gnod pas mi tshugs 'gyur //",
    "NG0640:256": "rig sngags mnan pa'i le'u ste bcu gcig pa'o ///",
    "NG0640:257": "/ de nas yang dag bshad bya ba //",
    "NG0640:258": "mngon shes 'ong ba'i yi ge bzhi //",
    "NG0640:259": "ha ri ni sa zhes bya ba //",
    "NG0640:260": "ha ni sangs rgyas mkha' 'gro ma //",
    "NG0640:261": "sangs rgyas thob pa'i lung yang ston //",
    "NG0640:262": "ri ni dam tshig mkha' 'gro ma //",
    "NG0640:263": "mi ma yin dbang du sdud pa'i lung yang ston //",
    "NG0640:264": "ni ni chos kyi mkha' 'gro ma //",
    "NG0640:265": "phyi yi 'byung ba gtan la 'bebs //",
    "NG0640:266": "nang gi 'byung bzhi bcud la bor zhing lung yang ston //",
    "NG0640:267": "sa ni las kyi da ki ma //",
    "NG0640:268": "thun mong dngos grub 'byung ba'i lung yang ston //",
    "NG0640:269": "mngon par shes pa 'ong ba'i le'u ste bcu gnyis pa'o ///",
    "NG0640:270": "/ de nas yang dag bshad bya ba //",
    "NG0640:271": "rten 'brel 'char ba'i yi ge bzhi //",
    "NG0640:272": "ha ri ni sa zhes bya ba //",
    "NG0640:273": "ha ni sems kyi rten 'brel yin //",
    "NG0640:274": "ri ni rdo rje'i rten 'brel yin //",
    "NG0640:275": "ni ni chu yi rten 'brel yin //",
    "NG0640:276": "sa ni sa yi rten 'brel yin //",
    "NG0640:277": "gzhan yang phan 'dogs byed pa na //",
    "NG0640:278": "rig pa ci shar byed du gzhug / ma btub rten 'brel mi mthun pas //",
    "NG0640:279": "btub na de la phan 'dogs 'gyur //",
    "NG0640:280": "rang gi sems la 'di phan snyam pa bya //",
    "NG0640:281": "des ni de la phan 'dogs 'gyur //",
    "NG0640:282": "shes pa 'thum nas dka' thub rem la bya //",
    "NG0640:283": "rten 'brel khong nas 'char bar @#//",
    "NG0640:284": "'gyur //",
    "NG0640:285": "rten 'brel 'char ba'i le'u ste bcu gsum pa'o ///",
    "NG0640:286": "/ de nas yang dag bshad bya ba //",
    "NG0640:287": "bsam gtan 'phar ba'i yi ge bzhi //",
    "NG0640:288": "ha ri ni sa zhes bya ba //",
    "NG0640:289": "has ni sangs rgyas thob par byed //",
    "NG0640:290": "ris ni mi ma yin dbang du sdud *//",
    "NG0640:291": "nis ni mngon par shes pa 'byung *//",
    "NG0640:292": "sas ni las kun thams cad 'grub //",
    "NG0640:293": "rang nyid rdo rje mkha' 'gror bsgom //",
    "NG0640:294": "rkang pa'i mthil du rlung gi dkyil 'khor yam gyis mtshan pa sran ma'i gang bu tsam re sgom //",
    "NG0640:295": "de nas rlung gis me spar te //",
    "NG0640:296": "lte 'og gtum mo me'i rang bzhin la phog / lte ba'i pad 'dab brgyad kyi steng *//",
    "NG0640:297": "me chu kha sbyor yi ges bskor //",
    "NG0640:298": "me chu mnan par bsgoms la bzlas //",
    "NG0640:299": "des ni bsam gtan 'phar bar 'gyur //",
    "NG0640:300": "de nas 'phro gcod pa na //",
    "NG0640:301": "lte ba'i me rtse gsum du gzhug / snying kha mgrin pa spyi bor rims kyis bteg nas //",
    "NG0640:302": "mthar kun mi dmigs par bya'o //",
    "NG0640:303": "bsam gtan 'phar bar bya ba'i le'u ste bcu bzhi",
    "NG0640:304": "pa'o // // de nas yang dag bshad bya ba",
    "NG0640:305": "// yid 'phrog pa'i yi ge bzhi la //",
    "NG0640:306": "ha ri ni sa zhes bya ba //",
    "NG0640:307": "ha rdo rje mkha' 'gro ma //",
    "NG0640:308": "ri rin chen mkha' 'gro ma //",
    "NG0640:309": "ni pad+ma mkha' 'gro ma /",
    "NG0640:310": "sa las kyi da ki ma /",
    "NG0640:311": "rdo rje mkha' 'gro mas mo'i yid 'phrog / rin",
    "NG0640:312": "chen da ki mas nor gyi yid 'phrog / pad+ma",
    "NG0640:313": "da ki mas pho'i yid 'phrog / las kyi da",
    "NG0640:314": "ki mas kun gyi yid 'phrog / ha ri ni",
    "NG0640:315": "sa bzlas pa yis //",
    "NG0640:316": "lha 'dre mi gsum yid 'phrog ste //",
    "NG0640:317": "khyad par bu mo dbang du sdud //",
    "NG0640:318": "brgya byin lha yi bu mo 'gugs //",
    "NG0640:319": "mi yi bu mo smos ci dgos //",
    "NG0640:320": "yid 'phrog pa'i le'u ste bco lnga pa'o //  // de nas yang dag bshad bya ba //",
    "NG0640:321": "rkang mgyogs 'ong ba'i yi ge bzhi //",
    "NG0640:322": "ha ri nis zhes bya ba //",
    "NG0640:323": "has ni rlung yang 'degs par byed //",
    "NG0640:324": "ris ni rus pa 'debs par byed //",
    "NG0640:325": "nis ni sa rnams 'degs pa yin //",
    "NG0640:326": "sas ni sha yang 'degs pa yin //",
    "NG0640:327": "bya rgod tshil dang 'bru mar bsre //",
    "NG0640:328": "ha ri ni sa bzlas byas nas //",
    "NG0640:329": "rkang pa'i mthil la byug par bya //",
    "NG0640:330": "'gro tshe rkang mthil rlung gi ba dan gyis //",
    "NG0640:331": "tshig chen bzhi la bskyod par bsam //",
    "NG0640:332": "'gro ba rta bas mgyogs par 'gyur //",
    "NG0640:333": "rkang mgyogs kyi le'u ste bcu drug pa'o ///",
    "NG0640:334": "/ de nas yang dag bshad bya ba //",
    "NG0640:335": "mkha' spyod bsgrub pa'i yi ge bzhi //",
    "NG0640:336": "ha ri ni sa zhes bya ba //",
    "NG0640:337": "ha ni rnam rtog nyon mongs pa'i snang ba log pa'o //",
    "NG0640:338": "ri ni mya ngan 'das pa'i skam sa chen po'i snang ba log pa'o //",
    "NG0640:339": "ni ni 'jig rten gyi mi ma yin gyi snang ba log pa'o //",
    "NG0640:340": "sa ni snga ma gnyis tha mi dad kyi snang ba log pa'o //",
    "NG0640:341": "ha ri ni sa bzlas pa yi //",
    "NG0640:342": "sangs rgyas mkha' 'gros zhen pa rang log tu 'gro //",
    "NG0640:343": "dam tshig da kis thun mongs dngos grub 'byung *//",
    "NG0640:344": "chos kyi da kis zhag nyi shu rtsa gcig na mngon shes 'char /",
    "NG0640:345": "las kyi da kis thun mong ma yin pa'i dngos grub drod rang @#//",
    "NG0640:346": "'bar chen po zhag bdun nas 'byung */",
    "NG0640:347": "khye'u bu mo mtshan ldan lo bdun lon pa'i sha la bsgrubs /",
    "NG0640:348": "mes mi tshig / chus mi khyer /",
    "NG0640:349": "mtshon gyis mi tshugs /",
    "NG0640:350": "grang bas mi tshugs /",
    "NG0640:351": "lus la na tshas mi tshugs /",
    "NG0640:352": "tshe nyi zla dang mnyam /",
    "NG0640:353": "nang gi 'byung bzhi bcud la mnan pa'o //",
    "NG0640:354": "mkha' spyod bsgrub pa'i le'u ste bcu bdun pa'o ///",
    "NG0640:355": "/ de nas yang dag bshad bya ba //",
    "NG0640:356": "drod skye ba'i yi ge bzhi /",
    "NG0640:357": "ha ri ni sa zhes bya ba /",
    "NG0640:358": "ha rlung sro /",
    "NG0640:359": "ri drod skye /",
    "NG0640:360": "ni rtsa sro /",
    "NG0640:361": "sa lus sro /",
    "NG0640:362": "bdag nyid mkha' 'gro'i skur bsgoms la /",
    "NG0640:363": "gsang gnas yam las rlung bskyed la /",
    "NG0640:364": "ram las phog pas me 'bar /",
    "NG0640:365": "yi ge bzhi dmar hril li li 'dug pa yud tsam bsam /",
    "NG0640:366": "ngag tu yi ge bzhi pa bgrang grang na lus po sgul gsig / brtul zhugs bya'o //",
    "NG0640:367": "de ni drod rang 'bar du 'byung */",
    "NG0640:368": "drod skye ba'i le'u ste bco brgyad pa'o //  // de nas yang dag bshad bya ba //",
    "NG0640:369": "mi snang bsgrab pa'i yi ge bzhi //",
    "NG0640:370": "ha ri ni sa zhes bya ba //",
    "NG0640:371": "ha ni rlung gi sgrib shing yin //",
    "NG0640:372": "ri ni chu yi sgrib shing yin //",
    "NG0640:373": "ni ni me yi sgrib shing yin //",
    "NG0640:374": "sa ni sa yi sgrib shang yin //",
    "NG0640:375": "bya mo nag mo'i sgo nga ru //",
    "NG0640:376": "srin bu me khyer bdun bstsal nas //",
    "NG0640:377": "kha ru bcug la 'bru bzhi bzlas //",
    "NG0640:378": "gzhan gyis bdag nyid mi mthong la //",
    "NG0640:379": "bdag gis gzhan ni mthong bar 'gyur //",
    "NG0640:380": "sa chu me rlung gang gis kyang *//",
    "NG0640:381": "bdag la tshugs par mi 'gyur ro //",
    "NG0640:382": "mi snang ba bsgrub pa'i le'u ste bcu dgu pa'o //    // de nas yang dag bshad bya ba //",
    "NG0640:383": "brgya byin lha yi 'khor lo yis //",
    "NG0640:384": "rgyal po zil gyis mnan pa ni //",
    "NG0640:385": "ras sam shin shun gro ga la //",
    "NG0640:386": "lha dbang brgya byin lto ba ru //",
    "NG0640:387": "ha ri ni sa zhes pa dang *//",
    "NG0640:388": "ra tsa hri ya zhes pa bri //",
    "NG0640:389": "dbus su gang la bya ba bri //",
    "NG0640:390": "'khor los sgyur ba la sogs ba //",
    "NG0640:391": "mi dang mi ma yin pa yi //",
    "NG0640:392": "rgyal po thams cad zil gyis gnon /",
    "NG0640:393": "brgya byin lha'i 'khor los rgyal po zil gyis gnon pa'i le'u ste nyi shu pa'o ///",
    "NG0640:394": "/ de nas yang dag bshad bya ba //",
    "NG0640:395": "ha ya g+h+ri ba'i mig gi 'khor lo yis //",
    "NG0640:396": "glang chen zil gyi mnan pa ni //",
    "NG0640:397": "rta mgrin lto bar 'khor lo bri //",
    "NG0640:398": "ha ri ni sa zhes pa dang *//",
    "NG0640:399": "ra tsa hri ya zhes bya bri //",
    "NG0640:400": "'khor lo sngags kyis bskor byas nas //",
    "NG0640:401": "klu dang byol song glang chen rnams //",
    "NG0640:402": "byol song rigs rnams zil gyis gnon //",
    "NG0640:403": "ha ya g+h+ri ba'i mig gi 'khor lo'i le'u ste nyer gcig pa'o ///",
    "NG0640:404": "/ dai nas yang dag bshad bya ba //",
    "NG0640:405": "lang ga mgrin bcu'i 'khor lo yis //",
    "NG0640:406": "mi rgod zil gyis mnan pa ni //",
    "NG0640:407": "srin po'i lte bar 'khor la bri //",
    "NG0640:408": "ha ri ni sa zhes pa dang *//",
    "NG0640:409": "ra tsa hri ya zhes pa bri //",
    "NG0640:410": "'khor lo sngags kyis bskor byas nas //",
    "NG0640:411": "dgra dang 'dre rgod 'byung po'i tshogs //",
    "NG0640:412": "thams cad zil gyis gnon par byed //",
    "NG0640:413": "lang ga mgrin bcu'i 'khor lo'i le'u ste nyer gnyis",
    "NG0640:414": "pa'o // // de nas yang dag bshad bya ba",
    "NG0640:415": "// ku ku ra tsa'i mig gi 'khor lo @#//",
    "NG0640:416": "yis //",
    "NG0640:417": "lce spyang zil gyis mnan pa ni //",
    "NG0640:418": "seng ge dkar mo'i pags bu la //",
    "NG0640:419": "seng ge dkar mo'i lto ba ru //",
    "NG0640:420": "ha ri ni sa zhes pa dang *//",
    "NG0640:421": "ra tsa hri ya zhes pa bri //",
    "NG0640:422": "'khor lo sngags kyis bskor byas nas //",
    "NG0640:423": "rang gi lus la btags pa na //",
    "NG0640:424": "lce spyang ri spyang lung spyang dang *//",
    "NG0640:425": "stag gzig dom dred gcan gzan rnams //",
    "NG0640:426": "thams cad zil gyis gnon par byed //",
    "NG0640:427": "ku ku ra tsa'i mig gi 'khor lo'i le'u ste nyer gsum pa'o ///",
    "NG0640:428": "/ de nas yang dag bshad bya ba //",
    "NG0640:429": "phyi skor gdams pa'i yan lag bzhi //",
    "NG0640:430": "spyi bo bde chen 'khor lo na //",
    "NG0640:431": "ye shes mkha' 'gro rtogs pa bskyed //",
    "NG0640:432": "mgrin pa longs spyod 'khor lo na //",
    "NG0640:433": "dam tshig mkha' 'gro dbang du sdud //",
    "NG0640:434": "snying kha chos kyi 'khor lo na //",
    "NG0640:435": "chos kyi mkha' 'gros dngos grub ster //",
    "NG0640:436": "lte ba sprul pa'i 'khor lo na //",
    "NG0640:437": "las kyi mkha' 'gros 'byung ba gcun //",
    "NG0640:438": "phyi skor gdams pa'i yan lag gi le'u ste nyer bzhi pa'o ///",
    "NG0640:439": "/ de nas yang dag bshad bya ba //",
    "NG0640:440": "nang skor sny-ing gi yan lag bzhi la //",
    "NG0640:441": "rdo rje mkha' 'gro dbang du ma 'dus pas //",
    "NG0640:442": "rtogs pa skye ru ma btub na //",
    "NG0640:443": "bdud rtsi lnga la spyod par bya //",
    "NG0640:444": "snang ba zil gyis ma non na //",
    "NG0640:445": "rin chen mkha' 'gro dbang du ma 'dus pas //",
    "NG0640:446": "de la dka' thub rem la bya //",
    "NG0640:447": "lus la drod du ma skyes na //",
    "NG0640:448": "pad+ma mkha' 'gro dbang du ma 'dus pas //",
    "NG0640:449": "de la tshogs 'khor rem la bya //",
    "NG0640:450": "zas dang 'du 'dzi ma 'dus na //",
    "NG0640:451": "las kyi da ki dbang du ma 'dus pas //",
    "NG0640:452": "de la zas kyi sbyin sreg bya //",
    "NG0640:453": "nang skor snying gi le'u ste nyer lnga pa'o ///",
    "NG0640:454": "/ de nas yang dag bshad bya ba //",
    "NG0640:455": "gsang skor mig gi gdams pa ni //",
    "NG0640:456": "mi rtog pa yi ye shes dang *//",
    "NG0640:457": "rdzas dang longs spyod khong nas 'char //",
    "NG0640:458": "bde ba dang drod gang 'dod pa'i 'khor lo bzhi g.yon phyogs su bskor /",
    "NG0640:459": "lus kyi bde ba /",
    "NG0640:460": "ngag gi nus pa /",
    "NG0640:461": "sems kyi rtogs pa la g.yas nas bskor /",
    "NG0640:462": "snang ba bsgyur ba /",
    "NG0640:463": "bar chad bsal ba /",
    "NG0640:464": "longs spyod bsdu ba gsum /",
    "NG0640:465": "gang 'dod bshams la gdags par bya /",
    "NG0640:466": "gsang skor gdams pa'i le'u ste nyer drug pa'o //  // de nas yang dag bshad bya ba //",
    "NG0640:467": "yang gsang thugs kyi man ngag bzhi //",
    "NG0640:468": "ting 'dzin dran pa gnad kyi gzer gyi yi ge bzhi /",
    "NG0640:469": "ha phyad po mtha' bral lta ba /",
    "NG0640:470": "ri mi 'gyur ba gsal ba sgom pa /",
    "NG0640:471": "ni thams cad dbang sdud spyod pa /",
    "NG0640:472": "sa sra zhing brtan pa de 'bras bu'o //",
    "NG0640:473": "a wa d+hu ti'i kha phye /",
    "NG0640:474": "mkha' 'gro ma kun d+har ma g.yas su bcug la /",
    "NG0640:475": "de la mi spar bar bsam /",
    "NG0640:476": "yang gsang thugs kyi man ngag gi le'u ste nyer bdun pa'o ///",
    "NG0640:477": "/ de nas yang dag bshad bya ba /",
    "NG0640:478": "yi ge 'bru bzhi'i 'khor lo bzhi nyams su blang ba ni /",
    "NG0640:479": "ha ri ni sa yi ge bzhi //",
    "NG0640:480": "da ki sde bzhi'i snying po ste //",
    "NG0640:481": "longs spyod spel zhing drod dang ldan //",
    "NG0640:482": "lus la bde chen 'bar bar 'gyur //",
    "NG0640:483": "bde bar 'dod na spyi bor @#//",
    "NG0640:484": "bskor //",
    "NG0640:485": "longs spyod 'dod na mgrin par bskor //",
    "NG0640:486": "lung ston 'dod na snying khar bskor //",
    "NG0640:487": "me drod 'dod na lte bar bskor //",
    "NG0640:488": "'khor lo bzhi nyams su blang ba'i le'u ste nyer brgyad pa'o ///",
    "NG0640:489": "/ de nas mi sdod pa gsum gyi dkyil 'khor lam du blang ba ni /",
    "NG0640:490": "lus mi sdod pa lha'i dkyil 'khor lam du blang */",
    "NG0640:491": "ngag mi sdod pa sngags kyi dkyil 'khor lam du blang */",
    "NG0640:492": "sems mi sdod pa chos nyid kyi dkyil 'khor lam du blang ba ni /",
    "NG0640:493": "dkyil 'khor lam slong gi le'u ste nyer dgu pa'o ///",
    "NG0640:494": "/ mtshungs pa gsum gyis 'du ba gsum lam du blang ba ni /",
    "NG0640:495": "lus da ki dang mtshungs pas nub mo mkha' 'gro 'du /",
    "NG0640:496": "sngags dngos grub kyi gter dang mtshungs pas /",
    "NG0640:497": "nang nub zas 'du /",
    "NG0640:498": "rang bkur nas rgyal po dang mtshungs pas /",
    "NG0640:499": "nyin mo mi 'du'o //",
    "NG0640:500": "mtshungs pa gsum gyi le'u ste sum cu pa'o ///",
    "NG0640:501": "/ de nas yang dag bshad bya ba /",
    "NG0640:502": "yi dam lha'i zhal mthong bar 'dod na /",
    "NG0640:503": "rang sangs rgyas kyi sa la sa rde gzugs pa ni /",
    "NG0640:504": "gdams ngag la nang byan tshud pa /",
    "NG0640:505": "sems nyid la gdeng tshud pa /",
    "NG0640:506": "snang ba la byan tshud pa'o //",
    "NG0640:507": "de gsum dang ldan na sangs rgyas kyi sa la sde tshugs /",
    "NG0640:508": "tshugs pa gsum gyi le'u ste so gcig pa'o ///",
    "NG0640:509": "/ mi brjed pa'i gzungs thob par 'dod na /",
    "NG0640:510": "drang srong gi gsung la sa rde gzugs par 'dod pa ni /",
    "NG0640:511": "shes bya sgro 'dogs chod pas mnyan pa'i gzungs thob /",
    "NG0640:512": "shes bya nyams su blangs pas bsam pa'i sgro 'dogs chod /",
    "NG0640:513": "shes bya gtan la phab pas sgom pa'i sgro 'dogs chod /",
    "NG0640:514": "de gsum gyis sgro 'dogs chod pas mi brjed pa'i gzungs thob bo //",
    "NG0640:515": "sgro 'dogs chod pa gsum gyi le'u ste so gnyis",
    "NG0640:516": "pa'o // // gnas lugs kyi don rtogs par 'dod",
    "NG0640:517": "na / ye shes kyi thugs la sa rde gzugs pa ni /",
    "NG0640:518": "lus bde bas 'byung ba'i na tshas mi tshugs /",
    "NG0640:519": "ngag bde bas bgegs kyis mi tshugs /",
    "NG0640:520": "yid bde bas rnam par rtog pas mi tshugs so //",
    "NG0640:521": "bde ba gsum gyi le'u ste so gsum pa'o //",
    "NG0640:522": "// thun mong gi dngos grub thob par 'dod na",
    "NG0640:523": "/ dka' thub la sa rde gzugs pa ni /",
    "NG0640:524": "bla ma sangs rgyas su mthong bas byin brlabs kyi dngos grub 'byung */",
    "NG0640:525": "gdams ngag la bdud rtsir mthong bas /",
    "NG0640:526": "nyams myong gi byin brlabs 'byung */",
    "NG0640:527": "bka' lung la nor bu rin po cher mthong bas /",
    "NG0640:528": "mi bslu ba'i dngos grub 'byung ngo //",
    "NG0640:529": "mthong ba gsum gyi le'u ste so bzhi pa'o //",
    "NG0640:530": "// rtsa'i dug gsum la 'byung ba gzhug pa gsum",
    "NG0640:531": "gyis yul gdon pa ni /",
    "NG0640:532": "lus la bde ba 'bar /",
    "NG0640:533": "ngag la nus pa 'bar /",
    "NG0640:534": "sems la rtogs pa 'bar /",
    "NG0640:535": "tha mal gyi nyon mongs pa bag la zha /",
    "NG0640:536": "ye shes rgyas pas nyon mongs pa'i dug yul thon /",
    "NG0640:537": "'bar ba gsum gyi le'u ste so lnga pa'o //",
    "NG0640:538": "// tha mal rnam pa bzhis 'khor lo bzhi'i mtshan",
    "NG0640:539": "nyid yul gdon pa ni / @#//",
    "NG0640:540": "rig pa tha mal du ma bzhag par /",
    "NG0640:541": "rig pa la ngar btags pas snang ba mi 'gyur ba'i dbang med /",
    "NG0640:542": "lus tha mal du ma bsdad chur nyal bas drod mi skye ba'i dbang med /",
    "NG0640:543": "lus kyi bya tha mal du ma bzhag brtul zhugs byas pas /",
    "NG0640:544": "'byung po la bar chad bya ba 'di dbang med /",
    "NG0640:545": "mi'i zla la tha mal du ma bsdad gcig pur",
    "NG0640:546": "bsdad na nyams myong la mi skye ba'i dbang med",
    "NG0640:547": "/ dbang med bzhi'i le'u ste so drug pa'o //",
    "NG0640:548": "// nad rnam pa bzhi sems can bzhi'i skad kyis",
    "NG0640:549": "yul gdon pa ni /",
    "NG0640:550": "tshang pa la has gdon /",
    "NG0640:551": "rlung la ris gdon /",
    "NG0640:552": "grang ba la sas gdon /",
    "NG0640:553": "'dus pa la ni sa cha mnyam mo //",
    "NG0640:554": "nad gdon zhi ba'i le'u ste so bdun pa'o //  // de nas yang dag bshad bya ba /",
    "NG0640:555": "mngon par 'tshang rgya ba'i yi ge ni /",
    "NG0640:556": "ha ni mi rtog chos kyi dbyings //",
    "NG0640:557": "ri ni mi 'gyur chos kyi sku //",
    "NG0640:558": "ni ni yang dag mi 'gyur ba //",
    "NG0640:559": "sa ni bsam gtan yang dag don //",
    "NG0640:560": "'di yi don dang gang ldan pa //",
    "NG0640:561": "mngon par 'tshang rgya ba'i yi ge yin /",
    "NG0640:562": "mngon par 'tshang rgya'i yi ge'u le'u ste so brgyad",
    "NG0640:563": "pa'o // // de nas yang dag bshad bya ba",
    "NG0640:564": "// lha 'dre dpung tshogs bskyed pa'i yi ge ni /",
    "NG0640:565": "ha ri ni sa /",
    "NG0640:566": "mo rgyun rnams kyi dpung bskyed pa yin /",
    "NG0640:567": "ra tsa hri ya /",
    "NG0640:568": "pho rgyud dpung tshogs bskyed pa yin //",
    "NG0640:569": "pho rgyud mo rgyud dpung gis ni //",
    "NG0640:570": "bar chad tshar ni gcod par byed //",
    "NG0640:571": "lha 'dre dpung tshogs bskyed pa'i le'u ste so dgu",
    "NG0640:572": "pa'o // // de nas yang dag bshad bya ba",
    "NG0640:573": "// zas tshogs gos tshogs 'du ba'i yi ge ni /",
    "NG0640:574": "ha ri ni sa /",
    "NG0640:575": "ra tsa hri ya /",
    "NG0640:576": "zhes gang 'dod me la sbyin sreg bya /",
    "NG0640:577": "mkha' 'gro tshogs dang gtor mas bskangs //",
    "NG0640:578": "zas dang nor rnams 'byung bar 'gyur //",
    "NG0640:579": "zas tshogs gos tshogs bsdu ba'i le'u ste bzhi bcu pa'o ///",
    "NG0640:580": "/ 'byung ba ro snyoms pa'i yi ge bzhi la /",
    "NG0640:581": "'byung ba me la chu btang ba /",
    "NG0640:582": "chu la sa btang ba la sogs pa'o //",
    "NG0640:583": "grang ba skyes na rkang mthil nas rlung gzhu ltar du 'phangs pas /",
    "NG0640:584": "gsang bar ram las me 'bar bas /",
    "NG0640:585": "lus zo stong lta bu'i nang nas yar me 'bar bar bsam /",
    "NG0640:586": "tshad ba skyed na ha dngul chu lta bu las /",
    "NG0640:587": "ye shes kyi bdud rtsi bab par bsam /",
    "NG0640:588": "rlung la mar khu lta bur bzhag / 'byung ba",
    "NG0640:589": "ro snyoms pa'i le'u ste zhe gcig pa'o // //",
    "NG0640:590": "las phran tshegs kyi yi ge ni /",
    "NG0640:591": "a+om ahhum ma ha ri ni sa /",
    "NG0640:592": "zhes pa'i yi ge brgyad /",
    "NG0640:593": "dbu rdeb pa'i yi ge 'o //",
    "NG0640:594": "ha a ri ni ma sa /",
    "NG0640:595": "yi ge drug pas khrag kyang bcad //",
    "NG0640:596": "ha ri ni a+om ahhum ma /",
    "NG0640:597": "yi ge bdun gyis rma yid gso //",
    "NG0640:598": "sa a+om ha a ri ni /",
    "NG0640:599": "yi ge drug gis sha ro 'byin //",
    "NG0640:600": "ri ni ma sa a+om a /",
    "NG0640:601": "yi ge drug gis zas kyang 'ju //",
    "NG0640:602": "hum ni sa ma a+om /",
    "NG0640:603": "yi ge lnga yis lus kyi gdon yang 'byin //",
    "NG0640:604": "a hum ha ri ni /",
    "NG0640:605": "yi ge lnga yis 'du ba'i mgo yang gnon //",
    "NG0640:606": "ma sa a+om ha a /",
    "NG0640:607": "yi ge lnga yis dri chu 'gags pa sel //",
    "NG0640:608": "sa ni a+om ma /",
    "NG0640:609": "yi ge bzhi yis bying ba gseng *//",
    "NG0640:610": "sa a+om @#//",
    "NG0640:611": "ha /",
    "NG0640:612": "yi ge gsum gyis 'thor ba sdud //",
    "NG0640:613": "ri a hum /",
    "NG0640:614": "yi ge gsum gyis gnyid kyang 'gug / ni ma /",
    "NG0640:615": "yi ge gnyis kyis rlung yang bzung *//",
    "NG0640:616": "ha /",
    "NG0640:617": "yi ge gcig gis tshad pa 'don //",
    "NG0640:618": "a /",
    "NG0640:619": "yi ge gcig gis skye ba med pa'i don btsal bar bya'o //",
    "NG0640:620": "las phran tshegs kyi le'u ste zhe gnyis pa'o //",
    "NG0640:621": "// de nas chos mkha' 'gros chos kyi dbyings su",
    "NG0640:622": "gnas / 'khor rnams rang gnas su dengs so //",
    "NG0640:623": "pho thems mo thems kyi rgyud rdzogs saho // //"
}