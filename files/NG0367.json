{
    "NG0367:1": "@#// rgya gar skad du /",
    "NG0367:2": "badzra sa tra sa ma ya /",
    "NG0367:3": "khe ma ha de ha push+tamr ga ra tan tra /",
    "NG0367:4": "bod skad du /",
    "NG0367:5": "rdo rje sems dpa' nam mkha' che bram ze rgyas pa'i rgyud /",
    "NG0367:6": "bcom ldan 'das dpal kun tu bzang po la",
    "NG0367:7": "phyag 'tshal lo //",
    "NG0367:8": "'di skad bshad pa'i dus na /",
    "NG0367:9": "'og min gyi gnas /",
    "NG0367:10": "chos nyid kyi mkha' /",
    "NG0367:11": "dbyings nyid kyi klong */",
    "NG0367:12": "sems nyid kyi gnas /",
    "NG0367:13": "ye shes sgrib pa mi mnga' ba'i gzhal yas na nyid kyi rang bzhin dang */",
    "NG0367:14": "nyid kyi ngo bo dang */",
    "NG0367:15": "nyid kyi thugs rjes sprul pa'i 'khor 'di lta ste /",
    "NG0367:16": "rang bzhin gyi 'khor chos kyi sku zhes bya ba dang */",
    "NG0367:17": "ngo bo nyid kyi 'khor longs spyod rdzogs pa'i sku zhes bya ba dang */",
    "NG0367:18": "thugs rje chen po'i 'khor sprul pa'i sku zhes bya ba dang */",
    "NG0367:19": "rdo rje sems dpa' la sogs pa 'byed pa med pa'i 'khor rnams dang thabs cig tu bzhugs so //",
    "NG0367:20": "de nas bcom ldan 'das kun tu bzang pos thams",
    "NG0367:21": "cad bsdus nas thig le chen po gcig tu bzhugs",
    "NG0367:22": "so // de nas rdo rje sems dpa'i nyid kyi",
    "NG0367:23": "rang bzhin thig le chen po gcig tu bzhugs pa",
    "NG0367:24": "de las phyung na bcom ldan 'das kun tu bzang",
    "NG0367:25": "po la dga' ba'i sems kyis dang ba'i mdangs phyung",
    "NG0367:26": "so // nas 'khod do // de nas bcom ldan",
    "NG0367:27": "'das kun tu bzang pos rdo rje sems dpa' la",
    "NG0367:28": "so // nas 'khod do // smras pa / rdo rje sems dpa' e ma ho //",
    "NG0367:29": "dga' ba'i sems skyes e ma'o //",
    "NG0367:30": "dang ba'i mdangs phyung e ma'o //",
    "NG0367:31": "nga las byung ba e ma'o /",
    "NG0367:32": "khyed @#/  / 'dud dga' ba e ma'o //",
    "NG0367:33": "zhes gsungs pas /",
    "NG0367:34": "rdo rje sems dpas zhus pa /",
    "NG0367:35": "ston pa'i ston pa kun tu bzang po lags //",
    "NG0367:36": "ston pa nyid kyang thig le spros pa med //",
    "NG0367:37": "'khor rnams kun kyang thig le spros pa med //",
    "NG0367:38": "bstan pa kun kyang thig le spros pa med //",
    "NG0367:39": "dus dang gnas kyang thig le spros pa med //",
    "NG0367:40": "thams cad kun kyang thig le spros med na //",
    "NG0367:41": "ston pa'i ston pas ci zhig ston par mdzad //",
    "NG0367:42": "'khor du 'khor ba'i 'khor ni ci la 'khor //",
    "NG0367:43": "'khor la ston pas ci zhig ston par mdzad //",
    "NG0367:44": "dus dang gnas ni gcig pa ci lta bu //",
    "NG0367:45": "zhes pa dang */",
    "NG0367:46": "de nas kun tu bzang pos 'di skad ces gsungs so //",
    "NG0367:47": "ngas don la ma lus pa sgrar bshad kyis yid",
    "NG0367:48": "la byos shig / sems nyid kun tu bzang po",
    "NG0367:49": "nga nyid ni // ston pa dang ni bstan pa 'khor dus gnas //",
    "NG0367:50": "nga las byung bas ye nas thig le ste //",
    "NG0367:51": "nga yis rang bzhin thig ler bstan pa yin //",
    "NG0367:52": "thig le ye nas spros pa med pa'i don //",
    "NG0367:53": "snying po ma spros ye nas thig le yin //",
    "NG0367:54": "zhes gsungs so //",
    "NG0367:55": "rdo rje sems dpa' nam mkha' che bram ze rgyas pa'i rgyud las /",
    "NG0367:56": "gleng gzhi'i le'u ste dang po'o //    // de nas yang rdo rje sems dpas zhus pa /",
    "NG0367:57": "bcom ldan bde chen kun bzang po //",
    "NG0367:58": "nyid kyi rtsa ba bshad du gsol //",
    "NG0367:59": "zhes zhus pas /",
    "NG0367:60": "kun tu bzang pos bka' stsal pa //",
    "NG0367:61": "nyon cig nga la 'dus pa'i 'khor //",
    "NG0367:62": "nga yi rang bzhin bstan pa ni //",
    "NG0367:63": "gnas ni chos nyid dbyings na gnas //",
    "NG0367:64": "gsal ni rig pa'i mkha' la gsal /",
    "NG0367:65": "khyab ni snod bcud kun la khyab //",
    "NG0367:66": "byung ni snang srid kun tu byung *//",
    "NG0367:67": "yin ni byang chub sems yin to //",
    "NG0367:68": "bstan ni theg pa dgu ru bstan //",
    "NG0367:69": "'dus ni rdzogs pa chen por 'dus //",
    "NG0367:70": "bstan du mtshan ma'i dngos po med //",
    "NG0367:71": "mthong du med pa'i yul dang bral //",
    "NG0367:72": "shes su tshig gis brjod du med //",
    "NG0367:73": "rgyu las ma byung snying po 'di //",
    "NG0367:74": "yod ni gcig las med pa ste //",
    "NG0367:75": "spros ni sna tshogs khyab par spros //",
    "NG0367:76": "brtags pas ma mthong cir yang mthong *//",
    "NG0367:77": "gang ltar bsgom yang 'gyur ba med //",
    "NG0367:78": "tha dad spros kyang thig le gcig / kun bral nyag gcig ci ma yang *//",
    "NG0367:79": "mthong byed sna tshogs kun gyis gzhi //",
    "NG0367:80": "dmigs su med par mtshon te bstan //",
    "NG0367:81": "de 'dod nges par rtogs 'dod na //",
    "NG0367:82": "de ni nam mkha' lta bur brtags //",
    "NG0367:83": "don ni chos nyid skye ba med //",
    "NG0367:84": "rtags ni sems nyid 'gag pa med //",
    "NG0367:85": "nam mkha' lta bu'i chos nyid la //",
    "NG0367:86": "nam mkha' lta bu'i dpe yis mtshon //",
    "NG0367:87": "dmigs su med pa'i chos nyid la //",
    "NG0367:88": "dmigs pa med par mtshon te bstan //",
    "NG0367:89": "tshig tu brjod pa med pa la //",
    "NG0367:90": "brjod du med pa'i tshig brjod do //",
    "NG0367:91": "dmigs med don gyi ngo bo bstan //",
    "NG0367:92": "don chen 'di yis rtogs par byed //",
    "NG0367:93": "'di yis don chen ma rtogs na //",
    "NG0367:94": "don gyi sgra tshig ci bstan kyang *//",
    "NG0367:95": "snying po'i don dang 'phrad mi 'gyur //",
    "NG0367:96": "zhes gsungs so //",
    "NG0367:97": "rdo rje @#/  / sems dpa' nam mkha' che bram ze rgyas pa'i rgyud las /",
    "NG0367:98": "snying po rtsa ba bstan pa'i le'u ste gnyis pa'o",
    "NG0367:99": "// // de nas yang rdo rje sems dpas zhus",
    "NG0367:100": "pa / bcom ldan bde chen kun bzang po //",
    "NG0367:101": "ston pa dang ni bstan pa dang *//",
    "NG0367:102": "de bzhin 'khor tshogs bshad du gsol //",
    "NG0367:103": "zhes zhus pas /",
    "NG0367:104": "kun tu bzang pos bka' stsal pa //",
    "NG0367:105": "nyon cig nga yi 'dus pa'i 'khor //",
    "NG0367:106": "ston pa yang ni rnam gsum ste //",
    "NG0367:107": "bstan pa yang ni rnam pa gsum //",
    "NG0367:108": "de 'dzin 'khor yang gsum du bstan //",
    "NG0367:109": "ston pa gsum ni 'di lta ste //",
    "NG0367:110": "chos kyi rang bzhin ston pa dang *//",
    "NG0367:111": "chos kyi ngo bo ston pa dang *//",
    "NG0367:112": "don gyi sgra tshig ston pa'o //",
    "NG0367:113": "rang bzhin ston pa'i ston pas ni //",
    "NG0367:114": "skye ba med pa'i byin brlabs las //",
    "NG0367:115": "ji ltar snang ba'i chos rnas kun //",
    "NG0367:116": "de bzhin nyid du ston par byed / ngo bo ston pa'i ston pas ni //",
    "NG0367:117": "ji ltar snang ba'i chos rnams kun //",
    "NG0367:118": "stong pa nyid kyi skur byung nas //",
    "NG0367:119": "ngo bo de las med par ston //",
    "NG0367:120": "sgra tshig ston pa'i ston pas ni //",
    "NG0367:121": "chos rnams don gyi sgrar bsdus nas //",
    "NG0367:122": "ma rig mi shes sems can la //",
    "NG0367:123": "de don sgra tshig sdebs nas ston //",
    "NG0367:124": "bstan pa rnam pa gsum ni 'di lta ste //",
    "NG0367:125": "chos sku'i bstan pa de bzhin nyid du bstan //",
    "NG0367:126": "de bzhin nyid la rnam par dbye ru med //",
    "NG0367:127": "ji ltar snang ba'i chos rnams thams cad kun //",
    "NG0367:128": "sems kyi ngo bo yin pas de bzhin nyid //",
    "NG0367:129": "de la gang zhig 'chos shing sgom byed pa //",
    "NG0367:130": "de yis chos sku'i bstan pa rtog pa med //",
    "NG0367:131": "snang ba med pa'i chos nyid byang chub sems //",
    "NG0367:132": "ma nor de bzhin nyid du ma rtogs te //",
    "NG0367:133": "de la gang du 'chos shing sgom byed pa //",
    "NG0367:134": "de yis rang sems bcos med de ma rig / snang srid chos dang snang srid byang chub sems //",
    "NG0367:135": "sems kyis de bzhin nyid phyung de bzhin nyid //",
    "NG0367:136": "de bzhin nyid du ma rtogs so sor mthong *//",
    "NG0367:137": "de bzhin nyid ni dbyings nas 'tshol byed pa //",
    "NG0367:138": "dus gsum rgyal bas btsal yang mi rnyed do //",
    "NG0367:139": "longs spyod rdzogs pa'i bstan pa longs spyod du //",
    "NG0367:140": "longs spyod lnga ni chos nyid longs spyod gcig / sangs rgyas sems can kun gyi longs spyod du //",
    "NG0367:141": "longs spyod rdzogs pa'i sku las spyod du med //",
    "NG0367:142": "gzugs la sogs pa'i longs spyod lnga la ni //",
    "NG0367:143": "gcig la lnga lnga nyi shu rtsa lngar spyod //",
    "NG0367:144": "rtsa lnga'i longs spyod de ni sku lnga'i tshul //",
    "NG0367:145": "chos nyid don gyi ngo bo nyid du bshad //",
    "NG0367:146": "sprul sku'i bstan pa thugs rjes don mdzad de /",
    "NG0367:147": "khams gsum sems can bsam pa tha dad la //",
    "NG0367:148": "sku dang gsung dang thugs ni rnam gsum gyis //",
    "NG0367:149": "bsam pa thams cad sku gsung thugs rjes bzlog / de 'dzin 'khor ni rnam pa gsum bstan te //",
    "NG0367:150": "shin tu rnal 'byor rtsol bsgrub 'das pa'i 'khor //",
    "NG0367:151": "sgor zhugs yid ches sangs rgyas sa la gnas //",
    "NG0367:152": "rig 'dzin sa dang dang po bcu par 'khor //",
    "NG0367:153": "ma 'thob nye reg sgom pa'i sa la gnas //",
    "NG0367:154": "sems bskyed @#/  / mos pa spyod pa'i 'khor rnams ni //",
    "NG0367:155": "rgyu dge 'bras bu dug 'joms sa la gnas //",
    "NG0367:156": "de ni ston pa gsum gyi 'khor du rje sems",
    "NG0367:157": "dpa' nam mkha' che bram ze rgyas pa'i rgyud las",
    "NG0367:158": "/ ston pa dang ni bstan pa dang 'khor bstan",
    "NG0367:159": "pa'i le'u ste gsum pa'o // // rdo rje sems",
    "NG0367:160": "dpas yang zhus pa //",
    "NG0367:161": "bcom ldan bde gshegs kun bzang po //",
    "NG0367:162": "nyid kyi bya med bshad du gsol //",
    "NG0367:163": "zhes zhus pas /",
    "NG0367:164": "kun tu bzang pos bka' stsal pa //",
    "NG0367:165": "nyon cig nga la 'dus pa'i 'khor //",
    "NG0367:166": "bya ba med pa'i don 'di ni //",
    "NG0367:167": "kun bzang nga yi rang bzhin te //",
    "NG0367:168": "nga yi rang bzhin 'gyur med la //",
    "NG0367:169": "bsgoms shing 'chos na bsgyur ba yin //",
    "NG0367:170": "ye nas lhun gyis grub pa la //",
    "NG0367:171": "bsgrub na nga la 'chos pa yin //",
    "NG0367:172": "nga ni ye nas byas zin pas //",
    "NG0367:173": "bya ba med pa'i chos nyid yin //",
    "NG0367:174": "chos nyid nga yi rang bzhin pas //",
    "NG0367:175": "rang bzhin de la bya ru med //",
    "NG0367:176": "bcos su med pa'i rang bzhin la //",
    "NG0367:177": "rdo rje sems dpa' khyod ma 'chos //",
    "NG0367:178": "rdo rje sems dpa' khyod 'chos na //",
    "NG0367:179": "kun tu bzang po 'chos pa yin //",
    "NG0367:180": "ji ltar snang ba'i chos rnams kun //",
    "NG0367:181": "kun kyang nga yi rang bzhin yin //",
    "NG0367:182": "mi gnas dmigs pa'i yul dang bral //",
    "NG0367:183": "spros med bsam med yul las 'das //",
    "NG0367:184": "de la spang 'gegs su byed pa //",
    "NG0367:185": "bskal par btsal yang rnyed par dka' //",
    "NG0367:186": "nga las btsal bas grub pa med //",
    "NG0367:187": "nga las sbyongs pas byang ba med //",
    "NG0367:188": "nga la ma lta yul med kyi //",
    "NG0367:189": "nga la ma bgrod lam med kyi //",
    "NG0367:190": "nga la ma spyod sgrib med kyi //",
    "NG0367:191": "nga la bgrod pas phyin pa med //",
    "NG0367:192": "bde chen chos sku sems su gcig pa'i phyir //",
    "NG0367:193": "snga phyir dus gsum med de khyad par med //",
    "NG0367:194": "rang byung ye shes yul la mi rtog pas //",
    "NG0367:195": "rig pa'i ye shes yul gyis btsal mi dgos //",
    "NG0367:196": "ma btsal ye nas lhun gyis grub pa'i phyir //",
    "NG0367:197": "rtsol ba'i phrin las ye nas bya mi dgos //",
    "NG0367:198": "ye nas byang chub sa la kun gnas pas //",
    "NG0367:199": "rig 'dzin sa dang sa bcu sbyang mi dgos //",
    "NG0367:200": "ye nas byas zin lta ba bsgom mi dgos //",
    "NG0367:201": "ye nas rnam dag dam tshig bsrung mi dgos //",
    "NG0367:202": "mi gnas mi rtog cir yang dgongs med pas //",
    "NG0367:203": "mi rtog mnyam pa'i yul la rang bzhin gnas //",
    "NG0367:204": "rdo rje sems dpa' nam mkha' che bram ze rgyas",
    "NG0367:205": "pa'i rgyud las bya ba med pa'i le'u ste bzhi",
    "NG0367:206": "pa'o // // rdo rje sems dpas yang zhus pa",
    "NG0367:207": "// bcom ldan bde chen kun bzang po /",
    "NG0367:208": "thams cad byang chub sems kho nar sangs rgyas pa'i don bshad du gsol /",
    "NG0367:209": "kun tu bzang pos bka' stsal pa /",
    "NG0367:210": "nyon cig nga la 'dus pa'i 'khor //",
    "NG0367:211": "chos kyi sku ni byang chub sems //",
    "NG0367:212": "byang chub sems las chos kyi sku //",
    "NG0367:213": "rdul tsam sus kyang bcos pa med //",
    "NG0367:214": "des na sems la sangs rgyas med //",
    "NG0367:215": "longs spyod rdzogs sku byang chub sems //",
    "NG0367:216": "byang chub sems la longs spyod sku //",
    "NG0367:217": "sems las byung ba'i gzugs rnams la //",
    "NG0367:218": "longs spyod rdzogs @#/  / pas sku gzhan med //",
    "NG0367:219": "sprul pa'i sku ni byang chub sems //",
    "NG0367:220": "byang chub sems ni sprul pa'i las //",
    "NG0367:221": "'gro ba'i don mdzad gzhan na med //",
    "NG0367:222": "dus gsum sangs rgyas thams cad kyang *//",
    "NG0367:223": "byang chub sems las gzhan med de //",
    "NG0367:224": "snga rabs 'das pa'i sangs rgyas rnams //",
    "NG0367:225": "rang sems ma bcos sngar mthong rtogs //",
    "NG0367:226": "da ltar bzhugs pa'i sangs rgyas rnams //",
    "NG0367:227": "ma bcos pa yi rang bzhin te //",
    "NG0367:228": "ma bcos ji bzhin rtogs gyur nas //",
    "NG0367:229": "da ltar 'gro ba'i don yang mdzad //",
    "NG0367:230": "slad nas 'byon pa'i sangs rgyas rnams //",
    "NG0367:231": "rang byung sems nyid 'di la ni //",
    "NG0367:232": "snga bas 'chos pas lung ma bstan //",
    "NG0367:233": "da ltar ting 'dzin sems mi bcos //",
    "NG0367:234": "ma bcos lam du zhugs nas byon //",
    "NG0367:235": "ji ltar snang ba'i chos rnams la //",
    "NG0367:236": "byang chub sems su ma rtogs te //",
    "NG0367:237": "bcos shing bsgrub pas 'grub mi 'gyur //",
    "NG0367:238": "ma rtogs bcos pas 'grub pa yi //",
    "NG0367:239": "bskal pa du ma'i grangs bgrangs kyang *//",
    "NG0367:240": "mi btsal bde ba dang mi phrad //",
    "NG0367:241": "sku gsum sems las ma bcos phyir //",
    "NG0367:242": "sku gsum ston pa'i kun bzang las //",
    "NG0367:243": "de bzhin 'chos par byed pa yi //",
    "NG0367:244": "ston pas bden tshul ci bstan kyang *//",
    "NG0367:245": "nyid kyi rang bzhin ston pa yin //",
    "NG0367:246": "rdo rje sems dpa' nam mkha' che bram ze rgyas",
    "NG0367:247": "pa'i rgyud las byang sems bcos med kyi le'u ste",
    "NG0367:248": "lnga pa'o /// / rdo rje sems dpas yang zhus pa //",
    "NG0367:249": "bcom ldan bde chen kun bzang pos //",
    "NG0367:250": "nyid kyi lta sgom bshad du gsol //",
    "NG0367:251": "kun tu bzang pos bka' stsal pa //",
    "NG0367:252": "nyon cig nga la 'dus pa'i 'khor //",
    "NG0367:253": "rdzogs chen lta ba sgom du med pa ni //",
    "NG0367:254": "kun tu bzang po'i sems kyi yon tan te //",
    "NG0367:255": "byang chub sems kyi che ba'i yon tan gyis / btsal zhing bsgrub pa'i dka' ba spyod mi dgos //",
    "NG0367:256": "rgyu rkyen med pas btsal ba'i las mi dgos //",
    "NG0367:257": "'bras bu'i rang bzhin gzhan nas sgrub mi dgos //",
    "NG0367:258": "chos nyid rang bzhin sgom pas bya mi dgos //",
    "NG0367:259": "ma byas pas ni 'jig pa'i gnyen po med //",
    "NG0367:260": "gzhan la mi ltos bsgom nas 'tshol mi dgos //",
    "NG0367:261": "dam tshig bsrung ba'i sgom pa bya mi dgos //",
    "NG0367:262": "phrin las btsal ba'i sgom pa bya mi dgos //",
    "NG0367:263": "lam la mi bgrod sa la mi sbyong ste //",
    "NG0367:264": "rang las chos ni gzhan du tshol mi byed //",
    "NG0367:265": "da ni spyod yul kun las 'das pa'i phyir //",
    "NG0367:266": "tshig gis mi phebs dbang po'i spyod yul 'das //",
    "NG0367:267": "rang gi rang bzhin bsdus te thig ler gnas //",
    "NG0367:268": "ma spros gnyis med ye nas gcig tu bstan //",
    "NG0367:269": "rang byung ye shes mi rtog g.yos pa med //",
    "NG0367:270": "rgyu 'bras 'das pas rtsol dang sgrub mi byed //",
    "NG0367:271": "ma byung bas na dngos po sgaum mi byed //",
    "NG0367:272": "ma skyes pas na 'jig pa'i dogs pa med //",
    "NG0367:273": "bde chen brdal ba chen po'i klong dkyil na //",
    "NG0367:274": "mi snang bas na dmigs pa'i yul dang bral //",
    "NG0367:275": "chos nyid snang ba med pa'i rang bzhin la //",
    "NG0367:276": "mi rtog mnyam pa chen por ngang gis gnas //",
    "NG0367:277": "chos nyid spros pa med @#/  / pa'i rang bzhin la //",
    "NG0367:278": "rig pas mi rtog ting 'dzin mi byed cing *//",
    "NG0367:279": "gang zhig ngang la sgom pa byed pa des //",
    "NG0367:280": "sgom pa nyid kyi ngang dang phrad mi 'gyur //",
    "NG0367:281": "chos nyid mngon du phyung ba nga yin pas //",
    "NG0367:282": "sdug bsngal mi skye rnam par spang mi dgos //",
    "NG0367:283": "rang byung yin pas skye 'jig med pa'i phyir //",
    "NG0367:284": "ma rig rten 'brel dbang po dgag mi dgos //",
    "NG0367:285": "rang rgyud rnam dag chos nyid sbyang mi dgos //",
    "NG0367:286": "ye nas dag pas gtsang sbra bya mi dgos //",
    "NG0367:287": "ye nas lhun grub rtsol sgrub bya mi dgos //",
    "NG0367:288": "nga yi ngo bo kun gyis mthong bya'i phyir //",
    "NG0367:289": "nga yis mngon du phyung ba'i chos rnams ni //",
    "NG0367:290": "sna tshogs dbang po'i ngo la bstan pa yin //",
    "NG0367:291": "de la nga yi rang bzhin kun rtogs shig / de la nga yi rang bzhin ma mthong na //",
    "NG0367:292": "kun bzang nga yi rang bzhin bstan mi bya //",
    "NG0367:293": "rdzogs pa chen po'i don dang skal med pas //",
    "NG0367:294": "rgyu 'bras theg pa drang ba'i lung la gzung *//",
    "NG0367:295": "rdo rje sems dpa' nam mkha' che bram ze rgyas pa'i rgyud las /",
    "NG0367:296": "lta ba sgom med kyi le'u ste drug pa'o ///",
    "NG0367:297": "/ rdo rje sems dpas yang zhus pas /",
    "NG0367:298": "bcom ldan bde chen kun bzang po //",
    "NG0367:299": "nyid kyi dam tshig bshad du gsol //",
    "NG0367:300": "kun tu bzang pos bka' stsal pa //",
    "NG0367:301": "nyon cig nga la 'dus pa'i 'khor //",
    "NG0367:302": "ma skyes spros dang bral ba'i rang bzhin gyis //",
    "NG0367:303": "skye ba'i cho 'phrul sna tshogs yul phyung nas //",
    "NG0367:304": "yul med rang gi rang bzhin yin zhes bya //",
    "NG0367:305": "de la mi rtog rtog pa'i yul las 'das //",
    "NG0367:306": "yul la mi 'dzin spang dang len med pas //",
    "NG0367:307": "med pa phyal pa gcig tu lhun grub ste //",
    "NG0367:308": "bsrung bar bya ba'i tshul khrims kun dang bral //",
    "NG0367:309": "kun bzang nga la bsrung ba'i dam tshig med //",
    "NG0367:310": "rgyu rkyen med pas rtsol zhing bsgrub mi dgos //",
    "NG0367:311": "lhun gyis grub pas spyad pa'i las mi dgos //",
    "NG0367:312": "ye nas yin pas shes par bya mi dgos //",
    "NG0367:313": "rang byung yin pas rgyu dang rkyen mi dgos //",
    "NG0367:314": "bzang ngan med pas blang dor bya mi dgos //",
    "NG0367:315": "dngos po med pas med pa zhes su bshad //",
    "NG0367:316": "dngas[(]tsha dngos[)]su mi yong ye shes ma 'gags pas //",
    "NG0367:317": "de la phyal pa zhes su btags pa yin //",
    "NG0367:318": "sems su kun gcig gcig pur btags pa yin //",
    "NG0367:319": "ji ltar snang ba'i chos rnams thams cad kun //",
    "NG0367:320": "yid ches byang chub sems su rdzogs pa'i phyir //",
    "NG0367:321": "lhun gyis rdzogs pa zhes su+u nga yis bshad //",
    "NG0367:322": "chos nyid rang bzhin cir yang 'gyur med pas //",
    "NG0367:323": "btsal bar grub par nga yis lung ma bstan //",
    "NG0367:324": "bkres skom tsha grang blun lkugs chos nyid la //",
    "NG0367:325": "sku gsum 'khor dngangs 'gros pa'i cho ga drug / rang byung yin pas btsal zhing bsgrub mi dgos //",
    "NG0367:326": "rgyu nyid rang byung ye shes yin pa'i phyir //",
    "NG0367:327": "las kyi rkyen gyis dbang du de mi 'gro //",
    "NG0367:328": "rang byung ye shes kun dang mtshungs med pas //",
    "NG0367:329": "rgyu rkyen las kyis rang byung de mi 'grub //",
    "NG0367:330": "nges pa gcig la bden pa rnam pa gnyis //",
    "NG0367:331": "bden pa gnyis kyis @#/  / gtan la dbab tu med //",
    "NG0367:332": "ma nges the tshom can gyi lung de la //",
    "NG0367:333": "nges pa gcig tu bstan pa ga la yod //",
    "NG0367:334": "stong gsum rgyu 'bras lung la brten byas nas //",
    "NG0367:335": "rnal 'byor gang zag chos la rlom byed pa //",
    "NG0367:336": "de la bden gnyis tshad ma bzhi yang dgos //",
    "NG0367:337": "ngas byas chos la bden pa gnyis mi dgos //",
    "NG0367:338": "ngas byas chos la bden pa gnyis dgos su //",
    "NG0367:339": "ngas byas thams cad byang chub sems su byas //",
    "NG0367:340": "byang chub sems la don dam kun rdzob med //",
    "NG0367:341": "ces gsungs so //",
    "NG0367:342": "rdo rje sems dpa' nam mkha' che bram ze rgyas",
    "NG0367:343": "pa'i rgyud las dam tshig bsrung du med pa'i le'u",
    "NG0367:344": "ste bdun pa'o // // rdo rje sems dpas yang",
    "NG0367:345": "zhus pa // bcom ldan bde chen kun bzang po //",
    "NG0367:346": "nyid kyi phrin las bshad du gsol //",
    "NG0367:347": "kun tu bzang pos bka' stsal pa //",
    "NG0367:348": "nyon cig nga la 'dus pa'i 'khor //",
    "NG0367:349": "rdzogs chen rgyu 'bras ye nas 'das pa'i phyir //",
    "NG0367:350": "btsal zhing bsgrubs pas byar med grub pa med //",
    "NG0367:351": "don de rtogs pas las rnams mi byed de //",
    "NG0367:352": "las ma byas pas de bzhin nyid du gnas //",
    "NG0367:353": "de bzhin nyid la gang zhig su gnas pa //",
    "NG0367:354": "de yis ma nor ma bcos grub par 'gyur //",
    "NG0367:355": "de ni ma nor bzhin ni ma bcos yin //",
    "NG0367:356": "bzhin ni ma nor ngo bo nyid la bya //",
    "NG0367:357": "de bzhin nyid las sangs rgyas bcos med do //",
    "NG0367:358": "byang chub sems la skye ba med pa'i phyir //",
    "NG0367:359": "sems la ye nas rgyu med 'bras bu med //",
    "NG0367:360": "'jig rten skye ba'i chos la dpe blangs nas //",
    "NG0367:361": "skye la 'jig pa 'byung ba sgro mi gdags //",
    "NG0367:362": "rang byung rgyu 'bras 'das pa ma brtags par //",
    "NG0367:363": "'jig rten mtshan ma'i chos la tshod btsugs nas //",
    "NG0367:364": "rgyu la btsal nas 'bras bu 'byung zer ba //",
    "NG0367:365": "de ni rgyu 'bras theg pa drang lung yin //",
    "NG0367:366": "ye shes ye shes zhes su bstan pa ni //",
    "NG0367:367": "rang byung ye shes ma 'gags kun dang mtshungs //",
    "NG0367:368": "rgyu las ma byung mtshungs med ye shes te //",
    "NG0367:369": "thams cad skyes pas gzhan nas chos 'byung med //",
    "NG0367:370": "'jig rten rgyu 'bras chos la tshod btsugs nas //",
    "NG0367:371": "btsal bas med par 'bras bu 'byung mi 'gyur //",
    "NG0367:372": "byang chub sems la rgyu rkyen yang mi skye //",
    "NG0367:373": "'jig rten skye 'gag chos la tshod mi 'dzug / byang chub sems ni rkyen gyis ma bskyed pas //",
    "NG0367:374": "'jig rten rkyen bskyed chos la dpe mi len //",
    "NG0367:375": "sems kyi ting 'dzin bsgom pa ma byed cig /",
    "NG0367:376": "ye shes yul la rtog par ma byed cig /",
    "NG0367:377": "ngag gis 'dzab dang snying po bzla mi dgos //",
    "NG0367:378": "lag gis 'du byed phyag rgya bca' mi dgos //",
    "NG0367:379": "sems kyi 'du 'phro ting 'dzin las mi byed //",
    "NG0367:380": "ngang la gnas pas g.yo med lhun gyis grub //",
    "NG0367:381": "rang bzhin gnas pas sus kyang bcos su med //",
    "NG0367:382": "ma btsal ji bzhin ngang du ma bcos yin //",
    "NG0367:383": "bya ba med pa las kyi mchog tu bstan //",
    "NG0367:384": "che ba 'dod nas rtsol sgrub rtsol byed pa //",
    "NG0367:385": "sgom sgrub btsal bas che ba de mi 'grub //",
    "NG0367:386": "che ba rang byung ye shes ye nas che //",
    "NG0367:387": "bsgoms na sangs @#/  / rgyas dgongs pa 'chos pa yin //",
    "NG0367:388": "sangs rgyas dgongs pa gang zhig 'chos byed pa //",
    "NG0367:389": "de yis sangs rgyas thams cad spangs pa yin //",
    "NG0367:390": "de yis rang gi byang chub sems spangs pas //",
    "NG0367:391": "rang gi rang bzhin bskal par phrad mi 'gyur //",
    "NG0367:392": "zhes gsungs so //",
    "NG0367:393": "rdo rje sems dpa' nam mkha' che bram ze rgyas",
    "NG0367:394": "pa'i rgyud las phrin las btsal du med pa'i le'u",
    "NG0367:395": "ste brgyad pa'o // // rdo rje sems dpas yang",
    "NG0367:396": "zhus pa // bcom ldan bde chen kun bzang po //",
    "NG0367:397": "sa yi rang bzhin bstan du gsol //",
    "NG0367:398": "kun tu bzang pos bka' stsal pa //",
    "NG0367:399": "nyon cig nga la 'dus pa'i 'khor //",
    "NG0367:400": "kun tu bzang po nga yi sa //",
    "NG0367:401": "kun gyi byang chub snying por gnas //",
    "NG0367:402": "byang chub sems kyi rang bzhin ni //",
    "NG0367:403": "chos kyi dbyings kyi pho brang ste //",
    "NG0367:404": "dus gsum sangs rgyas thams cad dang */",
    "NG0367:405": "khams gsum sems can thams cad kun //",
    "NG0367:406": "klong chen sems kyi gnas de na //",
    "NG0367:407": "mi gnas pa ni gang yang med //",
    "NG0367:408": "kun gyi gnas dang sa yin te //",
    "NG0367:409": "'du 'bral med par de na bzhugs //",
    "NG0367:410": "de la sbyang zhing bgrod mi dgos //",
    "NG0367:411": "de la sbyang zhing bgrod gyur na //",
    "NG0367:412": "rang sems de la 'chos pa ste //",
    "NG0367:413": "bcos pas rang sems 'byongs mi 'gyur //",
    "NG0367:414": "de ni spyi sa kun gyi gnas //",
    "NG0367:415": "nga las byung ba'i sku gsum gyis //",
    "NG0367:416": "rgyu 'bras 'das pa'i 'khor rnams la //",
    "NG0367:417": "sa mdo rnam pa gsum bstan te //",
    "NG0367:418": "bskyed pa'i sa dang spyod pa'i sa //",
    "NG0367:419": "bsgrub pa'i sa dang gsum bstan te //",
    "NG0367:420": "bskyed pa'i sa ru byang chub sems bskyed na //",
    "NG0367:421": "chos dbyings nam mkha' byang chub sems med cing *//",
    "NG0367:422": "dge sdig las la drang ba dbang bskur bas //",
    "NG0367:423": "phyi yul chos nyid spangs pas ma spongs te //",
    "NG0367:424": "rang byung ye shes mi khegs bzhin du 'gags //",
    "NG0367:425": "rang byung ye shes yul la mi rtog bzhin //",
    "NG0367:426": "gzung dang 'dzin pa yod ces 'joms par byed //",
    "NG0367:427": "des na byang chub sems la skyes pa med //",
    "NG0367:428": "spyad pa'i sa ru byang chub bcu spyad pas //",
    "NG0367:429": "ji ltar snang ba'i chos rnams thams cad kun //",
    "NG0367:430": "byang chub sems las g.yos pa med pa ni //",
    "NG0367:431": "nam mkha' lta bu'i chos nyid snang bar zad //",
    "NG0367:432": "nam mkha' la ni g.yos pa rdul tsam med //",
    "NG0367:433": "de bzhin byang chub sems la g.yos pa med //",
    "NG0367:434": "bsgrub pa'i sa ru byang chub grub 'dod pa //",
    "NG0367:435": "kun tu 'od dang pad+ma can gyi sa //",
    "NG0367:436": "rdo rje 'dzin dang stug po bkod pa dang *//",
    "NG0367:437": "'khor lo tshogs chen rdo rje 'chang ba dang *//",
    "NG0367:438": "rgyu 'bras kun bzang dbye ba med pa drug / byang chub bsgrub pa'i sa ru ming yang gtags //",
    "NG0367:439": "sems kyi rang bzhin rgyu rkyen bral ba'i phyir //",
    "NG0367:440": "bsgrubs pas grub pa'i 'bras bu ngas ma bstan //",
    "NG0367:441": "sems kyi rang bzhin drug ni 'di lta ste //",
    "NG0367:442": "rang byung ye shes ma 'gags pa yi rtags //",
    "NG0367:443": "dbang po sgo lnga kun tu gsal ba la //",
    "NG0367:444": "kun tu 'od kyi sa zhes btags pa yin //",
    "NG0367:445": "yul la mi rtog chags pa med pa la //",
    "NG0367:446": "ma chags pad+ma can du btags pa",
    "NG0367:447": "[(]5[)]@#/  / yin //",
    "NG0367:448": "skye 'jig med pa'i byang chub sems de la //",
    "NG0367:449": "rdo rje 'dzin pa zhes su nga yis btags //",
    "NG0367:450": "rang gi rang bzhin chos nyid dpag med la //",
    "NG0367:451": "rang byung ye shes mi rtog mnyam pa bkod //",
    "NG0367:452": "stug po bkod pa zhes su btags pa yin //",
    "NG0367:453": "byang chub sems kyi rang bzhin dkyil 'khor de //",
    "NG0367:454": "rang la gnas pa'i byang chub chos rnams la //",
    "NG0367:455": "yi ge 'khor lo tshogs chen sa ru btags //",
    "NG0367:456": "sku gsung thugs la skye dang 'jig med pas //",
    "NG0367:457": "rdo rje 'chang gi sa zhes bshad pa yin //",
    "NG0367:458": "byang chub sems la rgyu 'bras gnyis med de //",
    "NG0367:459": "sems las byung ba'i chos rnams thams cad la //",
    "NG0367:460": "bzang ngan blang dor ye nas med pa'i phyir //",
    "NG0367:461": "'byed pa med pa'i sa zhes nga yis bshad //",
    "NG0367:462": "de na byang chub sems kyi chos dbyings ni //",
    "NG0367:463": "dus gsum sangs rgyas khams gsum sems can kun //",
    "NG0367:464": "de nas byung zhing de ru gnas pa'i phyir //",
    "NG0367:465": "chos dbyings byang chub sems ni kun spyan sa //",
    "NG0367:466": "sangs rgyas bsgrub pa'i sa zhes btags pa ste //",
    "NG0367:467": "byang chub sems kyi rang bzhin de las med //",
    "NG0367:468": "ces gsungs so //",
    "NG0367:469": "rdo rje sems dpa' nam mkha' che bram ze rgyas",
    "NG0367:470": "pa'i rgyud las sa sbyang du med pa bstan pa'i",
    "NG0367:471": "le'u ste dgu pa'o // // rdo rje sems dpas",
    "NG0367:472": "yang zhus pa // bcom ldan bde chen kun bzang po //",
    "NG0367:473": "nyid kyi lam chen bshad du gsol //",
    "NG0367:474": "kun tu bzang pos bka' stsal pa //",
    "NG0367:475": "nyon cig nga la 'dus pa'i 'khor //",
    "NG0367:476": "byang chub sems ni kun gyi lam chen te //",
    "NG0367:477": "gzhan na med de 'di na rang bzhin gnas //",
    "NG0367:478": "gnas dang yul dang sangs rgyas sa dang gsum //",
    "NG0367:479": "chos kyi dbyings dang chos nyid 'di na gnas //",
    "NG0367:480": "nam mkha'i khams dang gzhal yas 'di ni gnas //",
    "NG0367:481": "sangs rgyas dngos dang yul ni byang chub sems //",
    "NG0367:482": "gzhan du bgrod pa'i lam dang gnas med de //",
    "NG0367:483": "bgrod pas nam mkha'i lam la phyin pa med //",
    "NG0367:484": "rang sems spros bral chos kyi dbyings yin pas //",
    "NG0367:485": "spros bral de na sangs rgyas thams cad bzhugs //",
    "NG0367:486": "de bas lam la bgrod par ma byed cig / rang sems ma bsgribs nam mkha'i rang bzhin gsal //",
    "NG0367:487": "de na dus gsum sangs rgyas thams cad bzhugs //",
    "NG0367:488": "de bas lam la bgrod par ma byed cig / rang sems ma bcos chos nyid ji bzhin pa //",
    "NG0367:489": "de la dus gsum sangs rgyas lhun gyis grub //",
    "NG0367:490": "de bas lam la bgrod par ma byed cig / sangs rgyas rang sems rtog dang bral ba yin //",
    "NG0367:491": "bgrod pas rang sems rtog bral der mi phyin //",
    "NG0367:492": "gal te ma rig lam la bgrod gyur na //",
    "NG0367:493": "phyin pa'i dus med rtogs pa'i sa med pas //",
    "NG0367:494": "bgrod pas sangs rgyas sa ru phyin pa med //",
    "NG0367:495": "sangs rgyas rang sems rtogs dang bral ba yin //",
    "NG0367:496": "lta ba bsgoms pas ting 'dzin yul dang bral //",
    "NG0367:497": "ting 'dzin de yis rtog bral mnyam dang bral //",
    "NG0367:498": "dam tshig bsrungs pas ma nyams 'dzin dang @#/  / gnas //",
    "NG0367:499": "ma nyams 'dzin pas rtog med mnyam dang bral //",
    "NG0367:500": "phrin las btsal bas grub pa'i ting 'dzin byed //",
    "NG0367:501": "grub pa'i ting 'dzin mi rtog mnyam dang bral //",
    "NG0367:502": "sa la sbyangs pas gnas pa'i ting 'dzin byed //",
    "NG0367:503": "'byongs pa'i ting 'dzin rtog med mnyam dang bral //",
    "NG0367:504": "chos nyid brtags pas gsal ba'i ting 'dzin byaid //",
    "NG0367:505": "ting 'dzin gsal bas rtog med mnyam dang bral //",
    "NG0367:506": "ye shes gsal bas rtogs pa'i ting 'dzin byed //",
    "NG0367:507": "gsal bar rtogs pa'i ting 'dzin mnyam dang bral //",
    "NG0367:508": "'dod pa'i ting 'dzin ji ltar gsal ba des //",
    "NG0367:509": "'dod pa med pa'i bde ba grub pa med //",
    "NG0367:510": "ting 'dzin mi byed bag chags mi gsog pas //",
    "NG0367:511": "rang byung ye shes las kyi dbang mi 'gyur //",
    "NG0367:512": "rang byung ye shes chos sku snying po de //",
    "NG0367:513": "btsal bas mi 'grub rang bzhin gnas pas 'grub //",
    "NG0367:514": "grub pas bya ba'i don rnams kun dang bral //",
    "NG0367:515": "don zhes bya ba ming tsam btags pa yin //",
    "NG0367:516": "sangs rgyas ming du 'dogs par byed pa ni //",
    "NG0367:517": "nges pa'i lung min drang ba'i lung du bstan //",
    "NG0367:518": "zhes gsungs so //",
    "NG0367:519": "rdo rje sems dpa' nam mkha' che bram ze rgyas",
    "NG0367:520": "pa'i rgyud las lam la bgrod du med pa'i le'u",
    "NG0367:521": "ste bcu pa'o // // rdo rje sems dpas yang",
    "NG0367:522": "zhus pa / bcom ldan bde chen kun bzang pos //",
    "NG0367:523": "rang byung ye shes bshad du gsol //",
    "NG0367:524": "kun tu bzang pos bka' stsal pa //",
    "NG0367:525": "nyon cig nga la 'dus pa'i 'khor //",
    "NG0367:526": "'khor gyi ston pa'i ye shes ni //",
    "NG0367:527": "yul la brtags pa'i ye shes te //",
    "NG0367:528": "gang su yul la rtog byed pa //",
    "NG0367:529": "de ni rig byed ye shes yin //",
    "NG0367:530": "rig par bya ba'i yul de ni //",
    "NG0367:531": "byang chub sems las byung ba'i phyir //",
    "NG0367:532": "de ni yul med byang chub sems //",
    "NG0367:533": "yul la rtog pa'i ye shes te //",
    "NG0367:534": "yul las byung bas rang byung min //",
    "NG0367:535": "yul med tsam na gsal mi byed //",
    "NG0367:536": "rang byung ye shes zhes bya ba //",
    "NG0367:537": "ye shes ye nas shes pa yin //",
    "NG0367:538": "rang byung ye shes ye nas shes //",
    "NG0367:539": "des na rang byung ye shes te //",
    "NG0367:540": "ye nas shes pas ye shes yin //",
    "NG0367:541": "ye shes zhes ni de la btags //",
    "NG0367:542": "ye shes rang las byung ba'i phyir //",
    "NG0367:543": "de la ting 'dzin sgom mi byed //",
    "NG0367:544": "ting 'dzin sgom par mi byed pas //",
    "NG0367:545": "ting 'dzin bag chags bsog mi 'gyur //",
    "NG0367:546": "bag chags med pa'i chos nyid de //",
    "NG0367:547": "dus gsum sangs rgyas dgongs par bshad //",
    "NG0367:548": "dus gsum sangs rgyas thams cad kyis //",
    "NG0367:549": "dgongs pa'i yul la mi rtog te //",
    "NG0367:550": "mnyam pa nyid du ye nas gnas //",
    "NG0367:551": "dus gsum sangs rgyas thams cad kyi //",
    "NG0367:552": "rang byung ye shes thugs de la //",
    "NG0367:553": "ye nas rtog pa med pa'i phyir //",
    "NG0367:554": "sangs rgyas dgongs pa mi mdzad de //",
    "NG0367:555": "rtog pa'i yul ni kun dang bral //",
    "NG0367:556": "rang byung ye shes sangs rgyas dgongs pa mdzad //",
    "NG0367:557": "rang byung ye shes yul la mi rtog pa //",
    "NG0367:558": "rnam rtog rtog pa'i bag chags gos mi 'gyur //",
    "NG0367:559": "las ni ting 'dzin brtags pa'i bag chags yin //",
    "NG0367:560": "mi rtog pa la @#/  / bag chags yongs ma gsungs //",
    "NG0367:561": "mi rtog pa ni rang byung ye shes lnga //",
    "NG0367:562": "sems kyi rang bzhin dbang po sgo lngar bshad //",
    "NG0367:563": "rang byung ye shes de la 'gag pa med //",
    "NG0367:564": "byang chub sems kyi ngo bo kun snang la //",
    "NG0367:565": "rang byung ye shes mi 'gag so sor gsal //",
    "NG0367:566": "rang gi rkyen gyis snang ba der mi spang *//",
    "NG0367:567": "ting 'dzin mi rtog bag chag bsog mi 'gyur //",
    "NG0367:568": "'di ni dus gsum sangs rgyas dgongs pa ste //",
    "NG0367:569": "gang du mi rtog 'di la su gnas pa //",
    "NG0367:570": "sa la mi gnas 'gro ba'i don mi gnas //",
    "NG0367:571": "chos sku byang chub sems la 'di gnas te //",
    "NG0367:572": "dus gsum sangs rgyas kun gyi dgongs pa 'dus //",
    "NG0367:573": "rig pa'i nyams su mngon sum rtogs par gyis //",
    "NG0367:574": "rang byung ye shes yul la mnga' gsol ba //",
    "NG0367:575": "ye shes lnga yi yul lnga 'dod ma yin //",
    "NG0367:576": "yul 'dod la ni ye shes lnga la snang *//",
    "NG0367:577": "yul de ye nas ye shes yin pa'i phyir //",
    "NG0367:578": "yul dang ye shes gnyis su ngas ma bstan //",
    "NG0367:579": "des na yul yang rang byung ye shes yin par bshad //",
    "NG0367:580": "rang byung ye shes ci yang med pa la //",
    "NG0367:581": "nga las byung ba'i 'khor gyi ston pa yin //",
    "NG0367:582": "yul la brten nas ye shes ming btags pa //",
    "NG0367:583": "rnam pa grangs kyi ye shes byung ba ni //",
    "NG0367:584": "rnam par btags pa'i ye shes gcig gis ni //",
    "NG0367:585": "yul gcig rang bzhin so sor snang ba la //",
    "NG0367:586": "yul can la ni yul gyi ming btags pa //",
    "NG0367:587": "des ni nges pa ma yin 'khrul pas btags //",
    "NG0367:588": "zhes gsungs so //",
    "NG0367:589": "rdo rje sems dpa' nam mkha' che bram ze rgyas",
    "NG0367:590": "pa'i rgyud las rang byung ye shes bstan pa'i le'u",
    "NG0367:591": "ste bcu gcig pa'o // // rdo rje sems dpas",
    "NG0367:592": "yang zhus pa // bcom ldan bde chen kun bzang po //",
    "NG0367:593": "bya med rdzogs pa 'dod med gang *//",
    "NG0367:594": "kun tu bzang pos bka' stsal pa //",
    "NG0367:595": "nyon cig nga la 'dus pa'i 'khor //",
    "NG0367:596": "chos rnams thams cad grub 'dod na //",
    "NG0367:597": "'dod pa'i sa ni ma bsgrubs shig / 'dod par byed pa'i sems de ni //",
    "NG0367:598": "mi len thams cad spong ba yin //",
    "NG0367:599": "'di ni rgyu 'bras 'das pa'i phyir //",
    "NG0367:600": "'bras bu 'dod pa rgyu mi bsgrub //",
    "NG0367:601": "mi rtog rang bzhin gnas pas 'grub //",
    "NG0367:602": "'dod pa'i ting 'dzin thams cad spongs //",
    "NG0367:603": "'dod med thams cad len par byed //",
    "NG0367:604": "ting nge 'dzin las 'dod pa 'dzin //",
    "NG0367:605": "'dod pa de ni yang dag min //",
    "NG0367:606": "yang dag gzung du yod ma yin //",
    "NG0367:607": "byas pa'i las ni thams cad kun //",
    "NG0367:608": "ma btsal lhun gyis grub pas bsgrub //",
    "NG0367:609": "ma btsal lhun gyis grub pa de //",
    "NG0367:610": "byas pas grub pa ma yin te //",
    "NG0367:611": "ma byas ye nas lhun gyis grub //",
    "NG0367:612": "'dod pa thams cad kun spangs pas //",
    "NG0367:613": "grub par byed pa'i bgegs su che //",
    "NG0367:614": "'dod pa'i ting 'dzin bag chags des //",
    "NG0367:615": "bag chags de ni sems 'dzin yin //",
    "NG0367:616": "'dzin pas bde ba de spong byed //",
    "NG0367:617": "mi 'dzin bde ba kun len pa //",
    "NG0367:618": "ji bzhin pa yi rang bzhin no //",
    "NG0367:619": "mi gnas pa la dmigs pa med //",
    "NG0367:620": "mi rtog pa la ting 'dzin med //",
    "NG0367:621": "med pa don gyi snying po @#/  / de //",
    "NG0367:622": "'dod pa med par thob bar 'gyur //",
    "NG0367:623": "ji bzhin bcos pa med pa ste //",
    "NG0367:624": "sangs rgyas kun gyi dgongs pa gcig / bde ba che las ma gtogs pa //",
    "NG0367:625": "'dod dang 'dzin pa ga la yod //",
    "NG0367:626": "gang la 'dzin chags med pa des //",
    "NG0367:627": "ting nge 'dzin de 'dzin pa'i mchog / kun 'dzin ye nas grub zin pas //",
    "NG0367:628": "gtang gzhag mi rtog grub pa'i rgyal //",
    "NG0367:629": "zhes gsungs so //",
    "NG0367:630": "rdo rje sems dpa' nam mkha' che bram ze rgyas",
    "NG0367:631": "pa'i rgyud las bya med lhun rdzogs kyi le'u ste",
    "NG0367:632": "bcu gnyis pa'o /// / rdo rje sems dpas yang zhus pa /",
    "NG0367:633": "bcom ldan bde chen kun bzang po //",
    "NG0367:634": "'dod med ma g.yos rtsol med gang *//",
    "NG0367:635": "kun tu bzang pos bka' stsal pa //",
    "NG0367:636": "nyon cig nga la 'dus pa'i 'khor //",
    "NG0367:637": "chos nyid 'gyur ba ye nas med //",
    "NG0367:638": "bsgyur bas g.yos pa rdul tsam med //",
    "NG0367:639": "bde dang sdug bsngal byang chub gcig / sangs rgyas",
    "NG0367:640": "sems can sems su gcig / snang srid snod bcud",
    "NG0367:641": "chos nyid gcig / bden rdzun gnyis kyang chos nyid",
    "NG0367:642": "mnyam // bde la chags na sdug bsngal yin //",
    "NG0367:643": "rang bzhin gnas pas kun kyang 'grub //",
    "NG0367:644": "kun gsal de la rtog med pas //",
    "NG0367:645": "de ni rang byung ye shes yin //",
    "NG0367:646": "ye shes bag chags mi bsog pas //",
    "NG0367:647": "las kyis gos par ga la 'gyur //",
    "NG0367:648": "sna tshogs bsgoms pas gcig mi gsal //",
    "NG0367:649": "gsal ba'i ting 'dzin gang byed pa //",
    "NG0367:650": "de la ting 'dzin yod ma yin //",
    "NG0367:651": "de bzhin nyid du gcig pa la //",
    "NG0367:652": "sangs rgyas sems can gnyis su phye //",
    "NG0367:653": "bde ba sdug bsngal gnyis phye nas //",
    "NG0367:654": "dge ba dang du blang bar bstan //",
    "NG0367:655": "sdig pa rgyab tu bor bar bstan //",
    "NG0367:656": "de ni nges pa'i don las 'gal //",
    "NG0367:657": "rang bzhin chos la g.yos pa med //",
    "NG0367:658": "sangs rgyas rang bzhin g.yos med par //",
    "NG0367:659": "dus gsum rgyal ba'i chos nyid yin //",
    "NG0367:660": "de la sangs rgyas gud na med //",
    "NG0367:661": "byang chub sems las ma gtogs pa'i //",
    "NG0367:662": "sangs rgyas sems can gnyis ka med //",
    "NG0367:663": "sems nyid mi rtog sangs rgyas yin //",
    "NG0367:664": "sangs rgyas kun la sems nyid bsngags //",
    "NG0367:665": "sems nyid ma g.yos rtsol dang bral //",
    "NG0367:666": "rtsol bral de la bcos su med //",
    "NG0367:667": "ces gsungs so //",
    "NG0367:668": "rdo rje sems dpa' nam mkha' che bram ze rgyas",
    "NG0367:669": "pa'i rgyud las ma g.yos rtsol bral gyi le'u ste",
    "NG0367:670": "bcu gsum pa'o /// / rdo rje sems dpas yang zhus pa /",
    "NG0367:671": "bcom ldan bde chen kun bzang po //",
    "NG0367:672": "nyid kyi rig pa ji ltar gsal //",
    "NG0367:673": "kun tu bzang pos bka' stsal pa //",
    "NG0367:674": "nyon cig nga la 'dus pa'i 'khor //",
    "NG0367:675": "rig pa bsam brjod med par gsal //",
    "NG0367:676": "mi rtog bsam med ngang du gsal //",
    "NG0367:677": "rig pa rtog 'dzin med par gsal //",
    "NG0367:678": "bsam pa ma zhugs drang por gsal //",
    "NG0367:679": "rig pa dmigs gtad med par gsal //",
    "NG0367:680": "mi rtog mnyam pa'i ngang du gsal //",
    "NG0367:681": "rig pa bya btsal med par gsal //",
    "NG0367:682": "mkha' dbyings bde chen klong du gsal //",
    "NG0367:683": "rig pa dran bag med par gsal //",
    "NG0367:684": "shes @#/  / rig bsam brjod med par gsal //",
    "NG0367:685": "rig pa 'dzin rtog med par gsal //",
    "NG0367:686": "mi g.yo mnyam pa'i ngang du gsal //",
    "NG0367:687": "rig pa gang du'ang gzhag med gsal //",
    "NG0367:688": "spyod pa'i mtha' dang bral bar gsal //",
    "NG0367:689": "rig pa rang lugs chen por gsal //",
    "NG0367:690": "bya rtsol nyid las 'das par gsal //",
    "NG0367:691": "rig pa ma bkag drang por gsal //",
    "NG0367:692": "mi rtog mnyam pa'i ngang la gsal //",
    "NG0367:693": "rig pa 'dzin bag med par gsal //",
    "NG0367:694": "mi rtog spraus dang bral bar gsal //",
    "NG0367:695": "rig pa bsam dpyod med par gsal //",
    "NG0367:696": "shes pa cir yang ma g.yos gsal //",
    "NG0367:697": "rig pa blo gtad med par gsal //",
    "NG0367:698": "bsam pa gang du'ang ma zhugs la //",
    "NG0367:699": "rig pa ngos gzung med par gsal //",
    "NG0367:700": "rig pa rgya ma chad par gsal //",
    "NG0367:701": "rig pa phyogs su ma lhung gsal //",
    "NG0367:702": "rig pa yongs la 'brel par gsal //",
    "NG0367:703": "thams cad kun gyi gzhi mar gsal //",
    "NG0367:704": "zhes gsungs so //",
    "NG0367:705": "rdo rje sems dpa' nam mkha' che bram ze rgyas",
    "NG0367:706": "pa'i rgyud las rig pa rang gsal gyi le'u ste",
    "NG0367:707": "bcu bzhi pa'o /// / rdo rje sesam dpas yang zhus pa //",
    "NG0367:708": "bcom ldan bde chen kun bzang po //",
    "NG0367:709": "mnyam par gzhag na ji ltar gzhag / kun tu bzang pos bka' stsal pa //",
    "NG0367:710": "nyon cig nga la 'dus pa'i 'khor //",
    "NG0367:711": "kun bzang ma nges nam mkha' 'dra //",
    "NG0367:712": "ma rtag gsal ba'i ngang la gzhag / sgo lnga",
    "NG0367:713": "ma bkag rang sar gzhag / ma btsal rang lugs",
    "NG0367:714": "chen por gzhag / mi g.yo mnyam pa'i ngang la",
    "NG0367:715": "gzhag / mi rtog spros dang bral bar gzhag /",
    "NG0367:716": "gang du'ang ngos mi gzung bar gzhag / snang ba",
    "NG0367:717": "mi dgag gang dgar bzhag / rtog med gsal ba'i",
    "NG0367:718": "ngang la gzhag / gnyis med mnyam pa'i ngang la",
    "NG0367:719": "gzhag / lus ngag yid gsum glod de gzhag /",
    "NG0367:720": "de bzhin ma bcos rang sar gzhag / ma chags",
    "NG0367:721": "zhen dang bral bar gzhag / bsam pa gang du'ang",
    "NG0367:722": "ma zhugs gzhag / shes pa bsam dpyod med par",
    "NG0367:723": "gzhag / ces gsungs so //",
    "NG0367:724": "rdo rje sems dpa' nam mkha' che bram ze rgyas",
    "NG0367:725": "pa'i rgyud las mi rtog mnyam gzhag gi le'u ste",
    "NG0367:726": "bco lnga pa'o // // de nas kun tu bzang",
    "NG0367:727": "pos rdo rje sems dpa' la sogs pa'i 'khor rnams",
    "NG0367:728": "bsdu bar mdzad nas rgyud kyi don bshad pa'o //",
    "NG0367:729": "phyogs bcu dus gsum gyi de bzhin gshegs pa thams cad dang */",
    "NG0367:730": "khams gsum gyi sems can thams cad kyi rtsa ba",
    "NG0367:731": "ni kun tu bzang po'i thugs rang byung gi ye",
    "NG0367:732": "shes so // thugs rang byung gi ye shes ni bram ze rgyas pa nyid do //",
    "NG0367:733": "rgyud 'di ni kun tu bzang po nyid do //",
    "NG0367:734": "rang gi byang chub kyi sems so //",
    "NG0367:735": "sangs rgyas thams cad kyi sku gsung thugs so //",
    "NG0367:736": "rgyud 'di 'dzin pa ni sangs rgyas nyid do //",
    "NG0367:737": "thams cad sangs rgyas pa'i phyir 'khor ba ka dag",
    "NG0367:738": "go / 'di 'dzin pa ni kun tu bzang po'o",
    "NG0367:739": "// thams cad rang byung ye shes yin pa'i phyir ro //",
    "NG0367:740": "rin po che gser gling na rdo dang sa mi",
    "NG0367:741": "snang ba ltar 'khor ba ka @#/ / dag ste",
    "NG0367:742": "rang byung ye shes nyid do //",
    "NG0367:743": "bram ze rgyas pa'i rgyud las rgyud yongs su gtad",
    "NG0367:744": "pa'i le'u ste bcu drug pa'o // // rdo rje"
}