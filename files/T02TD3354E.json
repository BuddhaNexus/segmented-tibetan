{
    "T02TD3354E:36a-0": "@36a # // rgya gar skad du /",
    "T02TD3354E:36a-1": "pradzny'a p'a ra mi t'a s'a dha nam /",
    "T02TD3354E:36a-2": "bod skad du /",
    "T02TD3354E:36a-3": "shes rab kyi pha rol tu phyin ma'i sgrub thabs /",
    "T02TD3354E:36a-4": "shes rab kyi pha rol tu phyin ma la phyag 'tshal lo //",
    "T02TD3354E:36a-5": "yid mthun gnas ni kha cig tu //",
    "T02TD3354E:36a-6": "bde ba'i gdan la 'dug nas su //",
    "T02TD3354E:36a-7": "rnal 'byor byams dang snying rjer ldan //",
    "T02TD3354E:36a-8": "sngags 'di lan gsum brjod par bya //",
    "T02TD3354E:36a-9": "aom sh'u n+ya t'a dzny'a na badzra sva bh'a ba a'atma ko&amp ;",
    "T02TD3354E:36a-10": "ham /",
    "T02TD3354E:36b-0": "zhes byas brtan @36b dang g-yo ba'i dngos //",
    "T02TD3354E:36b-1": "bdag nyid lus dang thams cad du //",
    "T02TD3354E:36b-2": "sems kyis stong nyid bsgom par bya //",
    "T02TD3354E:36b-3": "rmi lam rmi lam mtshungs pa ru //",
    "T02TD3354E:36b-4": "pam yig las ni yongs rdzogs pa'i //",
    "T02TD3354E:36b-5": "padma zla ba'i gdan gnas pa //",
    "T02TD3354E:36b-6": "ser po dh'i:ni dgod byas te //",
    "T02TD3354E:36b-7": "de yi bdag nyid bcom ldan ma //",
    "T02TD3354E:36b-8": "phyag gnyis shes rab pha rol phyin //",
    "T02TD3354E:36b-9": "sna tshogs gos 'chang sna tshogs brgyan //",
    "T02TD3354E:36b-10": "chos 'chad phyag rgya mnyam ldan phyag / sgeg pa gcig pu nyams ldan zhing //",
    "T02TD3354E:36b-11": "rdo rje skyil krung yang dag gnas //",
    "T02TD3354E:36b-12": "po tis mtshan pa'i pad sdong ni //",
    "T02TD3354E:36b-13": "g-yon gyi logs su bsnams pa'o //",
    "T02TD3354E:36b-14": "spyi bo mgrin pa snying gnas pa'i //",
    "T02TD3354E:36b-15": "zla ba la gnas de nyid gsum //",
    "T02TD3354E:36b-16": "aom a'a:h'um /",
    "T02TD3354E:36b-17": "aam aa:ngag gi dbus su ni //",
    "T02TD3354E:36b-18": "zla ba dh'i:ni 'od zer ser //",
    "T02TD3354E:36b-19": "de nas gzugs ser rnam par bsgom //",
    "T02TD3354E:36b-20": "kun rdzob kyi ni rnal 'byor gyis //",
    "T02TD3354E:36b-21": "shes rab mchod pa bsgom par bya //",
    "T02TD3354E:36b-22": "don dam par ni rtogs pa'i gzugs //",
    "T02TD3354E:36b-23": "shes rab bdag nyid che brjod bya //",
    "T02TD3354E:36b-24": "gang gis byang chub nges thob pa'i //",
    "T02TD3354E:36b-25": "rim pas sbyor bas 'gro bar 'gyur //",
    "T02TD3354E:36b-26": "ston ka'i zla ba lta bu'i 'od //",
    "T02TD3354E:36b-27": "dkar po'i sems ni rnam par bsgom //",
    "T02TD3354E:36b-28": "sna tshogs g-yo dang mi g-yo ba //",
    "T02TD3354E:36b-29": "de bzhin phyis ni nam mkha' mnyam //",
    "T02TD3354E:36b-30": "ma lus rtogs pas stong pa yi //",
    "T02TD3354E:36b-31": "rang nyid gzugs med stong par yang //",
    "T02TD3354E:36b-32": "gzugs sgra dri dang ro dang ni //",
    "T02TD3354E:36b-33": "reg bya la sogs gzung dang 'dzin //",
    "T02TD3354E:36b-34": "rtog pas yongs su ma gos pa //",
    "T02TD3354E:36b-35": "bsam mi khyab pa'i rkyen bskyed pa //",
    "T02TD3354E:36b-36": "yang dag rdzogs pa'i byang chub don //",
    "T02TD3354E:36b-37": "kun mkhyen sems kyi go 'phang ngo //",
    "T02TD3354E:36b-38": "de la 'di bzlas pa'i sngags te /",
    "T02TD3354E:36b-39": "aom pradzny'a ma h'a pradzny'a shru ti smri ti bi dza yi dh'i:sv'ah'a /",
    "T02TD3354E:36b-40": "shes rab pha rol phyin bsgoms pa'i //",
    "T02TD3354E:36b-41": "bdag gi bsod nams gang thob des //",
    "T02TD3354E:36b-42": "de yis 'jig rten ma lus kun //",
    "T02TD3354E:36b-43": "shes rab pha rol phyin gzhol shog / shes rab kyi pha rol tu phyin ma'i sgrub pa'i thabs rdzogs so ;",
    "T02TD3354E:36b-44": "/ pandi ta don yod rdo rje dang /",
    "T02TD3354E:36b-45": "khams pa lo ts'a ba dge slong ba ris bsgyur cing zhus pa'o//"
}