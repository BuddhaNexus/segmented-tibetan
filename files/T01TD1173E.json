{
    "T01TD1173E:250b-0": "@250b # // rgya gar skad du /",
    "T01TD1173E:250b-1": "si ha n'a da lo ke shra ra bha tt'a ra ka sya stu ti /",
    "T01TD1173E:250b-2": "bod skad du /",
    "T01TD1173E:250b-3": "rje btsun 'jig rten dbang phyug seng ge sgra la bstod pa /",
    "T01TD1173E:250b-4": "'phags pa 'jig rten dbang phyug la phyag 'tshal lo //",
    "T01TD1173E:250b-5": "srid pa'i gnas ni grangs bral bgrang 'dod 'dir khyod la //",
    "T01TD1173E:250b-6": "'ong [?] ldan snyan ngag mkhan po ches cher dga' ba'i gtam //",
    "T01TD1173E:250b-7": "yon tan tshogs brjod de ltar bdag ni blo ngan yang //",
    "T01TD1173E:250b-8": "'gro ba gnyis su mngon bstod sar pa'i tshig dag 'god //",
    "T01TD1173E:250b-9": "rgya chen srid pa'i pha rol byang chub ston mdzad pa //",
    "T01TD1173E:250b-10": "dus ring thang gcig bzhin du byas te brtse bas sku bzung nas //",
    "T01TD1173E:250b-11": "sems can gnas pa ma lus kun mkhyen de nyid la 'god mdzad //",
    "T01TD1173E:250b-12": "'gro ba'i mgon po brtse ldan seng ge'i sgra de rgyal gyur cig / gang tshe ri bong mtshan ma mkha' la 'od dang 'gro ba mtshon //",
    "T01TD1173E:250b-13": "gang gang chos mkhas sgrub byed bi shva karma bzhin //",
    "T01TD1173E:250b-14": "ma lus dkar ba'i snying po nyams dga'i dngos mdzad pa //",
    "T01TD1173E:250b-15": "de yang seng ge'i sgra ste 'od zer 'phro zhing rgyal gyur cig / dbu la rin chen 'bar ba 'bad pas gnas par mdzad pas ci //",
    "T01TD1173E:250b-16": "legs byas rang bzhin sgron me 'di ni nyer 'dzin mdzad pa lags //",
    "T01TD1173E:250b-17": "de ltar gang zhig lag 'gro lta bu'i the tsom bdud ni 'joms //",
    "T01TD1173E:250b-18": "pha rol rgol las rnam rgyal seng ge'i sgra des khyed la srungs //",
    "T01TD1173E:250b-19": "'gro ba gsum gyi sa la mkhas shing bdud kyi phyogs ni 'joms //",
    "T01TD1173E:250b-20": "lag 'gro'i bdag por gnas pa'i nad ni 'joms shing bzhugs //",
    "T01TD1173E:250b-21": "gang gi rtse gsum dmyal bar 'gro ba'i rtsa ba 'joms pa ste //",
    "T01TD1173E:251a-0": "mchog ldan re nu'i sras po seng ge sgra la phyag @251a * //",
    "T01TD1173E:251a-1": "'tshal lo //",
    "T01TD1173E:251a-2": "phul byung dkar ba'i rab lta bu yi shel gyi bgrang phreng yang //",
    "T01TD1173E:251a-3": "dge ba mdzad pa'i phyag tu thogs pas gshin rje yang dag gnon //",
    "T01TD1173E:251a-4": "rab tu mdzes pa nor bu'i rol pa brtse dang tshul khrims ldan //",
    "T01TD1173E:251a-5": "dges pa'i spyan ldan seng ge'i sgra des khyed la srung gyur cig / snying la 'bab pa'i gang gi ral pa mdzes pa'i zer 'di ni //",
    "T01TD1173E:251a-6": "'bar zhing g-yo ba sa 'dzin lag 'gro lhag ma la ni nyal //",
    "T01TD1173E:251a-7": "'od gsal mkhar rol 'o ma'i rgya mtshor aindra n'i la bzhin //",
    "T01TD1173E:251a-8": "seng ge'i sgra des khyed la shis pa mtha' dag ston gyur cig /'gro ba rnam par phongs pa'i thabs su gyur pa'i rkyen gang yin //",
    "T01TD1173E:251a-9": "bdud bcu po rnams ral gri'i so yis zhi mdzad pa //",
    "T01TD1173E:251a-10": "srid pa gsum gyis zhabs la btud pa seng ge'i sgra de yis //",
    "T01TD1173E:251a-11": "de ni 'gro ba'i nad dang nyer 'tshe 'joms shing sel gyur cig / ri dags bdag po yang ni dpal ldan lha rigs skyabs 'os te //",
    "T01TD1173E:251a-12": "bde gshegs theg pa rig mngon pa yi nga rgyal kun las grol //",
    "T01TD1173E:251a-13": "bde gshegs phrin las rnam rgyas gang gi sku la 'dzin mdzad pa //",
    "T01TD1173E:251a-14": "seng ge'i sgra des khyed kyi mngon par 'dod don sgrub gyur cig / de ltar bdag gis khyod kyi yon tan tshogs ni yongs su brjod pa las //",
    "T01TD1173E:251a-15": "zhi ba'i rang bzhin dge ba'i 'bras bu bsags pa'i tshogs rnams kyis //",
    "T01TD1173E:251a-16": "ma lus 'gro ba 'di dag dga' ba'i bdag po'i lag tu ma lhung zhing //",
    "T01TD1173E:251a-17": "rgyal ba rgya mtsho'i tshogs la kun nas rab tu 'jug gyur cig / mgon po 'di yi gzugs kyi rang bzhin sku ni kun nas thob gyur te //",
    "T01TD1173E:251a-18": "ma lus 'gro ba ji snyed 'di ni rnam par 'dren pa nyid gyur cig / kun nas gtsang mar byas pa skye bo'i bzhin gyi me long 'di //",
    "T01TD1173E:251a-19": "dpal thob ldan pa snyan ngag mkhan gyi bdag po gnyis skyes srung bas byas /",
    "T01TD1173E:251a-20": "rje btsun 'jig rten dbang phyug seng ge'i sgra la bstod pa rdzogs so /",
    "T01TD1173E:251a-22": "// / dpal ldan bla ma dam pa rgyal ba spyan snga rin po che'i bka' bzhin zha lu lo ts'a ba dge slong dharmma p'a la bha dras bsgyur ba'o//"
}