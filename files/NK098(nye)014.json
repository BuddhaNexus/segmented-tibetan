{
    "NK098(nye)014:1": "// ye shes nam mkha'i rgyal po'i don 'grel bzhugs /",
    "NK098(nye)014:2": "dpal rdo rje sems dpa' la phyag 'tshal lo //",
    "NK098(nye)014:3": "man ngag byang chub sems ye shes nam mkha'i rgyal po'i don dgrol bar bya'o //",
    "NK098(nye)014:4": "de la byang chub sems kyi yi ge thams cad bshad pa'i lugs ni /",
    "NK098(nye)014:5": "spyi don lngas 'chad de /",
    "NK098(nye)014:6": "lo rgyus kyis yid ches pa'i khungs bshad pa dang /",
    "NK098(nye)014:7": "rtsa ba'i don gyis don nges par gzhag pa dang /",
    "NK098(nye)014:8": "yo ga'i don gyis lhag pa'i phyogs su brtags pa dang /",
    "NK098(nye)014:9": "dgos ched kyi don kyis rang byan bsal ba dang /",
    "NK098(nye)014:10": "tshig gi don gyis don rtogs par bya ba'o //",
    "NK098(nye)014:11": "de la lo rgyus kyi don la gsum ste /",
    "NK098(nye)014:12": "byin gyis rlabs kyis bshad pa ni /",
    "NK098(nye)014:13": "ston pa kun tu bzang po bsam gyis mi khyab",
    "NK098(nye)014:14": "pa'i gsungs brnyes pas rdo rje sems dpa' la dgongs",
    "NK098(nye)014:15": "pas brgyud pa'o // rang gi ngo bos bshad pa ni /",
    "NK098(nye)014:16": "thams cad kyang snying po byang chub yin pa'i phyir",
    "NK098(nye)014:17": "skal pa can la mthong thos kyi spyod yul gyi",
    "NK098(nye)014:18": "sgo nas brjod pa dang 'dra bar snang ba'o //",
    "NK098(nye)014:19": "tshig sdebs sbyor legs pas bshad pa ni /",
    "NK098(nye)014:20": "man ngag gi yi ge tshig legs par byung ba 'di /",
    "NK098(nye)014:21": "dga' rab rdo rje man chad du rna ba nas rna bar brgyud pa dgongs so //",
    "NK098(nye)014:22": "rtsa ba'i don ni /",
    "NK098(nye)014:23": "rang 'byung gi ye shes nam mkha' lta bu bsgom",
    "NK098(nye)014:24": "bsam med pa'i don nyid la'ang blo'i rten bca' ru",
    "NK098(nye)014:25": "med pas ston pa'o //",
    "NK098(nye)014:26": "yo ga'i don ni shin tu rnal 'byor gyi sde'o //",
    "NK098(nye)014:27": "dgos ched kyi don ni skal pa mchog tu gyur pa'i phyir ro //",
    "NK098(nye)014:28": "tshig gi don bzhi ste /",
    "NK098(nye)014:29": "man ngag gi snod bzang ngan nyen dang chas par bstan pa dang /",
    "NK098(nye)014:30": "man ngag bstan pa'i dgos ched dang /",
    "NK098(nye)014:31": "man ngag rang gi gzhung bstan pa dang /",
    "NK098(nye)014:32": "man ngag gi mtshan gyis che ba bstan pa'o //",
    "NK098(nye)014:33": "de la gzhung rgyas par bshad pa la'ang gnyis te /",
    "NK098(nye)014:34": "gol sgrib kyi bdar bcad pa dang a ti yo ga rang gi don ma nor bar bstan pa'o //",
    "NK098(nye)014:35": "de la rang gi gzhung la gza' gtad med pa'i lta ba dang /",
    "NK098(nye)014:36": "dgag sgrub med pa'i ting nge 'dzin dang /",
    "NK098(nye)014:37": "bya brtsal med pa'i spyod pa dang /",
    "NK098(nye)014:38": "thob zin pa'i 'bras bu dang bzhi ste /",
    "NK098(nye)014:39": "skabs kyi yan lag dang bcas pa ras chod can gyi ched du dkrugs te 'chad par 'gyur ro //",
    "NK098(nye)014:40": "de la snod bzang po la bstan pa'i yon tan bstan pa'i phyir /",
    "NK098(nye)014:41": "che ba'i ye shes mi 'gyur zhing /",
    "NK098(nye)014:42": "gnas pa med pa'i chos nyid du chud pa'i don zhes pa /",
    "NK098(nye)014:43": "che ba lnga dang ldan pa'i rang byung gi ye shes ni /",
    "NK098(nye)014:44": "'gre log spyi tshugs gar 'gres kyang /",
    "NK098(nye)014:45": "snying po byang chub las mi 'ada'o //",
    "NK098(nye)014:46": "de sgom pa'i tshe'ang /",
    "NK098(nye)014:47": "mtshan nyid mi zin pa'i blo rten bca' ru med pas /",
    "NK098(nye)014:48": "blo nyid ma skyes pa yin pas shin tu nang du gyur par //",
    "NK098(nye)014:49": "dus gsum du rgyal bas mkhyen pa'i shes bya de yang su la bstan zhe na /",
    "NK098(nye)014:50": "ma nor ba'i blo can la /",
    "NK098(nye)014:51": "skal pa'i las 'phro bcud du 'gyur gyi /",
    "NK098(nye)014:52": "zhes pa 'di phyin ci ma log par go ba'i",
    "NK098(nye)014:53": "shes rab dang ldan pa la brtags te byin na",
    "NK098(nye)014:54": "/ yon tan ni skal pa dang /",
    "NK098(nye)014:55": "las kyi 'brel pas ku mu ta dang bung ba lta bur 'gyur ro //",
    "NK098(nye)014:56": "gyi ni de la bldogs pa dang 'brel to //",
    "NK098(nye)014:57": "snod ngan gyi skyon gang snyam pa la /",
    "NK098(nye)014:58": "shes rab kyis ma zin pa'i blo la ni /",
    "NK098(nye)014:59": "skal pa dang mi ldan pas 'di la skur par 'gyur ro //",
    "NK098(nye)014:60": "zhes pa gang spyan dam pa dang bral ba'i shi sha la 'di ngo rgar spros pa'i skyon ni /",
    "NK098(nye)014:61": "las dang skal bas ma 'brel ba'i phyir mi mthong bas /",
    "NK098(nye)014:62": "rang nyams dang sbyor zhing zhe dang thabs dang /",
    "NK098(nye)014:63": "dngos su bskur bas be'u sbrel g.yang du lhung ba lta bu'i phyir ro //",
    "NK098(nye)014:64": "de ltar rig pas su'i ched du zhe na /",
    "NK098(nye)014:65": "nam mkha'i rgyal po ye shes kyi skal pa dang ldan pa la zhes pas /",
    "NK098(nye)014:66": "dpe gnyis kyis mtshon pa'i ye shes ni yangs gsal du rgya che ba dang /",
    "NK098(nye)014:67": "thams cad kyi bdag nyid gong na med pas mi rtsol ba'i phyir ro //",
    "NK098(nye)014:68": "de mthong ba'i skal ba su la yod pa'i ched du bstan pa yang /",
    "NK098(nye)014:69": "sems chos nyid du gyur pa'i tshigs su bcad de gsungs pa zhes pa /",
    "NK098(nye)014:70": "sems ye chos nyid yin pa mngon du bya ba'i phyir bka' stsal pa'o //",
    "NK098(nye)014:71": "gzhung gi lta ba gang snyam pa la /",
    "NK098(nye)014:72": "chos nyid bsam du med pas nam ka che zhes pa /",
    "NK098(nye)014:73": "rig pa nam mkha' lta bur ngo bo mi rnyed la yul dang bral ba'i phyir /",
    "NK098(nye)014:74": "'du shes dang bral ba'i gtan tshigs kyis snying po byang chub la dgongs pa nges par 'grel te /",
    "NK098(nye)014:75": "che ba lnga dang ldan par bzhugs so //",
    "NK098(nye)014:76": "nam mkha'i bsam pa de dag kun dang bral zhes pa /",
    "NK098(nye)014:77": "thun mong zhes pa ci smos kyi chos nyid nam mkha' ltar 'du shes pa'i bye brag kyang /",
    "NK098(nye)014:78": "med par dgongs so //",
    "NK098(nye)014:79": "'o na bsam du med pa yul du byed do snyam pa la /",
    "NK098(nye)014:80": "bsam du med pas nam ka bsam pa dag /nam kar mi dmigs par yang dmigs su med /",
    "NK098(nye)014:81": "zhes pa /",
    "NK098(nye)014:82": "gzhi spyod yul dang ba'i phyir /",
    "NK098(nye)014:83": "ye shes nam mkhar lta ba rnams kyi mi dmigs pa nyid la yul du bya ba med de /",
    "NK098(nye)014:84": "de nyid rang rig yin pa dang ched du byed pa nyid dmigs pa yin pa'i phyir ro //",
    "NK098(nye)014:85": "de ci'i phyir zhe na /",
    "NK098(nye)014:86": "nam ka mtshan nyid kun las rab 'das pa //",
    "NK098(nye)014:87": "med pas nam mkha' la yang nam ka med zhes pa /",
    "NK098(nye)014:88": "nam mkha'i mtshon pa'i rang rig pa ni /",
    "NK098(nye)014:89": "mtshan nyid ril du shar ba'i phyir 'di 'drar phyogs su ma grub pa'i phyir ro //",
    "NK098(nye)014:90": "de la bsam pas nam mkha' lta bur yang gsal bar brtsam pa dmigs pa med pa'i phyir /",
    "NK098(nye)014:91": "gza' gtad dang bral ba la /",
    "NK098(nye)014:92": "de nyid kyi 'du shes tsam yang bral ba'o //",
    "NK098(nye)014:93": "rjes su gzhung gi sgom pa gang snyam pa la /",
    "NK098(nye)014:94": "nam mkha' de nyid bsgom du med pa ni /",
    "NK098(nye)014:95": "brjod med nam mkha' bsgom du med pas 'das zhes pa /",
    "NK098(nye)014:96": "tha snyad du blo gzhag thabs ni /",
    "NK098(nye)014:97": "'og ma ltar dmigs pa ma yin yang /",
    "NK098(nye)014:98": "bsgom du med pa'i ngang la 'jog go zhe na /",
    "NK098(nye)014:99": "'dir byang chub sems smra bsam kyis mi bab pas /",
    "NK098(nye)014:100": "bsgom du med par 'du shes pa nyid kyang /",
    "NK098(nye)014:101": "ched du byas pa'i gzung 'dzin yin pa'i phyir /",
    "NK098(nye)014:102": "'du shes thams cad dang bral ba nyid dran pas rang gsal ba'o //",
    "NK098(nye)014:103": "bsgom pa'i ngo bo ni /",
    "NK098(nye)014:104": "'das pa brjod du med de mi gnas na //",
    "NK098(nye)014:105": "nam mkha'i lus med nam mkha'i sems dang bral //",
    "NK098(nye)014:106": "zhes pa /",
    "NK098(nye)014:107": "gdod nas bsgom pa'i 'du shes grol ba'i phyir /",
    "NK098(nye)014:108": "bsgom pa las grol bar yang smrar med de /",
    "NK098(nye)014:109": "blo'i rten bca' ru med par thag chod na /",
    "NK098(nye)014:110": "sgo gsum du 'dzin pa'i 'du shes grol bas /",
    "NK098(nye)014:111": "drug dang gcig dang dgag sgrub med de /",
    "NK098(nye)014:112": "yid la byed pa tha mal pa dang /",
    "NK098(nye)014:113": "cig shos pa tsam yang med de /",
    "NK098(nye)014:114": "shin tu mi dmigs pas yul gyi gnas med par rang gsal du dgongs so //",
    "NK098(nye)014:115": "don de tshig gis mtshon pa bral bar bstan pa'i phyir /",
    "NK098(nye)014:116": "mnyam dang mi mnyam nam mkha' las 'das pa //",
    "NK098(nye)014:117": "nam mkha' med pas nam mkha' khyab pa med //",
    "NK098(nye)014:118": "zhes pa /",
    "NK098(nye)014:119": "gang sangs rgyas pa dang sems can gyi che chung",
    "NK098(nye)014:120": "mthon dman ngang gis med pa'i chos ji bzhin pa",
    "NK098(nye)014:121": "ni / ngo bo 'di 'drar med pas rgya ma",
    "NK098(nye)014:122": "chad pa'i phyir des phar bsgos pa'i med pa'i phyir",
    "NK098(nye)014:123": "ni / / chos nyid mtshon par 'di zhes mi nus so //",
    "NK098(nye)014:124": "zhes pa /",
    "NK098(nye)014:125": "bshad pa'i snang stong dbus kyi ngo bor mi zin pa'i phyir te /",
    "NK098(nye)014:126": "'di skad du /",
    "NK098(nye)014:127": "grol dang ma grol la sogs pa //",
    "NK098(nye)014:128": "gnyis su rtog pa thams cad mtha' //zhes gsungs pas thog tu mi dbab par dgongs so //",
    "NK098(nye)014:129": "de ci'i phyir zhe na /",
    "NK098(nye)014:130": "khyab bya'i tshig don la bgud na med pas /",
    "NK098(nye)014:131": "khyab byed kyi don kyis khyab par brjod du med pa'i phyir tshig ma spangs par bral ba'o //",
    "NK098(nye)014:132": "dge sdig snying po med cing dbus mtha' med //",
    "NK098(nye)014:133": "zhes pa /",
    "NK098(nye)014:134": "de'i phyir dkar nag gi las la blang dor med pas 'bras bu gnyis ma grub ste /",
    "NK098(nye)014:135": "las kyi dbang du ma gyur cing /",
    "NK098(nye)014:136": "byang chub sems ngo bo med par thams cad du rang snang bas /",
    "NK098(nye)014:137": "cig dang du ma'i mtha' med na /",
    "NK098(nye)014:138": "ltos sa med par dbus mi rnyed de /",
    "NK098(nye)014:139": "gsum las grol ba'o //",
    "NK098(nye)014:140": "'o na de la dmigs so snyam pa la /",
    "NK098(nye)014:141": "dbang po rang gi blo med spyod yul bral //",
    "NK098(nye)014:142": "zhes pa /",
    "NK098(nye)014:143": "rang gi yul rang sems rang snang bas yul logs su ma grub bo //",
    "NK098(nye)014:144": "'on na sems yod do zhe na /",
    "NK098(nye)014:145": "rkyen gzhi ma grub pas /",
    "NK098(nye)014:146": "sems rang rang gi shes rab kyi dbang po'ang /",
    "NK098(nye)014:147": "dngos gzhi mtha' gsum du ma skyes pa'i phyir /",
    "NK098(nye)014:148": "spyod yul gnyis su med par rang rig rang gsal lo //",
    "NK098(nye)014:149": "de las gol ba ni /",
    "NK098(nye)014:150": "yul med sgyu ma yul la spyod pas 'khrul //",
    "NK098(nye)014:151": "zhes pa /",
    "NK098(nye)014:152": "de lta bu'i ngang la bya ba'i rnal 'byor pa",
    "NK098(nye)014:153": "dag /kun rdzob sgyu ma dang don dam pa ma",
    "NK098(nye)014:154": "skyes pa la kun rdzob tu dmigs pa ni /",
    "NK098(nye)014:155": "bya ba med pa'i yul rnal 'byor pa ltar ma rig pa'i phyir nor pa kho na'o //",
    "NK098(nye)014:156": "mdo sde'i gol sa de bzlas te mi gnas par bstan pa'i phyir /",
    "NK098(nye)014:157": "tshig nyid med de tshig phyir 'brang ba'ang med //",
    "NK098(nye)014:158": "gang zag sgyu ma bkri don bden gnyis med //",
    "NK098(nye)014:159": "zhes pa /",
    "NK098(nye)014:160": "bshad pa ltar tshig yul du ma grub pas 'di",
    "NK098(nye)014:161": "la rjes su 'brang ba med pas sgra'i rnal 'byor",
    "NK098(nye)014:162": "ma yin no // de bas na kun rdzob sgyu",
    "NK098(nye)014:163": "mar gang zag gnyis lta la 'chol ba drang ba'i",
    "NK098(nye)014:164": "ma yin no // phyir / gsungs pa'i bden pa gnyis dang gdod nas bral bas /",
    "NK098(nye)014:165": "don dam chos zhes lhag par bshad pa med //",
    "NK098(nye)014:166": "ces gsungs so //",
    "NK098(nye)014:167": "de bas na //",
    "NK098(nye)014:168": "bag tsam gtod sems de dag g.yang sa che //",
    "NK098(nye)014:169": "zhes pa /",
    "NK098(nye)014:170": "dbugs 'byung ba rgu'i yun du bde ba gnyis la yul du 'phro ba'ang 'di las ltung na /",
    "NK098(nye)014:171": "sgra 'gog pas thams cad du yul du don byed na shin tu ya tsha'o //",
    "NK098(nye)014:172": "de'i phyir 'di la khyad par med de /",
    "NK098(nye)014:173": "don bral de la sems med chad pa med //",
    "NK098(nye)014:174": "zhes pa /",
    "NK098(nye)014:175": "lhag pa'i rnal 'byor pa'i phrin las bdag gzhan don du byed pa'i 'du shes dang /",
    "NK098(nye)014:176": "bral ba'i rig pa la 'gro don mtshan mar 'du shes kyi sems dapa'ang med la /",
    "NK098(nye)014:177": "don rgyun chad pa'ang med pas 'phrin las kyi gol sa'ang bsal to //",
    "NK098(nye)014:178": "ting 'dzin che ba'i lung de don bral che //",
    "NK098(nye)014:179": "zhes pa /",
    "NK098(nye)014:180": "lam dang 'bras bu thams cad lhun gyis grub pa'i",
    "NK098(nye)014:181": "ngo bor rang rig pa gsal la mi g.yo ba",
    "NK098(nye)014:182": "ni / yul du med pa'i phyir rtse gcig pa chen po ste /",
    "NK098(nye)014:183": "sgro skur dang bral ba de yang bshad pa ltar",
    "NK098(nye)014:184": "bdag don gyi las rtsol ba med pas 'phags pa'o",
    "NK098(nye)014:185": "// skye 'gag med pa de nyid nyan pa yin //",
    "NK098(nye)014:186": "zhes pa /",
    "NK098(nye)014:187": "sus skye 'gag med pa'i don gdeng du byas pa des /",
    "NK098(nye)014:188": "bsam gyis mi khyab pa'i chos thos pa yin pa'i phyir bdag don grub pa'o //",
    "NK098(nye)014:189": "de yang tshig tshogs rgya mtsho thos pa min /",
    "NK098(nye)014:190": "tshig cig go ba thos pa'i mchog /zhes gsungs so //",
    "NK098(nye)014:191": "'o na gzhan don rgyun chad do zhe na /",
    "NK098(nye)014:192": "sems med ma skyes don med bral ba med //",
    "NK098(nye)014:193": "zhes pa /",
    "NK098(nye)014:194": "yul ci yang yid la byed pa dang bral ba'i rang rig dngos gzhi mi zin pas /",
    "NK098(nye)014:195": "bdag med pa'i phyir bdag don ched du bya ba'ang med la /",
    "NK098(nye)014:196": "bdag nyid du lhun gyis grub pas gzhan gyi don bral ba'ang med par dgongs so //",
    "NK098(nye)014:197": "de bas na bdag dang gzhan gyi don du dpyod pa'ang 'khrul par 'chad do //",
    "NK098(nye)014:198": "don la mtshon par rgyal pas gang gsungs pa /",
    "NK098(nye)014:199": "mtshon cing rtogs par bya ba de nyid ni /",
    "NK098(nye)014:200": "tshad mar gzung phyir 'dzin pa de skyes te /",
    "NK098(nye)014:201": "de bas mtshon byed sems kyi rgyud la 'khor /",
    "NK098(nye)014:202": "zhes pa /",
    "NK098(nye)014:203": "'dir bya byed gdod nas med pa'i don la /",
    "NK098(nye)014:204": "bde bar gshegs pas dman don du tshig dang dpes mtshon cing /",
    "NK098(nye)014:205": "gtan tshigs kyis gzhan la grub pa'i mtha' rtogs par bya ba bka' stsal pa ni /",
    "NK098(nye)014:206": "dngos po'i gzhal bya la tshad ma gnyis kyi gtan tshigs kyis /",
    "NK098(nye)014:207": "mthong bar byed pa'i thabs nyid ni 'khrul te /",
    "NK098(nye)014:208": "grub mtha' bden par bya ba'i ched du dpyad pas /",
    "NK098(nye)014:209": "stong par la ma nor bar 'dzin pa'i 'du shes skyes te mtshan ma'o //",
    "NK098(nye)014:210": "de yang spyod pa zhugs na rtog pa'i gzhi /",
    "NK098(nye)014:211": "rtog par zhugs na dmigs pa'i rten //",
    "NK098(nye)014:212": "dmigs pa zhugs ni 'dzin pa'i gzungs //",
    "NK098(nye)014:213": "de rnams bdud kyi spyod yul te //",
    "NK098(nye)014:214": "zhes gsungs so //",
    "NK098(nye)014:215": "gtan tshigs des na dpyod sems med pa ni rtsol ba'i rgyud du ldog pa'o //",
    "NK098(nye)014:216": "'o na 'dir ma dpyad par go ru btub bam zhe na /",
    "NK098(nye)014:217": "dper na nor bu rin po che lta ba la 'ching bu bstan pas mi mthong ba ltar /",
    "NK098(nye)014:218": "dpyad du med pa'i don dpyad du med par bstan pa nyid kyis go ste /",
    "NK098(nye)014:219": "dpyad par bstan pas mthong bar mi 'gyur te /",
    "NK098(nye)014:220": "gnyis pa'i 'du shes bskyed pa'i phyir ro //",
    "NK098(nye)014:221": "des na gtan tshigs kyi gol sa med do //",
    "NK098(nye)014:222": "nyan thos rang rgyal gyi gol sa bstan pa'i phyir /",
    "NK098(nye)014:223": "ting 'dzin bde ba'i ro la chags pa /",
    "NK098(nye)014:224": "yod med rgyu la mi ltos chos nyid yin zhes pa /",
    "NK098(nye)014:225": "lhag pa'i rnal 'byor pa yul du dmigs par byed pas /",
    "NK098(nye)014:226": "lus sems sal sal po dang /",
    "NK098(nye)014:227": "rga ba yang yang po zhig tu myong ba la chags nas /",
    "NK098(nye)014:228": "de 'dor mi phod pa skye ba la ma nor bar 'dzin pa ni /",
    "NK098(nye)014:229": "snang stong gi rgyu la blo'i rten bca' ru med pa'i chos nyid /",
    "NK098(nye)014:230": "gang la'ang rag ma lus pa mthong ba ma yin no //",
    "NK098(nye)014:231": "de bas chags pa'i gnas la ting 'dzin na //",
    "NK098(nye)014:232": "zhi ba'i sa ste mya ngan de mi 'da' //zhes pa /",
    "NK098(nye)014:233": "tshig snga ma'i gtan tshigs kyis snang stong gi mtha' /",
    "NK098(nye)014:234": "zhes pas rtse gcig tu byed pas byung tshor 'gog pa ni /",
    "NK098(nye)014:235": "byis pa'i mya ngan las 'das pa'i sa pa ste /",
    "NK098(nye)014:236": "mi gnas pa'i mya ngan las 'das pa mi thob ste /",
    "NK098(nye)014:237": "re dogs kyi mya ngan yod pa'i phyir ro //",
    "NK098(nye)014:238": "dbu ma'i ting nge 'dzin gyi gol sa bstan pa'i phyiir /",
    "NK098(nye)014:239": "rang sems ma bcos ma sbyangs chos nyid de /",
    "NK098(nye)014:240": "ting 'dzin sgyu mas sbyong na sgyu ma'i nad //",
    "NK098(nye)014:241": "zhes pa /",
    "NK098(nye)014:242": "chos so cog rang gi sems snang ba la byed pa po dang dri ma med pa'i phyir /",
    "NK098(nye)014:243": "ma bcos ma sbyangs pa'i phyir chos nyid do //",
    "NK098(nye)014:244": "de lta bu'i ngo bo yin pa la /",
    "NK098(nye)014:245": "dman pa dag kun rdzob brdzun pa tsam du bsgoms",
    "NK098(nye)014:246": "pas zhen pa dag nas chos nyid 'thob par 'dod",
    "NK098(nye)014:247": "pa dang / mi rtog pas sbyong ba'ang ltos na brdzun pas dpe dang mthun te /",
    "NK098(nye)014:248": "slar lta ba'i dmigs nad du gyur nas 'di mthong bar mi 'gyur ba'o //",
    "NK098(nye)014:249": "'o na 'dir ji ltar 'dod zhe na /",
    "NK098(nye)014:250": "rang byung ye shes dbang la mi rten pas /",
    "NK098(nye)014:251": "re zhing dogs pa'i mtha' kun rnam par zhi //",
    "NK098(nye)014:252": "zhes pa /",
    "NK098(nye)014:253": "gang rgyu rkyen gyi dbang du rag ma las par shar ba'i ye shes chen po //",
    "NK098(nye)014:254": "gdod nas 'bras bu lhun gyis rdzogs pa'i ngo bo chos nyid la /",
    "NK098(nye)014:255": "blo'i rte bca' ru med pa'i phyir /",
    "NK098(nye)014:256": "'bras bu dang 'khor ba'i g.yang sa la sems gnyis pa'i zug rngu zhi ba kho na'o //",
    "NK098(nye)014:257": "'o na 'dir re dogs zhi ba'i don la dmigs so snyam pa la /",
    "NK098(nye)014:258": "nam mkha'i mtha' kun med de phyogs med na //",
    "NK098(nye)014:259": "zhi dang ma zhi med de chos rnams bral //",
    "NK098(nye)014:260": "zhes pa /",
    "NK098(nye)014:261": "shin tu rnal 'byor pas ni /",
    "NK098(nye)014:262": "ye shes kyi nam mkha' ni mtha' gang gis kyang ma reg pa /",
    "NK098(nye)014:263": "kun gyi dngos gzhir gyur pa'i phyir /",
    "NK098(nye)014:264": "phyogs cha gnyis pa gar yang rgya chad pa med par gnas pa gdeng chud na /",
    "NK098(nye)014:265": "re dogs kyi zug rngu gdod nas med pa la /",
    "NK098(nye)014:266": "gnyis pas sus gdags te ched du byed pa'i zhen par rang bral ba snyam mo //",
    "NK098(nye)014:267": "de bas na ye nas dag dang ma dag zhi ba'ang med zhes pa /",
    "NK098(nye)014:268": "gdod nas dri ma rang dag la gnyis par med pas bde bar 'dod pa mi 'byung ba'o //",
    "NK098(nye)014:269": "zhe bas sgra med thog ma mtha' las 'das //",
    "NK098(nye)014:270": "zhes pa /",
    "NK098(nye)014:271": "mtha' ril ye nas rang zhi ba'i phyir ma zhi ba zhi bar ma gyur pas /",
    "NK098(nye)014:272": "de nyid kyi ming mi thogs te /",
    "NK098(nye)014:273": "de la thog mtha' med de dus gsum mnyam pa nyid do //",
    "NK098(nye)014:274": "de'i phyir /",
    "NK098(nye)014:275": "re med dogs med mthong ba'ang med /",
    "NK098(nye)014:276": "dag dang ma dag ye shes tshig mtha' bral /",
    "NK098(nye)014:277": "tshig tu 'dzin med ye shes ye nas dben //",
    "NK098(nye)014:278": "zhes pa /",
    "NK098(nye)014:279": "rgyu 'bras gnyis su med pa'i phyir re dogs med pa ni /",
    "NK098(nye)014:280": "brjod pa'i yul med de mi phebs shing /",
    "NK098(nye)014:281": "nyan ston med pa dang rnam pa'i gzugs su med pas yul du med pa ni /",
    "NK098(nye)014:282": "bshad pa ltar tshigs thams cad mtha' yin pas /",
    "NK098(nye)014:283": "mtha' las ngang gis bden pa'i don la sgra yid la byed pa dang /",
    "NK098(nye)014:284": "'du shes kyi 'dzin pa med par /",
    "NK098(nye)014:285": "ye nas rang gsal zhen bral ni gdod nas tshad",
    "NK098(nye)014:286": "ma'i mchog go /gcig dang du mar zhi bas rang",
    "NK098(nye)014:287": "bzhin med // zhes pa /",
    "NK098(nye)014:288": "byang chub sems ye shes nam mkha'i rgyal po nyid",
    "NK098(nye)014:289": "thams cad kyi rgyal po nyid bye brag tu rang",
    "NK098(nye)014:290": "snang yang / gcig gi phyogs su ma gyur te /",
    "NK098(nye)014:291": "shin tu gcig pa la mtha' gnyis zhi ba'i phyir /",
    "NK098(nye)014:292": "dbus kyang med pas rang bzhin 'dir 'drar mi rnyed pa'o //",
    "NK098(nye)014:293": "'di thos mi sdang gang mos nam mkha' ni //",
    "NK098(nye)014:294": "zhes pa /",
    "NK098(nye)014:295": "de ltar mtha' zung lnga bral ba'i don thos nas /",
    "NK098(nye)014:296": "zab mo la bzod pa thob ste slar mos pa ni /",
    "NK098(nye)014:297": "yon tan yang dag tu med na'ang 'di mthong ba'i spyan yod pa'ang yin no //",
    "NK098(nye)014:298": "de la bstan par bya ba ni /",
    "NK098(nye)014:299": "dngos po med phyir zhi bas chad pa'ang med /",
    "NK098(nye)014:300": "kun la khyab par rtag pa'i ngo bo bral //",
    "NK098(nye)014:301": "rtag chad dbyer med snang stong kun med do //",
    "NK098(nye)014:302": "zhes pa /",
    "NK098(nye)014:303": "bzod pa po rang gi sems rang byung gi ye shes kyi nam mkha' ni /",
    "NK098(nye)014:304": "snang stong gi dngos po'i zug rngu bral ba'i phyir /",
    "NK098(nye)014:305": "glo bur chad pa med kyang ther zug med de /",
    "NK098(nye)014:306": "de nyid kun kyi dngos gzhir rang shar ba'i phyir /",
    "NK098(nye)014:307": "gcig tu rtag pa'i mtha' dang bral yang /",
    "NK098(nye)014:308": "de gnyis ma spangs dbyer med pa'i phyir /",
    "NK098(nye)014:309": "snang stong ril yang bral bar dgongs so //",
    "NK098(nye)014:310": "'o na mtha' med pa'i sems yod do zhe na /",
    "NK098(nye)014:311": "skye 'jig 'byung phyir bdag mtha' ye nas med //",
    "NK098(nye)014:312": "zhes pa /",
    "NK098(nye)014:313": "bdag gi dngos po grub na brtan par rigs te /",
    "NK098(nye)014:314": "skye 'jig gi gtan tshigs kyis bdag gi ngo bo nges par mi rnyed par the tshom med do //",
    "NK098(nye)014:315": "bya brtsal dang bral ba'i spyod pa bstan pa'i phyir /",
    "NK098(nye)014:316": "sku gsung thugs dang bral bas che ba'i mchog /sngags dang phyag rgyar bral yang nyams pa med //",
    "NK098(nye)014:317": "zhes pa /",
    "NK098(nye)014:318": "'dir lhun gyis dam tshig bzhi mnga' ba la rtsa",
    "NK098(nye)014:319": "ba gsum ched du bsrung ba dang bral bas lhag",
    "NK098(nye)014:320": "ste / bzlas bsgom la sogs pa'i rtsol ba ma byas kyang /",
    "NK098(nye)014:321": "don dang ma bral na bka' chad mi 'byung ba'o //",
    "NK098(nye)014:322": "phyi nang sgo phugs bral bas rgya chen nang pa nyid //",
    "NK098(nye)014:323": "zhes pa /",
    "NK098(nye)014:324": "yul shes dang rgyu 'bras kyi sa rim par mi bgrod pa'i phyir /",
    "NK098(nye)014:325": "kun tu nang nyid la sgo phugs 'byed pa'i rtsol ba med do //",
    "NK098(nye)014:326": "'on te na 'di ni dal ba sten cing rang nyam du 'dug go zhe na /",
    "NK098(nye)014:327": "dka' spyod cinga'ang mi spong ste /",
    "NK098(nye)014:328": "spyod bzhin brtsal ba med pa yin pas 'jug tu med par shes pa nyid zhugs par mjal to //",
    "NK098(nye)014:329": "mtha' dbus kun dang bral bas stong pa nyid //",
    "NK098(nye)014:330": "zhes pa /",
    "NK098(nye)014:331": "rtsol ba med pa ni bshad pa bzhin mtha' gsum rang dag pa'i phyir /",
    "NK098(nye)014:332": "'bras bu'i bcud dam pa rang rig pa'o //",
    "NK098(nye)014:333": "des na bde dang mi bde mnyam nyid ye nas med //",
    "NK098(nye)014:334": "zhes pa /",
    "NK098(nye)014:335": "lhun gyis grub pa'i snying por sel med pa la sangs rgyas blar ma phyung /",
    "NK098(nye)014:336": "sems can mar ma bsnyigs pas /",
    "NK098(nye)014:337": "che chung ka nas med pa'i don kyi dbang des rtsol ba med par dgongs so //",
    "NK098(nye)014:338": "'o na rjes su 'jug pa'i bsam pa ji lta bu snyam pa la /",
    "NK098(nye)014:339": "'dzin med blo ni gang du'ang mi skye na /",
    "NK098(nye)014:340": "bral dang ma bral dngos med gzung du med //",
    "NK098(nye)014:341": "zhes pa /",
    "NK098(nye)014:342": "don de nyid rag rig pa yin par mjal ba'i mi ched po ni /",
    "NK098(nye)014:343": "chos nyid du 'du shes par mi byed bsam pa snang stong dang mtha' dang bral ma bral /",
    "NK098(nye)014:344": "gang du'ang rgyud du skye ba med pa yin pa'i phyir /",
    "NK098(nye)014:345": "'dir mtha' dang ma bral ba lta ci smos kyi /",
    "NK098(nye)014:346": "bral ba'ang yul du mi byed pas /",
    "NK098(nye)014:347": "gnas skabs kyi ched du byed pa nyid du'ang bral bas /",
    "NK098(nye)014:348": "tshig brjod bsam yul las 'das par the tshom med do //",
    "NK098(nye)014:349": "lhun grub la yang bdag gzhan 'byed pa med pa bstan pa'i phyir /",
    "NK098(nye)014:350": "sems nyid chos pas sems la sku mi mnga' //sgra las 'das pas sgra nyid ye shes de //",
    "NK098(nye)014:351": "zhi ba'i 'od gsal gdod nas lhun gyis grub //",
    "NK098(nye)014:352": "byang chub sems can don ni bcos su med //",
    "NK098(nye)014:353": "zhes pa /",
    "NK098(nye)014:354": "bdag nyid kyi sems chos so cog gi dngos gzhi bas /",
    "NK098(nye)014:355": "sems la gzugs 'di 'drar med pas sgra yis bstan pa las 'das pa'i phyir /",
    "NK098(nye)014:356": "sgra sna tshogs kyang rang rig pa'i ye shes rang snang ba'o //",
    "NK098(nye)014:357": "des na gzugs sgra dran rtog ril rang sar rang dag pas /",
    "NK098(nye)014:358": "rtog rngu med pa'i ye shes ni sku'i 'od la bzhugs shing gsung gi zer la rol ste /",
    "NK098(nye)014:359": "yid bzhin gyi blo gros kyi thugs su zhugs pa la /",
    "NK098(nye)014:360": "dngos po gnyis kyi sel med pas bya byed dang bral ba'o //",
    "NK098(nye)014:361": "'o na mya ngan las 'das pa'i mthar ltung ngo bar dogs pa la /",
    "NK098(nye)014:362": "'gyur bas chags pa'i yul med de //",
    "NK098(nye)014:363": "mi 'gyur ye shes ngo bo med ces bya //",
    "NK098(nye)014:364": "zhes pa /",
    "NK098(nye)014:365": "rkyen gyis ma nges pa las grol ba'i ye shes ni /",
    "NK098(nye)014:366": "ngo bor ma nges pa las nor bu rin po che ltar /",
    "NK098(nye)014:367": "ma brtsal bar re ba skong ste bsam pa ltar snang ba'i phyir /",
    "NK098(nye)014:368": "rnam par byang ba'i yul du'ang med do //",
    "NK098(nye)014:369": "'o na rtsa byungs su 'gyur ro snyam na /",
    "NK098(nye)014:370": "ngo bo nyid rtag pa chen por bzhugs pa ni /",
    "NK098(nye)014:371": "rgyun sangs rgyas pa'i thugs te ngo bo rgyal ba nyid kyis kyang bstan du med pa'o //",
    "NK098(nye)014:372": "gsang sngags kyi gol sa bstan pa'i phyir /",
    "NK098(nye)014:373": "mi 'byung mi 'jug bdag med dbang pos ston /",
    "NK098(nye)014:374": "mtshan ma 'jil ba'i sku med dag bstan stong //",
    "NK098(nye)014:375": "zhes pa /",
    "NK098(nye)014:376": "'dir thams cad bdag yin la /",
    "NK098(nye)014:377": "bdag kyang thams cad yin pa'i phyir bdag gnyis bral bas bdag po'i rkyen yang ma grub pa'i phyir /",
    "NK098(nye)014:378": "rkyen gzhi las ye shes mi skye dbyings la'ang mi 'jug na /",
    "NK098(nye)014:379": "skye bo pa'i ci smos te yul dang bral lo //",
    "NK098(nye)014:380": "de bas na zhen pa yod na /",
    "NK098(nye)014:381": "bzlog pa'i phyag rgya so so'i gzhung ltar bsgom gyi /",
    "NK098(nye)014:382": "dgra med na zon chas ci dgos te /",
    "NK098(nye)014:383": "kun rdzob lhag pa'ang mi 'dod do //",
    "NK098(nye)014:384": "de bas na yul sems so sor dag pa gsum gyis /",
    "NK098(nye)014:385": "don dam par bstan pa'ang 'dir ma grub pa'o //",
    "NK098(nye)014:386": "'on te phyag rgya dang dag pa'i stong pa nyid ni log pa'i bden gnyis te /",
    "NK098(nye)014:387": "ro gcig bde ba'i dbyings su rol ba dang /",
    "NK098(nye)014:388": "dbyer med bde la chags dang ma bral na /",
    "NK098(nye)014:389": "dus gsum mnyam pa nyid kyang 'byung 'jug go /zhes pa /",
    "NK098(nye)014:390": "de ltar snang stong 'ja' tshon ltar sems nyid du dbyer med pa ni /",
    "NK098(nye)014:391": "bden pa gnyis med de ltar ngan gyi rtog rngu med pa mnyam pa nyid kyi dbyings dang /",
    "NK098(nye)014:392": "de rtogs pa'i rig pa gnyis med par bsgom pa'i",
    "NK098(nye)014:393": "ting nge 'dzin gyi ro la chags pas ma btang",
    "NK098(nye)014:394": "na / khyed kyi lta ba dus gsum du rkyen gyis snang ba'ang /",
    "NK098(nye)014:395": "rang rig tu mnyam par 'dod pa nyid blo yul can /",
    "NK098(nye)014:396": "dmigs pa'i lta ba bdud kyi las te /",
    "NK098(nye)014:397": "then tsher 'dzud pas nam mkha' mi mthong ba dang /",
    "NK098(nye)014:398": "khre'i 'bu thu bas sa gzhir mi mthong ba lta bu'i phyir ro //",
    "NK098(nye)014:399": "'o na ma nor ba gang snyam pa la /",
    "NK098(nye)014:400": "len med 'dzin dang yongs su bral bas na //",
    "NK098(nye)014:401": "dus gsum mnyam nyid rdo rje sems dpa' che //",
    "NK098(nye)014:402": "zhes pa /",
    "NK098(nye)014:403": "'dir bya byed med pas dang du blang ba'i 'du shes med pa'i phyir /",
    "NK098(nye)014:404": "gsum gyi rgyu rkyen snang ba'ang ye shes rdo rje shin tu gcig pa la /",
    "NK098(nye)014:405": "gsum bzang ngan med pas yul du mi phyed pas /",
    "NK098(nye)014:406": "gnyis med pa'i rig pa skad cig ma'i mi rtag pa bral ba'i ngang nyid /",
    "NK098(nye)014:407": "rang gsal ba la mi g.yo bas /",
    "NK098(nye)014:408": "bdud kyi lta ba ril zad par bcom pas /",
    "NK098(nye)014:409": "khyad par du spags pa'o //",
    "NK098(nye)014:410": "des na kun gyi bdag nyid dus gsum dbyings mi g.yo /",
    "NK098(nye)014:411": "zhes pa /",
    "NK098(nye)014:412": "snang ba thams cad rang rang gi sems snang bas /",
    "NK098(nye)014:413": "yul med pa'i shes pa rang sa na ma 'dres pa nyid /",
    "NK098(nye)014:414": "rigs rgyud med pas shin tu gcig pas /",
    "NK098(nye)014:415": "ma 'a dres la yongs su rdzogs par snang ba'i phyir /",
    "NK098(nye)014:416": "sems nyid ni chos kun kyi bdag nyid chen po ste /",
    "NK098(nye)014:417": "dus gsum du lhun gyis grub pa'i dbyings /",
    "NK098(nye)014:418": "mi 'gyur bar rig pa'i shes rab spyan yang rjes su mthun par dgongs so //",
    "NK098(nye)014:419": "lam gzhan gyis mi 'grub pa'i phyir /",
    "NK098(nye)014:420": "lta ba 'di med spyod pa sgyu mas 'ching /",
    "NK098(nye)014:421": "zhes pa /",
    "NK098(nye)014:422": "gza' gtad dang bral ba'i shes rab kyi spyan gyis dbul ba'i mis /",
    "NK098(nye)014:423": "dkar phyogs zad par spyad kyang /",
    "NK098(nye)014:424": "mi bden pa'i 'du shes kyi zhags pas bsdams pa'i phyir /",
    "NK098(nye)014:425": "lta ba 'dis /",
    "NK098(nye)014:426": "ma zin 'khor ba las mi 'da' //zhes pa /",
    "NK098(nye)014:427": "ye shes kyi bdud rtsi dang bral bas /",
    "NK098(nye)014:428": "dkar po 'du shes kyis bsrabs pas /",
    "NK098(nye)014:429": "rnam smin cig shos sbyangs pa'i lha mi tsam 'grub pa'o //",
    "NK098(nye)014:430": "de yang bla ma mchod dang gtong ba dang /",
    "NK098(nye)014:431": "de bzhin bsod nams thams cad kyang /",
    "NK098(nye)014:432": "ma chags mi g.yo stobs med na //",
    "NK098(nye)014:433": "byangs na 'ching ba chen por 'gyur //",
    "NK098(nye)014:434": "zhes gsungs te /",
    "NK098(nye)014:435": "lam 'di ma rtogs par lam gzhan gyis yang dag par 'tshang mi rgya ba'i phyir ro //",
    "NK098(nye)014:436": "'o na log pa 'i lam dang ma log par 'dzin pa yod do zhe na /",
    "NK098(nye)014:437": "phyin ci log dang ma log byang chub ste /",
    "NK098(nye)014:438": "byang chub nyid la log dang ma log med //",
    "NK098(nye)014:439": "zhes pa /",
    "NK098(nye)014:440": "gang rang bzhin dang rkyen kyis nor ba dang ma nor ba ril yang /",
    "NK098(nye)014:441": "log pa po ma dmigs pas log brdo ba'ang su zhig log ste /",
    "NK098(nye)014:442": "ngo bo med pa'i phyir lhag pa'i chos sku'o //",
    "NK098(nye)014:443": "yang dag pa nyid ma log pa zhig du yang",
    "NK098(nye)014:444": "rang rgyud du med de gdod nas gnyis dang bral",
    "NK098(nye)014:445": "ba'o // de yang lung las /",
    "NK098(nye)014:446": "sems can thams cad mngon par rdzogs par sangs rgyas pas /",
    "NK098(nye)014:447": "yid la byed pa mngon par rdzogs par sangs rgyas so zhes gsungs te /",
    "NK098(nye)014:448": "rigs rgyud gnyis pa med par dgongs so //",
    "NK098(nye)014:449": "sgom pa'i rjes su bstan par bya ba'i phyir /",
    "NK098(nye)014:450": "bsam dang bral ba'i sems de nam mkha' nyid /",
    "NK098(nye)014:451": "nam mkha' 'dra ba'i sems de nyid dang bral //",
    "NK098(nye)014:452": "zhes pa /",
    "NK098(nye)014:453": "'dir bshad pa bzhin zhen pa gnyis po'i cog dang",
    "NK098(nye)014:454": "bral bar gdeng gis gnad chud pa'i rig pa la",
    "NK098(nye)014:455": "/ bsam pa dang bral bar sems pa'i 'du shes nyid dang yang bral bas ngo bo na'o //",
    "NK098(nye)014:456": "nyams ni /",
    "NK098(nye)014:457": "yod med dbus la mi dmigs brjod med na /",
    "NK098(nye)014:458": "nam mkha' mi gnas brjod du med las 'das //",
    "NK098(nye)014:459": "zhes pa /",
    "NK098(nye)014:460": "gdod nas mtha' gsum rang dag la //",
    "NK098(nye)014:461": "mtha' dang bral bar snyad mi 'dogs //",
    "NK098(nye)014:462": "zhes bya ste /",
    "NK098(nye)014:463": "de rig pa'ang rjes su mthun no //",
    "NK098(nye)014:464": "'o na brjod du med par 'dod do zhe na /",
    "NK098(nye)014:465": "ye shes mtshan nyid ci yang yin no //",
    "NK098(nye)014:466": "gang yang rung bas mi rnyed pa nyid rang rig la /",
    "NK098(nye)014:467": "tshig gi yul du med pas /",
    "NK098(nye)014:468": "brjod du med pa nyid kyang rnal 'byor gyi yul du med pas /",
    "NK098(nye)014:469": "nyams kyang myong du med de /",
    "NK098(nye)014:470": "'di 'drar bstan du med de de nyid las kyang grol ba'o //",
    "NK098(nye)014:471": "gzhag thabs ni /",
    "NK098(nye)014:472": "sems la tshig tu brjod med sku'ang med //",
    "NK098(nye)014:473": "zhes pa /",
    "NK098(nye)014:474": "bshad zin to //",
    "NK098(nye)014:475": "sems nyid tshig las 'das pas sbyor bas na //",
    "NK098(nye)014:476": "zhes pa /",
    "NK098(nye)014:477": "mtshon du med pa'i rjes su'i 'a brang ba ni ma yin gyi /",
    "NK098(nye)014:478": "rig pa smra bsams med par mjal ba dran pa tsam gyis /",
    "NK098(nye)014:479": "rang gsal ba'i tha snyad du zhugs pa'o //",
    "NK098(nye)014:480": "de'i phyir /",
    "NK098(nye)014:481": "mngon sum gyi dmigs zhes pa /",
    "NK098(nye)014:482": "yul du rnal 'byor mngon du dmigs te /",
    "NK098(nye)014:483": "rang rig pa'i mngon sum pa'o //",
    "NK098(nye)014:484": "mi 'byung stong pas dben zhes pa /",
    "NK098(nye)014:485": "tha mal pa la bying rgod drug dang le lo dang dogs brjod dang /",
    "NK098(nye)014:486": "rtsol mi rtsol bdun skye ba dang /",
    "NK098(nye)014:487": "ched byas nyams myong /",
    "NK098(nye)014:488": "shugs snang /",
    "NK098(nye)014:489": "tha mal gyi skyon 'byung ba thabs gsum gyis 'chos pa'o //",
    "NK098(nye)014:490": "'dir sems bcos thabs ni /",
    "NK098(nye)014:491": "rtog pa'i 'byung tshol ma bkag par mi ldang 'byung",
    "NK098(nye)014:492": "ba'ang rang gis ma grub pas rang zhi ba'i phyir",
    "NK098(nye)014:493": "shin tu ring du gyur pa'o //",
    "NK098(nye)014:494": "de yang /",
    "NK098(nye)014:495": "ma bkag pa la 'byung zhing rgyu med pa'i /",
    "NK098(nye)014:496": "'du byed sna tshogs mi g.yo thig ler brtan yang /",
    "NK098(nye)014:497": "nam mkha' rtog pa skye mched cing //",
    "NK098(nye)014:498": "rtog pa de nyid nam mkha' 'dra //",
    "NK098(nye)014:499": "zhes gsungs so //",
    "NK098(nye)014:500": "ye shes de nyid bsam las 'das zhes 'byung /",
    "NK098(nye)014:501": "zhes pa /",
    "NK098(nye)014:502": "rang byung ye shes rang gsal ba thams cad mkhyen pa'i sgom pa'i ngo bo //",
    "NK098(nye)014:503": "'du shes las grol bar bka' las gsungs pa'ang /",
    "NK098(nye)014:504": "bsam dbang du mu dang po g.yo ba'i tshe mi brtan te /",
    "NK098(nye)014:505": "bar 'ga' ni ma bsgul bar gsal /",
    "NK098(nye)014:506": "bar 'ga' sngon du byung ba'i shes rab kyi gsal la yun thung ba'o //",
    "NK098(nye)014:507": "bar 'ga' spyad kyang snang ba 'byung /",
    "NK098(nye)014:508": "bar 'ga' nyin zhag bzhi lnga btud de gsal la /",
    "NK098(nye)014:509": "de nas 'chor ba 'byung ste /",
    "NK098(nye)014:510": "de'i tshe lung zab mo dang nyams can bsten no //",
    "NK098(nye)014:511": "bar du goms pa chu klung 'dra'o //",
    "NK098(nye)014:512": "mthar brtan pa chu dwangs ba'i rgya mtsho'i gting lta bu'o //",
    "NK098(nye)014:513": "de dag 'dir smos su zin gyi /",
    "NK098(nye)014:514": "bla ma la rag las pas srog bzhin bkur te mi 'bral lo //",
    "NK098(nye)014:515": "spyod pa ni /",
    "NK098(nye)014:516": "ye shes rnam pa dag pas gcig phyir te //",
    "NK098(nye)014:517": "grol ba'i lam gyi mtshan nyid sdom ma yin //",
    "NK098(nye)014:518": "zhes pa /",
    "NK098(nye)014:519": "byang chub sems gzung 'dzin dri ma ngang gis bral ba'i phyir /",
    "NK098(nye)014:520": "yul sems gnyis su med pa'i gtan tshigs kyis /",
    "NK098(nye)014:521": "sna tshogs kyi 'du shes dang yang dag 'dzin gyis ma bcings pa'i lam chen po 'di /",
    "NK098(nye)014:522": "sgom pa po'i sgo gsum gyi dngos po dka' thub tu bsdams la /",
    "NK098(nye)014:523": "dkar gnag g.yeng ba'ang skyon kho nar bltas la bsdam du med de /",
    "NK098(nye)014:524": "byed pa nyid na bya ba med pa yin pa'i phyir ro //",
    "NK098(nye)014:525": "yid la byed pa'ang med pa'i phyir /",
    "NK098(nye)014:526": "gcig dang du ma'i mtha' las 'das pa ni /",
    "NK098(nye)014:527": "chos kyi dbyings kyi mtshan nyid bkra ba'ang med //",
    "NK098(nye)014:528": "zhes pa /",
    "NK098(nye)014:529": "ye shes chen po kun bral nyag cig ji ma spangs pa grol ba ni /",
    "NK098(nye)014:530": "bstan du mi btub pas zhen blo la gzugs su snang ba lta bu ma yin no //",
    "NK098(nye)014:531": "de ci'i phyir zhe na /",
    "NK098(nye)014:532": "gzugs kyi mtshan nyid med na bkra ba gang zhes pa /",
    "NK098(nye)014:533": "chos nyid sna tshogs kyi gzugs can la /",
    "NK098(nye)014:534": "phyogs thams cad kyi dbyibs mdog tu ma grub pa'i phyir /",
    "NK098(nye)014:535": "bsgom pa po'i blo la bkra ba gang gis bya ste /",
    "NK098(nye)014:536": "nam mkha' sa phyogs dang bcas par yid kyi ngo bo la snang ba'ang /",
    "NK098(nye)014:537": "'dod pa ma yin no //",
    "NK098(nye)014:538": "sgra dang rtog pa'i ngang du ma grub na //",
    "NK098(nye)014:539": "zhes pa /",
    "NK098(nye)014:540": "snang ba gang yang ma spangs pa'i ji bzhin pa ni /",
    "NK098(nye)014:541": "sgra sogs kyi yul dang kun rtog gi shes pa'i ngo bor ma grub pa'i phyir /",
    "NK098(nye)014:542": "thos pa lam gyi smon lam de gang la /",
    "NK098(nye)014:543": "mi rtog chos sku gcig pas ci zhig bya //",
    "NK098(nye)014:544": "zhes pa /",
    "NK098(nye)014:545": "sgra yod na thos pa'i smon lam gdab la /",
    "NK098(nye)014:546": "rtog pa de la yod ni mi rtog pa'i chos sku gnyen por bsgom gyi /",
    "NK098(nye)014:547": "'dir gnyis ma grub na re smon dang /",
    "NK098(nye)014:548": "mi dmigs pa la rten cing dgongs te /",
    "NK098(nye)014:549": "mi dmigs pa'i tha tshig go //",
    "NK098(nye)014:550": "gol sa bstan pa'i phyir /",
    "NK098(nye)014:551": "gzhi tshon sgyu mar 'phags pa'i sku brgyud kyang /",
    "NK098(nye)014:552": "zhes pa /",
    "NK098(nye)014:553": "gsang sngags bskyed pa'i rim gyis bsgom pa pa /",
    "NK098(nye)014:554": "bsgom pa'i bsod nams lha'i sku 'ja' ltar snang la rang bzhin med pa bsgoms te /",
    "NK098(nye)014:555": "brgyud nas ye shes 'char bar blta'o //",
    "NK098(nye)014:556": "mi mthun pa ni 'dir nges mi 'grub pas gol bar stod do //",
    "NK098(nye)014:557": "'o na 'dir de dgag go zhe na /",
    "NK098(nye)014:558": "bsod nams bskyed kyang sgyu mar mi rtog na //",
    "NK098(nye)014:559": "zhes pa /",
    "NK098(nye)014:560": "rdeng chung ba la lta bsod nams kyi sku bsgoms kyang rang snang gi phyir zin chags med pa'o //",
    "NK098(nye)014:561": "'gyur ba'i don ni de la rag ma lus par 'chad pa'o //",
    "NK098(nye)014:562": "rnam dag lam chen lhun gyis grub pa la /",
    "NK098(nye)014:563": "bsod nams med kyang 'grub ces rgyal bas gsungs /",
    "NK098(nye)014:564": "zhes pa /",
    "NK098(nye)014:565": "gzung 'dzin dang yang dag 'dzin rnams rang dag pas /",
    "NK098(nye)014:566": "thob med 'bras bu ye nyid rang grub pas smin zin pa la /",
    "NK098(nye)014:567": "sku ma bsgoms kyang ma bgrod par sa non pa'o //",
    "NK098(nye)014:568": "de yang /",
    "NK098(nye)014:569": "gdod nas snying po byang chub la /",
    "NK098(nye)014:570": "btsal ba'i bsam pas dbyings mi bskyod /",
    "NK098(nye)014:571": "ces gsungs so //",
    "NK098(nye)014:572": "de'i phyir 'bras bu'i bdag nyid du bstan pa'i phyir /",
    "NK098(nye)014:573": "chos kyi dbyings na mi bskyod gcig che ba //",
    "NK098(nye)014:574": "kun las khyab pas sgra med nyid las 'das //",
    "NK098(nye)014:575": "zhes pa /",
    "NK098(nye)014:576": "gang gnyis kyis bsdus pa ril /",
    "NK098(nye)014:577": "sems nyid rang snang gi phyir smra brjod las 'das pa dang /",
    "NK098(nye)014:578": "bsam yul du med pa dang /",
    "NK098(nye)014:579": "thams cad 'byung ba dang /",
    "NK098(nye)014:580": "ril rdzogs pa dang /",
    "NK098(nye)014:581": "mu mtha' med pa dang /",
    "NK098(nye)014:582": "spros pa bral bas ming grub pa ni tha snyad du gnas gazhi'o //",
    "NK098(nye)014:583": "de nyid bdag gi rig pa'i phyir /",
    "NK098(nye)014:584": "yul med pas 'gro 'ong bral bas /",
    "NK098(nye)014:585": "shin tu dbyings dang ye shes kyi tha snyad tsam yang grol bas 'phags pa'i don kyis /",
    "NK098(nye)014:586": "bsgom pa med par ril la bsnums pas brjod du med pas /",
    "NK098(nye)014:587": "ye nas skye brjod med pas de nyid kyi tha",
    "NK098(nye)014:588": "snyad las kyang grol ba ste smra bar thi rka",
    "NK098(nye)014:589": "ba'o // theg pa gzhan gyis 'di'i mi mthong ba bstan pa'i phyir /",
    "NK098(nye)014:590": "sprul pa bye ba brgya mang tshogs chen yang /",
    "NK098(nye)014:591": "bya med ngang la gdul bya'i mi nus bzhin /",
    "NK098(nye)014:592": "zhes pa /",
    "NK098(nye)014:593": "don dper sbyar ba ste sprul pa mang pos kyang",
    "NK098(nye)014:594": "snying po byang chub bya brtsal bral ba'i ngang don",
    "NK098(nye)014:595": "byar mi nus pa ltar /",
    "NK098(nye)014:596": "zhi la 'phra ste mngon sum rnyed dka' ba rtog ge'i yul med 'khrul pas shes mi nus /",
    "NK098(nye)014:597": "zhes pa /",
    "NK098(nye)014:598": "byang chub kyi sems bshad pa bzhin /",
    "NK098(nye)014:599": "zug rngu'o cog dang bral ba'i ngo bo gzung du",
    "NK098(nye)014:600": "med pas blos reg par bya dka' ba 'di ni",
    "NK098(nye)014:601": "/ dmigs pa'i lta ba can rnams kyis yul du ma gyur te /",
    "NK098(nye)014:602": "ltos 'khrul gyi shes rab kyis mi mthong bar des gnyis kyis bshad zin to //",
    "NK098(nye)014:603": "des na lung las /",
    "NK098(nye)014:604": "thig le chen po kun tu chub gnas pa /",
    "NK098(nye)014:605": "stong pas brtsal bas rnyed par mi 'gyur te /",
    "NK098(nye)014:606": "zhes gsungs te lta ba'i khyad par ro //",
    "NK098(nye)014:607": "gtan tshigs kyi khyad par mtshon pas mi snyed pa nyid bshad zin pa nyid dang /",
    "NK098(nye)014:608": "gsang sngags rgya mtsho chen po nyid //",
    "NK098(nye)014:609": "dpe dang tshad ma gtan tshigs dang //",
    "NK098(nye)014:610": "rjes su dpog dang shes rab gyis //",
    "NK098(nye)014:611": "rtogs par nus pa ma yin te //",
    "NK098(nye)014:612": "de bas gsang sngags bdag nyid che //",
    "NK098(nye)014:613": "dngos grub rlabs chen 'khrigs pa can //",
    "NK098(nye)014:614": "bsam yas gting ni dpag dka' ba //",
    "NK098(nye)014:615": "lung dang man ngag thob pas 'grub //",
    "NK098(nye)014:616": "zhes gsungs te /",
    "NK098(nye)014:617": "'dir dngos po rang gi lo rgyus kyi gtan tshigs dang /",
    "NK098(nye)014:618": "rang bzhin gyi gtan tshigs dang /",
    "NK098(nye)014:619": "ngang dang rang bzhin dang bdag nyid chen po'i gtan tshigs dang /",
    "NK098(nye)014:620": "bdag nyid chen po gcig tu 'dus pa'i gtan tshigs dang /",
    "NK098(nye)014:621": "thun mong du mtha' dang bral ba ni gtan tshigs",
    "NK098(nye)014:622": "kyis gzhan pa'ang sgra tsam mthun gyi bral lugs kyi",
    "NK098(nye)014:623": "don bzhin nas spangs pas bshad zin pa'o //",
    "NK098(nye)014:624": "de ci'i phyir mi rtog snyam pa la /",
    "NK098(nye)014:625": "bskyod dang mi skyod sgyu ma mi rtog min /",
    "NK098(nye)014:626": "mtshan nyid nam mkha' las kyang 'das pa'o //",
    "NK098(nye)014:627": "zhes pa /",
    "NK098(nye)014:628": "gang snying po byang chub kyi sems bde ba chen po ni sel med pa'i phyir dang /",
    "NK098(nye)014:629": "rgyu skye ba ma yin pas g.yo mi g.yo tha snyad kyang grol la /",
    "NK098(nye)014:630": "bden pa gnyis su med par bshad zin pa'ang /",
    "NK098(nye)014:631": "'dir dman pa'i ngor chos mthun tshul gyis nam mkha' lta bu'o //",
    "NK098(nye)014:632": "zhes bstan gyi /",
    "NK098(nye)014:633": "ngo bo nyid ni phyogs thams cad sa yin pa'i phyir nam mkhas kyang mtshon pa las 'das pas /",
    "NK098(nye)014:634": "bsam pa po'ang de nyid du zhen pa mi skye ba'i phyir /",
    "NK098(nye)014:635": "rtog gos mi snyed pa'o //",
    "NK098(nye)014:636": "thabs kyi khyad par ni /",
    "NK098(nye)014:637": "ye nas lhun gyis grub pa'i thabs chen la zhes pa /",
    "NK098(nye)014:638": "de nyid la de nyid du bstan pas btsal ba med par mthong grub pa ni /",
    "NK098(nye)014:639": "brgyud rtsol med pas khyad par du gyur pa la /",
    "NK098(nye)014:640": "ci zhig bya zhes par 'brel to //",
    "NK098(nye)014:641": "sgyu bcos sbyong ba thabs chen ma yin te zhes pa /",
    "NK098(nye)014:642": "kun rdzob sgyu mar sprul pa'i sku dang longs spyod rdzogs pa'i sku'i rjes su cha lugs bsgyur nas /",
    "NK098(nye)014:643": "spang ba'i spyod pa dang mi spong ba'i spyod pa dag la brten nas /",
    "NK098(nye)014:644": "so so gzhung lugs kyis don du gnyer bas /",
    "NK098(nye)014:645": "so so'i sku gsum 'grub par smra ba ni /",
    "NK098(nye)014:646": "lta spyod rtsol ba'i sgrib pa yod pas tshi chad cing /",
    "NK098(nye)014:647": "btags pa'i sangs rgyas tsam las /",
    "NK098(nye)014:648": "yang dag par rdzogs pa'i sangs rgyas mi 'thob pa'i phyir /",
    "NK098(nye)014:649": "thabs chung ba nyung ba mi mkhas pa'o //",
    "NK098(nye)014:650": "lhag ma ni nor pas mi gces par bstan pa'o //",
    "NK098(nye)014:651": "sgyu 'chang thabs kyi bcos dang ma bral na //",
    "NK098(nye)014:652": "zhes pa /",
    "NK098(nye)014:653": "mi bden pa'i lta ba su la yod pas rtsol thabs kyis ru bzlog pa dang /",
    "NK098(nye)014:654": "gnas bsgyur ba sogs pa byed pa dang ma bral na /",
    "NK098(nye)014:655": "mi rtag thams cad de yis ci zhig bya //",
    "NK098(nye)014:656": "zhes pa /",
    "NK098(nye)014:657": "de bden na thabs chen po mi dgos pa'i rigs na /",
    "NK098(nye)014:658": "bcom ldan 'das kyis 'di lta bur basngagasa nas bka' stsal ba'i phyir ro //",
    "NK098(nye)014:659": "de ci'i phyir zhe na /",
    "NK098(nye)014:660": "mtshan ma med pa'i chos nyid chen po 'di /",
    "NK098(nye)014:661": "chos kyi dbyings las sgyu ma'i mtshan nyid min //",
    "NK098(nye)014:662": "zhes pa /",
    "NK098(nye)014:663": "stong rtog gi 'du shes ril dang bral ba'i rang rig pa ni ngang gis ma skyes pa dang /",
    "NK098(nye)014:664": "gnyis med pa dang /",
    "NK098(nye)014:665": "lhun gyis grub pa dang /",
    "NK098(nye)014:666": "gang yang ma spangs pa dang /",
    "NK098(nye)014:667": "mtshan nyid mi zin pa dang /",
    "NK098(nye)014:668": "ma bcos ma bslad pa dang /",
    "NK098(nye)014:669": "smra bsams las 'das pas chos nyid de /",
    "NK098(nye)014:670": "de ni ril gyi 'byung gnas mu mtha' dpag dka' ba yin gyi /",
    "NK098(nye)014:671": "mthun snang don byed dben skyes tsam ma yin pa'o //",
    "NK098(nye)014:672": "de bas na yang dag pa'i blang dor dang bral ba dam pa kho nar gsungs so //",
    "NK098(nye)014:673": "chos kyi dbyings la sgyu mar gang bsgyur yang /",
    "NK098(nye)014:674": "sgyu ma'i lam du rgyal bas ma gsungs so //",
    "NK098(nye)014:675": "zhes pa /",
    "NK098(nye)014:676": "dngos po thams cad kyi de kho na nyid kyi lam dam pa /",
    "NK098(nye)014:677": "snang stong dbyer med pa'i ngo bo las /",
    "NK098(nye)014:678": "lta ba pos log rtog sgyu ma dang /",
    "NK098(nye)014:679": "rten 'brel sgyu ma dang /",
    "NK098(nye)014:680": "dngos po sgyu ma dang /",
    "NK098(nye)014:681": "thun mong gi ye shes sgyu ma la sogs pa",
    "NK098(nye)014:682": "rang rang gi zhen pas dbang bsgyur te lta ba'o",
    "NK098(nye)014:683": "// mi mthun pa ni /",
    "NK098(nye)014:684": "de yang dag pa'i lam du ston pas bka' ma stsal pa de'i thabs kyang 'khrul par mngon no //",
    "NK098(nye)014:685": "'o na lam ma nor ba gang snyam pa la /",
    "NK098(nye)014:686": "mi gnas chos sku brjod med las 'das pa //",
    "NK098(nye)014:687": "dbus ma'ang brjod du med don dang bral //",
    "NK098(nye)014:688": "zhes pa /",
    "NK098(nye)014:689": "lam thun mongs pa'i yang dbang 'dzin dang 'dir bral ba'i tshul ni /",
    "NK098(nye)014:690": "byang chub snying po ni cir yang gnas phyir mi gnas te /",
    "NK098(nye)014:691": "gtan tshigs kyis rgyas pa de /",
    "NK098(nye)014:692": "rang snang ba'i chos so cog nyid sku'o //",
    "NK098(nye)014:693": "de ci'i phyir zhe na /",
    "NK098(nye)014:694": "ye shes rang snang ba'i phyir te /",
    "NK098(nye)014:695": "lung las dper na rin po che ni kha dog dkar po'ang rin po che /",
    "NK098(nye)014:696": "nag po'ang rin po che /",
    "NK098(nye)014:697": "de bzhin du dmar po dang ser po dang ljang gu'ang rin po che ste /",
    "NK098(nye)014:698": "'di ni rin po che yin /",
    "NK098(nye)014:699": "'di ni rin po che ma yin bya ba med de /",
    "NK098(nye)014:700": "de bzhin du kha dog dkar po dang dmar po",
    "NK098(nye)014:701": "dang ser po dang ljang khu'ang byang chub sems kyi",
    "NK098(nye)014:702": "sku ste / kha dog dang dbyibs 'di ni byang chub sems kyi sku yin /",
    "NK098(nye)014:703": "'di ni ma yin bya ba med do //",
    "NK098(nye)014:704": "zhes so //",
    "NK098(nye)014:705": "de'ang gnyis so cog ma spangs la ma bkol lhun kyis grub cing /",
    "NK098(nye)014:706": "'byung gnas bsam brjod las grol ba'i phyir ro //",
    "NK098(nye)014:707": "'o na dbu mar yod do zhe na /",
    "NK098(nye)014:708": "tha snyad la ltos pa'i rigs pa ngang gis bral ba'i phyir ro //",
    "NK098(nye)014:709": "dbu mar 'dzin pa med pa'o //",
    "NK098(nye)014:710": "'o na mtha' dbus su brjod pa'ang med pa zhig yul du byed do zhe na /",
    "NK098(nye)014:711": "yid bzhin ye shes dbyings kyi mtha' klas pas /",
    "NK098(nye)014:712": "nang med brjod du med las 'das pa'o //",
    "NK098(nye)014:713": "zhes pa /",
    "NK098(nye)014:714": "dgos 'dod 'byung ba'i nor bu dang /",
    "NK098(nye)014:715": "mthun pa'i rang byung gi ye shes ni /",
    "NK098(nye)014:716": "chos dbyings nyid de bshad pa'i chos gnyis dang ldan pas /",
    "NK098(nye)014:717": "gnyis tha snyad tsam las /",
    "NK098(nye)014:718": "don du dbyer med pa'i ngo bo mtha' thug pa",
    "NK098(nye)014:719": "med par snang ba'i chos so cog rang snang las",
    "NK098(nye)014:720": "/ yul log snang med pa'i don brjod pa thams cad dang /",
    "NK098(nye)014:721": "snang ba thams cad kyi dngos gzhi yin pa'i phyir /",
    "NK098(nye)014:722": "brjod du med pa nyid las grol te /",
    "NK098(nye)014:723": "'di nyid yul du dmigs pa las kyang 'das pa'o //",
    "NK098(nye)014:724": "'o na lam 'di la gnas pa'i skyes mchog la khyad par med pa yin nam zhe na /",
    "NK098(nye)014:725": "ngo bo dang mthong ba gcig las khyad par mi 'dod de /",
    "NK098(nye)014:726": "lung las /",
    "NK098(nye)014:727": "mnyam par shes pa sangs rgyas kun gyi rjes zhes gsungs kyang /",
    "NK098(nye)014:728": "tha snyad gdags na /",
    "NK098(nye)014:729": "yun gyi khyad par dang /",
    "NK098(nye)014:730": "rtsol ba'i stobs kyi khyad par dang /",
    "NK098(nye)014:731": "stobs kyi khyad par dang /",
    "NK098(nye)014:732": "gsal ba'i khyad par dang /",
    "NK098(nye)014:733": "grub pa'i khyad par tsam yod de /",
    "NK098(nye)014:734": "dper seng phrug seng chen lta bu yang /",
    "NK098(nye)014:735": "mi brgyud mi bgrod pas stobs rdzogs tsam mo //",
    "NK098(nye)014:736": "zhes dgongs so //",
    "NK098(nye)014:737": "de su'i yul zhe na /",
    "NK098(nye)014:738": "chos kyi dbyings su rab bshad pa //",
    "NK098(nye)014:739": "skal ldan skyes bu the tshom med pas 'grub //",
    "NK098(nye)014:740": "zhes pa /",
    "NK098(nye)014:741": "'dir chos so cog bshad pa'i dbyings su bsdus pa",
    "NK098(nye)014:742": "med par lhun gyis grub par bka' stsal pa'i don",
    "NK098(nye)014:743": "su yis mngon du 'gyur zhe na /",
    "NK098(nye)014:744": "'di lta bu'i bka' la 'jug cing 'og mas mi tshim pa'i skal ba su la yod pa ni /",
    "NK098(nye)014:745": "bsod 'dus par nams kyi dka' ba du ma las byung ba ste /",
    "NK098(nye)014:746": "rigs chen po nyid du byung ba dang /",
    "NK098(nye)014:747": "lta ngan du ma 'joms pa'i stobs yod pas ming 'grub ste /",
    "NK098(nye)014:748": "des kyang yid ma ches pa dang bral te /",
    "NK098(nye)014:749": "som nyi med pas mngon du 'gyur ro snyam mo //",
    "NK098(nye)014:750": "grol zhing rtogs pa'i blo ldan rnams kyis nyon //",
    "NK098(nye)014:751": "zhes pa zin pa la mi dgos te /",
    "NK098(nye)014:752": "zhen pa'i thag pa gnyis med par mthong ba'i shes",
    "NK098(nye)014:753": "rab su la yod pa kun kyis 'di'i don nyon",
    "NK098(nye)014:754": "cig par gdams pa mdzad pa'o //",
    "NK098(nye)014:755": "yang dag pa'i ye shes kyi dbyings las zhes pa /",
    "NK098(nye)014:756": "ston pa'i dgongs pa ste gazhi'o //",
    "NK098(nye)014:757": "bde ba chen po'i rol pa /",
    "NK098(nye)014:758": "lta ba a ti yo ga'i mdo //",
    "NK098(nye)014:759": "zhes pa /",
    "NK098(nye)014:760": "gang 'jig rten pa dang /",
    "NK098(nye)014:761": "'das pa'i bde ba ril gyi dngos gzhi pa ni /",
    "NK098(nye)014:762": "rtsol ba'i zug rngu med pas lhag par longs spyod pas /",
    "NK098(nye)014:763": "yul med rang gsal shes rab spyan 'di /",
    "NK098(nye)014:764": "lhag pa'i rnal 'byor kyi don mdo'i rtsa ba byung ba'o //",
    "NK098(nye)014:765": "gang phyir bya bral bsam gtan las //",
    "NK098(nye)014:766": "byang chub thabs gzhan yod ma yin //",
    "NK098(nye)014:767": "bya rtsol med par sangs rgyas su //",
    "NK098(nye)014:768": "'gyur ba gang gis bzlog par byed //",
    "NK098(nye)014:769": "kye ma ma rig le lo can //",
    "NK098(nye)014:770": "rang sems ngo bo sangs rgyas nyid //",
    "NK098(nye)014:771": "rang la gnas bzhin bsgom mi byed //",
    "NK098(nye)014:772": "mar me rlung gis bskyod lta bur //",
    "NK098(nye)014:773": "tshe ni skad cig gnas yod min //",
    "NK098(nye)014:774": "deng sang 'chi ba'i rtol med par //",
    "NK098(nye)014:775": "chu srin khar 'dzums 'chi 'jug 'gyur //",
    "NK098(nye)014:776": "bder 'dug rigs pa ma yin phyir //",
    "NK098(nye)014:777": "nags khrod bsten la bsam gtan gyis //",
    "NK098(nye)014:778": "brnag pa'i don la brtun te bsgrubs //",
    "NK098(nye)014:779": "gang zhig bsam te bya snyam na //",
    "NK098(nye)014:780": "de las gzhan du mi bsam ste //",
    "NK098(nye)014:781": "de la cher dmigs bsam pa yis //",
    "NK098(nye)014:782": "don de nyid la rtse gcig 'bod //",
    "NK098(nye)014:783": "tshong dpon rga bas gru rgal gter len dbul sel bde rnyed ltar //",
    "NK098(nye)014:784": "ded dpon bsam pas tshad gsum nyams bsdur dka' ba'i rtog dpyod kyis //",
    "NK098(nye)014:785": "tshad mchog thabs chen gru brten mi shes chu rgal dga' ba'i sgra //",
    "NK098(nye)014:786": "bcom ste bya bral gter bkrol 'dis dbul spyan rnyed bde thob shog //",
    "NK098(nye)014:787": "ye shes nam mkha'i rgyal po don 'grel rdzogs so ///"
}