{
    "T02TD3419E:83b-0": "@83b # // rgya gar skad du /",
    "T02TD3419E:83b-1": "shr'i sim ha n'a da s'a dha nam /",
    "T02TD3419E:83b-2": "bod skad du /",
    "T02TD3419E:83b-3": "dpal seng ge sgra'i sgrub thabs /",
    "T02TD3419E:83b-4": "dpal ldan seng ge sgra la phyag 'tshal lo //",
    "T02TD3419E:83b-5": "nad kun 'joms byed bla ma ste //",
    "T02TD3419E:83b-6": "seng ge sgra la phyag 'tshal lo //",
    "T02TD3419E:83b-7": "rnal 'byor bsgoms pa tsam gyis ni //",
    "T02TD3419E:83b-8": "sdig pa kun las grol bar 'gyur //",
    "T02TD3419E:83b-9": "dang po re zhig kha bsang ba la sogs pa byas te /",
    "T02TD3419E:83b-10": "gos gtsang ma gon nas sa gzhi gtsang mar stan bde ba la nye bar 'dug ste /",
    "T02TD3419E:83b-11": "rang gi snying gar zla ba la hr'i:yig bsgom par bya'o //",
    "T02TD3419E:83b-12": "de'i 'od zer gyis de bzhin gshegs pa thams cad gdan drangs te /",
    "T02TD3419E:83b-13": "mchod pa byas nas sdig pa bshags pa la sogs pa bya'o //",
    "T02TD3419E:83b-14": "de nas byams pa dang snying rje dang /",
    "T02TD3419E:83b-15": "dga' ba dang /",
    "T02TD3419E:83b-16": "btang snyoms rnams rnam par bsgoms te /",
    "T02TD3419E:83b-17": "rang bzhin gyis dag pa'i sngags brjod pa sngon du 'gro bas stong pa nyid bsgom par bya'o //",
    "T02TD3419E:83b-18": "aom sva bh'a wa shuddha: sarba dharm'a:sva bh'a wa shuddho&amp; ham /",
    "T02TD3419E:83b-19": "aom sh'u n+ya t'a dzny'a na badzra sva bh'a wa a'atma ko&amp; ham zhes so //",
    "T02TD3419E:83b-20": "de nas rang gi lus sgra brnyan dang 'dra bar bltas nas ram yig dmar po yongs su gyur pa las padma dmar po 'dab ma brgyad pa'i steng du a'a:yig yongs su gyur pa las /",
    "T02TD3419E:83b-21": "seng ge dkar po /",
    "T02TD3419E:83b-22": "de'i steng du hr'i:yig de'i 'od zer gyis de bzhin gshegs pa rnams gdan drangs shing /",
    "T02TD3419E:83b-23": "bdag nyid la bcug nas 'jig rten dbang phyug seng ge sgra bsgom par bya'o //",
    "T02TD3419E:83b-24": "sku mdog dkar po spyan gsum pa /",
    "T02TD3419E:83b-25": "ral pa'i cod pan gyis brgyan pa /",
    "T02TD3419E:83b-26": "stag gi pags pa'i na bza' bsnams pa /",
    "T02TD3419E:83b-27": "seng ge dang zla ba'i gdan la rgyal po rol pa'i stabs kyis bzhugs pa /",
    "T02TD3419E:83b-28": "zla ba'i 'od lta bu bsgom par bya'o //",
    "T02TD3419E:83b-29": "phyag g-yas na sbrul dkar pos dkris pa'i rtse gsum dkar po'o //",
    "T02TD3419E:83b-30": "phyag g-yon na padma langs pa'i steng na ral gri 'bar ba'o //",
    "T02TD3419E:83b-31": "g-yon na me tog dri zhim po sna tshogs pas gang ba'i padma'i snod do //",
    "T02TD3419E:83b-32": "rang gi lus las de bzhin gshegs pa lnga 'phro bar blta'o //",
    "T02TD3419E:83b-33": "de nas rang gi snying ga'i sa bon gyis ye shes sems dpa' bkug cing bcug nas de bzhin gshegs pa rnams 'phro zhing bdag nyid la dbang bskur nas /",
    "T02TD3419E:83b-34": "'od dpag tu med pas dbu brgyan cing /",
    "T02TD3419E:83b-35": "rgyas btab par bsam par bya'o //",
    "T02TD3419E:84a-0": "de nas sngags @84a * //",
    "T02TD3419E:84a-1": "bzlas par bya'o //",
    "T02TD3419E:84a-2": "lha rnams kyi gzungs kyis so //",
    "T02TD3419E:84a-3": "de la sngags 'di'o //",
    "T02TD3419E:84a-4": "aom a'a:hr'i:sim ha n'a da h'um phat sv'a h'a /",
    "T02TD3419E:84a-5": "de nas mchod pa'i phyir dri bzangs la sogs pa'i mandal byas la me tog la sogs pa dbul zhing mchod par bya'o //",
    "T02TD3419E:84a-6": "yang phreng ba'i sngags bzlas par bya'o ;",
    "T02TD3419E:84a-7": "/ na mo ratna tra y'a ya /",
    "T02TD3419E:84a-8": "na ma a'ary'a ba lo ki te shva r'a ya /",
    "T02TD3419E:84a-9": "bodhi satv'a ya /",
    "T02TD3419E:84a-10": "ma h'a satv'a ya /",
    "T02TD3419E:84a-11": "ma h'a k'a ru ni k'a ya /",
    "T02TD3419E:84a-12": "tadya th'a /",
    "T02TD3419E:84a-13": "aom aa ka te /",
    "T02TD3419E:84a-14": "bi ka te /",
    "T02TD3419E:84a-15": "ni ka te /",
    "T02TD3419E:84a-16": "ka tam ka te /",
    "T02TD3419E:84a-17": "ka ro te /",
    "T02TD3419E:84a-18": "ka ro tam /",
    "T02TD3419E:84a-19": "b'i dya sv'a h'a /",
    "T02TD3419E:84a-20": "sngags 'dis mandal gyi gzugs bzung nas /",
    "T02TD3419E:84a-21": "lan nyi shu rtsa gcig bzlas nas /",
    "T02TD3419E:84a-22": "nad pa la byugs na 'tshe bar 'gyur ro //",
    "T02TD3419E:84a-23": "'jig rten dbang phyug seng ge sgra'i sgrub thabs rdzogs so//"
}