{
    "T05D4006:187b-0": "@187b # // rgya gar skad du /",
    "T05D4006:187b-1": "bo dhi sy'a patti de sha britta bo dhi satva shiksh'a kra ma n'a ma /",
    "T05D4006:187b-2": "bod skad du /",
    "T05D4006:187b-3": "byang chub kyi ltung ba bshags pa'i 'grel pa byang",
    "T05D4006:187b-4": "chub sems dpa'i bslab pa'i rim pa zhes bya ba",
    "T05D4006:187b-5": "/ 'phags pa'i tshogs la phyag 'tshal lo //",
    "T05D4006:187b-6": "gang gis thams cad gzigs gyur pa'i //",
    "T05D4006:187b-7": "kun mkhyen nyid la phyag 'tshal nas //",
    "T05D4006:187b-8": "byang chub sems dpa'i bslab pa ni //",
    "T05D4006:187b-9": "bdag gis dad pas bri bar bya //",
    "T05D4006:187b-10": "de la gang dag byang chub tu sems bskyed nas",
    "T05D4006:187b-11": "nges par legs pa thob par 'dod pa rnams la",
    "T05D4006:187b-12": "/ nyes pa las ldog pa'i thabs shes par bya ba'i phyir 'di gsungs la /",
    "T05D4006:187b-13": "nyes pa de yang pham pa'i rigs su gtogs pa dang /",
    "T05D4006:187b-14": "nyes byas kyi rigs su gtogs pa'o //",
    "T05D4006:187b-15": "pham pa'i rigs su gtogs pa yang nyan thos dang thun mong dang /",
    "T05D4006:187b-16": "thun mong ma yin pa'i bye brag gis gnyis so //",
    "T05D4006:187b-17": "de rnams las ldog pa ni sems bskyed nas sdom pa gsum len pa'o //",
    "T05D4006:187b-18": "nyes pa las ldog pa ni gang zag gsum la bshags pa dang /",
    "T05D4006:187b-19": "gang zag gcig la bshags pa dang /",
    "T05D4006:187b-20": "sangs rgyas sum cu rtsa lnga la bshags pa 'di yin te /",
    "T05D4006:187b-21": "thog mar re zhig rten khyad par can la skyabs su 'gro ba dang /",
    "T05D4006:188a-0": "de nas phyag 'tshal @188a * //",
    "T05D4006:188a-1": "bsdig pa bshags pa'o //",
    "T05D4006:188a-2": "de nas phyis sdom pa mi nyams par bya bar dam bca' ba'o //",
    "T05D4006:188a-3": "de nas dge ba'i rtsa ba thams cad bla na med pa'i byang chub tu bsngos la /",
    "T05D4006:188a-4": "de la phyis gnas par bya ba'i phyir sdig pa bshags pa dang /",
    "T05D4006:188a-5": "bskul zhing gsol ba dang /",
    "T05D4006:188a-6": "dge ba'i rtsa ba bsngo ba dang /",
    "T05D4006:188a-7": "skyabs su 'gro ba'o //",
    "T05D4006:188a-8": "de ni bsdus pa'i don no //",
    "T05D4006:188a-9": "da ni yan lag gi don bshad par bya ste /",
    "T05D4006:188a-10": "bdag ming 'di zhes bgyi ba zhes bya ba ni lha sbyin nam /",
    "T05D4006:188a-11": "mchod sbyin la sogs pa che ge mo'o //",
    "T05D4006:188a-12": "sangs rgyas la skyabs su mchi'o //",
    "T05D4006:188a-13": "chos la skyabs su mchi'o//",
    "T05D4006:188a-14": "dge 'dun la skyabs su mchi'o //",
    "T05D4006:188a-15": "spangs pa dang ye shes dang ldan pas na sangs rgyas so //",
    "T05D4006:188a-16": "de ni sku gsum ste /",
    "T05D4006:188a-17": "chos kyi sku dang /",
    "T05D4006:188a-18": "longs spyod rdzogs pa'i sku dang /",
    "T05D4006:188a-19": "sprul pa'i sku'o //",
    "T05D4006:188a-20": "la ni yul gyi la ste /",
    "T05D4006:188a-21": "gnas bzhi'i bdun pa'o //",
    "T05D4006:188a-22": "skyabs su mchi ba ni nyon mongs pa la sogs pa'i 'tshe ba las skyob pa'o //",
    "T05D4006:188a-23": "chos ni lung gi chos dang /",
    "T05D4006:188a-24": "rtogs pa'i chos so //",
    "T05D4006:188a-25": "dge 'dun ni nyan thos dang /",
    "T05D4006:188a-26": "rang sangs rgyas dang byang chub sems dpa'o //",
    "T05D4006:188a-27": "nyan thos la yang zhugs pa bzhi dang /",
    "T05D4006:188a-28": "'bras bu la gnas pa bzhi'o //",
    "T05D4006:188a-29": "rang sangs rgyas la yang gcig pur gnas pa dang /",
    "T05D4006:188a-30": "tshogs dang spyod pa'o //",
    "T05D4006:188a-31": "byang chub sems dpa' la yang nges pa dang ma nges pa'o //",
    "T05D4006:188a-32": "lhag ma ni bshad zin to //",
    "T05D4006:188a-33": "bcom ldan 'das de bzhin gshegs pa dgra bcom pa",
    "T05D4006:188a-34": "yang dag par rdzogs pa'i sangs rgyas sh'akya thub pa",
    "T05D4006:188a-35": "la phyag 'tshal lo //",
    "T05D4006:188a-36": "zhes bya ba ni bdud kyi dpung dang bcas pa",
    "T05D4006:188a-37": "thams cad kyi yul chen po 'joms pa'i phyir bcom",
    "T05D4006:188a-38": "ldan 'das nyid do //",
    "T05D4006:188a-39": "de bzhin gshegs pa ni de bzhin nyid phyin ci ma log par gsung ba'o //",
    "T05D4006:188a-40": "dgra bcom pa ni thob par bya ba'i don thams cad brnyes pa dang /",
    "T05D4006:188a-41": "bsod nams kyi zhing bla na med pa dang /",
    "T05D4006:188a-42": "mchod par 'os pa'o //",
    "T05D4006:188a-43": "chos rnams ji lta ba bzhin du don dam par",
    "T05D4006:188a-44": "thugs su chud pas na yang dag par rdzogs pa'i",
    "T05D4006:188a-45": "sangs rgyas zhes bya'o //",
    "T05D4006:188a-46": "sh'akya thub pa ni nyon mongs pa thams cad spangs pa'i mthar phyin pa dang /",
    "T05D4006:188a-47": "tshig btsan pa dang /",
    "T05D4006:188a-48": "rigs phun sum tshogs pa dang /",
    "T05D4006:188a-49": "dbang phyug phun sum tshogs pa'o //",
    "T05D4006:188b-0": "rdo rje snying po rab tu 'joms @188b pa zhes",
    "T05D4006:188b-1": "bya ba ni spros pa dang bral bas dngos por",
    "T05D4006:188b-2": "'dzin pa 'joms pas rdo rje pha lam dang 'dra",
    "T05D4006:188b-3": "ba de nyid thams cad kyi snying po yang yin",
    "T05D4006:188b-4": "la rab tu 'joms pa yang yin no //",
    "T05D4006:188b-5": "yang na rdo rje ni rin po che'o //",
    "T05D4006:188b-6": "snying po ni dkyil lo //",
    "T05D4006:188b-7": "rab tu 'joms pa ni mthu'o //",
    "T05D4006:188b-8": "rin chen 'od 'phro ni nor bu rin po che dang mtshungs pas de skad ces bya ste /",
    "T05D4006:188b-9": "lha rdzas kyi nor bu rin po che ni yang ba dang /",
    "T05D4006:188b-10": "'od gsal ba dang /",
    "T05D4006:188b-11": "'tshe ba thams cad zlog pa dang /",
    "T05D4006:188b-12": "yon tan 'byung ba dang /",
    "T05D4006:188b-13": "nyams dga' ba la sogs pa'i chos dang ldan pa",
    "T05D4006:188b-14": "de bzhin du yang dag pa'i rin po che yang",
    "T05D4006:188b-15": "yon tan thams cad kyi 'od 'phro bas phan 'dogs",
    "T05D4006:188b-16": "pa'o // klu dbang gi rgyal po zhes bya ba",
    "T05D4006:188b-17": "ni klu'i dbang po'i rgyal po'i rdzu 'phrul dang ldan",
    "T05D4006:188b-18": "pa'o // pa ste / de yang lo tog thams cad la char 'bebs pa'o //",
    "T05D4006:188b-19": "de'i dbang po ni bdag pa'o //",
    "T05D4006:188b-20": "de rnams kyi rgyal po ni sangs rgyas bcom ldan 'das so //",
    "T05D4006:188b-21": "dpa' bo'i sde ni dpa' bo'i rigs te ;",
    "T05D4006:188b-22": "mi mthun pa'i phyogs 'joms pa'o //",
    "T05D4006:188b-23": "de la dgyes pas na dpal dgyes so //",
    "T05D4006:188b-24": "rin chen me ni dgon pa dang //",
    "T05D4006:188b-25": "rin che ba dang /",
    "T05D4006:188b-26": "dgos 'dod 'byung ba dang /",
    "T05D4006:188b-27": "nyon mongs pa'i bud shing sreg pa'o //",
    "T05D4006:188b-28": "rin chen zla 'od ni zla ba bzhin bsil ba ste /",
    "T05D4006:188b-29": "ma rig pa'i mun nag dang bral ba'o ;",
    "T05D4006:188b-30": "/ rnam par rtog pa'i tsha bas ma gdungs pa'o //",
    "T05D4006:188b-31": "mthong ba don yod ces bya ba ni gdul bya thams cad mngon du gzigs pa ste /",
    "T05D4006:188b-32": "snod dang 'tsham par don mdzad nas 'dren pa'i phyir ro //",
    "T05D4006:188b-33": "rin chen zla ba ni kun du bzang po byang chub kyi sems so //",
    "T05D4006:188b-34": "lhag ma ni snga ma bzhin no //",
    "T05D4006:188b-35": "nyon mongs pa'i dri ma dang shes bya'i dri ma",
    "T05D4006:188b-36": "thams cad mthong ba dang bsgoms pas spangs pas dri",
    "T05D4006:188b-37": "ma med pa'o // zad pa shes pa'i don to //",
    "T05D4006:188b-38": "de nyid dpal du gyur pa ste /",
    "T05D4006:188b-39": "phan pa bsgrub pa'i mchog go //",
    "T05D4006:188b-40": "sems can thams cad kyi phan pa sgrub pas dpas byin no //",
    "T05D4006:188b-41": "tshangs pa ni gzugs kyi khams bsam gtan dang po'i lha'o //",
    "T05D4006:188b-42": "de'i cha lugs can nam /",
    "T05D4006:188b-43": "tshangs pa ni nyon mongs pa'i las zad pa'i mya ngan las 'das pa'o //",
    "T05D4006:188b-44": "de lta bu de gzhan la byin zhes dang po",
    "T05D4006:188b-45": "sbyar ba 'am de lta bus byin zhes gsum par",
    "T05D4006:188b-46": "sbyar bas tshangs pas byin no //",
    "T05D4006:189a-0": "chu lha ni sems can gyi rgyud la nga rgyal gyis khengs shing zhe sdang @189a * //",
    "T05D4006:189a-1": "gi mes gdungs la /",
    "T05D4006:189a-2": "ma rig pas mkhrigs shing nyon mongs pa sra bar",
    "T05D4006:189a-3": "gyur pa rnams brlan pa dang zhi bar byed pa'o",
    "T05D4006:189a-4": "// so so'i skye bo'i dus na gdugs mkhan yin",
    "T05D4006:189a-5": "pa des sangs rgyas rin chen mchod 'os la bsil",
    "T05D4006:189a-6": "yab cig phul nas /",
    "T05D4006:189a-7": "chu lha'i lha ni phyogs skyong ba klu'i rigs su",
    "T05D4006:189a-8": "gtogs pa chu lha ste de zhi bar byed pa'o",
    "T05D4006:189a-9": "// dpal bzang ni gnyis su med pa'i ye shes te /",
    "T05D4006:189a-10": "'jig rten pa'i nyon mongs pa las bsgom pas khyad par du gyur ba'o //",
    "T05D4006:189a-11": "tsandan dpal te /",
    "T05D4006:189a-12": "'bru mang po pa'i bsdu ba'o //",
    "T05D4006:189a-13": "dper na tsandan gyi dri khyad par can lhan cig",
    "T05D4006:189a-14": "skyes pa yod pas sna'i dbang po la phan 'dogs",
    "T05D4006:189a-15": "pa lta bur sems can thams cad la phan 'dogs",
    "T05D4006:189a-16": "pa rtog pa med par rgyun du 'byung bas de",
    "T05D4006:189a-17": "nyid dpal lo // gzi brjid ni 'od zer te /",
    "T05D4006:189a-18": "'od zer gyis 'jig rten pa thams cad la snang bar mdzad pas de skad ces bya'o //",
    "T05D4006:189a-19": "'od dpal ni 'od kyis gsal ba ste /",
    "T05D4006:189a-20": "thugs yang dag pa'i ye shes bsnyil ba mi mnga'",
    "T05D4006:189a-21": "ba thams cad la thogs pa med cing chags pa",
    "T05D4006:189a-22": "med par mkhyen pa'i dpal lo //",
    "T05D4006:189a-23": "mya ngan med pa'i dpal ni spangs pa dang ye shes dang ldan pa ste /",
    "T05D4006:189a-24": "nyon mongs pa'i sgrib pa spangs pas gdung ba med pa /",
    "T05D4006:189a-25": "shes bya'i sgrib pa spangs pas rtog pa med pa'i ye shes bzhi'i dpal lo //",
    "T05D4006:189a-26": "sred med kyi bu ni mthu dang ldan pas gzhan 'joms pa la grags pa'i ming can no //",
    "T05D4006:189a-27": "me tog dpal ni mdzes shing nyams dga' bar byed pa'o //",
    "T05D4006:189a-28": "de bzhin gshegs pa tshangs pa'i 'od zer rnam par",
    "T05D4006:189a-29": "rol pas mngon par mkhyen pa ni tshangs shing dag",
    "T05D4006:189a-30": "pa ste / sgrib pa thams cad zad cing rtog pa'i dri ma dang bral ba'o //",
    "T05D4006:189a-31": "'od zer ni phan pa dang bde ba dang grol ba'i sgo ste /",
    "T05D4006:189a-32": "rdzu 'phrul gyi cho 'phrul dang /",
    "T05D4006:189a-33": "kun brjod pa'i cho 'phrul dang /",
    "T05D4006:189a-34": "rjes su bstan pa'i cho 'phrul gyi sgo nas rnam",
    "T05D4006:189a-35": "par rol cing shes bya thams cad dus gcig tu",
    "T05D4006:189a-36": "mngon sum du mkhyen pa'o //",
    "T05D4006:189a-37": "de bzhin gshegs pa padma'i 'od zer rnam par rol pa ni padma ltar nyes pas ma gos pa'o //",
    "T05D4006:189a-38": "lhag ma ni snga ma bzhin no //",
    "T05D4006:189a-39": "nor dpal ni nor bdun gyi dpal rtogs pa ste /",
    "T05D4006:189a-40": "dad pa dang 'phags pa'i tshul khrims dang /",
    "T05D4006:189a-41": "thos pa dang /",
    "T05D4006:189a-42": "gtong ba dang /",
    "T05D4006:189a-43": "ngo tsha shes pa dang /",
    "T05D4006:189a-44": "khrel yod pa dang /",
    "T05D4006:189b-0": "@189b shes rab kyi ngo bo nyid do //",
    "T05D4006:189b-1": "dran pa'i dpal ni dran pa nye bar gzhag pa lus dang /",
    "T05D4006:189b-2": "sems dang /",
    "T05D4006:189b-3": "tshor ba dang /",
    "T05D4006:189b-4": "chos bzhi'i dpal te /",
    "T05D4006:189b-5": "tshig bar mi mngon par byas pa'o //",
    "T05D4006:189b-6": "mtshan dpal shin tu yongs grags ni mtshan sum cu",
    "T05D4006:189b-7": "rtsa gnyis mnga' bas shin tu dag bar 'jig rten",
    "T05D4006:189b-8": "gyi khams su yongs su grags pa'o //",
    "T05D4006:189b-9": "dbang po tog gi rgyal mtshan gyi rgyal po ni /",
    "T05D4006:189b-10": "dbang po lnga dad pa dang /",
    "T05D4006:189b-11": "brtson 'grus dang /",
    "T05D4006:189b-12": "dran pa dang /",
    "T05D4006:189b-13": "ting nge 'dzin dang /",
    "T05D4006:189b-14": "shes rab kyi dbang po'o //",
    "T05D4006:189b-15": "tog ni mngon par shes pa ste /",
    "T05D4006:189b-16": "rdzu 'phrul dang /",
    "T05D4006:189b-17": "lha'i rna ba dang /",
    "T05D4006:189b-18": "sems kyi rnam grangs dang /",
    "T05D4006:189b-19": "sngon gyi gnas rjes su shes pa dang ;",
    "T05D4006:189b-20": "'chi 'pho dang skye ba shes pa dang /",
    "T05D4006:189b-21": "zag pa zad pa shes pa'o //",
    "T05D4006:189b-22": "dbang po dang mngon shes kyi rgyal mtshan dang ldan pa'i 'khor los sgyur ba'i rgyal po'o //",
    "T05D4006:189b-23": "shin tu rnam par gnon pa'i dpal ni khyad par",
    "T05D4006:189b-24": "du gnon pa ni shin tu rnam par gnod pa",
    "T05D4006:189b-25": "ste rtsa ba nas 'byin pa'o //",
    "T05D4006:189b-26": "rnam par ni rnam par rtog pa ste /",
    "T05D4006:189b-27": "nyon mongs pa'i rnam par rtog pa rtsa ba nas 'byin pa'o //",
    "T05D4006:189b-28": "g-yul las shin tu rnam par rgyal ba ni dgra bo'i tshogs te bdud bzhi las rgyal ba'o //",
    "T05D4006:189b-29": "rnam pa ni bye brag ste thams cad las rgyal ba'o //",
    "T05D4006:189b-30": "rnam par gnon pas gshegs pa'i dpal ni gnod pa",
    "T05D4006:189b-31": "bcom pa'i stobs kyis 'jig rten gyi khams thams cad",
    "T05D4006:189b-32": "du gdul bya ji lta ba bzhin du don mdzad",
    "T05D4006:189b-33": "pa'o // kun nas snang ba bkod pa'i dpal ni /",
    "T05D4006:189b-34": "mdzes par gshegs pa ste na chung brgyan pa bzhin no //",
    "T05D4006:189b-35": "rin chen padmas rnam par gnon pa ni dgos 'dod",
    "T05D4006:189b-36": "skong yang 'khor ba'i skyon gyis ma gos pas zil",
    "T05D4006:189b-37": "gyis gnon pa'o // dgos 'dod skong ba chags pa'i",
    "T05D4006:189b-38": "nyes pas ma gos pa la bzhugs pa ni 'jigs",
    "T05D4006:189b-39": "pa dang bral ba'i ri'i rgyal po ri rab ltar",
    "T05D4006:189b-40": "gyis gnon pa'o // gnon pa'o // sdig pa bshags pa ni /",
    "T05D4006:189b-41": "nyes pa'i dri ma 'khru ba ste /",
    "T05D4006:189b-42": "phyag 'tshal ba de dag la sogs pa ste /",
    "T05D4006:189b-43": "'tsho zhing gzhes pa nyid phyogs bcu gzhan na bzhugs pa thams cad do //",
    "T05D4006:189b-44": "de nyid ji snyed bzhugs pa'o //",
    "T05D4006:189b-45": "gzhan dag ni go sla'o //",
    "T05D4006:189b-46": "dgongs su gsol ba ni /",
    "T05D4006:189b-47": "thugs gtad du zhes pa'o //",
    "T05D4006:189b-48": "bdag da ltar skye ba blangs lam zad pa dang /",
    "T05D4006:189b-49": "'khor ba thog ma med pa nas skye ba blangs pa mang ba dang /",
    "T05D4006:189b-50": "drod gsher dang /",
    "T05D4006:189b-51": "rdzus pa dang /",
    "T05D4006:189b-52": "sgo nga las skyes pa thams cad ni 'di las gzhan no //",
    "T05D4006:190a-0": "@190a * // sdig pa ni mi dge ba yin pas sdig pa'i las zhes pa ste /",
    "T05D4006:190a-1": "lus ngag yid gsum gyis byas pa'o //",
    "T05D4006:190a-2": "rang gis byas pa dang /",
    "T05D4006:190a-3": "gzhan dag la bcol ba dang /",
    "T05D4006:190a-4": "gzhan byed pa la dga' bar byas pa phyir bshags pa'o //",
    "T05D4006:190a-5": "mchod rten ni sku gzugs dang /",
    "T05D4006:190a-6": "gsung rab dang /",
    "T05D4006:190a-7": "ring bsrel dang /",
    "T05D4006:190a-8": "lha khang la sogs pa'o //",
    "T05D4006:190a-9": "dge 'dun ni sde pa'o //",
    "T05D4006:190a-10": "phyogs bcu'i dge 'dun ni gzhan 'dron po'o //",
    "T05D4006:190a-11": "de rnams kyi dkor phrogs na dmyal bar 'gro ste /",
    "T05D4006:190a-12": "de yang mchod rten dang gtsug lag khang bshig pa dang /",
    "T05D4006:190a-13": "dkon mchog gsum gyi dkor sbas nas bdag nyid kyi",
    "T05D4006:190a-14": "phyir yongs su spyod pa gang yin pa de ni",
    "T05D4006:190a-15": "tshe 'phos nas dmyal ba chen po mnar med par",
    "T05D4006:190a-16": "ltung ngo zhes gsungs pa dang /",
    "T05D4006:190a-17": "dge 'dun gyi dkor brkus pas rang 'thag 'dren pa'i glang dang bong bur skye bar 'gyur ro //",
    "T05D4006:190a-18": "dge 'dun gyi dkor la nan gyis slong zhing gsang",
    "T05D4006:190a-19": "skyon byed na phug ron du skye bar 'gyur ro",
    "T05D4006:190a-20": "// dge 'dun gyi tshod lum zos na tshod ma",
    "T05D4006:190a-21": "nang gi srin bur skye bar 'gyur ro zhes gsungs",
    "T05D4006:190a-22": "// so // de yang rang gis byas pa dang /",
    "T05D4006:190a-23": "gzhan la bcol ba dang /",
    "T05D4006:190a-24": "gzhan byed pa la yi rang ba bshags so //",
    "T05D4006:190a-25": "mtshams med pa lnga ni pha ma dang dgra bcom pa gsod pa dang /",
    "T05D4006:190a-26": "de bzhin gshegs pa la ngan sems kyis khrag bton pa dang /",
    "T05D4006:190a-27": "dge 'dun mthun pa'i nang du dbyen byed pa'o //",
    "T05D4006:190a-28": "de rnams byas na bar mtshams med par dmyal bar 'gro'o //",
    "T05D4006:190a-29": "mi dge ba bcu ni srog gcod pa dang /",
    "T05D4006:190a-30": "ma byin par len pa dang /",
    "T05D4006:190a-31": "mi tshangs par spyod pa dang /",
    "T05D4006:190a-32": "brdzun du smra ba dang /",
    "T05D4006:190a-33": "tshig phra ma dang /",
    "T05D4006:190a-34": "tshig rtsub po dang /",
    "T05D4006:190a-35": "ngag 'khyal ba dang /",
    "T05D4006:190a-36": "brnab sems dang /",
    "T05D4006:190a-37": "gnod sems dang /",
    "T05D4006:190a-38": "log par lta ba'o //",
    "T05D4006:190a-39": "de rnams sems mtshams med par spyad na dmyal bar 'gro'o //",
    "T05D4006:190a-40": "dud 'gror 'gro'o //",
    "T05D4006:190a-41": "tha ma yi dags su skye'o //",
    "T05D4006:190a-42": "las tshabs chung la dge ba gzhan gyi dbang gis mir skyes na yang /",
    "T05D4006:190a-43": "srog bcad pas tshe thung ba dang /",
    "T05D4006:190a-44": "nad mang ba'o //",
    "T05D4006:190a-45": "ma byin par blangs pas ni dbul zhing phongs pa",
    "T05D4006:190a-46": "dang nor gzhan gyis rang dbang med par spyod pa'o",
    "T05D4006:190a-47": "// mi tshangs par spyad pas ni mngal gyi gnas min pa mi len pa dang /",
    "T05D4006:190a-48": "lus mi tshangs pa'o //",
    "T05D4006:190a-49": "'dod pa log par g-yem pa ni chung ma la gzhan spyod pa dang /",
    "T05D4006:190a-50": "chung ma dang 'thab cing bsams bzhin du mi btub pa'o //",
    "T05D4006:190a-51": "brdzun du smra bas ni skur pa mang ba dang /",
    "T05D4006:190b-0": "@190b gzhan gyis bslus par 'gyur ro //",
    "T05D4006:190b-1": "phra mas ni 'khor mi tshang ba dang /",
    "T05D4006:190b-2": "mdza' ba dang 'byed pa'o //",
    "T05D4006:190b-3": "tshig rtsub pos ni sgra mi snyan pa thos pa dang /",
    "T05D4006:190b-4": "ci smras pa rtsod par 'gyur ba'o //",
    "T05D4006:190b-5": "tshig 'khyal pas ni gzhan yid mi ches pa dang /",
    "T05D4006:190b-6": "gzhan gyis mi go ba'o //",
    "T05D4006:190b-7": "brnab sems kyis ni brkam zhing chog mi shes pa dang /",
    "T05D4006:190b-8": "btsal bas mi rnyed pa'o //",
    "T05D4006:190b-9": "gnod sems kyis ni gzhan glags tshol ba dang /",
    "T05D4006:190b-10": "gzhan la gnod pa byed pa'o //",
    "T05D4006:190b-11": "log par lta bas ni g-yo sgyu dang bcas pa dang /",
    "T05D4006:190b-12": "log par zhugs pa'i rigs su skye'o //",
    "T05D4006:190b-13": "de dag nyid las kyi lam ste gzhi mthun pa'i drug pa'o //",
    "T05D4006:190b-14": "yang dag par blang ba ni de dag la dga' zhing de'i gnyen po la mi 'bad pa'o //",
    "T05D4006:190b-15": "de las gzhan pha rol tu phyin pa drug gi mi mthun pa'i phyogs dang /",
    "T05D4006:190b-16": "log pa rnam pa brgyad dang /",
    "T05D4006:190b-17": "mnar sems dgu la sogs pa byang chub sems dpa'i",
    "T05D4006:190b-18": "sde snod la sogs pa rnams las mang zhing bshad",
    "T05D4006:190b-19": "pa dag kyang 'dir gsungs pa nyid do //",
    "T05D4006:190b-20": "de las 'bras bu mi khom pa brgyad 'byung bas /",
    "T05D4006:190b-21": "las kyi sgrib pa gang gis dang po dang gnyis ka'o //",
    "T05D4006:190b-22": "sngar bshad pa'i gang yang rung ba'i dge slong ma sun bton pa'am /",
    "T05D4006:190b-23": "chos la skur pa'am /",
    "T05D4006:190b-24": "mkhan po la sogs pa la lus ngag gis chad pa'i las byas pa yang dngos so //",
    "T05D4006:190b-25": "nyon mongs pa drag pos dmyal ba /",
    "T05D4006:190b-26": "'bring gis dud 'gro //",
    "T05D4006:190b-27": "tha mas yi dags brgyud pa dang cha phra bas yul mtha' 'khob la sogs pa'o //",
    "T05D4006:190b-28": "de yang mchod rten bshig pa dang /",
    "T05D4006:190b-29": "gtsug lag khang bshig pa dang /",
    "T05D4006:190b-30": "dkon mchog gsum gyi nor sbas nas bdag nyid kyi",
    "T05D4006:190b-31": "phyir yongs su spyod pa gang yin pa de ni",
    "T05D4006:190b-32": "shi 'phos nas dmyal ba mnar med par ltung bar",
    "T05D4006:190b-33": "'gyur ro // gal te de las thar par gyur yang /",
    "T05D4006:190b-34": "yang dud 'gro'i skye gnas kyi lus 'di lta ste /",
    "T05D4006:190b-35": "phug ron dang /",
    "T05D4006:190b-36": "mchil ba dang /",
    "T05D4006:190b-37": "dur pa dang /",
    "T05D4006:190b-38": "ne tsho dang /",
    "T05D4006:190b-39": "bye'u sngon po dang /",
    "T05D4006:190b-40": "nya dang /",
    "T05D4006:190b-41": "rus sbal dang /",
    "T05D4006:190b-42": "spre'u dang /",
    "T05D4006:190b-43": "ri dags kyi lus len par 'gyur ro //",
    "T05D4006:190b-44": "brgya la mi'i lus thob par gyur na yang /",
    "T05D4006:190b-45": "ma ning dang bud med dang /",
    "T05D4006:190b-46": "mtshan gnyis pa dang /",
    "T05D4006:190b-47": "dbang po med pa dang /",
    "T05D4006:190b-48": "smad 'tshong ma dag tu 'gyur ro zhes gsungs pa dang /",
    "T05D4006:190b-49": "yang gsungs pa /",
    "T05D4006:190b-50": "tshe 'di la mchod rten dran nas nub mo zas zos pa gang yin pa de ni /",
    "T05D4006:191a-0": "yi dags ltogs pa bkres pa dag tu skyes te lo brgya stong mang por bza' @191a * //",
    "T05D4006:191a-1": "ba dang ;",
    "T05D4006:191a-2": "ltung ba thob par mi 'gyur ro //",
    "T05D4006:191a-3": "'gro ba'i tshe lhu tshigs kun du me 'bar bar 'gyur ro zhes gsungs pa dang /",
    "T05D4006:191a-4": "yang lkugs pa ni chos la skur ba btab pa las 'byung ba yin no //",
    "T05D4006:191a-5": "'on pa ni chos thos pa la mi dga' bas yin no //",
    "T05D4006:191a-6": "dbang po ma tshang ba ni tshul khrims 'chal pa las 'gyur ro //",
    "T05D4006:191a-7": "lce dig pa ni dben par bla ma la mi snyan pa brjod pa'o //",
    "T05D4006:191a-8": "mda' gzhu dang gzhon chos la dga' ba ni kla klo can du skye'o //",
    "T05D4006:191a-9": "rkang lag zha ba ni mkhan po dang bla ma mthong yang mi ldang ba'o //",
    "T05D4006:191a-10": "gnya' ba thung ba ni bla ma mthong na mgo g-yogs te bros pa'o zhes gsungs pa'o //",
    "T05D4006:191a-11": "byams ma'i bu gang po 'jig rten pa ni sgra'i",
    "T05D4006:191a-12": "don la mngon par zhen pas phal cher ngan song",
    "T05D4006:191a-13": "du skye ste / de dag thams cad kyang phal",
    "T05D4006:191a-14": "cher bde bar gshegs pa'i gsung rab las 'byung ba'i",
    "T05D4006:191a-15": "don byang chub tu sems bskyed pa dang /",
    "T05D4006:191a-16": "sems can gyi don bya ba dang /",
    "T05D4006:191a-17": "bsdu ba'i dngos po bzhis bsdu bar bya ba dang /",
    "T05D4006:191a-18": "sbyin pa la sogs pa pha rol tu phyin pa rnams spangs pa dang /",
    "T05D4006:191a-19": "sa dang lam rnams spang zhing byang chub kyi spyod pa spangs nas /",
    "T05D4006:191a-20": "log pa'i don la mngon par zhen pa yod de de'i rgyus ngan song du skye'o //",
    "T05D4006:191a-21": "bka' las 'byung ba'i chos rnams spyod pa ni de'i gnyen po'o zhes gsungs pa'o //",
    "T05D4006:191a-22": "yang gzhan gyi khyim rnams su byang chub sems dpa'",
    "T05D4006:191a-23": "la phrag dog dang ser sna byed na des de'i",
    "T05D4006:191a-24": "tshe ring zhing de las 'jigs pa chen po gsum",
    "T05D4006:191a-25": "ste / gang zhe na /",
    "T05D4006:191a-26": "sems can dmyal bar skye bas 'jigs pa dang /",
    "T05D4006:191a-27": "dmus long gis 'jigs pa dang /",
    "T05D4006:191a-28": "yul mtha' 'khob du skye bas 'jigs pa ste gsum mo zhes pa dang /",
    "T05D4006:191a-29": "yang dge slong ma sun bton na sems can dmyal ba'i gnas su mun nag yod par skye'o //",
    "T05D4006:191a-30": "srog bcad pas ral gri'i lo ma can du skye'o //",
    "T05D4006:191a-31": "rngon byed pas thig nag tu sogs les 'dra'o //",
    "T05D4006:191a-32": "'dod pa log par g-yem pas zangs kyi khang pa rab tu 'bar ba la 'jug pa dang /",
    "T05D4006:191a-33": "lcags kyi khri rab tu tsha ba la nyal bar skye'o //",
    "T05D4006:191a-34": "chang 'thungs nas myos pa ni lcags chang 'thungs pa'i sems can dmyal bar skye'o //",
    "T05D4006:191a-35": "dge 'dun gyi shing thog brkus pas lcags kyi thu lum 'bar ba za bar skye'o //",
    "T05D4006:191a-36": "rgyu ma dang sha zos pas ljan ljin gyis gang ba'i dmyal bar skye'o //",
    "T05D4006:191a-37": "phra ma byas te dkrugs pas lcags kyi thang gshol gyis lce rmo ba'i dmyal bar skye'o //",
    "T05D4006:191b-0": "@191b tshig mi snyan pa brjod pas lce rab tu 'byin pa'i dmyal bar skye'o //",
    "T05D4006:191b-1": "brdzun mang du smras pas lce la lcags kyi gzer gyis 'debs pa'i sems can dmyal bar skye'o //",
    "T05D4006:191b-2": "srog bcad nas log pa'i lha la mchod sbyin byas",
    "T05D4006:191b-3": "pas lcags kyi gtun gyis brdung ba'i dmyal bar skye'o",
    "T05D4006:191b-4": "zhes gsungs so // 'di skad du gang zag gnyis ni ma gtogs te /",
    "T05D4006:191b-5": "gcig ni phyogs snyoms chos la skur //",
    "T05D4006:191b-6": "gnyis po de na 'dod che ba //",
    "T05D4006:191b-7": "zhes gsungs so //",
    "T05D4006:191b-8": "de dag thams cad sangs rgyas bcom ldan 'das ye shes su gyur pa /",
    "T05D4006:191b-9": "spyan du gyur pa /",
    "T05D4006:191b-10": "dbang du gyur pa /",
    "T05D4006:191b-11": "tshad mar gyur pa /",
    "T05D4006:191b-12": "mkhyen cing gzigs pa zhes bya ba ni /",
    "T05D4006:191b-13": "nyes pa'i tshogs thams cad bshags pa'o //",
    "T05D4006:191b-14": "rnam pa thams cad mkhyen pa dang /",
    "T05D4006:191b-15": "mngon sum du gzigs pa dang /",
    "T05D4006:191b-16": "gnya' drag mdzad pa dang /",
    "T05D4006:191b-17": "brdzun mi smra ba dang /",
    "T05D4006:191b-18": "mdzad pa dang /",
    "T05D4006:191b-19": "thugs rje che ba ste /",
    "T05D4006:191b-20": "de bzhin gshegs pa'i yon tan rnam pa drug go //",
    "T05D4006:191b-21": "lhag ma ni go bar zad do //",
    "T05D4006:191b-22": "slan chad kyang sdom par zhes pa ni khas len pa'o //",
    "T05D4006:191b-23": "nyes par byung na bshags par bya //",
    "T05D4006:191b-24": "snying rje byams pa zhugs gyur na //",
    "T05D4006:191b-25": "sngar byas nyes pa 'di yis dag / bshags kyang phyir zhing mi sdom na //",
    "T05D4006:191b-26": "bshags kyang dri ma 'dag pa med //",
    "T05D4006:191b-27": "ces bshad do //",
    "T05D4006:191b-28": "sangs rgyas bcom ldan 'das de dag thams cad bdag la dgongs su gsol /",
    "T05D4006:191b-29": "bdag gis skye ba 'di dang skye ba thog ma",
    "T05D4006:191b-30": "dang tha ma ma mchis zhes bya ba ni dge",
    "T05D4006:191b-31": "ba'i rtsa ba bsngo ba'i phyir thugs gtod pa ste",
    "T05D4006:191b-32": "/ gang zhe na /",
    "T05D4006:191b-33": "'di la byas pa dang /",
    "T05D4006:191b-34": "gzhan du byas pa'o //",
    "T05D4006:191b-35": "tha ma ni thog ma'i mtha'o //",
    "T05D4006:191b-36": "sangs rgyas kyi zhing gi yon tan bkod pa'i mdo las //",
    "T05D4006:191b-37": "'khor ba'i mtha' ni med pa las //",
    "T05D4006:191b-38": "sngon gyi mtha' ni ji srid pa //",
    "T05D4006:191b-39": "sems can de srid phan don du //",
    "T05D4006:191b-40": "spyod pa dpag yas spyad par bya //",
    "T05D4006:191b-41": "zhes gsungs so //",
    "T05D4006:191b-42": "de yang dang po tshe rabs dpag tu med pa",
    "T05D4006:191b-43": "nas byas pa thams cad bsngos nas 'khor ba nas",
    "T05D4006:191b-44": "'khor ba'i tshe skye ba gzhan du lha dang mi",
    "T05D4006:191b-45": "dang / yi dags dang dud 'gro dang /",
    "T05D4006:191b-46": "dmyal ba la sogs pa'i 'khor ba rnams su skyes pa na /",
    "T05D4006:191b-47": "sbyin pa chung ngu sbyin pa'i sems can rnams ni",
    "T05D4006:191b-48": "tha na dud 'gro'i skye gnas su skyes pa rnams",
    "T05D4006:191b-49": "la kham gcig tsam stsal ba ste /",
    "T05D4006:191b-50": "cher byin pa lta ci smos /",
    "T05D4006:191b-51": "yang rten khyad par can la phul ba dang /",
    "T05D4006:191b-52": "sbyin pa mang po dang /",
    "T05D4006:191b-53": "bzang pos sbyin pa'o //",
    "T05D4006:192a-0": "sbyin nus pa la tshul khrims bsrung @192a * //",
    "T05D4006:192a-1": "ba'i sems 'byung bas sdom pa len te tha na bsnyen gnas kyi'o //",
    "T05D4006:192a-2": "dge bsnyen nam /",
    "T05D4006:192a-3": "dge tshul lam /",
    "T05D4006:192a-4": "dge slong ci nus pa bsrungs pa thams cad do //",
    "T05D4006:192a-5": "khyad par can gyi dbang du byas na /",
    "T05D4006:192a-6": "tshangs par spyod pa la gnas pa'i dge ba smos so //",
    "T05D4006:192a-7": "de yang bcom ldan 'das kyis dud 'gro'i skye gnas",
    "T05D4006:192a-8": "su song ba rnams la sbyin pa btang na brgya",
    "T05D4006:192a-9": "'gyur thob par 'gyur ro //",
    "T05D4006:192a-10": "mi phal pa gcig la btang na stong 'gyur thob par 'gyur ro //",
    "T05D4006:192a-11": "tshul khrims dang ldan pa'i dge slong la btang na khri 'gyur 'thob par 'gyur ro //",
    "T05D4006:192a-12": "de nyid chos smra ba la btang na tshad med pa 'thob par 'gyur ro zhes gsungs pa dang /",
    "T05D4006:192a-13": "yang de bzhin gshegs pa dang /",
    "T05D4006:192a-14": "pha ma dang /",
    "T05D4006:192a-15": "nad pa rnams la zas za gcig btang na 'bras",
    "T05D4006:192a-16": "bu tshad med pa 'thob par 'gyur ro zhes gsungs",
    "T05D4006:192a-17": "pa dang / 'phags pa rab tu zhi ba rnam",
    "T05D4006:192a-18": "par nges pa'i cho 'phrul gyi ting nge 'dzin zhes",
    "T05D4006:192a-19": "bya ba theg pa chen po'i mdo las /",
    "T05D4006:192a-20": "byang chub sems dpa' bsod snyoms blangs te /",
    "T05D4006:192a-21": "rid pa dang /",
    "T05D4006:192a-22": "phongs pa dang /",
    "T05D4006:192a-23": "sprang po dang /",
    "T05D4006:192a-24": "slob ma rnams la bgos te byin na dge ba'i",
    "T05D4006:192a-25": "rtsa ba des tshe brjes nas 'khor los sgyur ba'i",
    "T05D4006:192a-26": "rgyal po rdzu 'phrul chen po dang ldan par 'gyur",
    "T05D4006:192a-27": "ro zhes gsungs pa dang /",
    "T05D4006:192a-28": "dbang po drug tshang ba gang yin pa de ni tshul khrims bsrungs pa las 'gyur ba yin no //",
    "T05D4006:192a-29": "zhes gsungs pa dang /",
    "T05D4006:192a-30": "'od zer kun nas 'gyed pa bstan pa'i mdo las /",
    "T05D4006:192a-31": "res 'ga' 'od zer gcig las ni //",
    "T05D4006:192a-32": "kha dog rnam pa bcu 'byung ba //",
    "T05D4006:192a-33": "so so rab 'bring tha ma yang //",
    "T05D4006:192a-34": "sbyin pa las ni skyes pa yin //",
    "T05D4006:192a-35": "res 'ga' 'dres pa gcig las ni //",
    "T05D4006:192a-36": "kha dog nyi shu gang byung ba /",
    "T05D4006:192a-37": "so so rab 'bring tha ma yang //",
    "T05D4006:192a-38": "tshul khrims bsrungs pa las skyes yin //",
    "T05D4006:192a-39": "zhes gsungs so //",
    "T05D4006:192a-40": "tshul khrims sdom pa'i dge tshul dang //",
    "T05D4006:192a-41": "rnam dag khrims 'dzin dge slong dag //",
    "T05D4006:192a-42": "zla ba phyed cing gso sbyong bya //",
    "T05D4006:192a-43": "chos gos btags pa rnams gyon te //",
    "T05D4006:192a-44": "lhung bzed 'khar gsil sogs bskur zhing //",
    "T05D4006:192a-45": "dag pas bsod snyoms yang blang bya //",
    "T05D4006:192a-46": "lha rnams thams cad dgar 'gyur te //",
    "T05D4006:192a-47": "gus pas thal sbyar phyag 'tshal nas //",
    "T05D4006:192a-48": "lha rnams nged kyi mi 'di dag //",
    "T05D4006:192a-49": "de yi mngag gzhug bsgrub par bya //",
    "T05D4006:192a-50": "dper na lha dbang brgya byin la //",
    "T05D4006:192a-51": "sum cu rtsa gsum lha gzhan rnams //",
    "T05D4006:192a-52": "rim gro gus byed tshul bzhin du //",
    "T05D4006:192a-53": "tshe 'dir legs nyid thob pa ste /",
    "T05D4006:192b-0": "tshe rabs gzhan gyi @192b bsam mi khyab //",
    "T05D4006:192b-1": "rab tu byung zhing tshul khrims sdom //",
    "T05D4006:192b-2": "sangs rgyas bka' drin lan bsgrubs yin //",
    "T05D4006:192b-3": "zhes gsungs so //",
    "T05D4006:192b-4": "de ltar so so thar ba'i sdom pa la legs",
    "T05D4006:192b-5": "par bslabs la byang chub tu sems bskyed pa ni",
    "T05D4006:192b-6": "/ sdom pa rgya chen po'i rten zhes pa lta bu'o //",
    "T05D4006:192b-7": "de yang smon pa'i sems dang 'jug pa'i sems kyi rab tu dbye ba gnyis so //",
    "T05D4006:192b-8": "sdong po bkod pa'i mdo las /",
    "T05D4006:192b-9": "rigs kyi bu sems can gyi tshogs las gang bla",
    "T05D4006:192b-10": "na med pa yang dag par rdzogs pa'i byang chub",
    "T05D4006:192b-11": "kyi sems smon pa ni rnyed par dka'o //",
    "T05D4006:192b-12": "de bas kyang sems can bla na med pa yang",
    "T05D4006:192b-13": "dag par rdzogs pa'i byang chub las mngon par zhugs",
    "T05D4006:192b-14": "pa ni ches rnyed par dka' zhes gsungs so //",
    "T05D4006:192b-15": "dkon mchog tal la'i mdo las /",
    "T05D4006:192b-16": "gang dag rgyal ba rnams kyis byin brlabs pa //",
    "T05D4006:192b-17": "de dag byang chub sems bskyed don gnyer ba //",
    "T05D4006:192b-18": "gang dag byang chub don du sems skye ba //",
    "T05D4006:192b-19": "de dag drang srong mchog gi yon tan sgrub //",
    "T05D4006:192b-20": "ces gsungs pa dang /",
    "T05D4006:192b-21": "'phags pa phung po gsum pa'i mdo las kyang /",
    "T05D4006:192b-22": "byang chub kyi sems des ma khyab pa'i chos kyi dbyings de gang yang ma mchis so //",
    "T05D4006:192b-23": "byang chub tu sems bskyed pa'i dge ba'i rtsa ba",
    "T05D4006:192b-24": "des dus gsum du ma khyab pa cung zad kyang",
    "T05D4006:192b-25": "ma mchis so zhes pa dang /",
    "T05D4006:192b-26": "yang gang du sems bskyed ma thag pa'i bsod nams kyi phung po ni rab tu mang gi /",
    "T05D4006:192b-27": "sems can thams cad 'khor los sgyur ba dang /",
    "T05D4006:192b-28": "'jig rten skyong ba dang ;",
    "T05D4006:192b-29": "brgya byin dang /",
    "T05D4006:192b-30": "tshangs pa dang /",
    "T05D4006:192b-31": "nyan thos dang /",
    "T05D4006:192b-32": "rang sangs rgyas su gyur ba rnams kyi bsod nams",
    "T05D4006:192b-33": "kyi phung po ni de tsam ma lags so zhes",
    "T05D4006:192b-34": "gsungs so // de yang /",
    "T05D4006:192b-35": "bla ma sdom la gnas shing mkhas //",
    "T05D4006:192b-36": "nus dang ldan las blang bar bya //",
    "T05D4006:192b-37": "zhes gsungs so //",
    "T05D4006:192b-38": "de lta bu med na sangs rgyas dkon mchog las blang bar bya'o //",
    "T05D4006:192b-39": "de ni thog ma'i dus 'phags pa'i gnas lta bur byung ba'i dus so //",
    "T05D4006:192b-40": "de nas thos pa dang /",
    "T05D4006:192b-41": "bsams pa dang /",
    "T05D4006:192b-42": "bsgoms pa la sogs pas bdag yongs su smin pa",
    "T05D4006:192b-43": "des sems can yongs su smin par bgyis pa ste",
    "T05D4006:192b-44": "/ nyan thos kyi rigs can nyan thos kyi byang chub la dgod par bgyi'o //",
    "T05D4006:192b-45": "rang sangs rgyas kyi rigs can rang sangs rgyas kyi lam la dgod par bgyi'o //",
    "T05D4006:192b-46": "byang chub sems dpa'i rigs can bla na med pa'i",
    "T05D4006:192b-47": "byang chub la dgod par bgyi'o zhes gsungs pa dang",
    "T05D4006:192b-48": "/ sbyin pa la sogs pa'i mi mthun pa'i phyogs nyams pa dang /",
    "T05D4006:192b-49": "rnam par mi rtog pa'i ye shes dang /",
    "T05D4006:193a-0": "'dod pa thams cad rdzogs par byed pa @193a * //",
    "T05D4006:193a-1": "dang ;",
    "T05D4006:193a-2": "sems can thams cad yongs su smin par byed pas",
    "T05D4006:193a-3": "byang chub rnam pa gsum 'grub po zhes bya bas",
    "T05D4006:193a-4": "gsungs so // de nas mthar rnam par mi rtog",
    "T05D4006:193a-5": "pa'i ye shes kyi yul don dam pa byang chub",
    "T05D4006:193a-6": "kyi sems ni bla na med pa'i ye shes kyi",
    "T05D4006:193a-7": "dge ba'i rtsa ba'o //",
    "T05D4006:193a-8": "de yang 'od zer kun 'gyed pa'i mdo las /",
    "T05D4006:193a-9": "gang zhig mdo sde 'di la rab mos shing //",
    "T05D4006:193a-10": "mi zad ngo bo nyid ni mngon par rtogs //",
    "T05D4006:193a-11": "des ni ting 'dzin mngon par bsgrub pa ni //",
    "T05D4006:193a-12": "bla med ye shes mngon byed dka' ba med //",
    "T05D4006:193a-13": "ces gsungs pa dang /",
    "T05D4006:193a-14": "yang /",
    "T05D4006:193a-15": "dge slong dag ni gang zhig gis //",
    "T05D4006:193a-16": "bla med ye shes btsal ba'i phyir //",
    "T05D4006:193a-17": "shin tu dad pa'i sems kyis ni//",
    "T05D4006:193a-18": "mdo sde 'di la gang dag brtson //",
    "T05D4006:193a-19": "zhes pa dang /",
    "T05D4006:193a-20": "bla med ye shes gang tshol ba //",
    "T05D4006:193a-21": "'khor ba dag la 'jigs pa med //",
    "T05D4006:193a-22": "des ni sdig pa rnam spangs nas //",
    "T05D4006:193a-23": "phan yon mchog ni thob par 'gyur //",
    "T05D4006:193a-24": "zhes gsungs so //",
    "T05D4006:193a-25": "gang lags pa de dag thams cad ces bya ba ni smras pa dang /",
    "T05D4006:193a-26": "ma smras pa ste /",
    "T05D4006:193a-27": "de yang gang zhe na /",
    "T05D4006:193a-28": "pha rol tu phyin pa bcu dang /",
    "T05D4006:193a-29": "dran pa nye bar gzhag pa bzhi dang /",
    "T05D4006:193a-30": "yang dag par spong ba bzhi dang /",
    "T05D4006:193a-31": "rdzu 'phrul gyi rkang pa bzhi dang /",
    "T05D4006:193a-32": "dbang po lnga dang /",
    "T05D4006:193a-33": "stobs lnga dang /",
    "T05D4006:193a-34": "byang chub kyi yan lag bdun dang /",
    "T05D4006:193a-35": "'phags pa'i lam yan lag brgyad pa dang /",
    "T05D4006:193a-36": "bden pa bzhi dang /",
    "T05D4006:193a-37": "tshad med pa bzhi dang /",
    "T05D4006:193a-38": "bsdu ba'i dngos po bzhi dang ;",
    "T05D4006:193a-39": "bsam gtan dang /",
    "T05D4006:193a-40": "rnam par thar pa la sogs pa blang bar bya ba thams cad do //",
    "T05D4006:193a-41": "gcig tu bsdus shing bzlums te bsdoms nas zhes pa",
    "T05D4006:193a-42": "ni tshe 'di'i ched du ma bsngos pas bsdus pa",
    "T05D4006:193a-43": "/ 'jig rten gyi phun sum tshogs par ma bsngos par bzlums nas /",
    "T05D4006:193a-44": "nyan thos dang rang sangs rgyas sum bsngos pas bsdoms pa'o //",
    "T05D4006:193a-45": "yang na 'jig rten pa dang /",
    "T05D4006:193a-46": "theg pa chung ngu dang /",
    "T05D4006:193a-47": "bdag nyid kyi don du la sogs pa ste go rims bzhin no //",
    "T05D4006:193a-48": "'phags pa phung po gsum pa'i mdo las /",
    "T05D4006:193a-49": "bdag gi dge ba'i rtsa ba thog ma dang tha",
    "T05D4006:193a-50": "ma ma mchis pa nas bgyis pa thams cad mkhyen",
    "T05D4006:193a-51": "par yongs su bsngos pa gang lags pa dang /",
    "T05D4006:193a-52": "bdag gi dge ba'i rtsa ba 'dus byas kyi yo",
    "T05D4006:193a-53": "byad 'tshal bas mngon par bsgrubs pa gang lags pa",
    "T05D4006:193a-54": "dang / bdag gi dge ba'i rtsa ba nyan thos",
    "T05D4006:193a-55": "dang rang sangs rgyas kyis mngon par bsgrubs pa'i dge",
    "T05D4006:193a-56": "ba'i rtsa ba gang lags pa dang /",
    "T05D4006:193a-57": "bdag gi dge ba'i las kyis bsgrubs pa'i dus thams",
    "T05D4006:193b-0": "cad du bsags pa de bzhin @193b gshegs pa'i ye",
    "T05D4006:193b-1": "shes kyis mkhyen pa gang lags pa de dag thams",
    "T05D4006:193b-2": "cad yongs su bsdus pa'i zlum por sdom par bgyi'o",
    "T05D4006:193b-3": "zhes gsungs pa dang /",
    "T05D4006:193b-4": "yang de dag thams cad bsdus na bla na med",
    "T05D4006:193b-5": "pa yang dag par rdzogs pa'i byang chub tu bsngos",
    "T05D4006:193b-6": "pa'o zhes gsungs pa'i phyir ro //",
    "T05D4006:193b-7": "bla na ma mchis pa dang /",
    "T05D4006:193b-8": "gong na ma mchis pa dang /",
    "T05D4006:193b-9": "gong ma'i yang gong ma bla na med pa yang",
    "T05D4006:193b-10": "dag par rdzogs pa'i byang chub tu yongs su bsngo",
    "T05D4006:193b-11": "bar bgyi'o zhes pa ni /",
    "T05D4006:193b-12": "bsngo ba yongs su dge ba'o //",
    "T05D4006:193b-13": "mchog nyid kyis gzhan bla ma lta bu med la /",
    "T05D4006:193b-14": "bgrod par bya ba mthar thug pas gong ma yang",
    "T05D4006:193b-15": "med pa nyid gzhan bla ma thams cad kyi bla",
    "T05D4006:193b-16": "ma dang gong ma ste /",
    "T05D4006:193b-17": "de nyid ni mthar thug pa'o //",
    "T05D4006:193b-18": "mya ngan las 'das pa ni gong ma ste /",
    "T05D4006:193b-19": "'phags pa nyan thos dang rang sangs rgyas so //",
    "T05D4006:193b-20": "de rnams kyi gong ma theg pa chen po'i byang chub po //",
    "T05D4006:193b-21": "byang chub sems dpa'i bla ma ste /",
    "T05D4006:193b-22": "'gro ba thams cad kyi don mdzad pa de'i bla ma sangs rgyas bcom ldan 'das so //",
    "T05D4006:193b-23": "yang dag pa'i yon tan thams cad rdzogs pa'i chos kyi sku ni byang chub pa ste /",
    "T05D4006:193b-24": "shes brjod las 'das pas /",
    "T05D4006:193b-25": "spros pa thams cad nye bar zhi ba so so",
    "T05D4006:193b-26": "rang gis rig pa'i ye shes dam pa'i yul du",
    "T05D4006:193b-27": "gyur pa'o // 'phags pa 'od zer bkye ba bstan pa'i mdo las /",
    "T05D4006:193b-28": "gzugs med 'gro dang 'ong ba med //",
    "T05D4006:193b-29": "phyogs mtshams phyogs kyang yod ma yin //",
    "T05D4006:193b-30": "mtshan ma med cing brjod dang bral /",
    "T05D4006:193b-31": "spros pa dag las yang dag 'das //",
    "T05D4006:193b-32": "byang chub sems dpas bsgrub byas na //",
    "T05D4006:193b-33": "mthar thug bsil ba 'thob par 'gyur //",
    "T05D4006:193b-34": "zhes pa dang /",
    "T05D4006:193b-35": "yang /",
    "T05D4006:193b-36": "dge ba'i stobs kyi mthu yis ni //",
    "T05D4006:193b-37": "nyon mongs rab bcom nyer zhir gnas //",
    "T05D4006:193b-38": "khyad 'phags phan yon 'thob bar byed //",
    "T05D4006:193b-39": "yon tan dang ni shes rab dag / shin tu rgya che rgya mtsho 'dra //",
    "T05D4006:193b-40": "bzod pa dag ni sgrub par byed //",
    "T05D4006:193b-41": "sems ni rab bde g-yo med 'gyur //",
    "T05D4006:193b-42": "byang chub sems dpa' rtag tu bsgom //",
    "T05D4006:193b-43": "mkhas pa dag gis rab tu bsngags //",
    "T05D4006:193b-44": "zhes gsungs so //",
    "T05D4006:193b-45": "ji ltar 'das pa'i sangs rgyas bcom ldan 'das rnams kyis yongs su bsngos pa dang /",
    "T05D4006:193b-46": "ji ltar ma byon pa'i sangs rgyas bcom ldan 'das rnams yongs su bsngo bar 'gyur ba dang /",
    "T05D4006:193b-47": "ji ltar da ltar bzhugs pa'i sangs rgyas bcom ldan",
    "T05D4006:193b-48": "'das rnams da ltar yongs su bsngo ba mdzad pa",
    "T05D4006:193b-49": "de ltar bdag gis kyang yongs su bsngo bar bgyi'o",
    "T05D4006:194a-0": "// sdig pa thams cad @194a * //",
    "T05D4006:194a-1": "ni so sor bshags so //",
    "T05D4006:194a-2": "bsod nams thams cad la rjes su yi rang ngo //",
    "T05D4006:194a-3": "sangs rgyas thams cad la bskul zhing gsol ba 'debs so //",
    "T05D4006:194a-4": "bdag bla na med pa'i ye shes kyi mchog dam",
    "T05D4006:194a-5": "pa thob par gyur cig / mi mchog rgyal ba",
    "T05D4006:194a-6": "gang dag da ltar bzhugs pa dang //",
    "T05D4006:194a-7": "gang dag 'das pa dag dang de bzhin gang ma byon //",
    "T05D4006:194a-8": "yon tan bsngags pa mtha' yas rgya mtsho 'dra kun la //",
    "T05D4006:194a-9": "thal mo sbyar bar bgyi ste skyabs su nye bar mchi //",
    "T05D4006:194a-10": "zhes pa ni go sla bas ma bshad do //",
    "T05D4006:194a-11": "byang chub kyi ltung ba bshags pa'i 'grel pa byang",
    "T05D4006:194a-12": "chub sems dpa'i slob pa'i rim pa zhes bya ba",
    "T05D4006:194a-13": "// slob dpon dze t'a r'i dgra las rnam par rgyal bas mdzad pa rdzogs so /",
    "T05D4006:194a-15": "// / bal po'i pandi ta dang /"
}