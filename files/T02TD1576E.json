{
    "T02TD1576E:7a-0": "@7a # // bcom ldan 'das 'jam pa'i dbyangs la phyag 'tshal lo //",
    "T02TD1576E:7b-0": "dang po re zhig dpal rdo rje rnal 'byor ma'i dgongs pa'i 'jig rten dang 'jig rten las 'das pa'i las @7b kyi dngos grub bsgrub pa'i phyir /",
    "T02TD1576E:7b-1": "sbyin sreg gi bya ba byed par 'dod pa'i rnal 'byor pas gru gsum gyi rnam pa'i thab khung byas te logs kyi phyed dbangs su ste /",
    "T02TD1576E:7b-2": "kha khyer dang bcas pa'o //",
    "T02TD1576E:7b-3": "kha dog dmar po la sogs pas legs par byug pa byas te /",
    "T02TD1576E:7b-4": "nub phyogs su mngon par phyogs pa la sogs pa'i rim pas legs par nye bar gnas la /",
    "T02TD1576E:7b-5": "mchod pa lngas yang dag par mchod de /",
    "T02TD1576E:7b-6": "thab khung du bud shing brtsigs la /",
    "T02TD1576E:7b-7": "h'um gi sa bon las nges par byung ba'i me lha kha dog dmar po'i rnam par bsgoms te /",
    "T02TD1576E:7b-8": "spyi blugs dang mi 'jigs pa dang ;",
    "T02TD1576E:7b-9": "dbyig pa dang phreng ba'i phyag go //",
    "T02TD1576E:7b-10": "de nas ye shes sems dpa' gzhug pa la sogs pa byas nas yang dag par mchod de /",
    "T02TD1576E:7b-11": "de'i lce'i rtse mo la ram bkod de /",
    "T02TD1576E:7b-12": "bdud rtsi lnga la sogs pa'i rdzas dang /",
    "T02TD1576E:7b-13": "'jig rten pa'i rdzas rnams /",
    "T02TD1576E:7b-14": "aom aagna ye sv'a h'a /",
    "T02TD1576E:7b-15": "zhes pa'i sngags kyis bsreg ste /",
    "T02TD1576E:7b-16": "sngags 'di nyid kyis dgang blugs dbul lo //",
    "T02TD1576E:7b-17": "de nas de bzhin nyid kyi ye shes kyi bdag nyid kyi me'i dbus su dkyil 'khor gyi 'khor lo lhag par mos par byas te /",
    "T02TD1576E:7b-18": "mchod pa la sogs pa byas nas /",
    "T02TD1576E:7b-19": "bdud rtsi lnga la sogs pa'i rdzas kyis lha mo dang lha mo rnams kyi sngags kyis bsreg par bya'o //",
    "T02TD1576E:7b-20": "zhi bar sreg rdzas mar sogs te //",
    "T02TD1576E:7b-21": "rgyas pa yang na mngar ba nyid //",
    "T02TD1576E:7b-22": "dbang la mngar dang lan tshva ste //",
    "T02TD1576E:7b-23": "drag la tshva dang kha sogs so //",
    "T02TD1576E:7b-24": "zhi la gzugs ni dkar po ste //",
    "T02TD1576E:7b-25": "rgyas la ser po rnam par bsgom //",
    "T02TD1576E:7b-26": "dbang la dmar po zhes brjod de //",
    "T02TD1576E:7b-27": "drag la nag por rab tu grags //",
    "T02TD1576E:7b-28": "dngos grub bsgrub pa'i don du yang //",
    "T02TD1576E:7b-29": "dmar po yang ni bsgom par bya //",
    "T02TD1576E:7b-30": "de ltar byas nas dkyil 'khor gyi 'khor lo rang gi lus la bcug ste //",
    "T02TD1576E:7b-31": "gtor ma byin nas tshogs kyi 'khor lo'i rim pas 'jig rten las 'das pa'i mchod pa byas te bdag nyid mngon par 'dod pa'i dngos grub blang bar bya'o //",
    "T02TD1576E:7b-32": "gsal por sbyin sreg 'di mi bya //",
    "T02TD1576E:7b-33": "'bad pas gsang bar bya ba ste //",
    "T02TD1576E:7b-34": "de las dngos grub 'byung bar 'gyur //",
    "T02TD1576E:8a-0": "gzhan @8a * //",
    "T02TD1576E:8a-1": "du dngos grub skal ba med //",
    "T02TD1576E:8a-2": "phyag rgya che sogs dngos grub ni //",
    "T02TD1576E:8a-3": "yid bzhin nor bu lta bu'i sngags //",
    "T02TD1576E:8a-4": "yang dag dad pas rjes 'brangs na //",
    "T02TD1576E:8a-5": "sngags rnams yid bzhin nor bu mtshungs //",
    "T02TD1576E:8a-6": "des na phyag rgya che sogs ni //",
    "T02TD1576E:8a-7": "'dod pas dad pa brtan par bya'o //",
    "T02TD1576E:8a-8": "dpal rdo rje rnal 'byor ma'i dgongs pa'i sbyin sreg gi cho ga slob dpon kong ka sbyin gyis mdzad pa rdzogs so /",
    "T02TD1576E:8a-10": "// / pandi ta badzra p'a ni dang /",
    "T02TD1576E:8a-11": "lo ts'a ba mtshur dzny'a na a'a ka ras bsgyur ba'o//"
}