{
    "T02TD3630E:247b-0": "@247b # // rgya gar skad du /",
    "T02TD3630E:247b-1": "krishna ya m'a ri s'a dha nam /",
    "T02TD3630E:247b-2": "bod skad du /",
    "T02TD3630E:247b-3": "gshin rje dgra nag po'i sgrub thabs /",
    "T02TD3630E:247b-4": "bcom ldan 'das gshin rje gshed la phyag 'tshal lo //",
    "T02TD3630E:247b-5": "dpa' bo thod pa'i phreng ba can //",
    "T02TD3630E:247b-6": "sbrul sogs rgyan gyis rngam byas pa'i //",
    "T02TD3630E:247b-7": "gshin rje gshed mgon phyag 'tshal nas //",
    "T02TD3630E:247b-8": "de yi sgrub thabs bri bar bya //",
    "T02TD3630E:247b-9": "bde ba'i stan la yang dag 'dug / snying gar nyi ma h'um yig dgod //",
    "T02TD3630E:247b-10": "der skyes mchod pa'i khyad par gyis //",
    "T02TD3630E:247b-11": "gus pas khyab bdag yang dag mchod//",
    "T02TD3630E:247b-12": "de yi mdun du phyogs byas te //",
    "T02TD3630E:247b-13": "sdig pa bshags pa la sogs bya //",
    "T02TD3630E:247b-14": "'gro kun rang bzhin med par ni //",
    "T02TD3630E:247b-15": "skad cig gis bltas de nyid las //",
    "T02TD3630E:247b-16": "snying ga'i sa bon rtags las byung //",
    "T02TD3630E:247b-17": "zhabs kyi chu skyes g-yon brkyang ba //",
    "T02TD3630E:247b-18": "khro gnyer bsdus shing zhal 'jigs la //",
    "T02TD3630E:247b-19": "sma ra smin ma dbu skra ser //",
    "T02TD3630E:247b-20": "zhal gsum ljags ni bskyod pa yis //",
    "T02TD3630E:247b-21": "'jigs byed mche ba gtsigs pa can //",
    "T02TD3630E:247b-22": "spyan ni dmar zhing gsus chen la //",
    "T02TD3630E:247b-23": "sprin nag gsar ba'i 'od zer can //",
    "T02TD3630E:247b-24": "nyi ma'i dkyil 'khor la gnas shing //",
    "T02TD3630E:247b-25": "ma he yi ni mtshan la bzhugs //",
    "T02TD3630E:247b-26": "stag gi sham thabs mi'u thung //",
    "T02TD3630E:248a-0": "nga rgyal @248a * //",
    "T02TD3630E:248a-1": "thams cad 'joms mdzad pa //",
    "T02TD3630E:248a-2": "nyi ma'i 'od zer gzi mdangs che //",
    "T02TD3630E:248a-3": "sa steng ma lus kun du mchod //",
    "T02TD3630E:248a-4": "'bar zhing 'bar pa'i phreng ba rno //",
    "T02TD3630E:248a-5": "dus mtha' yi ni me dang mtshungs //",
    "T02TD3630E:248a-6": "rdo rje ral gri gtun shing drag / ro langs sta re zhags pa bsnams //",
    "T02TD3630E:248a-7": "phyag g-yas dang ni g-yon pa yi //",
    "T02TD3630E:248a-8": "drug po rnams su mdzes par bsnams //",
    "T02TD3630E:248a-9": "khro bcas 'jigs byed shin tu drag / gshin rje mthar byed bdud 'joms pa //",
    "T02TD3630E:248a-10": "h'um yig gis gang mgrin bsams nas //",
    "T02TD3630E:248a-11": "'dir ni de yi nga rgyal bya //",
    "T02TD3630E:248a-12": "snying gar nyi rdor snying 'od kyis //",
    "T02TD3630E:248a-13": "gshin rje sdang ba bza' bar bya //",
    "T02TD3630E:248a-14": "mdun phyogs de nas mchod nas ni //",
    "T02TD3630E:248a-15": "rang dang rnam pa gcig byas te //",
    "T02TD3630E:248a-16": "dza:h'um bam ho:sa bon bzhis //",
    "T02TD3630E:248a-17": "yang dag dgug dang gzhug pa dang //",
    "T02TD3630E:248a-18": "bcing dang mnyes pas bdag mchod cing //",
    "T02TD3630E:248a-19": "bsam gtan gyis ni mchod byas nas //",
    "T02TD3630E:248a-20": "yang dag bstod nas sngags bzlas bya //",
    "T02TD3630E:248a-21": "dge ba yongs su bsngo bya zhing //",
    "T02TD3630E:248a-22": "langs nas lha yi rnal 'byor gyis //",
    "T02TD3630E:248a-23": "brtse ba gcig pu'i yid kyis spyad //",
    "T02TD3630E:248a-24": "de bzhin nyi ma so sor bya //",
    "T02TD3630E:248a-25": "dngos grub thob pa'i mtshan ma 'byung //",
    "T02TD3630E:248a-26": "'dod pa'i dngos grub bsgrub bya ba //",
    "T02TD3630E:248a-27": "las mchog rab tu brkyang na yang //",
    "T02TD3630E:248a-28": "las kyi rjes su 'brangs ba'i tshul //",
    "T02TD3630E:248a-29": "mangs pas kho bos ma bshad do //",
    "T02TD3630E:248a-30": "bla ma'i man ngag de yang ni //",
    "T02TD3630E:248a-31": "rgyud las mngon 'dod bsgrub par bya //",
    "T02TD3630E:248a-32": "mkhas pas 'khor lo gzhan rnams kyang //",
    "T02TD3630E:248a-33": "kun nas 'bad pas shes par bya //",
    "T02TD3630E:248a-34": "gtor ma nyer spyod rnal 'byor gyis //",
    "T02TD3630E:248a-35": "thun mtshams bzhi ru cho ga bya //",
    "T02TD3630E:248a-36": "bzlas pa'i sngags ni /",
    "T02TD3630E:248a-37": "aom hr'i:shtr'i:bi kri t'a na na h'um h'um phat phat sv'a h'a /",
    "T02TD3630E:248a-38": "bdag gi bla ma'i man ngag las rtogs nas //",
    "T02TD3630E:248a-39": "sgrub thabs cho ga byas pa'i bsod nams kyis //",
    "T02TD3630E:248a-40": "'jig rten pa rnams thams cad gyur pa 'dis //",
    "T02TD3630E:248a-41": "mngon par 'dod pa'i 'bras bu myur thob shog / gshin rje'i dgra nag po'i sgrub thabs rdzogs so//"
}