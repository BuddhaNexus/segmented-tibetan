{
    "T02D2211:183b-0": "@183b # // rgya gar skad du /",
    "T02D2211:183b-1": "mantra aa lam k'a ra n'a ma t'i k'a //",
    "T02D2211:183b-2": "bod skad du //",
    "T02D2211:183b-3": "sngags ba rgyan gyi 'grel ba zhes bya ba //",
    "T02D2211:183b-4": "bcom ldan 'das rdo rje bsnams la phyag 'tshal lo //",
    "T02D2211:183b-5": "dus mtha' rtsod pa rgyas dus su //",
    "T02D2211:183b-6": "nyi zla lta bu'i mthu mnga' zhing //",
    "T02D2211:183b-7": "thams cad sel cing snad pa yi //",
    "T02D2211:183b-8": "dus gsum sangs rgyas kun gyi dang //",
    "T02D2211:183b-9": "rdo rje can la phyag 'tshal lo //",
    "T02D2211:183b-10": "bla ma'i man ngag brtson pa yi //",
    "T02D2211:183b-11": "nyi mas mun pa sel ba bzhin //",
    "T02D2211:183b-12": "tshig sgrib snad par byed pa yi //",
    "T02D2211:183b-13": "rtsa ba'i 'grel du gsungs pa yin /",
    "T02D2211:183b-14": "de la myur du nas bshad pa'i bar du ma bkral lo //",
    "T02D2211:183b-15": "gang zhig rnal 'byor ba yis ni //",
    "T02D2211:183b-16": "sngags la gtso cher byed pa yi //",
    "T02D2211:183b-17": "rigs bzang don dang ldan pa yis //",
    "T02D2211:183b-18": "zhes pa la /",
    "T02D2211:183b-19": "gang zhig rigs kyi bu'am rigs kyi bu mo gang gis 'og tu sngags bzlas par 'brel to //",
    "T02D2211:183b-20": "sngags la gtso bor ni zhi gnas dang lhag mthong ma yin te /",
    "T02D2211:183b-21": "sngags kha nas bzlas par 'brel to //",
    "T02D2211:183b-22": "rigs bzang don ldan ni rin po che'i rigs la dbang la sogs pa bzhi dang ldan pa'o //",
    "T02D2211:183b-23": "yid dang mthun pa'i gnas dag tu /",
    "T02D2211:183b-24": "sngags kyi mi mthun kun spangs nas //",
    "T02D2211:183b-25": "bsnyen pa'i gnas su legs 'dug ste //",
    "T02D2211:183b-26": "yid dang mthun pa'i gnas ni /",
    "T02D2211:183b-27": "rang sde nyam dga' ba'i yul lo //",
    "T02D2211:183b-28": "sngags kyi mi mthun zhes pa ni dge ba dang sdig byed ma nag la sogs pa'o //",
    "T02D2211:183b-29": "bsnyen pa'i gnas ni byang ris skyob pa la sogs pa /",
    "T02D2211:183b-30": "snyan pa phun sum tshogs pa'o //",
    "T02D2211:183b-31": "der tshes bzhi la 'dug ces 'og ma dang 'brel to //",
    "T02D2211:183b-32": "sems sbyang lhag pa'i lhar gyur te //",
    "T02D2211:183b-33": "bsrung dang tshogs bsag stong bar bsgom //",
    "T02D2211:183b-34": "zhes pa la /",
    "T02D2211:183b-35": "sems sbyang lhag pa'i lha ni sems ni smon 'jug ste /",
    "T02D2211:183b-36": "theg pa chen por sems bskyed pa'o //",
    "T02D2211:183b-37": "'jug pa'i rim pa yang stong pa nyid las rang",
    "T02D2211:183b-38": "lhag pa'i ltar h'um gis bskyed par 'brel te rang",
    "T02D2211:183b-39": "gis so // bsrung ba ni bka' bsgo zhing bskrad",
    "T02D2211:183b-40": "pa dang ma song ba la bsad pa'i thog dbab",
    "T02D2211:183b-41": "cing rdo rje la sogs pa'i bsrung ba'i gzhi bsgom",
    "T02D2211:183b-42": "gis so // par 'brel to // de ni dag dang lus kyi las su gsungs te /",
    "T02D2211:184a-0": "@184a * // mthar phyin par byed pa'o //",
    "T02D2211:184a-1": "tshogs bsag ces pa ni bsod nams kyi yan lag bcu ste /",
    "T02D2211:184a-2": "rten dang ba'i ngo bos bshags par 'brel to //",
    "T02D2211:184a-3": "stong pa ni ye shes kyi yan lag ste /",
    "T02D2211:184a-4": "med cing mi dmigs pa ste phyi nang ngo //",
    "T02D2211:184a-5": "de las rang gi sems nyid ni yi ge h'um gi rnam pa las /",
    "T02D2211:184a-6": "bh'um 'phros gzhal yas khang par gyur //",
    "T02D2211:184a-7": "zhes pa la stod pa de'i dad las sems nyid h'um byung ste /",
    "T02D2211:184a-8": "de las gzhal yas khang gi bh'um rnam par bskyed pa'o //",
    "T02D2211:184a-9": "yang na ni rang gi sgrub thabs las byung ba bzhin bskyed par gsungs so //",
    "T02D2211:184a-10": "de steng h'um las cho ga gsum //",
    "T02D2211:184a-11": "dpal ldan gtum po'i gzugs su snang //",
    "T02D2211:184a-12": "zhes pa la /",
    "T02D2211:184a-13": "gdan lnga dang ldan pa'i thog tu h'um las cho",
    "T02D2211:184a-14": "ga gsum gyis gtum po ni mi'u thung gi gzugs",
    "T02D2211:184a-15": "bskyed par gsungs so //",
    "T02D2211:184a-16": "g-yas na rdo rje rtse lnga pa //",
    "T02D2211:184a-17": "g-yon pas bya khyud nges par bsnams //",
    "T02D2211:184a-18": "sku mdog sngon po dpa' bo'i chas //",
    "T02D2211:184a-19": "zhes pa la /",
    "T02D2211:184a-20": "g-yas pa'i phyag na ye shes lnga dang ldan pa'i rdo rje rtse lnga pa bsnams pa /",
    "T02D2211:184a-21": "rigs lnga yang yongs su gzung ngo //",
    "T02D2211:184a-22": "g-yon na bya khyud bsnams pa ste /",
    "T02D2211:184a-23": "klu'i gdon drug 'dul bar byed pa'o //",
    "T02D2211:184a-24": "sku mdog sngon po na bza' sngon po ste //",
    "T02D2211:184a-25": "rang gi ngo bo phyir byung ba des 'dul ba'o //",
    "T02D2211:184a-26": "dpa' bo'i chas ni rakta so ris tshom bu dang //",
    "T02D2211:184a-27": "stag la sogs pa brgyad du gsungs //",
    "T02D2211:184a-28": "zhes lung las 'byung ba ste /",
    "T02D2211:184a-29": "dpa' bo'i chas brgyad do //",
    "T02D2211:184a-30": "g-yon brkyang g-yas bskum 'bying bag can //",
    "T02D2211:184a-31": "zhes pa la zhabs g-yon brkyang g-yas bskum pa ni /",
    "T02D2211:184a-32": "sems can 'dul ba dang rang la skyon med par yongs su gzung ngo //",
    "T02D2211:184a-33": "'gying bag ni rang gi stobs nye bar ston pa ste /",
    "T02D2211:184a-34": "nyam da med pa'i lha yongs su gsal bar bsgom par gsungs so //",
    "T02D2211:184a-35": "ye shes bstim dang byin brlabs nas //",
    "T02D2211:184a-36": "dbang bskur 'bras bu lnga dang ldan //",
    "T02D2211:184a-37": "zhes pa ni h'um las ye shes pa spyan drangs te /",
    "T02D2211:184a-38": "bgegs nye bar zhi bar bya ste rang gi lus ngag yid gsum la /",
    "T02D2211:184a-39": "yi ge gsum gsal bar bya ste /",
    "T02D2211:184a-40": "bstim pa dang dbang bskur ba ni chu dad dbu rgyan dang rdo rje dril bu'i dbang dang lngas /",
    "T02D2211:184a-41": "kun gzhi dang nyon mongs pa dang rnams par rtog",
    "T02D2211:184a-42": "pa dang sgo lnga'i rnam shes gnas pa ni ye",
    "T02D2211:184a-43": "shes lnga dang 'bras bu rigs lnga dang ldan par",
    "T02D2211:184b-0": "@184b gsungs so // de yang lung las /",
    "T02D2211:184b-1": "bdag nyid gsal bar gyur pa ni //",
    "T02D2211:184b-2": "ye shes byin brlab dbang bskur nas //",
    "T02D2211:184b-3": "sngags bzlas pa la yongs 'jug //",
    "T02D2211:184b-4": "'bras bu yongs su 'byin ba yis //",
    "T02D2211:184b-5": "rdo rje sngags kyi bzlas pa bya //",
    "T02D2211:184b-6": "bdag dang gzhan pa'i rnam pa yis //",
    "T02D2211:184b-7": "rags pa dang ni phra ba yis //",
    "T02D2211:184b-8": "zhes pa la /",
    "T02D2211:184b-9": "rdo rjes ni bsgom pa'i rjes la bzlas pa bya ste /",
    "T02D2211:184b-10": "de min par ni ma yin no //",
    "T02D2211:184b-11": "bdag gsal ba dang gzhan gsal ba dang /",
    "T02D2211:184b-12": "gtso bo gsal ba ni bdag khyab byed min pas",
    "T02D2211:184b-13": "gtso bo la bdag ces bya ba'i sgra 'jug pas",
    "T02D2211:184b-14": "de skad gsungs so //",
    "T02D2211:184b-15": "de ni gzhal yas khang dang dur khrod mi ro la sogs pa gsal ba'o //",
    "T02D2211:184b-16": "rags pa ni rnam pa ci gsal ba phra ba ni spyan dang smin ma dang /",
    "T02D2211:184b-17": "zhag gi zo ris la sogs pa yongs su gzung do //",
    "T02D2211:184b-18": "shin tu phra ba'i rnam pa ste /",
    "T02D2211:184b-19": "sems dpa' sum brtsegs gzhal yas khang //",
    "T02D2211:184b-20": "gsal bar byed pa de nyid de ;",
    "T02D2211:184b-21": "/ rnal 'byor tshul gyis yongs su sgrub //",
    "T02D2211:184b-22": "ces pa la /",
    "T02D2211:184b-23": "shin tu phra ba ni rin po che nang gi",
    "T02D2211:184b-24": "ye shes dang rdo rje dang h'um gi rnam par",
    "T02D2211:184b-25": "gsungs so // de yang ye shes pa'i ngo bo",
    "T02D2211:184b-26": "gsum du gsungs te brtsegs mar 'dug pas brtsegs ma'o",
    "T02D2211:184b-27": "gsungs so // // gzhal yas khang rags pa gsal ba ste /",
    "T02D2211:184b-28": "gong gi don gyis yongs su gsal bas 'dir ma bris so //",
    "T02D2211:184b-29": "rnal 'byor ni rang gi zhi gnas kyi lha gsal ba ste /",
    "T02D2211:184b-30": "blta bar bya ba'i do bo'i rigs pas zin pa ni /",
    "T02D2211:184b-31": "thun bzhi'i tshul du byed pa ni chen po'i rnal 'byor /",
    "T02D2211:184b-32": "de yang stong ba nyid la zhugs rnal 'byor //",
    "T02D2211:184b-33": "zhes gsungs so //",
    "T02D2211:184b-34": "'dod chags zhe sdang ni zhes pa nas spang bar bya ba'i bar la /",
    "T02D2211:184b-35": "drug rtsa ba'i nyon mongs pa 'dod chags la sogs pa drug dang /",
    "T02D2211:184b-36": "khro ba la sogs pa nyi shu nye ba'i nyon mongs pa rnams sngags pas spangs te//",
    "T02D2211:184b-37": "de dang 'byar ba'i sngags ni dngos grub mi 'byung bar gsungs so //",
    "T02D2211:184b-38": "de nas de bskyed pa'i rgyu dang 'bras bu gnyis ka spang bar gsung te /",
    "T02D2211:184b-39": "kun ka'i rgyu ru 'gro chad do //",
    "T02D2211:184b-40": "des na chang ni nyon mongs pa'i tsa bar gsungs so //",
    "T02D2211:184b-41": "gzugs dang sgra dang dri dang ro /",
    "T02D2211:184b-42": "de bzhin reg bya la sogs pa //",
    "T02D2211:184b-43": "g-yeng bar gyur pa ma lus pa /",
    "T02D2211:184b-44": "sngags kyi dus su spang bar bya //",
    "T02D2211:185a-0": "zhes pa la @185a * //",
    "T02D2211:185a-1": "sgrub pa pos 'dod pa'i yon tan lnga po g-yeng",
    "T02D2211:185a-2": "ba'i rgyu yin pas des de ni yongs su spang",
    "T02D2211:185a-3": "bar gsungs te dgra yin pa'i phyir ro //",
    "T02D2211:185a-4": "sgra chen po dang sgra chung dang //",
    "T02D2211:185a-5": "skyen pa dang ni bul ba dang //",
    "T02D2211:185a-6": "mi gsal yan lag nyams pa dang //",
    "T02D2211:185a-7": "gsang sngags par du sgra zhugs dang //",
    "T02D2211:185a-8": "dmigs pa ma rdzogs 'jog pa dang //",
    "T02D2211:185a-9": "sngags kyi dus su spad bar bya //",
    "T02D2211:185a-10": "zhes bya ba la sgra che ba ni /",
    "T02D2211:185a-11": "nam mkha'i sgra ste gsang ba'i man dag nyams pa'o //",
    "T02D2211:185a-12": "chud ba ni sngags kyi brjod pa nyams pa ste sbang ba'o //",
    "T02D2211:185a-13": "skyen pa dang bul ba ni sgra dma' zhing nyams",
    "T02D2211:185a-14": "pa sogs skyon du ma las nus pa 'byung ba'i",
    "T02D2211:185a-15": "rgyu ni rgyu gcig las ma yin te /",
    "T02D2211:185a-16": "sgra mi gsal zhing yi ge mthu nyams pa dang",
    "T02D2211:185a-17": "bar du mi tshig gis ma chod par bya ste",
    "T02D2211:185a-18": "mi tshig gis bar chod pa ni sngags ma yin",
    "T02D2211:185a-19": "te / mthu med pa'i phyir ro //",
    "T02D2211:185a-20": "des na de rnams skyon yin pas spang bar gsungs so //",
    "T02D2211:185a-21": "de rtsa ba'i rgyud las ;",
    "T02D2211:185a-22": "sgra che 'byung po'i bar chod 'byung //",
    "T02D2211:185a-23": "sgra chud nus pa chud bar 'gyur //",
    "T02D2211:185a-24": "skyen 'gyur lus kyi phrad pa nyams //",
    "T02D2211:185a-25": "bul 'gyur sngags kyi grongs ma skyol //",
    "T02D2211:185a-26": "mi gsal yan lag nyams pa yis //",
    "T02D2211:185a-27": "bzlas pa'i mthu rnams med par 'gyur //",
    "T02D2211:185a-28": "gsang sngags zhugs na gdug pa'i bar chod 'byung //",
    "T02D2211:185a-29": "zhes gsungs so //",
    "T02D2211:185a-30": "dmigs pa ma rdzogs 'jog pa dang /",
    "T02D2211:185a-31": "sngags kyi dus su spad par bya //",
    "T02D2211:185a-32": "rjes kyi rnal 'byor ma lus par //",
    "T02D2211:185a-33": "zhes pa la dmigs ba rdzogs par //",
    "T02D2211:185a-34": "dam cad pa'i grangs las 'das pa'o //",
    "T02D2211:185a-35": "de ma rdzogs par ni bzas pa bya ba ste mi bya ba ni spad bar gsungs so /",
    "T02D2211:185a-36": "rjes kyi rnal 'byor ni thun bzhi'i rnal 'byor gyis",
    "T02D2211:185a-37": "phyag btsal ba la sogs pa yongs byas pa 'gro",
    "T02D2211:185a-38": "'dug nyal ba'i spyod lam gyis bsgrub par gsungs so",
    "T02D2211:185a-39": "// dus dang grangs dang mtshan ma dang //",
    "T02D2211:185a-40": "ro dang dbang bskur la sogs pa //",
    "T02D2211:185a-41": "zhes bya ba la ;",
    "T02D2211:185a-42": "dus ni lo'am zla ba'i bar du'o //",
    "T02D2211:185a-43": "grangs ni /",
    "T02D2211:185a-44": "nyis 'bum sum 'bum bcu la sogs //",
    "T02D2211:185a-45": "nyi shu rtsa ba'i grangs su'o //",
    "T02D2211:185a-46": "bsnyen pa nye bsnyen bsgrub pa dang //",
    "T02D2211:185a-47": "bsgrub pa chen po'i tshul du bsgrub //",
    "T02D2211:185a-48": "ces gsungs so //",
    "T02D2211:185a-49": "ro dang dbang bskur ni shi ba'i ro la dang",
    "T02D2211:185b-0": "po bgegs bskrad khrus byas @185b rgyan gdags te rgyun",
    "T02D2211:185b-1": "chags dang rtsam lus par bya ste //",
    "T02D2211:185b-2": "sngags zlos shing rnal 'byor pa rnam pa gsum bsgrub",
    "T02D2211:185b-3": "pa la ro lha'i ngo bor bskyed la zhag bdun",
    "T02D2211:185b-4": "gyi nang par sreg khang me'i gzhal yas khang du",
    "T02D2211:185b-5": "mchod par 'brel to //",
    "T02D2211:185b-6": "de ni ro'i cho ga'o //",
    "T02D2211:185b-7": "dbang gi bsnyen pa ni gong du mtshan ma thob",
    "T02D2211:185b-8": "bas gtso bor 'bum dang 'khor rnams khri ru gsungs",
    "T02D2211:185b-9": "so // sems dpa' sum brtsegs gsal ba yis //",
    "T02D2211:185b-10": "rang nyid thig le'i ngo bo yis //",
    "T02D2211:185b-11": "'od zer la ni yig 'bru zhon //",
    "T02D2211:185b-12": "'od dkar zhi ba'i tshul du bzlas //",
    "T02D2211:185b-13": "zhes pa la sems dpa' sum brtsegs ni sku dang gsung dang thugs gsal ba las /",
    "T02D2211:185b-14": "rang nyid h'um gi thig le las sngags dang 'od",
    "T02D2211:185b-15": "gsal ba ni 'od zer la yig 'bru zhon nas",
    "T02D2211:185b-16": "snying gar mgal me bzhin bskor ba'o //",
    "T02D2211:185b-17": "de las 'od zer nyi ma'i tshul gyis 'od de yang dkar po sdig pa 'khrung pa'o //",
    "T02D2211:185b-18": "de ni 'od dkar pos zhi bar bya bar gsung //",
    "T02D2211:185b-19": "yan ni 'od 'phros sku gsum gyi //",
    "T02D2211:185b-20": "rang bzhin tshur 'dus gdug rtsub spyod //",
    "T02D2211:185b-21": "zhes pa la yang ni gong ma btags pa yin te /",
    "T02D2211:185b-22": "'od 'phros nas ye she 'khor lo'i gnas gsum 'od",
    "T02D2211:185b-23": "zer gyis sku gsum mnyes nas tshur la 'gus pas",
    "T02D2211:185b-24": "gnod pa'i gdug sems dang rang gi bag chags la",
    "T02D2211:185b-25": "sogs pa spyod pa'o //",
    "T02D2211:185b-26": "yang na dmigs pa med pa las //",
    "T02D2211:185b-27": "'phro dang 'du bas byed pa yin //",
    "T02D2211:185b-28": "zhes pa la dmigs pa ni dngos po'o //",
    "T02D2211:185b-29": "dngos po la med par ye shes pa las 'od 'phros nas /",
    "T02D2211:185b-30": "tshul byin dang 'od zer dang sku'i rnam par gsungs te man dag go //",
    "T02D2211:185b-31": "'od zer dkar dmar 'phro 'du yis //",
    "T02D2211:185b-32": "rnam smin la sogs bsreg cing sbyong //",
    "T02D2211:185b-33": "zhes pa la rang gi thig le las 'od phar",
    "T02D2211:185b-34": "'phros pas mnyes te dkar dmar 'dus pas ni bsreg",
    "T02D2211:185b-35": "cing sbyong ba'i las so //",
    "T02D2211:185b-36": "rnam par smin pa dad nus mthu la sogs pa spyod zhing ba sreg pa'o //",
    "T02D2211:185b-37": "des ni zhi ba dang drag por gsungs te /",
    "T02D2211:185b-38": "mi smra ba'i ngo bos bzlas par gsungs so //",
    "T02D2211:185b-39": "'khor dad nye 'khor sum 'khor sogs //",
    "T02D2211:185b-40": "mtshan ma 'dod pa nam pa lnga //",
    "T02D2211:185b-41": "zhes bya ba la /",
    "T02D2211:185b-42": "rang nyis 'khor la mos na 'khor gang yang rung ba bskyed la bzlas par gsungs so //",
    "T02D2211:185b-43": "lnga po de ni gong du bsnyen pa'o bzlas par gsungs so //",
    "T02D2211:186a-0": "sum 'bum @186a * //",
    "T02D2211:186a-1": "zhes pa nas tshad kyi bar la gcig la sogs pa 'bum dang /",
    "T02D2211:186a-2": "nyis 'bum ni grangs kyi bzlas par gsungs te /",
    "T02D2211:186a-3": "rtsa ba na gsal bas ma bris so //",
    "T02D2211:186a-4": "de yi grogs 'gyur bzlas pa ni //",
    "T02D2211:186a-5": "sdig pa dbyung dang bsreg pa ni //",
    "T02D2211:186a-6": "bkur ba'i don la dmigs pa ste //",
    "T02D2211:186a-7": "rags dang phra ba'i dbang dag tu //",
    "T02D2211:186a-8": "drug dang dgu ru shes par bya //",
    "T02D2211:186a-9": "zhes pa la /",
    "T02D2211:186a-10": "bsnyen pa'i grogs lus ngag yid kyi sdig pa dbyung ba dang bsreg pa dang bskur ba ste /",
    "T02D2211:186a-11": "gdon pa ni snying ga dang lte bar bsreg pa dang /",
    "T02D2211:186a-12": "spyi bo nas bkru bar gsungs so //",
    "T02D2211:186a-13": "rags pa'i dbang du drug gis bkru ba ma yin",
    "T02D2211:186a-14": "te dngos po 'don pa dang bsreg pa ni rags",
    "T02D2211:186a-15": "par gsungs pa bkru ba'i cha dang 'brel bas dgu",
    "T02D2211:186a-16": "ru gsungs so // sdig pa dbyung ba la sogs kyang //",
    "T02D2211:186a-17": "mi drug gzugs dang de bzhin du //",
    "T02D2211:186a-18": "yi ge'i gzugs dang 'od kyi gzugs //",
    "T02D2211:186a-19": "de dag dbyung gtor bsreg cing bkru //",
    "T02D2211:186a-20": "zhes pa la /",
    "T02D2211:186a-21": "sdig pa ni lus ngag yid kyi las sam rnam par smin pa'i sgrib pa'o //",
    "T02D2211:186a-22": "lus ni sngom mam sdig pa'i gzugs so //",
    "T02D2211:186a-23": "ngag gi kam dam du'o //",
    "T02D2211:186a-24": "yid ni 'od dpung nag por gsungs so //",
    "T02D2211:186a-25": "de yang snying las au sat ya mtha' can gyis gdon pa dang /",
    "T02D2211:186a-26": "lte ba'i ham las me 'bar nas dzv'a la ram gyi sngags kyis bsreg par gsungs so //",
    "T02D2211:186a-27": "bkru ba ni aa las spyi bo nas chu 'bebs pas shu to'i sngags kyis bkru'o //",
    "T02D2211:186a-28": "h'um dang ham dang aa yis ni //",
    "T02D2211:186a-29": "gdon dang bsreg dang bkru ba ni //",
    "T02D2211:186a-30": "ma lus las rnams 'grub par gsungs //",
    "T02D2211:186a-31": "dmigs pa gsar rnying bye brag gis //",
    "T02D2211:186a-32": "mgal me phreng ba nyi ma'o //",
    "T02D2211:186a-33": "zhes pa la /",
    "T02D2211:186a-34": "dmigs pa gsar pa ni rnal 'byor pa thog mar",
    "T02D2211:186a-35": "mgal me la brten par gsungs pa ni phreng ba",
    "T02D2211:186a-36": "dang nyi ma'o // mchog gis ni gsum tshang ba la bzlas par gsungs so //",
    "T02D2211:186a-37": "sngags kyi dngos grub nas grogs su 'gro ba'i bar la rtsa ba na gsal bas ma bris so //",
    "T02D2211:186a-38": "rjes kyi rnal 'byor tshul dang ldan //",
    "T02D2211:186a-39": "bsnyen sgrub chen po la sogs pas //",
    "T02D2211:186a-40": "yongs su bsgrubs pas dngos grub 'byung //",
    "T02D2211:186a-41": "zhes pa ni /",
    "T02D2211:186a-42": "rjes kyi rnal 'byor ni spyod lam gyi rim pa'i",
    "T02D2211:186a-43": "dus su tsha tsha la sogs pa yongs su bya'o",
    "T02D2211:186a-44": "// de nas bsnyen pa dang /",
    "T02D2211:186b-0": "@186b nye bsnyen dang /",
    "T02D2211:186b-1": "sgrub pa chen po la sogs pas yongs su bsgrub po //",
    "T02D2211:186b-2": "de bsgrub na dngos grub yongs su 'byung bar gsungs so //",
    "T02D2211:186b-3": "sku gsum zhes pas //",
    "T02D2211:186b-4": "'di yang sgrub pa'i rtags su gsungs //",
    "T02D2211:186b-5": "zhes pa'i bar du dngos dang rmi lam na grub",
    "T02D2211:186b-6": "rtags bstan pa yin pas brjod pa med de gsal",
    "T02D2211:186b-7": "bar ma smras so //",
    "T02D2211:186b-8": "de dag bzlas pa nas shes par bya ba'i bar",
    "T02D2211:186b-9": "du bzlas pa'i dngos te bzlas pa'i sngags su gsungs",
    "T02D2211:186b-10": "so // mig gi mngon shes bsgrub pa ni //",
    "T02D2211:186b-11": "sku gsungs thugs kyi rnam pa la //",
    "T02D2211:186b-12": "ye shes 'phro 'dus byin rlabs sdud //",
    "T02D2211:186b-13": "bsnyen pa skyol bas de bzhin bya //",
    "T02D2211:186b-14": "zhes pa la ;",
    "T02D2211:186b-15": "da ni khyad par gyi bzlas pa gsungs te /",
    "T02D2211:186b-16": "mig gi mngon shes 'dod pas /",
    "T02D2211:186b-17": "rang la sku gsung thugs kyi yi ge bkod la /",
    "T02D2211:186b-18": "ye shes pa'i 'od zer 'phros shing tshul 'dus pas",
    "T02D2211:186b-19": "mig gi sgrib pa dag pas sha'i spyan dang ldan",
    "T02D2211:186b-20": "par gsungs shing // mtshan ma'i bsnyen ba skyol bas 'grub par gsungs so //",
    "T02D2211:186b-21": "rna ba dang ni dbang po gzhan //",
    "T02D2211:186b-22": "gong ma de bzhin sbyor shes bya'o //",
    "T02D2211:186b-23": "zhes pa la /",
    "T02D2211:186b-24": "rna ba la sogs pa gzhan rnams la ni /",
    "T02D2211:186b-25": "sku gsum mam a'a: dang h'um gyis 'phros pa dang 'dus pas /",
    "T02D2211:186b-26": "de'i dngos por dag par byas te /",
    "T02D2211:186b-27": "snang ba dag par bsgrub par gsungs so //",
    "T02D2211:186b-28": "gang zhig phrin las rnam bzhi las /",
    "T02D2211:186b-29": "dang po zhi ba gsungs pa ni //",
    "T02D2211:186b-30": "zhi ba ni zhi ba'i ste dgra bgegs zhi bar 'dod pa'o //",
    "T02D2211:186b-31": "kha dog dkar po'i 'phro 'du yis //",
    "T02D2211:186b-32": "rang gi sdig dang bag chags dang //",
    "T02D2211:186b-33": "gzhan gyi gdug rtsub zhi bar byed //",
    "T02D2211:186b-34": "ces pa la ;",
    "T02D2211:186b-35": "kha dog dkar po 'phros pas rang gi sdig pa'i dngos po dang /",
    "T02D2211:186b-36": "kun nas dkris pa'i bag chags zhi ba dang /",
    "T02D2211:186b-37": "gzugs dang sgra med khams kyi gnod byed kyi dbal dang gdug rtsub zhi bar song zhes gsungs so //",
    "T02D2211:186b-38": "tshe dang rigs rgyud longs spyod rnams //",
    "T02D2211:186b-39": "rgyas par 'dod pa 'od zer ser //",
    "T02D2211:186b-40": "zhes pa ni de la des tshe ring ba dang /",
    "T02D2211:186b-41": "rang gi rigs rgyud dar ba dang /",
    "T02D2211:186b-42": "longs spyod ni lha'i longs spyod dang ldan par 'dod",
    "T02D2211:186b-43": "pa rnams kyis 'od dang lha dang ser po'i 'phro",
    "T02D2211:186b-44": "'dul ba brten te //",
    "T02D2211:186b-45": "rang gi snying po la pushtim ku ru aom zhes pa gdags so //",
    "T02D2211:187a-0": "bde gshegs 'od bskul @187a * //",
    "T02D2211:187a-1": "rang lus kyi //",
    "T02D2211:187a-2": "rang bzhin tshe rnams rgyas par byed //",
    "T02D2211:187a-3": "ces pa /",
    "T02D2211:187a-4": "rang gi 'od rin chen gos sngon can la 'phros te /",
    "T02D2211:187a-5": "des h'um gi dngos po gsal bar sbyangs pa ni",
    "T02D2211:187a-6": "nyi ma dang zla ba'i bar du a'a li dang",
    "T02D2211:187a-7": "ldan pas gsungs so //",
    "T02D2211:187a-8": "dkar dmar khu ba'i 'phro 'du yis /",
    "T02D2211:187a-9": "'jig rten rigs rgyud rgyas par byed //",
    "T02D2211:187a-10": "ces pa las /",
    "T02D2211:187a-11": "rang dang ldan pa'i 'od ye shes 'khor lo la",
    "T02D2211:187a-12": "phog bas thig le a'a li dang k'a li'i ngo",
    "T02D2211:187a-13": "bor spyan drangs pa'i ngo bo des de la srung",
    "T02D2211:187a-14": "ba dang 'brel te /",
    "T02D2211:187a-15": "las des bu la sogs pa dar zhing rgyas bar 'gyur ro //",
    "T02D2211:187a-16": "nor dang rdzas ni rgyas 'dod pas //",
    "T02D2211:187a-17": "rin chen bcud kyi tshul du sgrub //",
    "T02D2211:187a-18": "ces pa la /",
    "T02D2211:187a-19": "nor dang rdzas rgyas nas bde bar gshegs pa mchod par 'dod pas /",
    "T02D2211:187a-20": "ram gyis bdud rtsi ster ba bum pa kha rgyan dang ldan pa'i nang du /",
    "T02D2211:187a-21": "rgyal po bskyed la mchod pas mchod de /",
    "T02D2211:187a-22": "aom bee shra ba na ye sa ma ya ba",
    "T02D2211:187a-23": "sham ku ru ho: / zhes pa dang 'brel ba",
    "T02D2211:187a-24": "ni sgrub pa'o // bya grub ye shes ngo bo ste //",
    "T02D2211:187a-25": "rin chen mchod rten ne'u le bsnams //",
    "T02D2211:187a-26": "sgrub pa'i dgos 'dod skong mdzad ma //",
    "T02D2211:187a-27": "rnam thos nor ster khyod la bstod //",
    "T02D2211:187a-28": "ces pa dang 'brel to //",
    "T02D2211:187a-29": "de'i nor ni sum cha gsum du spyod par gsungs so //",
    "T02D2211:187a-30": "kha dog dmar po'i 'od zer gyis //",
    "T02D2211:187a-31": "dmigs pa ma lus dbang du sdud //",
    "T02D2211:187a-32": "ces pa la /",
    "T02D2211:187a-33": "'od zer dmar po kha dog dmar po lha la",
    "T02D2211:187a-34": "phog pas gang dmigs pa ni lha dang klu dang",
    "T02D2211:187a-35": "srin po la sogs pa dbang du sdud de de",
    "T02D2211:187a-36": "yang ba sham ku ru ho: zhes pa dang 'brel",
    "T02D2211:187a-37": "to // tshar gcod dus kyi sbyor ba ni //",
    "T02D2211:187a-38": "'khor lo 'od zer skur gyur te //",
    "T02D2211:187a-39": "bkug cing thob la sogs pas //",
    "T02D2211:187a-40": "zhes pa la /",
    "T02D2211:187a-41": "gru gsum dang ldan pa'i dkyil 'khor du ling+ga'i gzugs",
    "T02D2211:187a-42": "bcug la ye shes kyi 'khor lo las 'od zer",
    "T02D2211:187a-43": "dmar po 'phros pa'i 'od las lcags kyu thogs pa",
    "T02D2211:187a-44": "mang po 'phros nas rang dbang med par bkug ste",
    "T02D2211:187a-45": "thim pa ni bsdigs pa ste /",
    "T02D2211:187a-46": "sngags bzhis bstims la thob dang /",
    "T02D2211:187a-47": "ral gri la sogs pas phab nas med par byas pa'o //",
    "T02D2211:187a-48": "drag po'i mtshon cha thog phab pas //",
    "T02D2211:187a-49": "spyi bo gtsug gnas rnams su ni //",
    "T02D2211:187a-50": "phung po gzhig pa'i sbyor ba bya //",
    "T02D2211:187a-51": "zhes pa la //",
    "T02D2211:187b-0": "lus ngag drag po dang bcas pa'i @187b khro bos mtshon cha'i thog 'bebs pa'o //",
    "T02D2211:187b-1": "spyi gtsug nas rkang pa'i mthil du /",
    "T02D2211:187b-2": "phur pa brgyab cing de'i phung po lnga la sogs",
    "T02D2211:187b-3": "pa 'jig par 'gyur te de ni phung bo bshig",
    "T02D2211:187b-4": "pa'o // sa bon 'joms dang 'byed byed pas //",
    "T02D2211:187b-5": "'grub par 'gyur bar gsungs pa yin //",
    "T02D2211:187b-6": "zhes pa la sa bon 'joms pa ni byang sems bskam pa ste /",
    "T02D2211:187b-7": "ram las me 'bar ba dang phur pa yang brdeg par gsungs so //",
    "T02D2211:187b-8": "'byed pa yang lha dang dbral ba ste /",
    "T02D2211:187b-9": "dong du gu gul sbyar ma bdug cing /",
    "T02D2211:187b-10": "bandha ku ru shag shag a'arya aa ca la shag shag ces pas sngags kyis 'byed par gsungs so //",
    "T02D2211:187b-11": "de la sogs pa'i sbyor ba rnams //",
    "T02D2211:187b-12": "mkhas pa yis ni shes par bya //",
    "T02D2211:187b-13": "zhes pas bsreg pa dang mnan pa dang 'phangs pa la sogs pa mkhas pas shes par bya'o //",
    "T02D2211:187b-14": "de rnams sngags kyi mtha' la ni //",
    "T02D2211:187b-15": "zhes pa nas /",
    "T02D2211:187b-16": "man ngag go bar byas la sham bu'i sngags gsad",
    "T02D2211:187b-17": "ba dang srung ba la sogs bla ma'i man dag",
    "T02D2211:187b-18": "las shes par bya'o //",
    "T02D2211:187b-19": "mkhas pa'i tshig ces pa ni ma bris so //",
    "T02D2211:187b-20": "bdag gis gzhan don rgyas pa ni //",
    "T02D2211:187b-21": "bris pas ma legs nyen srid pas //",
    "T02D2211:187b-22": "bla ma mkhas pa de la bzod par gsol //",
    "T02D2211:187b-23": "klu mo mkha' 'gros byin gyis brlabs pa dang //",
    "T02D2211:187b-24": "sems can bdag pas dman la phan par bya phyir dang //",
    "T02D2211:187b-25": "rang mos shugs kyis gzhung 'di brtsams //",
    "T02D2211:187b-26": "'di brtsams pa yi dge ba yis //",
    "T02D2211:187b-27": "sems can ma lus thams cad kun //",
    "T02D2211:187b-28": "sngags kyi mi mthun zad gyur nas //",
    "T02D2211:187b-29": "yongs su dag pa'i sa thob shog / sngags kyi",
    "T02D2211:187b-30": "rgyan gyi 'grel pa mchog rab kyis mdzad pa rdzogs",
    "T02D2211:187b-31": "so / //"
}