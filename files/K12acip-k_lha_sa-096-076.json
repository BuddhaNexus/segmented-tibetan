{
    "K12acip-k_lha_sa-096-076:371a-0": "@371a rgya gar skad du /",
    "K12acip-k_lha_sa-096-076:371a-1": "ya th'a la bdha kha sa ma tantra n'a ma /",
    "K12acip-k_lha_sa-096-076:371a-2": "bod skad du /",
    "K12acip-k_lha_sa-096-076:371a-3": "ji bzhin brnyes pa nam mkha' dang mnyam pa zhes bya ba'i rgyud /",
    "K12acip-k_lha_sa-096-076:371a-4": "bcom ldan 'das rdo rje sems dpa' la phyag 'tshal lo //",
    "K12acip-k_lha_sa-096-076:371a-5": "gang zhig sangs rgyas lnga yi cod pan can //",
    "K12acip-k_lha_sa-096-076:371a-6": "sa gsum kun gyi snying po dang ldan pa //",
    "K12acip-k_lha_sa-096-076:371a-7": "dpal ldan dang po'i sangs rgyas ngo bo mdzad //",
    "K12acip-k_lha_sa-096-076:371a-8": "de ni mkha' dang mnyam par spyod pa'o //",
    "K12acip-k_lha_sa-096-076:371a-9": "gal te de 'dra'i ngo bor sems dag pa //",
    "K12acip-k_lha_sa-096-076:371a-10": "byis pa 'di ni don dam sgom pa yin //",
    "K12acip-k_lha_sa-096-076:371a-11": "sangs rgyas rnams kyis rang bzhin mthong min te //",
    "K12acip-k_lha_sa-096-076:371a-12": "sangs rgyas dang ni rdo rje 'dzin pa dang //",
    "K12acip-k_lha_sa-096-076:371a-13": "rin chen tog dang pad ldan 'jug pa ste //",
    "K12acip-k_lha_sa-096-076:371a-14": "lha de rnams kyi rang bzhin yod ma yin //",
    "K12acip-k_lha_sa-096-076:371a-15": "dang po'i sangs rgyas nam mkha'i rang bzhin no //",
    "K12acip-k_lha_sa-096-076:371a-16": "dang po'i chos las de rnams 'byung ba ste //",
    "K12acip-k_lha_sa-096-076:371a-17": "mkha' dang lhan cig sems can khams rnams kyang //",
    "K12acip-k_lha_sa-096-076:371b-0": "gzhug rnams su ni @371b bstan bcos tshad mar byas //",
    "K12acip-k_lha_sa-096-076:371b-1": "gdod nas dag pa'i go 'phang mkha' mnyam mtshungs //",
    "K12acip-k_lha_sa-096-076:371b-2": "sangs rgyas lnga yi cod pan dang yang ldan //",
    "K12acip-k_lha_sa-096-076:371b-3": "gang zhig chos de nyid kyi rang bzhin can //",
    "K12acip-k_lha_sa-096-076:371b-4": "sa gsum po yi chos ni 'byung 'gyur ba //",
    "K12acip-k_lha_sa-096-076:371b-5": "rdo rje sems dpa' de la phyag 'tshal lo //",
    "K12acip-k_lha_sa-096-076:371b-6": "rdo rje sems dpa' la ni phyag 'tshal ba'i //",
    "K12acip-k_lha_sa-096-076:371b-7": "bsod nams kyang ni mtha' yas 'byung 'gyur zhing //",
    "K12acip-k_lha_sa-096-076:371b-8": "rdo rje sems dpa' de la phyag 'tshal bas //",
    "K12acip-k_lha_sa-096-076:371b-9": "chos kyi bdag nyid chen po 'thob par 'gyur //",
    "K12acip-k_lha_sa-096-076:371b-10": "sems can thams cad yongs su bsgom par yang //",
    "K12acip-k_lha_sa-096-076:371b-11": "bya ba 'di ni thar pa'i rang bzhin no //",
    "K12acip-k_lha_sa-096-076:371b-12": "dngos kun rdo rje sems dpar dag byas pa'i //",
    "K12acip-k_lha_sa-096-076:371b-13": "thar pa chos kyi rang bzhin bya ba ste //",
    "K12acip-k_lha_sa-096-076:371b-14": "chos 'di 'jig pa med pa'i rang bzhin can //",
    "K12acip-k_lha_sa-096-076:371b-15": "'jig rten pas ni rang bzhin gzhan du byas //",
    "K12acip-k_lha_sa-096-076:371b-16": "'di ni sku dang gsung dang thugs dag ni //",
    "K12acip-k_lha_sa-096-076:371b-17": "chos 'di yi ni dang po 'byung ba ste //",
    "K12acip-k_lha_sa-096-076:371b-18": "rnal 'byor gnas ni lha mo skul byed ma //",
    "K12acip-k_lha_sa-096-076:371b-19": "der ni dang por chos rnams 'byung 'gyur ba'o //",
    "K12acip-k_lha_sa-096-076:371b-20": "der ni sngags rnams rdo rje gcig dngos bsgom //",
    "K12acip-k_lha_sa-096-076:371b-21": "chos kyi rang bzhin rdo rje dngos dmigs sam //",
    "K12acip-k_lha_sa-096-076:371b-22": "ral pa'i thor tshugs kyis kyang rab brgyan cing //",
    "K12acip-k_lha_sa-096-076:371b-23": "sku mdog kyang ni sngon po'i rang bzhin can //",
    "K12acip-k_lha_sa-096-076:371b-24": "rdo rje sems dpa'i ting 'dzin dge ba ste //",
    "K12acip-k_lha_sa-096-076:371b-25": "gcig pa'i rang bzhin nyid ni bsgom par bya //",
    "K12acip-k_lha_sa-096-076:371b-26": "nyi ma'i dkyil 'khor gyi ni dbus gnas par //",
    "K12acip-k_lha_sa-096-076:371b-27": "yi ge bskyed pa nyid du bsam par bya //",
    "K12acip-k_lha_sa-096-076:372a-0": "yi ge'i @372a *//",
    "K12acip-k_lha_sa-096-076:372a-1": "gzugs ni yongs su gyur pa las //",
    "K12acip-k_lha_sa-096-076:372a-2": "rdo rje rang bzhin nyid du bsam par bya //",
    "K12acip-k_lha_sa-096-076:372a-3": "mchu yi mtha' ni sngags pas bsgom bya ba //",
    "K12acip-k_lha_sa-096-076:372a-4": "rang gi ngo bo nyid kyis rang bzhin te //",
    "K12acip-k_lha_sa-096-076:372a-5": "gnyis su med pa'i sku yi rang bzhin can //",
    "K12acip-k_lha_sa-096-076:372a-6": "rdo rje sems dpa' dmigs par bya ba'o //",
    "K12acip-k_lha_sa-096-076:372a-7": "'di ni sems nyid yongs su grub pa ste //",
    "K12acip-k_lha_sa-096-076:372a-8": "rdo rje 'dzin pa yis ni gsungs pa yin //",
    "K12acip-k_lha_sa-096-076:372a-9": "gang zhig bsgom pa 'di yis sgom byed pa //",
    "K12acip-k_lha_sa-096-076:372a-10": "sems kyi rang bzhin nyid ni 'grub par 'gyur //",
    "K12acip-k_lha_sa-096-076:372a-11": "'di ni lha mo bzhi rnams ro gcig pa'o //",
    "K12acip-k_lha_sa-096-076:372a-12": "ngo bo blos ni mkha' dang mnyam las bsgom //",
    "K12acip-k_lha_sa-096-076:372a-13": "de lta'i chos byas sems kyi rang bzhin te //",
    "K12acip-k_lha_sa-096-076:372a-14": "lha mo thar pa'i rang bzhin nyid du bsgom //",
    "K12acip-k_lha_sa-096-076:372a-15": "rdo rje sems dpa' des mthong ba //",
    "K12acip-k_lha_sa-096-076:372a-16": "chos rnams kun gyi rang bzhin can //",
    "K12acip-k_lha_sa-096-076:372a-17": "rnal 'byor gnas dang rol ba ste //",
    "K12acip-k_lha_sa-096-076:372a-18": "thams cad mnyam pa'i btsun mor bcas //",
    "K12acip-k_lha_sa-096-076:372a-19": "bkod pa dag dang ldan par gnas //",
    "K12acip-k_lha_sa-096-076:372a-20": "mkhas bcas dngos las byung de la //",
    "K12acip-k_lha_sa-096-076:372a-21": "rdo rje sems dpa' gang mthong bar //",
    "K12acip-k_lha_sa-096-076:372a-22": "gzung ba sangs rgyas spro bsdu'o //",
    "K12acip-k_lha_sa-096-076:372a-23": "bzhi yi ngo bo lha mo bzhi //",
    "K12acip-k_lha_sa-096-076:372a-24": "dbus su nges par gnas pa ste //",
    "K12acip-k_lha_sa-096-076:372a-25": "sgyu ma lta bu'i rang bzhin gyis //",
    "K12acip-k_lha_sa-096-076:372a-26": "sa gsum la ni khyab pa'o //",
    "K12acip-k_lha_sa-096-076:372a-27": "lha yi der ni kha bzhi pa'i //",
    "K12acip-k_lha_sa-096-076:372a-28": "lha tshogs rdo rje nyid yin no //",
    "K12acip-k_lha_sa-096-076:372a-29": "de la sangs rgyas rnams kyi ni //",
    "K12acip-k_lha_sa-096-076:372a-30": "rnam 'phrul thams cad 'di yi'o //",
    "K12acip-k_lha_sa-096-076:372a-31": "ci lta ci ltar sems can rnams //",
    "K12acip-k_lha_sa-096-076:372a-32": "skye bar 'gyur ba lan nyid do //",
    "K12acip-k_lha_sa-096-076:372b-0": "@372b sangs rgyas rnams kyi rnam 'phrul ni //",
    "K12acip-k_lha_sa-096-076:372b-1": "sna tshogs rdo rje yin par 'gyur //",
    "K12acip-k_lha_sa-096-076:372b-2": "de las gang byung lha kun kyang //",
    "K12acip-k_lha_sa-096-076:372b-3": "rdo rje sems dpa'i rnam 'phrul yin //",
    "K12acip-k_lha_sa-096-076:372b-4": "sems can rnams ni chos kyi ngo bor blta //",
    "K12acip-k_lha_sa-096-076:372b-5": "sa gsum thams cad gcig pa'i ngo bo nyid //",
    "K12acip-k_lha_sa-096-076:372b-6": "rol pa mdzad pa sangs rgyas kyis gzigs shing //",
    "K12acip-k_lha_sa-096-076:372b-7": "de yis rnal 'byor dbang phyug ma kun mthong //",
    "K12acip-k_lha_sa-096-076:372b-8": "lha yi dam tshig gi le'u ste dang po'o ////",
    "K12acip-k_lha_sa-096-076:372b-9": "rtag tu mchog ldan khyod kyis ni //",
    "K12acip-k_lha_sa-096-076:372b-10": "dam tshig lha mo thams cad kyi //",
    "K12acip-k_lha_sa-096-076:372b-11": "mchog tu gyur pa'i lha mo ni //",
    "K12acip-k_lha_sa-096-076:372b-12": "du mchis bdag cag zhu bar 'tshal //",
    "K12acip-k_lha_sa-096-076:372b-13": "de la gru bzhi gsungs pa ste //",
    "K12acip-k_lha_sa-096-076:372b-14": "steng dang dbyer med byas pa'i chos mnyam rang snang ma //",
    "K12acip-k_lha_sa-096-076:372b-15": "zhi la thar pa ma dang mchog tu mnyam byed ma //",
    "K12acip-k_lha_sa-096-076:372b-16": "gang phyir sgyu ma'i mdzad pas sangs rgyas rnams dang mnyam //",
    "K12acip-k_lha_sa-096-076:372b-17": "mkha' mnyam thams cad rol pa zhi ba med pa'o //",
    "K12acip-k_lha_sa-096-076:372b-18": "ru lu ru lu bhyo ru dha //",
    "K12acip-k_lha_sa-096-076:372b-19": "mkha' dang mnyam pa'i chos rnams kun tu rol ba ste //",
    "K12acip-k_lha_sa-096-076:372b-20": "sgyu ma'i rang bzhin dang ni sgra brnyan chos mnyam snang //",
    "K12acip-k_lha_sa-096-076:372b-21": "lhan cig gnas min cha ste rang nyid pi wang mtshungs //",
    "K12acip-k_lha_sa-096-076:372b-22": "byas pa'i snang ba dang ni mnyam par gyur pa'o //",
    "K12acip-k_lha_sa-096-076:372b-23": "gang zhig chos rnams snang ba nam mkha' dang mnyam pa //",
    "K12acip-k_lha_sa-096-076:372b-24": "der ni rdo rje mdzad pa gzugs can lta bu ste //",
    "K12acip-k_lha_sa-096-076:372b-25": "rdo rje'i theg pa der ni gzugs sogs 'dod yon gyi //",
    "K12acip-k_lha_sa-096-076:372b-26": "bde ba mi zad sna tshogs dang mnyam stsol mdzad pa'o //",
    "K12acip-k_lha_sa-096-076:373a-0": "rnal 'byor gnas ni du ma'i @373a *//",
    "K12acip-k_lha_sa-096-076:373a-1": "rdo rje'i tshul 'di ni //",
    "K12acip-k_lha_sa-096-076:373a-2": "du ma'i gzugs 'dzin [?] der [?] ni rdo rje dang mnyam zhing //",
    "K12acip-k_lha_sa-096-076:373a-3": "nyid dang 'dra ba'i sems dpa' rnams ni spro mdzad pa'i //",
    "K12acip-k_lha_sa-096-076:373a-4": "rdo rje dbyings dang lhan cig mchog stsol mdzad //",
    "K12acip-k_lha_sa-096-076:373a-5": "rang bdag mkha' mnyam bzhugs la bskul ba ni //",
    "K12acip-k_lha_sa-096-076:373a-6": "gang zhig rtse gcig sems kyis 'di nyan cing //",
    "K12acip-k_lha_sa-096-076:373a-7": "brjod bcas sems kyi glu 'di 'dzin pa'o //",
    "K12acip-k_lha_sa-096-076:373a-8": "glu 'di nam mkha' dang ni mnyam pa ste //",
    "K12acip-k_lha_sa-096-076:373a-9": "der ni gzugs bcas rdo rje len pa'i phyir //",
    "K12acip-k_lha_sa-096-076:373a-10": "rdo rje'i bdag nyid thugs ni sad byed cing //",
    "K12acip-k_lha_sa-096-076:373a-11": "rang bzhin gcig pa'i phyir ni rgyud kyang len par 'gyur //",
    "K12acip-k_lha_sa-096-076:373a-12": "'di ni rdo rje'i tshig ste rdo rje gzhan rang bzhin //",
    "K12acip-k_lha_sa-096-076:373a-13": "sngags pas thugs chud dkyil 'khor kun bsgoms shing //",
    "K12acip-k_lha_sa-096-076:373a-14": "chos kyi dkyil 'khor dbus gnas pad mchog der bsgom pa //",
    "K12acip-k_lha_sa-096-076:373a-15": "dkyil 'khor dbus gnas chos ni h'um gi dbye ba can //",
    "K12acip-k_lha_sa-096-076:373a-16": "gzugs rnams thams cad sgyu ma'i ngo bor nges par brtag /",
    "K12acip-k_lha_sa-096-076:373a-17": "thugs kyi ngo bor gcig bsam rdo rje theg pa'o //",
    "K12acip-k_lha_sa-096-076:373a-18": "sems ni mkha' mnyam sems kyi theg pa rang bzhin med //",
    "K12acip-k_lha_sa-096-076:373a-19": "gnyis ka'i rang bzhin yang ni lus can ma yin te //",
    "K12acip-k_lha_sa-096-076:373a-20": "der ni rdo rje la ni med pa yis //",
    "K12acip-k_lha_sa-096-076:373a-21": "rdo rje sems dpa' khyod ni gcig pa'i rang bzhin te //",
    "K12acip-k_lha_sa-096-076:373a-22": "'jig rten pa la sgyu ma'i rang bzhin nyid du mdzad //",
    "K12acip-k_lha_sa-096-076:373a-23": "sems can 'dul ba'i rang bzhin du ni sad mdzad pa //",
    "K12acip-k_lha_sa-096-076:373a-24": "kye lags rdo rje sems dpa' khyod ni gcig pa'i dngos //",
    "K12acip-k_lha_sa-096-076:373b-0": "lha mo bzhis smras rdo @373b rje kun tu spangs pa ste //",
    "K12acip-k_lha_sa-096-076:373b-1": "nang du gnas pa rdo rje rol par ldan pa dang //",
    "K12acip-k_lha_sa-096-076:373b-2": "thugs kyi ngo bo nyid kyis der ni rab tu gnas //",
    "K12acip-k_lha_sa-096-076:373b-3": "thugs kyi gsang ba'i chos ni rnam par 'byung ba'o //",
    "K12acip-k_lha_sa-096-076:373b-4": "nam mkha'i rang bzhin can gyi rdo rje spro bya zhing //",
    "K12acip-k_lha_sa-096-076:373b-5": "spros pa'i rdo rje slar yang bsdu byas te //",
    "K12acip-k_lha_sa-096-076:373b-6": "sems kyi rang bzhin du ni gcig phyir ro //",
    "K12acip-k_lha_sa-096-076:373b-7": "sems ni 'gog par gyur pa na //",
    "K12acip-k_lha_sa-096-076:373b-8": "kun kyang mnyam zhing mtshungs par mthong //",
    "K12acip-k_lha_sa-096-076:373b-9": "yang dang yang du sngags bsdus pas //",
    "K12acip-k_lha_sa-096-076:373b-10": "gcig pa'i rnam par bya ba'o //",
    "K12acip-k_lha_sa-096-076:373b-11": "thugs kyi dkyil 'khor gyi le'u ste gnyis pa'o ////",
    "K12acip-k_lha_sa-096-076:373b-12": "bram ze dang ni gdol pa gcig pa'i rang bzhin du //",
    "K12acip-k_lha_sa-096-076:373b-13": "chos rnams kyi ni rang bzhin sangs rgyas kyis gsungs pa'o //",
    "K12acip-k_lha_sa-096-076:373b-14": "gcig gi rang bzhin la gnas pa yi dngos po ste //",
    "K12acip-k_lha_sa-096-076:373b-15": "de la rdo rje can gyis mnyam pa'i ngo bor gsungs //",
    "K12acip-k_lha_sa-096-076:373b-16": "bram ze dang ni khyi dag gcig pa'i dngos yin zhing //",
    "K12acip-k_lha_sa-096-076:373b-17": "rus pa'i rgyan rnams kyang ni sgyu ma'i rang bzhin te //",
    "K12acip-k_lha_sa-096-076:373b-18": "rdo rje'i go 'phang de la len pa'i rang bzhin no //",
    "K12acip-k_lha_sa-096-076:373b-19": "rnal 'byor de la mnyam pa'i ngo bor nges mthong ste //",
    "K12acip-k_lha_sa-096-076:373b-20": "de dang mnyam pa'i rang bzhin sems can rnams la sbas //",
    "K12acip-k_lha_sa-096-076:373b-21": "de yi rnal 'byor rang bzhin lha mos gsungs pa ni //",
    "K12acip-k_lha_sa-096-076:373b-22": "lha mo thams cad der ni gcig pa'i rang bzhin te //",
    "K12acip-k_lha_sa-096-076:373b-23": "gtso bo dang bcas mdzes pa gcig pu 'byung gyur khyod //",
    "K12acip-k_lha_sa-096-076:373b-24": "mnyam pa rang bzhin de ni sngags pa gcig pu [?]/",
    "K12acip-k_lha_sa-096-076:373b-25": "rdo rje rnam par sad par byed pa gcig pu nyid //",
    "K12acip-k_lha_sa-096-076:373b-26": "der ni zhe sdang rang bzhin dag ni zhig pa ste //",
    "K12acip-k_lha_sa-096-076:374a-0": "yan lag byed @374a *//",
    "K12acip-k_lha_sa-096-076:374a-1": "ba'i chos ni 'byung bar 'gyur ba yin //",
    "K12acip-k_lha_sa-096-076:374a-2": "der ni rdo rje'i btsun mo gcig rang bzhin //",
    "K12acip-k_lha_sa-096-076:374a-3": "gang tshe rdo rje la ni dbyangs kyis bstod pa'i tshe //",
    "K12acip-k_lha_sa-096-076:374a-4": "lha yi g-yon gyi phyed dang gcig tu gyur par blta //",
    "K12acip-k_lha_sa-096-076:374a-5": "lung nyid tshad mar byas nas rdo rje sems dpa' de bsgom bya //",
    "K12acip-k_lha_sa-096-076:374a-6": "gsung gi dkyil 'khor gyi le'u ste gsum pa'o ////",
    "K12acip-k_lha_sa-096-076:374a-7": "glang po dang ni rta dang mi dang khyi dang ni //",
    "K12acip-k_lha_sa-096-076:374a-8": "ba lang sha ste thams cad ma lus gyur pa rnams //",
    "K12acip-k_lha_sa-096-076:374a-9": "dam tshig de nyid gcig pa'i rang bzhin nyid yin te //",
    "K12acip-k_lha_sa-096-076:374a-10": "mkha' mnyam rang bzhin can gyi rnal 'byor pas bza' ba'i //",
    "K12acip-k_lha_sa-096-076:374a-11": "dam tshig 'di ni lha ma bzhi pos gsungs pa'o //",
    "K12acip-k_lha_sa-096-076:374a-12": "rnal 'byor pa la bsgom pa'i sems dang ldan gyur cing //",
    "K12acip-k_lha_sa-096-076:374a-13": "sems gcig pa ni rdo rje 'chang nyid 'grub 'gyur te //",
    "K12acip-k_lha_sa-096-076:374a-14": "dngos po nyid dang bcas pa'i thugs ni skye bar 'gyur //",
    "K12acip-k_lha_sa-096-076:374a-15": "rdo rje'i dngos mdzad zhi ba ma gsungs snying po ste //",
    "K12acip-k_lha_sa-096-076:374a-16": "'di ltar chos rnams mnyam pa nyid du rtogs bya zhing //",
    "K12acip-k_lha_sa-096-076:374a-17": "de ltar mkha' dang mnyam par rnam par dpyad par bya //",
    "K12acip-k_lha_sa-096-076:374a-18": "lha 'di rnam snang lha mo lnga rnams de'i bdag nyid //",
    "K12acip-k_lha_sa-096-076:374a-19": "rdo rje theg pa la ni mnyam pa'i rang bzhin te //",
    "K12acip-k_lha_sa-096-076:374a-20": "skul byed mas ni srid pa'i rang bzhin yin phyir ro //",
    "K12acip-k_lha_sa-096-076:374a-21": "gcig pa'i dang po rdo rje sems te skur mthong ba //",
    "K12acip-k_lha_sa-096-076:374a-22": "rdo rje'i theg par 'dod rnams lha mos 'di skad gsungs //",
    "K12acip-k_lha_sa-096-076:374a-23": "bden pa bskyed pa 'di ni rnam snang lha mos gsungs //",
    "K12acip-k_lha_sa-096-076:374b-0": "'di ni zla ba'i dbus gnas bsgom pa rdo rje'i gsang @374b sngags te //",
    "K12acip-k_lha_sa-096-076:374b-1": "de ni sems gcig pa yis rdo rje rnam bsgom pa //",
    "K12acip-k_lha_sa-096-076:374b-2": "rab tu 'bar ba'i rdo rje rtse gsum pa nyid do //",
    "K12acip-k_lha_sa-096-076:374b-3": "rnal 'byor gnas kyi dbus gnas rdo rje'i rang bzhin bsgom //",
    "K12acip-k_lha_sa-096-076:374b-4": "ngas ni rdo rje'i theg par 'di skad du //",
    "K12acip-k_lha_sa-096-076:374b-5": "chos rnams gcig pa'i rang bzhin nyid du bstan //",
    "K12acip-k_lha_sa-096-076:374b-6": "sku'i dkyil 'khor gyi le'u ste bzhi pa'o ////",
    "K12acip-k_lha_sa-096-076:374b-7": "dngos med mi rtag pa las dngos bcas lus bsgom yin //",
    "K12acip-k_lha_sa-096-076:374b-8": "lha mos skul ba byed pa'i dngos po ste //",
    "K12acip-k_lha_sa-096-076:374b-9": "de ltar chos las nges par brtag bya bas //",
    "K12acip-k_lha_sa-096-076:374b-10": "sems ni nam mkha' lta bu'i mtshan nyid dang //",
    "K12acip-k_lha_sa-096-076:374b-11": "dngos po theg pa med pa'i dngos por bya //",
    "K12acip-k_lha_sa-096-076:374b-12": "dngos po'i rang bzhin la ni theg pa med pa ste //",
    "K12acip-k_lha_sa-096-076:374b-13": "sems ni nam mkha' nyid dang mnyam pa'i rang bzhin can //",
    "K12acip-k_lha_sa-096-076:374b-14": "sda ma ci bzhin sems ni rnam par sbyar bar bya //",
    "K12acip-k_lha_sa-096-076:374b-15": "ci ltar de ni dngos por bya ba ste //",
    "K12acip-k_lha_sa-096-076:374b-16": "dngos po 'di ni theg par 'grub par mi 'gyur te //",
    "K12acip-k_lha_sa-096-076:374b-17": "sems can nam mkha' lta bu'i mtshan nyid dang //",
    "K12acip-k_lha_sa-096-076:374b-18": "dbus su tshig ni chos la nges rtog par //",
    "K12acip-k_lha_sa-096-076:374b-19": "sems las dngos po nyid du bya ba ste //",
    "K12acip-k_lha_sa-096-076:374b-20": "rnam pa du ma'i tshul gyi rang bzhin gyis //",
    "K12acip-k_lha_sa-096-076:374b-21": "rdo rje sems dpa' bskyed par bya ba'o //",
    "K12acip-k_lha_sa-096-076:374b-22": "ci ltar dang zhing rnyog pa med pa'i chu //",
    "K12acip-k_lha_sa-096-076:374b-23": "'di 'dra'i sems ni myur ba'i ngo bor bsgrub //",
    "K12acip-k_lha_sa-096-076:374b-24": "de ltar bstan du med pa 'di ni nga yis bstan //",
    "K12acip-k_lha_sa-096-076:374b-25": "rdo rje sems dpa'i sku yi rang bzhin gyis //",
    "K12acip-k_lha_sa-096-076:374b-26": "bzhi pa'i rnam pa'i ngo bor bya ba ste //",
    "K12acip-k_lha_sa-096-076:374b-27": "de la rdo rje'i chu ni yi dam lha yi rang bzhin can //",
    "K12acip-k_lha_sa-096-076:374b-28": "thugs kyi ngo bo'i rnal 'byor pas bza' bya //",
    "K12acip-k_lha_sa-096-076:375a-0": "chos dang dge @375a *//",
    "K12acip-k_lha_sa-096-076:375a-1": "'dun dang ni rdo rje'i chu ste de rnams mnyam pa'i rang bzhin te //",
    "K12acip-k_lha_sa-096-076:375a-2": "zhag dang khrag sogs mchog tu mdzes par rab bzhugs dngos po'i lus ni bsgyur bar bya //",
    "K12acip-k_lha_sa-096-076:375a-3": "bza' dang bca' dang mal bstan la sogs de rnams thams cad 'di'i rang bzhin //",
    "K12acip-k_lha_sa-096-076:375a-4": "gang zhig ting nge 'dzin du nges par bstan pa'ang de dang gcig pa'i rang bzhin no //",
    "K12acip-k_lha_sa-096-076:375a-5": "sangs rgyas kyis ni gsum char rdo rje'i ngo bor mdzad //",
    "K12acip-k_lha_sa-096-076:375a-6": "chos rnams thams cad dngos po med pa'i rang bzhin te //",
    "K12acip-k_lha_sa-096-076:375a-7": "rdo rje can gyis sgyu ma'i rang bzhin nyid du gsungs //",
    "K12acip-k_lha_sa-096-076:375a-8": "de yi rang bzhin mkha' mnyam so sor snang bar 'gyur //",
    "K12acip-k_lha_sa-096-076:375a-9": "sgyu ma'i ngo bor nges par bstan pa yis //",
    "K12acip-k_lha_sa-096-076:375a-10": "rdo rje yi ni nges par 'jug par bya ba ste //",
    "K12acip-k_lha_sa-096-076:375a-11": "sems can rang bzhin la ni theg par med //",
    "K12acip-k_lha_sa-096-076:375a-12": "sems ni de la gnas pa'i snying po'o //",
    "K12acip-k_lha_sa-096-076:375a-13": "de lta'i ngo bos thugs kyi bdag nyid kyi //",
    "K12acip-k_lha_sa-096-076:375a-14": "sngags pa khyod ni 'grub par 'gyur ba ste //",
    "K12acip-k_lha_sa-096-076:375a-15": "thugs dang spro dang slar yang bsdus bya ba //",
    "K12acip-k_lha_sa-096-076:375a-16": "gsum car yang ni gcig pa'i rang bzhin no //",
    "K12acip-k_lha_sa-096-076:375a-17": "sems ni ri rab h'um dang mnyam byas te //",
    "K12acip-k_lha_sa-096-076:375a-18": "dag pa'i sangs rgyas su ni sems slar bskyed //",
    "K12acip-k_lha_sa-096-076:375a-19": "sems dub gyur na slar yang bsdu ba dag /",
    "K12acip-k_lha_sa-096-076:375a-20": "der ni sngags pas des brtag bsgom par bya //",
    "K12acip-k_lha_sa-096-076:375a-21": "bsdus pa'i ngo bos slar yang sbyar bar bya //",
    "K12acip-k_lha_sa-096-076:375a-22": "rdo rje sems dpa' der ni sku g-yos mdzad //",
    "K12acip-k_lha_sa-096-076:375a-23": "slar yang nam mkha'i ngo bos khro bas te //",
    "K12acip-k_lha_sa-096-076:375a-24": "de ltar spros dang bsdus pa'i rang bzhin no //",
    "K12acip-k_lha_sa-096-076:375b-0": "de la rdo rje sems @375b dpa' gcig dngos grub pa'i phyir //",
    "K12acip-k_lha_sa-096-076:375b-1": "de'i phyir spro pa 'ang rdo rje 'chang du rigs //",
    "K12acip-k_lha_sa-096-076:375b-2": "sngags pas brtan par gyur na spro //",
    "K12acip-k_lha_sa-096-076:375b-3": "brtan par ma gyur 'dir spros pa //",
    "K12acip-k_lha_sa-096-076:375b-4": "lus nyon mongs kyi 'bras mi 'byin //",
    "K12acip-k_lha_sa-096-076:375b-5": "nges par 'grub 'gyur theg pa'i dngos //",
    "K12acip-k_lha_sa-096-076:375b-6": "thams cad bden pa 'di rnams bstan //",
    "K12acip-k_lha_sa-096-076:375b-7": "de lta'i chos ni bsgom pa yi //",
    "K12acip-k_lha_sa-096-076:375b-8": "dngos po rdo rje'i rang bzhin no //",
    "K12acip-k_lha_sa-096-076:375b-9": "mkha' dang mnyam pa'i sems ni smad mi bya //",
    "K12acip-k_lha_sa-096-076:375b-10": "gang yang dri ma cis kyang gos pa min //",
    "K12acip-k_lha_sa-096-076:375b-11": "kye rnal 'byor pa /",
    "K12acip-k_lha_sa-096-076:375b-12": "bcom ldan 'das yum skul byed ma ni dang po'i rang bzhin te //",
    "K12acip-k_lha_sa-096-076:375b-13": "rdo rje bskyed par bsgoms pas sangs rgyas bskyed mdzad pa'o //",
    "K12acip-k_lha_sa-096-076:375b-14": "lha mo rnams ni lha dang gcig pa'i rang bzhin te //",
    "K12acip-k_lha_sa-096-076:375b-15": "rdo rje sems dpa' sangs rgyas 'byor pa bskyed mdzad pa'o //",
    "K12acip-k_lha_sa-096-076:375b-16": "rjes su 'dzin pas bsgom pa'i sems dang ni //",
    "K12acip-k_lha_sa-096-076:375b-17": "yi ge h'um gis kyang ni de 'grub 'gyur //",
    "K12acip-k_lha_sa-096-076:375b-18": "brla dang rkang pa dag tu rnam rtog pa'i //",
    "K12acip-k_lha_sa-096-076:375b-19": "rmongs pa yid la bya ba ma yin no //",
    "K12acip-k_lha_sa-096-076:375b-20": "'jig rten gsum gyi 'khor lo 'di nyid ni //",
    "K12acip-k_lha_sa-096-076:375b-21": "rdo rje'i 'od zer gyis ni yang dag bcings //",
    "K12acip-k_lha_sa-096-076:375b-22": "sngags pas nam mkha'i khams su khro bo'i lha //",
    "K12acip-k_lha_sa-096-076:375b-23": "bye ba stong phrag dag ni spro bya ste //",
    "K12acip-k_lha_sa-096-076:375b-24": "gcig pa'i ngo bor gyur pa'i rdo rjer ni //",
    "K12acip-k_lha_sa-096-076:375b-25": "slar yang nges par bsdu bar bya ba yin //",
    "K12acip-k_lha_sa-096-076:375b-26": "byang chub theg pa sems kyi rang bzhin te //",
    "K12acip-k_lha_sa-096-076:375b-27": "byang chub kyang ni sems kyi rang bzhin no //",
    "K12acip-k_lha_sa-096-076:375b-28": "gnyis ka rang bzhin sems kyi theg pa ste //",
    "K12acip-k_lha_sa-096-076:375b-29": "sems kyang mkha' dang mnyam pa'i rang bzhin no //",
    "K12acip-k_lha_sa-096-076:375b-30": "rgyud gzhan dang thun mong ba'i le'u ste lnga pa'o ////",
    "K12acip-k_lha_sa-096-076:376a-0": "@376a *// ji bzhin brnyes pa nam mkha' dang mnyam pa'i rgyud rdzogs so ////",
    "K12acip-k_lha_sa-096-076:376a-1": "rgya gar gyi mkhan po chen po t'aksha ka ga na dang /",
    "K12acip-k_lha_sa-096-076:376a-2": "lo ts'a ba mang 'or dge slong byang chub shes rab kyis bsgyur cing zhus te gtan la phab pa ////"
}