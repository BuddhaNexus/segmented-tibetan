{
    "NK082(zu)008:1": "// ba lim t+aa ga ma n+aa ma bi ha ram ////",
    "NK082(zu)008:2": "gtor ma'i lung zhes bya ba bzhugs so //",
    "NK082(zu)008:3": "bcom ldan 'das dpal kun tu bzang po rdo rje sems dpa' la phyag 'tshal lo //",
    "NK082(zu)008:4": "don dang bral ba'i 'jig rten pas //",
    "NK082(zu)008:5": "snang srid bde ba'i longs spyod la //",
    "NK082(zu)008:6": "chags par spyod pas 'khyams pa rnams //",
    "NK082(zu)008:7": "'di ltar spyod na grol zhes bshad //",
    "NK082(zu)008:8": "lta ba byin rlabs bskyed pa dang //",
    "NK082(zu)008:9": "spyan drangs mchod dang rol pa dang //",
    "NK082(zu)008:10": "lhag ma'i las dang bsngo ba brgyad //",
    "NK082(zu)008:11": "rgyun du mi gtong rnal 'byor yin //",
    "NK082(zu)008:12": "dbang po yul dus rnam shes kun //",
    "NK082(zu)008:13": "shes rab thabs sbyor ye sangs rgyas //",
    "NK082(zu)008:14": "'byung ba yum gyi mkha' klong las //",
    "NK082(zu)008:15": "sprul pa rang byung longs spyod lha //",
    "NK082(zu)008:16": "byang chub sems kyi klong brdal bas //",
    "NK082(zu)008:17": "gnyis med gcig pa'i longs spyod yin //",
    "NK082(zu)008:18": "lta ba 'di la gang gnas pa //",
    "NK082(zu)008:19": "sangs ma rgyas pa gcig kyang med //",
    "NK082(zu)008:20": "dang po longs spyod kun ldan pas //",
    "NK082(zu)008:21": "bdag nyid lung gi khrag 'thung las //",
    "NK082(zu)008:22": "yig 'bru gsum 'phros thim tsam gyis //",
    "NK082(zu)008:23": "sbyang bar sngags kyi mkha' gang ba'o //",
    "NK082(zu)008:24": "bdag nyid khrag 'thung gsal ba las //",
    "NK082(zu)008:25": "lto ba b+h+r+au las gzhal yas khang //",
    "NK082(zu)008:26": "rim pa lnga yi dkyil 'khor lha //",
    "NK082(zu)008:27": "ma bskyed rdzogs pa'i tshul gyis bsgom //",
    "NK082(zu)008:28": "sa m+aa dzahyi phyag rgya yis //",
    "NK082(zu)008:29": "'bar des 'phags pa 'khor dang bcas //",
    "NK082(zu)008:30": "nam mkha'i khams kun gang bar dmigs //",
    "NK082(zu)008:31": "de nyid thig le'i tshul du bsgom //",
    "NK082(zu)008:32": "rim pa bzhin du spros te sbyangs //",
    "NK082(zu)008:33": "sngags kyi lha mo rim pa bzhin //",
    "NK082(zu)008:34": "shes rab thabs tshul mnyes par mchod //",
    "NK082(zu)008:35": "bla med dngos grub gsol bar bsam //",
    "NK082(zu)008:36": "sarba ta th+aa ga ta a ba lo ki te a mri ta h'u /",
    "NK082(zu)008:37": "ba lin+ta kha ram kha ram da ki ni kha ram yo g+ai n+ai /",
    "NK082(zu)008:38": "damsh+ta ta tha ga da a la la hoh zhes rgyas par mchod do //",
    "NK082(zu)008:39": "de nas bdag nyid mnyam gzhag pas //",
    "NK082(zu)008:40": "rnam gsum tshul gyis rol bar bya //",
    "NK082(zu)008:41": "bdag nyid rang gi lha mnyes pas //",
    "NK082(zu)008:42": "mchod sbyin yin te dngos grub bo //",
    "NK082(zu)008:43": "bdag nyid mnyam bzhag d+aa k+ki'i rgyas //",
    "NK082(zu)008:44": "ma tshogs dbang phyug dam la bsdu //",
    "NK082(zu)008:45": "sngags 'dis mchod la phrin las bcol //",
    "NK082(zu)008:46": "rang gi gnas su las la bkye //",
    "NK082(zu)008:47": "d+aa ki n+ai a grta ya /",
    "NK082(zu)008:48": "a grta ya /",
    "NK082(zu)008:49": "+aa be sha ya /",
    "NK082(zu)008:50": "+aa be sha ya /",
    "NK082(zu)008:51": "pra bre sha ya /",
    "NK082(zu)008:52": "pra bre sha ya /",
    "NK082(zu)008:53": "b+han+d+ha ya ban+d+ha ya /",
    "NK082(zu)008:54": "to sha ya to sha ya /",
    "NK082(zu)008:55": "mo ha ya mo ha ya /",
    "NK082(zu)008:56": "sarba badz+ra d+aak+ki ni n+aan n+ri da ya h'u dzah",
    "NK082(zu)008:57": "dzahmh'u bam hoh d+aa ki ni h'u dzah zhes pa",
    "NK082(zu)008:58": "dang / badz+ra da ki pra tits+tsha ma ma ba lin+ta h'u phata kh+aa hi /",
    "NK082(zu)008:59": "h'u tram hrih+aah zhes thim par mchod do //",
    "NK082(zu)008:60": "pha ma la sogs 'gro drug la //",
    "NK082(zu)008:61": "tshad med gtor ma 'di bsngosa pas //",
    "NK082(zu)008:62": "longs spyod ldan zhing tshogs rdzogs nas //",
    "NK082(zu)008:63": "thams cad myur du 'tshang rgya shog /",
    "NK082(zu)008:64": "sarba pre ta nan /",
    "NK082(zu)008:65": "a mri te h'u /",
    "NK082(zu)008:66": "zhes byams pa dang snying rjer dmigs la //",
    "NK082(zu)008:67": "ci 'dod pa 'byung bar bsam zhing gtor ro //",
    "NK082(zu)008:68": "phrin las bcol ba ni /",
    "NK082(zu)008:69": "sdang ba'i dgra thul /",
    "NK082(zu)008:70": "gnod pa'i bgegs choms /",
    "NK082(zu)008:71": "zhing bcu rdul du rlog /rnal 'byor pa'i bsam pa yid bzhin du 'grub par mdzad du gsol /",
    "NK082(zu)008:72": "ya hi gats+tsha ba lin+ta te dzo ba l+ai ni",
    "NK082(zu)008:73": "ba la ba d+ya gu h+ya sa ma ya s+w+aa",
    "NK082(zu)008:74": "h+aa / rnal 'byor longs spyod gol ba'i phyi rabs la //",
    "NK082(zu)008:75": "ma spangs rol pas 'bras bu lhun grub pa //",
    "NK082(zu)008:76": "yi dam za ma'i tshogs gtor 'di bstan pas //",
    "NK082(zu)008:77": "kun gyis rdo rje 'chang gi gral thob shog /gtor ma'i lung rdzogs so //",
    "NK082(zu)008:78": "zhes pa 'di ni slob dpon sangs rgyas gsang bas mdzad pa'i gtor ma'i rim pa'o //",
    "NK082(zu)008:79": "za tshogs gtor ma'i lung zhes bya ba bzhugs /",
    "NK082(zu)008:80": "rgya gar skad du /",
    "NK082(zu)008:81": "ba limkra ma n+aa ma /",
    "NK082(zu)008:82": "bod skad du /",
    "NK082(zu)008:83": "gtor ma'i rim pa zhes bya ba //",
    "NK082(zu)008:84": "dbal tshogs kyi bdag po la phyag 'tshal lo //",
    "NK082(zu)008:85": "spyi dpal tshogs gnyis rdzogs pa'i bdag po la //",
    "NK082(zu)008:86": "btud nas longs spyod dngos por zhen pa rnams //",
    "NK082(zu)008:87": "bsam pa dag par sbyangs shing mchod rol bas //",
    "NK082(zu)008:88": "grol phyir za tshogs gtor ma'i lung 'di bstan //",
    "NK082(zu)008:89": "lta ba bskyed dang byin rlabs dang //",
    "NK082(zu)008:90": "spyan drangs mchod dang rol pa dang //",
    "NK082(zu)008:91": "lhag ma'i las la bsngo ba rnams //",
    "NK082(zu)008:92": "rgyun du gtong na rnal 'byor yin //",
    "NK082(zu)008:93": "phung po 'byung ba lnga sogs kun //",
    "NK082(zu)008:94": "shes rab thabs su ye sangs rgyas //",
    "NK082(zu)008:95": "'byung ba yum gyi mkha' klong las //",
    "NK082(zu)008:96": "rang byung longs spyod chen po'i lha //",
    "NK082(zu)008:97": "byang chub sems kyi klong brdal bas //",
    "NK082(zu)008:98": "gnyis med bde ba'i longs spyod yin //",
    "NK082(zu)008:99": "rtog pa de yi ngang nyid las //",
    "NK082(zu)008:100": "gang yin sku de gsal bar bskyed //",
    "NK082(zu)008:101": "gsang gnas dang po 'od zer gyis //",
    "NK082(zu)008:102": "dbang bskur byin brlabs dkyil 'khor bskyed //",
    "NK082(zu)008:103": "de yang gtso 'khor sgo bar bcas //",
    "NK082(zu)008:104": "bskyed rdzogs chen po'am gang bder gsungs //",
    "NK082(zu)008:105": "longs spyod chen po bkram pa la //",
    "NK082(zu)008:106": "gsang ba'i yi ge 'bru gsum pos //",
    "NK082(zu)008:107": "sbyangs pas lha mos mkha' gang ba'o //",
    "NK082(zu)008:108": "ba lim ta te dzo ba lim ta ba la ba d+ya gu h+ya sa ma ye s+w+aa h+aa /",
    "NK082(zu)008:109": "de nas gsang ba'i 'od zer gyis //",
    "NK082(zu)008:110": "grub pa'i dkyil 'khor rab bkug nas //",
    "NK082(zu)008:111": "mdun du bzhugs shing gsal bar bya //",
    "NK082(zu)008:112": "de yang stong gsum bde ba'i klong //",
    "NK082(zu)008:113": "'dod yon rdzogs pa'i lha mo rnams //",
    "NK082(zu)008:114": "dgyes mdangs rol pa'i tshul nyid kyi //",
    "NK082(zu)008:115": "gnyis med bde ba'i mchod pas thim //",
    "NK082(zu)008:116": "de yang chags med bde ba'i ngang //",
    "NK082(zu)008:117": "+aam h'u t+r+aam h+r+aihh+aa /",
    "NK082(zu)008:118": "bud+d+ha ba lin+ta kha ram d+aa ki ni ba lim",
    "NK082(zu)008:119": "ta kha ram yo gi n+ai ba lim ta kha",
    "NK082(zu)008:120": "ram damsh+ta b+ha ga wam a la la hoh de",
    "NK082(zu)008:121": "nas bsnyen pa'i dkyil 'khor de //",
    "NK082(zu)008:122": "bskyed pa'i gnas su thim par bsam //",
    "NK082(zu)008:123": "bdag nyid chen po'i dkyil 'khor des //",
    "NK082(zu)008:124": "rnam gsum tshul gyis zas la rol //",
    "NK082(zu)008:125": "skyon med 'od kyi mchod pa de //",
    "NK082(zu)008:126": "thim pas 'bar zhing nyon mongs zhing //",
    "NK082(zu)008:127": "thal ba mi gtsang gtor mar byung //",
    "NK082(zu)008:128": "'jig rten pa yi mkha' 'gro tshim //",
    "NK082(zu)008:129": "de nas lhag ma tshogs bsdus nas //",
    "NK082(zu)008:130": "'od kyis dam rdzas chen por bsgyur //",
    "NK082(zu)008:131": "lcags kyus drangs pas mkha' 'gro dgug /zil gyis mnan la gtor ma sbyin //",
    "NK082(zu)008:132": "phrin las bcol la gnas su btang //",
    "NK082(zu)008:133": "b+h+yo e +aa ra li dzah sh+r+ai he ru ka ma h+aa badz+ra +aa kar+sha ya /",
    "NK082(zu)008:134": "pra be sha ya pra be sha ya /",
    "NK082(zu)008:135": "b+han+d+ha ya b+han+d+ha ya /",
    "NK082(zu)008:136": "to sha ya to sha ya mo ha ya mo ha ya /",
    "NK082(zu)008:137": "sarba badz+ra d+aa ki n+ai n+aam h'u h'u /",
    "NK082(zu)008:138": "badz+ra d+aa ki n+ai pra ti ts+tshe mam ba lim ta h'u kh+aa hi /",
    "NK082(zu)008:139": "bud+d+ha d+aa ki n+ai pra ti ts+tshe mam ba lim ta kh+aa hi /",
    "NK082(zu)008:140": "rat+na d+aa ki ni pra ti ts+tshe mam ba lim ta t+r+aam kh+aa hi /",
    "NK082(zu)008:141": "pad+ma d+aa ki ni pra ti ts+tshe mam ba lim ta h+r+aihkh+aa hi /",
    "NK082(zu)008:142": "karma d+aa ki ni pra ti ts+tshe mam ba lim ta h+aa kh+aa hi /",
    "NK082(zu)008:143": "sdang ba'i dgra thul /",
    "NK082(zu)008:144": "gnod pa'i bgegs choms /",
    "NK082(zu)008:145": "rnal 'byor ba'i bsam pa sgrubs /",
    "NK082(zu)008:146": "sangs rgyas kyi bstan pa srungs shig /",
    "NK082(zu)008:147": "+aa ra li ya hi ga ts+tsha /",
    "NK082(zu)008:148": "pha ma la sogs 'gro kun la //",
    "NK082(zu)008:149": "tshad med gtor ma 'di bsngosa pas //",
    "NK082(zu)008:150": "longs spyod ldan zhing tshogs rdzogs nas //",
    "NK082(zu)008:151": "byang chub chen po thob par shog /de nas phyag rgya chen po des //",
    "NK082(zu)008:152": "dus gsum kun tu ma yengs par //",
    "NK082(zu)008:153": "bza' btung ji snyed yod pa kun //",
    "NK082(zu)008:154": "mchod pa dang ni sbyin sreg bya //",
    "NK082(zu)008:155": "de ni rnal 'byor spyod pa yin //",
    "NK082(zu)008:156": "'gro don dus la bab pa dang //",
    "NK082(zu)008:157": "de las bsgyur te 'tshams par bya //",
    "NK082(zu)008:158": "dad brtson shes rab snying rjer ldan //",
    "NK082(zu)008:159": "skal ldan de bzhin spyod pa ni //",
    "NK082(zu)008:160": "lus ma bor bar sangs rgyas pa //",
    "NK082(zu)008:161": "mthong ba'i chos la mya ngan 'da' //ma dad le lo che ba dang //",
    "NK082(zu)008:162": "shes rab chung zhing snying rje med //",
    "NK082(zu)008:163": "skal med tshul 'chos byed pa ni //",
    "NK082(zu)008:164": "ro myag 'dam dang yi dwags gnas //",
    "NK082(zu)008:165": "byol song rtsa chus phongs pa dang //",
    "NK082(zu)008:166": "dbul po'i rigs su brgyud cing skye //",
    "NK082(zu)008:167": "bdag gzhan kun la phan pa yi //",
    "NK082(zu)008:168": "rgyun gyi za tshogs 'khor lo 'dis //",
    "NK082(zu)008:169": "'gro kun chags spyod nad sos nas //",
    "NK082(zu)008:170": "grol ba'i bdud rtsi 'thung bar shog //"
}