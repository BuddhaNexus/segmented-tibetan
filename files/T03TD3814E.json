{
    "T03TD3814E:6b-0": "@6b # // rgya gar skad du /",
    "T03TD3814E:6b-1": "a'arya sapta sha ta k'a pradzny'a p'a ra mi ta t'i ka / bod skad du /",
    "T03TD3814E:6b-2": "'phags pa shes rab kyi pha rol tu phyin pa bdun brgya pa'i rgya cher 'grel pa /",
    "T03TD3814E:6b-3": "bam po dang po /",
    "T03TD3814E:6b-4": "ngag gi dbang phyug zab cing gting rtogs blo mnga' ba //",
    "T03TD3814E:6b-5": "thugs rje che ldan skyabs kyi ngang la phyag 'tshal te /",
    "T03TD3814E:6b-6": "kun rmongs gnas ngan len gyi nags chen sreg pa'i me //",
    "T03TD3814E:6b-7": "bdun brgya pa ni mdor bsdus kun nas bshad par bya //",
    "T03TD3814E:6b-8": "sangs rgyas skyed ma thams cad la yang lhag mthong dang //",
    "T03TD3814E:6b-9": "zhi gnas dang ni gnyis po mnyam pa'i dmigs pa 'byung //",
    "T03TD3814E:6b-10": "bdun brgya pa la'ang bzhi po gang dag bstan mod kyi //",
    "T03TD3814E:6b-11": "'chad byed rnams kyis ma bstan de dag brjod par bya //",
    "T03TD3814E:6b-12": "gleng bslang ba ni mdor bsdus dang //",
    "T03TD3814E:6b-13": "de yi skabs 'byed pa dang bcas //",
    "T03TD3814E:6b-14": "'khor dang gleng gzhi rgyu dang don //",
    "T03TD3814E:6b-15": "mthong ba dang ni bsgom pa'i lam //",
    "T03TD3814E:6b-16": "rgyu ni mos spyod rnam pa gsum //",
    "T03TD3814E:6b-17": "bstod dang rab bstod bsngags pa dang //",
    "T03TD3814E:6b-18": "dmigs dang de yi rnam pa yi //",
    "T03TD3814E:6b-19": "tshul gyi rjes mthun rnam drug ste //",
    "T03TD3814E:6b-20": "de nyid don dam dgongs pa dang //",
    "T03TD3814E:6b-21": "'thob dang mtha' gnyis spangs pa dang //",
    "T03TD3814E:6b-22": "bsam gyis mi khyab pa dang 'chad //",
    "T03TD3814E:6b-23": "de 'bras 'thob pa'i mtshan nyid dang //",
    "T03TD3814E:6b-24": "de yi rjes myong rnam par sgrogs //",
    "T03TD3814E:6b-25": "rang gi ngo bo'i thogs med blo //",
    "T03TD3814E:6b-26": "rigs dang bzhugs dang spyod pa dang //",
    "T03TD3814E:6b-27": "yon tan bcas dang bzod pa gsum //",
    "T03TD3814E:6b-28": "rjes su gzung dang smon pa dang //",
    "T03TD3814E:6b-29": "rjes su bstan pa dpe dang bcas //",
    "T03TD3814E:6b-30": "mi rtog pa yi gzugs brnyan gsungs //",
    "T03TD3814E:6b-31": "dam chos yun ring gnas ched du //",
    "T03TD3814E:6b-32": "lha rnams kyis ni rjes su bsgrubs //",
    "T03TD3814E:6b-33": "sangs rgyas rnams kyis byin brlabs 'di //",
    "T03TD3814E:6b-34": "rnam bshad mtshan nyid mdo don gyis //",
    "T03TD3814E:6b-35": "bdun brgya pa yi don bsdus yin //",
    "T03TD3814E:6b-36": "de la tshig dang po gsum ni gleng bslang ba'o //",
    "T03TD3814E:6b-37": "gleng bslangs nas skabs 'byed par rtsom pa ni dus gcig na zhes bya ba la sogs pa nas /",
    "T03TD3814E:7a-0": "kun dga' rab na zhes bya ba'i @7a * //",
    "T03TD3814E:7a-1": "bar yin no //",
    "T03TD3814E:7a-2": "bshad par gtogs pa'i 'khor gyi dbang du byas nas dge slong stong tham pa'i zhes bya ba nas /",
    "T03TD3814E:7a-3": "byang chub sems dpa' sa ya dang thabs cig go zhes bya ba'i bar des ni 'khor bstan to //",
    "T03TD3814E:7a-4": "de phan chad nas de bzhin gshegs pa'i pho brang gal ba der mchis nas /",
    "T03TD3814E:7a-5": "phyogs gcig tu mchis so //",
    "T03TD3814E:7a-6": "de ci'i slad du zhe na zhes bya ba'i bar du ni gleng gzhi'o //",
    "T03TD3814E:7a-7": "de dag ni de bzhin gshegs pa la blta ba dang /",
    "T03TD3814E:7a-8": "phyag bgyi ba dang zhes bya ba la sogs pa ni rgyu'o //",
    "T03TD3814E:7a-9": "de'i 'bras bu ni sems can gyi don to //",
    "T03TD3814E:7a-10": "mi dmigs pa'i tshul gyis de bzhin nyid kyi rnam pa dang /",
    "T03TD3814E:7a-11": "rnam par mi rtog pa'i rnam par de bzhin gshegs pa la blta bar bya'o zhes bya ba'i sa nas brtsams te /",
    "T03TD3814E:7a-12": "byang chub sems dpa'i theg pa pa dmigs pa can rnams yang dag pa ji lta ba bzhin du rtogs par bya ba'i phyir phyag rgya 'di gzhag go zhes bya ba'i bar ni mthong ba'i lam mo //",
    "T03TD3814E:7a-13": "bcom ldan 'das bdag ni shes rab kyi pha rol tu phyin pa rgya cher ston par spobs lags so zhes bya ba nas brtsams te /",
    "T03TD3814E:7a-14": "bcom ldan 'das 'jig tshogs de ni ma mchis pa ste /",
    "T03TD3814E:7a-15": "'jig tshogs ma lags pas de ni mi 'pho la 'pho ba dang bral ba yang ma lags te /",
    "T03TD3814E:7a-16": "de ci'i slang du zhe na /",
    "T03TD3814E:7a-17": "'jig tshogs de ni 'jig tshogs ma lags so zhes bya ba'i bar ni bsgom pa'i lam mo //",
    "T03TD3814E:7a-18": "'di ltar mthong ba'i lam gyi rjes la bsgom pa'i lam yin la /",
    "T03TD3814E:7a-19": "mthong ba'i lam de'i rgyu gang zhe na /",
    "T03TD3814E:7a-20": "de'i rgyur gyur pa'i mos pa rnam gsum yin par bstan te /",
    "T03TD3814E:7a-21": "de la de nas bcom ldan 'das la tshe dang ldan pa sha ra dva ti'i bus 'di skad ces gsol to zhes bya ba nas /",
    "T03TD3814E:7a-22": "byang chub tu nges par 'gyur ba lags so zhes bya ba'i bar sh'a ri'i bus smras pa rnams ni rang gi don du mos pa'o ;",
    "T03TD3814E:7a-23": "/ de nas bcom ldan 'das la byang chub sems dpa' sems dpa' chen po byams pas 'di skad ces gsol to zhes bya ba nas /",
    "T03TD3814E:7a-24": "byang chub la nye bar gyur pa lags so zhes bya ba'i bar byams pa'i tshig rnams ni rang dang gzhan gyi don du mos pa'o //",
    "T03TD3814E:7b-0": "de nas bcom @7b ldan 'das la 'jam dpal gzhon nur gyur pas 'di skad ces gsol to zhes bya ba nas /",
    "T03TD3814E:7b-1": "de dag ni sangs rgyas nyid du blta bar bgyi'o zhes bya ba'i bar 'jam dpal gyi tshig ni gzhan gyi don du mos pa'o //",
    "T03TD3814E:7b-2": "de nas bcom ldan 'das la sring mo dmigs pa med pas 'di skad ces gsol to zhes bya ba la sogs pa sring mo dmigs pa med pa'i tshig ni thar pa dang nges par 'byed pa'i cha'i mtshan nyid mos pas spyod pa'i sas bsdus pa rnams kyi dmigs pa dang mthong ba dang bsgom pa'i lam gyi dmigs pa ni ji snyed yod pa dang /",
    "T03TD3814E:7b-3": "ji lta ba bzhin du yod pa 'thad pa sgrub pa'i rigs pa dang bcas pa yin no //",
    "T03TD3814E:7b-4": "de nas bcom ldan 'das kyis tshe dang ldan pa sha ra dva ti'i bu la bka' stsal pa /",
    "T03TD3814E:7b-5": "de de bzhin no zhes bya ba nas brtsams te /",
    "T03TD3814E:7b-6": "de dag ni rnam pa thams cad kyi mchog dang ldan pa'i thams cad mkhyen pa'i ye shes dang ldan pa'i bar du 'gyur ro zhes bya ba'i bar ni mos pa rnam pa gsum mo //",
    "T03TD3814E:7b-7": "de la yang bcom ldan 'das kyis bstod pa dang rab tu bstod pa dang bsngags pa'o //",
    "T03TD3814E:7b-8": "dmigs pa mdor bstan pa'o //",
    "T03TD3814E:7b-9": "rgyas par bstan pa ni 'jam dpal khyod kyis don gyi dbang ci zhig mthong na zhes bya ba nas /",
    "T03TD3814E:7b-10": "de ci'i phyir zhe na /",
    "T03TD3814E:7b-11": "'di ltar chos thams cad ni /",
    "T03TD3814E:7b-12": "gang la gnas te rnam par rig par 'gyur ba'i skye ba med pa'i phyir ro zhes bya ba la thug pa'i bar yin no //",
    "T03TD3814E:7b-13": "gang dag mtshams med pa la zhugs pa de dag ni zhes bya ba la sogs pa nas /",
    "T03TD3814E:7b-14": "kun dga' po 'jig rten du sa g-yos pa byung ba 'di'i rgyu ni de yin no //",
    "T03TD3814E:7b-15": "rkyen ni de yin no zhes bya ba la thug pa ni dmigs pa'i rnam pa gtan la 'bebs pa ste /",
    "T03TD3814E:7b-16": "tshul rnam pa drug bstan to //",
    "T03TD3814E:7b-17": "bcom ldan 'das 'jam dpal 'di ni bsam gyis mi khyab pa'i dpal lo zhes bya ba nas bsam gyis mi khyab pa nyid ni sgra ma lags so ;",
    "T03TD3814E:7b-18": "/ sgra ma lags pa yang bstan par mi nus so zhes bya ba'i bar ni de'i 'bras bu thob pa'i mtshan nyid bstan to //",
    "T03TD3814E:7b-19": "'jam dpal khyod bsam gyis mi khyab pa'i ting nge 'dzin la snyoms par 'jug gam zhes bya ba nas /",
    "T03TD3814E:8a-0": "'di ltar 'jam dpal khyod ni sngon gyi rgyal ba la bya ba @8a * //",
    "T03TD3814E:8a-1": "byas pa ste /",
    "T03TD3814E:8a-2": "mi dmigs par tshangs par spyod pa yun ring du spyad pa'o zhes bya ba la thug pa'i bar ni rjes su myong ba bstan pa smras pa yin no //",
    "T03TD3814E:8a-3": "ci 'jam dpal khyod shes rab kyi pha rol tu phyin pa la gnas te /",
    "T03TD3814E:8a-4": "de skad smra'o snyam du sems sam zhes bya ba nas brtsams te /",
    "T03TD3814E:8a-5": "de ltar na de bzhin gshegs pa'i dbyings dang /",
    "T03TD3814E:8a-6": "bdag gi dbyings 'di ni gnyis su ma mchis te /",
    "T03TD3814E:8a-7": "gnyis su dbyer ma mchis so zhes bya ba'i bar 'di ni rang gi ngo bo bstan pa yin no //",
    "T03TD3814E:8a-8": "bcom ldan 'das kyis gang bdag bsgom pa de ni shes rab kyi pha rol tu phyin pa bsgom pa'o zhes bka' stsal pa de yang zhes bya ba nas /",
    "T03TD3814E:8a-9": "bcom ldan 'das de bzhin du ye shes 'di yang ma bgyis pa ma bsgrubs pa ma bskyed pa ma 'gags pa ste /",
    "T03TD3814E:8a-10": "de'i slad du mi bsgyur ba lags so zhes bya ba la thug pas ni ye shes thogs pa med par bstan to //",
    "T03TD3814E:8a-11": "de nas byang chub sems dpa'i rigs can gyi gang zag ston te /",
    "T03TD3814E:8a-12": "de yang rigs la gnas pa dang /",
    "T03TD3814E:8a-13": "zhugs pa dang /",
    "T03TD3814E:8a-14": "spyod pa la zhugs pa dang /",
    "T03TD3814E:8a-15": "spyod pa'i yon tan no //",
    "T03TD3814E:8a-16": "'jam dpal de bzhin gshegs pa'i ye shes bstan pa 'di la 'di ltar bstan par su dag mos zhes bya ba la sogs pa nas /",
    "T03TD3814E:8a-17": "'jam dpal legs so legs so //",
    "T03TD3814E:8a-18": "khyod kyi tshig 'di legs par smras so zhes bya ba la thug pa'i bar du ni rigs la gnas pa'i gang zag bstan to //",
    "T03TD3814E:8a-19": "de nas de'i tshe bcom ldan 'das la tshe dang ldan pa 'od srungs chen pos 'di skad ces gsol to zhes bya ba nas brtsams te /",
    "T03TD3814E:8a-20": "'jam dpal shes rab kyi pha rol tu phyin pa zab mo shin tu ma skyes pa dang /",
    "T03TD3814E:8a-21": "dngos po med pa'i bar 'di bstan pa na gang dag mos pa nas /",
    "T03TD3814E:8a-22": "kun chub par byed pa'i bar du byed pa de dag nyid rigs kyi bu dang /",
    "T03TD3814E:8a-23": "rigs kyi bu mo de dag gi rnam pa dang /",
    "T03TD3814E:8a-24": "rtags dang mtshan ma de yin no //",
    "T03TD3814E:8a-25": "zhes bya ba'i bar ni byang chub sems dpa'i rigs can nyid kyi zhugs pa bstan to //",
    "T03TD3814E:8b-0": "'jam dpal gang du shes rab kyi pha rol tu phyin pa bstan pa der sangs rgyas kyi chos thams cad bstan par @8b blta'o zhes bya ba nas brtsams te /",
    "T03TD3814E:8b-1": "bkod pa gcig pa'i ting nge 'dzin bsgrubs pa de'i tshe'i tshad ji tsam ba de tsam du gnas shing gleng gzhi dang bcas pa'i chos ston par 'gyur ro zhes bya ba la thug pa'i bar gyis ni shes rab kyi pha rol tu phyin pa la spyod pa dang ting nge 'dzin la spyod pa bstan to //",
    "T03TD3814E:8b-2": "'jam dpal de la byang chub sems dpa'i theg pa pa kha cig 'di snyam du bkod pa gcig pa'i ting nge 'dzin 'di zhes bya ba nas /",
    "T03TD3814E:8b-3": "'jam dpal gzhan yang ting nge 'dzin 'di thob pa'i byang chub sems dpa' sems dpa' chen po myur du byang chub kyi phyogs kyi chos rnams yongs su rdzogs nas myur ba nyid du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes bya ba'i bar ni spyod pa'i yon tan no //",
    "T03TD3814E:8b-4": "'jam dpal gzhan yang byang chub sems dpa' sems dpa' chen pos gang gi tshe bdag gi dbyings nas /",
    "T03TD3814E:8b-5": "chos kyi dbyings kyi bar du zhes bya ba la sogs pa nas /",
    "T03TD3814E:8b-6": "'jam dpal de lta bas na rigs kyi bu 'am /",
    "T03TD3814E:8b-7": "rigs kyi bu mo gang gis bstan pa 'di thos nas zhum par mi 'gyur ba de yang bla na med pa yang dag par rdzogs pa'i byang chub las phyir mi ldog par ngas bshad do zhes bya ba la thugs pa'i bar du ni sgra'i rjes su 'brang ba dang bsam pa las byung ba dang bsgom pa dang rjes su mthun pa'i bzod pa rnam pa gsum bstan to //",
    "T03TD3814E:8b-8": "'jam dpal de lta bas na dge slong ngam /",
    "T03TD3814E:8b-9": "dge slong ma 'am /",
    "T03TD3814E:8b-10": "dge bsnyen nam dge bsnyen nam dge bsnyen ma gang dag shes rab kyi pha rol tu byin pa zab mo 'di la zhum par mi 'gyur ba nas /",
    "T03TD3814E:8b-11": "nur ba'i bar du mi 'gyur ba de dag ni nga la skyabs su song ba'o zhes bya ba nas brtsams te /",
    "T03TD3814E:8b-12": "blo 'phel zhing rgyas pa dang yangs par 'gyur te /",
    "T03TD3814E:8b-13": "bla na med pa yang dag par rdzogs pa'i byang chub tu slu bar mi byed do zhes pa'i bar du de bzhin gshegs pas rjes su gzung ba bstan to //",
    "T03TD3814E:8b-14": "'di'i 'bras bu rnam par phye ste 'chad pa ni phyis ston par 'gyur ro //",
    "T03TD3814E:8b-15": "de skad ces bka' stsal pa dang /",
    "T03TD3814E:9a-0": "bcom ldan 'das la 'jam dpal gzhon nur gyur pas 'di skad ces gsol to zhes @9a * //",
    "T03TD3814E:9a-1": "bya ba nas brtsams te /",
    "T03TD3814E:9a-2": "'jam dpal gang dag shes rab kyi pha rol tu phyin pa zab mo 'di thos te /",
    "T03TD3814E:9a-3": "thos nas kyang dga' ba dang mgu ba yangs pa thob pa de dag ni dge ba'i rtsa ba chung bar nga mi 'chad do zhes bya ba'i bar gyis ni smon pa bstan no //",
    "T03TD3814E:9a-4": "dbang po rnon po mngon du zhugs pa gang dag chos btags pa rnam par gzhag pa la brten nas ji snyed yod pa dang /",
    "T03TD3814E:9a-5": "ji lta ba bzhin du yod pa rtogs par nus pa de dag gi ched du bya ba rnams rdzogs so //",
    "T03TD3814E:9a-6": "da ni 'jam dpal gang zhig shes rab kyi pha rol tu phyin pa bstan pa 'di la nyan 'dod par gyur na zhes bya ba nas brtsams te /",
    "T03TD3814E:9a-7": "nyan thos dang rang sangs rgyas kyi sar 'gro ba'am 'jug pa'i skal ba can ma yin no zhes bya ba'i bar du ni de las gzhan pa gdams ngag rjes su bstan pa tsam gyis bsgrub par bya ba'i gdul bya rnams kyi ched du byas te /",
    "T03TD3814E:9a-8": "dpe dang bcas pa'i ting nge 'dzin gyi spyod yul rnam par mi rtog pa'i gzugs brnyan bstan to //",
    "T03TD3814E:9a-9": "de nas de'i tshe lha'i dbang po brgya byin dang sum cu rtsa gsum pa'i lha'i bu rnams kyis lha'i tsan dan gyi phye ma dang zhes bya ba nas /",
    "T03TD3814E:9a-10": "'chang ba'i bar du bgyid pa'i rigs kyi bu 'am rigs kyi bu mo de dag gis /",
    "T03TD3814E:9a-11": "bdag cag gi 'di ni lhas bsgrubs pa'o zhes the tshom ma mchis par 'tshal bar bgyi'o zhes bya ba'i bar du ni lung dang rtogs pa'i chos kyi mtshan nyid yun ring du gnas par bya ba'i phyir /",
    "T03TD3814E:9a-12": "lha rnams kyis bsgrubs pa bstan to //",
    "T03TD3814E:9a-13": "de nas bcom ldan 'das la 'jam dpal gzhon nur gyur pas 'di skad ces gsol to zhes bya ba la sogs pas ni dam pa'i chos yun ring du gnas par bya ba'i phyir /",
    "T03TD3814E:9a-14": "sangs rgyas kyis byin gyis brlabs pa bstan te /",
    "T03TD3814E:9a-15": "de dag ni bsdus pa'i don to //",
    "T03TD3814E:9a-16": "da ni rgyas par bshad pa brtsams te /",
    "T03TD3814E:9a-17": "de la chos sdud pa po la 'khor rnams kyis gsol pa dang sdud pa pos gleng bslang ba ni 'di skad bdag gis thos pa zhes bya ba yin no //",
    "T03TD3814E:9a-18": "'dir yang bdag gis thos pa zhes bya ba yang rjes su bzlas pa ste /",
    "T03TD3814E:9a-19": "sdud pa po ni chos nyan pa dang /",
    "T03TD3814E:9b-0": "kun tu 'dzin pa dang 'chad ba dang 'chad par byed pa yin par 'khor rnams kyis @9b rnam pa gzhan gyi sgo nas khong du chud pa'i phyir ro //",
    "T03TD3814E:9b-1": "de lta ma yin na gsol ba 'debs pa mi rigs pa'i phyir ro //",
    "T03TD3814E:9b-2": "'di skad ces bya ba ni sgrub par byed pa ste /",
    "T03TD3814E:9b-3": "de ji lta bu yin pa mi shes nas /",
    "T03TD3814E:9b-4": "de bas na shes par 'dod pa'i phyir don 'di kho na yin no zhes bya ba ni 'di skad ces bya bas sgrub par byed de /",
    "T03TD3814E:9b-5": "gang bdag gis thos pa de ni 'di skad yin gyi gzhan du ma yin te /",
    "T03TD3814E:9b-6": "lhag chad spangs nas /",
    "T03TD3814E:9b-7": "ji skad thos pa 'og nas 'byung ba mtha' dag rdzogs par gleng bslang ba yin no //",
    "T03TD3814E:9b-8": "cig car thos pa dang /",
    "T03TD3814E:9b-9": "kun 'dzin pa dang /",
    "T03TD3814E:9b-10": "'chang ba dang /",
    "T03TD3814E:9b-11": "'chad par bstan pas ni bdag nyid sangs rgyas rnams la dge ba'i rtsa ba bskyed pa nyid dang /",
    "T03TD3814E:9b-12": "sangs rgyas dang byang chub sems dpa' rnams kyis rjes su gzung ba yin par bstan te /",
    "T03TD3814E:9b-13": "de lta ma yin na de lta bur nus pa mi srid pa'i phyir ro //",
    "T03TD3814E:9b-14": "de ni bcom ldan 'das mgon po byams pas kyang bstan te ;",
    "T03TD3814E:9b-15": "sangs rgyas rnams la bya ba byas pa dang //",
    "T03TD3814E:9b-16": "de dag rnams la dge ba'i rtsa ba bskrun //",
    "T03TD3814E:9b-17": "dge ba'i bshes gnyen dag gi mgon bcas ni //",
    "T03TD3814E:9b-18": "'di dag nyan pa'i snod du 'gyur ba yin //",
    "T03TD3814E:9b-19": "sangs rgyas rnams la bsnyen bkur kun tu 'dri //",
    "T03TD3814E:9b-20": "sbyin dang tshul khrims la sogs spyod pa ni//",
    "T03TD3814E:9b-21": "kun tu 'dzin dang 'chang ba la sogs pa'i //",
    "T03TD3814E:9b-22": "snod nyid dam pa de dag yin par dgongs //",
    "T03TD3814E:9b-23": "de nyid kyi phyir bdag gis zhes bya ba gsungs te /",
    "T03TD3814E:9b-24": "gdul bya rnams the tshom dang bral nas /",
    "T03TD3814E:9b-25": "rab tu dang ba dang rna ba blags te nyan pa dang /",
    "T03TD3814E:9b-26": "gus pa la sogs pa bskyed pa'i phyir ro //",
    "T03TD3814E:9b-27": "'phags pa dkon mchog sprin las kyang sman pa snying rje can bzhin no zhes bstan to //",
    "T03TD3814E:9b-28": "thos pa'i tshig gis ni yi ge la brten pa'i sgra ji lta ba bzhin zhal nas gsungs pa nyid yin par blta'o //",
    "T03TD3814E:9b-29": "dus gcig na zhes bya ba la sogs pas ni skabs 'byed par byed pa rtsom pa yin no //",
    "T03TD3814E:9b-30": "dus ni ston pa la sogs pa'i dus so //",
    "T03TD3814E:9b-31": "bdud bzhi bcom bas na bcom ldan 'das te /",
    "T03TD3814E:9b-32": "yon tan rin po che'i phung po mtha' med pa can 'gro ba'i bla ma la bya'o //",
    "T03TD3814E:10a-0": "bcom ldan 'das zhes bya ba'i tshig gis brjod pa ni rang dang gzhan gyi don du zhugs pa'i 'khor gnyi ga'i yang @10a * //",
    "T03TD3814E:10a-1": "cig char skyabs su 'os pa nyid yin par bstan pa'i phyir ro //",
    "T03TD3814E:10a-2": "rgyal bu rgyal byed kyi tshal mgon med zas sbyin gyi kun dga' ra ba na bcom ldan 'das bzhugs pas ni gnas de mchod rten du gyur pa dang mes 'jig pa la sogs pas mi shigs par yang bstan te /",
    "T03TD3814E:10a-3": "sa phyogs de ni skyon thams cad las grol ba'i de bzhin gshegs pa'i dbang gis byung ba'i phyir ro //",
    "T03TD3814E:10a-4": "de bzhin gshegs pa'i spyod lam bzhi po gang yang rung bas bzhugs pa'i sa phyogs de ni me la sogs pa'i 'jig pa rnams kyis shigs par mi 'gyur ro//",
    "T03TD3814E:10a-5": "zhes byang chub sems dpa'i sde snod las bcom ldan 'das kyis dngos su bstan pa'i phyir ro //",
    "T03TD3814E:10a-6": "de ltar byas na zla ba sgron ma'i mdo las /",
    "T03TD3814E:10a-7": "rgyal po'i khab kyi shar phyogs 'di nyid du //",
    "T03TD3814E:10a-8": "sangs rgyas bye ba stong phrag mthong ba dang //",
    "T03TD3814E:10a-9": "rgyal ba de dag kun gyi drung du ni //",
    "T03TD3814E:10a-10": "ting 'dzin zhi ba mchog 'di zhu ba bgyis //",
    "T03TD3814E:10a-11": "zhes bya ba dang /",
    "T03TD3814E:10a-12": "blo gros shin tu brtan pas zhus pa las kyang /",
    "T03TD3814E:10a-13": "byams pa chos kyi rnam grangs 'di ni sangs rgyas bye ba khrag khrig stong phrag bdun cu rtsa bzhis sa phyogs 'di nyid du gsungs so //",
    "T03TD3814E:10a-14": "zhes bya ba dag dang rjes su mthun par 'gyur ro //",
    "T03TD3814E:10a-15": "bzhugs so zhes bya ba ni spyod pa khyad par can dang ldan zhing zhes bya ba'i tha tshig go //",
    "T03TD3814E:10a-16": "bzhugs pa'i tshig gis ni lha dang 'phags pa tshangs pa'i gnas pa bstan te /",
    "T03TD3814E:10a-17": "rgyal byed kyi tshal la sogs pa na sems can gyi don mchog tu mdzad cing bcom ldan 'das de ljongs rgyu ba bzhin du bzhugs pa yin gyi /",
    "T03TD3814E:10a-18": "dus bzla ba'i mtshan nyid kyi phyir ni ma yin no zhes bya ba'i don to //",
    "T03TD3814E:10a-19": "de nyid kyi phyir dus gcig na zhes gsungs te /",
    "T03TD3814E:10a-20": "gzhan na ni yul gzhan dag na bzhugs par bstan pa'i phyir ro //",
    "T03TD3814E:10a-21": "'dis ni bcom ldan 'das kyi rjes su slob pa gdul bya rnams kyis kyang gnas pa mchog gsum gyis gnas par bya ba yin gyi 'jim gong bzhin du 'dug par mi bya'o zhes bstan to //",
    "T03TD3814E:10a-22": "gzhan dag na re dus gcig na zhes bya ba ni snga ma dang sbyar ba yin te /",
    "T03TD3814E:10a-23": "bdag rang la skad cig ma gcig la snang ba yin no zhes zer te /",
    "T03TD3814E:10b-0": "de ni gcig tu nges @10b par dgongs pa yod pa ma yin te /",
    "T03TD3814E:10b-1": "de'i bdag rang la snang ba ni 'khor rnams 'dri bar mi 'dod kyi /",
    "T03TD3814E:10b-2": "dpal gyi mgur nas gsungs pa 'dri bar bsams pa'i phyir ro //",
    "T03TD3814E:10b-3": "gang yang rang tshang mar grub par bya ba'i phyir /",
    "T03TD3814E:10b-4": "yul dang dus ni gtan tshigs /",
    "T03TD3814E:10b-5": "'khor ni dbang po yin te ;",
    "T03TD3814E:10b-6": "rtsod pa'i dbang rgya dang tshul 'dra'o zhes smra na /",
    "T03TD3814E:10b-7": "de ni bdag gis rtogs pa ma yin te /",
    "T03TD3814E:10b-8": "'di ltar yul thog thag tu song zhing dbang la dri bar bya ba ni der 'gro mi nus pa rnams kyis mdo sde'i don gtan la dbab pa ring du thogs par 'gyur ro //",
    "T03TD3814E:10b-9": "gang du 'khor gyi ming ma bstan pa der yang su la dri bar bya /",
    "T03TD3814E:10b-10": "da ni bstan pa'i nang du gtogs pa'i 'khor gang yin pa'i dbang du byas nas de ni /",
    "T03TD3814E:10b-11": "dge slong stong tham pa'i dge slong gi dge 'dun chen po dang thabs cig tu zhes bya ba la sogs pa smos so //",
    "T03TD3814E:10b-12": "'dir yang dge slong gi 'khor sngar bstan pa ni chung ba yin pa'i phyir ro //",
    "T03TD3814E:10b-13": "byang chub sems dpa'i 'khor phyis bstan pa ni che ba'i phyir ro //",
    "T03TD3814E:10b-14": "dper na 'gro ba kun dang slob pa dang mi slob pa dang rang rgyal rnams zhes bya ba la sogs pa gsungs pa bzhin no //",
    "T03TD3814E:10b-15": "gzhan dag na re 'khor rtag pa yin pa'i phyir dge slong gi 'khor sngar smos so zhes zer ro //",
    "T03TD3814E:10b-16": "nyon mongs pa bcom pa'i phyir dge slong ngo //",
    "T03TD3814E:10b-17": "nyon mongs pa tsam zad par bya ba'i phyir zhugs pa gang yin pa de dag nyan thos kyi theg pa'i nang du gtogs pa yin gyi /",
    "T03TD3814E:10b-18": "theg pa chen po'i nang du ma gtogs pa yin nam /",
    "T03TD3814E:10b-19": "bdun brgya pa 'di ni theg pa chen po shin tu bsdus pa gcig tu nges pa'i don mchog tu zad pa 'di la byang chub sems dpa'i rigs can dag las gzhan pa nyan thos la sogs pa dag 'dir ji ltar gtogs /",
    "T03TD3814E:10b-20": "gang gis na nyan thos kyi 'khor bstan ce na de ni nyes pa med de /",
    "T03TD3814E:10b-21": "don 'di ni shes rab kyi pha rol tu phyin pa nyi khri lnga stong pa las byams pas zhus nas de bzhin gshegs pas bka' stsal pa /",
    "T03TD3814E:10b-22": "sems can rnams kyi rigs ni gsum mo //",
    "T03TD3814E:10b-23": "de la sems can gyi rigs kha cig ni thog mar rgya che ba dam pa tshol bar byed la rgya che ba nyid khong du chud par 'gyur ro //",
    "T03TD3814E:11a-0": "kha cig ni thog mar dman pa tshol @11a * //",
    "T03TD3814E:11a-1": "la dman pa nyid khong du chud pa'o //",
    "T03TD3814E:11a-2": "de tsam gyis mgu ba yang ma yin te /",
    "T03TD3814E:11a-3": "yang mchog rgya che ba tshol zhing de yang khong du chud do //",
    "T03TD3814E:11a-4": "kha cig ni dman pa kho na tshol zhing dman pa khong du chud de /",
    "T03TD3814E:11a-5": "de tsam gyis mgu nas gang ma mchog rgya chen po tshol bar mi byed pa de ni zhi ba phyogs gcig la zhugs par bstan to //",
    "T03TD3814E:11a-6": "gang dag nyan thos kyi byang chub thob kyang de tsam gyis mgu ba ma yin gyi bla na med pa yang dag pa'i byang chub tu sems skyed par byed cing /",
    "T03TD3814E:11a-7": "las dang nyon mongs pa'i dbang du ma gyur par byang chub tu yongs su sgyur bar byed la ;",
    "T03TD3814E:11a-8": "smon lam gyi dbang gis skye ba gzhan dang gzhan bsgrubs te /",
    "T03TD3814E:11a-9": "byang chub tu tshogs rdzogs par byed do //",
    "T03TD3814E:11a-10": "de nyan thos kyi rigs can du bstan pa ni thog mar de'i byang chub tshol ba'i phyir ro //",
    "T03TD3814E:11a-11": "dgongs pa nges par 'grel pa las kyang nga ni rnam grangs kyis de dag byang chub sems dpa'i rigs can du smra'o zhes bka' stsal to //",
    "T03TD3814E:11a-12": "sh'a ri'i bu la sogs pa yang de lta bu yin par blta'o //",
    "T03TD3814E:11a-13": "des na de dag 'di nyan pa la sogs pa'i snod nyid yin no //",
    "T03TD3814E:11a-14": "byang chub la 'am byang chub nyid sems pa yin pa de dag ni byang chub sems dpa'o //",
    "T03TD3814E:11a-15": "sems che ba nyid dang spong ba che ba nyid dang rtogs pa che ba nyid dang ldan pa'i phyir /",
    "T03TD3814E:11a-16": "byang chub sems dpa' chen po'o //",
    "T03TD3814E:11a-17": "phan tshun du 'brel pa'i pha rol tu phyin pa drug yongs su rdzogs par bya ba'i ched du brtson 'grus khyad par can dang ldan pa'i phyir go cha chen po bgos pa'o //",
    "T03TD3814E:11a-18": "'di skad bstan te /",
    "T03TD3814E:11a-19": "sbyin pa la sogs pa drug po re re la yang rnam pa drug po 'dus pa la go cha'i brtson 'grus gang yin pa ste /",
    "T03TD3814E:11a-20": "de ni rnam pa drug dang ldan pa ji skad du bstan pa'o //",
    "T03TD3814E:11a-21": "phyir mi ldog pa nyid kyis ni mi skye ba'i chos la bzod pa thob pa bstan te /",
    "T03TD3814E:11a-22": "go cha chen po nyid kyis bye brag tu byas pa'i phyir ro //",
    "T03TD3814E:11a-23": "mi skye ba'i chos la bzod pa med par ni pha rol tu phyin pa rnams chen po nyid du mi rung ngo //",
    "T03TD3814E:11a-24": "nges par 'byed pa'i cha dang mthun pa la sogs pa'i gnas skabs kyi phyir mi ldog pa la ni bya bar 'os pa ma yin no //",
    "T03TD3814E:11a-25": "de skad du /",
    "T03TD3814E:11a-26": "drod dang spyi bo bzod pa dang //",
    "T03TD3814E:11b-0": "chos @11b kyi mchog la gnas pa dag / rtags ni rnam pa nyi shu 'dis //",
    "T03TD3814E:11b-1": "byang chub dag las mi ldog yin //",
    "T03TD3814E:11b-2": "mi ldog pa yi rtags dag ni //",
    "T03TD3814E:11b-3": "mthong ba'i lam gnas yin par 'dod //",
    "T03TD3814E:11b-4": "ces bya ba la sogs pa gsungs so //",
    "T03TD3814E:11b-5": "skya rengs ni mang ste mthon ka dang /",
    "T03TD3814E:11b-6": "ser po dang /",
    "T03TD3814E:11b-7": "dmar po dang nyi ma'i mdog 'dra zer ba'o //",
    "T03TD3814E:11b-8": "'dir dus la ma babs par 'ongs pas na rings pa yin par brjod par bzhed pa'i phyir /",
    "T03TD3814E:11b-9": "skya rengs mthon ka yin par blta bar bya ste /",
    "T03TD3814E:11b-10": "de ni thams cad pas sngar 'char ba'i phyir dang /",
    "T03TD3814E:11b-11": "khyad par med pas na thams cad bsdu ba byas pa'i phyir ro //",
    "T03TD3814E:11b-12": "'di skad bstan te /",
    "T03TD3814E:11b-13": "thog mar skar ma'i 'od nyams shing //",
    "T03TD3814E:11b-14": "nam mkha' dag ni sngo ser mdog / shar phyogs su ni mdog snga'o 'od //",
    "T03TD3814E:11b-15": "mthon ka'i skya rengs shar ba yin //",
    "T03TD3814E:11b-16": "de shar ba ni de byung ba'o //",
    "T03TD3814E:11b-17": "des mtshon pa'i dus la bab pa ni tshe ste /",
    "T03TD3814E:11b-18": "dus de la bab pa na de'i tshe mtshan mo thog ma rnga brdung ba'i dus so //",
    "T03TD3814E:11b-19": "de'i phyir dus las 'das so //",
    "T03TD3814E:11b-20": "gnas ni nang du yang dag 'jog pa'i khang pa la bya ste /",
    "T03TD3814E:11b-21": "de nas byung ba'o //",
    "T03TD3814E:11b-22": "ga la ba zhes bya ba ni de bzhin gshegs pa'i pho brang mtshon pa'o //",
    "T03TD3814E:11b-23": "der zhes bya ba 'dis kyang song ba mtshon par byed do//",
    "T03TD3814E:11b-24": "bcom ldan 'das kyi gdan bshams pa'i phyogs kyi nye 'khor du 'dug par 'os pa'i gnas las phyi rol na 'dug pa'i phyir yul las 'das pa'o //",
    "T03TD3814E:11b-25": "yul dang dus las 'das pa 'di gnyis kyis bsam pa'i khyad par ston pa'i phyir 'chad pa'i gleng gzhi yin no //",
    "T03TD3814E:11b-26": "de bzhin gshegs pa la lta ba la sogs pa ni ji skad du /",
    "T03TD3814E:11b-27": "rin po che'i za ma tog las bcom ldan 'das 'od kyi tog gis /",
    "T03TD3814E:11b-28": "'phags pa 'jam dpal la bka' stsal pa dang /",
    "T03TD3814E:11b-29": "gang bcom ldan 'das chos la lta ba shin tu rnam par dag par gyur pa ni de bzhin gshegs pa la lta ba shin tu rnam par dag pa yin no //",
    "T03TD3814E:11b-30": "gang gi tshe lus kyis ma yin sems kyis ma yin /",
    "T03TD3814E:11b-31": "mi 'dud rab tu mi 'dud khengs par ma yin gus par ma yin par mi gnas par 'dug ste /",
    "T03TD3814E:11b-32": "btang snyoms thob cing rnam par dben pa'i regs kyis sems gnas te /",
    "T03TD3814E:12a-0": "dran pa dang @12a * //",
    "T03TD3814E:12a-1": "ldan zhing shes bzhin du 'dug pa de ni de bzhin gshegs pa la phyag 'tshal ba yin no //",
    "T03TD3814E:12a-2": "gang gi tshe bdag tu sgro 'dogs par mi byed /",
    "T03TD3814E:12a-3": "sangs rgyas su sgro 'dogs par mi byed /",
    "T03TD3814E:12a-4": "mnyam pa nyid yin par mnyam par mi byed /",
    "T03TD3814E:12a-5": "mi mnyam pa nyid yin par mi mnyam par mi byed /",
    "T03TD3814E:12a-6": "rnam par mi byed kyi /",
    "T03TD3814E:12a-7": "sangs rgyas bcom ldan 'das rnams dang lhan cig tu shin tu gcig par byed /",
    "T03TD3814E:12a-8": "sangs rgyas kyi sku yang chos kyi sku yin par rtogs /",
    "T03TD3814E:12a-9": "rang gi lus kyang chos kyi dbyings kyi nang du gtogs par mthong /",
    "T03TD3814E:12a-10": "mthong ba rnams kyang ma yin par ma mthong /",
    "T03TD3814E:12a-11": "rnam par ma mthong /",
    "T03TD3814E:12a-12": "ring bar ma yin /",
    "T03TD3814E:12a-13": "nye bar ma yin pa de ni de bzhin gshegs pa la bsnyen bkur byed pa yin no zhes gsol to //",
    "T03TD3814E:12a-14": "de ltar na lta ba la sogs pa de dag ni rgyu yin no //",
    "T03TD3814E:12a-15": "sems can gyi don ni 'bras bu ste /",
    "T03TD3814E:12a-16": "de dag ni phyis bstan par bya'o //",
    "T03TD3814E:12a-17": "nyon mongs pa med cing kha na ma tho ba med pa'i sku tshe bstod pa yin pa'i phyir /",
    "T03TD3814E:12a-18": "tshe dang ldan pa zhes bya'o //",
    "T03TD3814E:12a-19": "sh'a ri'i bu la sogs pa'i lta ba la sogs pa kun la yang sbyar bar bya'o //",
    "T03TD3814E:12a-20": "mngon du zhugs te mngon du zhugs te zhes rnam pa gnyis 'byung ba ni gsal ba gsal ba bzhin pa'am /",
    "T03TD3814E:12a-21": "'jam po 'jam po zhes bya ba bzhin te /",
    "T03TD3814E:12a-22": "de bzhin gshegs pa la mngon du phyogs pa 'am bshad pa'i don la mngon du phyogs te zhugs pa ni gnas pa'i ched dam spyod pa'i ched du zhugs pa dang gnas so zhes bya ba'i bar du ste /",
    "T03TD3814E:12a-23": "lta ba la sogs pa bstan zin pa'i ngo bo de dag la ji lta ba bzhin du brtson pa'i phyir ro //",
    "T03TD3814E:12a-24": "glegs bam kha cig las 'das shing thal te 'dus par mkhyen nas zhes 'byung ba zhes bya ba der yang yul dang dus las 'das te zhes bya bar rig par bya'o //",
    "T03TD3814E:12a-25": "nyan thos sh'a ri'i bu la sogs pa dag shes rab dang rdzu 'phrul la sogs pas chen po yin no //",
    "T03TD3814E:12a-26": "yang na nyan pas na nyan thos te /",
    "T03TD3814E:12a-27": "gdul bya thams cad do //",
    "T03TD3814E:12a-28": "de dag ni mang ba'i phyir chen po nyid do //",
    "T03TD3814E:12a-29": "'dus pa tshogs par mkhyen nas so //",
    "T03TD3814E:12b-0": "kyang zhes bya ba ni gong du bstan pa'i bcom ldan 'das kyi mdzad pa @12b gsum kho nar zad par 'dir nges par gzung ba'i don yin gyi /",
    "T03TD3814E:12b-1": "nyi khri lnga stong pa la sogs pa las ting nge 'dzin dang rdzu 'phrul dang cho 'phrul la sogs pas gdul bya rnams gzud pa lta bur byas pa ni 'dir ma yin te /",
    "T03TD3814E:12b-2": "gdul bya'i sems kyi rgyud yongs su smin ba chung ngu dang 'bring dang chen po'i mtshan nyid kyi rnam par zhugs zin pa'i phyir ro //",
    "T03TD3814E:12b-3": "yongs su smin pa'i rnam par zhugs zin pa de yang mngon du zhugs pa mngon du zhugs pa zhes bya ba'i tshig gis bstan to //",
    "T03TD3814E:12b-4": "kha cig gis phyi dang nang gi gnas phye nas /",
    "T03TD3814E:12b-5": "bgrod par bya ba gnyis su brtags te mngon du zhugs pa mngon du zhugs pa zhes bya ba byed pa'i tshig gnyis sbyor bar byed pa mi rigs par mthong ste /",
    "T03TD3814E:12b-6": "sgra dang don gnyis mi rigs pa'i phyir ro //",
    "T03TD3814E:12b-7": "sha ra dva ti'i bu khyod ci'i phyir zhes bya ba la sogs pas ni sh'a ri'i bu dus dang yul las 'das te /",
    "T03TD3814E:12b-8": "'ongs pa'i dgongs pa bcom ldan 'das kyis dris pa ni thams cad pas thog mar 'phags pa 'jam dpal la 'ongs pa ni shin tu dgongs pa mchog dang ldan pa yod par 'khor rnams la bstan pa'i phyir ro //",
    "T03TD3814E:12b-9": "thams cad kyi thog ma nyid du 'jam dpal zhes bya ba la sogs pas ni 'jam dpal ni ji lta ba bzhin du de bzhin gshegs pa blta ba la sogs pa ston par mkhas pa'i phyir dang /",
    "T03TD3814E:12b-10": "thog mar 'ongs pa yang yin pa'i phyir /",
    "T03TD3814E:12b-11": "sh'a ri'i bus kyang de 'jam dpal lags so zhes smra'o //",
    "T03TD3814E:12b-12": "mkhyen bzhin du zhes bya ba ni rtag tu mnyam par gzhag pa'i phyir ro //",
    "T03TD3814E:12b-13": "chos kyi sku thob pa dang sangs rgyas nyid du zhugs pa'i 'phags pa 'jam dpal yang de ltar brtson par 'jug pa dang sbyar na nges par dgos pa chen po zhig yod do snyam nas /",
    "T03TD3814E:12b-14": "de bzhin gshegs pa blta ba la sogs pa la 'khor rnams kyi gus pa bskyed pa'i phyir /",
    "T03TD3814E:12b-15": "'jam dpal khyod de bzhin gshegs pa la blta ba la sogs pa bya ba'i phyir /",
    "T03TD3814E:12b-16": "thams cad kyi thog ma nyid du pho brang gi sgor 'dug ces grag na bden nam zhes bka' stsal te /",
    "T03TD3814E:12b-17": "de nyid kyi phyir mi srid pa la grag na zhes bya ba'i sgra sbyor bar mdzad do //",
    "T03TD3814E:13a-0": "ci'i phyir khyod kho na lhag par brtson par byed @13a * //",
    "T03TD3814E:13a-1": "ce na ;",
    "T03TD3814E:13a-2": "ma ngoms pa'i slad du'o zhes bya ba la sogs pa'o //",
    "T03TD3814E:13a-3": "'dis ni shin tu dad pa la sogs pa dang ldan pa nyid bstan te /",
    "T03TD3814E:13a-4": "'di ltar blta ba dang phyag 'tshal ba dang /",
    "T03TD3814E:13a-5": "bsnyen bkur bya ba 'ang 'dod pa mi ngoms te 'ongs pa ji skad du bstan pa'i mtshan nyid rnams kyis ni dad pa dang brtson 'grus shin tu che ba nyid dang lta bas shes rab che ba nyid dang phyag 'tshal bas ni dran pa dang ting nge 'dzin che ba nyid dang bsnyen bkur byed pas ni thams cad kyang che ba nyid yin par bstan to //",
    "T03TD3814E:13a-6": "blta ba la sogs pa la yang ci'i phyir khyod brtson pa nyid du byed ce na /",
    "T03TD3814E:13a-7": "'di ltar bdag de bzhin gshegs pa la blta ba nas bsnyen bkur bya ba'i slad du mchi ba de yang sems can thams cad kyi don gyi slad du ste zhes bya ba gsungs te /",
    "T03TD3814E:13a-8": "'dis ni blta ba la sogs pa ni rgyu nyid yin la /",
    "T03TD3814E:13a-9": "sems can gyi don de ni de'i 'bras bu nyid yin par bstan te /",
    "T03TD3814E:13a-10": "'di ltar de bzhin gshegs pa la blta ba la sogs pa ji lta ba bzhin du ma byas par 'ga' yang sems can gyi don byed nus pa ma yin no //",
    "T03TD3814E:13a-11": "de dag gis rim gyis mngon par shes pa bskyed pas sems can rnams kyi sems 'dzud pa dang dge ba'i rtsa ba bskyed pa dang yongs su smin pa la sogs par byed na /",
    "T03TD3814E:13a-12": "phan pa dang bde ba'i mtshan nyid kyi sems can gyi don byed nus par 'gyur ro //",
    "T03TD3814E:13a-13": "de la phan pa ni theg pa gsum gyis mya ngan las 'das pa la bkod pa'o //",
    "T03TD3814E:13a-14": "bde ba ni lha dang mi'i bde ba la bkod pa ste ;",
    "T03TD3814E:13a-15": "sngar lha dang mi la bkod nas phyis theg pa gsum gyis mya ngan las 'das pa la sbyor bar mdzad do //",
    "T03TD3814E:13a-16": "de ltar ma byas na 'du byed kyi sdug bsngal dang bral bar ma byas pas thugs rje med cing sbyor ba la ma lcogs par 'gyur te /",
    "T03TD3814E:13a-17": "'dir ni de yongs su spang bar bzhed do //",
    "T03TD3814E:13a-18": "de ltar na bdag ni blta bas mi ngoms so zhes bya ba 'dis ni chog par 'dzin pa dang rgyun tu mi sbyor bar byed pa yongs su spangs so //",
    "T03TD3814E:13b-0": "sems can rnams kyi don gyi ched du de bzhin gshegs pa'i thad du 'ongs bas ni ma gus par byed pa dang le lo dang snying rje med pa'i sbyor ba yongs su @13b spangs so //",
    "T03TD3814E:13b-1": "de dag gi sa ni kun rdzob kyi mtshan nyid de dag yin par bstan te /",
    "T03TD3814E:13b-2": "gang zag gis sems pa dang /",
    "T03TD3814E:13b-3": "spyod pa la sogs pa kun tu brtags pa yin par bstan pa'i phyir ro //",
    "T03TD3814E:13b-4": "da ni bcom ldan 'das gal te de bzhin gshegs pa la blta ba dang phyag bgyi ba dang zhes bya ba la sogs pas ni mthong ba'i lam bstan to //",
    "T03TD3814E:13b-5": "de yang skad cig ma bcu drug gi bdag nyid yin te /",
    "T03TD3814E:13b-6": "skad cig ma de dag rim gyis ston par byed do //",
    "T03TD3814E:13b-7": "gal te zhes bya ba ni ji lta zhes bya ba'i tha tshig go //",
    "T03TD3814E:13b-8": "ji ltar bdag gis mthong ba dang zhes bya ba ni rnam pa gang gis zhes bya ste /",
    "T03TD3814E:13b-9": "rnam pa de yang ji lta bu zhe na /",
    "T03TD3814E:13b-10": "de bzhin nyid kyi rnam par zhes gsungs te /",
    "T03TD3814E:13b-11": "dus thams cad du de bzhin du 'dug pas na /",
    "T03TD3814E:13b-12": "de bzhin nyid de ma skyes pa'i gnas skabs bzhin du skye ba'i gnas skabs kyang smig rgyu'i chu bzhin du yod pa ma yin pa'i phyir ro //",
    "T03TD3814E:13b-13": "'phags pa dkon mchog za ma tog las kyang skye ba dang mi skye ba gnyis mnyam pa nyid ni de bzhin nyid do zhes gsungs te /",
    "T03TD3814E:13b-14": "de bzhin nyid kyi rnam pa de'i sgo nas /",
    "T03TD3814E:13b-15": "de bzhin gshegs pa blta bar bya'o //",
    "T03TD3814E:13b-16": "'dis ni de bzhin nyid dang sangs rgyas gnyis dang gzhi dang gnas pa bstan te /",
    "T03TD3814E:13b-17": "rnam pa ni blta bar bya ba las gzhan ma yin pa'i phyir ro //",
    "T03TD3814E:13b-18": "gzhan yin na yang rnam pa nyid du mi rigs par 'gyur ro //",
    "T03TD3814E:13b-19": "gal te de bzhin gshegs pa ni blta bar bya ba yin la /",
    "T03TD3814E:13b-20": "khyod ni lta bar byed pa yin na /",
    "T03TD3814E:13b-21": "gzung ba dang 'dzin pa dang ldan pa'i phyir de bzhin nyid kyi rnam par mthong ba ma yin par 'gyur ro zhe na /",
    "T03TD3814E:13b-22": "de'i phyir mi dmigs pa'i tshul gyis zhes gsungs te /",
    "T03TD3814E:13b-23": "chos thams cad dang de bzhin gshegs pa dang bdag kyang mi dmigs pa ste /",
    "T03TD3814E:13b-24": "de la sbyor zhing mnyam par 'jog pa de'i sgo nas so //",
    "T03TD3814E:13b-25": "ci ste zhe na /",
    "T03TD3814E:13b-26": "de bzhin gshegs pa'i sgra ni chos thams cad kyi de bzhin nyid rtogs pas rab tu phye ba yin pa'i phyir dang /",
    "T03TD3814E:13b-27": "de bzhin gshegs pa yang de bzhin nyid kyi rnam pa yin pa'i phyir la /",
    "T03TD3814E:13b-28": "'jam dpal gyis kyang de ltar mthong ba yin pa'i phyir ro //",
    "T03TD3814E:14a-0": "de lta yin na ni mi dmigs par sbyor @14a * //",
    "T03TD3814E:14a-1": "ba 'grub par 'gyur gyi /",
    "T03TD3814E:14a-2": "gzhan du dmigs pa yod na ni ma yin no //",
    "T03TD3814E:14a-3": "'di ltar de bzhin gshegs pa mthong ba yin /",
    "T03TD3814E:14a-4": "ci'i phyir gzhan du mthong ba yin zhe na /",
    "T03TD3814E:14a-5": "de rjes su dran pa'i dbang gis de bzhin gshegs pa mthong ba yin no //",
    "T03TD3814E:14a-6": "de nyid kyi phyir dran pa ni mthong ba'i byang chub kyi gnas kyi yan lag tu gsungs so //",
    "T03TD3814E:14a-7": "ma mthong ba yang ma yin te /",
    "T03TD3814E:14a-8": "rnam par mi rtog pa'i ye shes yod pa'i phyir ro //",
    "T03TD3814E:14a-9": "gzugs kyi skur ci'i phyir de bzhin gshegs pa blta bar mi bya ste /",
    "T03TD3814E:14a-10": "de ni 'di ltar yum gyi lhums su bltams pa dang /",
    "T03TD3814E:14a-11": "tshal lum bir skyes pa dang /",
    "T03TD3814E:14a-12": "byang chub chen por de bzhin gshegs par gyur pa yin te /",
    "T03TD3814E:14a-13": "der mngon par rdzogs par sangs rgyas pa'i phyir ro zhe na /",
    "T03TD3814E:14a-14": "spros pa'i dra ba 'di thams cad dri za'i grong khyer bzhin du brdzun pa yin pa'i phyir rnam pa de dag gis /",
    "T03TD3814E:14a-15": "de bzhin gshegs pa mthong ba ni yang dag pa mthong ba ma yin te /",
    "T03TD3814E:14a-16": "de'i phyir de bzhin gshegs pa la mi skye ba'i rnam par blta ba nas /",
    "T03TD3814E:14a-17": "dngos po ma mchis pa'i rnam pa'i bar du zhes gsungs so //",
    "T03TD3814E:14a-18": "bar du zhes bya ba'i sgra ni skye ba ma mchis pa'i rnam pa dang /",
    "T03TD3814E:14a-19": "dngos po ma mchis pa'i rnam par de bzhin gshegs pa la blta bar bgyi'o zhes sbyar ro //",
    "T03TD3814E:14a-20": "rnam pa de dag gis bltas na /",
    "T03TD3814E:14a-21": "ji ltar de bzhin gshegs pa ji lta ba bzhin du mthong ba yin zhe na /",
    "T03TD3814E:14a-22": "'dir bshad pa 'bras bu skye na /",
    "T03TD3814E:14a-23": "rgyu dang dus mnyam par skye 'am dus tha dad pa yin /",
    "T03TD3814E:14a-24": "dus mnyam pa yin na ni kun cig car dmigs par 'gyur ba dang rgyu dang 'bras bu dbyer med pa dang /",
    "T03TD3814E:14a-25": "bskal ba yang skad cig gcig tu 'gyur ro //",
    "T03TD3814E:14a-26": "dus tha dad na yang nus pa med pa'i phyir rgyu med pa nyid du 'gyur ro //",
    "T03TD3814E:14a-27": "rgyu med pa yin na ni ltos pa med pa'i phyir /",
    "T03TD3814E:14a-28": "rtag tu yod pa 'am med par thal bar 'gyur ro //",
    "T03TD3814E:14a-29": "de bas na don dam par skye ba zhes bya ba ni 'ga' yang yod pa ma yin no //",
    "T03TD3814E:14a-30": "de ltar gzugs su de bzhin gshegs pa blta bar bya ba ma yin par bstan nas /",
    "T03TD3814E:14a-31": "mtshan du blta bar bya ba ma yin /",
    "T03TD3814E:14b-0": "dpe byad du yang ma yin no zhes @14b bstan pa'i phyir /",
    "T03TD3814E:14b-1": "de bzhin nyid la kun nas 'byung ba ma mchis te /",
    "T03TD3814E:14b-2": "zhes bya ba la sogs pa gsungs so //",
    "T03TD3814E:14b-3": "gzugs kyi skur de bzhin gshegs pa blta ba ma yin na /",
    "T03TD3814E:14b-4": "'o na longs spyod rdzogs pa'i sku mtshan sum cu rtsa gnyis dang /",
    "T03TD3814E:14b-5": "dpe byad bzang po brgyad cu dang ldan pa pha rol tu phyin pa dang tshad med pa la sogs pa theg pa chen po'i 'bras bu la longs spyod pa'i mtshan nyid thun mong ma yin pa thams cad du khyad par du gyur pas bsags pa'i gnas skabs de bzhin gshegs pa yin par lta mod /",
    "T03TD3814E:14b-6": "de skad du mgon po byams pas kyang /",
    "T03TD3814E:14b-7": "thub pa'i sum cu rtsa gnyis mtshan //",
    "T03TD3814E:14b-8": "dpe byad bzang po brgyad cu'i bdag / theg chen longs spyod rdzogs pas na //",
    "T03TD3814E:14b-9": "'di ni longs spyod rdzogs skur bzhed //",
    "T03TD3814E:14b-10": "gang dang gang gi 'dir rgyu gang //",
    "T03TD3814E:14b-11": "mtshan nyid dag ni sgrub byed pa //",
    "T03TD3814E:14b-12": "de dang de ni rab rgyas pa //",
    "T03TD3814E:14b-13": "kun nas 'byung ba'i mtshan nyid yin //",
    "T03TD3814E:14b-14": "zhes gsungs so zhe na /",
    "T03TD3814E:14b-15": "de yang yod pa yin te /",
    "T03TD3814E:14b-16": "'di ltar skye bo bla ma'i drung du 'gro ba dang sdom pa blang ba dang /",
    "T03TD3814E:14b-17": "dngos po bzang po sbyin pa dang //",
    "T03TD3814E:14b-18": "bsad pa las thar bar byed pa dang /",
    "T03TD3814E:14b-19": "yid dam len pa dang /",
    "T03TD3814E:14b-20": "dge ba spel ba la sogs pa rang ji lta ba bzhin du phyag dang zhabs 'khor lo la sogs pa'i mtshan dang /",
    "T03TD3814E:14b-21": "sen mo'i mdog snum ba la sogs pa dpe byad bzang po sgrub par byed pa'i las rnams kun nas 'byung ba ma yin no //",
    "T03TD3814E:14b-22": "de med pa'i phyir de'i 'bras bu mtshan dang dpe byad rnams kyang 'byung ba ma yin no //",
    "T03TD3814E:14b-23": "des na de dag gi sku yang de dag gis khyad par du gyur pa'i ngo bor yod pa ma yin no //",
    "T03TD3814E:14b-24": "de'i phyir de bzhin nyid la kun nas 'byung ba ma mchis te zhes gsungs te /",
    "T03TD3814E:14b-25": "'dis ni 'byung ba'i rgyu bkag go //",
    "T03TD3814E:14b-26": "de bzhin nyid ni 'byung ba 'ang ma lags zhes bya ba 'dis ni mtshan dang dpe byad 'byung ba bkag go //",
    "T03TD3814E:14b-27": "khyad par yang ma lags te zhes bya ba 'dis ni mtshan dang dpe byad med pa'i phyir des khyad par can du gyur pa longs spyod rdzogs pa'i sku bkag go //",
    "T03TD3814E:15a-0": "'o na byang chub kyi phyogs la sogs pa thun mong ma yin pa'i chos rnams su de bzhin gshegs pa la blta bar bya @15a * //",
    "T03TD3814E:15a-1": "mod ce na /",
    "T03TD3814E:15a-2": "de yang mi rung bar yul na mi gnas zhes bya ba la sogs pa gsungs so //",
    "T03TD3814E:15a-3": "yul ni tshul khrims la sogs pa'i phung po'i spyi la bya'o //",
    "T03TD3814E:15a-4": "phyogs ni de'i cha shas te /",
    "T03TD3814E:15a-5": "bag chags kyis mtshams sbyor ba spangs ba'i mtshan nyid shin tu rnam par dag pa mthar phyin pa'i bdag nyid la bya'o //",
    "T03TD3814E:15a-6": "gnas pa ni de nyid la slob pa ste /",
    "T03TD3814E:15a-7": "tha dad pa de dag de bzhin nyid la med pas na /",
    "T03TD3814E:15a-8": "yul na mi gnas phyogs na mi gnas pa yin no //",
    "T03TD3814E:15a-9": "'das pa la sogs pa bkag pas sngon gyi mtha' dang /",
    "T03TD3814E:15a-10": "ma 'ongs pa'i mtha' dang /",
    "T03TD3814E:15a-11": "de ltar byung ba'i spyod pa rnam par dag pa rnams brtsal to //",
    "T03TD3814E:15a-12": "gnyis kyis rab tu phye ba zhes bya ba la gnyis ni bsod nams dang ye shes kyi tshogs kyi mtshan nyid do //",
    "T03TD3814E:15a-13": "des rab tu phye ba ni de las skyes pa dang /",
    "T03TD3814E:15a-14": "de las byung ba zhes bya ba'i bar du yin na de bzhin nyid ni de lta bu ma yin no //",
    "T03TD3814E:15a-15": "gnyis su ma mchis pa ni 'dus ma byas stong pa nyid la sogs pa yin na des rab tu phye ba yang ma yin no //",
    "T03TD3814E:15a-16": "gang gi phyir gnyis su med pas rab tu phye ba ma yin pa de nyid kyi phyir /",
    "T03TD3814E:15a-17": "de bzhin nyid la kun nas nyon mongs pa dang rnam par dag pa la sogs pa med pas na de bzhin nyid ni kun nas nyon mongs par zhes bya ba la sogs pa gsungs so //",
    "T03TD3814E:15a-18": "de nyid kyi phyir rnam par byang ba'i chos rnams mi skye ba dang kun nas nyon mongs pa rnams mi 'gag pa de'i phyir /",
    "T03TD3814E:15a-19": "de bzhin nyid ni mi skye mi 'gag pa ste zhes gsungs so //",
    "T03TD3814E:15a-20": "de ltar lta ba ni spros pa'i tshogs 'di thams cad de bzhin nyid la med pa'i phyir ro zhes bya ba'i tha tshig go //",
    "T03TD3814E:15a-21": "de ltar byas na nyi khri lnga stong pa dang /",
    "T03TD3814E:15a-22": "rdo rje gcod pa dang /",
    "T03TD3814E:15a-23": "sgo mtha' yas pa la sogs pa la /",
    "T03TD3814E:15a-24": "de bzhin gshegs pa blta ba dang /",
    "T03TD3814E:15a-25": "rjes su dran pa bstan pa dang rjes su mthun par 'gyur ro //",
    "T03TD3814E:15a-26": "zla ba sgron ma las kyang /",
    "T03TD3814E:15a-27": "gzugs sum yin mtshan nyid chos min par //",
    "T03TD3814E:15a-28": "rgyal ba'i sras 'di sangs rgyas rjes su dran //",
    "T03TD3814E:15a-29": "gang du sems med 'gro zhing rgyu ba med //",
    "T03TD3814E:15a-30": "de ltar de ni sangs rgyas rjes su dran //",
    "T03TD3814E:15a-31": "zhes gsungs so //",
    "T03TD3814E:15b-0": "bcom ldan 'das kyis mdo sde ni mdo sde gzhan gyi rjes su @15b 'brangs te /",
    "T03TD3814E:15b-1": "khong du chud par bya'o zhes gsungs so //",
    "T03TD3814E:15b-2": "de lta na de bzhin gshegs pa mthong ba dang zhes bya ba ni bstan pa'i rnam pa bzhin du de bzhin gshegs pa lta na yin gyi /",
    "T03TD3814E:15b-3": "de las gzhan du lta na ma yin no zhes nges par gzung bar bya'o //",
    "T03TD3814E:15b-4": "'di dag gis ni rang gi 'dod pa dam bcas pa bsgrubs pa yin no //",
    "T03TD3814E:15b-5": "'di tsam gyis kha cig la gsal bar mi 'gyur bas na de bas na ma lus par khong du chud par bya ba'i ched du 'jam dpal khyod kyis de ltar bltas na ji zhig mthong zhes dris so //",
    "T03TD3814E:15b-6": "dris pa rtogs par bya ba'i ched du /",
    "T03TD3814E:15b-7": "bcom ldan 'das bdag gis de ltar bltas na ci yang mthong ba ma mchis so zhes gsungs so //",
    "T03TD3814E:15b-8": "de nyid ji lta bu yin zhe na de'i phyir /",
    "T03TD3814E:15b-9": "bdag gis chos gang la yang skye ba yang ma mthong zhes gsungs te /",
    "T03TD3814E:15b-10": "ma skyes pa mthong bar mi rigs pa'i phyir ro //",
    "T03TD3814E:15b-11": "ma mthong ba ni de bzhin gshegs pa'i mthong ba yin no zhes bya bar gnas so //",
    "T03TD3814E:15b-12": "de ni rnam grangs kyis zhal gyis bzhes pa ston te /",
    "T03TD3814E:15b-13": "de ltar blta ba dang bsnyen bkur byed pa'i dang tshul can dag sems can du dmigs pa dang /",
    "T03TD3814E:15b-14": "mngon par zhen pa dang bral ba yin na byams pa chen po nye bar gnas te /",
    "T03TD3814E:15b-15": "sems can thams cad yongs su mya ngan las 'da' ba'i go cha dag 'gal ba'i phyir mi 'thad par ston pa ni 'jam dpal khyod kyis de bzhin gshegs pa la /",
    "T03TD3814E:15b-16": "de ltar mthong ba dang de ltar bsnyen bkur byas pa zhes bya ba nas /",
    "T03TD3814E:15b-17": "go cha chen po bgos pa de ni khyod dka' ba byed pa'o zhes bya ba'i bar du gsungs te /",
    "T03TD3814E:15b-18": "phan tshun 'gal zhing mi rigs pa'i don la rjes su brtson par byed pa zhes bya ba'i tha tshig go //",
    "T03TD3814E:15b-19": "sems can thams cad la zhes bya ba ni phung po dang khams dang skye mched kyi mtshan nyid la'o //",
    "T03TD3814E:15b-20": "byams pa chen po zhes bya ba ni mi dmigs pa nyid yin gyi sems can dang chos la dmigs pa gnyis ni chen po nyid du mi 'thad pa'i phyir te /",
    "T03TD3814E:15b-21": "mtshan ma ma spangs pa'i phyir dang rtsol ba yod pa'i phyir dang dbang rnams ma thob pa'i phyir ro //",
    "T03TD3814E:16a-0": "sa brgyad pa la sogs pa mi skye ba'i chos la bzod pa thob pa la ni byams pa chen po lhun gyis grub par 'byung ba @16a * //",
    "T03TD3814E:16a-1": "rnam par smin pa las skyes pa gnas pa 'byung bar 'gyur ro //",
    "T03TD3814E:16a-2": "ci yang med cing zhes bya ba ni sems can la dmigs pa dang chos la dmigs pa dag gis sems can du dmigs pa yod pa ma yin no zhes bya ba'i tha tshig go //",
    "T03TD3814E:16a-3": "sems can du mngon par zhen pa ci yang med cing zhes bya ba ni mi dmigs pa dang mngon par zhen pa med pa gnyis kyis mthong bas spang bar bya ba dang /",
    "T03TD3814E:16a-4": "bsgom pas spang bar bya bar ji ltar rang gi rnam par rtog pa spangs par bstan to //",
    "T03TD3814E:16a-5": "byams pa bsgrub pa'i phyir sems can thams cad yongs su mya ngan las 'da' ba'i phyir zhugs kyang zhes gsungs te /",
    "T03TD3814E:16a-6": "theg pa gsum gyi mya ngan las 'das pa ni gtan du zhi ba bde ba yin te /",
    "T03TD3814E:16a-7": "de nyid bsgrub pa'i ched du lha dang mi'i bde ba la dgod par mdzad do //",
    "T03TD3814E:16a-8": "sems can thams cad kyi ched du zhes bya ba ni sems can rnams kyi don du zhes bya ba'i tha tshig go //",
    "T03TD3814E:16a-9": "go cha ni sngar bstan zin to //",
    "T03TD3814E:16a-10": "khyod mi dmigs pa'i tshul dang zhes bya ba la sogs pas ni mi 'thad pa nyid smos par byed do //",
    "T03TD3814E:16a-11": "de nyid kyi phyir 'gal ba bstan pa'i phyir thams cad du kyang gi sgra smos so //",
    "T03TD3814E:16a-12": "'phags pa 'jam dpal gyis kyang rnam grangs kyis mi 'gal ba 'thad pa zhal gyis bzhes pa'i phyir /",
    "T03TD3814E:16a-13": "ji skad smras pa de de bzhin te zhes bya ba la sogs pa gsungs te /",
    "T03TD3814E:16a-14": "rnam par rtog pa yod na ni gal te sems can mi dmigs na /",
    "T03TD3814E:16a-15": "ji ltar de dag la bde ba nye bar bsgrub pa'i mtshan nyid byams pa la nye bar gnas par byed ces bya ba'i skyon 'dir 'gyur gyi /",
    "T03TD3814E:16a-16": "gang gi tshe lhun gyis grub par 'byung ba dmigs pa med pa'i zhi gnas dang /",
    "T03TD3814E:16a-17": "lhag mthong skyes pa de'i tshe ji ltar goms pa bzhin du lhun gyis grub pa zag pa med pa'i chos thams cad 'byung bar 'gyur ro //",
    "T03TD3814E:16a-18": "de bas na byams pa chen po dang sems can mya ngan las 'da' ba'i go cha dang sems can mi dmigs pa dang mngon par zhen pa med pa rnams cung zad kyang 'gal ba 'am mi 'thad pa med do //",
    "T03TD3814E:16a-19": "de ltar na chos kyi dbyings rtogs pa'i bdag nyid mthong ba'i lam la yang cung zad kyang skyon med do zhes rnam grangs kyis khas blangs pa bstan to //",
    "T03TD3814E:16b-0": "@16b da ni chen po nyid bstan pa'i phyir /",
    "T03TD3814E:16b-1": "go cha de ni ji ltar bdag gis sems can gyi khams zhes bya ba la sogs pa smos te /",
    "T03TD3814E:16b-2": "de ltar go cha bgos te /",
    "T03TD3814E:16b-3": "sems can gyi khams sems can gyi rigs 'khor bar gtogs pa rnams /",
    "T03TD3814E:16b-4": "bri ba 'am mya ngan las 'das pa gnas pa rnams gang bar bya zhes bya ba'i sems can gyi khams nyid dmigs su med pa'i phyir /",
    "T03TD3814E:16b-5": "bri ba nyid dang gang ba nyid yod pa ma yin no //",
    "T03TD3814E:16b-6": "yongs su brtag pa bzung ste /",
    "T03TD3814E:16b-7": "gal te zhes bya ba la sogs pas ni de nyid ston par byed de /",
    "T03TD3814E:16b-8": "de ni gsal ba yin no //",
    "T03TD3814E:16b-9": "rnam pa 'di dag tsam gyis ci'i phyir bri ba med pa nyid dang gang ba nyid du mi mngon zhe na /",
    "T03TD3814E:16b-10": "'dir gtan tshigs ni sems can dben pa dang zhes gsungs te /",
    "T03TD3814E:16b-11": "sems can stong pa nyid kyi phyir ro zhes bya ba'i tha tshig ste /",
    "T03TD3814E:16b-12": "de bzhin nyid la sems can 'ga' yang dmigs su med do //",
    "T03TD3814E:16b-13": "de nyid kyang ci'i phyir zhe na /",
    "T03TD3814E:16b-14": "sems can sems can ma yin pa'i phyir te zhes gsungs te /",
    "T03TD3814E:16b-15": "sems can gyi mtshan nyid phung po dang khams dang /",
    "T03TD3814E:16b-16": "skye mched dang bdag la sogs pa gzhan yang rung ba med pa'i phyir ro zhes bya ba'i tha tshig go //",
    "T03TD3814E:16b-17": "nam mkha' bzhin du che ba nyid bstan zin to //",
    "T03TD3814E:16b-18": "da ni 'o na ni byang chub tu mngon par rdzogs par sangs rgyas nas zhes bya ba la sogs pas mtha' med pa nyid 'dri bar byed do //",
    "T03TD3814E:16b-19": "de ni zhes bya ba ni sems can med na zhes bya ba yin te /",
    "T03TD3814E:16b-20": "chos nyan pa med pas chos ston pa mi 'thad na /",
    "T03TD3814E:16b-21": "sangs rgyas kyi mdzad pa yod pa ma yin pas bla na med pa yang dag par rdzogs par byang chub pa don med par 'gyur ro zhe na /",
    "T03TD3814E:16b-22": "lan ni gang gi tshe sems can shin tu mi dmigs pa de'i tshe zhes bya ba la sogs pa yin te /",
    "T03TD3814E:16b-23": "gang gi tshe sngon gyi mtha' dang phyi ma'i mtha' dang da ltar gyi dngos po med pas sems can mi dmigs pa de'i tshe /",
    "T03TD3814E:16b-24": "'dir su zhig mngon par rdzogs par 'tshang rgya su la chos bstan par bya ste /",
    "T03TD3814E:16b-25": "mngon par rdzogs par 'tshang rgya ba dang /",
    "T03TD3814E:16b-26": "chos 'chad pa dang nyan pa gang yang med do zhes bya ba'i tha tshig go //",
    "T03TD3814E:16b-27": "de ci'i phyir zhe na zhes bya ba ni ci'i phyir na /",
    "T03TD3814E:17a-0": "sems can de dag shin tu dmigs su med @17a * //",
    "T03TD3814E:17a-1": "pa yin /",
    "T03TD3814E:17a-2": "gang gis na mngon par rdzogs par 'tshang rgya ba la sogs pa 'ga' yang med ce na /",
    "T03TD3814E:17a-3": "de'i phyir 'di ltar chos thams cad ces bya ba la sogs pa gsungs so //",
    "T03TD3814E:17a-4": "'dis ni gtan tshigs bstan te /",
    "T03TD3814E:17a-5": "gzugs la sogs pa'i chos de dag thams cad sngon gyi mtha' la sogs pa med pa'i phyir /",
    "T03TD3814E:17a-6": "shin tu mi dmigs pa yin no //",
    "T03TD3814E:17a-7": "mtha' med pa bstan zin to //",
    "T03TD3814E:17a-8": "da ni 'jam dpal gang gi tshe chos thams cad shin tu mi dmigs pa zhes bya ba la sogs pas dpag tu med pa nyid 'dri'o //",
    "T03TD3814E:17a-9": "de'i tshe zhes bya bas ni 'das ma thag par chos thams cad mi dmigs pa de'i tshe zhes ston to //",
    "T03TD3814E:17a-10": "ci zhes bya ba ni gtan tshigs ci zhe 'am /",
    "T03TD3814E:17a-11": "ci zhes 'dri ba tsam yin no //",
    "T03TD3814E:17a-12": "da ni zhes bya ba ni sems can dpag tu yod pa 'dri ba'i tshe'o //",
    "T03TD3814E:17a-13": "sems can du yang 'dogs sam zhes bya ba ni rnam par 'jog gam zhes 'dir tshig zur du 'dod do //",
    "T03TD3814E:17a-14": "yang gal te zhes bya ba ni ci ste zhes bya ba'i don to //",
    "T03TD3814E:17a-15": "'ga' zhig ces bya ba ni sems can dpag tu med pa shes par 'dod pa'o //",
    "T03TD3814E:17a-16": "gang dag yin zhes bya ba ni sems can du dpag tu yod pa gang zhes bya ba'o //",
    "T03TD3814E:17a-17": "de skad 'dri na de la khyod kyis ji skad bya zhes bya ba ni gal te phung po la sogs pa'i chos tsam du zad do //",
    "T03TD3814E:17a-18": "sems can gdags su med na zhes dgongs so //",
    "T03TD3814E:17a-19": "lan du de skad 'dri ba de la bdag gis zhes bya ba la sogs pa gsungs so //",
    "T03TD3814E:17a-20": "sangs rgyas kyi chos gang dag yin zhes bya ba 'dis ni nam mkha' bzhin du sems can dpag tu med par bstan te /",
    "T03TD3814E:17a-21": "nam mkha' bzhin du sangs rgyas kyi chos rnams dpag tu med pa'i phyir ro //",
    "T03TD3814E:17a-22": "de skad du yang nyi khri lnga stong pa la sogs pa las dpag tu med pa nyid du bstan te /",
    "T03TD3814E:17a-23": "nam mkha' dpag tu med pas na gzugs dpag tu med do //",
    "T03TD3814E:17a-24": "gzugs dpag tu med pas na shes rab kyi pha rol tu phyin pa dpag tu med do zhes bya ba la sogs pa gsungs te /",
    "T03TD3814E:17a-25": "de las gzhan par dpag pa yang bkag pa'i phyir ro //",
    "T03TD3814E:17a-26": "ji skad du de bzhin gshegs pa bsam gyis mi khyab pa gsang ba'i mdo las /",
    "T03TD3814E:17b-0": "@17b mi rnams gang zhig sangs rgyas chos //",
    "T03TD3814E:17b-1": "nam mkha' 'dra ba'i bdag nyid la /",
    "T03TD3814E:17b-2": "pha mtha' rtogs par 'dod pa ni //",
    "T03TD3814E:17b-3": "de ni 'grub par mi 'gyur ro //",
    "T03TD3814E:17b-4": "sangs rgyas dang ni chos rnams kyi //",
    "T03TD3814E:17b-5": "dper ni ji tsam 'ga' byed pa //",
    "T03TD3814E:17b-6": "sangs rgyas dag dang de mi mthun //",
    "T03TD3814E:17b-7": "de dag rgyal ba smos par byed //",
    "T03TD3814E:17b-8": "sangs rgyas chos dang mnyam pa gang //",
    "T03TD3814E:17b-9": "dpe ni de la gcig yod pa //",
    "T03TD3814E:17b-10": "nam mkha'i khams su bstan pa ste //",
    "T03TD3814E:17b-11": "de yi tshad ni gang na'ang med //",
    "T03TD3814E:17b-12": "nam mkha'i khams ni ji tsam par //",
    "T03TD3814E:17b-13": "rgyal ba'i tshul khrims de tsam yin //",
    "T03TD3814E:17b-14": "bsam gtan shes rab ye shes dang //",
    "T03TD3814E:17b-15": "rnam grol ye shes mthong ba dang //",
    "T03TD3814E:17b-16": "zhes bya ba la sogs pa gsungs so //",
    "T03TD3814E:17b-17": "gal te de lta na nyi khri lnga stong pa la sogs pa bzhin du 'dir yang nam mkha' bzhin du sems can dpag tu med pa yin zhes ci'i phyir ma gsungs /",
    "T03TD3814E:17b-18": "gzhan du ci dgos she na /",
    "T03TD3814E:17b-19": "'di yang gsal ba kho na yin te /",
    "T03TD3814E:17b-20": "nyi khri lnga stong par ni rgyas par bstan la /",
    "T03TD3814E:17b-21": "'dir ni mdor bstan te /",
    "T03TD3814E:17b-22": "tshig nyung yang don mang ba yin no //",
    "T03TD3814E:17b-23": "de ltar bstan pa'i dgongs pa ni 'di yin te /",
    "T03TD3814E:17b-24": "sems can dpag tu med pa la dmigs pa'i byang chub kyi sems dang /",
    "T03TD3814E:17b-25": "tshad med pa la sogs pa rgyu nam mkha' bzhin pa las sangs rgyas kyi chos 'bras bur gyur pa rnams de tsam kho nar mngon par grub pa yin no zhes shes par bya ba'i phyir ro //",
    "T03TD3814E:17b-26": "dpag tu med pa bstan zin to //",
    "T03TD3814E:17b-27": "da ni tshad med pa brjod par bya ba ni sems tsan gyi khams kyi tshad ji tsam zhes 'dri na zhes bya ba yin no //",
    "T03TD3814E:17b-28": "sangs rgyas kyi yul gyi tshad ji tsam pa de tsam mo zhes bgyi'o zhes bya ba ni sangs rgyas kyi yul ni rnam pa lnga'i bdag nyid de /",
    "T03TD3814E:17b-29": "de yang so sor yongs su ma chad cing tshad med pa yin no //",
    "T03TD3814E:17b-30": "de bas na sems can gyi khams tshad med pa yin no zhes gsungs so //",
    "T03TD3814E:17b-31": "khams lnga gang zhe na /",
    "T03TD3814E:17b-32": "sems can gyi khams rnam pa thams cad dang /",
    "T03TD3814E:17b-33": "'jig rten gyi khams dang chos kyi khams dang /",
    "T03TD3814E:17b-34": "gdul bya'i khams dang /",
    "T03TD3814E:17b-35": "gdul bya'i thabs kyi khams so //",
    "T03TD3814E:17b-36": "gal te dpag tu med pa nyid dang /",
    "T03TD3814E:18a-0": "tshad med pa nyid la tha dad @18a * //",
    "T03TD3814E:18a-1": "du byar ci yod /",
    "T03TD3814E:18a-2": "gang gis na gnyis bstan zhe na /",
    "T03TD3814E:18a-3": "de bzhin nyid la ni ci yang med do //",
    "T03TD3814E:18a-4": "gzhan du ni tha dad pa nyid yod de 'di ltar /",
    "T03TD3814E:18a-5": "sems can ji snyed yod ces bya ba ni rdzas 'di ji snyed cig la sems can zhes tha snyad 'dogs /",
    "T03TD3814E:18a-6": "cig cig la 'am /",
    "T03TD3814E:18a-7": "'on te gnyis la 'am /",
    "T03TD3814E:18a-8": "'on te mang po la gang gi tshe phung po lnga la 'jig rten zhes brjod na 'jig rten dang sems can don tha dad pa med par brjod pa yin no //",
    "T03TD3814E:18a-9": "sems can zhes brjod par bya ba phung po lngar dpag tu yod pa'i tshad ji tsam zhe na /",
    "T03TD3814E:18a-10": "dper na 'dzam bu'i gling gi mi rnams kyi tshad ni khru phyed dang khru bzhi'o zhes bya ba la sogs pa lta bu ste /",
    "T03TD3814E:18a-11": "yul 'di lta bu la ni dpag pa'i sgra sbyar bar 'os pa ma yin no //",
    "T03TD3814E:18a-12": "'dir ni 'jig rten gyi khams la sogs pas sems can gyi khams kyi tshad shes par 'dod do //",
    "T03TD3814E:18a-13": "tshad med pa bstan zin to //",
    "T03TD3814E:18a-14": "nyi khri lnga stong pa la sogs pa las ni thog mar tshad med pa de'i 'og tu dpag tu med pa phyis mtha' med pa 'byung la //",
    "T03TD3814E:18a-15": "'dir go rims bzlog pa ni snga phyir mngon par zhen pa bsal ba'i don du rig par bya'o //",
    "T03TD3814E:18a-16": "de ltar yang nyi khri lnga stong pa la sogs pa dang /",
    "T03TD3814E:18a-17": "mngon par rtogs pa'i rgyan las kyang /",
    "T03TD3814E:18a-18": "bden pa'i rnam pa go rims bzhin du bstan te /",
    "T03TD3814E:18a-19": "de ni brgyad dang bdun dang lnga //",
    "T03TD3814E:18a-20": "bcu drug tu ni bstan pa ste //",
    "T03TD3814E:18a-21": "rgyu dang lam dang sdug bsngal dang //",
    "T03TD3814E:18a-22": "'gog pa dag la go rims bzhin //",
    "T03TD3814E:18a-23": "'dir yang 'og nas yul gcig na //",
    "T03TD3814E:18a-24": "sangs rgyas bcom ldan 'das zhes bya //",
    "T03TD3814E:18a-25": "zhes bya ba la sogs pas go rims med pa bzhin du gsal bar ston par 'gyur ro //",
    "T03TD3814E:18a-26": "da ni shes rab kyi pha rol tu phyin pa la gnas pa ston par byed de /",
    "T03TD3814E:18a-27": "yang la la zhig 'di skad du sems can gyi khams gang du gtogs zhes 'dri na zhes bya ba la sogs pa ni rnam pa thams cad du de'i bdag nyid kyi ngo bo gang yin pa yin nam /",
    "T03TD3814E:18a-28": "gang du gtogs she na /",
    "T03TD3814E:18a-29": "'dir lan ni skye ba med pa bsam gyis mi khyab pa dag tu gtogs par gtogs so zhes bya ba yin te /",
    "T03TD3814E:18a-30": "skye ba med pa dngos po med pa nyid yin no //",
    "T03TD3814E:18b-0": "bsam @18b gyis mi khyab pa ni rnam par rig par bya ba nyid ma yin pa'o //",
    "T03TD3814E:18b-1": "tshul de lta bu'i skye ba med pa dang bsam gyis mi khyab pa ni gang du yang gtogs pa med do //",
    "T03TD3814E:18b-2": "de dang tha mi dad pa'i mtshan nyid sems can gyi khams kyang gang du yang gtogs pa med do zhes bya ba'i tha tshig go //",
    "T03TD3814E:18b-3": "sems can gyi khams ci la gnas zhes 'dri na zhes bya ba ni gnas gang la zhe 'am /",
    "T03TD3814E:18b-4": "dmigs pa gang la gnas shing 'dug ci la gnas zhes bya ba yin no //",
    "T03TD3814E:18b-5": "'dir lan ni skye ba med pa'i khams ci la gnas pa zhes bya ba la sogs pa yin no //",
    "T03TD3814E:18b-6": "skye ba med pa'i bdag nyid kyi khams ni skye ba med pa'i khams so //",
    "T03TD3814E:18b-7": "de'i mtshan nyid ni bstan zin to //",
    "T03TD3814E:18b-8": "de dag dngos po med pa nyid kyis na gang la yang gnas pa med pa'i phyir /",
    "T03TD3814E:18b-9": "sems can gyi khams de yang mtshan nyid gcig ste /",
    "T03TD3814E:18b-10": "gang la yang gnas pa med do zhes bya ba'i tha tshig go //",
    "T03TD3814E:18b-11": "'jam dpal khyod gang gi tshe shes rab kyi pha rol tu phyin pa sgom pa zhes bya ba la /",
    "T03TD3814E:18b-12": "rnam pa thams cad shes pa 'am shes pa'i mchog ni shes rab bo //",
    "T03TD3814E:18b-13": "shes rab de mchog nyid dang /",
    "T03TD3814E:18b-14": "dam pa'i dngos po dang /",
    "T03TD3814E:18b-15": "phul du byung ba nyid ni shes rab kyi pha rol tu phyin pa zhes bya'o //",
    "T03TD3814E:18b-16": "nges pa'i tshig 'di ni rigs pa nyid yin te /",
    "T03TD3814E:18b-17": "skyon med pa'i phyir dang /",
    "T03TD3814E:18b-18": "bcom ldan 'das kyis kyang bstan pa'i phyir ro //",
    "T03TD3814E:18b-19": "brgyad stong pa las kyang /",
    "T03TD3814E:18b-20": "bcom ldan 'das bsam gyis mi khyab pa de ni shes rab bo //",
    "T03TD3814E:18b-21": "mchog tu bsam gyis mi khyab pa de shes rab yin te /",
    "T03TD3814E:18b-22": "dge ba'i rtsa ba gang thams cad mkhyen pa nyid du yongs su sngo bar byed pa'o //",
    "T03TD3814E:18b-23": "bcom ldan 'das kyis bka' stsal pa /",
    "T03TD3814E:18b-24": "kun dga' bo de bas na shes rab de mchog nyid yin pa'i phyir /",
    "T03TD3814E:18b-25": "pha rol tu phyin pa'i ming thob par 'gyur ro zhes bya ba la sogs pa gsungs te /",
    "T03TD3814E:18b-26": "'di ltar shes rab 'di ni yang dag pa ma yin pa kun brtags par sgro 'dogs par mi byed cing chos thams cad ma skyes pa la chags pa dang bral zhing rtog pa'i ngo bo thams cad bcom pa don dam pa yin te /",
    "T03TD3814E:19a-0": "de las gzhan pa yod pa ma yin pa'i don can gyi shes rab las phul du byung ba yin pa'i phyir @19a * //",
    "T03TD3814E:19a-1": "mchog yin no //",
    "T03TD3814E:19a-2": "'dis yongs su zin pa'i sbyin pa la sogs pa yang /",
    "T03TD3814E:19a-3": "des yongs su ma zin pa'i sbyin pa la sogs pa las mchog yin no //",
    "T03TD3814E:19a-4": "mchog yin pa'i phyir yang pha rol tu phyin pa'i ming 'thob pa yin te kun mchog yin no //",
    "T03TD3814E:19a-5": "de'i tshe ci la gnas te zhes bya ba ni dmigs pa gang la sems 'dug ces bya ba'o //",
    "T03TD3814E:19a-6": "bdag shes rab kyi pha rol tu phyin pa sgom pa de'i tshe /",
    "T03TD3814E:19a-7": "mi gnas par shes rab kyi pha rol tu phyin pa sgom pa lags so zhes bya ba ni shes rab kyi pha rol tu phyin pa la ni gang la gnas shing gang gis ji ltar de bsgom par 'gyur ba'i gnas par bya ba 'ga' yang yod pa ma yin te /",
    "T03TD3814E:19a-8": "chos thams cad shin tu ma skyes pa'i phyir ro //",
    "T03TD3814E:19a-9": "shes rab kyi pha rol tu phyin pa'i mtshan nyid ni chags pa med pa yin pa'i phyir ro //",
    "T03TD3814E:19a-10": "gal te yang 'ga' zhig la gnas pa yod na ni /",
    "T03TD3814E:19a-11": "de'i tshe log pa'i shes pa yin pas /",
    "T03TD3814E:19a-12": "shes rab kyi pha rol tu phyin pa bsgom par ga la 'gyur /",
    "T03TD3814E:19a-13": "don 'di gsal bar bya ba'i phyir /",
    "T03TD3814E:19a-14": "'jam dpal mi gnas pa la shes rab kyi pha rol tu phyin pa bsgom du yang ci yod ces dris so //",
    "T03TD3814E:19a-15": "'dis ni 'khor gyi nang du 'di skad bstan te /",
    "T03TD3814E:19a-16": "gal te dngos po goms par bya ba 'am /",
    "T03TD3814E:19a-17": "bsgom par bya ba de la sems rgyun du ma bzhag na ji ltar bsgoms pa yin zhes bya ba yin no /",
    "T03TD3814E:19a-19": "// / bam po gnyis pa //",
    "T03TD3814E:19a-20": "'jam dpal gyis kyang gang ci la yang mi gnas pa de nyid ces bya ba la sogs pas 'di skad bstan te /",
    "T03TD3814E:19a-21": "gang ci la yang mi gnas pa nyid ni shes rab kyi pha rol tu phyin pa chags pa med pa'i mtshan nyid yin te /",
    "T03TD3814E:19a-22": "mi gnas pa las gzhan du bsgom pa yod pa ma yin no //",
    "T03TD3814E:19a-23": "shes rab kyi pha rol tu phyin pa la gnas par bstan zin te /",
    "T03TD3814E:19a-24": "'di nyid la gnas pa'i byang chub sems dpa' ni sangs rgyas nyid du nges pa yin no //",
    "T03TD3814E:19a-25": "len pa med pa dang gtong ba med pa la sogs pa brjod par bya'o //",
    "T03TD3814E:19a-26": "de'i tshe khyod gang gi tshe shes rab kyi pha rol tu phyin pa sgom pa de'i tshe /",
    "T03TD3814E:19a-27": "khyod kyi dge ba'i rtsa ba pha rol tu phyin pa la sogs pa 'phel zhing rgyas par 'gyur ba dang /",
    "T03TD3814E:19b-0": "lam gyi @19b sgras de las gzhan pa dag 'bri zhing 'grib par 'gyur zhes bya bar blta'o //",
    "T03TD3814E:19b-1": "lan ni de'i tshe bdag gi dge ba'i rtsa ba 'phel ba 'am /",
    "T03TD3814E:19b-2": "'bri bar 'gyur ba ci yang ma mchis so zhes bya ba yin te /",
    "T03TD3814E:19b-3": "ci'i phyir zhe na /",
    "T03TD3814E:19b-4": "dge ba'i rtsa ba 'phel ba dang mi dge ba zad ba ni shes rab kyi pha rol tu phyin pa bsgom pa dang 'gal ba med kyi /",
    "T03TD3814E:19b-5": "'dir ni yongs su len pa dang gtong ba'i bsam pa la dgongs pa yin te /",
    "T03TD3814E:19b-6": "rlom pa'i bdag nyid pas na bsgom pa dang 'gal ba'i phyir ro //",
    "T03TD3814E:19b-7": "de nyid kyi phyir don 'di nyid 'og nas /",
    "T03TD3814E:19b-8": "bcom ldan 'das gang la chos 'ga' zhig 'phel ba dang 'grib pa mchis na zhes bya ba la sogs pas ston par byed do //",
    "T03TD3814E:19b-9": "sbyin pa la sogs pa'i chos 'ga' zhig 'phel ba 'am /",
    "T03TD3814E:19b-10": "ser sna la sogs pa bri'o zhes gang la bsam pa yod pa de la ni shes rab kyi pha rol tu phyin pa'i sgom pa yod pa ma yin no //",
    "T03TD3814E:19b-11": "de ci'i phyir zhe na de'i phyir /",
    "T03TD3814E:19b-12": "de ni shes rab kyi pha rol tu phyin pa sgom pa ma lags te zhes bya ba la sogs pa gsungs so //",
    "T03TD3814E:19b-13": "gang la chos 'ga'i dngos po 'phel ba'i phyir ram /",
    "T03TD3814E:19b-14": "'bri ba'i phyir nye bar gnas shing 'jug pa de ni sgom pa ma yin par rig par bya'o //",
    "T03TD3814E:19b-15": "de ltar 'gal ba'i chos dang ldan pa sgom pa las log par bstan nas sgom pa dang rjes su mthun pa rjes su 'gro ba bstan pa'i phyir /",
    "T03TD3814E:19b-16": "bcom ldan 'das gang so so'i skye bo'i chos rnams kyang mi spong la zhes bya ba la sogs pa gsungs te /",
    "T03TD3814E:19b-17": "so so'i skye bo'i chos 'dod chags la sogs pa mi spong mi sel la /",
    "T03TD3814E:19b-18": "sangs rgyas kyi chos stobs la sogs pa mi len mi 'dzin pa de shes rab kyi pha rol tu phyin pa sgom pa lags so //",
    "T03TD3814E:19b-19": "de ci'i slad du zhe na zhes bya ba ni de ltar len pa med pa dang gtong ba med pa'i gtan tshigs gang yin snyam pa la /",
    "T03TD3814E:19b-20": "gtan tshigs bstan pa'i phyir /",
    "T03TD3814E:19b-21": "bcom ldan 'das 'di ltar shes rab kyi pha rol tu phyin pa sgom pa ni zhes bya ba la sogs pa gsungs te /",
    "T03TD3814E:19b-22": "chos thams cad mi dmigs pa'i ngo bor shes rab kyi pha rol tu phyin pa la gnas pas chos gang la spang ba 'am blang bar bya /",
    "T03TD3814E:20a-0": "blang ba la sogs par 'gyur ba ni skyon @20a * //",
    "T03TD3814E:20a-1": "dang yon tan mthong ba las 'gyur ba yin gyi gzhan du ni ma yin no //",
    "T03TD3814E:20a-2": "shes rab kyi pha rol tu phyin pa sgom pa 'di ni skyon dang yon tan gnyis mi dmigs pa yin te /",
    "T03TD3814E:20a-3": "gtang ba 'am gzung ba gar yang yod pa ma yin no //",
    "T03TD3814E:20a-4": "de nyid kyi gtan tshigs bsdu bar bcom ldan 'das gang 'khor ba'i skyon du yang mi mchi la zhes bya ba la sogs pa gsungs te /",
    "T03TD3814E:20a-5": "gang 'khor ba'i skyon 'dod chags la sogs pas byas pa skye ba dang rga shi la sogs pa dang mya ngan las 'das pa'i yon tan stobs dang mi 'jigs pa la sogs pa byang chub kyi phyogs bsgoms pas byas pa rnams su mi mchi zhing mi sems pa de shes rab kyi pha rol tu phyin pa sgom pa lags so //",
    "T03TD3814E:20a-6": "de ci'i phyir zhe na zhes bya ba de ni de nyid kyang ci'i phyir zhes dogs pa la bcom ldan 'das 'di ltar 'khor ba nyid kyang re zhig mi mthong na zhes bya ba la sogs pa gsungs so //",
    "T03TD3814E:20a-7": "'khor ba nyid kyang re zhig ces bya ba ni skyon la ltos te /",
    "T03TD3814E:20a-8": "re zhig mi mthong ba'o //",
    "T03TD3814E:20a-9": "mya ngan las 'das pa nyid kyang re zhig mi dmigs na zhes bya ba 'dir yang re zhig ces bya ba'i rim pa ni yon tan la ltos pa'o //",
    "T03TD3814E:20a-10": "de dag ni rang gis mi dmigs pa'i don la nye bar gtod pa yin te /",
    "T03TD3814E:20a-11": "de'i ched du bris pa'i phyir ro //",
    "T03TD3814E:20a-12": "bcom ldan 'das gang chos gang la yang blang ba 'am zhes bya ba la sogs pa gsungs pa ni mjug sdud pa'o //",
    "T03TD3814E:20a-13": "sangs rgyas kyi chos gang la yang blang ba 'am gzung ba zhes bya ba la tha dad pa 'ga' zhig gis blang ba ni blang ba'o //",
    "T03TD3814E:20a-14": "tha dad pa med par de'i bdag nyid du gyur pa ni gzung ba ste /",
    "T03TD3814E:20a-15": "blang ba dang gzung ba gnyis lhan cig tu smos pa'i phyir don de ltar dbye'o //",
    "T03TD3814E:20a-16": "lam gyi sgra ni thams cad du phan tshun ltos pa'o //",
    "T03TD3814E:20a-17": "so so'i skye bo'i chos 'dor zhing nges par 'byung ba ste /",
    "T03TD3814E:20a-18": "ma mchis zhes bya ba ni thams cad du sbyar ro //",
    "T03TD3814E:20a-19": "blang ba med pa dang dor ba med pa la sogs pa bstan zin to //",
    "T03TD3814E:20a-20": "da ni byams pa la sogs pa dang stong pa nyid brjod par bya'o //",
    "T03TD3814E:20a-21": "tshad med pa la sogs pa dang stong pa nyid de yang ji lta ba bzhin du mdor bstan pa'i phyir /",
    "T03TD3814E:20b-0": "bcom @20b ldan 'das gang chos gang la yang 'grib pa dang zhes bya ba la sogs pa gsungs so //",
    "T03TD3814E:20b-1": "chos gang la yang zhes bya ba ni rang gi mi mthun pa'i phyogs zhe sdang la sogs pa dang lta bas byas pa dag 'grib cing zad pa dang /",
    "T03TD3814E:20b-2": "tshad med pa la sogs pa dang /",
    "T03TD3814E:20b-3": "stong pa nyid sgom pa rnams 'phel zhing lhag par rgyas par gyur pa'i dngos po gang mi dmigs pa de shes rab kyi pha rol tu phyin pa sgom pa lags so //",
    "T03TD3814E:20b-4": "de yang ci'i phyir zhe na /",
    "T03TD3814E:20b-5": "de'i phyir bcom ldan 'das skye ba ma mchis pa la 'grib pa dang 'phel ba ma mchis pa'i slad du'o zhes gsungs te /",
    "T03TD3814E:20b-6": "skye ba ma mchis pa ni de bzhin nyid de /",
    "T03TD3814E:20b-7": "de la ni 'grib ba med 'phel ba med de /",
    "T03TD3814E:20b-8": "dus thams cad du de bzhin du 'dug pa'i phyir dang 'dus ma byas yin pa'i phyir ro //",
    "T03TD3814E:20b-9": "de bas na mi mthun pa'i phyogs 'grib pa med la gnyen po 'phel ba med do //",
    "T03TD3814E:20b-10": "'gog pa la yang mi rtog pas na shes rab kyi pha rol tu phyin pa sgom pa yin no zhes bstan pa'i phyir /",
    "T03TD3814E:20b-11": "bcom ldan 'das gang chos gang yang zhes bya ba la sogs pa gsungs te /",
    "T03TD3814E:20b-12": "rnam par bya ba'i chos skye ba dang /",
    "T03TD3814E:20b-13": "nyon mongs pa'i kun nas nyon mongs pa la sogs pa 'gag par rlom pa de lta bu yang sgom pa gang la yod pa ma yin pa de shes rab kyi pha rol tu phyin pa sgom pa lags so //",
    "T03TD3814E:20b-14": "de ltar gang gis dngos por rtog pa bsal nas 'bras bu la rtog pa bsal ba'i phyir /",
    "T03TD3814E:20b-15": "bcom ldan 'das gang chos gang la yang ji ltar rang gi gnas ngan len dang /",
    "T03TD3814E:20b-16": "de'i kun tu rmongs pa rnams 'grib ba'am rnam par byang ba'i yon tan rnams rgyas par mi bgyid cing bcom ldan 'das gang de ltar sgom zhing sems bskyed pa de shes rab kyi pha rol tu phyin pa sgom pa lags so //",
    "T03TD3814E:20b-17": "de ltar rgyun du sems bskyed pa de nyid shes rab kyi pha rol tu phyin pa sgom pa lags so //",
    "T03TD3814E:20b-18": "tshad med pa la sogs pa dang stong pa nyid bstan zin to //",
    "T03TD3814E:20b-19": "da ni sangs rgyas nyid 'thob pa brjod pa ni bcom ldan 'das gzhan yang zhes bya ba la sogs pa yin te /",
    "T03TD3814E:21a-0": "stobs dang mi 'jigs pa la sogs pa sangs rgyas kyi chos gang yin pa de dag ni bsam gyis mi khyab pa'i chos yin te @21a * //",
    "T03TD3814E:21a-1": "bsam par mi nus pa'i phyir ro //",
    "T03TD3814E:21a-2": "nyi tshe ba'i so so'i skye bo dang nyan thos la sogs pa'i chos yin te nyi tsher zhugs pa'i phyir ro //",
    "T03TD3814E:21a-3": "mi smon pa ni 'dod pa med pa'o //",
    "T03TD3814E:21a-4": "nyi tshe ba smos pa ni mi smon pas khyad par bstan pa'i phyir ro //",
    "T03TD3814E:21a-5": "de ni gnyis kar rtog pa dang bral ba'i dbu ma'i lam bstan pa yin no //",
    "T03TD3814E:21a-6": "tshig gi zla bstan pa kun la yang de bzhin du rig par bya'o //",
    "T03TD3814E:21a-7": "mi smon pa yang rnam pa gsum ste /",
    "T03TD3814E:21a-8": "dgos pa med pa'i phyir dang le lo yod pa'i phyir dang mi nus pa'i phyir ro //",
    "T03TD3814E:21a-9": "'on kyang bcom ldan 'das gang la smon pa dang zhes bya ba la sogs pas ni rnam pa tha ma nyid bstan te /",
    "T03TD3814E:21a-10": "de yang mchog yin pa nyid kyis sangs rgyas nyid ni gtso bo dam pa bya dka' ba mtha' yas pa shin tu 'bad pas smon cing btsal bar bya ba ni yod pa ma yin no //",
    "T03TD3814E:21a-11": "kyang gi sgras ni gang gis dang ji ltar gang gi don du smon pa yang rig par bya ste /",
    "T03TD3814E:21a-12": "yod pa ma yin pa'i phyir smon cing btsal byar nus pa ma yin no //",
    "T03TD3814E:21a-13": "de ltar bsgoms na shes rab kyi pha rol tu phyin pa sgom pa lags so //",
    "T03TD3814E:21a-14": "sangs rgyas nyid thob pa bstan zin to //",
    "T03TD3814E:21a-15": "de ni rnam par byang ba'i phyogs thams cad bsdu ba brjod par bya ba ni bcom ldan 'das shes rab kyi pha rol tu phyin pa sgom pa ni 'di ltar chos 'di dag ni mchog go zhes bya ba la sogs pa gang gsungs pa yin no //",
    "T03TD3814E:21a-16": "nye bar mi gnas shing zhes bya ba ni mi 'jug pa'o //",
    "T03TD3814E:21a-17": "de ston pa ni pha rol tu phyin pa dang stong pa nyid dang byang chub kyi phyogs dang tshad med pa la sogs pa'i chos 'di dag ni mchog go //",
    "T03TD3814E:21a-18": "ser sna dang tshul khrims 'chal ba dang gnod sems dang le lo la sogs pa'i chos 'di dag ni tha ma'o zhes de ltar mchog dang tha ma yin par rtog pas mi gnas pa'o //",
    "T03TD3814E:21a-19": "de ltar ci'i phyir yin zhe na /",
    "T03TD3814E:21a-20": "de'i phyir chos gang dag mchog dang tha mar gyur pa'i chos de dag kyang mi dmigs te zhes gsungs te /",
    "T03TD3814E:21a-21": "pha rol tu phyin pa la sogs pa'i mchog gang dag bla na med pa'i don 'dren par byed pas na mchog go //",
    "T03TD3814E:21b-0": "ngan song la sogs pa 'dren par byed pas na ser sna la sogs pa ni tha @21b ma'o zhes chos de la yang mi dmigs so //",
    "T03TD3814E:21b-1": "de ltar rnam par byang ba dang /",
    "T03TD3814E:21b-2": "kun nas nyon mongs pa'i chos mi dmigs pas mchog nyid dang /",
    "T03TD3814E:21b-3": "tha ma nyid du mi rtog pa gang yin pa'i shes rab kyi pha rol tu phyin pa sgom pa'i rnal 'byor ting nge 'dzin la rjes su gtad de ;",
    "T03TD3814E:21b-4": "brtson zhing ma bral ba'i rigs kyi bu ni chos thams cad mi dmigs so //",
    "T03TD3814E:21b-5": "des rnam par byang ba'i phyogs thams cad yongs su zin par bstan pas shes rab kyi pha rol tu phyin pas yongs su zin na pha rol tu phyin pa thams cad dang /",
    "T03TD3814E:21b-6": "stong pa nyid dang tshad med pa dang byang chub kyi phyogs la sogs pa yongs su zin pa yin no zhes 'byung ba dang mthun pa yin no //",
    "T03TD3814E:21b-7": "rnam par byang ba'i chos thams cad yongs su bzung ba bstan zin to //",
    "T03TD3814E:21b-8": "da ni mngon par zhen pa'i nad thams cad 'joms par byed pa brjod pa'i ched du bcom ldan 'das shes rab kyi pha rol tu phyin pa sgom pa ni chos gang la gang mchog ce 'am tha ma zhes mi rtog go zhes gsungs so //",
    "T03TD3814E:21b-9": "mngon par zhen pa'i nad ces bya ba gang zhe na /",
    "T03TD3814E:21b-10": "srid pa dang /",
    "T03TD3814E:21b-11": "longs spyod kyi dngos po phyi nang gi chos la tha ma dang /",
    "T03TD3814E:21b-12": "mchog tu lta bas kun tu zhen cing chags pa ni mngon par zhen pa'o //",
    "T03TD3814E:21b-13": "de nyid yun ring por dbyen dang rtsod pa dang 'gyed pa dang mi mthun pa la sogs pa'i gnod pa bskyed pa'i phyir dang /",
    "T03TD3814E:21b-14": "ser sna la sogs pa skyed par byed pa'i phyir nad do //",
    "T03TD3814E:21b-15": "de thams cad 'joms par byed cing gtan nas 'byin pa ni mchog nyid dang tha ma nyid du mi rtog pa'i shes rab kyi pha rol tu phyin pa sgom pa dang gzhan dag kyang de la 'god par byed pa yin no //",
    "T03TD3814E:21b-16": "de ci'i slad du zhe na zhes bya ba ni mi rtog pa de nyid gtan tshigs gang gis zhes bya ba'o //",
    "T03TD3814E:21b-17": "de'i phyir bcom ldan 'das skye ba ma mchis pa la zhes bya ba la sogs pa gsungs so //",
    "T03TD3814E:21b-18": "de bzhin nyid dang yang dag pa'i mtha' dang /",
    "T03TD3814E:21b-19": "chos thams cad kyi bar la yang zhes bya ba la /",
    "T03TD3814E:21b-20": "bar la zhes bya ba'i sgras 'dus ma byas pa'i rnam grangs gzhan dag kyang gzung ngo //",
    "T03TD3814E:21b-21": "chos thams cad ces bya ba ni phyi dang nang ma skyes pa'i ngo bo ste /",
    "T03TD3814E:22a-0": "de la @22a * //",
    "T03TD3814E:22a-1": "mchog dang tha ma mchis so zhes bya ba'i tha tshig go //",
    "T03TD3814E:22a-2": "bcom ldan 'das de ltar bsgoms na shes rab kyi pha rol tu phyin pa sgom pa lags so zhes bya ba ni mjug sdud pa'o //",
    "T03TD3814E:22a-3": "de ni mya ngan las 'das pa la mngon par zhen pa zhib brjod par bya ste /",
    "T03TD3814E:22a-4": "de skad ces gsol ba dang bcom ldan 'das kyis zhes bya ba la sogs pa gsungs pa gang yin pa de la de skad ces bya ba ni rnam pa snga ma de lta bu la bya'o //",
    "T03TD3814E:22a-5": "gsol pa zhes bya ba ni smras pa'o //",
    "T03TD3814E:22a-6": "'di skad ces zhes bya ba ni 'og nas 'byung ba'o //",
    "T03TD3814E:22a-7": "bka' stsal to zhes bya ba ni gsungs pa'o ;",
    "T03TD3814E:22a-8": "/'jam dpal sangs rgyas kyi chos zhes bya ba sangs rgyas kyi bdag nyid kyi chos stobs dang /",
    "T03TD3814E:22a-9": "mi 'jigs pa la sogs pa rnam pa thams cad las khyad par du 'phags pa yin pa'i phyir /",
    "T03TD3814E:22a-10": "gtso bo mchog ma yin nam zhes tshig zur gyis dris pa dang 'dir lan ni /",
    "T03TD3814E:22a-11": "bzung du ma mchis pa'i slad du sangs rgyas kyi chos rnams ni mchog lags so zhes gsol to //",
    "T03TD3814E:22a-12": "'jug pa dang ldog pa'i gnas la gzung bar rnam par rtog pa mi mnga' ba'i phyir dang /",
    "T03TD3814E:22a-13": "de med na med pa yin pa'i phyir 'dzin par rnam par rtog pa yang mi mnga'o //",
    "T03TD3814E:22a-14": "de bas na de dag ni kun rdzob tu mchog yin no //",
    "T03TD3814E:22a-15": "don dam par ni ma yin te /",
    "T03TD3814E:22a-16": "de'i phyir bcom ldan 'das chos thams cad stong par zhes bya ba la sogs pa gsungs te /",
    "T03TD3814E:22a-17": "chos thams cad ces bya ba ni gzugs la sogs pa'o //",
    "T03TD3814E:22a-18": "stong par zhes bya ba ni ngo bo nyid kyis dben pa'o//",
    "T03TD3814E:22a-19": "de ltar de bzhin gshegs pas mngon par rdzogs par sangs rgyas pa lags sam zhes bya ba la mngon sum du mtshan nyid gcig nyid du mnyam zhing tha mi dad par mkhyen te /",
    "T03TD3814E:22a-20": "mngon par rdzogs par sangs rgyas pa lags sam /",
    "T03TD3814E:22a-21": "de skad zhus pa dang /",
    "T03TD3814E:22a-22": "bcom ldan 'das kyis de de bzhin te zhes zhal gyis bzhes so //",
    "T03TD3814E:22a-23": "'phags pa 'jam dpal gyis kyang bcom ldan 'das stong pa nyid la mchog gam /",
    "T03TD3814E:22a-24": "tha ma zhes bgyi ba mchis sam zhes dri ba nyid lan du smras pa yin te /",
    "T03TD3814E:22b-0": "stong pa nyid la mchog dang tha ma mchis sam zhes tshig zur gyis dris pa ni de gnyi @22b ga yang mchis pa ma lags so zhes bya ba'i tha tshig go //",
    "T03TD3814E:22b-1": "bcom ldan 'das kyang rigs pa smras pas dgyes nas 'jam dpal legs so legs so zhes gsungs so //",
    "T03TD3814E:22b-2": "'jam dpal de de bzhin te /",
    "T03TD3814E:22b-3": "ji skad smras pa bzhin no zhes bya ba ni zhal gyis bzhes pa ste /",
    "T03TD3814E:22b-4": "gzhan du ma yin no zhes bya ba'i bar du yin no //",
    "T03TD3814E:22b-5": "gzung ba dang 'dzin pa yang dag pa ma yin par sgro 'dogs pa'i rnam par rtog pa dang bral ba ni sangs rgyas kyi chos rnams yin no zhes bstan nas de'i bag la nyal dang bral ba bstan pa'i phyir /",
    "T03TD3814E:22b-6": "'jam dpal sangs rgyas kyi chos rnams bla na med pa yin nam zhes bya ba la sogs pa gsungs te /",
    "T03TD3814E:22b-7": "'di las gzhan mchog dam pa khyad par du 'phags pa med pas bla na med pa'o //",
    "T03TD3814E:22b-8": "dris pa dang 'jam dpal gyis gsol ba de de lta lags te zhes gsungs te /",
    "T03TD3814E:22b-9": "sangs rgyas kyi chos rnams bla na med pa nyid lags kyi /",
    "T03TD3814E:22b-10": "de las gzhan ni ma lags so zhes zhal gyis bzhes pa gsungs so //",
    "T03TD3814E:22b-11": "'dir gtan tshigs su bcom ldan 'das 'di ltar de dag la zhes bya ba la sogs pa gsungs te /",
    "T03TD3814E:22b-12": "sangs rgyas kyi bdag nyid kyi chos de dag la bag chags kyi mtshan nyid kyi chos cung zad tsam dang phra mo tsam yang ma mchis shing mchis pa ma lags so //",
    "T03TD3814E:22b-13": "de'i phyir mi dmigs te /",
    "T03TD3814E:22b-14": "rig par byar med do //",
    "T03TD3814E:22b-15": "rnam par rtog pa rgyu ba'i gnas skabs lta re zhig ring du zhog gi / sangs rgyas kyi chos rnams la de'i bag chags kyang yod pa ma yin no zhes bya ba ni yang gi sgra'i don yin no //",
    "T03TD3814E:22b-16": "des na sangs rgyas kyi chos bla na med pa de dag kun rdzob tu mchog nyid dang /",
    "T03TD3814E:22b-17": "bla na med pa nyid ni mya ngan las 'das pa la mngon par zhen pa'i gnas yin no //",
    "T03TD3814E:22b-18": "yang dag par ni stong pa nyid la mchog dang tha ma nyid yod pa ma yin la /",
    "T03TD3814E:22b-19": "bla na med pa nyid dang /",
    "T03TD3814E:22b-20": "gong ma dang bcas pa nyid kyang yod pa ma yin pas mya ngan las 'das pa la mngon par zhen pa zhi ba yin no //",
    "T03TD3814E:22b-21": "da ni sangs rgyas kyis gsungs pa la sogs pa brjod par bya'o //",
    "T03TD3814E:23a-0": "shes rab kyi pha rol tu phyin pa sgom pa la brtson pas sangs rgyas bcom ldan 'das rnams sgrub pa'i @23a * //",
    "T03TD3814E:23a-1": "byang chub sems dpa' la srung ba dang skyob pa dang sba ba mdzad do //",
    "T03TD3814E:23a-2": "de la srung ba ni sgom pa 'phel ba dang /",
    "T03TD3814E:23a-3": "yongs su mi nyams par mdzad pa'o //",
    "T03TD3814E:23a-4": "skyob pa ni pha rol gyi gnod pa las skyob pa'o //",
    "T03TD3814E:23a-5": "sba ba ni theg pa dman par 'phro zhing g-yeng ba med par byed pa'o //",
    "T03TD3814E:23a-6": "byang chub sems dpa' gang gis so so'i skye bo'i chos rnams spangs nas theg pa dman pa las 'das te /",
    "T03TD3814E:23a-7": "sangs rgyas kyi chos rnams thob par mdzad cing /",
    "T03TD3814E:23a-8": "sangs rgyas kyi mdzad pa mdzad do zhes gang la kun rdzob kyi rnam par rtog pa de dag mi 'byung ba de shes rab kyi pha rol tu phyin pa sgom pa yin no zhes ston pa ni bcom ldan 'das gzhan yang gang sangs rgyas kyi chos rnams zhes bya ba la sogs pa yin te /",
    "T03TD3814E:23a-9": "sangs rgyas kyi chos bstan zin pa'i ngo bo rnams sgrub par byed pas sgrub pa ste /",
    "T03TD3814E:23a-10": "bsnyen par byed nges [?] su mthun par byed pa'o //",
    "T03TD3814E:23a-11": "de'i dngos po ni sgrub par byed pa nyid do //",
    "T03TD3814E:23a-12": "de'i don du 'jug par mi byed 'byung bar mi byed sgrub par mi byed pa'i bar du yin no //",
    "T03TD3814E:23a-13": "so so'i skye bo'i chos rnams spong ba dang dor bar mi bgyid do //",
    "T03TD3814E:23a-14": "sangs rgyas kyi chos rnams 'thob pa yang ma lags la zhes bya ba ni 'thob par byed pa yang ma lags pa'o ;",
    "T03TD3814E:23a-15": "/'dzin pa yang ma lags zhes bya ba ni skyed par byed pa 'am 'dzin par byed pa ma lags zhes bya ba yin no //",
    "T03TD3814E:23a-16": "sangs rgyas rnams kyis gsungs pa la sogs pa bstan zin te /",
    "T03TD3814E:23a-17": "nyi khri lnga stong pa la sogs pa las kyang de skad du bstan pa ni phyogs bcu'i 'jig rten gyi khams dag na bzhugs pa'i sangs rgyas bcom ldan 'das rnams kyis shes rab kyi pha rol tu phyin pa 'di 'dzin pa nas yid la byed pa'i bar du byed pa de'i ji ltar dge ba'i chos 'phel bar 'gyur ba dang /",
    "T03TD3814E:23a-18": "sbyin pa'i pha rol tu phyin pa nas rnam pa thams cad mkhyen pa'i bar du mi nyams par 'gyur ba dang /",
    "T03TD3814E:23a-19": "nga rgyal la sogs pas zil gyis mi non par 'gyur bar bya ba'i phyir /",
    "T03TD3814E:23a-20": "bsrung ba dang bskyab pa dang /",
    "T03TD3814E:23a-21": "sba bar mdzad do zhes bya ba la sogs pa gsungs te /",
    "T03TD3814E:23b-0": "bu mang pos ma'i nad bsal ba'i phyir brtson pa'i dpes sangs rgyas kyis bsrungs pa la sogs @23b pa bstan te /",
    "T03TD3814E:23b-1": "de la bu lta bu na sangs rgyas bcom ldan 'das so //",
    "T03TD3814E:23b-2": "ma lta bu ni shes rab kyi pha rol tu phyin pa'o //",
    "T03TD3814E:23b-3": "de'i nad lta bu ni mthong ba dang bsgoms bas spang bar bya ba'i rnam par rtog pa rang rang la ji ltar yod pa dang de'i bag la nyal lo //",
    "T03TD3814E:23b-4": "de bzhin gshegs pa 'byung ba bstan pa'i mdo las kyang don 'di gsal bar bstan mod kyi yi ge mangs su dogs bas ma bris so //",
    "T03TD3814E:23b-5": "srog gcod pa med pa nas brtsams te /",
    "T03TD3814E:23b-6": "rnam pa thams cad mkhyen pa'i tshul la rang yang gnas shing sems can rnams dgod pa brjod par bya'o //",
    "T03TD3814E:23b-7": "de yang spang ba dang blang ba'i chos rnam pa gnyis bye brag tu shes shing bsams pa med par spang bar bya ba mi dge ba la sogs pa las bslang ste /",
    "T03TD3814E:23b-8": "blang bar bya ba rnam pa thams cad mkhyen pa nyid thob par byed pa'i chos dge ba la sogs pa la rang gnas shing gzhan yang dgod par mi nus pas chos de dag la gdon mi za bar bsam pa dang rnam par shes par bya dgos so //",
    "T03TD3814E:23b-9": "gang zhig dag gis dben bar bsgoms pa de ni shes rab kyi pha rol tu phyin pa sgom pa yin par bstan pa'i phyir /",
    "T03TD3814E:23b-10": "gang chos gang la yang mi sems la zhes bya ba la sogs pa gsungs te /",
    "T03TD3814E:23b-11": "spang bar bya ba so so'i skye bo la sogs pa dang 'brel ba dang blang bar bya ba yang dag par rdzogs pa'i sangs rgyas kyi chos gang la yang /",
    "T03TD3814E:23b-12": "dran pa'i rnam par rtog pas mi sems la myong zhing dmigs pas rnam par mi rig pa de shes rab kyi pha rol tu phyin pa sgom pa lags so //",
    "T03TD3814E:23b-13": "gtan tshigs bstan pas gsal bar bya ba'i phyir /",
    "T03TD3814E:23b-14": "'jam dpal khyod sangs rgyas kyi chos rnams la mi sems sam zhes bcom ldan 'das kyis dris te /",
    "T03TD3814E:23b-15": "sangs rgyas kyi chos de dag la mi sems sam zhes tshig zur gyis bstan te /",
    "T03TD3814E:23b-16": "de rjes su dran pa ni nges par bya dgos pa'i phyir ro zhes dgos pa'o //",
    "T03TD3814E:23b-17": "gal te bdag gis sangs rgyas kyi chos rnams yongs su grub par mthong na ni bdag sangs rgyas kyi chos rnams la sems lags so zhes bya ba la /",
    "T03TD3814E:23b-18": "sangs rgyas kyi chos rnams ni chos can sangs rgyas dang /",
    "T03TD3814E:23b-19": "de'i chos rnams la bya ste /",
    "T03TD3814E:24a-0": "ci ste yongs su grub cing rang gi ngo bo grub par @24a * //",
    "T03TD3814E:24a-1": "mthong na ni sems lags so //",
    "T03TD3814E:24a-2": "yongs su grub par ma mthong ba'i phyir sems par mi bgyid do zhes bstan to //",
    "T03TD3814E:24a-3": "de ltar yongs su ma grub pa dngos por sems par bgyid na /",
    "T03TD3814E:24a-4": "shes rab kyi pha rol tu phyin pa nyid ma yin no zhes bstan pa'i phyir shes rab kyi pha rol tu phyin pa sgom pa ni 'di dag ni zhes bya ba la sogs pa nas /",
    "T03TD3814E:24a-5": "chos gang la yang rnam par rtog pas nye bar gnas pa ma lags so zhes bya ba'i bar du gsungs te /",
    "T03TD3814E:24a-6": "spang bar bya ba dang blang bar bya ba'i chos can dang chos gang la yang bye brag tu rtog cing /",
    "T03TD3814E:24a-7": "rnam par rtog pas nye bar gnas shing zhugs pa ma lags so //",
    "T03TD3814E:24a-8": "'di dag ni so so'i skye bo'i chos so zhes bya ba la sogs pas ni bye brag tu rtog pa ston te /",
    "T03TD3814E:24a-9": "'gro ba lnga 'am drug tu so sor 'gro bas na so so'i skye bo'o //",
    "T03TD3814E:24a-10": "de dag gi chos ni so so'i skye bo'i chos te /",
    "T03TD3814E:24a-11": "'dod chags la sogs pa'o ;",
    "T03TD3814E:24a-12": "/ bdag dul ba dang zhi ba dang yongs su mya ngan las 'das pa la sogs pa 'di dag ni nyan thos kyi chos so //",
    "T03TD3814E:24a-13": "'dzin par sgro 'dogs pa la sogs pa 'di dag ni rang sangs rgyas kyi chos so //",
    "T03TD3814E:24a-14": "stobs la sogs pa 'di dag ni yang dag par rdzogs pa'i sangs rgyas kyi chos so zhes chos gang la yang rnam par rtog pas nye bar gnas pa ma lags so //",
    "T03TD3814E:24a-15": "'dir gtan tshigs ni rnal 'byor la brtson pa'i rigs kyi bus chos de nyid kyang mi dmigs te zhes bya ba la sogs pa gsungs te /",
    "T03TD3814E:24a-16": "tha snyad gdags par 'os pa'i chos bdag la sogs pa de nyid kyang mi dmigs te mi mthong ngo //",
    "T03TD3814E:24a-17": "bdag la sogs pa gang la bstan zin pa'i ngo bo'i chos so so'i skye po'i chos zhes brjod cing bstan pa bdag de mi dmigs so //",
    "T03TD3814E:24a-18": "slob pa ni rgyun du zhugs pa la sogs pa gang bag bdun no //",
    "T03TD3814E:24a-19": "mi slob pa ni dgra bcom pa'o //",
    "T03TD3814E:24a-20": "rang sangs rgyas ni rnam pa gnyis te /",
    "T03TD3814E:24a-21": "bse ru lta bu dang /",
    "T03TD3814E:24a-22": "tshogs dang spyod pa'o //",
    "T03TD3814E:24a-23": "de la bse ru lta bu ni skyes bu dam pa la brten nas rgyud yongs su smin par byed kyi nges par 'byed pa'i cha dang mthun pa yang mi skyed pa'o //",
    "T03TD3814E:24a-24": "tshe yongs su brjes nas ni nges par 'byed pa'i cha dang mthun pa dang /",
    "T03TD3814E:24b-0": "'phags @24b pa'i lam skyed par byed cing dge sbyong gi 'bras bu ngang shin tu mthar thug pa'i rang byang chub sgrub par byed do //",
    "T03TD3814E:24b-1": "tshogs dang spyod pa yang rnam pa gnyis te /",
    "T03TD3814E:24b-2": "kha cig ni skyes bu dam pa la bsten nas rgyud yongs su smin par byed /",
    "T03TD3814E:24b-3": "nges par 'byed pa'i cha dang mthun pa yang skyed par byed kyi /",
    "T03TD3814E:24b-4": "dge sbyong gi 'bras bu dang 'phags pa'i lam ni mi skyed do //",
    "T03TD3814E:24b-5": "tshe yongs su brjes na sa ni 'phags pa'i lam bskyed nas shin tu mthar phyin pa'i rang byang chub mngon sum du mi byed do //",
    "T03TD3814E:24b-6": "gzhan dag ni skyes bu dam pa la brten nas rgyud yongs su smin par byed nges par 'byed pa'i cha dang mthun pa yang skyed /",
    "T03TD3814E:24b-7": "'phags pa'i lam yang skyed par byed kyi shin tu mthar phyin pa'i mtshan nyid rang byang chub ni mngon sum du mi byed do //",
    "T03TD3814E:24b-8": "tshe yongs su brjes nas ni rang byang chub de thob par byed do //",
    "T03TD3814E:24b-9": "rnam pa de dag gsum char yang lung las gcig tu nga rgyal la spyod pa yin par bzhag ste /",
    "T03TD3814E:24b-10": "nga rgyal chen po dang 'bring dang chung ngu yin pa'i phyir /",
    "T03TD3814E:24b-11": "bse ru lta bu la sogs par dbye'o //",
    "T03TD3814E:24b-12": "de dag gi chos ni rang sangs rgyas kyi chos so zhes bya ba'i sgra ni thams cad du yang phan tshun ltos pa yin no //",
    "T03TD3814E:24b-13": "yang dag par rdzogs pa'i sangs rgyas zhes brjod pa'i chos de shin tu rab tu bdag la sogs par brjod par rung ba'i chos can de mi dmigs shing dmigs su med pa yin no //",
    "T03TD3814E:24b-14": "de ltar gang zag la bdag med pa sgom pa ni shes rab kyi pha rol tu phyin pa sgom pa yin no //",
    "T03TD3814E:24b-15": "chos la bdag med pa'i dbang du byas nas /",
    "T03TD3814E:24b-16": "bcom ldan 'das shes rab kyi pha rol tu phyin pa sgom pa'i rnal 'byor la brtson pa'i rigs kyi bu ni zhes bya ba la sogs pa gsungs te /",
    "T03TD3814E:24b-17": "rigs kyi bu de'i rnam par rtog pa 'di snyam du dbang sgyur ba la sogs pa nas /",
    "T03TD3814E:24b-18": "mnar med pa la thug pa'i bar 'di ni 'dod pas rab tu phyi ba'i khams yin pas 'dod pa'i khams so //",
    "T03TD3814E:24b-19": "gnas gtsang ma la sogs pa nas tshangs ris la thug pa'i bar 'di ni gzugs kyis rab tu phye ba'i khams yin pas gzugs kyi khams so //",
    "T03TD3814E:24b-20": "'du shes med 'du shes med min skye mched la sogs pa nas /",
    "T03TD3814E:25a-0": "nam mkha' @25a * //",
    "T03TD3814E:25a-1": "mtha' yas skye mched la thug pa'i bar 'di ni gzugs med pas rab tu phye ba yin pas gzugs med pa'i khams so //",
    "T03TD3814E:25a-2": "rab tu yang zhes bya ba'i sgras bsdu ba ni 'dod chags zad pas 'dod chags dang bral ba'i khams dang /",
    "T03TD3814E:25a-3": "de las gzhan pa'i nyon mongs pa zad pas spangs pa'i khams rnams yongs su bzung ngo //",
    "T03TD3814E:25a-4": "'gog pa'i dbyings su zhes bya ba ni dngos po yongs su zad pa zhes bgyi ba rnam par rtog pa'i ngo bo de lta bur mi sems so //",
    "T03TD3814E:25a-5": "'dir dogs nas gtan tshigs su bcom ldan 'das 'di ltar des zhes bya ba la sogs pa gsungs te /",
    "T03TD3814E:25a-6": "des zhes bya ba ni shes rab kyi pha rol tu phyin pa sgom ba dang ldan pa'i rigs kyi bus so //",
    "T03TD3814E:25a-7": "'dod chags la sogs pa 'gog pa'i chos zad pa'i rang gi ngo bo'i chos de gang yang mi mthong ste /",
    "T03TD3814E:25a-8": "chos thams cad ma skyes pa'i phyir ro //",
    "T03TD3814E:25a-9": "de ltar bdag med pa gnyis kyi mtshan nyid sgom pa shes rab kyi pha rol tu phyin pa sgom pa ni rtog pa med pa'i bdag nyid yin par rig par bya'o //",
    "T03TD3814E:25a-10": "rnam pa thams cad mkhyen pa'i tshul la rang gnas la sems can rnams 'god pa bstan zin to //",
    "T03TD3814E:25a-11": "da ni sbyin pa la sogs pa byang chub tu yongs su bsngo ba brjod par bya ste /",
    "T03TD3814E:25a-12": "rab tu 'jug pa thams cad kyang 'dod pa dang mi 'dod pa thob pa dang yongs su spang pa'i ched yin la /",
    "T03TD3814E:25a-13": "sbyin pa la sogs pa byang chub tu yongs su bsngos pa 'di yang sangs rgyas nyid dang so so skye bo gnyis go rims bzhin du 'thob pa dang /",
    "T03TD3814E:25a-14": "yongs su spang ba'i ched yin no zhes de ltar rnam par rtog pa skye'o //",
    "T03TD3814E:25a-15": "de la 'dir chos thams cad ma skyes pa yin pa'i phyir /",
    "T03TD3814E:25a-16": "dgos pa dang byed pa po dang las rnams la mi rtog par shes rab kyi pha rol tu phyin pa bsgom par bya'o zhes go rims bzhin du bstan pa'i phyir ;",
    "T03TD3814E:25a-17": "bcom ldan 'das gzhan yang gang chos gang la yang phan pa 'am zhes bya ba la sogs pa gsungs te /",
    "T03TD3814E:25a-18": "'dod pa 'am mi 'dod pa ma thob pa 'am thob pa'i chos kyi rang gi ngo bo gang la yang go rims bzhin du phan pa sgrub pa 'am /",
    "T03TD3814E:25b-0": "gnod pa sel bar yang mi bgyid cing mi @25b sgrub pa de shes rab kyi pha rol tu phyin pa sgom ba lags so //",
    "T03TD3814E:25b-1": "phan pa ma thob pa sgrub cing gnod pa thob pa sel bar mi byed pa'o //",
    "T03TD3814E:25b-2": "'am zhes bya ba'i sgra ni phan tshun ltos pa yin no //",
    "T03TD3814E:25b-3": "don 'di la gtan tshigs su bcom ldan 'das 'di ltar shes rab kyi pha rol tu phyin pa sgom pa ni sangs rgyas kyi chos rnams sbyin par bgyid pa po yang ma lags zhes bya ba la sogs pa gsungs so //",
    "T03TD3814E:25b-4": "'di ltar gang gi phyir shes rab kyi pha rol tu phyin pa sgom pa bstan zin pa'i ngo bo ni sangs rgyas kyi chos rnams sbyin par bgyid pa po yang ma lags te /",
    "T03TD3814E:25b-5": "des na 'bul bar bgyid pa po ma lags zhes bya ba'i tha tshig go //",
    "T03TD3814E:25b-6": "so so'i skye bo'i chos rnams gcod par bgyid pa po lags so zhes bya ba ni sel bar byed pa po ma yin no zhes bya ba'i tha tshig go //",
    "T03TD3814E:25b-7": "de bas na bcom ldan 'das gang so so'i skye bo'i chos rnams kyang mi 'gog la zhes bya ba la sogs pas ni don de nyid ni gzhung 'dzugs par byed pa'o //",
    "T03TD3814E:25b-8": "gang zhes bya ni 'di ltar zhes bya ste /",
    "T03TD3814E:25b-9": "so so'i skye bo'i chos dngos po ma skyes pa rnams mi 'gog cing zad par mi byed /",
    "T03TD3814E:25b-10": "sangs rgyas kyi chos dngos po ma skyes pa rnams mi 'thob cing yod par mi byed de ;",
    "T03TD3814E:25b-11": "thob par bya ba dang thob pa po rnams shin tu dngos po med po'i phyir ro zhes lan du mar bstan zin to //",
    "T03TD3814E:25b-12": "'dir ni yongs su bsngo ba 'khor gsum yongs su dag pa yin par rig par bya'o //",
    "T03TD3814E:25b-13": "sbyin pa la sogs pa byang chub tu yongs su bsngo ba bstan zin to //",
    "T03TD3814E:25b-14": "de yan chad du mthong ba'i lam skad cig ma bcu drug bstan zin te /",
    "T03TD3814E:25b-15": "de la bcu drug ni /",
    "T03TD3814E:25b-16": "de bzhin nyid dang sangs rgyas dag //",
    "T03TD3814E:25b-17": "phan tshun brten pa med pa dang //",
    "T03TD3814E:25b-18": "rnam grangs kyis ni zhal mi bzhes //",
    "T03TD3814E:25b-19": "chen po nyid dang mtshan med bcas //",
    "T03TD3814E:25b-20": "dpag med pa dang mtha' med dang //",
    "T03TD3814E:25b-21": "der gnas pa yi gzugs la sogs //",
    "T03TD3814E:25b-22": "sangs rgyas nyid du nges 'dzin dang //",
    "T03TD3814E:25b-23": "blang dor med la sogs pa dang //",
    "T03TD3814E:25b-24": "byams la sogs pa stong nyid dang //",
    "T03TD3814E:25b-25": "sangs rgyas nyid ni 'thob pa dang //",
    "T03TD3814E:25b-26": "rnam par byang kun yongs bsdus dang //",
    "T03TD3814E:25b-27": "mngon zhen nad kun 'joms pa dang //",
    "T03TD3814E:26a-0": "mya ngan 'das @26a * //",
    "T03TD3814E:26a-1": "'dzin zhi nyid dang //",
    "T03TD3814E:26a-2": "sangs rgyas rnams kyis bsrungs sogs dang //",
    "T03TD3814E:26a-3": "srog gcod med pa nas brtsams nas //",
    "T03TD3814E:26a-4": "rnam pa kun mkhyen tshul la ni //",
    "T03TD3814E:26a-5": "bdag gnas sems can 'god pa dang //",
    "T03TD3814E:26a-6": "sbyin ba la sogs byang chub tu //",
    "T03TD3814E:26a-7": "yongs su sngo bar byed pa ste ;",
    "T03TD3814E:26a-8": "/ lam shes nyid kyi skad cig ma //",
    "T03TD3814E:26a-9": "zhes bya ste /",
    "T03TD3814E:26a-10": "de dag ni zhi gnas dang lhag mthong gi dmigs pa dngos po'i mtha' yin par rig par bya'o //",
    "T03TD3814E:26a-11": "mthong ba'i lam de skad du bstan pa dang //",
    "T03TD3814E:26a-12": "thugs dgyes pa 'am zhal gyis bzhes nas /",
    "T03TD3814E:26a-13": "legs so legs so /",
    "T03TD3814E:26a-14": "zhes lan gnyis su gsungs so //",
    "T03TD3814E:26a-15": "'jam dpal khyod kyis 'di ltar chos zab mo 'di lta bu 'di zhes bya ba la /",
    "T03TD3814E:26a-16": "'di ltar zhes bya ba ni gang gi phyir zhes bya'o //",
    "T03TD3814E:26a-17": "'di lta bu zhes bya ba ni dmigs pa'i mtshan nyid dngos po'i mtha' la bya'o //",
    "T03TD3814E:26a-18": "zab mo ni sgro 'dogs pa dang skur 'debs kyi mtha' dang bral ba'i phyir te /",
    "T03TD3814E:26a-19": "don dam par rang gi ngo bo'i chos mthong ba'i lam 'di sems can rnams la bstan cing bshad pa zhes bya bar rig par bya ste /",
    "T03TD3814E:26a-20": "de'i skabs yin pa'i phyir ro //",
    "T03TD3814E:26a-21": "phyag rgya 'di gzhag go zhes bya ba ni mthong ba'i lam gyi chos bcu drug 'di nyid yid ches par byed pa'i rgyu yin pa'i phyir /",
    "T03TD3814E:26a-22": "phyag rgya dang rtags yin te /",
    "T03TD3814E:26a-23": "theg pa gsum gyi tshul so sor nges pa'i sems can gyi ngo bo dag gi cha phra mo khong du ma tshud pa tshu rol nyi tshe mthong ba /",
    "T03TD3814E:26a-24": "byang chub sems dpa' dang cig shos su bye brag ma phyed pa rnams kyis /",
    "T03TD3814E:26a-25": "byang chub sems dpa' sems dpa' chen po yin par /",
    "T03TD3814E:26a-26": "yang dag pa ji lta ba bzhin rtogs par bya ba'i phyir khyod kyis phyag rgya bzhag ste /",
    "T03TD3814E:26a-27": "gang dag chos 'di la 'dod pa dang seng ge sgras seng ge'i phru gu bzhin du chos thos pas mi skrag pa la sogs pa de dag ni byang chub sems dpa' yin no zhes phyag rgya 'dis nges par byed do //",
    "T03TD3814E:26a-28": "gang dag seng ge'i sgras ri dags gzhan bzhin pa dang //",
    "T03TD3814E:26a-29": "ba tsha'i chu'i nang nas skyes pas chu zhim po mi 'dod pa bzhin 'di la mi 'dod cing skrag par byed pa'i nyan thos kyi theg pa pa mngon pa'i nga rgyal can nam /",
    "T03TD3814E:26b-0": "byang chub @26b sems dpa'i theg pa pa dmigs pa can dag yin par rig par bya ste /",
    "T03TD3814E:26b-1": "byang chub sems dpa'i rtags su gyur pa'i phyag rgya dang bral ba'i phyir ro //",
    "T03TD3814E:26b-2": "mngon pa'i nga rgyal can rnams dang zhes bya ba ni nyan thos kyi theg pa'i bye brag yin te /",
    "T03TD3814E:26b-3": "nyan thos kyi byang chub tsam gyis dga' zhing zhi ba phyogs gcig pa zhes bya ba'i tha tshig go //",
    "T03TD3814E:26b-4": "yang na rang sangs rgyas kyi theg pa par bzung ste /",
    "T03TD3814E:26b-5": "de dag ni gcig tu nga rgyal la spyod pa yin par gsung rab las gzhag go //",
    "T03TD3814E:26b-6": "de dag ni sangs rgyas gcig la bsnyen bkur byas pa ma yin zhes bya ba la sogs pa ni 'di dag gis sangs rgyas gcig bsnyen bkur byas pa de sangs rgyas gcig la bsnyen bkur byas pa'o //",
    "T03TD3814E:26b-7": "yang na sangs rgyas gcig la bsnyen bkur byas pa gang yin zhes bya bar sbyar te /",
    "T03TD3814E:26b-8": "de lta bu ma yin no //",
    "T03TD3814E:26b-9": "'di dag gis sangs rgyas gcig la bsnyen bkur bskyed pa zhes bya bar sbyar te /",
    "T03TD3814E:26b-10": "de ltar ma yin gyi 'on kyang sangs rgyas mang po la bsnyen bkur byas pa yin /",
    "T03TD3814E:26b-11": "sangs rgyas mang po la dge ba'i rtsa ba bskul ba yin zhes bya ba'i tha tshig go //",
    "T03TD3814E:26b-12": "skrag pa ni sngangs shing skrag pa ste /",
    "T03TD3814E:26b-13": "lan 'ga' 'byung ba'o //",
    "T03TD3814E:26b-14": "dngang ba ni rgyun du skrag pa'o //",
    "T03TD3814E:26b-15": "dngang bar 'gyur ba ni bral yang yang byung yang byung byed pa ste /",
    "T03TD3814E:26b-16": "rgyun du 'dug pa'i rims dang bar du 'byung ba'i rims bzhin no //",
    "T03TD3814E:26b-17": "gzhan dag na re chung ngu dang 'bring dang chen po'i bye brag yin no zhe'o //",
    "T03TD3814E:26b-18": "de dag lta bu ma yin pas mi skrag pa la sogs pa yin no //",
    "T03TD3814E:26b-19": "de ltar bsam pa rnam par dag pas bsdus pa'i mthong ba'i lam gyi mjug thogs su bslab pa gsum rnam par dag pas bsdus pa'i bsgom pa'i lam brjod par bya ste /",
    "T03TD3814E:26b-20": "chung ba'i chung ba la sogs lam //",
    "T03TD3814E:26b-21": "sa dgu la ni rnam par dag //",
    "T03TD3814E:26b-22": "chen po'i chen po la sogs pa'i //",
    "T03TD3814E:26b-23": "dri ma dag gi gnyen po yin //",
    "T03TD3814E:26b-24": "zhes gsungs pa yin no //",
    "T03TD3814E:26b-25": "de la lhag pa'i tshul khrims rnam par dag pas sa gnyis pa dang /",
    "T03TD3814E:26b-26": "lhag pa'i bsam pa rnam par dag pas sa gsum pa dang /",
    "T03TD3814E:27a-0": "lhag pa'i shes rab rnam par dag pa'i bye brag gi @27a * //",
    "T03TD3814E:27a-1": "phyir 'od 'phro ba la sogs pas brgyad gzhag go //",
    "T03TD3814E:27a-2": "de la de bzhin gshegs pa'i ni de bzhin gshegs pa'i ye shes kun 'byung ba'i bden bas thob par bya ba yin pas 'dir ma bshad do //",
    "T03TD3814E:27a-3": "de las gzhan dgu ni rim bzhin ston te /",
    "T03TD3814E:27a-4": "bcom ldan 'das kyis gnang ba bsgrub pa'i phyir bdag ni shes rab kyi pha rol tu phyin pa rgya cher ston par spobs lags so zhes gsungs te /",
    "T03TD3814E:27a-5": "rgya cher zhes bya ba ni gong du bstan ba tsam pas lhag par spobs so zhes bya ba'i tha tshig go //",
    "T03TD3814E:27a-6": "'jam dpal spobs par gyis shig ces bya ba ni bcom ldan 'das kyis rjes su gnang ba bstan to //",
    "T03TD3814E:27a-7": "de la lhag pa'i tshul khrims kyi bslab pa ni sbyin pa la sogs pa pha rol tu phyin pa gsum mo //",
    "T03TD3814E:27a-8": "brtson 'grus kyi pha rol tu phyin pa ni thams cad du 'gro ba'o //",
    "T03TD3814E:27a-9": "lhag pa'i sems kyi bslab pa ni bsam gtan gyi pha rol tu phyin pa'o //",
    "T03TD3814E:27a-10": "lhag pa'i shes rab kyi bslab pa ni shes rab kyi pha rol tu phyin pa ste /",
    "T03TD3814E:27a-11": "'di drug kho nas sems can gyi don dang nyon mongs pa spangs pa 'grub pa'i phyir ro //",
    "T03TD3814E:27a-12": "thabs la sogs pa bzhi ni 'di dag nyid kyi grogs yin te /",
    "T03TD3814E:27a-13": "'di ltar sbyin ba la sogs pas yongs su zin pa'i sems can gyi tshogs rnams thabs la mkhas pas dge ba la sbyor bar byed pas thabs kyi pha rol tu phyin pa ni lhag pa'i tshul khrims kyi bslab pa'i grogs yin no //",
    "T03TD3814E:27a-14": "mthong ba'i chos la nyon mongs pa lhag par che ba'i phyir sgom pa rgyun du mi nus shing khams dman ba la lhag par mos pas lhag pa'i bsam ba nyam chung bas dmigs pa ji lta ba bzhin du bsam gtan yongs su bsgom pa'i phyir nang du sems 'jog mi nus pa dang 'jig rten las 'das pa'i shes rab mngon par sgrub mi nus pa rnams bsod nams cung zad tsam dag byas te 'dug pa de dag tshe phyi mar nyon mongs pa chung bar yid kyis smon lam btab bo //",
    "T03TD3814E:27a-15": "nyon mongs pa chung ba des na brtson 'grus rtsom nus par 'gyur te /",
    "T03TD3814E:27b-0": "de bas na smon lam gyi pha rol tu phyin pa ni brtson 'grus kyi grogs @27b yin no //",
    "T03TD3814E:27b-1": "gang gi tshe skyes bu dam pa la brten pa dang /",
    "T03TD3814E:27b-2": "dam pa'i chos nyan pa dang /",
    "T03TD3814E:27b-3": "tshul bzhin yid la byed pa la brten nas lhag pa'i bsam ba nyam chung ba bzlog ste /",
    "T03TD3814E:27b-4": "gzugs kyi khams su lhag pa'i bsam ba stobs dang ldan pa nyid thob pa'i phyir /",
    "T03TD3814E:27b-5": "stobs kyi pha rol tu phyin pa ni bsam gtan gyi grogs yin no //",
    "T03TD3814E:27b-6": "ye shes gang gis 'jig rten las 'das pa'i shes rab sgrub nus par 'gyur ba'i ye shes kyi pha rol tu phyin pa de ni shes rab kyi pha rol tu phyin pa 'di'i grogs yin no //",
    "T03TD3814E:27b-7": "de las gnyis pa'i dbang du byas nas ;",
    "T03TD3814E:27b-8": "bcom ldan 'das gang chos gang gi gnas pa mi dmigs pa dang zhes bya ba la sogs pa gsungs te /",
    "T03TD3814E:27b-9": "'dir shes rab kyi pha rol tu phyin pa sgom pa ni lhag pa'i tshul khrims kyi bslab pa rnam par dag pa'i mtshan nyid de de la gang chos gang gi zhes bya ba ni gnas pa po'i chos gzugs la sogs pa gang yin ba de dag gi'o //",
    "T03TD3814E:27b-10": "gnas pa zhes bya ba ni 'di la gnas pas gnas pa'o //",
    "T03TD3814E:27b-11": "bslab pa 'di nyid la bya ste /",
    "T03TD3814E:27b-12": "rjes su bsgrub pa'i bdag nyid rnams kyis sgrub ba ni de la 'jug pa'i phyir ro //",
    "T03TD3814E:27b-13": "de mi dmigs pa ni mi mthong ba'o//",
    "T03TD3814E:27b-14": "mi gnas pa yang rnam pa gnyis te /",
    "T03TD3814E:27b-15": "ser sna dang /",
    "T03TD3814E:27b-16": "tshul khrims 'chal pa dang /",
    "T03TD3814E:27b-17": "gnod sems la sogs pa log par sgrub pa dang mi sgrub pa ste /",
    "T03TD3814E:27b-18": "de yang mi dmigs pa ste /",
    "T03TD3814E:27b-19": "gnyen po dang mi mthun pa'i phyogs dang gnyi ga ma yin pa rnams mi dmigs pa gang yin ba de sgom pa 'di yin par bzhed do //",
    "T03TD3814E:27b-20": "de nas de mi dmigs pa 'di yang ci'i slad du zhe na /",
    "T03TD3814E:27b-21": "gzugs la sogs pa'i chos thams cad mi gnas pa'i slad du zhes gsungs te /",
    "T03TD3814E:27b-22": "ma skyes pa rnams ni gnas par mi rigs so zhes bya ba'i tha tshig go //",
    "T03TD3814E:27b-23": "sa gsum pa'i dbang du byas nas bcom ldan 'das gang chos gang la yang lhag par dmigs pa'i slad du nye bar mi gnas pa de zhes bya ba la sogs pa gsungs te /",
    "T03TD3814E:28a-0": "'dir shes rab kyi pha rol tu phyin pa sgom pa ni lhag pa'i sems kyi bslab pa rnam par dag pa'i mtshan nyid yin @28a * //",
    "T03TD3814E:28a-1": "no ;",
    "T03TD3814E:28a-2": "/ de yang gang zhe na /",
    "T03TD3814E:28a-3": "dngos po'i chos gang la yang lhag par dmigs pa'i slad du yul du bya ba'i phyir nye bar mi gnas 'jug pa ma lags so //",
    "T03TD3814E:28a-4": "'dir de ci'i slad du zhe na zhes bya bas dogs te /",
    "T03TD3814E:28a-5": "gtan tshigs dris pa dang /",
    "T03TD3814E:28a-6": "bcom ldan 'das 'di ltar zhes bya ba la sogs pa gsungs te /",
    "T03TD3814E:28a-7": "gang gi phyir chos thams cad ni dmigs pa ma mchis shing /",
    "T03TD3814E:28a-8": "dmigs pa stong pa yin te /",
    "T03TD3814E:28a-9": "ma skyes pa rnams la yul dang yul can gyi dngos po mi 'thad pa'i phyir ro //",
    "T03TD3814E:28a-10": "bcom ldan 'das 'di ltar sgom pa ni zhes bya ba la sogs pa mjug sdud pa'o //",
    "T03TD3814E:28a-11": "de nyid sems mi dmigs par sgom pa yin te /",
    "T03TD3814E:28a-12": "dmigs pa'i rnam pa ma gtogs par sems med pa'i phyir ro //",
    "T03TD3814E:28a-13": "de yang dri za'i grong khyer bzhin du yod pa ma yin yang snang ba'i phyir ro //",
    "T03TD3814E:28a-14": "don dam par de mi dmigs pa'i bdag nyid sgom pa ni shes rab kyi pha rol tu phyin pa sgom pa yin par bzhed do //",
    "T03TD3814E:28a-15": "lhag pa'i sems kyi bslab pa rnam par dag pa zhes bya ba sa gsum pa'o //",
    "T03TD3814E:28a-16": "lhag pa'i shes rab kyi bslab pa rnam par dag pa'i khyad par ni sa lhag ma rnams yin no //",
    "T03TD3814E:28a-17": "de las bzhi pa'i dbang du byas nas /",
    "T03TD3814E:28a-18": "bcom ldan 'das gzhan yang zhes bya ba la sogs pa gsungs te /",
    "T03TD3814E:28a-19": "gzhan yang zhes bya ba ni shes rab kyi pha rol tu phyin pa'i rnam pa gzhan yang zhes bya ba yin no //",
    "T03TD3814E:28a-20": "'od 'phro can gyis 'di ni chos kyi dbyings la kun tu 'dzin pa nyid med pa'i don rtogs pas /",
    "T03TD3814E:28a-21": "snyoms par 'jug pa la sred pa'i rmongs pa dang chos la sred pa'i rmongs pa dang /",
    "T03TD3814E:28a-22": "de'i gnas ngan len gyi gnyen po yin no //",
    "T03TD3814E:28a-23": "de ltar na re zhig chos la sred pa med pa bstan pa'i phyir gang la sangs rgyas kyi chos rnams kyang zhes bya ba la sogs pa gsungs te /",
    "T03TD3814E:28a-24": "kyang gi sgras ni de dag gi ched du 'jug pas sangs rgyas kyi chos rnams 'dod par bya ba nyid du bstan pa'i phyir ro //",
    "T03TD3814E:28a-25": "sangs rgyas kyi chos rnams kyang mngon du mi 'gyur zhes bya ba ni mdun na 'dug pa ma yin te /",
    "T03TD3814E:28a-26": "chos thams cad dngos po ma yin par mthong ba'i phyir ro //",
    "T03TD3814E:28b-0": "'dod par bya ba ma yin pa rang sangs rgyas kyi chos @28b rnams mngon du lta ga la 'gyur zhes sbyar ro //",
    "T03TD3814E:28b-1": "nyan thos kyi chos rnams kyang mngon du mi 'gyur na zhes bya ba la sogs pa ni sgom pa gang la zhes bya ba la ltos pa yin no //",
    "T03TD3814E:28b-2": "so so'i skye bo'i chos rnams lta smos kyang ci 'tshal zhes bya ba ni spong ba ste /",
    "T03TD3814E:28b-3": "so so'i skye bo'i chos rnams kyi dngos po mngon du 'gyur ba lta re zhig zhog gi / smos su yang med do zhes bya ba ni kyang gi sgra'i don yin no //",
    "T03TD3814E:28b-4": "chos la sred pa med pa bstan nas /",
    "T03TD3814E:28b-5": "bcom ldan 'das gzhan yang shes rab kyi pha rol tu phyin pa de sgom pa ni zhes bya ba la sogs pas ni snyoms par 'jug pa la sred pa med par ston to //",
    "T03TD3814E:28b-6": "shes rab kyi pha rol tu phyin pa de sgom pa ni zhes bya ba ni snyoms par 'jug pa la sred pa'i gnyen po'i mtshan nyid do //",
    "T03TD3814E:28b-7": "sgom pa gang la brten nas zhes bya ba ni gnas nas te /",
    "T03TD3814E:28b-8": "re zhig nyi tshe ba'i chos mngon du byed pa lta zhog gi / sangs rgyas kyi chos rnams bsam gyis mi khyab pa la yang mngon du mi byed do //",
    "T03TD3814E:28b-9": "yang gi sgras sangs rgyas kyi chos rnams bsam gyis ma khyab pa'o zhes rnam par rtog pa yang mngon du mi byed do zhes bya bar blta bar bya'o //",
    "T03TD3814E:28b-10": "mngon du mi byed pa ni snyoms par 'jug pas yul du mi byed pa ste /",
    "T03TD3814E:28b-11": "snyoms par 'jug pa la sred pa chad pa'i phyir ro //",
    "T03TD3814E:28b-12": "bcom ldan 'das shes rab kyi pha rol tu phyin pa sgom pa 'di ni byang chub sems dpa' sems dpa' chen po rnams chos thams cad la rnam par me rtog pa'i slad du lags par rig par bgyi'o zhes bya ba ni /",
    "T03TD3814E:28b-13": "yang dag par rdzogs pa'i sangs rgyas la sogs pa'i chos rnams la rnam par mi rtog par bya ba'i phyir yin no zhes blta bar bya ste /",
    "T03TD3814E:28b-14": "chos dang snyoms par 'jug pa la sred pa spangs pa'i phyir ro zhes bya ba'i tha tshig go //",
    "T03TD3814E:28b-15": "bcom ldan 'das gzhan yang sgom pa gang la brten nas zhes bya ba la sogs pas ni sa lnga pa ston to //",
    "T03TD3814E:28b-16": "sgom pa gang la brten nas zhes bya ba ni thob nas so //",
    "T03TD3814E:28b-17": "mthong ba ma mchis pa'i tshul du zhes bya ba ni chos thams cad mi dmigs pa'i tshul gyis zhes bya ba'i don to //",
    "T03TD3814E:28b-18": "so so'i skye bo la sogs pa dang 'brel pa'i chos thams cad ni sangs rgyas kyi chos su mthong zhing shes so //",
    "T03TD3814E:29a-0": "chos thams cad bsam gyis mi khyab pa'i chos thun @29a * //",
    "T03TD3814E:29a-1": "mong ma yin pa rmad du byung ba'i chos yin par mthong ba de shes rab kyi pha rol tu phyin pa sgom pa lags so zhes bya ba ni nyon mongs pa dang rnam par byang ba'i rgyud tha dad pa med par rtogs pa'i mtshan nyid do //",
    "T03TD3814E:29a-2": "gang dag shes rab kyi pha rol tu phyin pa bstan pa 'di thos nas mi sgra gces bya ba la sogs pa la sangs rgyas brgya stong mang po la bsnyen bkur bgyis pa lags te /",
    "T03TD3814E:29a-3": "mnyes par bgyis pa dang ldan pa ni sangs rgyas la bsnyen bkur bgyis pa'o //",
    "T03TD3814E:29a-4": "de gang zhe na /",
    "T03TD3814E:29a-5": "gang dag bsgom pa'i lam gyis bsdus pa'i shes rab kyi pha rol tu phyin pa bstan pa 'di thos nas mi skrag pa la sogs pa yin no //",
    "T03TD3814E:29a-6": "mi skrag pa la sogs pa bshad zin to //",
    "T03TD3814E:29a-7": "thos pa la skrag pa med pa la sogs pa sangs rgyas brgya stong mang po la bsnyen bkur byas pas lhag par mos pa ni shin tu yang sangs rgyas mang po la bsnyen bkur byas pa yin te ;",
    "T03TD3814E:29a-8": "de dag gi thugs mnyes par mdzad pa yin gyi /",
    "T03TD3814E:29a-9": "gzhan dag ni nyan pa la sogs pa mi rigs pa'i phyir ro //",
    "T03TD3814E:29a-10": "ji skad du sngar sangs rgyas rnams la lhag par bya ba byas pa zhes bya ba la sogs pa gsungs pa yin no //",
    "T03TD3814E:29a-11": "gal te bsgoms pa'i brtsams pa yongs su rdzogs par thos pa la skrag pa med pa la sogs pa'i bsngags pa ston pa skabs su ci bab ce na /",
    "T03TD3814E:29a-12": "de la bshad pa /",
    "T03TD3814E:29a-13": "byang chub sems dpa'i sa la ni nyon mongs pa'i phra rgyas kyi grogs dang nyam chung ba dang phra ba dang rnam pa gsum yang dag par bcom mo //",
    "T03TD3814E:29a-14": "de la dang po nas lnga pa'i bar du ni mthun bar nyon mongs pa'i phra rgyas kyi grogs yang dag par bcom pa'i gnas skabs yin no //",
    "T03TD3814E:29a-15": "drug pa dang /",
    "T03TD3814E:29a-16": "bdun pa gnyis kyi gnas skabs su ni mthun par nyam chung ba bcom pa yin no //",
    "T03TD3814E:29a-17": "brgyad pa la sogs pa gsum gyi gnas skabs su ni mthun par phra ba bcom pa yin no zhes bstan pa'i phyir /",
    "T03TD3814E:29a-18": "sa lnga pa bstan nas sangs rgyas mang po la zhes bya ba la sogs pa gnas skabs gzhan bstan to //",
    "T03TD3814E:29a-19": "de bzhin du sa bdun pa bstan nas de nas yang zhes bya ba la sogs pa smos so //",
    "T03TD3814E:29b-0": "sa bcu pa bstan pa la ni skabs rdzogs pa yin no zhes dgongs @29b pa'o ;",
    "T03TD3814E:29b-1": "/ de skad du sa la 'jug pa las kyang /",
    "T03TD3814E:29b-2": "sa lnga gnyis dang gsum dag la //",
    "T03TD3814E:29b-3": "nyon mongs grogs dang nyam chung dang //",
    "T03TD3814E:29b-4": "phra ba zad pa'i 'dod pa yin //",
    "T03TD3814E:29b-5": "de bzhin gshegs pa de dag zad //",
    "T03TD3814E:29b-6": "ces gsungs so //",
    "T03TD3814E:29b-7": "bcom ldan 'das gzhan yang gang kun nas nyon mongs pa 'am zhes bya ba la sogs pas sa drug pa ston to //",
    "T03TD3814E:29b-8": "'dir lugs dang mi thun pa dang /",
    "T03TD3814E:29b-9": "lugs dang mi mthun pa'i rten cing 'brel par 'byung ba rtogs pa'i phyir /",
    "T03TD3814E:29b-10": "gang kun nas nyon mongs par 'gyur ba 'am rnam par byang bar 'gyur ba'i chos gang yang yod pa ma yin par mthong ;",
    "T03TD3814E:29b-11": "de dag ni kun nas nyon mongs pa rnam pa gsum rten cing /",
    "T03TD3814E:29b-12": "kun nas nyon mongs par gyur pa'i chos kyi dngos po dang bdag la sogs pa gang yang yang dag par rjes su mi mthong zhing /",
    "T03TD3814E:29b-13": "rnam par byang ba yang skyed do //",
    "T03TD3814E:29b-14": "gang zag dang /",
    "T03TD3814E:29b-15": "chos la mngon par zhen pa ngan song ba'i kun nas nyon mongs pa'i rmongs pa dang gnas ngan len la sogs pa'i dri ma dang bral ba yang dag par rjes su mi mthong zhing /",
    "T03TD3814E:29b-16": "mi dmigs pa de shes rab kyi pha rol tu phyin pa sgom pa lags te zhes bya bas ston to //",
    "T03TD3814E:29b-17": "bcom ldan 'das de ltar bsgoms na zhes bya ba la sogs pas ni mjug sdud pa yin no //",
    "T03TD3814E:29b-18": "bcom ldan 'das shes rab kyi pha rol tu phyin pa sgom pa de ni so so'i skye bo dang zhes bya ba la sogs pas sa bdun pa ston te /",
    "T03TD3814E:29b-19": "'di ni rtsol ba dang bcas shing mtshan ma med par gnas pa yin la tha dad pa nyid med pa'i don rtogs pa yin te /",
    "T03TD3814E:29b-20": "tha dad pa nyid kyi rgyu dang mtshan ma mi dmigs pa'i phyir ro //",
    "T03TD3814E:29b-21": "de nyid ston pa ni shes rab kyi pha rol tu phyin pa sgom pa de ni tha dad pa med pa nyid kyi don rtogs pa'i mtshan nyid gang yin pa ste /",
    "T03TD3814E:29b-22": "so so'i skye bo nas yang dag par rdzogs pa'i sangs rgyas kyi bar du yang phan tshun tha dad du mi bgyid cing bye brag tu mi byed de //",
    "T03TD3814E:29b-23": "yang na 'dir tha dad du byed de mtshan ma'o //",
    "T03TD3814E:29b-24": "de mi byed pa gang yin pa 'di ni ring du song ba'i bdag nyid shes rab kyi pha rol tu phyin pa sgom ba lags so //",
    "T03TD3814E:30a-0": "de nas bcom ldan 'das kyis 'jam dpal gzhon nur gyur pa la zhes bya ba la @30a * //",
    "T03TD3814E:30a-1": "sogs pas sa brgyad pa mi g-yo ba ston te /",
    "T03TD3814E:30a-2": "'dir mi skye ba'i chos la bzod pa thog pas dma' ba med pa dang ma thob pa med pa'i don rtogs shing mtshan ma med pa yid la byed pa lhun gyis grub pa 'byung ba dang mtshan ma la yang dbang nyid thob pa'o //",
    "T03TD3814E:30a-3": "de dag thams cad bstan pa'i phyir bcom ldan 'das kyis /",
    "T03TD3814E:30a-4": "'jam dpal khyod kyis de bzhin gshegs pa ji snyed cig la bsnyen bkur byas zhes dris te /",
    "T03TD3814E:30a-5": "gang khyod kyis bsnyen bkur byas pa'i de bzhin gshegs pa de dag gi tshad ji tsam zhes bya ba'o //",
    "T03TD3814E:30a-6": "'phags pa 'jam dpal gyis kyang sgyu ma'i skyes bu'i sems dang sems las byung ba ji snyed ces bya ba la sogs pas de dag ma skyes pa nyid du ston par byed do //",
    "T03TD3814E:30a-7": "sgyu ma'i rang bzhin gyi skyes bu ni sgyu ma'i skyes bu'o //",
    "T03TD3814E:30a-8": "de ni re zhig gtan ma skyes pa yin na /",
    "T03TD3814E:30a-9": "de'i sems dang sems las byung ba lta shin tu yang ma skyes na 'gag pa lta ci zhig yod //",
    "T03TD3814E:30a-10": "bsnyen bkur bya ba'i sangs rgyas kyang de bzhin du ma skyes pa yin no //",
    "T03TD3814E:30a-11": "bsnyen bkur byed pa yang ma skyes pa yin no zhes bstan pa'i phyir /",
    "T03TD3814E:30a-12": "'jam dpal khyod sangs rgyas kyi chos la yang dag par ma zhugs sam zhes dris so //",
    "T03TD3814E:30a-13": "sangs rgyas rnams kyi chos ni sangs rgyas kyi chos te /",
    "T03TD3814E:30a-14": "stobs dang mi 'jigs pa la sogs pa'o //",
    "T03TD3814E:30a-15": "de 'am de dag la lhun gyis grub par 'jug pa ma yin pa'i phyir /",
    "T03TD3814E:30a-16": "rgyun gyis sa ma yang dag par ma zhugs pa ni sangs rgyas kyi chos la yang dag par ma zhugs sam zhes bya ste /",
    "T03TD3814E:30a-17": "'di ltar bsnyen bkur ma skyes par smra'o //",
    "T03TD3814E:30a-18": "sangs rgyas kyi chos la yang dag par zhugs pa ni sangs rgyas la bsnyen bkur byed pa dang //",
    "T03TD3814E:30a-19": "sems can yongs su smin par byed pa dang sangs rgyas kyi zhing yongs su sbyong ba dang /",
    "T03TD3814E:30a-20": "byang chub sems dpa'i spyod pa yongs su sbyong ba la sogs pa yin na bya ba de dag mi byed na /",
    "T03TD3814E:30a-21": "ji ltar sangs rgyas kyi chos la yang dag par zhugs pa yin zhes dgongs pa'o //",
    "T03TD3814E:30b-0": "bcom ldan 'das gang sangs rgyas kyi chos la yang dag par zhugs pa'i chos de gang yang dmigs su ma mchis sam zhes bya ba ni yang dag par zhugs pa po bsnyen bkur byed pa la sogs @30b pa'i bdag nyid rtag pa dang phung po la sogs pa'i mtshan nyid mi rtag pa mi dmigs pas mi 'thad pa kho na yin par ston to //",
    "T03TD3814E:30b-1": "'dis ni mtshan ma med pa yid la byed pa na rtsol ba'i rmongs pa spangs pa dang mtshan ma la dbang ba'i rmongs pa spangs pa yang bstan to //",
    "T03TD3814E:30b-2": "gal te bsnyen bkur bya ba la bsnyen bkur byed pa rnams yang dag par zhugs pa med na /",
    "T03TD3814E:30b-3": "'jam dpal 'o na sangs rgyas kyi chos de dag su la yod ces dris pa dang /",
    "T03TD3814E:30b-4": "'jam dpal gyis gsol pa /",
    "T03TD3814E:30b-5": "bcom ldan 'das nyid la yang zhes bya ba la sogs pa gsungs te /",
    "T03TD3814E:30b-6": "sangs rgyas kyi chos zhes bgyi ba de dag ces bya ba 'dis bstan pa'i mngon sum du mdzad pa de dag gi ming yang ji ltar yang ma mchis te /",
    "T03TD3814E:30b-7": "de bas na mi dmigs pa ni rig par mi nus pa'i phyir ro //",
    "T03TD3814E:30b-8": "'dis ni chos dang chos can ma skyes par bstan to //",
    "T03TD3814E:30b-9": "sa dgu pa la ni ston par mdzad pa'i gnas skabs yin pa'i phyir chags pa med pa'i so so yang dag par rig pa thob bo //",
    "T03TD3814E:30b-10": "de lta ma yin na /",
    "T03TD3814E:30b-11": "ji lta ba bzhin du thogs pa med par ston pa mi 'thad pa'i phyir ro //",
    "T03TD3814E:30b-12": "de nyid 'dir ston pa ni 'jam dpal khyod kyis chags pa med pa nyid rnyed dam zhes tshig zur gyis dres pa dang /",
    "T03TD3814E:30b-13": "de'i lan du bcom ldan 'das bdag nyid chags pa ma mchis pa nyid lags na zhes bya ba la sogs pa yin te /",
    "T03TD3814E:30b-14": "bdag nyid chags pa ma mchis pa nyid lags na zhes bya ba ni chos thams cad chags pa med pa'i mtshan nyid yin pa'i phyir ro //",
    "T03TD3814E:30b-15": "de bas na yang lan cig chags pa ma mchis pa thob par bgyir ci mchis /",
    "T03TD3814E:30b-16": "de ni shes bya la chags pa'i dri ma med pa'i ye shes yin pa'i phyir ro //",
    "T03TD3814E:30b-17": "sa bcu pa'i skabs dbye ba'i phyir 'jam dpal khyod ci byang chub kyi snying po la 'dug gam zhes dris te gal te bdag nyid chags pa med pa yin par khas len na zhes dgongs pa'o //",
    "T03TD3814E:30b-18": "de skad dris pa dang /",
    "T03TD3814E:30b-19": "yang dag pa'i mtha' brtson par bgyis na bcom ldan 'das nyid kyang zhes bya ba la sogs pas sa de nyid ston to //",
    "T03TD3814E:30b-20": "de yang dgos pa yongs su grub pa'i dmigs pa can zhi gnas dang lhag mthong thob cing mngon par shes pa chen po la kun tu rmongs pa dang /",
    "T03TD3814E:31a-0": "gsang ba @31a * //",
    "T03TD3814E:31a-1": "phra mo la 'jug pa'i kun tu rmongs pa spangs pa yin te gang gis phyin ci log thams cad kyi mtshan nyid kyi gnas ngan len gyi tshogs spangs pa'i phyir /",
    "T03TD3814E:31a-2": "'di chos kyi sku yongs su thob po zhes brjod pa ste /",
    "T03TD3814E:31a-3": "bag la nyal lhag ma tsam lus pa ni gang spangs pas shin tu rnam par dag pa de bzhin gshegs pa nyid du 'gyur ba'o //",
    "T03TD3814E:31a-4": "byang chub kyi snying po zhes bya ba 'di ni byang chub kyang yin snying po yang yin pas byang chub kyi snying po'o //",
    "T03TD3814E:31a-5": "gnas ngan len rnam gsum spangs pa ni byang chub bo //",
    "T03TD3814E:31a-6": "de yang pags pa la yod pa lta bu dang /",
    "T03TD3814E:31a-7": "sha la yod pa lta bu dang /",
    "T03TD3814E:31a-8": "rus pa la yod pa lta bur dbye'o //",
    "T03TD3814E:31a-9": "de la chos dang gang zag la mngon bar zhen pa'i kun du rmongs pa dang /",
    "T03TD3814E:31a-10": "ngan song ba'i kun nas nyon mongs pa'i kun tu rmongs pa dang /",
    "T03TD3814E:31a-11": "de'i gnas ngan len la sogs pa rab tu dag pa la sogs pa'i mi mthun pa'i phyogs rnams sgro btags pa'i ngo bo nyid kyis phyi rol du gyur pa'i phyir pags pa la yod pa lta bu nyid yin no //",
    "T03TD3814E:31a-12": "mtshan ma la dbang ba'i kun tu rmongs pa dang de'i gnas ngan len la sogs pas brgyad pa la sogs pa gsum gyi mi mthun pa'i phyogs rnams ni yid kyi rnam par shes pa'i bdag nyid kyis mi bstan par gyur pa'i phyir sha la yod pa lta bu yin no //",
    "T03TD3814E:31a-13": "bag chags ni sa bon du gyur pa nyid kyis kun gzhi la gnas pa'i phyir rus pa la yod pa lta bu yin no //",
    "T03TD3814E:31a-14": "pags pa la yod pa lta bu'i gnas ngan len spangs pas ni rab tu dga' ba la sogs pa sa bdun yin no //",
    "T03TD3814E:31a-15": "brgyad pa la sogs pa gsum ni sha la yod pa lta bu'i gnas ngan len spangs pa'o //",
    "T03TD3814E:31a-16": "de bzhin gshegs pa ni rus pa la yod pa lta bu'i gnas ngan len spangs pa ste /",
    "T03TD3814E:31a-17": "des na byang chub 'di mchog yin pa'i phyir snying po zhes bya'o //",
    "T03TD3814E:31a-18": "de thob par byed pa'i sa gzhi yang de'i sgra yin bar gdul bya rnams de ltar mngon par zhen pa'i phyir ro //",
    "T03TD3814E:31a-19": "de la byang chub kyi snying po la bzhugs te /",
    "T03TD3814E:31a-20": "bdud bcom pa dang ldan par grags pa dag bzhugs pa mi mnga' na ci bdag kyang mchis par bgyid dam /",
    "T03TD3814E:31b-0": "yang dag pa'i mtha' brtson par bgyis na zhes bya ba 'dis ni rdo rje'i @31b gdan la 'dug pa la sogs pa phyin ci log yin bar bstan te /",
    "T03TD3814E:31b-1": "don dam par ni gdan dang 'gro ba dang 'ong ba la sogs pa yod pa ma yin no //",
    "T03TD3814E:31b-2": "des na phyin ci log thams cad spangs pa'i mtshan nyid chos kyi sku ni gang du yang bzhugs pa la sogs pa yod pa ma yin no zhes bstan to //",
    "T03TD3814E:31b-3": "de nyid bstan pa'i phyir yang dag pa'i mtha' zhes bya ba de dag gi tshig bla dags zhes yang dag pa'i mtha'i sgra'i don dris pa dang lan du /",
    "T03TD3814E:31b-4": "bcom ldan 'das yang dag pa'i mtha' zhes bgyi ba de ni 'jig tshogs kyi tshig bla dags lags so zhes gsol to //",
    "T03TD3814E:31b-5": "'jig tshogs dang yang dag pa'i mtha' gnyis ni phyin ci log dang phyin ci ma log pa'i mtshan nyid yin pa'i phyir 'gal bas shin tu tha dad pa'i phyir gcig pa nyid du mi rigs so //",
    "T03TD3814E:31b-6": "de bas na de bstan pa'i phyir /",
    "T03TD3814E:31b-7": "'jam dpal ci las bsams te de skad smra zhes dris so //",
    "T03TD3814E:31b-8": "lan du ;",
    "T03TD3814E:31b-9": "bcom ldan 'das 'jig tshogs de ni ma mchis pa ste zhes gsol to //",
    "T03TD3814E:31b-10": "sgro 'dogs shing yongs su brtags pa yin pa'i phyir ro //",
    "T03TD3814E:31b-11": "med pa ni mu stegs can dang nyan thos kyis yongs su brtags pa'i bdag go snyam pa'i yul rang dbang can gyi bdag dang phung po la sogs pa'i mtshan nyid yin no //",
    "T03TD3814E:31b-12": "rang dbang can gyi bdag la sogs pa ni mi dmigs pa'i phyir mu stegs can gyis yongs su brtags pa ni med pa nyid du rigs na phung po la sogs pa'i mtshan nyid kho na ji ltar med pa nyid yin zhe na /",
    "T03TD3814E:31b-13": "de'i phyir 'jig tshogs ma lags pas zhes gsungs te /",
    "T03TD3814E:31b-14": "da ltar byung ba'i rang gi ngo bo yod pa nyid du bdag dang gzhan gyis nges par ma byas pa'i phyir ro //",
    "T03TD3814E:31b-15": "rgyu gang nas kyang de ni mi 'pho la 'bras bu gang du yang rnam par 'pho pa yang ma lags so //",
    "T03TD3814E:31b-16": "des na dus gsum mi dmigs pas de ltar yongs su brtags pa'i lus chos can ni 'jig tshogs ma yin bar grub bo //",
    "T03TD3814E:31b-17": "de lta bu'i rnam pa gang yin pa yod pa ma yin pa 'jig tshogs dmigs pa dang mi dmigs pa mnyam pa nyid de ni yang dag pa'i mtha' yin te /",
    "T03TD3814E:31b-18": "phyin ci ma log pa'i ngo bo yin ba'i phyir ro //",
    "T03TD3814E:31b-19": "'di nyid chos kyi sku yin no //",
    "T03TD3814E:31b-20": "bsgom pa'i lam bstan zin te /",
    "T03TD3814E:32a-0": "de'i dmigs @32a * //",
    "T03TD3814E:32a-1": "pa ni dngos po'i mtha' dang rnam par rtog pa dang bcas pa'i gzugs brnyan dang rnam par mi rtog pa'i gzugs brnyan rnams yin no //",
    "T03TD3814E:32a-2": "sa bcu pa dang de bzhin gshegs pa'i dmigs pa ni mthar phyin par gnas pa yin pa'i phyir dgos pa yongs su grub pa yin no ;",
    "T03TD3814E:32a-3": "/ de nas yang bcom ldan 'das la tshe dang ldan pa sha ra dva ti'i bus 'di skad ces gsol to zhes bya ba la sogs pa ni mthong ba dang bsgom pa'i lam 'bras bur gyur pa gnyis kyi 'og tu /",
    "T03TD3814E:32a-4": "de'i rgyur gyur pa mos pa gsum bstan pa'i skabs la bab ste /",
    "T03TD3814E:32a-5": "rnam pa thams cad mkhyen pa nyid brjod pa'i rjes la lam mkhyen pa la sogs pa ston pa bzhin no //",
    "T03TD3814E:32a-6": "gang yang mngon par rtogs pa'i rgyan dang /",
    "T03TD3814E:32a-7": "de dang rjes su mthun par brgyad stong pa rgya cher 'grel pa las kyang mos pa ni bsgom pa'i lam yin bar bstan to //",
    "T03TD3814E:32a-8": "de ni rigs pa ma yin te 'di ltar dgongs pa nges par 'grel pa las /",
    "T03TD3814E:32a-9": "mos pa spyod pa'i sa la ni pha rol tu phyin pa'o //",
    "T03TD3814E:32a-10": "rab tu dga' ba la sogs pa bdun la ni pha rol tu phyin pa 'phel ba'o //",
    "T03TD3814E:32a-11": "brgyad pa la sogs pa ni pha rol tu phyin pa chen po'o //",
    "T03TD3814E:32a-12": "de bzhin du 'phags pa blo gros mi zad pas bstan pa dang /",
    "T03TD3814E:32a-13": "byang chub sems dpa'i sde snod dang de bzhin gshegs pa bdun skye ba 'byung ba bstan pa la sogs pa'i mdo las rig par bya'o //",
    "T03TD3814E:32a-14": "dbus dang mtha' rnam par 'byed pa las kyang /",
    "T03TD3814E:32a-15": "dbang po dang ni stobs rnams la //",
    "T03TD3814E:32a-16": "nges 'byed cha mthun gnyis gnyis so //",
    "T03TD3814E:32a-17": "zhes 'byung ba dang /",
    "T03TD3814E:32a-18": "de bzhin du byang chub sems dpa'i sa dang /",
    "T03TD3814E:32a-19": "theg pa chen po bsdus pa dang /",
    "T03TD3814E:32a-20": "theg pa chen po'i chos mngon pa la 'jug pa dang /",
    "T03TD3814E:32a-21": "sa la 'jug pa dang /",
    "T03TD3814E:32a-22": "bstan pa rgyas pa la sogs pa las kyang rig par bya ste /",
    "T03TD3814E:32a-23": "'phros pa gtang ngo //",
    "T03TD3814E:32a-24": "mos pa de yang rnam pa gsum ste /",
    "T03TD3814E:32a-25": "rang gi don dang /",
    "T03TD3814E:32a-26": "rang dang gzhan gyi don dang ste gzhan gyi don to //",
    "T03TD3814E:32a-27": "de la rang gi don gyi dbang du byas nas de dag ni byang chub tu nges par 'gyur ba lags so zhes gsungs te /",
    "T03TD3814E:32a-28": "bla na med pa'i byang chub tu zhes bya bar rig par bya'o //",
    "T03TD3814E:32a-29": "gtan tshigs su /",
    "T03TD3814E:32b-0": "shes @32b rab kyi pha rol tu phyin pa bstan pa 'di thos nas zhes bya ba la sogs pa gsungs te /",
    "T03TD3814E:32b-1": "lam gnyis kyi mtshan nyid shes rab kyi pha rol tu phyin pa bstan pa gong du gsungs pa 'di thos pa ni thos pa las byung ba'i shes pas mngon du byed pa'o //",
    "T03TD3814E:32b-2": "mos pa ni 'di ni de kho na yin gyi gzhan du ma yin no zhes nges par 'dzin cing khong du chud nas rang gi don gyi ched du sgrub par byed do //",
    "T03TD3814E:32b-3": "mi skrag pa la sogs pa ni bshad zin to //",
    "T03TD3814E:32b-4": "nges pa ni gdon mi za bar byang chub kyi snod du gyur pa'o //",
    "T03TD3814E:32b-5": "ji lta zhe na /",
    "T03TD3814E:32b-6": "'dir ni byang chub thob par byed pa'i thabs kyi rang gi ngo bo ji lta ba bzhin du shin tu bstan la /",
    "T03TD3814E:32b-7": "de thos nas yang dag par khong du chud pa'i sbyor ba dang /",
    "T03TD3814E:32b-8": "dngos gzhi dang /",
    "T03TD3814E:32b-9": "rjes kyi gnas skabs dang /",
    "T03TD3814E:32b-10": "go rims bzhin du skrag pa dang /",
    "T03TD3814E:32b-11": "dngang ba dang dngang bar 'gyur ba med pas na mos pa yid la byed pa stobs dang ldan pa yin no //",
    "T03TD3814E:32b-12": "de ni gdon mi za bar rgyu mthun pa dang /",
    "T03TD3814E:32b-13": "rnam par smin pa'i bag chags 'jog par byed pa la de las gong nas gong du yongs su gyur pa'i bye brag las rim gyis goms pa yod na shin tu rnam par dag pa'i gnas skabs thob par 'gyur ro //",
    "T03TD3814E:32b-14": "de bas na de ni nges pa yin no zhes bya ba ni rigs pa yin no //",
    "T03TD3814E:32b-15": "rang dang gzhan gyi don gyi dbang du byas nas /",
    "T03TD3814E:32b-16": "de dag ni byang chub la nye bar gyur pa lags so zhes gsungs so /",
    "T03TD3814E:32b-18": "// / bam po gsum pa /",
    "T03TD3814E:32b-19": "'dis ni rang gi don la mos pa'i 'bras bu nges par gyur ba yin pas 'di khyad par du gsungs te ;",
    "T03TD3814E:32b-20": "/'di ltar 'di la ni gzhan gyi don yod pa'i phyir dang /",
    "T03TD3814E:32b-21": "byams pa la sogs pa lhag par che ba dang ldan zhing bdag tu 'dzin pa yang snga ma bas chung ba nyid yin te /",
    "T03TD3814E:32b-22": "des na de byang chub la nye bar gyur pa yin no //",
    "T03TD3814E:32b-23": "gtan tshigs gang gis she na /",
    "T03TD3814E:32b-24": "bcom ldan 'das gang chos de dag rjes su rtogs pa zhes bya ba la sogs pa gsungs te /",
    "T03TD3814E:32b-25": "byang chub ni zad pa dang mi skye ba'i ye shes so //",
    "T03TD3814E:32b-26": "mchog ni dam pa'o //",
    "T03TD3814E:32b-27": "'di skad gsungs te /",
    "T03TD3814E:32b-28": "dri ma rnams ni zad pa dang //",
    "T03TD3814E:32b-29": "mi skye shes pa byang chub bstan //",
    "T03TD3814E:32b-30": "zad pa med dang mi skye'i phyir //",
    "T03TD3814E:33a-0": "go @33a * //",
    "T03TD3814E:33a-1": "rims bzhin du de rtogs bya //",
    "T03TD3814E:33a-2": "gang chos zhes bya ba ni gzugs la sogs pa so sor snang ba rnams so //",
    "T03TD3814E:33a-3": "de dag rjes su rtogs pa zhes bya ba ni ji lta ba bzhin du yongs su shes pa ste /",
    "T03TD3814E:33a-4": "rjes su zhes bya ba'i sgra ni mthun pa'i don yin pa'i phyir ro //",
    "T03TD3814E:33a-5": "byang chub de nyid mos pa yid la byed pa'i dmigs pa nyid du yod pas na nye bar gyur pa yin no //",
    "T03TD3814E:33a-6": "gzhan gyi don gyi dbang du byas nas /",
    "T03TD3814E:33a-7": "de dag ni sangs rgyas nyid du blta bar bgyi'o zhes gsungs te /",
    "T03TD3814E:33a-8": "byams pa la sogs pa 'phel bas gzhan gyi don la mos pa gcig tu yid la byed pa che ba dang ches che bar gyur pa'i phyir dang /",
    "T03TD3814E:33a-9": "rang gi don yid la byed pa kun tu mi 'byung ba'i phyir ro //",
    "T03TD3814E:33a-10": "sangs rgyas nyid du blta bar bgyi'o zhes bya ba ni rgyu dang /",
    "T03TD3814E:33a-11": "phrin las las zhes bya bar rig par bya'o //",
    "T03TD3814E:33a-12": "shes rab kyi pha rol tu phyin pa la mos pa yid la byed pa rgyu dang gzhan gyi don byed pa nyid kyi mtshan nyid 'bras bu dang gnyis yod du zin kyang 'on kyang dngos po ma yin te /",
    "T03TD3814E:33a-13": "mos par byed pa dag la sangs rgyas su blta ba mi rigs so zhes dogs pa la /",
    "T03TD3814E:33a-14": "'dir gtan tshigs su sangs rgyas zhes bgyi ba de ni dam par na skye ba ma mchis pa'i tshig bla dgas so zhes gsungs te /",
    "T03TD3814E:33a-15": "dngos su skye ba med pa dang skye ba med par shes pa med pa'i tshig bla dgas yin te /",
    "T03TD3814E:33a-16": "de ni rnam par rtog pa dang bcas pa de dag gis 'di la yod pa yin no //",
    "T03TD3814E:33a-17": "rnam par rtog pa'i gzugs brnyan la dmigs pa ni lhag mthong yin no //",
    "T03TD3814E:33a-18": "zhi gnas la ltos nas ni rnam par mi rtog pa yang yin te /",
    "T03TD3814E:33a-19": "de'i dmigs pa ni rnam par mi rtog pa'i gzugs brnyan yin pa'i phyir ro //",
    "T03TD3814E:33a-20": "de bas na de dag ni sangs rgyas nyid du blta bar bya'o //",
    "T03TD3814E:33a-21": "byang chub kyi phyogs bshad zin to //",
    "T03TD3814E:33a-22": "de dag gi dmigs pa brjod pa brtson ba ni de nas yang bcom ldan 'das la sring mo dmigs pa med pas zhes bya ba la sogs pa yin no //",
    "T03TD3814E:33a-23": "de nas zhes bya ba ni 'das ma thag pa nas so //",
    "T03TD3814E:33a-24": "yang gi sgra ni tshig gi rgyan no //",
    "T03TD3814E:33a-25": "dmigs pa med pa ni byang chub sems dpa' chen po la brjod do //",
    "T03TD3814E:33b-0": "'og nas @33b 'chad pa 'di skad ces gsol to //",
    "T03TD3814E:33b-1": "de dag ni so so'i skye bo la sogs pa'i chos dge ba dang mi dge ba la sogs pa rnams la lhag par dmigs par mi 'gyur te /",
    "T03TD3814E:33b-2": "dmigs par mi bgyid do //",
    "T03TD3814E:33b-3": "de ston pa ni gang dag shes rab kyi pha rol tu phyin pa 'di thos nas mos te zhes bya ba la sogs pa yin te /",
    "T03TD3814E:33b-4": "de ni bshad zin to //",
    "T03TD3814E:33b-5": "'dir dogs pa la gtan tshigs su bcom ldan 'das 'di ltar zhes bya ba la sogs pa gsungs so //",
    "T03TD3814E:33b-6": "mi dmigs pa zhes bya ba ni bsgrub par bya ba'i chos so //",
    "T03TD3814E:33b-7": "chos thams cad ces bya ba ni don la sogs pa'i ngo bor snang ba'i chos can no //",
    "T03TD3814E:33b-8": "ma mchis pa'i slad du zhes bya ba ni gtan tshigs so //",
    "T03TD3814E:33b-9": "'di grub pa ni sngar bshad zin to //",
    "T03TD3814E:33b-10": "phyis kyang rgyas par ston par 'gyur ro //",
    "T03TD3814E:33b-11": "da ni mos pa rnam pa gsum la yang bstod pa dang rab tu bstod pa dang bsngags par bya ba'i phyir tshe dang ldan pa sha ra dva ti'i bu la bka' stsal pa de de bzhin no zhes bya ba la sogs pa gsungs so //",
    "T03TD3814E:33b-12": "'dir sh'a ra dva ti'i bu la bka' stsal pa ni 'dir sngar smos pa nyid kyis na sngar zhal gyis bzhes pa'i phyir dang /",
    "T03TD3814E:33b-13": "shes rab kyi pha rol tu phyin pa la mos pa yongs su gyur pa'i 'bras bu'i bye brag mngon du ma byas pa'i phyir ro //",
    "T03TD3814E:33b-14": "de dag ni byang chub tu nges par 'gyur ro zhes bya ba ni gdon mi za bar 'gyur ba'o //",
    "T03TD3814E:33b-15": "mos pa'i sems bskyed pa kho na dag phyir mi ldog pa'i sa la gnas pa yin par khyod kyis shes par gyis shig ces bya ba ni bzang po'i dpal gzhon nur gyur pa dang /",
    "T03TD3814E:33b-16": "zhi ba'i shugs dang /",
    "T03TD3814E:33b-17": "'jam dpal la sogs pa bzhin du de dag gi dge ba'i rtsa ba yongs su smin pa nyid du ston to //",
    "T03TD3814E:33b-18": "spyi bos len pa zhes bya ba ni dad pa la sogs pa shin tu yongs su smin pa'i bye brag dang ldan pa'i phyir ro //",
    "T03TD3814E:33b-19": "de la 'dir bstod pa ni de dang de dag ni sbyin bdag dam par 'gyur zhes bya ba la sogs pa yin te /",
    "T03TD3814E:33b-20": "de dang de dag ni zhes bya ba ni sbyor ba gzhan rnam par bcad pa'i tshul gyis bstod pa'o //",
    "T03TD3814E:33b-21": "de la sbyin pa ni zang zing dang mi 'jigs pa dang /",
    "T03TD3814E:33b-22": "chos kyi bye brag gis rnam pa gsum mo //",
    "T03TD3814E:34a-0": "@34a * // de'i phyir tshig gsum dang go rims bzhin sbyar ro //",
    "T03TD3814E:34a-1": "yang na pha rol tu phyin pa dang /",
    "T03TD3814E:34a-2": "nye ba'i pha rol tu phyin pa dang /",
    "T03TD3814E:34a-3": "pha rol tu phyin pa chen po bshad pa bzhin du gnas skabs kyi bye brag tu gzhag ste /",
    "T03TD3814E:34a-4": "de la sbyin bdag dam par 'gyur zhes bya ba ni mos pas spyod pa'i sa la ni pha rol tu phyin pa bzhin no //",
    "T03TD3814E:34a-5": "sbyin bdag khyad par du 'phags par 'gyur zhes bya ba ni rab tu dga' ba la sogs pa sa bdun la yin te /",
    "T03TD3814E:34a-6": "nye ba'i pha rol tu phyin pa bzhin no //",
    "T03TD3814E:34a-7": "sbyin bdag chen por 'gyur ba ni mi skye ba'i chos la bzod pa thob pa'i phyir /",
    "T03TD3814E:34a-8": "sa brgyad pa la sogs pa gong ma bzhi'i tshe yin te /",
    "T03TD3814E:34a-9": "skad cig ma gcig la phyogs bcu'i 'jig rten gyi khams mtha' med pa 'byam klas pa dag tu pha rol tu phyin pa dang tshad med pa la sogs pa thams cad bsgrub pa'i phyir te /",
    "T03TD3814E:34a-10": "pha rol tu phyin pa chen po bzhin no //",
    "T03TD3814E:34a-11": "sh'a ri'i bu de dang de dag ni tshul khrims phun sum tshogs par 'gyur zhes bya ba la sogs pa la /",
    "T03TD3814E:34a-12": "tshul khrims ni sdom pa dang /",
    "T03TD3814E:34a-13": "dge ba'i chos sdud pa dang /",
    "T03TD3814E:34a-14": "sems can gyi don bya ba'i bye brag gis rnam pa gsum mo //",
    "T03TD3814E:34a-15": "de bas na tshig gsum dang sbyar ro //",
    "T03TD3814E:34a-16": "yang na gnas skabs kyi bye brag yin te /",
    "T03TD3814E:34a-17": "snga ma bzhin no //",
    "T03TD3814E:34a-18": "nges par 'byin pa'i 'bras bu la ltos nas de dang mthun pa'i tshul khrims kyi yon tan gyi lam rnyed par 'gyur ro zhes bya'o //",
    "T03TD3814E:34a-19": "de dang de dag ni bzod pa'i mchog dang zhes rgyas par 'byung ba las /",
    "T03TD3814E:34a-20": "bzod pa yang sdug bsngal dang du len pa dang /",
    "T03TD3814E:34a-21": "gnod pa la ji mi snyam pa dang /",
    "T03TD3814E:34a-22": "chos la nges par sems pa'i bye brag gis rnam pa gsum mo //",
    "T03TD3814E:34a-23": "brtson 'grus kyang go cha dang /",
    "T03TD3814E:34a-24": "dge ba la sbyor ba dang /",
    "T03TD3814E:34a-25": "sems can gyi don la sbyor ba'i bye brag gis rnam pa gsum mo //",
    "T03TD3814E:34a-26": "bsam gtan ni zhi zhing rab tu zhi ste /",
    "T03TD3814E:34a-27": "rnam par mi rtog cing nyon mongs pa dang sdug bsngal gyi gnyen por gyur pa bde bar gnas pa'i bsam gtan dang /",
    "T03TD3814E:34a-28": "yon tan mngon par sgrub pa'i bsam gtan dang /",
    "T03TD3814E:34a-29": "sems can gyi don mngon par sgrub pa'i bsam gtan no //",
    "T03TD3814E:34a-30": "shes rab ni bden pa gnyis dang /",
    "T03TD3814E:34b-0": "sems can gyi don la @34b dmigs pa'i bye brag gis rnam pa gsum mo //",
    "T03TD3814E:34b-1": "de skad du /",
    "T03TD3814E:34b-2": "drug po de dag bslab pa'i dngos //",
    "T03TD3814E:34b-3": "re re la yang rnam pa gsum //",
    "T03TD3814E:34b-4": "sbyin pa la sogs rnam dag ni //",
    "T03TD3814E:34b-5": "lnga dang bdun te gzhan dag yin //",
    "T03TD3814E:34b-6": "zhes 'byung ngo //",
    "T03TD3814E:34b-7": "de bas na kun la yang dngos po ma yin par gzung ba'i phyir /",
    "T03TD3814E:34b-8": "dam pa'i sgra sbyar bar bya'o //",
    "T03TD3814E:34b-9": "mtshungs pa med pa'i shes rab ces bya ba ni dmigs pa med ces bya ba'i tha tshig go //",
    "T03TD3814E:34b-10": "ldan pa zhes bya ba ni 'brel pa'o //",
    "T03TD3814E:34b-11": "'gyur ro zhes bya ba ni gdon mi za bar 'gyur ba ste /",
    "T03TD3814E:34b-12": "bstod pa 'di ni spro ba rgyas par byed pa'i ngo bo yin pa'i phyir ro //",
    "T03TD3814E:34b-13": "de dag ni rnam pa thams cad kyi mchog dang ldan pa'i zhes bya ba la rnam pa thams cad ni byang chub kyi phyogs dang /",
    "T03TD3814E:34b-14": "tshad med pa la sogs pa nas /",
    "T03TD3814E:34b-15": "rnam pa thams cad mkhyen pa la thug pa'i bar yin no //",
    "T03TD3814E:34b-16": "mchog ces bya ba ni de dag shin tu rnam par dag pa yin pa'i phyir ro //",
    "T03TD3814E:34b-17": "rnam pa'i mchog de dag thams cad ldan zhing 'brel pa thams cad mkhyen pa'i ye shes dang ldan zhing 'brel par 'gyur ro //",
    "T03TD3814E:34b-18": "glegs bam kha cig las gang dag shes rab kyi pha rol tu phyin pa 'di thos nas mos te //",
    "T03TD3814E:34b-19": "mi skrag mi dngang dngang bar mi 'gyur ba de dang /",
    "T03TD3814E:34b-20": "de dag ni skrag pa med par sems can rnams la rab tu ston par 'gyur /",
    "T03TD3814E:34b-21": "'chad par 'gyur zhes 'byung ste /",
    "T03TD3814E:34b-22": "des na gzhan gyi don la mos pa gsal ba yin te /",
    "T03TD3814E:34b-23": "de drug ni bsngags pa yin no //",
    "T03TD3814E:34b-24": "bstod pa dang rab tu bstod pa dang /",
    "T03TD3814E:34b-25": "bsngags pa 'di dag gi bye brag ji lta bu zhe na /",
    "T03TD3814E:34b-26": "yon tan brjod pa ni bstod pa'o //",
    "T03TD3814E:34b-27": "don gyi gzugs brnyan la sogs pa spangs pa'i sgo nas bsngags par byed pa'i bsngags pa ste /",
    "T03TD3814E:34b-28": "nyi khri lnga stong pa la sogs pa las bstan to //",
    "T03TD3814E:34b-29": "dmigs pa med par bstan pa'i dmigs pa gsal bar bya ba'i phyir /",
    "T03TD3814E:34b-30": "'jam dpal khyod kyis don gyi dbang ci zhig mthong nas zhes bya ba la sogs pas dris so //",
    "T03TD3814E:34b-31": "dris pa'i lan du /",
    "T03TD3814E:34b-32": "gal te bdag byang chub tu zhugs na ni shes bya ba la sogs pa gsungs te /",
    "T03TD3814E:34b-33": "rang dang yang dag pa'i byang chub dang yang dag par zhugs pa dang 'dod pa'i rnam par rtog pa rnams mi 'byung ba'i phyir /",
    "T03TD3814E:35a-0": "'dres pa'i chos la dmigs pa zhi gnas @35a * //",
    "T03TD3814E:35a-1": "dang ;",
    "T03TD3814E:35a-2": "lhag mthong rnam par dag pa mthar phyin par bstan to //",
    "T03TD3814E:35a-3": "'dir dogs pa'i lan du 'jam dpal gzhon nur gyur pa gang lags pa de byang chub nyid do zhes gsungs te /",
    "T03TD3814E:35a-4": "chos thams cad byang chub las tha dad pa'i ngo bo nyid ma yin pa'i phyir ro zhes dgongs pa'o //",
    "T03TD3814E:35a-5": "de skad du /",
    "T03TD3814E:35a-6": "de bzhin nyid dang byang chub dang //",
    "T03TD3814E:35a-7": "mya ngan 'das dang gnas gyur la //",
    "T03TD3814E:35a-8": "chos rnams thams cad rtogs pa yis //",
    "T03TD3814E:35a-9": "gzhol dang 'bab dang bab par gyur //",
    "T03TD3814E:35a-10": "zhi gnas dang ni lhag mthong 'di //",
    "T03TD3814E:35a-11": "'dres pa'i chos la dmigs pa yin //",
    "T03TD3814E:35a-12": "dang po dang ni gsum pa dang //",
    "T03TD3814E:35a-13": "tha ma gnyis la go rims bzhin //",
    "T03TD3814E:35a-14": "'jug dang rab tu 'thob pa dang //",
    "T03TD3814E:35a-15": "de yi mthar phyin rgyal bas dgongs //",
    "T03TD3814E:35a-16": "zhes bya ba 'dis re zhig bdag gi rang gi ngo bo dang chos thams cad kyang byang chub las tha dad ma yin par bsgom par bya'o //",
    "T03TD3814E:35a-17": "byang chub kyi rang gi ngo bo ni phyis ston par 'gyur ro //",
    "T03TD3814E:35a-18": "'dir dgyes nas legs so legs so zhes lan gnyis gsungs so //",
    "T03TD3814E:35a-19": "dgyes pa'i gtan tshigs su 'jam dpal khyod zab mo zab pa'i gnas 'di lta bu 'di ston pa zhes gsungs so //",
    "T03TD3814E:35a-20": "zab mo zab pa zhes bya ba ni sgro 'dogs pa dang /",
    "T03TD3814E:35a-21": "skur pa 'debs pa'i mtha' dang bral ba rnam pa gnyis so //",
    "T03TD3814E:35a-22": "gnas zhes bya ba ni phyogs la bya'o //",
    "T03TD3814E:35a-23": "'di lta bu zhes bya ba ni byang chub dang tha dad pa med pa'i ngo bo'o //",
    "T03TD3814E:35a-24": "'di zhes bya ba ni byang chub sems dpa'i ting nge 'dzin gyi dmigs par gyur pa bstan pa gang yin pa'o //",
    "T03TD3814E:35a-25": "nges par ston pa zhes bya ba ni nges pa'am nges pa las ston pa'o ;",
    "T03TD3814E:35a-26": "/'di ltar khyod ni sngon gyi rgyal ba la bya ba byas pa ste /",
    "T03TD3814E:35a-27": "mi dmigs par tshangs par spyod pa yun ring du spyad pa lta zhig ces bya ba ni thabs su gyur pa'i rnam pa gang gis ji ltar khyod sngon gyi rgyal ba 'brug gi sgra dbyangs la sogs pa la bya ba shes rab kyi pha rol tu phyin pa nyan pa dang len pa dang 'dzin pa dang ston pa la sbyor ba'i rnam pa gtso bor byas te /",
    "T03TD3814E:35a-28": "dge pa'i rtsa ba bskyed pa la sogs pa bsgrubs pa gang yin pa de la de skad ces bya'o //",
    "T03TD3814E:35b-0": "chos thams cad bdag med cing mi dmigs par tshangs pa byang chub ste gang dang ldan bas bcom ldan 'das tshangs pa @35b zhes brjod pa de'i don du gang gis spyod pa bsgom pa la sogs pa'i mtshan nyid de yun ring po bskal pa gang g'a'i klung gi bye ma 'bum phrag grangs med pa bdun snyed du 'am /",
    "T03TD3814E:35b-1": "dus ring por spyod pa lta zhig de lta ma yin na /",
    "T03TD3814E:35b-2": "khyod kyis ston par mi nus so zhes bya ba'i tha tshig go //",
    "T03TD3814E:35b-3": "de bas na de lta bur 'gyur ba'i 'dod pa rnams kyis sangs rgyas rnams la bya ba sgom pa la sogs pa bya dgos so zhes bstan pa yin no //",
    "T03TD3814E:35b-4": "de la rlom sems spong bar byed pa ni /",
    "T03TD3814E:35b-5": "bcom ldan 'das gal te bdag mi dmigs pa spyod pa lags na ni chos thob pa nyid du 'gyur ba lags so zhes bya ba yin no //",
    "T03TD3814E:35b-6": "chos spyod par byed pa'i mtshan nyid bdag la sogs pa thob pa nyid du rnyed pa nyid du 'gyur ba lags so zhes bya bas mi dmigs pa sel bar byed par 'gyur ro //",
    "T03TD3814E:35b-7": "de ci'i phyir zhe na /",
    "T03TD3814E:35b-8": "gal te bdag mi dmigs par spyod pa lags na ni zhes gsungs te /",
    "T03TD3814E:35b-9": "mi dmigs par spyod pa gang yin pa de la de skad ces bstan te /",
    "T03TD3814E:35b-10": "'dis ni dmigs pa bstan to //",
    "T03TD3814E:35b-11": "des na dmigs pa dang spyod pa gnyis phan tshun 'gal ba'i phyir /",
    "T03TD3814E:35b-12": "spyod pa byed pa'i mtshan nyid kyi chos 'di la yod pa ma yin no zhes bya ba'i tha tshig go / de dag ni so so'i skye bo'i chos rnams lhag par dmigs par mi 'gyur ba lags so zhes bya ba la sogs pa sngar mdor bstan pa de dag rgyas par bstan cing chos can gyi rnam par rtog pa shin tu bsal ba'i phyir 'jam dpal khyod kyis nga'i nyan thos phun sum tshogs pa 'di dag mthong ngam zhes dris te /",
    "T03TD3814E:35b-13": "gzhan las thos pa'i rjes su 'gro zhing mchog tu sems rnam par grol ba 'byor pa mthong ngam zhes dris pa dang /",
    "T03TD3814E:35b-14": "gsol pa /",
    "T03TD3814E:35b-15": "bcom ldan 'das mthong lags so zhes gsungs so //",
    "T03TD3814E:35b-16": "ji ltar ci 'dra bar mthong zhes bya ba ni mthong ba'i rnam pa 'dri ba ste /",
    "T03TD3814E:35b-17": "mthong ba'i rnam pa gang yin ci 'dra ba zhes dris pa dang ;",
    "T03TD3814E:35b-18": "bcom ldan 'das ji ltar so so'i skye bor mi mthong ba dang zhes rgyas par gsungs so //",
    "T03TD3814E:35b-19": "so sor 'gro bas nas so'i skye bo'o //",
    "T03TD3814E:35b-20": "slob pa ni rgyun tu zhugs pa la sogs pa nas dgra bcom pa la 'jug pa la thug pa'i bar du bdun yin te /",
    "T03TD3814E:35b-21": "bslab par bya ba yod pa'i phyir ro //",
    "T03TD3814E:36a-0": "@36a * // mi slob pa ni dgra bcom pa ste /",
    "T03TD3814E:36a-1": "bslab pa rdzogs pa'i phyir ro //",
    "T03TD3814E:36a-2": "so so'i skye bo dang slob pa dang bslab pa yongs su rdzogs pa rnams la gcig pu'i ngo bo mi dmigs pa'i phyir dang de las gzhan pa yang ma skyes pa'i phyir de dag ma mthong ngo snyam du bsams pa'o //",
    "T03TD3814E:36a-3": "mthong ba ma mchis ma mthong ba yang ma mchis pa de ltar mthong ngo zhes bya ba ni mthong ba dang ma mthong bar rnam par rtog pa med par mthong ngo zhes bya ba'i tha tshig go //",
    "T03TD3814E:36a-4": "de ltar zhes bya ba'i sgra ni re re dang sbyar ro //",
    "T03TD3814E:36a-5": "gang 'ga' yang mthong ba med pa dang bdag mi dmigs pa de lta bu de ni mthong ba yin no //",
    "T03TD3814E:36a-6": "de ltar rang gi ngo bo la rnam par rtog pa bsal nas /",
    "T03TD3814E:36a-7": "'di ltar mang du yang mi mthong ba dang zhes bya ba la sogs pas tshad la rnam par rtog pa dang /",
    "T03TD3814E:36a-8": "bye brag la rnam par rtog pa gnyis sel bar byed pa yin no //",
    "T03TD3814E:36a-9": "'di ltar zhes bya ba ni gang gi phyir zhes bya ba'i don yin no //",
    "T03TD3814E:36a-10": "yi ge kha cig las 'di ltar zhes mi 'byung gi bar du zhes 'byung ba de ni mthong ba'i rnam par ston pa yin no //",
    "T03TD3814E:36a-11": "mang du zhes bya ba ni so so'i skye bo'o //",
    "T03TD3814E:36a-12": "nyung du zhes bya ba ni slob pa dang mi slob pa'o //",
    "T03TD3814E:36a-13": "dul ba yang zhes bya ba ni mi dge ba dang bral bas dul ba 'am dge ba bye brag tu gyur pas dul ba'o //",
    "T03TD3814E:36a-14": "de las gzhan pa ni ma dul ba'o //",
    "T03TD3814E:36a-15": "mang nyung gi tshad dang /",
    "T03TD3814E:36a-16": "dul ba dang ma dul ba'i bye brag tu yang mi mthong ngo zhes bya ba'i bar du yin no //",
    "T03TD3814E:36a-17": "so so'i skye bo dang nyan thos kyi 'khor mthong ba bstan nas byang chub sems dpa'i 'khor dris pa dang /",
    "T03TD3814E:36a-18": "'jam dpal gyis smras pa /",
    "T03TD3814E:36a-19": "btsun pa sha ra dva ti'i bu byang chub sems dpa' zhes bya ba'i chos kyang zhes bya ba la sogs pa gsungs so //",
    "T03TD3814E:36a-20": "byang chub sems dpa' rnams kyi sgrub pa ni rnam pa bzhi ste ;",
    "T03TD3814E:36a-21": "go cha dang rab tu zhugs pa dang tshogs dang nges par zhugs pa'i mtshan nyid do //",
    "T03TD3814E:36a-22": "de la go cha lta bu sgrub pa'i dbang du byas nas /",
    "T03TD3814E:36b-0": "'di la byang chub sems dpa'i bsam pa yod pas byang chub sems dpa'o zhes bya ba ji ltar yang rnam pa gang gis kyang mi @36b mthong ste /",
    "T03TD3814E:36b-1": "byang chub sems dpa' gang yin pa de'i chos can la rnam par bltas na mi dmigs so zhes bya ba'i bar du yin no //",
    "T03TD3814E:36b-2": "de ltar gang byang chub kyi ched du yang dag par rab tu zhugs pa dang /",
    "T03TD3814E:36b-3": "de bzhin du gang de'i tshogs la spyod pa dang /",
    "T03TD3814E:36b-4": "gang mngon par rdzogs par byang chub cing nges par 'byin pa zhes bya ba'i chos dngos po ji ltar yang yang dag par rjes su mi mthong ba de ltar yang dag par rdzogs pa'i sangs rgyas kyi theg pa pa bdag gis mthong ngo zhes sbyar ro //",
    "T03TD3814E:36b-5": "de bzhin gshegs pa la rnam par rtog pa 'di yang bsal ba'i phyir /",
    "T03TD3814E:36b-6": "'jam dpal khyod kyis de bzhin gshegs pa sh'akya thub pa 'am gzhan la ji ltar mthong zhes dris pa dang /",
    "T03TD3814E:36b-7": "btsun pa sha ra dva ti'i bu glang po che zhog shig ces bya ba la sogs pa gsungs so //",
    "T03TD3814E:36b-8": "glang po che ni klu'i rgyal po rgya mtsho la sogs pa ste /",
    "T03TD3814E:36b-9": "de dag ni lo thog dang 'bras bu phun sum tshogs pa'i rgyu skom pas gdungs pa rnam par 'joms par byed pa bdud rtsi'i ro 'bebs pa thun mong ma yin pa'i rgyu yin no //",
    "T03TD3814E:36b-10": "bcom ldan 'das kyang srid pa dang longs spyod la mngon par dga' ba'i sred pa rgyun gcod cing lha'i dbang phyug la sogs pa'i bde pa'i rgyur gyur pa dge ba'i lo tog phun sum tshogs par byed pa'i chos kyi bdud rtsi'i ro 'bebs pa thun mong ma yin pa'i rgyu yin te /",
    "T03TD3814E:36b-11": "de dang chos mthun pas klu chen po zhes bya'o //",
    "T03TD3814E:36b-12": "de zhog shig ces bya ba ni ma bskul cig ces bya ba'o //",
    "T03TD3814E:36b-13": "de bzhin gshegs pa ni gdul bya'i skye bo'i blo la de bzhin gshegs pa'i sku snang ba nyid la bya ste /",
    "T03TD3814E:36b-14": "de nyid de bzhin nyid gsungs pas na ston pa po nyid kyi mtshan nyid yin par nges pa'i tshig gi don srid pa yin te /",
    "T03TD3814E:36b-15": "rtsol zhing sgrol ba la sogs pa'i lhag pa'i bsam pa 'byung ba'i phyir dang /",
    "T03TD3814E:36b-16": "dga' ba la yang brtson pa mi 'phrogs pas na /",
    "T03TD3814E:36b-17": "glang po che chen po dang chos mthun pa'i phyir /",
    "T03TD3814E:36b-18": "glang po che chen po ni bcom ldan 'das sam /",
    "T03TD3814E:36b-19": "cang shes pa la bya'o //",
    "T03TD3814E:36b-20": "de bskul ba ni dpyod pa'i dpyang thag la gdags pa ste /",
    "T03TD3814E:36b-21": "'di dgag pa ni 'og nas 'chad pa'i don la spro ba bskyed pa dang /",
    "T03TD3814E:37a-0": "@37a * // gus pa dang rna ba gtod pa la sogs pa bskyed pa'i phyir ro //",
    "T03TD3814E:37a-1": "de bas na de ni sangs rgyas kyi dngos po rtogs par bya ba'i phyir /",
    "T03TD3814E:37a-2": "dpyod par byed pa ni 'jam dpal sangs rgyas zhes bya ba de gang gi tshig bla dgas zhes bya ba yin te /",
    "T03TD3814E:37a-3": "brjod par bya ba gang yin zhes bya ba'i tha tshig go //",
    "T03TD3814E:37a-4": "dris pa'i lan du btsun pa sha ra dva ti'i bu bdag ces bya ba de gang gi tshig bla dgas zhes gsungs so //",
    "T03TD3814E:37a-5": "de la bdag ces bya ba de ni skye ba med pa'i tshig bla dgas so zhes gsol to //",
    "T03TD3814E:37a-6": "bdag ces bya ba'i dngos po ni yod pa ma yin te /",
    "T03TD3814E:37a-7": "'di ltar bdag 'di'i dngos po cung zad kyang yod pa ma yin te med kyang yongs su brtags pa'i phyir ro //",
    "T03TD3814E:37a-8": "btsun pa sha ra dva ti'i bu de de bzhin te zhes bya ba la sogs pas bdag 'di dang mtshungs par bstan nas khyad par gyi gtan tshigs bstan pa'i phyir /",
    "T03TD3814E:37a-9": "yang 'di lta ste sangs rgyas zhes bya ba de ni zhes bya ba la sogs pa gsungs so //",
    "T03TD3814E:37a-10": "'di ltar zhes bya ba 'dis ni sangs rgyas zhes bya ba dngos po med pa nyid du rnam pa gzhan gyis sdud par byed do //",
    "T03TD3814E:37a-11": "yang zhes bya ba'i sgra ni rnam pa gzhan yang zhes bya ba'i sgra'i don yin pa'i phyir ro //",
    "T03TD3814E:37a-12": "gzhi ni dngos po la bya ste /",
    "T03TD3814E:37a-13": "'di ltar rtsol ba dang /",
    "T03TD3814E:37a-14": "dngos po dang /",
    "T03TD3814E:37a-15": "mtshan gzhi dang /",
    "T03TD3814E:37a-16": "gnas dang yongs su skyob pa rnams ni gzhi'i tshig yin no //",
    "T03TD3814E:37a-17": "gzhi med pa'i tshig bla dgas so zhes bya ba ni dngos po med pa'i tshig bla dgas la bya ste /",
    "T03TD3814E:37a-18": "'di ltar sangs rgyas zhes brjod pa'i ngag 'di ni dngos po la brjod par grags pa ma yin no //",
    "T03TD3814E:37a-19": "'dir gtan tshigs su sangs rgyas zhes bya ba de ni tshig gis shes par bya dka' ba'o zhes bya ba la sogs pa gsungs te /",
    "T03TD3814E:37a-20": "'di ltar de ni tshig gis sam ngag gis shes par khong du chud par bya dka' zhing sla ba ma yin te /",
    "T03TD3814E:37a-21": "gzhan la bstan par mi nus so zhes bya ba'i bar du yin no //",
    "T03TD3814E:37a-22": "'dir dgongs pa ni 'di yin no //",
    "T03TD3814E:37a-23": "ngag kun nas slong bar byed pa'i rnam par rtog pa dang /",
    "T03TD3814E:37a-24": "ngag dang de snang ba'i rna ba'i rnam par shes pa dang /",
    "T03TD3814E:37a-25": "de las phyis rnam par rtog pa dang /",
    "T03TD3814E:37b-0": "bzhi po de dag ni rang rig pa tsam du @37b zad pa yin pa'i phyir /",
    "T03TD3814E:37b-1": "rang las gzhan pa dang ni gang du yang gang gi tshe ji ltar yang 'brel pa nyid yod pa ma yin no //",
    "T03TD3814E:37b-2": "de bas na tshig gis ni 'gal la ji ltar yang rtogs par mi byed na /",
    "T03TD3814E:37b-3": "gang gi phyir tshig gis sangs rgyas so zhes shes par bya sla bar 'gyur /",
    "T03TD3814E:37b-4": "sangs rgyas zhes bya ba ni nye bar mtshon pa yin te /",
    "T03TD3814E:37b-5": "chos thams cad kyang tshig gis shes par bya sla ba ma yin no //",
    "T03TD3814E:37b-6": "dngos po'i yang dag pa nyid bstan pa la rgyab kyis phyogs pa'i blo dang ldan pa'i byis pa rnams sgra dang don rtogs pa dang /",
    "T03TD3814E:37b-7": "rtogs par byed pa'i mtshan nyid yin par 'di la log pa'i nga rgyal byed pa tsam du zad de /",
    "T03TD3814E:37b-8": "rab rib can rnams kyis zla ba gnyis su mthong ba na /",
    "T03TD3814E:37b-9": "zla ba gnyis rtogs pa dang /",
    "T03TD3814E:37b-10": "rtogs par byed par byas pa bzhin no //",
    "T03TD3814E:37b-11": "bdag gis brjod du med pa grub pa las /",
    "T03TD3814E:37b-12": "don 'di rgyas par gtan la phab zin pas 'dir gzhung mang du dogs nas ma spros so //",
    "T03TD3814E:37b-13": "btsun pa sha ra dva ti'i bu tshig kyang rgyud thams cad la nges pa med par gsal la rab tu so sor snang ba'i rang gi ngo bo yang 'di ni tshig go zhes brtag cing dpyad de gtan la dbab par dka' ste /",
    "T03TD3814E:37b-14": "mi nus te /",
    "T03TD3814E:37b-15": "'di dang ni rnam par rtog pa'i rang gi ngo bor gtogs pa'i tshig dang lhan cig 'brel pa med pa'i phyir dang /",
    "T03TD3814E:37b-16": "so sor snang ba rtog par byed pa ma yin pa'i phyir ro //",
    "T03TD3814E:37b-17": "sangs rgyas zhes bya ba lta ci smos te zhes bya ba 'dis ni sangs rgyas zhes bya ba 'di ni tshig las shin tu ring zhing tha dad par bstan te /",
    "T03TD3814E:37b-18": "so so rang gis rig pa nyid yin pas na gzhan gyi yul ma yin pa'i phyir ro //",
    "T03TD3814E:37b-19": "'dir gtan tshigs gzhan yang btsun pa sha ra dva ti'i bu sangs rgyas zhes bya ba de gang gi tshig bla dgas zhes de skad smra ba ni zhes bya ba la sogs pa gsungs so //",
    "T03TD3814E:37b-20": "gang yang dag par ma grub pa ni rgyu de med na de las 'ongs par mi rigs pa'i phyir ro //",
    "T03TD3814E:37b-21": "de nyid kyi phyir ma skyes pa ste /",
    "T03TD3814E:37b-22": "gang nas kyang ma 'ongs pa ni dri za'i grong khyer bzhin du skye bar mi rigs pa'i phyir ro //",
    "T03TD3814E:37b-23": "ma skyes na ji ltar 'gag ste 'gag pa'i sngon rol du skye ba yin pa'i phyir ro //",
    "T03TD3814E:38a-0": "gang chos gang dang yang mi ldan pa yin no zhes bya ba ni skye ba @38a * //",
    "T03TD3814E:38a-1": "dang gnas pa dang /",
    "T03TD3814E:38a-2": "'phel ba dang yongs su 'gyur ba dang zad pa dang 'jig pa gang yang rung ba re re 'am /",
    "T03TD3814E:38a-3": "'dus pa dang mi ldan zhing ma 'brel ba de'i tshig bla dgas yin no zhes bya bar sbyar ro //",
    "T03TD3814E:38a-4": "sngar ni tshig la dngos po med par bstan to //",
    "T03TD3814E:38a-5": "da ni don la ngag med par bstan pa'i phyir /",
    "T03TD3814E:38a-6": "'di la tshig dbyer med pa ci yang med la tshig med pa ste btsun pa zhes gsungs so //",
    "T03TD3814E:38a-7": "sangs rgyas bcom ldan 'das 'di la tshig 'dis rtogs par byed pa don khong du chud par byed pa'i tshig rjod par byed pa'i bye brag ci yang med do //",
    "T03TD3814E:38a-8": "tshig dbyer med pa tshig gi spyi'i mtshan nyid kyang cung zad kyang yod pa ma yin no //",
    "T03TD3814E:38a-9": "de bas na tshig med pa ste zhes gsungs so //",
    "T03TD3814E:38a-10": "'di la tshig gi rang dang spyi'i mtshan nyid yod pa ma yin pas /",
    "T03TD3814E:38a-11": "bcom ldan 'das la tshig gis thog du mi phebs brjod du mi rung ba de la sangs rgyas zhes bya ba'i tshig bla dgas glo bur ba ming rjod par byed pa sgro btags pa'o zhes bya ba'i bar du yin no //",
    "T03TD3814E:38a-12": "skabs mjug bsdu bar bya ste /",
    "T03TD3814E:38a-13": "skabs kyang ci zhe na /",
    "T03TD3814E:38a-14": "de bzhin gshegs pa mthong ba'o //",
    "T03TD3814E:38a-15": "de'i phyir btsun ba shar dva ti'i bu de bzhin gshegs pa tshol bar 'dod pas zhes gsungs te /",
    "T03TD3814E:38a-16": "mthong ba dang dran pa dang brjod pa dag gis tshol zhing rjes su 'brang bar 'dod pas bdag btsal bar bya'o //",
    "T03TD3814E:38a-17": "don de nyid phyis gsal bar byed do //",
    "T03TD3814E:38a-18": "'di gnyis 'brel pa ci zhig yod /",
    "T03TD3814E:38a-19": "gang gi de skad bya zhe na /",
    "T03TD3814E:38a-20": "de'i phyir /",
    "T03TD3814E:38a-21": "btsun pa sha ra dva ti'i bu bdag ces bya ba de ni sangs rgyas kyi tshig bla dgas te zhes bya ba la sogs pa gsungs so //",
    "T03TD3814E:38a-22": "bdag ni nam mkha'i me tog bzhin du gtan med pa yin la sangs rgyas bcom ldan 'das ni de lta bu ma yin pa yin no //",
    "T03TD3814E:38a-23": "de ji ltar bdag ces bya ba sangs rgyas kyi tshig bla dgas yin par 'dod ce na ;",
    "T03TD3814E:38a-24": "de'i phyir ji ltar bdag ces bya ba shin tu med cing mi dmigs pa de bzhin du sangs rgyas kyang shin tu med cing mi dmigs so zhes gsungs pas 'di skad bstan te /",
    "T03TD3814E:38a-25": "bdag ni yod pa ma yin pa'i phyir shin tu mi dmigs so //",
    "T03TD3814E:38b-0": "sangs rgyas kyang ma skyes pa'i phyir shin tu yod @38b pa ma yin te /",
    "T03TD3814E:38b-1": "mi dmigs shing brjod par bya ba ma yin zhes bya ba'i bar du yin no //",
    "T03TD3814E:38b-2": "ji ltar bdag ces bya ba /",
    "T03TD3814E:38b-3": "tshig gi rgyu mtshan /",
    "T03TD3814E:38b-4": "chos gang ltar yang tshig gis brjod par bya ba ma yin zhing brjod du mi rung ba de bzhin du sangs rgyas kyang /",
    "T03TD3814E:38b-5": "chos gang ltar yang tshig gis brjod par bya ba ma yin no //",
    "T03TD3814E:38b-6": "tshig gi yul ma yin pa nyid dang /",
    "T03TD3814E:38b-7": "shes pa'i yul ma yin pa nyid mjug bsdu ba'i phyir /",
    "T03TD3814E:38b-8": "gang la ci yang brjod cing smra ba sgrogs pa med pa de sangs rgyas zhes bya'o //",
    "T03TD3814E:38b-9": "shes pa'i yul ma yin pa nyid bstan pa'i ched du /",
    "T03TD3814E:38b-10": "bdag ces bya ba'i gzhi'i tshig bla dgas de ni shes par sla ba ma yin no zhes bya ba la sogs pa gsungs te /",
    "T03TD3814E:38b-11": "'di ni gsal lo //",
    "T03TD3814E:38b-12": "sangs rgyas kyi tshig gi don gyi rjes la byang chub bstan pa'i skabs gzhan bya ba'i phyir /",
    "T03TD3814E:38b-13": "de nas bcom ldan 'das la tshe dang ldan pa sha ra dva ti'i bus 'di skad ces gsol to zhes bya ba la sogs pa gsungs te /",
    "T03TD3814E:38b-14": "ji ltar rnam pa gang gis las dang po pa theg pa la gsar du zhugs pa rnams kyis 'tshal bar 'gyur ba /",
    "T03TD3814E:38b-15": "ma lus pa khyad par rtogs par 'gyur ba'i rnam pa de lta bu /",
    "T03TD3814E:38b-16": "de 'dra ba mi ston to zhe na lan du /",
    "T03TD3814E:38b-17": "kho bo ni ji ltar dgra bcom pa byas pa rtogs par 'gyur ba dag gis kyang shes par 'gyur ba zhes bya ba la sogs pa gsungs te /",
    "T03TD3814E:38b-18": "ji ltar rnam pa gang gis byas pa rtogs pa can yongs su nyams pa med pa'i chos can gnyi ga'i cha las rnam par grol ba'i dgra bcom pa dag gis kyang shes par 'gyur ba de lta bu rnam pa de 'dra ba'i chos mi ston mi 'chad do //",
    "T03TD3814E:38b-19": "theg pa chen po las byang chub ni rnam pa mang du brjod la /",
    "T03TD3814E:38b-20": "'phags pa nyi khri lnga stong pa las kyang /",
    "T03TD3814E:38b-21": "sangs rgyas kyis mngon par rdzogs par byang chub pa'i phyir dang /",
    "T03TD3814E:38b-22": "'di sangs rgyas rnams kyi yin pa dang /",
    "T03TD3814E:38b-23": "byang chub ces bya ba ni 'di lta ste /",
    "T03TD3814E:38b-24": "ming gi ngo bo tsam du zad do //",
    "T03TD3814E:38b-25": "ming dang mtshan ma rtogs pa'i phyir byang chub ces bya'o //",
    "T03TD3814E:38b-26": "'dus ma byas yang dag pa'i don ni byang chub ces bya'o zhes 'byung ngo //",
    "T03TD3814E:39a-0": "de la sangs rgyas kyis mngon par rdzogs par sangs rgyas pa'i phyir zhes bya ba de'i mtshan nyid kyi dbang du @39a * //",
    "T03TD3814E:39a-1": "byas nas kho bo ni ji ltar sus kyang zhes bya ba la sogs pa gsungs te /",
    "T03TD3814E:39a-2": "gzhan 'ga' zhig shin tu khyad par du 'phags pa des kyang shes par 'gyur /",
    "T03TD3814E:39a-3": "bye brag shes par 'gyur ba de lta bur mi ston to //",
    "T03TD3814E:39a-4": "'dir gtan tshigs ci yin snyam du dogs pa la de bsal bar bya ba'i phyir byang chub ni sus kyang ma shes zhes gsungs te khyad par du ma shes pa'o //",
    "T03TD3814E:39a-5": "sus kyang mngon par rdzogs par ma rtogs zhes bya ba ni mnyam pa nyid khong du chud pa'i phyir ro //",
    "T03TD3814E:39a-6": "ma mthong ba ni mig gis so //",
    "T03TD3814E:39a-7": "ma thos pa ni rna bas so //",
    "T03TD3814E:39a-8": "ma dran pa ni yid kyis ma myong ba'i phyir ro //",
    "T03TD3814E:39a-9": "ma skyes pa ni rgyu rkyen tshogs pas ma bskyed pa'o //",
    "T03TD3814E:39a-10": "de nyid kyi phyir de dang bral bas na ma bkag pa yin te /",
    "T03TD3814E:39a-11": "gang zhig rgyu rkyen tshogs pa las skye ba de nyid de dang bral na 'gag par 'gyur te /",
    "T03TD3814E:39a-12": "rol mo'i rgyud kyi sgra la sogs pa bzhin no //",
    "T03TD3814E:39a-13": "ma smras pa ni gzhan la tshig gis so //",
    "T03TD3814E:39a-14": "ma bstan pa ni dpe nye bar bya ba la sogs pa 'di lta bu ma bstan to //",
    "T03TD3814E:39a-15": "skyed par byed pa dang dpe shes par byed pa bkag pa de dag gis ni 'dis sangs rgyas rnams kyi yin no zhes bya ba'i byang chub kyi don 'di gsal ba yin no //",
    "T03TD3814E:39a-16": "ming gi ngo bo tsam gyi dbang du byas te /",
    "T03TD3814E:39a-17": "btsun pa sha ra dva ti'i bu byang chub ni 'di lta bu ste zhes bya ba la sogs pa gsungs te /",
    "T03TD3814E:39a-18": "byang chub kyi dngos po ni de lta bu ste /",
    "T03TD3814E:39a-19": "'di lta ste /",
    "T03TD3814E:39a-20": "byang chub de yang dngos po ma yin no //",
    "T03TD3814E:39a-21": "de'i phyir ming tsam yin /",
    "T03TD3814E:39a-22": "'di ltar ming dang mtshan ma rtogs pa byang chub yin mod ce na /",
    "T03TD3814E:39a-23": "de'i phyir byang chub kyis mngon par rdzogs par 'tshang rgya bar zhes bya ba la sogs pa gsungs te /",
    "T03TD3814E:39a-24": "byed par gyur pa 'am /",
    "T03TD3814E:39a-25": "byed pa por gyur pa'i byang chub kyis mngon par rdzogs par 'tshang rgya bar bya /",
    "T03TD3814E:39a-26": "ming ngam mtshan ma gang yang med de /",
    "T03TD3814E:39a-27": "de yang byang chub bzhin du dngos po med pa'i phyir ro //",
    "T03TD3814E:39a-28": "ming dang mtshan ma de nyid bstan pa'i phyir byang chub kyang byang chub kyis zhes bya ba la sogs pa gsungs te /",
    "T03TD3814E:39a-29": "dngos po med pas dngos po med pa mngon par rdzogs par 'tshang rgya ba ma yin no zhes dgongs pa'o //",
    "T03TD3814E:39a-30": "dngos po ma yin pa'o //",
    "T03TD3814E:39a-31": "de ci'i phyir zhe na /",
    "T03TD3814E:39b-0": "ming @39b dang mtshan ma rtogs pa'i dbang du byas nas /",
    "T03TD3814E:39b-1": "byang chub kyis mngon par rdzogs par 'tshang rgya ba zhes bya ba la sogs pa gsungs te /",
    "T03TD3814E:39b-2": "byed par gyur pa 'am /",
    "T03TD3814E:39b-3": "byed par gyur pa'i byang chub mngon par rdzogs par 'tshang rgya bar bya ba ming ngam mtshan ma ci yang med de /",
    "T03TD3814E:39b-4": "de yang byang chub bzhin du dngos po med pa yin pa'i phyir ro //",
    "T03TD3814E:39b-5": "dngos po med pas dngos po med pa mngon par rdzogs par byang chub par nus pa ma yin no //",
    "T03TD3814E:39b-6": "de nyid bstan pa'i phyir byang chub kyang byang chub kyis zhes bya ba la sogs pa gsungs te /",
    "T03TD3814E:39b-7": "rang gi ngo bo la yang byang chub cing mngon par rtogs pa ma yin no //",
    "T03TD3814E:39b-8": "bstan zin pa'i don gsal bar bya ba'i phyir 'jam dpal bcom ldan 'das kyis chos kyi dbyings zhes bya ba la sogs pa dris te /",
    "T03TD3814E:39b-9": "lha'i bu la sogs pa'i bdud gnod par byed pa bcom pa dang ldan pas stobs dang /",
    "T03TD3814E:39b-10": "mi 'jigs pa la sogs pa'i chos kyi rgyu dbyings don dam par mngon par rdzogs par sangs ma rgyas sam /",
    "T03TD3814E:39b-11": "mngon du ma byas sam zhes tshig zur gyis dris so //",
    "T03TD3814E:39b-12": "'dir lan ni btsun pa sha ra dva ti'i bu de ni ma yin no //",
    "T03TD3814E:39b-13": "gtan tshigs su 'di ltar chos kyi dbyings nyid bcom ldan 'das yin te /",
    "T03TD3814E:39b-14": "de la ma gtogs pa'i dngos po 'ga' yang yod pa ma yin pa'i phyir ro //",
    "T03TD3814E:39b-15": "gal te bcom ldan 'das kyis chos kyi dbyings zhes bya ba la sogs pas ni zhal gyis bzhes nas 'chad par byed pa ste /",
    "T03TD3814E:39b-16": "ci ste chos kyi dbyings mngon par rdzogs par sangs rgyas pa yin par gyur na /",
    "T03TD3814E:39b-17": "'o na ni de'i tshe 'am de bas na gang skye ba med pa'i dbyings 'dus ma byas pa nyid de dang 'gal bar 'gyur te gnod par 'gyur ro //",
    "T03TD3814E:39b-18": "'dus ma byas pa'i yang dag pa'i don nyid brtan por bya ba'i phyir chos kyi dbyings de nyid byang chub po zhes gsungs so //",
    "T03TD3814E:39b-19": "chos kyi dbyings de nyid byang chub ces bya bar /",
    "T03TD3814E:39b-20": "chos kyi dbyings ni bsgom par bya ba yin /",
    "T03TD3814E:39b-21": "byang chub ni thob par bya ba yin te /",
    "T03TD3814E:39b-22": "de'i phyir rgyu dang 'bras bur gyur pa 'di gnyis ji ltar dbyer med pa yin zhes dogs pa la /",
    "T03TD3814E:40a-0": "chos kyi dbyings ni dngos po med pa'i phyir ro zhes @40a * //",
    "T03TD3814E:40a-1": "gsungs te /",
    "T03TD3814E:40a-2": "dngos po zhes bya ba ni yod pa'i dngos po ste /",
    "T03TD3814E:40a-3": "de ma byung ba 'am med pa gang yin pa de dngos po med pa'o //",
    "T03TD3814E:40a-4": "phyir ro zhes bya ba gang gi phyir zhes bya ba yin te /",
    "T03TD3814E:40a-5": "re zhig chos kyi dbyings ni de lta bu yin no //",
    "T03TD3814E:40a-6": "chos thams cad ngo bo nyid med pa'o zhes bya ba de ni byang chub kyi tshig bla dgas te zhes bya ba des ni byang chub kyi rang gi ngo bo bstan to //",
    "T03TD3814E:40a-7": "de bas na dngos po med pa dang /",
    "T03TD3814E:40a-8": "chos thams cad med pa gnyis dbyer med pa'i phyir chos kyi dbyings dang /",
    "T03TD3814E:40a-9": "byang chub gnyis tha dad pa ma yin no //",
    "T03TD3814E:40a-10": "de nyid ston par byed pa ni de ni chos kyi dbyings kyi grongs su 'gro ba'o zhes bya ba yin te /",
    "T03TD3814E:40a-11": "chos thams cad med pa'i ngo bo byang chub gang yin pa de nyid shes pa'i ngo bo'i dngos po yin pas de ni chos kyi dbyings zhes bya ba'i grangs su 'gro zhing brjod pa thob par 'gyur ro //",
    "T03TD3814E:40a-12": "'dir dogs pa la gtan tshigs su chos thams cad ni zhes bya ba la sogs pa smos te /",
    "T03TD3814E:40a-13": "chos thams cad tha dad pa med cing mtshan nyid gcig pa yin no //",
    "T03TD3814E:40a-14": "gtan tshig ma grub po snyam pa dang /",
    "T03TD3814E:40a-15": "lan ni sangs rgyas kyi yul du zhes bya ba yin te /",
    "T03TD3814E:40a-16": "mthar phyin pa phyin ci ma log pa'i ye shes kyi spyod yul du'o //",
    "T03TD3814E:40a-17": "phyir ro zhes bya ba ni gang gi phyir zhes bya ba'o //",
    "T03TD3814E:40a-18": "des 'di skad du gang sna tshogs pa nyid du yang dag pa ma yin par kun brtags pa de ni 'khrul pa'i shes pa'i spyod yul yin par bstan to //",
    "T03TD3814E:40a-19": "btsun pa sha ra dva ti'i bu tha dad pa med ces bya ba de ni rnam par rig pa med pa'o zhes gsungs pa ni tha dad pa med par ston pa yin te /",
    "T03TD3814E:40a-20": "bye brag tu shes pa ni rnam par rig pa'o //",
    "T03TD3814E:40a-21": "de gang la med pa de ni rnam par rig pa med pa'o //",
    "T03TD3814E:40a-22": "'dir gtan tshigs su rnam par rig pa med pa zhes bya ba de ni rnam par shes par mi nus pa ste zhes gsungs te /",
    "T03TD3814E:40a-23": "rang dang gzhan la shes par mi nus pa'o //",
    "T03TD3814E:40a-24": "rgyus bskyed pa'i 'dus byas su 'am de las bzlog pa 'dus ma byas su rnam par rig par mi nus pa'o //",
    "T03TD3814E:40a-25": "bar du zhes bya ba'i sgras rtag pa dang mi rtag pa la sogs pa yang bzung ngo //",
    "T03TD3814E:40a-26": "'ang zhes bya ba'i sgra ni phan tshun gnyi ga la ltos pa'o //",
    "T03TD3814E:40b-0": "de ltar sangs @40b rgyas kyi yul tha dad pa med pa de la 'dus byas la sogs pa'i rnam pa'i bye brag rnam par rig pa gang yang med pa des na de rnam par rig pa med pa'o //",
    "T03TD3814E:40b-1": "de ltar yul can gyi chos sna tshogs med par bstan nas yul gyi chos kyang sna tshogs med par bstan pa'i phyir chos thams cad ni rnam par rig pa med pa ste zhes gsungs so //",
    "T03TD3814E:40b-2": "'dir dogs pa la gtan tshigs su 'di ltar gang gi phyir gzugs la sogs pa'i chos thams cad ni dngos po gang la gnas te /",
    "T03TD3814E:40b-3": "rnam par gnas pa byas te /",
    "T03TD3814E:40b-4": "rnam par rig par 'gyur ba rnam par shes par 'gyur ba bdag dang gzhan khong du chud par 'gyur ba'i skye ba 'byung ba bdag yod par thob par 'gyur ba med pa'i phyir ro //",
    "T03TD3814E:40b-5": "de dag ni de kho na'i don gyi tshul gyi rnam pa yin no //",
    "T03TD3814E:40b-6": "so so'i skye bo la sogs pa bstan zin to //",
    "T03TD3814E:40b-7": "da ni de'i chos brjod par bya ste /",
    "T03TD3814E:40b-8": "dgongs pa'i tshul gyi rnam pa ni de la so so'i skye bo'i chos 'di lta ste /",
    "T03TD3814E:40b-9": "mtshams med pa zhes bya ba ni mi bzad pa'o //",
    "T03TD3814E:40b-10": "de la zhugs pa rnams ni bsam gyis mi khyab pa nyid la zhugs pa nyid du bstan pas /",
    "T03TD3814E:40b-11": "mtshams med pa rnams byang chub kyi rang bzhin yin par bstan to //",
    "T03TD3814E:40b-12": "de dag kyang zhes bya ba la kyang gi sgras ni de las gzhan pa'i mi dge ba rnams dang /",
    "T03TD3814E:40b-13": "lung du ma bstan pa dang /",
    "T03TD3814E:40b-14": "dge ba rnams dang /",
    "T03TD3814E:40b-15": "so so'i skye bo dang slob pa dang mi slob pa la sogs pa'i chos de dag thams cad kyang byang chub kyi rang bzhin nyid yin par blta bar bya'o zhes 'dir thun mong yin par bshad de /",
    "T03TD3814E:40b-16": "'og nas mjug sdud pa'i tshig gis ston par 'gyur ro //",
    "T03TD3814E:40b-17": "bye brag tu 'chad pa ni so so'i tshig gis 'chad par 'gyur te /",
    "T03TD3814E:40b-18": "de bas na gang dag mtshams med pa zhes bya ba la sogs pa gsungs te /",
    "T03TD3814E:40b-19": "mtshams med pa la zhugs pa ni mtshams med pa la gnas pa ste /",
    "T03TD3814E:40b-20": "de dag ni bsam gyis mi khyab pa la zhugs pa'o zhes bya ba ni so so'i skye bo ni bstan pa la ma zhugs pa dang /",
    "T03TD3814E:40b-21": "zhugs pa'i bye brag gis rnam pa gnyis so //",
    "T03TD3814E:40b-22": "bstan pa la zhugs pa yang 'dul ba las 'gal bar byed pa dang /",
    "T03TD3814E:40b-23": "mi 'gal bar byed pa dang rnam pa gnyis so //",
    "T03TD3814E:41a-0": "de @41a * //",
    "T03TD3814E:41a-1": "rim gyis bstan pa'i phyir mtshams med pa la zhugs pa ma gsod pa la sogs pa byed par zhugs pa de dag ni bsam gyis mi khyab pa la zhugs pa ste /",
    "T03TD3814E:41a-2": "bsam gyis mi khyab pa'i don rnam par sgrogs pa'i byed pa ni gang dag bsam gyis mi khyab pa la zhugs pa de dag ni zhes bya ba la sogs pa yin te /",
    "T03TD3814E:41a-3": "bsam par mi nus pa 'am /",
    "T03TD3814E:41a-4": "bsam par mi 'os pa ni bsam gyis mi khyab pa'o //",
    "T03TD3814E:41a-5": "de la zhugs pa de dag ni yang dag pa la zhugs pa kho na yin no //",
    "T03TD3814E:41a-6": "yang dag pa ni phyin ci ma log pa dang /",
    "T03TD3814E:41a-7": "skye ba med pa'i bar du yin te der zhugs pa'o ;",
    "T03TD3814E:41a-8": "/ mtshams med pa yang phyin ci ma log pa nyid yin pa'i phyir yang dag pa yin par blta bar bya'o zhes dgongs pa'o //",
    "T03TD3814E:41a-9": "'dir dgongs nas yang dag pa'i don dgrol ba'i gtan tshigs su btsun pa sha ra dva ti'i bu yang dag pa zhes bya ba ni dbyer med pa'i gzhi yin pa'i phyir ro zhes gsungs te /",
    "T03TD3814E:41a-10": "dbyer med pa ni yang dag par dbyer med pa ste /",
    "T03TD3814E:41a-11": "gnas med pa la sogs pa nas byung ba med pa la thug pa'i bar ro //",
    "T03TD3814E:41a-12": "de'i gzhi ni gnas sam ngo bo ste /",
    "T03TD3814E:41a-13": "de bzhin nyid la sogs pa mya ngan las 'das pa la thug pa'i bar du yin te /",
    "T03TD3814E:41a-14": "de ni byang chub sems dpa'i sde snod las rig par bya'o //",
    "T03TD3814E:41a-15": "dbyer med pa'i gzhi de dag yang dag pa yin pa'i phyir bsam gyis mi khyab pa'i sgras brjod par bya ba ste /",
    "T03TD3814E:41a-16": "de la zhugs pa de dag ni gang mtshams med pa la zhugs pa yin no zhes bya ba'i tha tshig go //",
    "T03TD3814E:41a-17": "gal te de lta na bsam gyis mi khyab pa la zhugs pa bzhin du mtshams med pa byed pa rnams kyang mtho ris dang /",
    "T03TD3814E:41a-18": "byang grol thob par ci'i phyir mi 'gyur /",
    "T03TD3814E:41a-19": "chos gcig la zhugs pa rnams 'bras bu tha dad par ci'i phyir 'gyur zhe na /",
    "T03TD3814E:41a-20": "de'i phyir gang dag bsam gyis mi khyab pa dang ldan pa zhes bya ba la sogs pa gsungs te bsam gyis mi khyab pa dang ldan zhing rjes su 'brel pa de dag mtho ris brgya byin la sogs par bsten cing /",
    "T03TD3814E:41a-21": "'gro ba kho na ma yin no //",
    "T03TD3814E:41a-22": "mtho ris smos pas 'khor los sgyur ba dang /",
    "T03TD3814E:41a-23": "tshangs pa la sogs par bsten pa yang mtshon pa yin no //",
    "T03TD3814E:41b-0": "ngan song ni dmyal ba la sogs @41b pa'o ;",
    "T03TD3814E:41b-1": "mya ngan las 'das pa ni yang dag par rdzogs pa'i sangs rgyas nyid de /",
    "T03TD3814E:41b-2": "de dag tu 'gro ba ma yin no //",
    "T03TD3814E:41b-3": "mtho ris dang byang grol dang ngan song la sogs par 'gro ba'i mtshan nyid du snang ba de dag ni rmongs pa rnams kyi 'khrul pa yin gyi yang dag pa nyid ma yin no //",
    "T03TD3814E:41b-4": "'di la gtan tshigs ci yod /",
    "T03TD3814E:41b-5": "mtshams med pa byed pa ni ngan song du 'gro la /",
    "T03TD3814E:41b-6": "bsam gyis mi khyab pa dang ldan pa ni mtho ris dang /",
    "T03TD3814E:41b-7": "byang grol thob par byed par snang ngo snyam du sems pa de'i phyir bsam gyis mi khyab pa ni 'gro ba dang mi 'gro bar nye bar gnas pa ma yin zhes gsungs te /",
    "T03TD3814E:41b-8": "bsam gyis mi khyab pa ni 'dus ma byas te /",
    "T03TD3814E:41b-9": "de bzhin nyid la sogs pa mya ngan las 'das pa la thug pa rnams te /",
    "T03TD3814E:41b-10": "de dag ni las kyis 'gro ba dang de zad pas mi 'gro ba ste /",
    "T03TD3814E:41b-11": "'gro ba dang mi 'gro bar kun tu brtags pa yod pa ma yin pa de bas na /",
    "T03TD3814E:41b-12": "nye bar gnas pa ma yin 'gyur ba ma yin te /",
    "T03TD3814E:41b-13": "bsam gyis mi khyab pa ni skye ba med pa'i ngo bo yin pa'i phyir ji ltar 'bras bu yod pa ma yin pa kun brtags pa yin par 'gyur zhing /",
    "T03TD3814E:41b-14": "nye bar gnas par 'gyur mya ngan las 'das pa'i bar du zhes tha mar smos pa la bar du zhes bya ba'i sgras ni de bzhin nyid kyi rnam grangs su gtogs pa thams cad ston par byed do //",
    "T03TD3814E:41b-15": "'dul ba'i chos las 'gal bar byed pa'i dbang du byas nas /",
    "T03TD3814E:41b-16": "btsun pa sha ra dva ti'i bu gang dag ltung ba'i rtsa ba bzhi la gnas pa zhes bya ba la sogs pa gsungs te /",
    "T03TD3814E:41b-17": "mi gsod pa la sogs te /",
    "T03TD3814E:41b-18": "phas pham pa'i ltung ba bzhi la gnas pa de dag kyang zhes bya ba la /",
    "T03TD3814E:41b-19": "kyang gi sgras dge 'dun gyi lhag ma la sogs pa la nan tan byed pas 'dug par byed cing gnas pa bsdu'o //",
    "T03TD3814E:41b-20": "rtsa ba med pa la gnas pa'o zhes bya ba la rtsa ba ni 'jig tshogs dang pham pa'i ltung ba bzhi byung ba'o /",
    "T03TD3814E:41b-22": "// mi gnas pa zhes bya ba la gnas pa ni yang dag pa yin par kun tu rtog pa la'o //",
    "T03TD3814E:41b-23": "de gnyis ma skyes pa'i phyir de gnyis ni byang chub dang mnyam pa yin par shes so //",
    "T03TD3814E:42a-0": "byang chub sems dpa'i sde snod las kyang byang chub kyi rtsa ba med @42a * //",
    "T03TD3814E:42a-1": "pa dang ;",
    "T03TD3814E:42a-2": "gnas pa med par gsungs so //",
    "T03TD3814E:42a-3": "'dir rtsa ba med pa'i tshig gis ni gnyi ga'i bye brag yin par bstan to //",
    "T03TD3814E:42a-4": "'og nas kyang rtsa ba med pa'i dge slong zhes bya ba de ni gnas pa med pa'i dge slong gi tshig bla dgas so zhes gsungs te /",
    "T03TD3814E:42a-5": "tshig gnyi ga smos pas ni 'dir rab tu phye ba yin no //",
    "T03TD3814E:42a-6": "gang yang rung ba cig smos na ni gnyi ga bstan pa yin te /",
    "T03TD3814E:42a-7": "bya ba dang dngos po'i sgra bzhin no //",
    "T03TD3814E:42a-8": "de bas na de dag kyang rtsa ba med pa la gnas pa'o zhes bya ba ni byang chub la gnas pa yin no zhes bya ba'i tha tshig go //",
    "T03TD3814E:42a-9": "rtsa ba byung ba la gnas pa dag ji ltar byang chub la gnas pa yin zhe na /",
    "T03TD3814E:42a-10": "de'i phyir btsun pa sha ra dva ti'i bu skye ba med pa la rtsa ba 'am rtse mo zhes bya bar 'dod pa med pa'i phyir ro zhes gsungs te /",
    "T03TD3814E:42a-11": "'di ltar skye ba med pa 'dus ma byas pa la ni rtsa ba zhes bya ba bdag go snyam pa'i blo dang rtse mo chos kyi rnam par rtog pa yod par 'dod cing khas len pa med pa'i phyir te /",
    "T03TD3814E:42a-12": "yang dag pa ma yin pa de gnyis yod na ni skye ba med pa nyid ma yin par 'gyur ro //",
    "T03TD3814E:42a-13": "des na rtsa ba med pa'i dge slong zhes bya ba de ni yang dag pa ma yin par kun tu rtog pa khams gsum pa'i sems dang sems las byung ba'i bdag nyid la mi gnas shing rlom sems dang bral ba'i dge slong gi tshig bla dgas te /",
    "T03TD3814E:42a-14": "rjod par byed pa yin no //",
    "T03TD3814E:42a-15": "'dis ni rtsa ba byung ba dang byang chub mnyam pa nyid yin par blta bar bya ba yin no zhes bstan par rig par bya'o //",
    "T03TD3814E:42a-16": "da ni rta dang rgod ma dang /",
    "T03TD3814E:42a-17": "ba lang dang glang zhes bya ba'i tshul ltar de las gzhan pa'i ltung ba'i dbang du byas nas rtsod pa byung ba zhes bya ba de ni lhag par sgro 'dogs pa zhes bya ba la sogs pa gsungs te /",
    "T03TD3814E:42a-18": "rtsod pa byung ba zhes bya ba ni rtsod pa'i gnas su gyur pa'i ltung ba byas pa byung ba ste /",
    "T03TD3814E:42a-19": "dag pa ma yin pa'i phyir ;",
    "T03TD3814E:42a-20": "gnas par bya ba ma yin pas ji ltar rang rang gi las rnams kyis rnam par sbyang dgos pa yin no //",
    "T03TD3814E:42a-21": "rtsod pa'i gnas pa ma skyes pa yin pa'i phyir /",
    "T03TD3814E:42a-22": "byang chub kyi rang gi ngo bo yin no zhes bstan pa'i phyir /",
    "T03TD3814E:42b-0": "de ni lhag par sgro 'dogs pa zhes bya ba'i tshig bla dgas so zhes @42b gsungs te /",
    "T03TD3814E:42b-1": "gang la lta bas byas pa'i rtog pa sgro 'dogs pa de lhag pa khongs su ma gtogs pa rnam par mi gnas pa de ni mnyam pa nyid kyi ye shes mngon par rdzogs par byang chub pa'i mtshan nyid yin te /",
    "T03TD3814E:42b-2": "de'i tshig bla dgas yin no //",
    "T03TD3814E:42b-3": "bstan ma thag pa'i mtshan nyid lhag par sgro 'dogs pa la lhag par mos pa la sogs pas byang chub kyi spyod pa'i gnas skabs na /",
    "T03TD3814E:42b-4": "spyod cing byed pa ni sbyin gnas su 'gyur te /",
    "T03TD3814E:42b-5": "'khor gsum yongs su dag pa dang ldan pa'i phyir dang dag pa yin pa'i phyir ro //",
    "T03TD3814E:42b-6": "de las gzhan pa ni sbyin pa dang sbyin pa po dang len pa rnams dmigs pa dang dri ma can yin pa'i phyir ma dag pa yin te /",
    "T03TD3814E:42b-7": "sbyin gnas dam pa dag par 'gyur bar nus pa ma yin no //",
    "T03TD3814E:42b-8": "de ltar na 'di ni dgongs pa ston pa'i gzhi blo gros shin tu gnas pas yongs su zhus pa dang rjes su mthun par gyur pa yin no //",
    "T03TD3814E:42b-9": "'di yang 'khor gsum yongs su dag pa zhes bya ba gang yin pa de ltar dag pa de ni phyis rnam par sbyang du med do //",
    "T03TD3814E:42b-10": "lha'i bu 'di las dgongs nas 'di skad du ston te /",
    "T03TD3814E:42b-11": "gang zhig stong gsum gyi stong chen po'i 'jig rten gyi khams kyi dad pas byin pa yongs su spyod pa de ni 'jig rten ni sbyin gnas su gyur pa dang de shin tu rab tu byung ba yin pas de sbyang dgos pa ma yin no zhes 'byung ste /",
    "T03TD3814E:42b-12": "de ni khyad par du bstan pa yin te /",
    "T03TD3814E:42b-13": "nyi ma bzhin no zhes dgongs pa'o //",
    "T03TD3814E:42b-14": "'dir dgos pa la gtan tshigs su 'di ltar lhag par sgro 'dogs pa de ni mnyam pa yin pa'i phyir ro zhes gsungs te /",
    "T03TD3814E:42b-15": "mnyam pa ni rnam par thar pa gsum gyi mnyam pa nyid kyis mnyam pa nyid yin pa de nyid dang /",
    "T03TD3814E:42b-16": "byang chub sems dpa'i sde snod las rgyas par rig par bya'o //",
    "T03TD3814E:42b-17": "lhag par sgro 'dogs pa de ni sngar bstan zin to //",
    "T03TD3814E:42b-18": "da ni yongs su smin par byed pa la zhugs pa nyid kyi chos kyi dbang du byas nas /",
    "T03TD3814E:42b-19": "btsun pa sha ra dva ti'i bu dge slong dad pa dang ldan pa ni zhes bya ba la sogs pa gsungs te /",
    "T03TD3814E:43a-0": "las dang 'bras bu dang bden pa dang dkon mchog la sogs pa la mngon par yid ches pa dang ldan pa'i dad pa can de ni @43a * //",
    "T03TD3814E:43a-1": "dad pas byin pa spyad pa'i 'os ma yin te /",
    "T03TD3814E:43a-2": "las dang 'bras bu la sogs pa rnam par rtog pa'i dri mas sems kyi rgyud dri ma can du byas pa'i phyir ro //",
    "T03TD3814E:43a-3": "de las bzlog pa ni dge slong ma dad pa yin te /",
    "T03TD3814E:43a-4": "de ni dad pas byin pa spyad pa'i 'os yin te /",
    "T03TD3814E:43a-5": "sems kyi rgyud rnam par dag pa'i rang bzhin yin pa'i phyir ro //",
    "T03TD3814E:43a-6": "btsun pa sha ra dva ti'i bu rung ba can gyi dge slong ni zhes bya ba la rung ba ni 'dul ba las bslab pa bcas pa gsungs pa bzhin byed pa dang bcas pa de las mi 'da' ba gang yin ba'o //",
    "T03TD3814E:43a-7": "'di yang dad pa dang ldan pa bzhin rig par bya'o //",
    "T03TD3814E:43a-8": "de ni rgyu dang 'bras bur phye ste /",
    "T03TD3814E:43a-9": "mi slob ba'i chos kyi dbang du byas nas khrid pa yang dag par ma bcom ba'i dge slong ni zhes bya ba la sogs pa gsungs te /",
    "T03TD3814E:43a-10": "srid par khrid par byed pa ni sred pa'o //",
    "T03TD3814E:43a-11": "de ni yul thob pa dang ma thob pa nyid pas rnam pa gnyis so //",
    "T03TD3814E:43a-12": "de la thob pa'i yul la brten pa des mi skyo zhing ma thob pa yang tshol bar byed do //",
    "T03TD3814E:43a-13": "yul la yid byung ba med pa'i ngo bo dang /",
    "T03TD3814E:43a-14": "yul tshol bar byed pa de yang 'gro ba dang /",
    "T03TD3814E:43a-15": "skye gnas de dang de dag tu phung po'i rgyun khrid par byed pas khrid par zhes sbyar te /",
    "T03TD3814E:43a-16": "sdug pa dang mi sdug pa thob pa dang spangs par bya ba'i phyir rgyug par byed pa'i tha tshig go //",
    "T03TD3814E:43a-17": "yid 'byung ba'i gags su gyur pa dang /",
    "T03TD3814E:43a-18": "yul tshol bar byed pa'i dgra de dag bcom pas /",
    "T03TD3814E:43a-19": "dgra bcom pa'o //",
    "T03TD3814E:43a-20": "phung po'i rgyun zag pa zad pas /",
    "T03TD3814E:43a-21": "zag pa zad pa zhes bya'o //",
    "T03TD3814E:43a-22": "nyon mongs pa bcom bas dge slong ngo //",
    "T03TD3814E:43a-23": "de dag yang dag par bcom ba de nyid khrid par byed pa yang dag par ma bcom pa zhes bya ba 'dis bstan to //",
    "T03TD3814E:43a-24": "dgongs pa gsal bar bya ba'i phyir /",
    "T03TD3814E:43a-25": "'jam dpal ci las bsams te de skad smra zhes dris so //",
    "T03TD3814E:43a-26": "'di snyam bsams te /",
    "T03TD3814E:43a-27": "srid par khrid par byed pa ma bcom na /",
    "T03TD3814E:43a-28": "ji ltar zag pa zad pa /",
    "T03TD3814E:43a-29": "dgra bcom pa'i dge slong nyid yin /",
    "T03TD3814E:43a-30": "yang dag par bcom na yang /",
    "T03TD3814E:43a-31": "ji ltar srid par khrid pa yang dag par ma bcom pa nyid yin zhes bsams pa'o //",
    "T03TD3814E:43a-32": "ji lta ba bzhin bcom pa bstan pa'i phyir /",
    "T03TD3814E:43b-0": "mnyam pa nyid la yang dag par bcom @43b pa med /",
    "T03TD3814E:43b-1": "khrid par byed pa de nyid kyang mnyam pa nyid yin no zhes gsungs so //",
    "T03TD3814E:43b-2": "mnyam pa nyid chos kyi dbyings de la /",
    "T03TD3814E:43b-3": "yang dag par bcom pa med pa ni gang gis ji ltar yang dag par rgyun bcad pa med pa'o //",
    "T03TD3814E:43b-4": "'di ltar sna tshogs nyid kyis ni bcom pa dang /",
    "T03TD3814E:43b-5": "'joms par byed pa la khyab par byed pa yin la /",
    "T03TD3814E:43b-6": "sna tshogs nyid dang mi mthun pa yang mnyam pa nyid yin no //",
    "T03TD3814E:43b-7": "de ltar sna tshogs nyid log par gyur na /",
    "T03TD3814E:43b-8": "khyad par bya ba bcom pa rang yang ldog par 'gyur bas /",
    "T03TD3814E:43b-9": "yang dag par bcom pa med pa mnyam pa nyid yin no //",
    "T03TD3814E:43b-10": "gzhan yang 'das pa ni 'gags pa'i phyir dang /",
    "T03TD3814E:43b-11": "ma 'ongs pa ni ma thob pa'i phyir dang /",
    "T03TD3814E:43b-12": "da ltar byung ba ni stobs mtshungs pa'i phyir 'joms pa ma yin no //",
    "T03TD3814E:43b-13": "de bas na don dam par gang gzhom par bya ba dang /",
    "T03TD3814E:43b-14": "'joms par byed pa gang yang mnyam pa nyid la bsam du med do //",
    "T03TD3814E:43b-15": "'joms pa de la khyab par byed pa'i sna tshogs nyid dang /",
    "T03TD3814E:43b-16": "mi mthun pa mnyam pa nyid ni khrid par byed pa la yod par mjug bsdu zhing ma grub pa yongs su spang ba'i phyir /",
    "T03TD3814E:43b-17": "khrid par byed pa de nyid kyang mnyam pa nyid yin no zhes gsungs te /",
    "T03TD3814E:43b-18": "'dir ni khrid par brjod pa mnyam pa nyid bsten pas ni khrid pa'i mi mnyam ba'i ngo bo sel bar byed pa yin no //",
    "T03TD3814E:43b-19": "de nyid kyi phyir mnyam pa nyid yin no zhes bstan to //",
    "T03TD3814E:43b-20": "kyang zhes bya ba ni snga phyi sdud par byed pa'o //",
    "T03TD3814E:43b-21": "de nyid ces bya ba 'dis ni khrid par byed pa brjod ma thag pa mtshon par ston par byed do //",
    "T03TD3814E:43b-22": "des na 'di skad du /",
    "T03TD3814E:43b-23": "skye ba med par mnyam pa nyid mthong ba kho na yang dag par dgra bcom pa nyid yin no zhes bstan to //",
    "T03TD3814E:43b-24": "slob dpon klu sgrub kyis kyang /",
    "T03TD3814E:43b-25": "gnas dang bcas pa'i sems yod la //",
    "T03TD3814E:43b-26": "nyon mongs dug chen cis mi 'byung //",
    "T03TD3814E:43b-27": "tha mal 'dug pa 'am nyon mongs pa'i //",
    "T03TD3814E:43b-28": "sbrul gdug rnams kyis zin par 'gyur //",
    "T03TD3814E:43b-29": "sdug ces pa las chags pa 'byung //",
    "T03TD3814E:43b-30": "de las bzlog pas 'dod chags bral //",
    "T03TD3814E:43b-31": "sgyu ma'i skyes bu ltar dben bar //",
    "T03TD3814E:43b-32": "mthong na mya ngan 'das par 'gyur //",
    "T03TD3814E:43b-33": "zhes bshad do //",
    "T03TD3814E:43b-34": "phung po la sogs pa yang dag par ma skyes pa rnams la /",
    "T03TD3814E:44a-0": "mi rtog pa la sogs pa'i rnam par bsgoms @44a * //",
    "T03TD3814E:44a-1": "pas ;",
    "T03TD3814E:44a-2": "'dod chags la sogs pa zhi bar 'gyur ba de ni yang dag pa ma yin te /",
    "T03TD3814E:44a-3": "nyan thos rnams theg pa chen po la 'dzud par dgongs nas /",
    "T03TD3814E:44a-4": "dgongs pa'i tshul la dgongs te /",
    "T03TD3814E:44a-5": "de skad bshad pa yin no //",
    "T03TD3814E:44a-6": "'bras bur gyur pa'i mi slob pa'i chos kyi dbang du byas nas ;",
    "T03TD3814E:44a-7": "btsun pa sha ra dva ti'i bu 'jigs pa las ma rgal ba zhes bya ba la sogs pa gsungs so //",
    "T03TD3814E:44a-8": "nyan thos rnams ni skye ba la sogs pa'i sdug bsngal gyis khams gsum la skrag nas /",
    "T03TD3814E:44a-9": "rang gi lam bsgoms pas 'khor ba'i 'jigs pa las brgal te 'bras bu thob pa de la /",
    "T03TD3814E:44a-10": "'jam dpal ci las bsams te de skad smra zhes dgongs pa dris pa dang lan du /",
    "T03TD3814E:44a-11": "de'i 'jigs pa cung zad tsam yang med na /",
    "T03TD3814E:44a-12": "ci zhig las brgal bar 'gyur zhes gsungs so //",
    "T03TD3814E:44a-13": "re zhig 'jigs pa chen po 'am /",
    "T03TD3814E:44a-14": "'bring lta zhog gi /'jigs pa cung zad cam yang phra mo tsam yang med de /",
    "T03TD3814E:44a-15": "de'i skye ba la sogs pa ni ma skyes pa'i phyir ro //",
    "T03TD3814E:44a-16": "de bas na ci zhig las brgal bar 'gyur gang zhig gang du ji ltar yang zhes bya bar yang bstan par bya ba yin no //",
    "T03TD3814E:44a-17": "'dis ni mi rtag pa la sogs pa'i rnam par 'phags pa'i bden pa bsgoms pas /",
    "T03TD3814E:44a-18": "dgra bcom pa'i gang zag 'di khams gsum las 'das te /",
    "T03TD3814E:44a-19": "mya ngan las 'das pa la gnas so zhes bya ba 'di thams cad ni yang dag pa ma yin par sgro btags pa tsam du zad do zhes bstan pa yin no /",
    "T03TD3814E:44a-21": "// / bam po bzhi pa /",
    "T03TD3814E:44a-22": "da ni byang chub sems dpa'i chos bshad pa skabs dbye ba'i phyir 'jam dpal ma skyes pa'i bzod pa can zhes bya ba de gang gi tshig bla dgas zhes sh'a ri'i bus dris so //",
    "T03TD3814E:44a-23": "ma skyes pa la 'am ma skyes pa rtogs pa la bzod pa ni bzod pa dang du len pa dang /",
    "T03TD3814E:44a-24": "'dod pa 'di las yod pas ma skyes pa'i bzod pa can zhes bya'o //",
    "T03TD3814E:44a-25": "sha ra dva ti'i bu gang gis mig dang gzugs dang /",
    "T03TD3814E:44a-26": "de'i rnam par shes pa la sogs pa'i chos cung zad tsam yang phra rab tsam yang ma bskyed de /",
    "T03TD3814E:44a-27": "skye bar blos ma mthong ba brtags pa ste /",
    "T03TD3814E:44a-28": "ma skyes pa'i bzod pa can zhes bya'o //",
    "T03TD3814E:44a-29": "'di man chad ni bslab pa gsum gyi mtshan nyid lam gyi dbang du byas nas /",
    "T03TD3814E:44b-0": "'jam dpal dge slong ma dul ba zhes @44b bya ba de zhes bya ba la sogs pa gsungs so //",
    "T03TD3814E:44b-1": "ci'i phyir dgra bcom pa la de skad ces bya zhe na /",
    "T03TD3814E:44b-2": "de'i phyir ma dul ba ni 'dul la /",
    "T03TD3814E:44b-3": "dul ba ni mi 'dul ba yin te /",
    "T03TD3814E:44b-4": "btsun pa sha ra dva ti'i bu 'di la bsams te zhes bya ba la sogs pa gsungs te /",
    "T03TD3814E:44b-5": "ma dul ba zhes bya ba ni 'dul ba dang 'bral ba 'am /",
    "T03TD3814E:44b-6": "log par dul ba rnams bslab pa dang gdams ngag rjes su sbyin pa rnams kyis 'dul bar byed pa'o //",
    "T03TD3814E:44b-7": "dul ba ni mi 'dul ba zhes bya ba ni rnam par dag pa'i tshul can sgro 'dogs pa dang /",
    "T03TD3814E:44b-8": "skur 'debs kyi mtha' dang bral ba gang yin pa de dag 'dul bar mi byed pa ste //",
    "T03TD3814E:44b-9": "lus dang ngag dang /",
    "T03TD3814E:44b-10": "yid sdom pa'i bdag nyid kyi lhag pa'i tshul khrims kyi bslab pa mi dmigs pa la dgongs te de skad smra'o zhes bya ba'i tha tshig go //",
    "T03TD3814E:44b-11": "de ltar byas na 'di'i blo gros shin tu gnas pas zhus pa las /",
    "T03TD3814E:44b-12": "lhag pa'i tshul khrims la sogs pa'i bslab pa gsum mi dmigs pas ;",
    "T03TD3814E:44b-13": "lhag pa'i tshul khrims la sogs pa bslab pa gsum yin no zhes 'byung ba dang rjes su mthun par byas pa yin no //",
    "T03TD3814E:44b-14": "btsun pa sha ra dva ti'i bu lhag pa'i sems la spyod do zhes bya ba de ni so so'i skye bo'i tshig bla dgas so zhes bya ba ni lhag pa'i sems kyi bslab pa dang /",
    "T03TD3814E:44b-15": "spyod pa rnams dmigs pa'i phyir ro //",
    "T03TD3814E:44b-16": "'dir gtan tshigs su 'di ltar de lhag par byed pa'i phyir ro zhes gsungs te /",
    "T03TD3814E:44b-17": "'di ltar gang gi phyir lhag pa'i sems kyi bslab pa sangs rgyas thams cad kyis ma brnyes pa la /",
    "T03TD3814E:44b-18": "so so'i skye bo de dag lhag par byed cing gnas par byed de //",
    "T03TD3814E:44b-19": "mnyam pa nyid bor na sems dang gzhan la yang rtogs par byed pa yin no //",
    "T03TD3814E:44b-20": "don gyis na sems dang spyod pa mi dmigs pa'i lhag pa'i sems kyi bslab pa yin bar gsungs so //",
    "T03TD3814E:44b-21": "yang dag par bshad pas rangs na /",
    "T03TD3814E:44b-22": "'jam dpal khyod kyis dgra bcom pa zag pa zad pa ji lta ba de bzhin du smras pa de legs so legs so zhes bya bas /",
    "T03TD3814E:44b-23": "lhag pa'i shes rab kyi bslab pa gleng slong bar byed pa yin te /",
    "T03TD3814E:44b-24": "yang dag pa'i ngag ni shes rab kyi 'bras bu yin pa'i phyir ro //",
    "T03TD3814E:44b-25": "dgra bcom pa zag pa zad pa zhes bya ba ni rnam par grol ba'i phung po'o //",
    "T03TD3814E:45a-0": "ji ltar de bzhin du smras pa zhes bya ba ni rnam par grol ba'i ye @45a * //",
    "T03TD3814E:45a-1": "shes mthong bas so //",
    "T03TD3814E:45a-2": "'dis ni shes rab 'bras bu dang dgongs pa dang bcas pa bstan pa yin no //",
    "T03TD3814E:45a-3": "'phags pa 'jam dpal gyis kyang theg pa chen po la gzud par dgongs nas /",
    "T03TD3814E:45a-4": "nyan thos kyi theg pa spang bar bstan pa'i phyir /",
    "T03TD3814E:45a-5": "sh'a ri'i bu de de bzhin te /",
    "T03TD3814E:45a-6": "ji skad smras pa de bzhin no zhes bya ba la sogs pa gsungs te /",
    "T03TD3814E:45a-7": "rnam pa gzhan la dgongs nas zag pa zad pa nyid yin par zhal gyis bzhes pa'i phyir dang /",
    "T03TD3814E:45a-8": "dgra bcom pa nyid yin par dngos su bkag pa'i phyir /",
    "T03TD3814E:45a-9": "gnyi ga yang ma yin par bstan pa yin no //",
    "T03TD3814E:45a-10": "de ci'i phyir zhes dogs pa la gtan tshigs su /",
    "T03TD3814E:45a-11": "btsun pa sha ra dva ti'i bu 'di ltar nyan thos kyi sa dang zhes bya ba la sogs pa gsungs te /",
    "T03TD3814E:45a-12": "nyan thos dgra bcom pa dang /",
    "T03TD3814E:45a-13": "rang sangs rgyas kyi sar kho bo'i bdag gi bsam pa sred pa zad pa'i phyir dang med pa'i phyir te /",
    "T03TD3814E:45a-14": "nyan thos kyi sa la 'dod pa med pa'i rnam grangs tshul 'dis na kho bo zag pa zad pa yin mod kyi /",
    "T03TD3814E:45a-15": "dgra bcom pa ni ji ltar yang ma yin no zhes bya ba'i sgra ni nges par bzung ba'i don te /",
    "T03TD3814E:45a-16": "ma yin pa kho na'o zhes bya ba'i tha tshig go //",
    "T03TD3814E:45a-17": "'di skad bstan te /",
    "T03TD3814E:45a-18": "gang zhig nyan thos kyi theg pa 'dod pa de la ni bdag tu lta ba la sogs pa yod pa yin no //",
    "T03TD3814E:45a-19": "de lta ma yin na bdag zhi bar bya ba dang /",
    "T03TD3814E:45a-20": "yongs su mya ngan las 'das par bya ba'i phyir /",
    "T03TD3814E:45a-21": "mi sbyor ba kho na yin no //",
    "T03TD3814E:45a-22": "mngon par bzhed pa'i shes rab bstan pa'i phyir /",
    "T03TD3814E:45a-23": "'jam dpal byang chub sems dpa' sems dpa' chen po gang byang chub kyi snying por 'dug la zhes bya ba la sogs pa gsungs te /",
    "T03TD3814E:45a-24": "gang zhes bya ba ni gang gis so //",
    "T03TD3814E:45a-25": "byang chub kyi snying po ni mtshan nyid bstan zin to //",
    "T03TD3814E:45a-26": "'dug la gnas te bla na med pa'i byang chub mngon par rdzogs par 'tshang rgya ba'i skal ba med par 'gyur ba /",
    "T03TD3814E:45a-27": "snod du mi 'gyur ba'i rnam grangs yod dam zhes dris so ;",
    "T03TD3814E:45a-28": "/ rnam grangs zhes bya ba ni /",
    "T03TD3814E:45a-29": "bshad pa'i rim pa la bya ba yin gyi /",
    "T03TD3814E:45a-30": "dngos su ni dus thams cad du de bzhin du gnas pa yin pa'i phyir rnam grangs med pa yin no //",
    "T03TD3814E:45a-31": "lan du 'jam dpal gyis gsol ba /",
    "T03TD3814E:45a-32": "bcom ldan 'das zhes bya ba nas /",
    "T03TD3814E:45b-0": "skal pa ma mchis par 'gyur ba'i rnam @45b grangs mchis so zhes bya ba'i bar du gsol to //",
    "T03TD3814E:45b-1": "de gtan tshigs ci yod ce na de'i phyir /",
    "T03TD3814E:45b-2": "'di ltar byang chub la cung zad tsam gyi chos kyang ma mchis shing zhes bya ba la sogs pa gsol te /",
    "T03TD3814E:45b-3": "'di ltar byang chub la cung zad tsam gyi chos kyang ma mchis so zhes lan grangs du mar bshad do ;",
    "T03TD3814E:45b-4": "/'di las gong na lhag pa med pa'i phyir bla na med pa'o //",
    "T03TD3814E:45b-5": "yang dag pa ni phyin ci ma log pa'o //",
    "T03TD3814E:45b-6": "rdzogs pa ni tha dad pa med pa ste /",
    "T03TD3814E:45b-7": "chos thams cad mtshan nyid gcig pa yin no //",
    "T03TD3814E:45b-8": "byang chub ni mnyam pa nyid kyi ye shes te /",
    "T03TD3814E:45b-9": "de ni yang dag par rdzogs pa'i byang chub bo //",
    "T03TD3814E:45b-10": "skyes pa'i chos gang yang med du zin kyang /",
    "T03TD3814E:45b-11": "'on kyang byang chub de ni skyes te yod pa yin no zhe na /",
    "T03TD3814E:45b-12": "de'i phyir byang chub de yang ma skyes pa ste zhes gsungs so //",
    "T03TD3814E:45b-13": "nges pa'i tshig gi don gsal bar bya ba'i phyir /",
    "T03TD3814E:45b-14": "de la gang byang chub kyi snying po la mchis pa 'am zhes bya ba la sogs pa gsungs pa'o //",
    "T03TD3814E:45b-15": "gang dang gang gis dang /",
    "T03TD3814E:45b-16": "byang chub gang la mngon par rdzogs par 'tshang rgya bar 'gyur zhes bya ba ni go rims bzhin du /",
    "T03TD3814E:45b-17": "byed pa po byang chub sems dpa' dang /",
    "T03TD3814E:45b-18": "byed pa lam dang /",
    "T03TD3814E:45b-19": "las byang chub rnams la bya ste /",
    "T03TD3814E:45b-20": "de dag gang yang ma mchis shing zhes bya ba ni ma skyes pa'i phyir ro //",
    "T03TD3814E:45b-21": "mi dmigs te zhes bya ba ni rmi lam la sogs pa bzhin du yang dag pa ma yin pa'i phyir ta /",
    "T03TD3814E:45b-22": "ma skyes pa'i phyir dngos po med par bstan pa yin gyi /",
    "T03TD3814E:45b-23": "skad cig ma nyid yin pa'i phyir ni ma yin te /",
    "T03TD3814E:45b-24": "'di ltar de ni gzugs brnyan yin te /",
    "T03TD3814E:45b-25": "'gog par byed do //",
    "T03TD3814E:45b-26": "so so'i skye bo la sogs pa'i chos bstan zin pa'i rnams byang chub dang mnyam par bstan pa'i ched du byang chub kyi rang gi ngo bo dris pa dang /",
    "T03TD3814E:45b-27": "bcom ldan 'das byang chub ces bgyi ba de ni mtshams ma mchis pa lnga po dag gi tshig bla dgas so zhes gsol to //",
    "T03TD3814E:45b-28": "byang chub bshad ma zin nam de la gzhan ci zhig bshad du yod ce na /",
    "T03TD3814E:45b-29": "de bden te 'on kyang byang chub ma bstan par so so'i skye bo la sogs pa'i chos rnams de'i rang bzhin yin par bstan par mi nus pas yang de bstan pa la nyes pa med do //",
    "T03TD3814E:45b-30": "ci'i phyir de'i tshig bla dgas yin zhe na /",
    "T03TD3814E:46a-0": "bcom ldan 'das 'di ltar mtshams ma mchis pa lnga po de dag nyid dngos po ma @46a * //",
    "T03TD3814E:46a-1": "mchis pas byang chub kyi rang bzhin can te zhes gsungs te /",
    "T03TD3814E:46a-2": "'di ltar zhes bya ba ni gang gi phyir te /",
    "T03TD3814E:46a-3": "byang chub kyi rang bzhin de dag gi ngo bo nyid yin pas byang chub kyi rang bzhin can no //",
    "T03TD3814E:46a-4": "rang bzhin de yang gang zhe na /",
    "T03TD3814E:46a-5": "dngos po ma mchis pa nyid pas zhes gsungs te /",
    "T03TD3814E:46a-6": "dngos po ni 'byung ba la bya'o //",
    "T03TD3814E:46a-7": "de lta bu ma yin pas dngos po ma mchis ba ste /",
    "T03TD3814E:46a-8": "ma skyes pa zhes bya ba'i tha tshig go //",
    "T03TD3814E:46a-9": "de'i ngo bo ni de nyid do //",
    "T03TD3814E:46a-10": "de bas na mi gsod pa la sogs pa de dag gi rang gi ngo bo ni dngos po med pa nyid yin pa'i phyir ma skyes pa kho na yin no //",
    "T03TD3814E:46a-11": "chos thams cad dngos po med pa nyid kyi rang bzhin du gyur pa de'i slad du byang chub de ni mtshams ma mchis pa lnga'i rang bzhin can lags so //",
    "T03TD3814E:46a-12": "des na mtshams ma mchis pa rnams dngos po med pa nyid du mngon par rdzogs par rtogs pa mtshan nyid bstan zin pa ni byang chub lags so //",
    "T03TD3814E:46a-13": "mtshams med pa rnams ni mtshon bar zad kyi /",
    "T03TD3814E:46a-14": "chos thams cad mngon par rdzogs par rtogs pa yang byang chub yin te /",
    "T03TD3814E:46a-15": "rang bzhin gcig pa'i phyir ro zhes bya bar rig par bya'o //",
    "T03TD3814E:46a-16": "glegs bam kha cig las mtshams ma mchis pa rnams mngon par rdzogs par rtogs pa byang chub ma lags so zhes byung bde'i don yang 'di lta ste /",
    "T03TD3814E:46a-17": "dngos po med pa ni mngon par rdzogs par rtogs par mi nus pa'i phyir /",
    "T03TD3814E:46a-18": "mtshams med pa rnams mngon par rdzogs par rtogs pa ma yin pa gang yin pa de byang chub yin la /",
    "T03TD3814E:46a-19": "mtshams med pa rnams ma mthong ba'i mtshams yin te /",
    "T03TD3814E:46a-20": "chos thams cad mthong ba med pa'i mtshan nyid yin par ni chos rnams ma mthong ba nyid de kho na mthong ba yin no zhes lan mang du bstan to //",
    "T03TD3814E:46a-21": "'dod pa bstan zin nas /",
    "T03TD3814E:46a-22": "mi 'dod pa dgag pa'i phyir /",
    "T03TD3814E:46a-23": "chos thams cad mngon du gyur pa yang byang chub ma lags so zhes gsungs te /",
    "T03TD3814E:46a-24": "mngon sum du ma gyur pa rnams mngon sum du bya bar sbyor ba ni mngon sum du gyur pa ste /",
    "T03TD3814E:46a-25": "de'i rnam pa mngon sum du byed pa'i tshul gyis chos thams cad mngon sum du byed pa de ni byang chub ma yin no zhes bya bar sbyar ro //",
    "T03TD3814E:46a-26": "de ltar na chos thams cad kyi rnam pa mngon sum du byed pa med cing /",
    "T03TD3814E:46b-0": "mngon sum @46b du mi byed pa byang chub yin no //",
    "T03TD3814E:46b-1": "yang gtan tshigs gang gis yin zhe na de'i phyir /",
    "T03TD3814E:46b-2": "chos thams cad ni shin tu mngon sum ma lags te zhes bya ba la sogs pa gsungs te /",
    "T03TD3814E:46b-3": "'di ltar shin tu mngon sum ma lags pa'i chos de dag ni sangs rgyas sam /",
    "T03TD3814E:46b-4": "gzhan gang gis kyang mngon par rdzogs par rtogs pa'i mtshan nyid bstan zin pa dang /",
    "T03TD3814E:46b-5": "ston par gyur pa lta bur mngon par rdzogs par rtogs so //",
    "T03TD3814E:46b-6": "ma mthong ba ni lta bas so //",
    "T03TD3814E:46b-7": "ma thos pa ni nyan pas so //",
    "T03TD3814E:46b-8": "ma 'tshal ba ni shes pas so //",
    "T03TD3814E:46b-9": "yang na mthong ba dang bsgom pa'i lam la ltos nas so //",
    "T03TD3814E:46b-10": "bar gyi sgras dran pa gzung ngo //",
    "T03TD3814E:46b-11": "ma rtogs pa ni kun gyis so //",
    "T03TD3814E:46b-12": "de lta bu'i shes pa gang yin pa sgro 'dogs dang skur 'debs kyi mtha' thams cad dang bral ba de lta bu de ni byang chub po //",
    "T03TD3814E:46b-13": "'thad pa gzhan yang de lta lags kyis kyang /",
    "T03TD3814E:46b-14": "bcom ldan 'das zhes bya ba la sogs pa gsungs te /",
    "T03TD3814E:46b-15": "lhag par zhen pa 'am lhag pa'i nga rgyal ni mngon pa'i nga rgyal lo //",
    "T03TD3814E:46b-16": "de spyod pa ni mngon pa'i nga rgyal can te /",
    "T03TD3814E:46b-17": "log pa'i sgro 'dogs shing spyod pa'o //",
    "T03TD3814E:46b-18": "de dag gi rnam par rtog pas gzhan na ni phung po dang khams dang skye mched rnams mngon sum du byas shing /",
    "T03TD3814E:46b-19": "mngon par rdzogs par sangs rgyas pa yin par gzhag go /",
    "T03TD3814E:46b-20": "bar du zhes bya ba'i sgras mthong ba dang /",
    "T03TD3814E:46b-21": "shes pa la sogs pa gzung ngo //",
    "T03TD3814E:46b-22": "de dag gi rnam pa de dang de'i rang gi ngo bo stong yang rnam par shes pa la snang ba'i rang gi ngo bo ma shes pa de dag ni stong pa nyid ma rtogs te /",
    "T03TD3814E:46b-23": "rnam pa de dag phyi rol na yod pa nyid du yang dag par mngon par zhen te /",
    "T03TD3814E:46b-24": "mtshan mar 'dzin pas de dang de la rtogs par byed pa yin gyi de dag yang dag pa ni ma yin no //",
    "T03TD3814E:46b-25": "dgongs pa bshad zin to //",
    "T03TD3814E:46b-26": "da ni 'thob pa brjod par bya ste /",
    "T03TD3814E:46b-27": "so so'i skye bo rnams dang 'phags pa'i chos rnams de ltar byang chub kyi rang bzhin nyid du bstan nas /",
    "T03TD3814E:46b-28": "yang dag par rdzogs pa'i sangs rgyas kyi chos bstan pa'i phyir /",
    "T03TD3814E:46b-29": "'jam dpal ci khyod nga la zhes bya ba la sogs pa gsungs te /",
    "T03TD3814E:46b-30": "nga la zhes bya ba ni bdag la'o //",
    "T03TD3814E:46b-31": "'di snyam du zhes bya ba ni 'og nas 'byung ba /",
    "T03TD3814E:47a-0": "de bzhin gshegs pa ni bdag gi de bzhin gshegs pa'o snyam du rnam par rtog pa'i ngo bo sems pa dang tha snyad du byed @47a * //",
    "T03TD3814E:47a-1": "pa 'byung ngam zhes bya ba yin no //",
    "T03TD3814E:47a-2": "'di ni yang dag par rdzogs pa'i sangs rgyas nyid dang /",
    "T03TD3814E:47a-3": "de'i phrin las ston pa po nyid la dgongs pa yin no //",
    "T03TD3814E:47a-4": "de bzhin gshegs pa ni zhes bya ba ni ji ltar bgrod par bya ba de bzhin gshegs pas de bzhin gshegs pa'o //",
    "T03TD3814E:47a-5": "bdag gi de bzhin gshegs pa'o zhes pa ni bdag la de bzhin du gsungs pa'i phyir dang /",
    "T03TD3814E:47a-6": "phyin ci ma log par ston pas de bzhin gshegs pa ste /",
    "T03TD3814E:47a-7": "ston par mdzad pa yin no //",
    "T03TD3814E:47a-8": "de ltar na de bzhin gshegs pa'i sgra gnyis 'byung ba la snga ma ni ji lta ba bzhin du rtogs pa'o //",
    "T03TD3814E:47a-9": "gcig ni rjes su ston par mdzad pa'o //",
    "T03TD3814E:47a-10": "ston pa po la ltos nas bdag gis zhes drug pa yin no //",
    "T03TD3814E:47a-11": "de skad dris pa dang bcom ldan 'das de ni ma lags so zhes gsol te /",
    "T03TD3814E:47a-12": "de bzhin gshegs pa la bdag gi lags so zhes pa'i rnam par rtog pa dang tha snyad ma mchis te /",
    "T03TD3814E:47a-13": "sgrub par byed pa'i gtan tshigs med do zhes dgongs pa'o //",
    "T03TD3814E:47a-14": "de ci'i slad du zhe na zhes dris pa dang /",
    "T03TD3814E:47a-15": "bcom ldan 'das 'di ltar de bzhin gshegs pa ni zhes bya ba la sogs pas gtan tshigs med par gsungs te /",
    "T03TD3814E:47a-16": "'di ltar gtan tshigs kyis brtags na ji skad bstan pa'i rnam pa can gyi shes pa yod pa ma yin par blta bar bya ste ;",
    "T03TD3814E:47a-17": "de sngon du 'gro ba yin pa'i phyir rtog pa dang tha snyad kyang med par rig par bya'o //",
    "T03TD3814E:47a-18": "ci'i phyir de ltar khyod shes pa med par gyur zhe na 'dir gsod par byed pa ni bcom ldan 'das 'di ltar de bzhin nyid ni zhes bya ba la sogs pa gsungs te /",
    "T03TD3814E:47a-19": "de bzhin nyid yul du gyur pa'i de bzhin gshegs pa la de bzhin nyid kyis rnam par rig par mi bgyid pa ni de bzhin nyid kyis rang gi bdag nyid de bzhin gshegs pa la khong du chud par mi byed pa zhes bya ba'i tha tshig go //",
    "T03TD3814E:47a-20": "'dis ni rtog pa'i de bzhin gshegs pa bsal te /",
    "T03TD3814E:47a-21": "de bzhin gshegs pas kyang skal ba dang ldan pa rnams la ;",
    "T03TD3814E:47a-22": "de bzhin nyid rnam par rig par mi bgyid khong du chud par mi bgyid de mi nus pa'i phyir ro //",
    "T03TD3814E:47a-23": "'dis ni rjes su ston pa nyid kyi de bzhin gshegs pa bsal to //",
    "T03TD3814E:47a-24": "de ci'i phyir rig par mi byed ce na de'i phyir /",
    "T03TD3814E:47b-0": "bcom ldan 'das 'di ltar don dam par na zhes bya ba la sogs pa gsungs @47b te ;",
    "T03TD3814E:47b-1": "yang dag par de bzhin nyid kyang med /",
    "T03TD3814E:47b-2": "de bzhin gshegs pa yang med na de ji ltar rnam par rig par byed pa yin /",
    "T03TD3814E:47b-3": "bcom ldan 'das de bas na zhes bya ba la sogs pa ni mjug sdud pa'o //",
    "T03TD3814E:47b-4": "'dir gtan tshigs kyi snod du de bzhin gshegs pa zhes bgyi ba de ming tsam du bas na zhes bya ba la sogs pa gsungs te /",
    "T03TD3814E:47b-5": "de bzhin gshegs pa zhes bya ba ni ming tsam du zad de /",
    "T03TD3814E:47b-6": "de ni dngos po stong pa yin na /",
    "T03TD3814E:47b-7": "shes pa dang tha snyad kyi yul dag la bdag 'di snyam du de bzhin gshegs pa ni bdag gi de bzhin gshegs pa'i snyam du shes pa dang /",
    "T03TD3814E:47b-8": "tha snyad 'byung bar 'gyur zhes bya ba ni mjug sdud pa yin no //",
    "T03TD3814E:47b-9": "de nyid gtan la dbab pa'i phyir /",
    "T03TD3814E:47b-10": "'jam dpal khyod de bzhin gshegs pa la the tshom za 'am zhes zur gyis dris so //",
    "T03TD3814E:47b-11": "the tshom spang ba'i phyir bcom ldan 'das de ni ma lags so zhes gsol to //",
    "T03TD3814E:47b-12": "bcom ldan 'das gal te de bzhin gshegs pa byung ba 'am zhes bya ba ni so so'i skye bo nyid spangs nas 'phags pa'i sar zhugs te /",
    "T03TD3814E:47b-13": "sangs rgyas kyi rigs su skyes pa ste /",
    "T03TD3814E:47b-14": "dper na so so'i skye bo'i ris mthun pa'i skye bo'i lus snga ma bor nas ma'i mngal du zhugs pa'i mtshan nyid skyes pa dang de nas rim gyis yan lag dang /",
    "T03TD3814E:47b-15": "nyid lag tshang bar yongs su grub pa bzhin du gyur pa 'am lhag ma med pa'i yongs su mya ngan las 'das pa 'am /",
    "T03TD3814E:47b-16": "gal te de bzhin gshegs par yongs su grub pa ste /",
    "T03TD3814E:47b-17": "dgongs pa yongs su grub pa la dmigs pa'i tshul gyis /",
    "T03TD3814E:47b-18": "shin tu rnam par dag pa'i mtshan nyid chos kyi sku yongs su rdzogs pa thob pa'i de bzhin gshegs pa 'ga' zhig mchis na ni de la bdag the tshom 'tshal lo //",
    "T03TD3814E:47b-19": "de sum char yang ma mchis pas de bas na bdag de bzhin gshegs pa la the tshom ma mchis te /",
    "T03TD3814E:47b-20": "mngon sum du nges par gyur ba kho na lags so //",
    "T03TD3814E:47b-21": "gal te de lta bu yin na 'jam dpal khyod de bzhin gshegs pa byung ngo snyam du mi sems sam bsod nams dang ye shes kyi tshogs las byung ngo snyam pa'i blo med dam /",
    "T03TD3814E:47b-22": "'dir lan du bcom ldan 'das gal te chos kyi dbyings la byung ba ma mchis na ni zhes gsol te /",
    "T03TD3814E:48a-0": "de dang tha mi dad pa'i de bzhin gshegs pa yang byung ngo snyam du sems @48a * //",
    "T03TD3814E:48a-1": "par 'gyur na /",
    "T03TD3814E:48a-2": "gang gi tshe chos thams cad la khyab par byed pa'i chos kyi dbyings ma byung ba de'i tshe /",
    "T03TD3814E:48a-3": "de bzhin gshegs pa byung ba ga la mchis /",
    "T03TD3814E:48a-4": "'o na de ltar 'byung ba ma mthong na /",
    "T03TD3814E:48a-5": "'jam dpal khyod sangs rgyas bcom ldan 'das gang g'a'i klung gi bye ma snyed yongs su mya ngan las 'das par mi mos sam /",
    "T03TD3814E:48a-6": "yid mi ches sam zhes dgongs pa'o //",
    "T03TD3814E:48a-7": "bsam gyis mi khyab pa brjod par bzhed nas /",
    "T03TD3814E:48a-8": "sangs rgyas bcom ldan 'das rnams ni 'di ltar bsam gyis mi khyab pa'i yul du yul gcig pa ma lags sam zhes dris so //",
    "T03TD3814E:48a-9": "yul gcig pa zhes bya ba la yul ni spyod yul lo //",
    "T03TD3814E:48a-10": "gcig pa ni dbyer med pa ste /",
    "T03TD3814E:48a-11": "shin tu mchog tu phul du byung ba'i blo can /",
    "T03TD3814E:48a-12": "sangs rgyas de dag gi yul de ni gcig pa yin no //",
    "T03TD3814E:48a-13": "'dis ni thugs su chud pa sna tshogs pa nyid sel bar byed pa yin no //",
    "T03TD3814E:48a-14": "yul de la gzhan dang gzhan rtogs pa dang ma rtogs pa yod na ni mi shes pa yin te /",
    "T03TD3814E:48a-15": "sngar bstan pa lta bu sangs rgyas ma yin par 'gyur ro //",
    "T03TD3814E:48a-16": "bcom ldan 'das ni grags pa dang ldan pa rab tu grags pa yin te /",
    "T03TD3814E:48a-17": "ji skad du sa'i steng gi lha rnams nas bzung ste /",
    "T03TD3814E:48a-18": "'og min gyi lha'i bar du kye ma'o 'di ni yang dag par rdzogs pa'i sangs rgyas yin no zhes sgra sgrogs shing sgras go bar byed do zhes bya ba la sogs pa gsungs te /",
    "T03TD3814E:48a-19": "de bas na gdon mi za bar yul de kho na nyid dam pa gcig yin par 'gyur ro //",
    "T03TD3814E:48a-20": "yul de kho na nyid ma yin zhing /",
    "T03TD3814E:48a-21": "du ma yod na ni 'gron po'i mi bzhin du mngon par 'dod pa'i grags pa dang ldan par mi 'gyur ro //",
    "T03TD3814E:48a-22": "de kho na nyid dam pa de yang bsam gyis mi khyab pa las gzhan ma yin pas 'di ltar bsam gyis mi khyab pa'i yul du zhes gsungs te /",
    "T03TD3814E:48a-23": "'di lta ste /",
    "T03TD3814E:48a-24": "bsam gyis mi khyab pa'i yul zhes bya ba ni bsam par 'os pa ni bsam pa'o ;",
    "T03TD3814E:48a-25": "/ de lta bu ma yin pas bsam gyis mi khyab pa'o //",
    "T03TD3814E:48a-26": "de nyid yul yin te de ni bsam gyis mi khyab pa'i yul lo //",
    "T03TD3814E:48a-27": "'di dang de rnam par rtog pa dang bral ba ni ye shes kyi bdag nyid yin no //",
    "T03TD3814E:48a-28": "de ltar na 'di ni bsam gyis mi khyab pa yin no zhes de snyam du shes pas /",
    "T03TD3814E:48b-0": "dmigs @48b na yang bsam gyis mi khyab pa sems pa'i phyir 'dod pa mi 'grub ste /",
    "T03TD3814E:48b-1": "don med pa kho na yin no //",
    "T03TD3814E:48b-2": "de skad du de bzhin gshegs pa'i gsang ba bsam gyis mi khyab pa bstan pa las /",
    "T03TD3814E:48b-3": "chos rnams la mngon par ma zhen pa ni don yod pa'o //",
    "T03TD3814E:48b-4": "gang zhig don la rlom sems byed pa de ni 'di'i don med pa chen po yin no zhes gsungs so //",
    "T03TD3814E:48b-5": "de'i dgongs pa 'di lta ste //",
    "T03TD3814E:48b-6": "sangs rgyas yul ni bsam mi khyab //",
    "T03TD3814E:48b-7": "de mchog rtag pa de kho na //",
    "T03TD3814E:48b-8": "zad dang skye dang ring thung sogs //",
    "T03TD3814E:48b-9": "de ltar rtog pa log pa yin //",
    "T03TD3814E:48b-10": "brdzun pa dag la mthu med phyir //",
    "T03TD3814E:48b-11": "'ga' yang yang dag sel mi byed //",
    "T03TD3814E:48b-12": "smig rgyu'i chu yi tshogs rnams ni //",
    "T03TD3814E:48b-13": "dpyid dus tsha bas sel mi byed //",
    "T03TD3814E:48b-14": "ces bya ba bzhin no //",
    "T03TD3814E:48b-15": "'jam dpal de de bzhin te zhes bya ba la sogs pa ni dgongs pa dang mthun pa'o //",
    "T03TD3814E:48b-16": "ci ni bcom ldan 'das de ltar bzhugs sam zhes bya ba ni bcom ldan 'das bsam gyis mi khyab pa'i yul can de ltar bzhugs sam zhes 'dri ba'o //",
    "T03TD3814E:48b-17": "'jam dpal de de bzhin no zhes 'dir yang zhal gyis bzhes so //",
    "T03TD3814E:48b-18": "'jam dpal gyis gsol ba /",
    "T03TD3814E:48b-19": "bcom ldan 'das de'i slad du zhes bya ba la sogs pa gsungs te /",
    "T03TD3814E:48b-20": "de bzhin gshegs pa ni bsam gyis mi khyab pa'i yul nyi tshe ba ma yin pa /",
    "T03TD3814E:48b-21": "phyin ci ma log pa'i bdag nyid kyi ye shes dang ldan pa'i sangs rgyas bcom ldan 'das rnams yongs su mya ngan las 'da' bar bzhed pa de dag bzhugs pa de'i slad du /",
    "T03TD3814E:48b-22": "yongs su mya ngan las ma 'das te /",
    "T03TD3814E:48b-23": "ji skad du bstan pa'i mtshan nyid kyi ye shes kyis mya ngan las 'das pa de dag la mi dmigs so //",
    "T03TD3814E:48b-24": "dmigs na ni yul bsam gyis mi khyab pa nyams par 'gyur ro //",
    "T03TD3814E:48b-25": "de ci'i slad du zhe na zhes bya ba ni /",
    "T03TD3814E:48b-26": "bsam gyis mi khyab pa yin du zin kyang /",
    "T03TD3814E:48b-27": "ci'i phyir yongs su mya ngan las mi 'da' zhes bya ba yin no //",
    "T03TD3814E:48b-28": "sangs rgyas bcom ldan 'das rnams ni 'di ltar bsam gyis mi khyab pa'i yul du yul gcig pa'i slad du ste zhes gsungs pa ni /",
    "T03TD3814E:48b-29": "de gnyis 'gal bar ston par byed do //",
    "T03TD3814E:48b-30": "bsam gyis mi khyab pa de nyid ni skye ba ma lags zhes bya ba la /",
    "T03TD3814E:49a-0": "de nyid zhes bya ba ni @49a * //",
    "T03TD3814E:49a-1": "nges par gzung ba ste /",
    "T03TD3814E:49a-2": "bsam gyis mi khyab pa nyid ni skye ba ma lags 'gag pa ma lags so //",
    "T03TD3814E:49a-3": "gal te 'di skad du gsungs pa'i mtshan nyid kyi ye shes gcig pa yin na /",
    "T03TD3814E:49a-4": "so so'i skye bo la sogs pa de lta bu thams cad mi srid par 'gyur ro zhe na /",
    "T03TD3814E:49a-5": "de bzhin no zhes brjod par bya'o //",
    "T03TD3814E:49a-6": "de nyid kyi phyir /",
    "T03TD3814E:49a-7": "bcom ldan 'das nyid kyis mngon par rdzogs par sangs rgyas na zhes bya ba la sogs pa gsungs te /",
    "T03TD3814E:49a-8": "gang dag ma 'ongs pa'i dus na /",
    "T03TD3814E:49a-9": "de bzhin gshegs pa dgra bcom par 'gyur ba de dag mngon par rdzogs par sangs rgyas zin par 'gyur gyi /",
    "T03TD3814E:49a-10": "phyis 'tshang rgya bar mi 'gyur re //",
    "T03TD3814E:49a-11": "gtan tshigs su bsam gyis mi khyab pa la 'das pa'am zhes bya ba la sogs pa gsungs te /",
    "T03TD3814E:49a-12": "'das pa la sogs pa'i ngo bo yod pa ma yin no //",
    "T03TD3814E:49a-13": "ring ba dang nye ba dang /",
    "T03TD3814E:49a-14": "rags pa dang /",
    "T03TD3814E:49a-15": "phra ba dang /",
    "T03TD3814E:49a-16": "so so'i skye bo dang /",
    "T03TD3814E:49a-17": "'phags pa dang /",
    "T03TD3814E:49a-18": "ngan pa dang /",
    "T03TD3814E:49a-19": "gya nom pa la sogs par dbye ba rnams ni log par rnam par rtog pas byas pa'o //",
    "T03TD3814E:49a-20": "de nyid kyi phyir /",
    "T03TD3814E:49a-21": "bcom ldan 'das de bas na su dag 'di snyam du de bzhin gshegs pa skyes so zhes bgyi ba nas /",
    "T03TD3814E:49a-22": "yongs su mya ngan las 'da' ba'i bar du sems pa de dag gi 'jig rten gnas pa ni 'khrul par bgyid pa ste zhes bya ba la sogs pa gsungs so //",
    "T03TD3814E:49a-23": "'khrul par byed pas 'khrul pa ste /",
    "T03TD3814E:49a-24": "kun tu rmongs par byed pa'o //",
    "T03TD3814E:49a-25": "'jig rten gnas pa zhes bya ba ni sems can dang /",
    "T03TD3814E:49a-26": "snod rnams gnas pa'o //",
    "T03TD3814E:49a-27": "yang na 'jig rten ni gzugs la sogs pa'i phung po dang /",
    "T03TD3814E:49a-28": "de dag gnas pa ni zhen pa'i sems la yod pa'o //",
    "T03TD3814E:49a-29": "de ni de dag la 'khrul par byed 'khrul pa skyed par byed do //",
    "T03TD3814E:49a-30": "bcom ldan 'das de dag 'jig rten gnas pa 'phros par bgyid pa lags so zhes bgyi ba la /",
    "T03TD3814E:49a-31": "de dag gis 'khrul par byas pa ;",
    "T03TD3814E:49a-32": "de dag ni 'jig rten gnas pa 'khrul par byed pa rnams 'phros par bgyid bye brag de dang de dag gis rgyas par bgyis pa'o //",
    "T03TD3814E:49a-33": "de gang zhe na su dag 'di snyam du de bzhin gshegs pa skyes pa dang /",
    "T03TD3814E:49a-34": "sems can la gzigs pa dang /",
    "T03TD3814E:49a-35": "'dren pa dang /",
    "T03TD3814E:49a-36": "smin bar mdzad zin to //",
    "T03TD3814E:49b-0": "@49b mdzad do mdzad par 'gyur ro zhes bya ba nas de nas 'di mya ngan las 'da'o zhes bya ba'i bar du kun tu rtog pa yin no //",
    "T03TD3814E:49b-1": "'jam dpal de'i phyir khyod kyis de bzhin gshegs pa'i bsam gyis mi khyab pa bsam du med pa bsam pa las 'das pa bsam gyis mi lang ba zhes bya ba la sogs pas ni shin tu zab pa bsam gyis mi khyab pa'i tshul de la sgro 'dogs pa dang skur pa 'debs pa 'gog par byed do //",
    "T03TD3814E:49b-2": "de bzhin gshegs pa bsam gyis mi khyab pa zhes bya ba ni bstan ma thag pa'i de bzhin gshegs pa'i bsam gyis mi khyab pa de yin te /",
    "T03TD3814E:49b-3": "de ni 'dir bye brag can gyi tshig yin no //",
    "T03TD3814E:49b-4": "lhag ma gsum ni 'di'i bye brag yin no //",
    "T03TD3814E:49b-5": "bsam du med pa zhes bya ba gnyis pa ni bsam par mi nus pa'i phyir ro //",
    "T03TD3814E:49b-6": "de yang ci'i phyir mi nus she na /",
    "T03TD3814E:49b-7": "bsam pa las 'das pa yin te /",
    "T03TD3814E:49b-8": "bsam par bya ba'i chos 'ga' yang med pa'i phyir ro //",
    "T03TD3814E:49b-9": "nges tshig ni bsam pa las 'das pa'am /",
    "T03TD3814E:49b-10": "bsam pa 'di las 'das pas bsam pa las 'das pa'o //",
    "T03TD3814E:49b-11": "de bas na de ni bsam pa'i 'os ma yin pas bsam gyis mi lang ba yin no //",
    "T03TD3814E:49b-12": "de ltar na sems par byed pa'i ngang tshul can skal ba med pa so so'i skye bo rnams la bstan par bya ba ma yin gyi /",
    "T03TD3814E:49b-13": "sems pa'i dra ba spangs pa de bzhin gshegs pa'i spyan snga dang /",
    "T03TD3814E:49b-14": "phyir mi ldog pa zhes bya ba ni mos pa yang dag pa dang ldan pa'i so so'i skye bo yang gzung bar bya ste /",
    "T03TD3814E:49b-15": "nyi khri lnga stong pa la sogs pa las /",
    "T03TD3814E:49b-16": "nges par 'byed pa'i yan lag la gnas pa yang /",
    "T03TD3814E:49b-17": "phyir mi ldog pa'i mtshan nyid yin par bstan pa'i phyir ro //",
    "T03TD3814E:49b-18": "mgon po byams pas kyang 'di skad du //",
    "T03TD3814E:49b-19": "drod dang spyi bo bzod pa dang //",
    "T03TD3814E:49b-20": "'jig rten chos la de gnas pa //",
    "T03TD3814E:49b-21": "rtags ni nyi shu 'di dag gis //",
    "T03TD3814E:49b-22": "byang chub las ni phyir mi ldog / ces gsungs so //",
    "T03TD3814E:49b-23": "dgra bcom pa zag pa zad pa zhes bya ba ni bla na med pa rdzogs pa'i byang chub kyi sems yod pa la bya ba yin gyi /",
    "T03TD3814E:49b-24": "dgra bcom pa gzhan zhib phyogs gcig pa la yang bya ba ni ma yin te /",
    "T03TD3814E:49b-25": "de la mos pa med pa'i phyir ro //",
    "T03TD3814E:49b-26": "de lta ci'i phyir yin zhe na /",
    "T03TD3814E:49b-27": "'di ltar de dag ni zhes bya ba la sogs pa gsungs te /",
    "T03TD3814E:50a-0": "de dag ni @50a * //",
    "T03TD3814E:50a-1": "zhes bya ba ni bstan ma thag pa'o //",
    "T03TD3814E:50a-2": "thos nas bsngags par yang mi 'gyur zhes bya ba ni sgro 'dogs pa'i rnam par rtog pa med pa'i phyir ro //",
    "T03TD3814E:50a-3": "spong bar yang mi 'gyur zhes bya ba ni 'dod par mi 'gyur ba ste /",
    "T03TD3814E:50a-4": "skur pa 'debs pa'i rnam par rtog pa med pa'i phyir ro //",
    "T03TD3814E:50a-5": "de bzhin gshegs pa dang /",
    "T03TD3814E:50a-6": "byang chub sems dpa' dag de lta bu yin par rung grang na /",
    "T03TD3814E:50a-7": "dgra bcom pa phung po dang khams dang skye mched skye ba dang /",
    "T03TD3814E:50a-8": "'gag par lta ba can de dag go //",
    "T03TD3814E:50a-9": "ji lta bu zhe na /",
    "T03TD3814E:50a-10": "nyes pa med de /",
    "T03TD3814E:50a-11": "'di ltar gang zag la bdag med pa mngon du byas shing /",
    "T03TD3814E:50a-12": "chos thams cad la bdag med par rtogs par 'dod pas yang dag pa'i byang chub tu smon lam btab pa yin pas /",
    "T03TD3814E:50a-13": "bsam gyis mi khyab pa'i tshul la sgro 'dogs pa dang /",
    "T03TD3814E:50a-14": "skur pa 'debs pa mi byed par bsgom pa'i phyir ro //",
    "T03TD3814E:50a-15": "de ltar yin pa ci'i phyir zhe na /",
    "T03TD3814E:50a-16": "de'i phyir 'di ltar 'di bsam gyis mi khyab pa zhes bya ba la sogs pa gsungs te /",
    "T03TD3814E:50a-17": "'di ltar zhes bya ba ni gang gi phyir zhes bya ba'i don to //",
    "T03TD3814E:50a-18": "'di zhes bya ba ni 'dir de bzhin gshegs pa'i bsam gyis mi khyab pa la bya'o //",
    "T03TD3814E:50a-19": "bsam gyis mi khyab pa zhes bya ba la sogs pa ni bye brag gsum po snga ma rnams 'dir gtan tshigs nyid du bstan pas bshad mi dgos te /",
    "T03TD3814E:50a-20": "gang zag de gsum gyis bye brag gsum de de bzhin gshegs pa'i bsam gyis mi khyab pa yin par rtogs so //",
    "T03TD3814E:50a-21": "gal te de dag bsam gyis mi khyab pa yin na /",
    "T03TD3814E:50a-22": "de ni de lta bu yin gyi gzhan du ma yin no zhes su bsngags pa byed par 'gyur /",
    "T03TD3814E:50a-23": "de ma yin no zhes su spong bar 'gyur /",
    "T03TD3814E:50a-24": "ma bsams par ni de dag byed mi nus pas bsam dgos na /",
    "T03TD3814E:50a-25": "de yang bsam gyis mi khyab pa'i yul can gyi yul ma yin pas /",
    "T03TD3814E:50a-26": "de bzhin gshegs pa ni phyogs gcig cig mkhyen par 'gyur ro //",
    "T03TD3814E:50a-27": "'on te bsam pa la yang bsam pa ma yin par rtogs na ni de ma yin pa la der 'dzin pas 'khrul pa yin te /",
    "T03TD3814E:50a-28": "phan tshun 'gal ba rnam pa gnyis rigs pa ma yin la /",
    "T03TD3814E:50a-29": "gsungs ma thag pa dang yang 'gal bar 'gyur ro zhes snyam pa'i dogs pa 'di bsal ba'i phyir /",
    "T03TD3814E:50a-30": "'jam dpal gyis gsol ba /",
    "T03TD3814E:50b-0": "bcom @50b ldan 'das chos thams cad bsam gyis mi khyab cing zhes bya ba la sogs pa gsungs te /",
    "T03TD3814E:50b-1": "mig dang gzugs la sogs pa'i chos thams cad bsam gyis mi khyab pa ni bsam par 'os pa ma yin te /",
    "T03TD3814E:50b-2": "gzung bar bya ba ma yin pa'i phyir ro //",
    "T03TD3814E:50b-3": "bsam du ma mchis pa zhes bya ba la bsam pa ni sems pa'o //",
    "T03TD3814E:50b-4": "de dag stong pa ni bsam du ma mchis pa ste /",
    "T03TD3814E:50b-5": "'dzin pa med pa'i phyir ro //",
    "T03TD3814E:50b-6": "bsam du ma mchis pa'i tshul 'di la chos de dag gi nang nas su zhig bsngags pa 'am spong bar 'gyur /",
    "T03TD3814E:50b-7": "su zhig ces bya ba ni spong ba'i don yin pa'i phyir te gang yang med do zhes bya ba'i bar du yin no //",
    "T03TD3814E:50b-8": "'dir mdor na don 'di yin te /",
    "T03TD3814E:50b-9": "byis pa rnams kyis rnam par shes pa'i rang gi ngo bo ma shes pas 'di bdag gis bsam par bya'o //",
    "T03TD3814E:50b-10": "gzhan la blta'o snyam pa 'di ni rmongs pa 'ba' zhig tu zad do zhes bya ba yin no //",
    "T03TD3814E:50b-11": "'di nyid bsal bar bya ba'i phyir /",
    "T03TD3814E:50b-12": "'jam dpal ji ltar na de bzhin gshegs pa bsam gyis mi lang ba de ltar zhes bya ba la sogs pas zur gyis dris te /",
    "T03TD3814E:50b-13": "de bzhin gshegs pa ji ltar bsam gyis mi khyab cing sems pa stong pa nyid yin pa de ltar de bzhin du /",
    "T03TD3814E:50b-14": "so so'i skye bo rnams kyang bsam gyis mi khyab pa yin nam zhes dris pa dang lan du /",
    "T03TD3814E:50b-15": "bcom ldan 'das so so'i skye bo rnams kyang de bzhin du zhes bya ba la sogs pa gsungs so //",
    "T03TD3814E:50b-16": "bsam gyis mi khyab pa de la de bzhin gshegs pa dang /",
    "T03TD3814E:50b-17": "so so'i skye bo gnyis dngos su bye brag ci yang ma mchis so //",
    "T03TD3814E:50b-18": "'jam dpal de de bzhin no zhes bya ba 'dis ni rjes su gnang ba mdzad nas gtan tshigs su de ci'i phyir zhe na /",
    "T03TD3814E:50b-19": "'di ltar zhes bya ba la sogs pa gsungs te /",
    "T03TD3814E:50b-20": "bsam par bya ba nyid du sgro 'dogs pa'i bsam pa thams cad ni bsam gyis mi lang zhing sems pas stong pa yin te /",
    "T03TD3814E:50b-21": "bsam par bya ba dang sems par byed pa'i dngos po med pa'i phyir ro //",
    "T03TD3814E:50b-22": "gal te bstan ma thag pa lta bu'i don lags na /",
    "T03TD3814E:50b-23": "'o na ci'i slad du bcom ldan 'das kyis ji ltar de bzhin gshegs pa bsam gyis mi lang ba de bzhin du zhes bya ba la sogs pas bdag la 'di skad dri ba bka' stsal pa /",
    "T03TD3814E:50b-24": "ji ltar bka' stsal par bya ba ma yin zhe na /",
    "T03TD3814E:51a-0": "de'i phyir bcom ldan @51a * //",
    "T03TD3814E:51a-1": "'das so so'i skye bo nyid kyang zhes bya ba la sogs pa gsungs te /",
    "T03TD3814E:51a-2": "so so'i skye bo de dag bsam gyis mi khyab pa lta zhog gi / gang yang de dag so sor 'gro ba kun nas slong bar byed cing rab tu 'jug pa'i rgyu mtshan nyid kyi las de dang de dag sems pa'i bdag nyid yin par shin tu grags pa de yang sems pa med pa yin no //",
    "T03TD3814E:51a-3": "'dir gtan tshigs su bcom ldan 'das chos thams cad gang gi phyir bsam gyis mi khyab pa yin pa de bzhin du mya ngan las 'das par sems pa yang yin no zhes bya ba'i phyir /",
    "T03TD3814E:51a-4": "gang la la dag mya ngan las 'das pa'i slad du zhugs na zhes bya ba la sogs pa gsungs te /",
    "T03TD3814E:51a-5": "mya ngan las 'das par bya ba'i phyir 'bad par byed pa ni nyam thag par 'gyur 'khyams par 'gyur don med par 'gyur ro //",
    "T03TD3814E:51a-6": "ci'i phyir zhe na de'i phyir gang bsam gyis mi lang ba de nyid ces bya ba la sogs pa gsungs te /",
    "T03TD3814E:51a-7": "bsam gyis mi khyab pa rang bzhin nyid du gyur pa yin pa'i phyir ro //",
    "T03TD3814E:51a-8": "mya ngan las 'das pa yang de lta bu yin par 'bad pa med par grub ste /",
    "T03TD3814E:51a-9": "bsam gyis mi khyab pas khyab par byed pa ni thams cad 'bad mi dgos par grub pa yin na mya ngan las 'das pa la 'jug pa'i nyam thag pa don med pa'i gnas su gyur pa ci dgos /",
    "T03TD3814E:51a-10": "theg pa gcig pa nyid du bstan cing mjug sdud pa'i phyir /",
    "T03TD3814E:51a-11": "de'i slad du bsam gyis mi lang ba la tha dad pa ma mchis so zhes gsungs te /",
    "T03TD3814E:51a-12": "bsam gyis mi khyab pa la ni so so'i skye bo dang 'phags pa gnyis tha dad pa med do zhes bya ba'i tshig gi lhag ma'o //",
    "T03TD3814E:51a-13": "yang dag par so so'i skye bo dang 'phags pa'i chos thams cad tha dad par smra ba de dag ni de dag gi mi shes pas spungs pa yin no //",
    "T03TD3814E:51a-14": "de'i phyir gang dag 'di skad du /",
    "T03TD3814E:51a-15": "'di dag ni so so'i skye bo'i chos rnams so zhes bya ba la sogs pa gsungs so //",
    "T03TD3814E:51a-16": "de dag la 'og nas 'byung ba 'di skad du brjod par bya'o ;",
    "T03TD3814E:51a-17": "/ dge ba'i bshes gnyen zhes bya ba la /",
    "T03TD3814E:51a-18": "dge ba ni phan pa dang bde ba thob pa ste /",
    "T03TD3814E:51a-19": "gang la 'du byed kyi sdug bsngal tsam yang med pa yin te /",
    "T03TD3814E:51a-20": "de ni mya ngan las 'das pa yin no //",
    "T03TD3814E:51a-21": "der dge ba'i bshes gnyen byed pa ni yang dag pa'i mtha' dang /",
    "T03TD3814E:51b-0": "man ngag sbyin pa gnyis kyi @51b grogs byed pa'o //",
    "T03TD3814E:51b-1": "de dag kyang sangs rgyas dang byang chub sems dpa' dang /",
    "T03TD3814E:51b-2": "de dag gi nyan thos rnams so //",
    "T03TD3814E:51b-3": "de dag la bsnyen bkur bya ba ni /",
    "T03TD3814E:51b-4": "rnam pa thams cad du mnyes par bya ba'o //",
    "T03TD3814E:51b-5": "dge ba'i bshes gnyen mnyes par byas pa de las phyis so so'i skye bo dang 'phags pa'i chos rnams kyi rang gi ngo bo shes par 'gyur gyi /",
    "T03TD3814E:51b-6": "de ltar ni mi dge ba la gnas pa yin no zhes bya ba'i tha tshig go //",
    "T03TD3814E:51b-7": "sems can thams cad kyi mchog sems che ba nyid phun sum tshogs pa'i dbang du byas nas /",
    "T03TD3814E:51b-8": "'jam dpal khyod de bzhin gshegs pa sems can thams cad kyi mchog tu 'dod dam zhes bya ba la sogs pa gsungs so //",
    "T03TD3814E:51b-9": "gal te 'di la sems can du yongs su grub cing skyes pa 'ga' zhig mchis na ni bdag de bzhin gshegs pa sems can thams cad kyi mchog gtso bo lags par 'tshal ba zhig na /",
    "T03TD3814E:51b-10": "grub pa de ni ma mchis te chos thams cad ma skyes pa'i phyir ro //",
    "T03TD3814E:51b-11": "de bas na gang la ltos te gang zhig mchog lags zhes bsams pa'o //",
    "T03TD3814E:51b-12": "spangs pa dang rtogs pa chen po nyid phun sum tshogs pa'i dbang du byas te /",
    "T03TD3814E:51b-13": "'jam dpal khyod de bzhin gshegs pa bsam gyis mi khyab pa'i chos dang ldan bar 'dod dam zhes bya ba la sogs pa gsungs te /",
    "T03TD3814E:51b-14": "sku dang gsungs dang thugs bsam gyis mi khyab pa'i chos thun mong ma yin pa dpe med cing bdag nyid chen po dang shin tu ldan pa brnyes te mnga'o zhes bya ba'i bar du yin no //",
    "T03TD3814E:51b-15": "ldan pa de yang gzung ba dang 'dzin par rnam par rtog pa brgyad ma lus par spangs pa yin gyis gzhan du ni ma yin no //",
    "T03TD3814E:51b-16": "de skad du mgon po byams pas kyang /",
    "T03TD3814E:51b-17": "gnod byed 'di dag zad gyur na //",
    "T03TD3814E:51b-18": "ring zhig lon nas dbugs phyung bzhin //",
    "T03TD3814E:51b-19": "'gro ba'i bde ba'i rnam pa kun //",
    "T03TD3814E:51b-20": "sgrub byed yon tan phun sum tshogs //",
    "T03TD3814E:51b-21": "rnam pa thams cad kun ldan pa'i //",
    "T03TD3814E:51b-22": "'dod pa'i 'bras bu rgya chen rnams //",
    "T03TD3814E:51b-23": "sems can chen po khyod bsten pa //",
    "T03TD3814E:51b-24": "rgya mtsho chen por chu klung bzhin //",
    "T03TD3814E:51b-25": "zhes gsungs te /",
    "T03TD3814E:51b-26": "gal te bsams pa'i chos dang ldan pa 'ga' zhig mchis na ni de ltar 'gyur na de yang ma mchis te /",
    "T03TD3814E:52a-0": "chos thams cad @52a * //",
    "T03TD3814E:52a-1": "bsam gyis mi khyab pa lags pa'i phyir ro //",
    "T03TD3814E:52a-2": "de ltar na de bzhin gshegs pa yang bsam gyis mi khyab pa'i chos dang ldan no snyam du mngon par zhen pa'i rnam par rtog pa dag bskyed par mi bgyid de /",
    "T03TD3814E:52a-3": "bdag la sogs pa gcig pu dang /",
    "T03TD3814E:52a-4": "phung po la sogs pa la ldan pa gang yang mi dmigs pa'i phyir ro zhes dgongs pa'o //",
    "T03TD3814E:52a-5": "phun sum tshogs pa rnam pa de dag gsum brnyes pa'i bstan pa po gang gi ched du 'jug pa'i phrin las bstan pa'i phyir /",
    "T03TD3814E:52a-6": "'jam dpal khyod nyan thos 'di lta bu 'di dag ni de bzhin gshegs pas btul lo zhes bya bar 'dod dam zhes bya ba la sogs pa gsungs so //",
    "T03TD3814E:52a-7": "'di lta bu zhes bya ba ni bsam pa dang dbang po dang dad pa'i bye brag can no //",
    "T03TD3814E:52a-8": "'di dag ni zhes bya ba ni 'dus pa dang po nas da ltar 'khod pa yan chad do //",
    "T03TD3814E:52a-9": "nyan thos zhes bya ba ni mtshan nyid kyis na theg pa gsum char gyi'am grags pa'i nyan thos kyi theg pa pa ste ;",
    "T03TD3814E:52a-10": "de dag btul te bstan pa la btsud pa dang /",
    "T03TD3814E:52a-11": "dge ba'i rtsa ba bskyed pa dang /",
    "T03TD3814E:52a-12": "yongs su smin par byas pa dang grol bar byas sam zhes dris pa dang /",
    "T03TD3814E:52a-13": "gal te la la zhig bsam gyis mi khyab pa'i dbyings zhes bya ba la sogs pa gsungs te ;",
    "T03TD3814E:52a-14": "bsam gyis mi khyab pa'i dbyings 'dul ba ni nyes pa zlog pa dang /",
    "T03TD3814E:52a-15": "yon tan 'byung bar byed pa'i mtshan nyid du 'gyur na /",
    "T03TD3814E:52a-16": "thob na ni de ltar 'tshal na de dag ni ma mchis te /",
    "T03TD3814E:52a-17": "de bas na de ltar mi 'tshal lo zhes dgongs pa'o //",
    "T03TD3814E:52a-18": "de nyid gsal bar byed pa ni bcom ldan 'das sangs rgyas 'byung ba ni zhes bya ba la sogs pa gsungs pa yin te /",
    "T03TD3814E:52a-19": "byang chub kyi phyogs dang /",
    "T03TD3814E:52a-20": "mya ngan las 'das pa gang la yang phan pa 'byung bar 'gyur ba'am /",
    "T03TD3814E:52a-21": "'dod chags la sogs pa'am /",
    "T03TD3814E:52a-22": "'khor ba gang la yang spong zhing zhes gnod par nye bar gnas pa ma lags 'jug pa ma lags so //",
    "T03TD3814E:52a-23": "'dir gtan tshigs gang zhe na /",
    "T03TD3814E:52a-24": "'di ltar dbyings 'di ni gnas pa nyid dang zhes bya ba la sogs pa gsungs so //",
    "T03TD3814E:52a-25": "'di ni zhes bya ba ni dbyings kyi rang gi ngo bo mngon sum du gyur pa la bya'o //",
    "T03TD3814E:52b-0": "dbyings 'di ni gnas pa nyid ni gnas pa nyid dang zhes bya ba ni skye ba dang 'gag pa @52b bsal ba'o //",
    "T03TD3814E:52b-1": "ma 'dres pa ni gzhan dang ma 'dres pa'o //",
    "T03TD3814E:52b-2": "de yang gang zhe na /",
    "T03TD3814E:52b-3": "'di ltar dbyings 'di ni dbyings gang yin pa'o //",
    "T03TD3814E:52b-4": "bsam gyis mi khyab pa'i dbyings de la ni nyan thos tha dad pa nas so so'i skye bo tha dad pa'i bar du mi dmigs so //",
    "T03TD3814E:52b-5": "bar du zhes bya ba'i sgras ni rang sangs rgyas la sogs pa bsdu'o //",
    "T03TD3814E:52b-6": "so so'i skye bo tha dad par mi dmigs te /",
    "T03TD3814E:52b-7": "mi rtogs na de las gzhan 'dul bar bya ba ga la yod ces bya ba lhag ma'o //",
    "T03TD3814E:52b-8": "thabs gang gis las de dag byed pa'i thabs de bstan pa'i ched du /",
    "T03TD3814E:52b-9": "'jam dpal khyod 'di ltar de bzhin gshegs pa bsod nams kyi zhing bla na med pa yin par mi 'dod dam zhes gsungs so //",
    "T03TD3814E:52b-10": "de bzhin gshegs pa bsod nams kyi zhing zhes bya ba la /",
    "T03TD3814E:52b-11": "bsod nams skye ba dang /",
    "T03TD3814E:52b-12": "gnas pa'i zhing dang rten dang gzhi ste /",
    "T03TD3814E:52b-13": "sems dang ba bskyed pa'i bsod nams shin tu sogs pa dag phyogs bcu'i sangs rgyas kyi zhing rab 'byam dag tu 'khor ba ji tsam par sems can gyi don du spyad kyang yongs su gtugs par mi 'gyur ba'i gnas yin pa'i phyir bla na med pa ste /",
    "T03TD3814E:52b-14": "'di las lhag pa gong na med pa'i phyir ro //",
    "T03TD3814E:52b-15": "de lta bu yin nam zhes dris pa dang lan du bcom ldan 'das dngos po ma mchis pa'i slad du zhes gsol te /",
    "T03TD3814E:52b-16": "dngos por shes pa dang bral ba'i phyir /",
    "T03TD3814E:52b-17": "de bzhin gshegs pa bsod nams kyi zhing ngo //",
    "T03TD3814E:52b-18": "dngos po med par mkhyen pa de nyid kyis na /",
    "T03TD3814E:52b-19": "de ni bsod nams kyi zhing bla na ma mchis pa ste /",
    "T03TD3814E:52b-20": "stong pa nyid mkhyen pa'i bdag nyid lags pa'i phyir ro //",
    "T03TD3814E:52b-21": "de skad du yang /",
    "T03TD3814E:52b-22": "byang chub sems kyi bsod nams dang //",
    "T03TD3814E:52b-23": "dam chos 'dzin pa'i bsod nams gang //",
    "T03TD3814E:52b-24": "stong pa nyid la brtson pa yi //",
    "T03TD3814E:52b-25": "bcu drug char yang mi phod do //",
    "T03TD3814E:52b-26": "zhes gsungs so //",
    "T03TD3814E:52b-27": "yon tan gyis gang ba nyid kyang /",
    "T03TD3814E:52b-28": "skyon gyis ma gang ba nyid kyis zhing dam pa yin no //",
    "T03TD3814E:52b-29": "'dir ni bsod nams kyi zhing yon tan dang skyon gyis ma gang ba nyid kyis zhing dam pa yin no //",
    "T03TD3814E:52b-30": "'di ni bsod nams kyi zhing yon tan dang /",
    "T03TD3814E:52b-31": "skyon ma skyes par thugs su chud pa'i phyir /",
    "T03TD3814E:52b-32": "zhing de ni gang ba ma lags shing ma gang ba yang ma lags te /",
    "T03TD3814E:53a-0": "de lta bu'i dngos por dgongs pas na bla na med @53a * //",
    "T03TD3814E:53a-1": "par rig par bya'o //",
    "T03TD3814E:53a-2": "de nyid gsal bar bya ba'i phyir /",
    "T03TD3814E:53a-3": "bcom ldan 'das yang de la chos gang yang zhes bya ba la sogs pa gsungs te /",
    "T03TD3814E:53a-4": "de la zhes bya ba ni zhing du 'dod pa la'o //",
    "T03TD3814E:53a-5": "chos gang yang yang dag par 'grub par mi 'gyur zhes bya ba ni mi skye ba shes pa'o //",
    "T03TD3814E:53a-6": "bas par mi 'gyur zhes bya ba ni zad pa shes pa ste /",
    "T03TD3814E:53a-7": "de nyid sngar bstan zin to //",
    "T03TD3814E:53a-8": "de ltar na de bsod nams kyi zhing lags so zhes bya ba ni rnam pa gzhan gyis bsal ba'i mjug sdud pa'o //",
    "T03TD3814E:53a-9": "de la yang sa bon btab pa ni zhes bya ba la sogs pa gsungs pa la /",
    "T03TD3814E:53a-10": "de la ni zhes bya ba ni zhing gi mtshan nyid bstan zin pa dag la'o //",
    "T03TD3814E:53a-11": "yang gi sgra ni sdud par byed pa'o //",
    "T03TD3814E:53a-12": "sa bon ni dge pa'i rtsa ba'o //",
    "T03TD3814E:53a-13": "btab pa ni rab tu bskyed pa ste /",
    "T03TD3814E:53a-14": "de lta bu'i ngo bo 'dod pa'i tshul gyis sems dang bar gyur pa'i phyir btab pa yin no //",
    "T03TD3814E:53a-15": "rnam par mi 'phel zhing yongs su mi 'grib bo zhes bya ba ni skye ba med pa nyid du ston pa yin no //",
    "T03TD3814E:53a-16": "de gsal bar bya ba'i phyir /",
    "T03TD3814E:53a-17": "'jam dpal khyod kyis ci las brtsams te zhes bya ba la sogs pa dris so //",
    "T03TD3814E:53a-18": "gtan tshigs su bcom ldan 'das 'di ltar zhing de ni bsam gyis mi khyab pa ste zhes bya ba la sogs pa gsungs so //",
    "T03TD3814E:53a-19": "bsam gyis mi khyab pa ni bsam pa'i gnas med par sngar bstan pa'i rnam pa lta bu yin gyi de lta ma yin na de bsod nams kyi zhing ma yin no //",
    "T03TD3814E:53a-20": "'di skad bstan te de la sems dang ba bskyed pa ni de nyid kyi dngos po 'thob par 'gyur te /",
    "T03TD3814E:53a-21": "sa bon gyi chos ni 'bras bu las gzhan du mi 'gyur ba'i phyir ro //",
    "T03TD3814E:53a-22": "de nas de'i tshe sangs rgyas kyi mthus zhes bya ba la sogs pa gsungs pa la /",
    "T03TD3814E:53a-23": "de nas zhes bya ba ni de ma thag tu'o //",
    "T03TD3814E:53a-24": "de'i tshe zhing bya ba ni sangs rgyas kyi zhing du bstan pa'i tshe'o //",
    "T03TD3814E:53a-25": "sangs rgyas kyi mthus zhes bya ba ni bcom ldan 'das kyi byin gyi rlabs kyis te /",
    "T03TD3814E:53a-26": "de yang bdag nyid che ba nyid du bstan pas gdul bya rnams chos 'di la 'jug par bya ba'i phyir ro //",
    "T03TD3814E:53a-27": "rnam pa drug tu dbye ba ni byed pa'i bye brag yin te /",
    "T03TD3814E:53a-28": "shar phyogs mtho la nub phyogs dma' ba ste gcig / nub phyogs mtho la shar phyogs dma' ba dang gnyis /",
    "T03TD3814E:53a-29": "de bzhin du lho phyogs dang byang phyogs gnyis la gnyis so //",
    "T03TD3814E:53b-0": "dbus dang mtha' gnyis la gnyis te rnam pa drug @53b go ;",
    "T03TD3814E:53b-1": "/ dge slong khri drug stong zhes bya ba la sogs pa 'byung ba la gang yang 'khor 'dus pa'i tshe /",
    "T03TD3814E:53b-2": "dge slong stong tshang ba zhes bya ba la sogs pa ni de dag dgra bcom pa'i dbang du byas so zhes bya bar shes so //",
    "T03TD3814E:53b-3": "len pa med par zag pa rnams las zhes bya ba la /",
    "T03TD3814E:53b-4": "zag pa ni rnam pa bzhi ste /",
    "T03TD3814E:53b-5": "'dod pa'i zag pa dang /",
    "T03TD3814E:53b-6": "srid pa'i zag pa dang /",
    "T03TD3814E:53b-7": "ma rig pa'i zag pa dang /",
    "T03TD3814E:53b-8": "lta ba'i zag pa'o //",
    "T03TD3814E:53b-9": "'dod pa la sogs pa de dag nyid nye bar len pa yin te /",
    "T03TD3814E:53b-10": "ma rig pas mdongs par gyur cing /",
    "T03TD3814E:53b-11": "lta ba'i chus brlan pa'i bdag tu mngon par zhen pa dag ni phung po la sogs pa len pa'i phyir ro //",
    "T03TD3814E:53b-12": "de lta bur len pa med pas /",
    "T03TD3814E:53b-13": "len pa med par zag pa rnams las sems bral zhing rnam par grol bar gyur to //",
    "T03TD3814E:53b-14": "dge slong ma bdun brgya dang zhes bya ba ni gong ma dang sbyar ro //",
    "T03TD3814E:53b-15": "yang na 'og ma dang sbyar ro //",
    "T03TD3814E:53b-16": "rdul dang bral zhing zhes bya ba ni glo bur ba'i mtshan ma dang bral ba'i phyir ro //",
    "T03TD3814E:53b-17": "dri ma med pa zhes bya ba ni lhan cig skyes pa'i gnas ngan len gyi dri ma dang bral ba'i phyir ro //",
    "T03TD3814E:53b-18": "chos la zhes bya ba ni gzugs la sogs pa la'o //",
    "T03TD3814E:53b-19": "chos kyi mig ces bya ba ni stong pa nyid la sogs pa'i chos kyi yul can gyi ye shes skyes shing byung ba ste /",
    "T03TD3814E:53b-20": "yul 'di la mtshan ma'i gnas ngan len dang bral bar gyur to zhes bya ba'i tha tshig go / dog sa cher g-yos pa rgyun du byung ba 'di'i rgyu gang lags rgyu de'i grogs bgyid pa'i rkyen gang lags zhes dris pa dang lan du /",
    "T03TD3814E:53b-21": "kun dga' bo bsod nams kyi zhing bstan pa zhes bya ba'i chos kyi rnam grangs 'di zhes bya ba la sogs pa gsungs te /",
    "T03TD3814E:53b-22": "'dis sam 'dir bsod nams kyi zhing bstan pas na bsod nams kyi zhing bstan pa'o //",
    "T03TD3814E:53b-23": "sngon gyi sangs rgyas rnams kyis kyang zhes bya ba ni mtshan ma smos pa rnams kyis te /",
    "T03TD3814E:53b-24": "grangs kyi bye brag ma bstan pa'i phyir dang /",
    "T03TD3814E:53b-25": "'jig pa'i rgyu skyon thams cad las rnam par grol ba'i de bzhin gshegs pa rnams kyi bzhugs yul ni 'jig pa'i yul ma yin pa'i phyir ro //",
    "T03TD3814E:53b-26": "bskal pa bzang po la 'od srungs la sogs pas 'di bshad do zhes 'chad pa ni rigs pa ma yin te /",
    "T03TD3814E:53b-27": "de 'ba' zhig ma yin gyi snga ma dag kyang yin no //",
    "T03TD3814E:54a-0": "de lta @54a * //",
    "T03TD3814E:54a-1": "ma yin na rol pas chub pa las 'di skad du /",
    "T03TD3814E:54a-2": "sangs rgyas bye ba stong phrag ni //",
    "T03TD3814E:54a-3": "dgu bcu rtsa gcig bdag sngon dran //",
    "T03TD3814E:54a-4": "drang srong zhes bya'i tshal mchog 'dir //",
    "T03TD3814E:54a-5": "chos kyi 'khor lo dam pa bskor //",
    "T03TD3814E:54a-6": "zhes 'byung ba dang /",
    "T03TD3814E:54a-7": "ji ltar rjes su mthun par 'gyur /",
    "T03TD3814E:54a-8": "sa phyogs 'di nyid du zhes gsungs pa gang yin pa de ni sa phyogs gzhan du ma yin no //",
    "T03TD3814E:54a-9": "gsungs te zhes bya ba ni bshad de'o //",
    "T03TD3814E:54a-10": "'di'i rgyu ni de yin no zhes bya ba ni sngon gyi de bzhin gshegs pa rnams bzhugs te bshad pa'i mtshan nyid do //",
    "T03TD3814E:54a-11": "rkyen ni de yin no zhes bya ba ni da ltar bzhugs te 'chad pa'o //",
    "T03TD3814E:54a-12": "de ltar na ji ltar bgrod par bya bar gshegs pa dang /",
    "T03TD3814E:54a-13": "ji ltar thugs su chud pa gsung ba dang /",
    "T03TD3814E:54a-14": "gang gi ched du 'jug pa de thob pa dang /",
    "T03TD3814E:54a-15": "de'i phrin las sems can 'dul ba gang yin pa dang /",
    "T03TD3814E:54a-16": "de'i thabs bsod nams kyi zhing ste /",
    "T03TD3814E:54a-17": "de dag ni sangs rgyas kyi chos bstan pa yin no //",
    "T03TD3814E:54a-18": "byang chub kyi phyogs kyi dmigs pa'i rnam pa bstan pa rdzogs so /",
    "T03TD3814E:54a-20": "// / de'i 'bras bu thob pa'i dbang du byas te /",
    "T03TD3814E:54a-21": "bcom ldan 'das 'jam dpal 'di ni bsam gyis mi khyab pa'i dpal lo zhes bya ba la sogs pa gsungs so //",
    "T03TD3814E:54a-22": "bsam gyis mi khyab pa ni bsam par mi nus pa'o //",
    "T03TD3814E:54a-23": "dpal ni sku dang gsung dang thugs phun sum tshogs pa ste /",
    "T03TD3814E:54a-24": "che ba'i bdag nyid gang la yod pa de la de skad ces bshad do //",
    "T03TD3814E:54a-25": "gtan tshigs su 'di ltar 'di'i spobs pa gang dang gang lags pa'i zhes bya ba la sogs pa gsungs te /",
    "T03TD3814E:54a-26": "gang dang gang lags pa'i spobs pa ni sems la snang ba ste /",
    "T03TD3814E:54a-27": "de dag nyid bsam gyis mi khyab pa nyid lags kyi gzhan spobs pa ma lags so //",
    "T03TD3814E:54a-28": "'jam dpal dge slong sha ra dva ti'i bus tshig ji skad smras pa de bzhin te zhes bya ba la sogs pa gsungs pa ni /",
    "T03TD3814E:54a-29": "bcom ldan 'das kyis kyang rjes su gnang ba mdzad pa yin te /",
    "T03TD3814E:54a-30": "sh'a ri'i bu 'dis sangs rgyas nyid du zhugs pa 'phags pa 'jam dpal gyi spobs pa ji ltar khong du chud na de skad du smra zhes 'ga' yang 'di la dogs par ma byed cig ces bya ba yin no //",
    "T03TD3814E:54a-31": "'jam dpal gyis kyang de nyid bstan pa'i phyir /",
    "T03TD3814E:54b-0": "bcom ldan 'das bsam gyis mi khyab na spobs par mi 'gyur ro zhes bya ba la @54b sogs pa gsungs te /",
    "T03TD3814E:54b-1": "bdag shin tu spobs pa bkag pa de'i rang bzhin lags so zhes bstan to //",
    "T03TD3814E:54b-2": "gal te bsam gyis mi khyab pa spobs par 'gyur na ni zhes bya ba ni gal te bsam gyis mi khyab pa yin no zhes spobs shing mdun du bzhag na ni bsam du ma mchis pa nyid du 'gyur ro ;",
    "T03TD3814E:54b-3": "// bam po lnga pa /",
    "T03TD3814E:54b-4": "gal te bsam gyis mi khyab pa yin na spobs pa med pas ji ltar ston par 'gyur /",
    "T03TD3814E:54b-5": "'on te ston na ni /",
    "T03TD3814E:54b-6": "ji ltar spobs pa med pa yin zhes bya ba'i 'gal ba 'di dag bsal ba'i phyir /",
    "T03TD3814E:54b-7": "yang gang bsam gyis mi khyab pa ma lags pa ni gang ci yang ma mchis so zhes gsungs so //",
    "T03TD3814E:54b-8": "yang zhes bya ba ni snga ma las phye ste 'thad pa gzhan bstan pa ste /",
    "T03TD3814E:54b-9": "bsam gyis mi khyab pa ma lags pa'i dngos po ni gang ci yang ma mchis so //",
    "T03TD3814E:54b-10": "de ltar bsam gyis mi khyab pa ni khyab par byed pa nyid yin par bstan nas 'chad pa ni sgra'i bdag nyid yin pa'i phyir /",
    "T03TD3814E:54b-11": "rtsod pa'i gnas su gyur pa'i sgra bsam gyis mi khyab pa nyid yin par bsgrub pa'i phyir /",
    "T03TD3814E:54b-12": "bcom ldan 'das sgra thams cad ni bsam gyis mi khyab pa ste zhes bya ba gsungs te /",
    "T03TD3814E:54b-13": "zin pa'i 'byung ba chen po'i rgyu las byung ba la sogs par dbye ba'i sgra rnam pa brgyad po de dag thams cad ni bsam par mi nus pas bsam gyis mi khyab pa ste /",
    "T03TD3814E:54b-14": "bsam pa'i yul ma yin pa'i phyir ro //",
    "T03TD3814E:54b-15": "sgra bsam gyis mi khyab pa nyid yin par bstan nas sgra 'chad par byed pa nyid ma yin par bstan pa'i phyir /",
    "T03TD3814E:54b-16": "bsam gyis mi khyab pa'i sgra ni ston par nus pa yang ma yin no zhes gsungs te /",
    "T03TD3814E:54b-17": "bsam gyis mi khyab pa'i bdag nyid yin pa'i sgra ni ston par nus pa ma yin gzhan la khong du chud par byed pa ma yin te /",
    "T03TD3814E:54b-18": "rang rig pa'i mthar thug pa ni gzhan la rig par mi byed de /",
    "T03TD3814E:54b-19": "de dag ni don dam pa yin no //",
    "T03TD3814E:54b-20": "rtogs pa po dang ston par bye dpa'i tha snyad ni ma brtags pa gcig pu na dga' ba kun rdzob yin te /",
    "T03TD3814E:54b-21": "rtogs pa po dang /",
    "T03TD3814E:54b-22": "ston par byed pa yin par mngon par zhen pa'i don byas pa'i phyir /",
    "T03TD3814E:54b-23": "rab rib can gnyis kyis zla ba gnyis mthong ste /",
    "T03TD3814E:54b-24": "ston par byed pa bzhin no //",
    "T03TD3814E:54b-25": "'dir ni de lta bu bsam du med pa'o //",
    "T03TD3814E:55a-0": "de skad du 'phags @55a * //",
    "T03TD3814E:55a-1": "pa thogs med kyis kyang /",
    "T03TD3814E:55a-2": "yi ge phan tshun 'brel pa las //",
    "T03TD3814E:55a-3": "'brel pa can ni don de yin //",
    "T03TD3814E:55a-4": "'brel pa can gyi ngo bo las //",
    "T03TD3814E:55a-5": "brtags yin de las gzhan du min //",
    "T03TD3814E:55a-6": "rjod par byed pa med par ni //",
    "T03TD3814E:55a-7": "brjod par bya la shes mi 'jug //",
    "T03TD3814E:55a-8": "rjod par byed pa 'ang 'gal ba'i phyir ;",
    "T03TD3814E:55a-9": "/ de bas thams cad brjod du med //",
    "T03TD3814E:55a-10": "ces gsungs so //",
    "T03TD3814E:55a-11": "de bzhin gshegs pa 'du ba'i mdo las kyang /",
    "T03TD3814E:55a-12": "gzugs kyi ngo bo bstan mi nus //",
    "T03TD3814E:55a-13": "gzugs kyi ngo bo bsam mi nus //",
    "T03TD3814E:55a-14": "gzugs kyi ngo bo yi ge bral //",
    "T03TD3814E:55a-15": "yi ges ston pa gzugs la yin //",
    "T03TD3814E:55a-16": "sgra yi ngo bo bstan mi nus //",
    "T03TD3814E:55a-17": "sgra yi ngo bo bsam mi nus //",
    "T03TD3814E:55a-18": "sgra yi ngo bo yi ge bral //",
    "T03TD3814E:55a-19": "yi ges ston pa sgra la yin //",
    "T03TD3814E:55a-20": "de bzhin du dri la sogs pa dang /",
    "T03TD3814E:55a-21": "mig la sogs pa la yang sbyar bar bya'o //",
    "T03TD3814E:55a-22": "de dag ni 'dir ston pa'i tshul gyi rnam pa yin no //",
    "T03TD3814E:55a-23": "de'i 'bras bu thob pa bshad zin to //",
    "T03TD3814E:55a-24": "da ni rjes su myong ba 'chad par byed pa ston te /",
    "T03TD3814E:55a-25": "de yang gang zhe na /",
    "T03TD3814E:55a-26": "byang chub kyi phyogs de dag bsgom pa na nyams su myong ba de'i bye brag 'chad cing sgrogs pa ni de rjes su myong ba rnam par 'chad pa yin no //",
    "T03TD3814E:55a-27": "de dag kyang ci'i phyir zhe na /",
    "T03TD3814E:55a-28": "las dang po pa 'jug par bya ba'i phyir te /",
    "T03TD3814E:55a-29": "dang por rnam par rtog pa 'byung ba yin la /",
    "T03TD3814E:55a-30": "de nas sbyor ba bar chad dang bcas pa dang /",
    "T03TD3814E:55a-31": "rtag tu sbyor ba dang /",
    "T03TD3814E:55a-32": "bar ma chad par sbyor ba yin no //",
    "T03TD3814E:55a-33": "de'i 'og tu ni de'i bdag nyid du gyur te /",
    "T03TD3814E:55a-34": "de nas brtson pa mi 'dor ba yin pas spro ba med par mi bya'o //",
    "T03TD3814E:55a-35": "de bstan pa'i ched du 'jam dpal khyod bsam gyis mi khyab pa'i ting nge 'dzin la snyoms par 'jug gam zhes dris te /",
    "T03TD3814E:55a-36": "ting nge 'dzin la snyoms par 'jug pa rlom sems can yin yang ting nge 'dzin ma yin no zhes bya ba ni dris pa'i don yin no //",
    "T03TD3814E:55a-37": "don de nyid bcom ldan 'das de ni ma lags te zhes bya bas ston to //",
    "T03TD3814E:55a-38": "de nyid gsal bar bya ba'i phyir /",
    "T03TD3814E:55a-39": "bsam gyis mi khyab pa'i ting nge 'dzin la bdag snyoms par mi 'jug go zhes gsungs te /",
    "T03TD3814E:55a-40": "'di ni dam bcas pa yin no //",
    "T03TD3814E:55a-41": "'dir gtan tshigs ni de ci'i slad du zhe na /",
    "T03TD3814E:55a-42": "'dir bdag nyid ces bya ba la sogs pa gsungs pa yin te /",
    "T03TD3814E:55b-0": "gsungs pa'i tshul des ni sems pa dang bral zhing bdag nyid sems par byed @55b pa nyid spong bar byed pa yin no //",
    "T03TD3814E:55b-1": "bcom ldan 'das gal te bdag bsam du rung ba lags na ni bdag bsam gyis mi khyab pa'i ting nge 'dzin la snyoms par 'jug go zhes bya ba ni bdag gi bsam pa yang spong bar byed de chos thams cad shin tu ma skyes pa'i phyir ro //",
    "T03TD3814E:55b-2": "snyoms par 'jug po'am snyoms par 'jug par bya ba'i chos gang bsam par bya ba ste gang yang ma mchis so //",
    "T03TD3814E:55b-3": "gang gi tshe de ltar bsam par bya ba gang yang ma mchis na /",
    "T03TD3814E:55b-4": "de'i tshe su zhig ting nge 'dzin 'di la snyoms par 'jug par 'gyur /",
    "T03TD3814E:55b-5": "ting nge 'dzin la chos de gnyi ga mi rigs par mjug bsdu ba'i phyir /",
    "T03TD3814E:55b-6": "bcom ldan 'das bsam gyis mi khyab pa'i ting nge 'dzin zhes bgyi bde ni bsam du mchis pa /",
    "T03TD3814E:55b-7": "bsam gyis mi lang ba lags na zhes bya ba de'i don ni bshad zin to //",
    "T03TD3814E:55b-8": "de bas na ji ltar bsam gyis mi khyab pa'i ting nge 'dzin la snyoms par 'jug par bgyi zhes 'byung pa la /",
    "T03TD3814E:55b-9": "de bas na zhes bya ba ni de lta na zhes bya ba'o //",
    "T03TD3814E:55b-10": "ji ltar zhes bya ba ni spong ba ste /",
    "T03TD3814E:55b-11": "bdag nyid bsam gyis mi khyab pa'i rang bzhin lags la /",
    "T03TD3814E:55b-12": "bdag las tha mi dad pa'i rang gi ngo bo bsam gyis mi khyab pa'i ting nge 'dzin la ji ltar snyoms par 'jug par bgyi /",
    "T03TD3814E:55b-13": "ci khyod gcig pu de ltar bsam gyis mi khyab pa yin nam /",
    "T03TD3814E:55b-14": "'jig rten pa thams cad kyang bsam gyis mi khyab pa yin na /",
    "T03TD3814E:55b-15": "de dag ji ltar khyod bzhin du ma gyur ce na /",
    "T03TD3814E:55b-16": "de'i phyir de ltar lags kyis kyang bcom ldan 'das bdag sngon las dang po pa'i tshe na zhes bya ba la sogs pa gsungs te /",
    "T03TD3814E:55b-17": "ting nge 'dzin thob pa'i snga rol sngon bdag bsgom pa la sbyor ba'i las dang po'i tshe /",
    "T03TD3814E:55b-18": "nyan pa dang /",
    "T03TD3814E:55b-19": "sems pa'i dus na ni snyoms par 'jug pa po dang snyoms par 'jug par bya ba dang /",
    "T03TD3814E:55b-20": "snyoms par 'jug par sgro 'dogs par bgyid cing /",
    "T03TD3814E:55b-21": "bsam gyis mi khyab pa'i ting nge 'dzin la snyoms par 'jug go snyam du rnam par rtog pa de lta bu shin tu byung lags so //",
    "T03TD3814E:55b-22": "ting nge 'dzin thob nas de ltar ni bdag bsam gyis mi khyab pa'i ting nge 'dzin la snyoms par 'jug go snyam du yang de la sems pa kun 'byung zhing skye ba ma mchis so //",
    "T03TD3814E:55b-23": "dang por rnam par rtog pa de lta bu 'byung du zin kyang //",
    "T03TD3814E:55b-24": "bsgom pa goms pas bdag bzhin du ma mchis par 'gyur ro //",
    "T03TD3814E:55b-25": "de bas na bsgom pa la brtson par byos shig ces bstan pa yin no //",
    "T03TD3814E:55b-26": "dpes gsal bar bya ba'i phyir /",
    "T03TD3814E:56a-0": "@56a * // bcom ldan 'das 'di lta ste /",
    "T03TD3814E:56a-1": "dper na 'phong gi slob dpon ni zhes bya ba la sogs pa gsungs te /",
    "T03TD3814E:56a-2": "gzhu 'dis mda' 'phen zhes pa'i slob dpon zhes bya ste /",
    "T03TD3814E:56a-3": "de ni don gsal lo //",
    "T03TD3814E:56a-4": "skra la zhes pa ni spu'i nyag ma la'o //",
    "T03TD3814E:56a-5": "bcom ldan 'das de bzhin du bdag sngon ni zhes bya ba la sogs pa ni dpes don la sbyor bar byed pa'o //",
    "T03TD3814E:56a-6": "bdag sngon ni bsam gyis mi khyab pa'i ting nge 'dzin la snyoms par 'jug go snyam du de ltar bsam par gyur to zhes bya ba ni mi mthun pa'i phyogs dang 'brel pa de'i tshe ting nge 'dzin ma yin pas ldog par bya ba yin no //",
    "T03TD3814E:56a-7": "gang gi tshe bdag gis ting nge 'dzin de la snyoms par zhugs nas zhes bya ba ni rjes su 'gro ba bstan pa yin te /",
    "T03TD3814E:56a-8": "ting nge 'dzin 'di lan mang du gnas shing gnas pa de'i tshe de'i dus na /",
    "T03TD3814E:56a-9": "bdag ting nge 'dzin 'di la slar yang 'di snyam du byang chub kyi don du ting nge 'dzin 'dis gnas par bya'o snyam du mi sems so //",
    "T03TD3814E:56a-10": "khyod kyis gtan tshigs gang gis de ltar 'gyur zhe na de'i phyir /",
    "T03TD3814E:56a-11": "gang dang gang gi tshe ting nge 'dzin 'dis gnas pa de dang de'i tshe /",
    "T03TD3814E:56a-12": "ting nge 'dzin 'dis gdags su ma mchis pa'i slad du'o zhes gsungs te /",
    "T03TD3814E:56a-13": "de dang de'i tshe zhes bya ba ni rim pa mang bar ston pa yin no //",
    "T03TD3814E:56a-14": "ting nge 'dzin 'di gdags su ma mchis pa zhes bya ba ni 'di dang de'o snyam pa'i rnam par rtog pa dang bral ba dang bstan du med pa dang mthong ba med pa zhes bya ba'i bar du yin no //",
    "T03TD3814E:56a-15": "ting nge 'dzin 'di'i rnam pa shin tu zhi ba'i mtshan nyid bstan pa'i ched du skabs dbye ba'i phyir /",
    "T03TD3814E:56a-16": "bcom ldan 'das 'jam dpal gzhon nur gyur pa ni bsam gyis mi khyab pa'i ting nge 'dzin 'dis gnas pa'i tshe 'di la yid mi rton na zhes bya ba la sogs pa gsol to //",
    "T03TD3814E:56a-17": "'chad pa'i tshe dris pa na ting nge 'dzin 'di la 'di ltar 'jam dpal ni yid mi rton te /",
    "T03TD3814E:56a-18": "gsang ba dag 'di ltar gsal por mi ston to //",
    "T03TD3814E:56a-19": "de bas na bcom ldan 'das la zhu ba bgyid do zhes ston to //",
    "T03TD3814E:56a-20": "yid mi rton pa'i gtan tshigs su bsam gyis mi khyab pa'i ting nge 'dzin 'dis de'i bdag nyid du gyur par gnas pa'i tshe zhes gsungs te /",
    "T03TD3814E:56a-21": "dris pa la shin tu zab mo kho na 'chad par byed do //",
    "T03TD3814E:56b-0": "bcom ldan 'das bsam gyis mi khyab pa'i ting nge @56b 'dzin 'di bas ches zhi ba'i ting nge 'dzin gzhan lta mchis sam zhes bya ba 'dis ting nge 'dzin 'di'i rnam pa ni zhi ba nyid yin par bstan to //",
    "T03TD3814E:56b-1": "don de nyid gsal bar bya ba'i phyir /",
    "T03TD3814E:56b-2": "'phags pa 'jam dpal gyis kyang btsun pa sha radva ti'i bu 'di skad du bsam gyis mi khyab pa'i ting nge 'dzin zhes bya ba nas /",
    "T03TD3814E:56b-3": "khyod kyis bsam gyis mi khyab pa'i ting nge 'dzin 'di zhi ba yin par ji ltar shes zhes bya ba'i bar du gsungs so //",
    "T03TD3814E:56b-4": "ji ltar shes zhes bya ba ni spong ba'o //",
    "T03TD3814E:56b-5": "dgongs pa ni 'di lta ste /",
    "T03TD3814E:56b-6": "mnyam par gzhag pa'i tshe na ni mi shes te /",
    "T03TD3814E:56b-7": "zhi ba bsam gyis mi khyab pa nyid nyams par thal bar 'gyur ba'i phyir ro //",
    "T03TD3814E:56b-8": "mnyam par ma bzhag pas kyang ma yin te /",
    "T03TD3814E:56b-9": "rnam par rtog pa la yul med pa'i phyir dang /",
    "T03TD3814E:56b-10": "de med par 'dzin pa 'khrul pa yin pa'i yang phyir ro //",
    "T03TD3814E:56b-11": "zhi ba ni nang dang phyi'i nye bar zhi gnas 'gyur ba med pa yin te /",
    "T03TD3814E:56b-12": "de ni bsam gyis mi khyab pa'i ting nge 'dzin yin no //",
    "T03TD3814E:56b-13": "btsun pa sha radva ti'i bu gal te /",
    "T03TD3814E:56b-14": "bsam gyis mi khyab pa'i ting nge 'dzin 'di yod cing dmigs na ni bsam gyis mi khyab pa'i ting nge 'dzin 'di bas ches zhi ba'i ting nge 'dzin gzhan yod par 'gyur ro zhes bya bas ni 'dri ba mi 'thad pas na 'dir yang shin tu bsam gyis mi khyab pa nyid sbyor bar byed do //",
    "T03TD3814E:56b-15": "gal te zhes bya ba ni ji ste zhes bya ba yin te /",
    "T03TD3814E:56b-16": "bsam gyis mi khyab pa'i ting nge 'dzin 'di yod cing de mi dmigs na ni de'i tshe bsam gyis mi khyab pa 'di bas ches zhi ba'i zhes bya ba la sogs pa 'di ba rigs pa yin na ji tsam du ting nge 'dzin de la med cing mi dmigs pa yin na 'dri ba'i don de ji ltar 'thad par 'gyur /",
    "T03TD3814E:56b-17": "sha radva ti'i bus smras pa /",
    "T03TD3814E:56b-18": "'jam dpal bsam gyis mi khyab pa'i ting nge 'dzin med cing 'di ltar mi dmigs pa yin nam zhes bya ba ni sh'a ri'i bus kyang 'di'i dmigs pa med pa nyid yin par tshig zur gyis 'dri ba yin no //",
    "T03TD3814E:56b-19": "'di ltar zhes bya ba ni gang gi phyir zhes bya ste /",
    "T03TD3814E:56b-20": "gang gi phyir mi dmigs pa yin pa de'i phyir med pa yin te /",
    "T03TD3814E:56b-21": "yod pa dang med pa'i tha snyad ni dmigs pa sngon du song ba can yin gyi med pa dang yod pa'i tha snyad sngon du song ba'i dmigs pa can ni ma yin no //",
    "T03TD3814E:57a-0": "gzhan dag @57a * //",
    "T03TD3814E:57a-1": "ni med pa nyid yin pa de'i phyir /",
    "T03TD3814E:57a-2": "mi dmigs so zhes kyang 'chad do //",
    "T03TD3814E:57a-3": "'dir ji ltar de med pa nyid yin zhe na /",
    "T03TD3814E:57a-4": "de'i phyir /",
    "T03TD3814E:57a-5": "btsun pa sha radva ti'i bu 'di ltar de ni bsam gyis mi khyab pa'i ting nge 'dzin to zhes bya ba la sogs pa gsungs te /",
    "T03TD3814E:57a-6": "de bsam du med pa yin na ;",
    "T03TD3814E:57a-7": "de ji ltar yod pa yin /",
    "T03TD3814E:57a-8": "bsam du med pa nyid yin pa des na /",
    "T03TD3814E:57a-9": "'di ni med de mi dmigs pa yin no //",
    "T03TD3814E:57a-10": "dmigs pa rnams dngos po med par bstan na /",
    "T03TD3814E:57a-11": "mtshan nyid med pa rnams mtshan nyid yin par bstan pa'i phyir /",
    "T03TD3814E:57a-12": "de lta mod kyi btsun pa sha radva ti'i bu bsam gyis mi khyab pa'i ting nge 'dzin ma thob pa ni su yang med do zhes gsungs te /",
    "T03TD3814E:57a-13": "so so'i skye bo'am /",
    "T03TD3814E:57a-14": "gzhan gang yang rung ste bsam gyis mi khyab pa'i ting nge 'dzin 'di mi thob pa su yang med do //",
    "T03TD3814E:57a-15": "sangs rgyas dang byang chub sems dpa' nyi tsher ma zad kyi /",
    "T03TD3814E:57a-16": "sems can thams cad kyang bsam gyis mi khyab pa'i ting nge 'dzin thob pa yin no//",
    "T03TD3814E:57a-17": "de ji lta zhe na /",
    "T03TD3814E:57a-18": "sems can thams cad kyang mtshan nyid med pa nyid du mtshan nyid gcig pa'i phyir ro zhes bya ba'i tha tshig go / gtan tshigs gang yin zhe na /",
    "T03TD3814E:57a-19": "'di ltar bsam pa thams cad ni bsam gyis mi khyab pa yin la zhes bya ba la sogs pa gsungs te /",
    "T03TD3814E:57a-20": "gang gi phyir byis pas yongs su brtags pa'i bsam bya ni bsam gyis mi khyab pa yin te /",
    "T03TD3814E:57a-21": "bsam bya'i dngos po dang bral ba yin te dngos po med pa yin no //",
    "T03TD3814E:57a-22": "de lta bu ci yin zhe na /",
    "T03TD3814E:57a-23": "de'i phyir /",
    "T03TD3814E:57a-24": "gang bsam gyis mi khyab pa de ni bsam gyis mi khyab pa'i ting nge 'dzin te zhes gsungs te /",
    "T03TD3814E:57a-25": "bsam bya dben pa 'di ni bsam gyis mi khyab pa'i ting nge 'dzin gyi mtshan nyid yin no //",
    "T03TD3814E:57a-26": "de bas na gang gi phyir bsam pa'i dngos po yod pa ma yin pa de'i phyir /",
    "T03TD3814E:57a-27": "don des na sems can thams cad bsam gyis mi khyab pa'i ting nge 'dzin 'di thob pa'o rjes mjug bsdus so //",
    "T03TD3814E:57a-28": "de ltar so so'i skye bo dang 'phags pa rnams kyis gang bsam pa de ni dngos po yod pa ma yin la /",
    "T03TD3814E:57a-29": "chos thams cad bdag med par so sor rtog cing bsam du med pa rgyun du dran pa las zhi ba'i rnam pa can gyi shes pa gang yin pa de ni bsam gyis mi khyab pa'i ting nge 'dzin yin te /",
    "T03TD3814E:57a-30": "dngos po med pa ni dmigs pa yin te /",
    "T03TD3814E:57a-31": "dran pa ni bdag po yin no //",
    "T03TD3814E:57b-0": "mtshan nyid @57b med pa ni mtshan nyid gcig pa yin no zhes bshad pa dang bcom ldan 'das dgyes nas legs so zhes sbyin pa ni 'jam dpal khyod kyis zab mo zab pa'i gnas 'di lta bu zhes bya ba la sogs pa gsungs te /",
    "T03TD3814E:57b-1": "zab mo zab pa'i zhes bya ba lan gnyis su 'byung ba ni sgro 'dogs dang skur 'debs kyi mtha' dang bral ba'o //",
    "T03TD3814E:57b-2": "gnas ni log par rtog pa rnams kyi gnas so //",
    "T03TD3814E:57b-3": "'di lta bu zhes bya ba ni shes par dka' ba'o //",
    "T03TD3814E:57b-4": "'di zhes bya ba ni bstan ma thag pa'o //",
    "T03TD3814E:57b-5": "thams cad ces bya ba ni ting nge 'dzin gyi yan lag tu gtogs pa dang /",
    "T03TD3814E:57b-6": "dmigs pa dang /",
    "T03TD3814E:57b-7": "rnam pa la sogs pa snga ma rnams te /",
    "T03TD3814E:57b-8": "de dag khyod kyis log par rtogs pa bsal ba'i phyir bstan cing bshad pa legs so zhes bya ba yin no //",
    "T03TD3814E:57b-9": "'o na de ltar gnas de lta bu shes par dka' ba yin na /",
    "T03TD3814E:57b-10": "'jam dpal gyis de ji ltar ston zhes dogs pa bsal ba'i phyir /",
    "T03TD3814E:57b-11": "de ltar yang srid pa yin te /",
    "T03TD3814E:57b-12": "'jam dpal khyod ni sngon gyi rgyal ba la bya ba byas pa ste /",
    "T03TD3814E:57b-13": "mi dmigs pa tshangs par spyod pa yun ring du spyad pa'o zhes gsungs te /",
    "T03TD3814E:57b-14": "de ltar yang srid pa yin te zhes bya ba ni bsal ba 'am zhal gyis bzhes pa ste /",
    "T03TD3814E:57b-15": "de lta bu 'chad pa yin par gsal bar srid ngo zhes bya ba'i tha tshig go //",
    "T03TD3814E:57b-16": "zab mo'i chos shes pa dang /",
    "T03TD3814E:57b-17": "bstan par bya ba'i ched du gang gis sngon gyi rgyal ba rnams la dge ba'i rtsa ba bskyed pa la sogs pa'i bya ba byas shing bskyed pa de la de skad ces bya'o //",
    "T03TD3814E:57b-18": "tshangs pa ni skyon med pa'o //",
    "T03TD3814E:57b-19": "de'i ched du spyod pa ni tshangs par spyod pa ste /",
    "T03TD3814E:57b-20": "mi dmigs par gang gis yun ring du spyad pa de la de skad ces bya bas khyod kyis bstan to zhes bya bar sbyar ro //",
    "T03TD3814E:57b-21": "des na sangs rgyas la dge ba'i rtsa ba bskyed cing mi dmigs par bsgom pa mchog tu gyur pa ni zab mo'i chos ston pa'i gtan tshigs yin no //",
    "T03TD3814E:57b-22": "da ni rang gi ngo bo bstan pa'i phyir /",
    "T03TD3814E:57b-23": "de ltar na 'jam dpal khyod ci shes rab kyi pha rol tu phyin pa la gnas te /",
    "T03TD3814E:57b-24": "de skad smras so zhes de skad sems sam zhes 'dri ste /",
    "T03TD3814E:57b-25": "de ltar na zhes bya ba mi dmigs par spyod pa yin pa de ltar na zhes bya'o //",
    "T03TD3814E:57b-26": "ci zhes bya ba ni 'dri ba'o //",
    "T03TD3814E:58a-0": "shes rab kyi pha rol tu phyin pa la gnas te sngar bstan pa'i ngo bo de skad smras so zhes sems kyi kun tu rgyu ba de snyam sems pa 'byung ngam zhes de skad @58a * //",
    "T03TD3814E:58a-1": "dris pa dang /",
    "T03TD3814E:58a-2": "lan du bcom ldan 'das gal te bdag dris pa'i ngo bo de lta bu'i sems 'byung na ni de'i tshe gzung 'dzin du dmigs pa la gnas te /",
    "T03TD3814E:58a-3": "de skad mchi bar 'gyur te /",
    "T03TD3814E:58a-4": "dmigs pa la spyod na ni dmigs pa spyod pa nyams par 'gyur ro //",
    "T03TD3814E:58a-5": "dmigs pa la spyod pa 'di'i 'bras bu mdor bstan pa'i phyir /",
    "T03TD3814E:58a-6": "bdag tu 'du shes pa la gnas pa nas zhes bya ba la sogs pa gsungs te /",
    "T03TD3814E:58a-7": "bdag ces bya ba ni mu stegs can rnams kyis rtag pa la sogs pa'i ngo bor yongs su brtags pa dang /",
    "T03TD3814E:58a-8": "de kho na nyid ma mthong ba'i byang chub sems dpa' rnams kyis brtags pa phung po la sogs pa'i rang gi ngo bo yin te /",
    "T03TD3814E:58a-9": "de gnyi ga yang 'jig tshogs la lta ba'i gnas yin no //",
    "T03TD3814E:58a-10": "de la 'du shes pa ni kun tu rtog pa dang rlom sems pa'o //",
    "T03TD3814E:58a-11": "nas zhes bya ba'i sgras sems can dang srog la sogs pa'i 'du shes bsdu ba dang /",
    "T03TD3814E:58a-12": "kun nas nyon mongs pa dang rnam par byang ba la sogs pa'i 'du shes kyang bsdu'o //",
    "T03TD3814E:58a-13": "de dag ni 'dir rgyu yin no //",
    "T03TD3814E:58a-14": "dngos po'i 'du shes zhes bya ba ni gzugs la sogs pa'i 'du shes te /",
    "T03TD3814E:58a-15": "'di ni 'bras bu yin no //",
    "T03TD3814E:58a-16": "'bras bu dang bcas pa dmigs pa bstan pa 'dis ni mi dmigs par spyod pa dang 'gal bar bstan to //",
    "T03TD3814E:58a-17": "mjug bsdu ba'i phyir /",
    "T03TD3814E:58a-18": "de bas na shes rab kyi pha rol tu phyin pa la gnas te zhes bya ba la sogs pa gsungs te /",
    "T03TD3814E:58a-19": "sngar 'dris pa'i dmigs pa'i bdag nyid smras pa ni chos thams cad mi dmigs pa'i bdag nyid shes rab kyi pha rol tu phyin pa dang 'gal bas /",
    "T03TD3814E:58a-20": "de bas na shes rab kyi pha rol tu phyin pa la gnas te /",
    "T03TD3814E:58a-21": "'di skad mi 'chi'o //",
    "T03TD3814E:58a-22": "'gal ba nyid bstan pa'i phyir /",
    "T03TD3814E:58a-23": "ci'i slad du zhen bcom ldan 'das gal te /",
    "T03TD3814E:58a-24": "ji skad du bstan pa'i ngo bo'i shes rab kyi pha rol tu phyin pa la gnas so snyam bgyid cing gnas par rtog pa'am /",
    "T03TD3814E:58a-25": "'on te mi gnas so snyam bgyid cing mi gnas par rnam par rtog pa shes rab kyi pha rol tu phyin pa ma lags par 'gyur te /",
    "T03TD3814E:58a-26": "shes rab kyi pha rol tu phyin pa de las phyin ci log tu gyur pa'i phyir ro //",
    "T03TD3814E:58a-27": "de ni dam bcas pa yin no //",
    "T03TD3814E:58a-28": "'di la 'thad pa sgrub par byed pa'i rigs pa ni gzhan yang bcom ldan 'das bdag la gnas pa ni shes rab kyi pha rol tu phyin pa la gnas pa ste /",
    "T03TD3814E:58b-0": "gnas pa @58b med pa kun nas slong ba med pa 'byung ba med pa ltar gnas de yang de bzhin no //",
    "T03TD3814E:58b-1": "chos gang yang gnas pa med pa des na gnas kyang de yin te /",
    "T03TD3814E:58b-2": "bsam du med pa'i gnas ni shes rab kyi pha rol tu phyin pa'i gnas so zhes bya ba la sogs pa gsungs te /",
    "T03TD3814E:58b-3": "bdag la gnas pa zhes bya ba ni bdag la gnas pa dang 'dra bas bdag la gnas pa'o //",
    "T03TD3814E:58b-4": "de ni shes rab kyi pha rol tu phyin pa la gnas pa yin no //",
    "T03TD3814E:58b-5": "bdag la gnas pa yang ci 'dra ba zhig ce na /",
    "T03TD3814E:58b-6": "gnas pa med pa zhes gsungs te /",
    "T03TD3814E:58b-7": "bdag yod par gnas pa 'di yod pa ma yin pas gnas pa med pa'o //",
    "T03TD3814E:58b-8": "yang na 'dir gnas pas na gnas so //",
    "T03TD3814E:58b-9": "de lta bu ma yin pa ni gnas pa med pa'o //",
    "T03TD3814E:58b-10": "de nyid kyang ci'i phyir zhe na /",
    "T03TD3814E:58b-11": "de'i kun nas slong pa med pa zhes gsungs te /",
    "T03TD3814E:58b-12": "'dis kun tu 'byung bar 'gyur slong bar 'gyur bas na kun nas slong ba ste kun nas slong bar byed pa la bya'o //",
    "T03TD3814E:58b-13": "de gang la yod pa ma yin pa de ni kun nas slong ba med pa'o ;",
    "T03TD3814E:58b-14": "/ de bas na kun nas slong bar byed pa'i rgyu med pa'i phyir /",
    "T03TD3814E:58b-15": "kun nas 'byung ba med pa yin te /",
    "T03TD3814E:58b-16": "skye ba med do //",
    "T03TD3814E:58b-17": "de skad du /",
    "T03TD3814E:58b-18": "rin po che za ma tog las kyang 'jig tshogs la lta ba kun nas slong bar byed pa ni bdag yin na bdag kun nas slong bar byed pa'ang gang yin zhe na /",
    "T03TD3814E:58b-19": "bdag ni gang nas kyang ma byung /",
    "T03TD3814E:58b-20": "bdag kun nas 'byung bar byed pa'i kun nas 'byung ba med pa yin no zhes bya ba la sogs pa gsungs so //",
    "T03TD3814E:58b-21": "rgyu dang rang gi ngo bo dang las rnams mi 'thad pa'i dpe gnas pa med pa nyid bstan nas don la sbyar ba'i phyir /",
    "T03TD3814E:58b-22": "gnas pa de yang de bzhin te zhes bya ba la sogs pa gsungs so //",
    "T03TD3814E:58b-23": "de bzhin te zhes bya ba ni bdag bzhin du ste /",
    "T03TD3814E:58b-24": "de ni gang la gnas nas bdag de skad du mi mchi'o zhes bya ba yin te /",
    "T03TD3814E:58b-25": "'dir gnas pas gnas shing zhes brjod pa'i kun rdzob tu de ltar bzhed de bshad do //",
    "T03TD3814E:58b-26": "de ni bsdus pa'i tshig ste /",
    "T03TD3814E:58b-27": "dpe'i chos thams cad bsdus pa'i phyir ro //",
    "T03TD3814E:58b-28": "'di'i rab tu dbye ba ni chos gang yang gnas pa med do zhes bya ba la sogs pa yin te /",
    "T03TD3814E:58b-29": "gzung ba 'am 'dzin pa gang yang gnas pa'am /",
    "T03TD3814E:58b-30": "'byung ba'am yod pa ma yin no //",
    "T03TD3814E:58b-31": "'dis ni rgyu mi 'thad par bstan to //",
    "T03TD3814E:58b-32": "des na zhes bya ba ni chos yod pa ma yin pa nyid kyis na gnas dang gzhi ni mngon par 'dod pa de yin no //",
    "T03TD3814E:59a-0": "'di ni 'dir mtshan nyid mi 'thad @59a * //",
    "T03TD3814E:59a-1": "pa yin te /",
    "T03TD3814E:59a-2": "dngos po 'dzin pa'i phyir /",
    "T03TD3814E:59a-3": "gnas zhes bya ba yin na /",
    "T03TD3814E:59a-4": "'dir ni dngos po med pa'i phyir /",
    "T03TD3814E:59a-5": "gnas 'thad pa ma yin no //",
    "T03TD3814E:59a-6": "rnam pa de lta bu de ni bsam du ci yang med pas /",
    "T03TD3814E:59a-7": "bsam du med pa'i gnas yin no //",
    "T03TD3814E:59a-8": "'dis ni las mi 'thad pa bstan to //",
    "T03TD3814E:59a-9": "mjug bsdu ba'i phyir bsgrub par bya ba'i chos can ni shes rab kyi pha rol tu phyin pa'i gnas zhes gsungs te /",
    "T03TD3814E:59a-10": "de'i bdag nyid ni gnas yin no zhes tha snyad la brten nas de skad bstan to //",
    "T03TD3814E:59a-11": "de dag gis ni shes rab kyi pha rol tu phyin pa dang /",
    "T03TD3814E:59a-12": "bdag mnyam pa nyid du mdor bstan nas /",
    "T03TD3814E:59a-13": "de kho na nyid kyi don la sna tshogs kyi rnam pa spang ba'i phyir bcom ldan 'das shes rab kyi pha rol tu phyin pa zhes bgyi ba ni chos thams cad kyi skye ba ma mchis pa zhes bya ba la sogs pa gsungs te /",
    "T03TD3814E:59a-14": "chos thams cad skye ba ma mchis shing 'byung ba ma mchis pa ste /",
    "T03TD3814E:59a-15": "skye ba ma mchis pa shes rab kyi pha rol tu phyin pa lags te /",
    "T03TD3814E:59a-16": "de kho na'i don gyi ngo bo gcig yin pa'i phyir ro //",
    "T03TD3814E:59a-17": "rigs dbyer med par bstan pa'i phyir /",
    "T03TD3814E:59a-18": "shes rab kyi pha rol tu phyin pa zhes bgyi ba 'di ni 'di lta ste /",
    "T03TD3814E:59a-19": "bsam gyis mi khyab pa'i dbyings bsam gyis mi khyab pa'i rigs de'i tshig bla dgas so zhes gsungs so //",
    "T03TD3814E:59a-20": "gzhan zlog pa tha dad par zad kyi 'dir ni tha dad pa med do zhes bstan pa'i phyir /",
    "T03TD3814E:59a-21": "bsam gyis mi khyab pa'i dbyings gang lags pa de zhes bya ba la sogs pa gsungs te /",
    "T03TD3814E:59a-22": "gang lags pa zhes bya ba ni thams cad du yang nges par gzung ba'i don lags te /",
    "T03TD3814E:59a-23": "gang lags pa de nyid ni skye ba ma mchis pa'i dbyings lags /",
    "T03TD3814E:59a-24": "de nyid chos kyi dbyings te /",
    "T03TD3814E:59a-25": "sangs rgyas kyi chos rnams kyi rgyu lags pa'i phyir ro //",
    "T03TD3814E:59a-26": "chos kyi dbyings gang lags pa de kun tu 'byung ba ma mchis pa'i dbyings so zhes bya ba ni mi mthun pa yid la byed pa kun tu 'byung ba ma mchis pa'i rgyu yin pa'i phyir ro //",
    "T03TD3814E:59a-27": "kun tu 'byung ba ma mchis pa'i dbyings gang lags pa de bsam gyis mi khyab pa'i dbyings so zhes bya ba la yang bsam gyis mi khyab pa'i dbyings smos pa ni bdag dang shes rab kyi pha rol tu phyin pa dang bsam gyis mi khyab pa rnams tha dad pa med par ston pa'i phyir ro //",
    "T03TD3814E:59b-0": "bdag gi dbyings gang lags @59b pa ste ;",
    "T03TD3814E:59b-1": "shes rab kyi pha rol tu phyin pa'i dbyings te /",
    "T03TD3814E:59b-2": "de ltar na zhes bya ba 'am /",
    "T03TD3814E:59b-3": "de ltar na zhes bya ba ni gang gi phyir de ltar na zhes bya'o //",
    "T03TD3814E:59b-4": "de'i phyir shes rab kyi pha rol tu phyin pa'i dbyings dang /",
    "T03TD3814E:59b-5": "bdag gi dbyings 'di ni gnyis su ma mchis te /",
    "T03TD3814E:59b-6": "gnyis kyi dngos pos dben pa lags so ;",
    "T03TD3814E:59b-7": "/ de bas na gnyis su dbyer ma mchis te /",
    "T03TD3814E:59b-8": "rnam pa gnyis su bgyir mi nus so //",
    "T03TD3814E:59b-9": "sngar bstan ma thag pa gang gi slad du 'di gnyis su ma mchis te gnyis su dbyer ma mchis pa lags pa de'i slad du 'di ni bsam gyis mi khyab pa'i dbyings so //",
    "T03TD3814E:59b-10": "'di skad bstan te /",
    "T03TD3814E:59b-11": "gal te 'di gnyis las gang yang rung ba 'ga' zhig skyes te yod par gyur tam /",
    "T03TD3814E:59b-12": "gal te gnyis ka yang ma skyes pa shin tu ma yin par gyur na ni de'i tshe chos yod pa dag la shes pas yul du ma byas pa'i phyir /",
    "T03TD3814E:59b-13": "phyogs gcig pa'i shes pa yin par 'gyur ba 'am /",
    "T03TD3814E:59b-14": "ma shes par 'gyur ba yin no //",
    "T03TD3814E:59b-15": "yul du byed na ni sems pa yod pas bsam gyis mi khyab pa nyams par 'gyur ro //",
    "T03TD3814E:59b-16": "gang gi slad du zhes bya ba dang /",
    "T03TD3814E:59b-17": "de'i slad du zhes bya ba 'di ni gtan tshigs yin te /",
    "T03TD3814E:59b-18": "'di ni bsam gyis mi khyab pa'i dbyings so zhes tha snyad kyi bden pa'i dbang du byas nas /",
    "T03TD3814E:59b-19": "de skad bshad kyi 'dir ni gtan tshigs sam /",
    "T03TD3814E:59b-20": "bsgrub par bya ba cung zad kyang yod pa ma yin pa'i phyir /",
    "T03TD3814E:59b-21": "gzhan la yang de bzhin du sbyar bar bya'o //",
    "T03TD3814E:59b-22": "gang gi slad du 'di bsam gyis mi khyab pa'i dbyings lags pa de'i slad du 'di ni yang dag par 'grub pa ma mchis so //",
    "T03TD3814E:59b-23": "yang dag par 'grub pa ma mchis pa gang lags pa de ni mchis pa ma lags so zhes 'byung ba la yang dag par 'grub pa ma mchis pa ni bsod nams dang ye shes kyi tshogs mtshan nyid kyi rgyu gang nas kyang ma skyes pa ste /",
    "T03TD3814E:59b-24": "de na yod pa ma yin na /",
    "T03TD3814E:59b-25": "rgyu nyid du brtags pa de las 'bras bu'i ngo bo gnyis su med pa'i ye shes su brjod pa ste /",
    "T03TD3814E:59b-26": "ji ltar don dam par yang dag par 'grub par 'gyur /",
    "T03TD3814E:59b-27": "gang nas kyang ma 'ongs shing snga na yang de na yod pa ma yin du zin kyang /",
    "T03TD3814E:59b-28": "glo bur du byung bar rtog na 'o na ni dri za'i grong khyer dang /",
    "T03TD3814E:59b-29": "rmi lam gyi dmigs pa dang /",
    "T03TD3814E:60a-0": "smig rgyu'i chu la sogs pa yang skyes pa yin @60a * //",
    "T03TD3814E:60a-1": "par ci ste mi brtag ste /",
    "T03TD3814E:60a-2": "rigs pa mthun pa'i phyir ro //",
    "T03TD3814E:60a-3": "de lta na ni 'ga' yang phyin ci log tu mi 'gyur bas phyin ci log gi shes pa med par thal bar 'gyur ro //",
    "T03TD3814E:60a-4": "'ga' zhig phyin ci log nyid yin na ni rigs pa mthun pa'i phyir skyes pa thams cad kyang don dam par nor pa yin par rtogs shing /",
    "T03TD3814E:60a-5": "rgyu'i rjes su 'gro ba dang ldog pa'i rjes su byed pa ni 'bras bu yin la /",
    "T03TD3814E:60a-6": "rjes su 'gro ba dang ldog par byed pa gang yin pa'i rjes su byed pa gang yin pa de ni rgyu yin no //",
    "T03TD3814E:60a-7": "de skad du mngon sum dang /",
    "T03TD3814E:60a-8": "mi dmigs pas sgrub pa ni rgyu dang 'bras bu'i dngos po yin no zhes 'chad do zhe na /",
    "T03TD3814E:60a-9": "tha snyad la ltos nas de skad du 'chad pa ni bden te /",
    "T03TD3814E:60a-10": "de nyid las 'di skad du /",
    "T03TD3814E:60a-11": "tshad ma'i mtshan nyid 'di ni tha snyad pa yin la /",
    "T03TD3814E:60a-12": "'di la yang gzhan dag log par rtogs pa yin gyi /",
    "T03TD3814E:60a-13": "don dam pa ni ma yin no zhes 'chad do //",
    "T03TD3814E:60a-14": "'di ltar rjes su 'gro ba dang ldog pa gnyis ni shes par mi nus te /",
    "T03TD3814E:60a-15": "'di ltar rnam par mi rtog pas ni ma yin te /",
    "T03TD3814E:60a-16": "de nges par byed pa ma yin pa'i phyir ro //",
    "T03TD3814E:60a-17": "rnam par rtog pas kyang ma yin te /",
    "T03TD3814E:60a-18": "de la yul med pa'i phyir ro //",
    "T03TD3814E:60a-19": "rang gi ngo bo la phyi rol gyi ngo bo yin par zhen nas /",
    "T03TD3814E:60a-20": "de na skyes pa med pa la der 'dzin pa de ni 'khrul pa kho na yin par zad do //",
    "T03TD3814E:60a-21": "mi rtog pa nyams su myong ba'i rjes las byung ba'i rnam par rtog pa dang /",
    "T03TD3814E:60a-22": "tshol ba la sogs pas kun nas blang ba'i rnam par rtog pa la ni don med pa nyid yin te /",
    "T03TD3814E:60a-23": "bye brag ci yang med do //",
    "T03TD3814E:60a-24": "don byed pa 'thob par mngon par zhen pa yang de dag nyid kyis lan btab po //",
    "T03TD3814E:60a-25": "de ni tha snyad yin te mi dgag go //",
    "T03TD3814E:60a-26": "gzhan yang don byed pa 'di ni log pa'i shes pa yin par yang mthong ste /",
    "T03TD3814E:60a-27": "'di ltar nam mkha' lding gi sngags mkhan la sogs pas /",
    "T03TD3814E:60a-28": "nam mkha' lding la sogs pa bsgoms pas /",
    "T03TD3814E:60a-29": "dug la sogs pa bsal ba yang mthong ste /",
    "T03TD3814E:60a-30": "de na yang nam mkha' lding la sogs pa ni yod pa ma yin te /",
    "T03TD3814E:60a-31": "de'i ngo bo mi dmigs pa'i phyir ro //",
    "T03TD3814E:60a-32": "gzhan yang med pa skyes nas skad cig tu ma lus par 'gags so zhes smras pa rnams kyis ni ma skyes pa yin yang smig rgyu la sogs pa bzhin du snang ba yin no zhes brjod par rigs te /",
    "T03TD3814E:60b-0": "'di ltar thams @60b cad las thams cad skye bar thal ba la sogs pa'i nyes par 'gyur ba'i phyir ro //",
    "T03TD3814E:60b-1": "nus pa yang nges pa yod pa ma yin te /",
    "T03TD3814E:60b-2": "skyon mtshungs pa'i phyir ro //",
    "T03TD3814E:60b-3": "gzhan yang de dag thams cad ni brjod pa tsam du zad kyi /",
    "T03TD3814E:60b-4": "skye ba la dga' zhing skye ba la chags pa ni spangs dka' ba yin te /",
    "T03TD3814E:60b-5": "bstan bcos rnams dang 'jig rten pa'i //",
    "T03TD3814E:60b-6": "dpe rnams pha yis bsgo na yang //",
    "T03TD3814E:60b-7": "gnas pa med lam don zhen pa //",
    "T03TD3814E:60b-8": "skyabs su 'ongs bzhin 'ga' spong med //",
    "T03TD3814E:60b-9": "gnyis su med pa'i ye shes don dam par yod par khas len pa ni skyon mang du yod de /",
    "T03TD3814E:60b-10": "mu stegs can bzhin du phyogs gcig pa'i stong pa nyid du smra bar 'gyur ba dang de bzhin gshegs pa mang po rnams kyi gnyis su med pa'i ye shes de dag mkhyen na ni gzung 'dzin dang ldan par 'gyur ba dang /",
    "T03TD3814E:60b-11": "don dam par yod pa mi mkhyen na ni mkhyen pa med pa nyid du yang 'gyur ro //",
    "T03TD3814E:60b-12": "don dam par yod pa ma yin la yul du mi byed pa la ni skyon ci yang yod pa ma yin te /",
    "T03TD3814E:60b-13": "rmi lam na dmigs pa'i rta la sogs pa gnyid ma log pas ma mthong zhes te /",
    "T03TD3814E:60b-14": "mi shes par gyur pa ma yin no //",
    "T03TD3814E:60b-15": "shes pa'i yul bsam gyis mi khyab pa yang de lta bu yin na rung gi / de lta bu ma yin na mi rung ngo //",
    "T03TD3814E:60b-16": "de nyid kyi phyir mchis pa ma lags te /",
    "T03TD3814E:60b-17": "yod par gyur pa ma yin no //",
    "T03TD3814E:60b-18": "rnam pa de lta bu ji ltar 'jig par 'gyur te /",
    "T03TD3814E:60b-19": "'jig par mi 'gyur ro //",
    "T03TD3814E:60b-20": "tshig de gsum gyis ni 'di 'dus ma byas nyid yin par bstan to //",
    "T03TD3814E:60b-21": "gang 'jig par mi 'gyur ba de ni bsam gyis mi khyab pa ste zhes bya ba ni bsam gyis mi khyab pa ste yin par sgrub par byed pa'i 'thad pa ni 'jig pa med pas sgrub par byed pa yin par bstan du zin kyang 'on kyang 'byung ba med pa dang /",
    "T03TD3814E:60b-22": "yod pa ma yin pa de dag kyang blta bar bya'o //",
    "T03TD3814E:60b-23": "'jig pa med pa ni des rab tu phye ba yin pa'i phyir ro //",
    "T03TD3814E:60b-24": "de dag gis 'dus ma byas pa nyid yin pa'i phyir /",
    "T03TD3814E:60b-25": "bsam gyis mi khyab pa nyid yin no zhes bstan pa yin no //",
    "T03TD3814E:60b-26": "bsam gyis mi khyab pa dang /",
    "T03TD3814E:60b-27": "bdag gi dbyings 'di gnyis shes rab kyi pha rol tu phyin pa'i dbyings nyid yin par bstan nas /",
    "T03TD3814E:60b-28": "de bzhin gshegs pa'i dbyings nyid bstan pa'i phyir /",
    "T03TD3814E:61a-0": "de ltar na de bzhin gshegs pa'i @61a * //",
    "T03TD3814E:61a-1": "dbyings dang bdag gi dbyings zhes bya ba la sogs pa gsungs pa yin te /",
    "T03TD3814E:61a-2": "gang gi phyir de ltar dngos po dben pa'i phyir /",
    "T03TD3814E:61a-3": "bsam gyis mi khyab pa yin pa de bas na de bzhin gshegs pa'i dbyings dang bdag gi dbyings 'di gnyis su ma mchis te /",
    "T03TD3814E:61a-4": "gnyis su dbyer ma mchis shing /",
    "T03TD3814E:61a-5": "'di gnyi ga yang rnam par dben pa nyid yin no //",
    "T03TD3814E:61a-6": "dbyings ni rgyu ste /",
    "T03TD3814E:61a-7": "'di ltar bdag ni phyogs bcur btsal na dmigs su med do //",
    "T03TD3814E:61a-8": "de bas na rin po che za ma tog las kyang rnam par dben pa 'di nyid sgo yin no zhes gsungs te /",
    "T03TD3814E:61a-9": "rnam par dben pa de nyid sems la rgyun mi 'chad par gzhag na dngos por sgro 'dogs pa rnams chung ba dang shin tu chung bar 'gyur zhing yun ring du lon pa dang /",
    "T03TD3814E:61a-10": "dngos pos sgro 'dogs pa skabs med pa'i phyir /",
    "T03TD3814E:61a-11": "de bzhin gshegs pa'i dbyings so //",
    "T03TD3814E:61a-12": "rnam par dben pa 'di sems la gzhag par nus sam /",
    "T03TD3814E:61a-13": "'on te mi nus na /",
    "T03TD3814E:61a-14": "ci'i phyir de skad du smras she na /",
    "T03TD3814E:61a-15": "sems nyid de rnam pa can la de skad du bstan te /",
    "T03TD3814E:61a-16": "de'i bdag nyid du gyur pa ni de bzhin gshegs pa yin te /",
    "T03TD3814E:61a-17": "des na bdag dang de bzhin gshegs pa gnyis dbyings tha dad pa med do //",
    "T03TD3814E:61a-18": "ngo bo nyid bstan zin to //",
    "T03TD3814E:61a-19": "da ni de bzhin gshegs pa'i ye shes bstan pa'i ched du re zhig snga phyi mtshams sbyar ba'i phyir /",
    "T03TD3814E:61a-20": "tha dad pa med pa nyid du ston pa ni bcom ldan 'das kyis gang bdag bsgom pa ni shes rab kyi pha rol tu phyin pa bsgom pa yin no zhes bka' stsal pa zhes gsungs te /",
    "T03TD3814E:61a-21": "bdag bsgom pa ni shes rab kyi pha rol tu phyin pa bsgom pa yin no zhes 'di dang gzhan du gsungs pa ni shes rab kyi pha rol tu phyin pa rgyu'i bdag nyid de bsgom pa'i sgras bdag bsgom pa yin par bstan zhes bya ba'i tha tshig go //",
    "T03TD3814E:61a-22": "de nyid kyang ci'i slad du zhe na /",
    "T03TD3814E:61a-23": "bcom ldan 'das shes rab kyi pha rol tu phyin pa zhes bgyi ba 'di ni 'di ltar bdag rnam par dben pa 'di tshig bla dags lags pa'i slad du'o //",
    "T03TD3814E:61a-24": "de nyid kyang ci'i slad du zhe na /",
    "T03TD3814E:61a-25": "de'i phyir bcom ldan 'das gang gis bdag gi dbyings 'tshal ba des chags pa ma mchis pa 'tshal ba lags so zhes gsungs te /",
    "T03TD3814E:61b-0": "ji skad du bstan pa'i bdag gi dbyings 'tshal ba de ni chags pa ma @61b mchis pa 'chal ba lags te /",
    "T03TD3814E:61b-1": "dmigs par sgro 'dogs pa'i sgrib pa la chags pa med pa'i phyir /",
    "T03TD3814E:61b-2": "chags pa ma mchis pa'i tshe mkhyen pa can nyid ni de bzhin gshegs pa nyid yin no //",
    "T03TD3814E:61b-3": "de nyid gsal bar byed pa ni gang gis chags pa ma mchis pa nyid 'tshal ba des chos gang yang 'tshal ba ma mchis te zhes bya ba yin te /",
    "T03TD3814E:61b-4": "shes bya la chags na ni chags med nyams pa yin no //",
    "T03TD3814E:61b-5": "chos gang yang med pa de nyid kyang ci'i slad du zhe na /",
    "T03TD3814E:61b-6": "de'i phyir 'di ltar bsam gyis mi khyab pa'i ye shes ni zhes gsungs te /",
    "T03TD3814E:61b-7": "sgro 'dogs pa'i sgrib pa spangs pa'i phyir la sems pa ni sgro 'dogs pa'i bdag nyid yin pa'i phyir ro //",
    "T03TD3814E:61b-8": "dmigs pa'i sgrib pa spangs pa'i phyir /",
    "T03TD3814E:61b-9": "chos gang la yang shes pa med pa ni sangs rgyas kyi ye shes nyid lags te /",
    "T03TD3814E:61b-10": "chags pa med pa dang ldan pa'i chos can bstan to //",
    "T03TD3814E:61b-11": "chags pa med pa ston pa la de bzhin gshegs pa'i ye shes la 'dzin pa ma yin no zhes zer ba de ji ltar 'thad /",
    "T03TD3814E:61b-12": "gang gi phyir don 'di rigs par 'gyur /",
    "T03TD3814E:61b-13": "de ci'i slad du zhe na zhes bya ba'i dgongs pa 'di lta ste /",
    "T03TD3814E:61b-14": "gal te bsam pa cung zad kyang ma mchis shing mi mkhyen na /",
    "T03TD3814E:61b-15": "de ltar chos kyi 'khor lo bskor bar 'gyur te /",
    "T03TD3814E:61b-16": "ma bsams par ni bsam pa dang /",
    "T03TD3814E:61b-17": "dbang po dang 'don pa dag ma shes pa'i phyir /",
    "T03TD3814E:61b-18": "chos kyi 'khor lo bskor bar ji ltar 'thad par 'gyur zhe na /",
    "T03TD3814E:61b-19": "lan du ye shes de ni don dam par mchis pa ma lags te zhes gsungs te /",
    "T03TD3814E:61b-20": "gang gi phyir ye shes de ni don dam par de kho na nyid du ji skad smos pa'i tshul gyis na mchis pa ma lags so //",
    "T03TD3814E:61b-21": "de bas na de lta bu'i ngo bo yod pa ma yin pa'i phyir chos kyi 'khor lo bskor bar yang ji ltar 'gyur /",
    "T03TD3814E:61b-22": "ji ltar zhes bya ba ni spong ba'o //",
    "T03TD3814E:61b-23": "chos kyi 'khor lo ni mtshon pa yin gyi /",
    "T03TD3814E:61b-24": "sangs rgyas kyi mdzad pa thams cad kyang mdzad pa med do zhes bya ba'i tha tshig go //",
    "T03TD3814E:61b-25": "'on kyang sngon yongs su sbyangs pa'i bye brag gi phyir dang /",
    "T03TD3814E:61b-26": "smon lam gyi stobs kyi phyir dang /",
    "T03TD3814E:61b-27": "de bzhin gshegs pa chos kyi sku'i dbang gis skal ba dang ldan pa rnams la chos kyi 'khor lo skor ba la sogs pa snang ba'i rnam par rig pa skye'o //",
    "T03TD3814E:62a-0": "de skad @62a * //",
    "T03TD3814E:62a-1": "du de bzhin gshegs pa'i gsang ba bstan pa las /",
    "T03TD3814E:62a-2": "ji ltar 'khrul 'khor byas rgyud las //",
    "T03TD3814E:62a-3": "rlung gis bskyod de sgra dag 'byung //",
    "T03TD3814E:62a-4": "sems can bsam pa'i dbang gis ni //",
    "T03TD3814E:62a-5": "de bzhin sangs rgyas chos kyang ston //",
    "T03TD3814E:62a-6": "zhes gsungs so //",
    "T03TD3814E:62a-7": "'phags pa byams pa mgon pos kyang //",
    "T03TD3814E:62a-8": "rtsol ba med cing chags dang bral //",
    "T03TD3814E:62a-9": "thogs pa med par rtag tu bzhugs //",
    "T03TD3814E:62a-10": "dris pa thams cad sel mkhyen pa //",
    "T03TD3814E:62a-11": "smon lam mkhyen par 'dod pa yin //",
    "T03TD3814E:62a-12": "rgyu ni yongs su smin gyur na //",
    "T03TD3814E:62a-13": "gang gang tshe na gang dag la //",
    "T03TD3814E:62a-14": "phan par bya ba 'byung ba ni //",
    "T03TD3814E:62a-15": "de dang de la de 'phel 'gyur //",
    "T03TD3814E:62a-16": "zhes gsungs so //",
    "T03TD3814E:62a-17": "gang gi tshe ye shes de don dam par ma mchis pa de'i tshe ye shes de ni chags pa ma mchis pa'o zhes bya ba la chags pa ni bzhed pa'o //",
    "T03TD3814E:62a-18": "de 'di la yod pa ma yin pas chags pa ma mchis pa'o //",
    "T03TD3814E:62a-19": "gang gi tshe ye shes de chags pa ma mchis pa de'i tshe ye shes de ni dngos po ma mchis pa'o zhes gsungs pa la /",
    "T03TD3814E:62a-20": "dngos po ni byung ba la bya'o //",
    "T03TD3814E:62a-21": "dngos po med pa ni de lta bu ma yin te /",
    "T03TD3814E:62a-22": "'dus ma byas pa yin no zhes bya ba'i tha tshig ste /",
    "T03TD3814E:62a-23": "gang 'byung ba de ni gdon mi za bar rgyu dang 'bras bu 'brel zhing chags pa yin la /",
    "T03TD3814E:62a-24": "gang chags pa med pa de ni 'dus ma byas pa yin te de bas na dngos po ma mchis pa'o zhes gsungs so //",
    "T03TD3814E:62a-25": "sems dang sems las byung ba'i rkyen ni bzhi ste /",
    "T03TD3814E:62a-26": "dmigs pa dang bdag po dang de ma thag pa dang /",
    "T03TD3814E:62a-27": "rgyu zhes bya ba rnams so //",
    "T03TD3814E:62a-28": "de dag ni dngos po med pa la mi 'thad do zhes bstan pa'i phyir /",
    "T03TD3814E:62a-29": "ye shes de ni yul ma mchis pa'o zhes gsungs te /",
    "T03TD3814E:62a-30": "gzugs la sogs pa'i dmigs pa med pa'i phyir ro //",
    "T03TD3814E:62a-31": "rnam par shes pa bskyed pa la dbang byed pa'i mig la sogs pa'i dbang po la mi gnas pas na ye shes ni mi gnas pa'o //",
    "T03TD3814E:62a-32": "de ma thag pa'i rkyen gyi dbang du byas nas /",
    "T03TD3814E:62a-33": "ye shes de ni brten pa ma mchis te zhes gsungs te /",
    "T03TD3814E:62a-34": "brten pa mthong ba'o //",
    "T03TD3814E:62a-35": "de ni skye bzhin pa ma 'ongs pa rnams skye ba la mngon du phyogs pa rnams la /",
    "T03TD3814E:62a-36": "go 'byed pa sbyin par byed pa ste /",
    "T03TD3814E:62a-37": "gang gis go phye bas 'bras bu brten par 'gyur ba de med pa'i phyir /",
    "T03TD3814E:62b-0": "@62b brten pa ma mchis pa'o //",
    "T03TD3814E:62b-1": "ye shes de ni ma bskyed pa'o zhes bya ba ni skal ba mnyam pa dang kun tu 'gro ba dang rnam par smin pa'i rgyu de dag gis ni skye bzhin pa ma 'ongs pa skye ba la mngon du phyogs pa skyed par byed pa yin la /",
    "T03TD3814E:62b-2": "de 'gog par byed pa ni ma bskyed pa'o zhes bya ba yin no //",
    "T03TD3814E:62b-3": "lhan cig 'byung ba dang mtshungs par ldan pa'i rgyu'i dbang du byas nas /",
    "T03TD3814E:62b-4": "ma thob pa'o zhes gsungs te /",
    "T03TD3814E:62b-5": "'gag bzhin pa dang da ltar byung ba 'gag pa la /",
    "T03TD3814E:62b-6": "mngon du phyogs pa dag la lhan cig 'byung ba dang mtshungs par ldan pa'i rgyu de gnyis kyis 'bras bu thob par byed pa yin na de med pa'i phyir ma thob pa'o //",
    "T03TD3814E:62b-7": "byed rgyu ni bdag po'i rkyen yin te /",
    "T03TD3814E:62b-8": "de yang 'dis byas kyi dngos po thams cad do //",
    "T03TD3814E:62b-9": "'dus byed pa ni gnas skabs thams cad du byed pas rnam pa mang ngo //",
    "T03TD3814E:62b-10": "de la rten du gyur pa rnams ni ye shes de ni brten pa ma mchis pa'o zhes bya ba der bstan zin to//",
    "T03TD3814E:62b-11": "de las gzhan pa'i dbang du byas nas skye bar yang mi 'gyur ba'o zhes gsungs te /",
    "T03TD3814E:62b-12": "yang gi sgras ni ma skyes pa dang mi skye ba yang blta bar bya'o //",
    "T03TD3814E:62b-13": "de yang gtan tshigs gang gis mngon zhe na /",
    "T03TD3814E:62b-14": "de'i phyir gtan tshigs su ye shes de ni yon tan gyis 'dus bgyis pa'am zhes bya ba la sogs pa gsungs te /",
    "T03TD3814E:62b-15": "'di ltar ye shes de ni yon tan gyis 'dus bgyis pa ma lags te /",
    "T03TD3814E:62b-16": "bsod nams dang ye shes kyi tshogs kyis ma bsgrubs pa'o //",
    "T03TD3814E:62b-17": "yon tan ma lags pas 'dus bgyis pa ma lags zhes bya ba ni yon tan las gzhan pa rnams kyis sgrib par mi byed pa'i tshul gyis 'dus byas ma yin pa'o //",
    "T03TD3814E:62b-18": "yon tan dang yon tan ma yin pa gnyis kyis ni 'dus byas thams cad bsdus pa yin te /",
    "T03TD3814E:62b-19": "'di gnyis phan tshun spangs te /",
    "T03TD3814E:62b-20": "gnas pa'i mtshan nyid yin pa'i phyir ro //",
    "T03TD3814E:62b-21": "gal te yon tan dang /",
    "T03TD3814E:62b-22": "yon tan ma yin pa gnyis kyis 'dus ma byas pa yin na 'o na ji ltar de bzhin gshegs pa nyid kyi ye shes thun mong ma yin pa yin la /",
    "T03TD3814E:62b-23": "gang zag gzhan gyi ma yin /",
    "T03TD3814E:62b-24": "'dus ma byas pa rgyu dang ma 'brel ba la mi ltos pa dag ci'i phyir thun mong ma yin pa yin snyam pa de'i phyir /",
    "T03TD3814E:62b-25": "ci'i slad du zhe na zhes gsungs so //",
    "T03TD3814E:63a-0": "'dir lan ni 'di ltar ye shes @63a * //",
    "T03TD3814E:63a-1": "de ni bsam gyis mi khyab pa ste zhes bya ba yin te /",
    "T03TD3814E:63a-2": "'di bsam pa dang bral bas bsam gyis mi khyab pa'o //",
    "T03TD3814E:63a-3": "bsam pa sgro btags pa dang bral ba bstan pa'i phyir /",
    "T03TD3814E:63a-4": "des na yon tan nam yon tan ma lags pas kyang ji skad du bstan par bgyi'o zhes gsungs te /",
    "T03TD3814E:63a-5": "gtan tshigs des sam /",
    "T03TD3814E:63a-6": "ye shes des yon tan nam /",
    "T03TD3814E:63a-7": "yon tan ma lags pas 'dus byas nyid du ji ltar bstan par bgyi /",
    "T03TD3814E:63a-8": "gang gi slad du ye shes de bsam gyis mi khyab pa zhes bya ba ni gzung ba med pa yin na /",
    "T03TD3814E:63a-9": "gzhan ci zhig bsam du yod ces bya ba ma yin no ;",
    "T03TD3814E:63a-10": "/ de ci'i slad du ye shes de bsam du ma mchis pa ste zhes bya ba ni bsam pa gtong ste /",
    "T03TD3814E:63a-11": "'dzin pa med pa yin no //",
    "T03TD3814E:63a-12": "'dis ni 'di skad du ye shes de ni bsam par bya ba dang /",
    "T03TD3814E:63a-13": "sems par byed pa las dben zhing de gnyis su sgro 'dogs pa med pa yin gyi /",
    "T03TD3814E:63a-14": "gzhan dag ni ma yin no zhes bstan to //",
    "T03TD3814E:63a-15": "mjug bsdu ba'i phyir /",
    "T03TD3814E:63a-16": "gang de ltar shes pa de ni zhes bya ba la sogs pa gsungs te /",
    "T03TD3814E:63a-17": "gzung ba dang 'dzin pa las dben pa'i bdag nyid kyi shes pa gang yin pa de ni sngar bstan pa'i mi dmigs pa'i tshul du sangs rgyas kyi ye shes lags par 'tshal lo //",
    "T03TD3814E:63a-18": "de ltar bsam gyis mi khyab pa yin pa'i phyir /",
    "T03TD3814E:63a-19": "rgyu dang 'brel pa bsal nas 'bras bu nyid kyang bsal ba'i phyir /",
    "T03TD3814E:63a-20": "ye shes de ni chos gang yang mngon par rdzogs par sangs rgyas pa 'am /",
    "T03TD3814E:63a-21": "mkhyen pa ma mchis so zhes gsungs te /",
    "T03TD3814E:63a-22": "shin tu rnam par dag pa yin pas /",
    "T03TD3814E:63a-23": "rnam pa thams cad khong du chud pa'i mngon par rdzogs par sangs rgyas pa 'am /",
    "T03TD3814E:63a-24": "de las gzhan pa'i mkhyen pa ma mchis te /",
    "T03TD3814E:63a-25": "yul gyi stobs las byung zhing /",
    "T03TD3814E:63a-26": "yul la shes pa gang yin pa de lta bu ma yin pa de ji ltar shes par byed /",
    "T03TD3814E:63a-27": "'dis ni skyes bu byed pa'i 'bras bu bsal ba bzhin no //",
    "T03TD3814E:63a-28": "ye shes de ni sngon gyi mtha' 'am /",
    "T03TD3814E:63a-29": "phyi ma'i mtha' nas mchis pa ma lags so zhes bya bas ni bdag po'i 'bras bu bsal ba yin te /",
    "T03TD3814E:63a-30": "de ni dus nges pa med pa'i phyir ro //",
    "T03TD3814E:63a-31": "ye shes de ni sngon ma skyes pa yang ma lags zhes bya ba ni ye shes gang gi rgyu sngon skyes pa ma yin pa de la de skad ces bya ste /",
    "T03TD3814E:63b-0": "sngon gyi sgras rgyu'i @63b don la bya ste /",
    "T03TD3814E:63b-1": "dper na sngon bzhin dang /",
    "T03TD3814E:63b-2": "phyi ma bzhin dang /",
    "T03TD3814E:63b-3": "yang dag pa'i shes pa sngon du song ba la sogs pa bzhin no //",
    "T03TD3814E:63b-4": "'dis ni rnam par smin pa'i 'bras bu bsal ba yin te /",
    "T03TD3814E:63b-5": "'das ba las de rnam par gzhag pa'i phyir ro //",
    "T03TD3814E:63b-6": "ye shes de ni sngon ma skyes pa yang ma lags te zhes bya ba ni snga ma'i zla dgag pa bstan pa ste /",
    "T03TD3814E:63b-7": "thams cad rgyu med pa can nyid ston pa gtso bo yin no //",
    "T03TD3814E:63b-8": "'di gnyis kyis dngos po thams cad bsdus te /",
    "T03TD3814E:63b-9": "phan tshun spangs te gnas pa yin pa'i phyir /",
    "T03TD3814E:63b-10": "phung po gsum pa bzhin med do //",
    "T03TD3814E:63b-11": "'bras bu gsum nyid mi 'thad pa'i gtan tshigs ni ma skyes pa'i slad du'o zhes bya ba yin te /",
    "T03TD3814E:63b-12": "ye shes skye ba dang ldan pa ni 'bras bu nyid yin gyi gzhan du ma yin no //",
    "T03TD3814E:63b-13": "de las gzhan pa 'dus byas kyi chos 'gag pa sel bar byed pa ni gang ma skyes pa de ni nub par yang mi 'gyur /",
    "T03TD3814E:63b-14": "chad par yang mi 'gyur ro zhes bya ba yin te /",
    "T03TD3814E:63b-15": "dngos po rnams 'jig pa ni lhag ma dang bcas pa dang /",
    "T03TD3814E:63b-16": "lhag ma med pa dang gnyis su byis pa rnams kyis brtags so //",
    "T03TD3814E:63b-17": "de la lhag ma dang bcas pa'i dbang du byas nas nub par mi 'gyur zhes gsungs te /",
    "T03TD3814E:63b-18": "gnas skabs su nub pa med pa'i phyir ro //",
    "T03TD3814E:63b-19": "chad par yang mi 'gyur zhes bya ba ni yong ye lhag ma med par mi 'gyur ba'o //",
    "T03TD3814E:63b-20": "rgyu dang mthun pa'i 'bras bu 'gog par byed pa ni ye shes de dang 'dra ba'i ye shes gang yang ma mchis te zhes bya ba la sogs pa yin te /",
    "T03TD3814E:63b-21": "ye shes de las gzhan pa'i ye shes 'dra zhing mthun pa gang yang ma mchis na /",
    "T03TD3814E:63b-22": "rgyu dang mthun pa'i 'bras bu yin par gang zhig 'gyur te ;",
    "T03TD3814E:63b-23": "rgyu dang 'dra ba yin na ni rgyu mthun pa'i 'bras bu yin par bzhed do //",
    "T03TD3814E:63b-24": "de dang 'dra ba'i dngos po ma mchis pa de'i slad du chos thams cad ye shes 'di yang ma skyes pa'i phyir /",
    "T03TD3814E:63b-25": "ye shes de ni bsam gyis mi khyab pa yin par bzhed cing 'dra ba ma mchis te /",
    "T03TD3814E:63b-26": "'di la 'dra zhing mthun pa yod pa ma yin pas rgyu dang mthun pa'i 'bras bu ma yin no //",
    "T03TD3814E:63b-27": "'on kyang rgyu mthun pa'i 'bras bu bsal ba'i snga rol du ci'i phyir 'gag pa sel bar byed ce na /",
    "T03TD3814E:64a-0": "dge ba dang mi dge ba dang lung du ma bstan pa'i chos gsum char gyis kyang rgyu mthun pa'i bag chags 'jog par byed pa yin la de'i @64a * //",
    "T03TD3814E:64a-1": "'bras bus kyang de 'jog par byed pas /",
    "T03TD3814E:64a-2": "mi mthun pa nye bar gyur pa las gzhan du 'bras bu gcig nas gcig tu rgyun chad par mi 'gyur ro //",
    "T03TD3814E:64a-3": "rnam par smin pa'i 'bras bu ni lung du ma bstan pa ma yin zhing lung du bstan pa las byung ba yin pas /",
    "T03TD3814E:64a-4": "rnam par smin pa'i bag chags 'jog par byed pas rgyun chad pa yin te /",
    "T03TD3814E:64a-5": "des na de nyid du dgag pa srid pas na 'gag pa sel bar byed pa yin no //",
    "T03TD3814E:64a-6": "bral ba'i 'bras bu sel bar byed pa ni ye shes de ni thog ma dang /",
    "T03TD3814E:64a-7": "dbus ma dang /",
    "T03TD3814E:64a-8": "tha ma mi dmigs pa ste zhes bya ba la sogs pa yin te /",
    "T03TD3814E:64a-9": "thog ma ni ma dag pa'i gnas skabs so //",
    "T03TD3814E:64a-10": "dbus ni ma dag pa dang dag pa'i gnas skabs so //",
    "T03TD3814E:64a-11": "tha ma ni dag pa'i gnas skabs te /",
    "T03TD3814E:64a-12": "de dag ma skyes pas ni mi dmigs pa thog ma dang dbus dang tha ma mi dmigs pa de'i slad du ye shes de ni nam mkha' dang 'dra ba'o //",
    "T03TD3814E:64a-13": "'dir yang mi dmigs pa'i sbyor ba bstan pa'i phyir /",
    "T03TD3814E:64a-14": "ye shes de la mnyam pa 'am mi mnyam pa mi dmigs te zhes bya ba la sogs pa gsungs te /",
    "T03TD3814E:64a-15": "ye shes 'di nam mkha' dang mnyam pas mnyam pa'o //",
    "T03TD3814E:64a-16": "de las gzhan pa dang mi mtshungs pa'i phyir mi mnyam pa'o //",
    "T03TD3814E:64a-17": "'di la mnyam pa 'am mi mnyam pa de dag kyang mi dmigs so //",
    "T03TD3814E:64a-18": "yang na ye shes de mnyam pa ni mnyam pa nyid dam mi mnyam pa ste /",
    "T03TD3814E:64a-19": "mi mnyam pa nyid mi dmigs te mi rig go //",
    "T03TD3814E:64a-20": "gnyi ga mi dmigs pa de'i slad du ye shes de ni mi mnyam pa nam mkha' dang mnyam pa'i phyir mi mnyam pa dang mnyam pa ste /",
    "T03TD3814E:64a-21": "byang chub sems dpa'i sde snod las /",
    "T03TD3814E:64a-22": "bcom ldan 'das kyis mi mnyam pa dang mnyam pa'i tshig de skad du bshad pa'i phyir ro //",
    "T03TD3814E:64a-23": "de ltar bsam gyis mi khyab cing chags pa med pa'i ye shes bstan nas /",
    "T03TD3814E:64a-24": "de'i rjes las thob pa dag pa 'jig rten pa'i ye shes kha cig gis brtags pa de bsal ba'i phyir /",
    "T03TD3814E:64a-25": "ye shes de la ni de dang 'dra ba'i ye shes gzhan mi dmigs te zhes bya ba la sogs pa gsungs te /",
    "T03TD3814E:64a-26": "'di'i rnam pa de dang 'dra ba yin te /",
    "T03TD3814E:64a-27": "de dang tshul 'dra ba ni de dang 'dra ba ste /",
    "T03TD3814E:64a-28": "de'i rjes su byed pa'o //",
    "T03TD3814E:64a-29": "'di la de yod pa ma yin pas de dang 'dra ba'i ye shes gzhan mi dmigs te /",
    "T03TD3814E:64b-0": "don dam par chos thams cad ma skyes pa'i phyir ro @64b zhes dgongs pa'o //",
    "T03TD3814E:64b-1": "kun rdzob tu yang de bzhin gshegs pa'i gsang ba bsam gyis mi khyab pa bstan pa la sogs pa las /",
    "T03TD3814E:64b-2": "'di bkag pa'i phyir /",
    "T03TD3814E:64b-3": "'dis ni rtag tu mnyam par gzhag pa yin par bstan to //",
    "T03TD3814E:64b-4": "yang na de dang 'dra ba'i ye shes gzhan zhes bya ba ni /",
    "T03TD3814E:64b-5": "'di rang gi ngo bo dang mi mthun pa'i ngo bo la bya ste mi mthun par gleng ba'i phyir ro //",
    "T03TD3814E:64b-6": "de skad du mi 'jigs pa bzhi'i skabs su gsungs so //",
    "T03TD3814E:64b-7": "de med pa'i phyir /",
    "T03TD3814E:64b-8": "de dang 'dra ba'i ye shes gzhan mi dmigs so //",
    "T03TD3814E:64b-9": "de nyid gsal bar bya ba'i phyir /",
    "T03TD3814E:64b-10": "'jam dpal ye shes 'di mi bsgyur ba ma yin nam zhes dris so /",
    "T03TD3814E:64b-12": "// / bam po drug pa /",
    "T03TD3814E:64b-13": "mi bsgyur ba 'di ji lta bu yin zhe na /",
    "T03TD3814E:64b-14": "phyir rgol bar byed pas 'khrugs pa'am /",
    "T03TD3814E:64b-15": "g-yos pa ni bsgyur ba yin no //",
    "T03TD3814E:64b-16": "de lta bu ma yin pas mi bsgyur ba yin no //",
    "T03TD3814E:64b-17": "ji lta zhe na yang dag par rdzogs pa'i sangs rgyas su gyur te /",
    "T03TD3814E:64b-18": "zag pa zad pa na 'di dag ni bar du gcod pa'i chos rnams so //",
    "T03TD3814E:64b-19": "'di dag ni nges par 'byin pa'i lam yin no zhes zhal gyis bzhes pa na /",
    "T03TD3814E:64b-20": "nga la phyir rgol ba'i mtshan ma yang dag par rjes su ma mthong bas /",
    "T03TD3814E:64b-21": "mi bde ba dang bag tsha ba med pa dang /",
    "T03TD3814E:64b-22": "mi 'jigs pa thob ste bzhugs /",
    "T03TD3814E:64b-23": "khyu mchog gi gnas yin par zhal gyis bzhes /",
    "T03TD3814E:64b-24": "'khor gyi nang du seng ge'i sgra sgrogs /",
    "T03TD3814E:64b-25": "tshangs pa'i 'khor lo bskor ro zhes bya ba la sogs pa ni mi bsgyur ba'i las yin no //",
    "T03TD3814E:64b-26": "mi bsgyur ba 'di yang ci'i phyir zhe na /",
    "T03TD3814E:64b-27": "de'i phyir bcom ldan 'das ye shes de ni ma bgyis pa de zhes gsungs so //",
    "T03TD3814E:64b-28": "ma bgyis pa nyid lags pa de'i slad du mngon par bzhed pa'i ye shes 'di mi bsgyur ba lags so //",
    "T03TD3814E:64b-29": "gzhan dag mi bsgyur bar byed pa dang bral ba'i phyir /",
    "T03TD3814E:64b-30": "mi bsgyur ba yin par rnam par gzhag go //",
    "T03TD3814E:64b-31": "ye shes 'di la ni bsgyur ba dang /",
    "T03TD3814E:64b-32": "mi bsgyur ba'i tha snyad 'jug pa yang med pas shin tu yang bsgyur ba med do zhes dpes bstan pa'i phyir /",
    "T03TD3814E:64b-33": "bcom ldan 'das 'di lta ste /",
    "T03TD3814E:64b-34": "dper na /",
    "T03TD3814E:64b-35": "k'arsha pa na rtags ma btab pa ni zhes bya ba la sogs pa gsungs so //",
    "T03TD3814E:64b-36": "rtags btab pa ni zong du bya ba'i rtags btab pa ste /",
    "T03TD3814E:64b-37": "dper na 'dra ma ma la sogs pa lta bu'o //",
    "T03TD3814E:65a-0": "'di de lta bu ma yin pas @65a * //",
    "T03TD3814E:65a-1": "rtags ma btab pa'o //",
    "T03TD3814E:65a-2": "'di bsgyur ba yang ma lags pa ni rtags ma btab pa'i phyir ro //",
    "T03TD3814E:65a-3": "bsgyur ba las gzhan pa dbyig la sogs pa mi bsgyur ba'i ngo bo yang ma lags te /",
    "T03TD3814E:65a-4": "de'i ngo bo ma yin pa'i phyir ro //",
    "T03TD3814E:65a-5": "de bas na de gnyi ga ma lags pa'i grangs su mchi'o //",
    "T03TD3814E:65a-6": "bcom ldan 'das de bzhin du zhes bya ba la sogs pa ni don la sbyor bar byed pa yin te /",
    "T03TD3814E:65a-7": "gang ma byas pa de ni bsgyur ba dang /",
    "T03TD3814E:65a-8": "mi bsgyur ba'i gnas ma yin no zhes bya ba yin no //",
    "T03TD3814E:65a-9": "chags pa med pa'i ye shes bshad zin to //",
    "T03TD3814E:65a-10": "da ni snod du gyur pa'i gang zag rnams bstan par bya'o //",
    "T03TD3814E:65a-11": "de bzhin gshegs pa'i ye shes bstan pa /",
    "T03TD3814E:65a-12": "'di ltar zab mo bstan pa la ni de kho na ma yin gyi /",
    "T03TD3814E:65a-13": "gzhan du ni ma yin no zhes nges par 'dzin cing lhag par smos pa'i gang zag de dag su zhe na 'phags pa 'jam dpal gyis kyang de bzhin gshegs pa'i rigs can dag las gzhan pa dag ma yin par bstan pa'i phyir /",
    "T03TD3814E:65a-14": "bcom ldan 'das gang dag 'khor ba'i chos can yang ma lags zhes bya ba la sogs pa gsungs te /",
    "T03TD3814E:65a-15": "'khor ba'i chos can de dag ni rigs med cing de las yid byung ba med pa'i phyir /",
    "T03TD3814E:65a-16": "'khor ba'i rang bzhin pa yin no //",
    "T03TD3814E:65a-17": "yongs su mya ngan las 'da' ba'i chos can ni nyan thos dang /",
    "T03TD3814E:65a-18": "rang sangs rgyas kyi rigs can te /",
    "T03TD3814E:65a-19": "'khor bas skrag pa'i phyir ro //",
    "T03TD3814E:65a-20": "de gnyi ga ma yin pa ni byang chub sems dpa'i rigs can te /",
    "T03TD3814E:65a-21": "de yang rigs la gnas pa kho na yin te /",
    "T03TD3814E:65a-22": "de'i phyir de dag 'dir mos par 'gyur ro zhes gsungs so //",
    "T03TD3814E:65a-23": "gang dag 'jig tshogs las kyang ma bskyod pa zhes bya ba'i don 'di yin te /",
    "T03TD3814E:65a-24": "'jig tshogs la lta ba ni skyon yin te /",
    "T03TD3814E:65a-25": "de las bskyod nas stong pa nyid la gnas pa'i phyir /",
    "T03TD3814E:65a-26": "lta bas byas pa rnams zad pa dang gtugs par 'gyur ro zhes bya ba'i bsam pas gang dag 'jig tshogs las 'da' bar byed do //",
    "T03TD3814E:65a-27": "gang dag de lta bu ma yin pa de dag chos thams cad skye ba med par mos pa nyid kyi phyir 'jig tshogs las ma bskyod pa yin no //",
    "T03TD3814E:65b-0": "gang dag 'dod chags dang zhe sdang dang gti mug kyang ma bas pa zhes bya ba ni skye ba med pa la @65b lhag par mos pa kho na yin par dgongs pa ste /",
    "T03TD3814E:65b-1": "de dag mos par 'gyur ro zhes sbyar ro //",
    "T03TD3814E:65b-2": "'dis ni byang chub sems dpa'i rigs can dag kho na lhag par mos pa dang ldan par bstan to //",
    "T03TD3814E:65b-3": "de ci'i slad du zhe na zhes bya ba ni de dag la legs par khong du chud pa ci zhig yod na /",
    "T03TD3814E:65b-4": "gang gis de dag kho na lhag par mos pa yin gyi /",
    "T03TD3814E:65b-5": "gzhan ma yin no zhes bya zhe na /",
    "T03TD3814E:65b-6": "de'i phyir mi bas pa ni bas par mi 'gyur te zhes bya ba la sogs pa gsungs so //",
    "T03TD3814E:65b-7": "bas pa zhes bya ba ni zhig pa'o //",
    "T03TD3814E:65b-8": "de med pa ni mi bas pa ste /",
    "T03TD3814E:65b-9": "'dus ma byas pa la bya'o //",
    "T03TD3814E:65b-10": "bas pa yang lhag ma dang bcas pa ste /",
    "T03TD3814E:65b-11": "dper na grangs can rnams kyi lta bu'o //",
    "T03TD3814E:65b-12": "yongs su bas pa ni thams cad du lhag ma med par zad pa ste /",
    "T03TD3814E:65b-13": "dper na mdo sde pa'i lta bu ste /",
    "T03TD3814E:65b-14": "de bas na de dag ni log par mos pa yin gyi /",
    "T03TD3814E:65b-15": "'di la lhag par mos pa med do //",
    "T03TD3814E:65b-16": "gang dag de lta bu'i lta ba can ma yin pa de dag mos par 'gyur ro ;",
    "T03TD3814E:65b-17": "/ gang dag 'khor ba las kyang ma 'das la zhes bya ba ni 'khor ba rnams ma skyes par lhag par mos pa kho na'i phyir ro //",
    "T03TD3814E:65b-18": "'khor ba'i grangs su yang mi mchi'o zhes bya ba ni gzung ba dang 'dzin par mngon par zhen pa'i rmongs pa spangs pas nyon mongs pa can ma yin pa'i phyir ro //",
    "T03TD3814E:65b-19": "de skad du /",
    "T03TD3814E:65b-20": "nyon mongs skye ba nyon mongs min //",
    "T03TD3814E:65b-21": "skyon med yon tan dpag med ldan //",
    "T03TD3814E:65b-22": "zhes bstan to //",
    "T03TD3814E:65b-23": "'dis ni mthong ba'i lam la gnas pa bstan to //",
    "T03TD3814E:65b-24": "gang dag lam dang bral ba yang ma lags shing zhes bya ba ni zhi gnas dang lhag mthong rtag tu bar chad med pa 'byung ba'i phyir ro //",
    "T03TD3814E:65b-25": "lam gyi 'du shes kyang mi skye ba zhes bya ba ni skye ba med pa rtogs pa shin tu cher gyur pa'i phyir ro //",
    "T03TD3814E:65b-26": "'dis ni bsgom pa'i lam la gnas pa bstan to //",
    "T03TD3814E:65b-27": "'jam dpal legs so legs so zhes bya ba la sogs pa ni rjes su gnang ba mdzad pa'o //",
    "T03TD3814E:65b-28": "bcom ldan 'das ma mchis pa'i dus bcom ldan 'das mya ngan las 'das pa'i tshe na /",
    "T03TD3814E:66a-0": "gang la la dag byang chub kyi phyogs kyi dmigs pa so so'i skye bo la sogs pa dang 'brel pa dge ba dang mi dge ba la sogs pa'i chos de dag rigs pa rnam pa bzhis gdul bar bya ba'i phyir rgyud la tshul rnam pa drug po 'dis phyin par byed pas 'dul @66a * //",
    "T03TD3814E:66a-1": "ba yin la de nyid mtha' gnyis su lhung ba rnams kyis rtogs par dka' ba'i phyir zab mo yin te /",
    "T03TD3814E:66a-2": "bstan ma thag pa 'di dang thugs su chud pa'i ngo bo byang chub kyi phyogs kyi bdag nyid shes rab kyi pha rol tu phyin pa zab mo 'di la nyan pa ste /",
    "T03TD3814E:66a-3": "nyan 'dod pa dang mos pa ste thos nas sems dang bar gyur pa nyid kyis 'di de lta bu yin gyi gzhan du ma yin no zhes nges par 'dzin par byed pa dang /",
    "T03TD3814E:66a-4": "kun 'tshal ba ste /",
    "T03TD3814E:66a-5": "thos shing mos nas rigs pas sems shing gtan la 'bebs par byed pa dang /",
    "T03TD3814E:66a-6": "rab tu 'dzin par 'gyur ba ste ji lta ba bzhin du shes par byas nas bsgoms pas khong du chud par byed pa mchis sam /",
    "T03TD3814E:66a-7": "lan ni 'od srungs 'khor 'di nyid na'ang zhes bya ba la sogs pa yin te /",
    "T03TD3814E:66a-8": "'jam dpal gyis kyang byin gyis brlabs pa'i phyir 'di nyid na'ang zhes bya bas ni nges par 'dzin pa smras pa ste /",
    "T03TD3814E:66a-9": "sangs rgyas dang byang chub sems dpas rjes su gzung ba dang bral ba'i spyod yul ma yin no zhes bya ba'i tha tshig go //",
    "T03TD3814E:66a-10": "'dis ni byang chub sems dpa'i rigs can dag kho na zhugs pa yin par bstan te /",
    "T03TD3814E:66a-11": "nyan pa la sogs pa'i don rnam pa bzhi la zhugs pa de dag nyid dpe rnam pa bzhis go rims bzhin du gsal bar byed do //",
    "T03TD3814E:66a-12": "de la re zhig nyan pa'i ched du 'di lta ste dper na /",
    "T03TD3814E:66a-13": "khyim bdag gam khyim bdag gi bu zhig gis 'di lta ste zhes gsungs te /",
    "T03TD3814E:66a-14": "snga ma ni byang chub sems dpa'i sdom pa gzung ba'o //",
    "T03TD3814E:66a-15": "phyi ma ni de las gzhan pa ste /",
    "T03TD3814E:66a-16": "byang chub sems dpa'i sdom pa ma bzung ba'o //",
    "T03TD3814E:66a-17": "'o na ji ltar zhugs pa yin par rnam par gzhag ce na /",
    "T03TD3814E:66a-18": "dge ba'i bshes gnyen la brten pas byang chub kyi sems bskyed pa'i phyir ro //",
    "T03TD3814E:66a-19": "nor bu rin po che brgya stong ri ba zhes bya ba ni chags pa'i gnas nyid yin par bstan te /",
    "T03TD3814E:66a-20": "khyim bdag dag ni de nyid la gces par sems so //",
    "T03TD3814E:66a-21": "nor bu rin po che stor te /",
    "T03TD3814E:66a-22": "mi snang bar gyur na sdug bsngal te /",
    "T03TD3814E:66a-23": "lus kyi mi bde ba 'byung bar 'gyur te /",
    "T03TD3814E:66a-24": "sems mya ngan gyis non pa 'dis lus kyang gdungs par byed pa'i phyir ro //",
    "T03TD3814E:66a-25": "mya ngan las yid gang gis gzhan mi sems mi 'dzin pa gang yin pa de yid mi bde ba yin no //",
    "T03TD3814E:66b-0": "de nyid rnyed na bde ba dang yid bde ba skye zhing zhes bya ba ni lus @66b kyi dang yid kyi bde ba tha dad pa'i phyir ro //",
    "T03TD3814E:66b-1": "bde ba de gnyis kyi rgyu ni kun nas dkris pa'i yid la byed pa med par 'gyur ro zhes bya ba yin no //",
    "T03TD3814E:66b-2": "don la sbyar ba ni 'od srungs de bzhin du dge slong dang zhes bya ba la sogs pa yin no //",
    "T03TD3814E:66b-3": "dngos po med pa'i bar du ma thos na 'di snyam du zhes bya ba ni bdag nyid smod pa'o //",
    "T03TD3814E:66b-4": "bdag cag ces bya ba'i sgra ni smad pa'i phyir ro //",
    "T03TD3814E:66b-5": "smod pa'i tshul bstan pa'i phyir /",
    "T03TD3814E:66b-6": "shes rab kyi pha rol tu phyin pa zab mo ma skyes pa dang zhes bya ba nas /",
    "T03TD3814E:66b-7": "'di lta bu 'di ma thos so snyam du sems so zhes bya ba yin no //",
    "T03TD3814E:66b-8": "de dag gis dus gzhan na thos par gyur pa na zhes bya ba la sogs pa ni gsal lo //",
    "T03TD3814E:66b-9": "tshig 'di skad du 'di ltar bdag cag gis zhes bya ba la 'di ltar zhes bya ba ni gtan tshigs so //",
    "T03TD3814E:66b-10": "mos pa'i dbang du byas nas 'od srungs 'di lta ste /",
    "T03TD3814E:66b-11": "dper na sum cu rtsa gsum pa'i lha rnams ni zhes bya ba la sogs pa gsungs so //",
    "T03TD3814E:66b-12": "shing yongs 'du dang /",
    "T03TD3814E:66b-13": "sa brtol ni rnam grangs yin la /",
    "T03TD3814E:66b-14": "de ni me tog gi shing yin te /",
    "T03TD3814E:66b-15": "me tog kha 'bus shing me tog byung du nye ba mthong nas /",
    "T03TD3814E:66b-16": "ring po mi thogs par myur du 'di na me tog thams cad rgyas par 'gyur ro snyam du nges par bzung nas yid dga' ba ste /",
    "T03TD3814E:66b-17": "de dga' ba skyes so//",
    "T03TD3814E:66b-18": "de dag gang la yod pa de rab tu dga' bar 'gyur ro //",
    "T03TD3814E:66b-19": "kye ma zhes bya ba ni dga' ba'i sgra'o //",
    "T03TD3814E:66b-20": "'od srungs de bzhin du dge slong dang zhes bya ba la sogs pa ni don la sbyor bar byed pa yin no //",
    "T03TD3814E:66b-21": "yid dga' ba dang zhes bya ba de ni snying dga' ba'o //",
    "T03TD3814E:66b-22": "rab tu dga' bar 'gyur ro zhes bya ba de ni dga' ba dang shin tu ldan pa'i phyir ro //",
    "T03TD3814E:66b-23": "de nyid 'dir mos pa yin te /",
    "T03TD3814E:66b-24": "mos pa'i rgyu las byung ba'o //",
    "T03TD3814E:66b-25": "de bas na 'di thos na zhes gsungs te /",
    "T03TD3814E:66b-26": "me tog kha 'bus pa dang 'dra ba yin no //",
    "T03TD3814E:66b-27": "de dag kyang nga'i 'khor 'di nyid na gnas par 'od srungs khyod kyis nges par shes par gyis shig ces bya ba la yongs 'dus brtol la lha'i bu rnams ji lta ba bzhin du khyod kyis de dag thos nas dad pa dang /",
    "T03TD3814E:67a-0": "mchog tu dga' ba ma 'ongs pa na byed pa de dag kyang da ltar nga'i 'khor 'di nyid na gnas par nges par gtan la bab par khyod kyis shes par gyis shig the tshom ma byed cig ces bya @67a * //",
    "T03TD3814E:67a-1": "ba'i tha tshig go //",
    "T03TD3814E:67a-2": "nges par shes par byed pa rnam pa gnyis gang dag yin pa de ston par byed pa ni gang dag ma 'ongs pa'i dus na shes rab kyi pha rol tu phyin pa zab mo ma skyes pa dang zhes bya ba la sogs pa yin te /",
    "T03TD3814E:67a-3": "de dag nga'i 'khor 'dus pa 'di'i nang na ngas rjes su gzung zhing gnas par shes par gyis shig /",
    "T03TD3814E:67a-4": "shes par bya ba mos pa'i 'bras bu cig shos ston pa ni gang dag ma 'ongs pa'i dus na /",
    "T03TD3814E:67a-5": "yid dga' ba dang rab tu dga' bar 'gyur ba zhes bya ba la sogs pa gsungs te /",
    "T03TD3814E:67a-6": "dus shin tu ring pos sangs rgyas kyi me tog thams cad rgyas bar 'gyur bar dogs pa mi bya'i /",
    "T03TD3814E:67a-7": "shing yongs 'du'i me tog kha 'bus pa bzhin ring po mi thogs so zhes bya ba'i tha tshig go //",
    "T03TD3814E:67a-8": "mos pa rnams kyi 'bras bu me tog rgyas pa lta bu ni gang zhe na /",
    "T03TD3814E:67a-9": "'di lta ste /",
    "T03TD3814E:67a-10": "me tog thams cad rgyas par 'gyur ba ni stobs dang /",
    "T03TD3814E:67a-11": "mi 'jigs pa la sogs pa sangs rgyas kyi chos mtha' dag rgyas par 'gyur ro zhes gsungs pa yin no //",
    "T03TD3814E:67a-12": "don la sbyar ba rdzogs nas /",
    "T03TD3814E:67a-13": "spyi'i don mjug sdud par byed pa ni 'od srungs 'di ltar shes rab kyi pha rol tu phyin pa zab mo ma skyes pa dang /",
    "T03TD3814E:67a-14": "ma byung ba nas zhes bya ba la sogs pa yin no //",
    "T03TD3814E:67a-15": "'di ma 'ongs pa'i dus na zhes bya ba ni dus phyis mya ngan las 'das pa la thug pa'i bar du'o //",
    "T03TD3814E:67a-16": "de bzhin gshegs pa mya ngan las 'das pa'i phyir zhugs pa'i gang zag gi rgyud la gnas par gyur pa dang /",
    "T03TD3814E:67a-17": "sngon med pa thog ma nyid du spyod par 'gyur zhing gnas pa gang yin pa de yang 'od srungs sangs rgyas kyi byin gyi rlabs yin te /",
    "T03TD3814E:67a-18": "sangs rgyas kyis byin gyis ma brlabs par gyur na gnas pa med pa'i phyir ro //",
    "T03TD3814E:67a-19": "sangs rgyas kyi mthu yin par shes par bya'o zhes bya ba ni dbang gi mthus spyod pa yin gyi de ltar ma yin te /",
    "T03TD3814E:67a-20": "gal te sdud pa dang /",
    "T03TD3814E:67a-21": "'jog par byed pa'i de bzhin gshegs pa'i ye shes kyi rlung gi dkyil 'khor gyi rgyun mi 'bab na ni don 'di la spyod nus pa su yang med do //",
    "T03TD3814E:67a-22": "'od srungs de bas na gang dag shes rab kyi pha rol tu phyin pa zhes bya ba la sogs pas ni dpe gsum pa ston par brtson pa yin no //",
    "T03TD3814E:67b-0": "'od srungs de ni de dag gi thos ba'i dang po ma yin no @67b zhes bya ba ni sngon yang thos pa yin no zhes bya ba'i tha tshig go //",
    "T03TD3814E:67b-1": "ji lta zhe na de bstan pa'i phyir 'od srungs 'di lta ste /",
    "T03TD3814E:67b-2": "dper na nor bu mkhan zhig gis zhes bya ba la sogs pa gsungs te /",
    "T03TD3814E:67b-3": "nor bu mkhan de ni nor bu rin po che'i rgyu dang /",
    "T03TD3814E:67b-4": "'bras bu dang /",
    "T03TD3814E:67b-5": "ngo bo nyid dang /",
    "T03TD3814E:67b-6": "skyon dang yon tan shes pa'o //",
    "T03TD3814E:67b-7": "des nor bu rin po che mthong nas /",
    "T03TD3814E:67b-8": "gang gi tshe dga' bar gyur cing yid dga' bar gyur pa de ni nor bu mkhan des nor bu rin po che de gzod mthong ba ma yin gyi 'on kyang de ni sngon nas rgyun du nor bu mkhan 'dis /",
    "T03TD3814E:67b-9": "nor bu rin po che'i rigs su gtogs pa 'am /",
    "T03TD3814E:67b-10": "nor bu rin po 'di nyid sngon lan du ma mthong ba yin no //",
    "T03TD3814E:67b-11": "'od srungs de bzhin du gang dag shes rab kyi pha rol tu phyin pa zhes bya ba la sogs pa ni don la sbyor ba yin no //",
    "T03TD3814E:67b-12": "'di thos nas yid dga' ba dang rab tu dga' bar gyur cing zhes bya ba de gnyis ni mos pa dang ldan pa de'i rtags yin te /",
    "T03TD3814E:67b-13": "de gnyis kyang de'i rtags yin pa'i phyir ro //",
    "T03TD3814E:67b-14": "mgu ba ni rab tu mgu ba yin no //",
    "T03TD3814E:67b-15": "gang dag la rangs pa dang yid bde ba skyes pa de dag la de skad ces bya ste /",
    "T03TD3814E:67b-16": "'di gnyis dang /",
    "T03TD3814E:67b-17": "mgu ba ni kun shes pa la rtags lhag par yod pa yin la /",
    "T03TD3814E:67b-18": "yid dga' ba dang rab tu dga' ba gnyis mos pa la yang yod pa'i phyir ro //",
    "T03TD3814E:67b-19": "yid dga' ba la sogs pa dang ldan pa de dag gi gzod thog mar thos pa ma yin gyi /",
    "T03TD3814E:67b-20": "sngon yang thos pa yin par yid ches par bya'o //",
    "T03TD3814E:67b-21": "bzhi pa'i don gsal bar bya ba'i ched du rtsom par byed pa /",
    "T03TD3814E:67b-22": "'od srungs de dag ni 'di skad du smra bar 'gyur te zhes bya ba la sogs pa ni don gsal lo //",
    "T03TD3814E:67b-23": "de dag ni sngon rgyun du 'jam dpal gzhon nur gyur pa la bsnyen bkur byas par gyur pa'o zhes bya ba ni sngon gyi dus na rgyu dang rjes su mthun par bsnyen bkur byas pa ste /",
    "T03TD3814E:67b-24": "'dir de dang mthun par bsnyen bkur byas pa ni yon tan gang gis 'jam dpal gzhon nur gyur pa 'di /",
    "T03TD3814E:67b-25": "de ltar ston par mdzad pa'i yon tan de'i grogs byas pa dang /",
    "T03TD3814E:67b-26": "rjes su yi rangs pa dang /",
    "T03TD3814E:67b-27": "'dod pa dang lhag par mos pa la sogs pa gang gis byas pa de dag gis de ltar bsnyen bkur byas pa yin no //",
    "T03TD3814E:68a-0": "bcom ldan 'das kyis kyang don 'di nyid rnam pa mang du @68a * //",
    "T03TD3814E:68a-1": "gtan la phab bo //",
    "T03TD3814E:68a-2": "re zhig rin po che skar mda' las kyang //",
    "T03TD3814E:68a-3": "yon tan gang gis gang zhig 'od zer 'gyed //",
    "T03TD3814E:68a-4": "yon tan de la gang gis sngon grogs byas //",
    "T03TD3814E:68a-5": "de la de dag 'od zer rab tu 'gyed //",
    "T03TD3814E:68a-6": "'di ni drang srong mkhyen pa'i cho 'phrul yin //",
    "T03TD3814E:68a-7": "de yi bsod nams sngon chad grogs byas dang //",
    "T03TD3814E:68a-8": "gang gis 'dod dang rjes su yi rang dang //",
    "T03TD3814E:68a-9": "gang gis mthong ngam dge ba brtsams de dag //",
    "T03TD3814E:68a-10": "de yis 'od zer 'di dag mthong bar 'gyur //",
    "T03TD3814E:68a-11": "gang gis bsod nams byas shing dge bsags dang //",
    "T03TD3814E:68a-12": "gang gis yang dang yang du sangs rgyas mchod //",
    "T03TD3814E:68a-13": "sangs rgyas yon tan 'dod cing mos pa la //",
    "T03TD3814E:68a-14": "de dag rnams kyi 'od zer skul bar byed //",
    "T03TD3814E:68a-15": "ji ltar nyi ma dmus long mi mthong yang //",
    "T03TD3814E:68a-16": "'jig rten dag na shar bcas de med min //",
    "T03TD3814E:68a-17": "mig dang ldan pas shar ba mthong nas ni //",
    "T03TD3814E:68a-18": "kun kyang rang rang rnams kyi mos la sbyor //",
    "T03TD3814E:68a-19": "de ltar skyes bu chen po'i 'od zer de //",
    "T03TD3814E:68a-20": "yod kyang dman pa rnams kyis de mi mthong //",
    "T03TD3814E:68a-21": "log pas zil non mos pa nyams pa la //",
    "T03TD3814E:68a-22": "blo can rnams kyi 'od zer dkon pa yin //",
    "T03TD3814E:68a-23": "rgyan dang nor bu bzhon pa gzhal med khang //",
    "T03TD3814E:68a-24": "rin chen bcud len dri bsung byug pa rnams //",
    "T03TD3814E:68a-25": "de yang chen por gyur pa rnams la yod //",
    "T03TD3814E:68a-26": "dman par gyur pa rnams la de dag dkon //",
    "T03TD3814E:68a-27": "zhes gsungs so //",
    "T03TD3814E:68a-28": "de lta ma yin te /",
    "T03TD3814E:68a-29": "ye shes sems dpa' la bsnyen bkur ma byas pa rnams des bstan pa la lhag par mos pa'am /",
    "T03TD3814E:68a-30": "shes pa 'am /",
    "T03TD3814E:68a-31": "sgom par nus pa su zhig yod /",
    "T03TD3814E:68a-32": "sngon bsgom pa rjes su myong ba gsal bar bya ba'i phyir /",
    "T03TD3814E:68a-33": "'od srungs 'di lta ste /",
    "T03TD3814E:68a-34": "dper na /",
    "T03TD3814E:68a-35": "mi la la zhig grong ngam /",
    "T03TD3814E:68a-36": "grong khyer ram /",
    "T03TD3814E:68a-37": "grong rdal lam /",
    "T03TD3814E:68a-38": "ljongs gang yang rung ba zhig tu zhes bya ba la sogs pa gsungs te /",
    "T03TD3814E:68a-39": "dgos pa la la'i phyir son par gyur pa la zhes bya ba ni grong la sogs pa'i nang du yun ring du mi 'dug pa dang /",
    "T03TD3814E:68a-40": "de'i yon tan rjes su myong ba yun thung ba nyid du bstan to //",
    "T03TD3814E:68a-41": "de las gzhan der song ba kha cig ni de'i yul mi 'am /",
    "T03TD3814E:68a-42": "grong de la sogs pa'i yon tan shes pa yin no //",
    "T03TD3814E:68a-43": "yang dus gzhan zhig na de'i drung du mi la la zhig song ste /",
    "T03TD3814E:68a-44": "nye bar song nas /",
    "T03TD3814E:68b-0": "mi snga @68b mas mthong ba'i grong khyer de'i bsngags pa yon tan brjod do //",
    "T03TD3814E:68b-1": "kun dga'i ra ba zhes bya ba ni shing sna tshogs bskyed pa'i ra ba'o //",
    "T03TD3814E:68b-2": "kun dga'i ra ba nyams dga' nyid //",
    "T03TD3814E:68b-3": "ces bya ba la /",
    "T03TD3814E:68b-4": "kun dga'i ra ba'i las ni nyams dga' bar byed pa'o //",
    "T03TD3814E:68b-5": "de dag gi las ni gzugs dang /",
    "T03TD3814E:68b-6": "sgra dang ;",
    "T03TD3814E:68b-7": "dri dang /",
    "T03TD3814E:68b-8": "ro dang /",
    "T03TD3814E:68b-9": "reg bya'i bye brag gis rnam pa mang ngo //",
    "T03TD3814E:68b-10": "skyed mos tshal nyams dga' ba nyid dang zhes bya ba la /",
    "T03TD3814E:68b-11": "skyed mos tshal ni spyi'i sna tshogs bskyed pa'i ra ba'o //",
    "T03TD3814E:68b-12": "de'i lan gcig cig de dag gi bsngags pa brjod nas des de thos pa dang dga' bar tshor ba ni nyams bde ba thob pa'o //",
    "T03TD3814E:68b-13": "'di'i yid bde ba bskyed pa de la de skad ces bya'o //",
    "T03TD3814E:68b-14": "yang dang yang du 'di skad du /",
    "T03TD3814E:68b-15": "kye skyes bu de nyid zlos te brjod cig ces 'chol na zhes bya ba ni gsol ba 'debs pa'o //",
    "T03TD3814E:68b-16": "skyes bu de skad smra ba de ni me tog dang 'bras bu nyams dga' bdag kyang sngon myong ba yin par mi des de ltar rtogs par 'gyur ro //",
    "T03TD3814E:68b-17": "de ci'i phyir zhe na zhes bya ba'i bsam pa ni nyams dga' ba sngon ma myong yang thos na dga' ba mthong ste /",
    "T03TD3814E:68b-18": "des na ma nges pa nyid yin no snyam na /",
    "T03TD3814E:68b-19": "lan du bsam pa gsal bar byed pa de la yod pa'i rnam pa'i bye brag thun mong ma yin pa bstan pa'i phyir /",
    "T03TD3814E:68b-20": "'di ltar de thos nas yid cher dga' ba dang zhes bya ba la sogs pa gsungs te /",
    "T03TD3814E:68b-21": "mgu ba dang zhes bya ba de ni rab tu dga' bas gzengs mthos pa ste /",
    "T03TD3814E:68b-22": "de ni snying dga' ba'o //",
    "T03TD3814E:68b-23": "'di'i rangs pa dang yid bde ba skyes pa de la de skad ces bya ste /",
    "T03TD3814E:68b-24": "rjes su myong ba mi 'khrul bar yod pa'i chos rjod par byed pa dang /",
    "T03TD3814E:68b-25": "de las gzhan pa dag gis kyang nges par byed do //",
    "T03TD3814E:68b-26": "'od srungs de bzhin du gang dag gis 'jam dpal gzhon nur gyur pa zhes bya ba la sogs pa ni don la sbyor ba'o //",
    "T03TD3814E:68b-27": "bsnyen bkur byas par gyur pa zhes bya ba ni ji skad du bstan pa'i bsnyen bkur byas pa'o //",
    "T03TD3814E:68b-28": "yang dang yang du 'gro zhing zhes bya ba ni yang dang yang du song zhing 'dri ba byas par gyur pa'o //",
    "T03TD3814E:68b-29": "'di thos nas rab tu dga' zhing mgu bar gyur te zhes bya ba ni sngon ma byung ba 'byung bar 'gyur ba'o //",
    "T03TD3814E:69a-0": "dga' ba dang mgu ba cher bskyed cing @69a * //",
    "T03TD3814E:69a-1": "zhes bya ba la /",
    "T03TD3814E:69a-2": "cher zhes bya ba ni rgya cher ro //",
    "T03TD3814E:69a-3": "bskyed pa ni phyis kyang yod par 'gyur ba ste /",
    "T03TD3814E:69a-4": "skyes pa myur du mi 'jig ces bya ba'i tha tshig go //",
    "T03TD3814E:69a-5": "dga' ba'i rtags ni spong bar mi 'dod pa ste /",
    "T03TD3814E:69a-6": "tshig 'di skad du ma la 'di lta ste /",
    "T03TD3814E:69a-7": "ma skyes pa dang ma byung ba nas zhes bya ba nas /",
    "T03TD3814E:69a-8": "'di lta bu 'di nyid mnyan to zhes smra bar 'gyur ro zhes gsungs so //",
    "T03TD3814E:69a-9": "'di nyid ces bya ba ni gzhan sel ba ste /",
    "T03TD3814E:69a-10": "de nyid byed pa'i phyir ro //",
    "T03TD3814E:69a-11": "de'i tshe bcom ldan 'das ma mchis pa'i dus na /",
    "T03TD3814E:69a-12": "dad pa'i rigs kyi bu 'am rigs kyi bu mo 'byung ba de dag gi rnam pa dang zhes bya ba la sogs pa la /",
    "T03TD3814E:69a-13": "de'i tshe na lus dang ngag dang sems la rnam pa yod par gyur pa'i phyir rnam pa ni rab tu dga' ba la sogs pa yin no //",
    "T03TD3814E:69a-14": "sngon gyi nyan pa dang /",
    "T03TD3814E:69a-15": "mos pa la sogs pa rjes su dpog par byed pa'i phyir rtags so //",
    "T03TD3814E:69a-16": "ma 'ongs ba'i bla na med pa yang dag par rdzogs pa'i byang chub kyi rgyu yin pa'i phyir /",
    "T03TD3814E:69a-17": "rgyu mtshan te /",
    "T03TD3814E:69a-18": "de dag nyid lags sam zhes tshig zur gyis dris so //",
    "T03TD3814E:69a-19": "'od srungs ji skad smras pa de de bzhin te zhes bya ba la sogs pa ni lan yin no //",
    "T03TD3814E:69a-20": "de ltar rnam pa la sogs pa bstan pa dang /",
    "T03TD3814E:69a-21": "rnam pa la sogs pa don dam pa nyid yin pa bsal ba'i phyir /",
    "T03TD3814E:69a-22": "bcom ldan 'das chos de ni rnam pa ma mchis shing zhes bya ba la sogs pa gsungs te /",
    "T03TD3814E:69a-23": "'di la rnam pa yod pa ma yin pas rnam pa med pa ste /",
    "T03TD3814E:69a-24": "byang chub kyi phyogs kyi dmigs pa nyid du bstan pa so so'i skye bo la sogs pa dang 'brel pa'i chos de ni ngo bo nyid ma skyes pa'i phyir rnam pa mi rigs pa'i phyir ro //",
    "T03TD3814E:69a-25": "tshul de lta bu la rjes su dpag par bya ba med pa'i phyir rtags ma mchis pa'o //",
    "T03TD3814E:69a-26": "rgyu mtshan ma mchis pa zhes ma gsungs pa ni mos pa la sogs pa de'i rgyu mtshan nyid yin par dogs pa med pa'i phyir ro //",
    "T03TD3814E:69a-27": "de bzhin du bcom ldan 'das shes rab kyi pha rol tu phyin pa thugs su chud pa'i bdag nyid kyang rnam pa ma mchis pa'o //",
    "T03TD3814E:69a-28": "bar gyi sgras rtags ma mchis pa bzung la /",
    "T03TD3814E:69a-29": "mtshan ma ma mchis pa lags na zhes bya ba ni ma skyes pa'i phyir ro //",
    "T03TD3814E:69a-30": "spyir bstan pa'i phyir rnam pa 'am /",
    "T03TD3814E:69b-0": "rtags sam mtshan ma ci rigs @69b par ;",
    "T03TD3814E:69b-1": "ji lta bu zhig rnam pa gang zhig mchis par 'gyur bcom ldan 'das kyis chos bstan pa sgra'i bdag nyid gang lags pa de yang ma skyes pa'i phyir de bzhin du rnam pa ma mchis /",
    "T03TD3814E:69b-2": "rtags ma mchis mtshan ma ma mchis pa lags na /",
    "T03TD3814E:69b-3": "des na de ltar na /",
    "T03TD3814E:69b-4": "bcom ldan 'das rnam pa dang rtags dang mtshan ma rnams mchis par ji ltar bstan cing bshad /",
    "T03TD3814E:69b-5": "don dam par rnam pa la sogs pa mi srid par de skad ces gsol ba dang /",
    "T03TD3814E:69b-6": "kun rdzob kyi rnam pa las gzhan ma yin par bstan pa'i phyir /",
    "T03TD3814E:69b-7": "'jam dpal de dag nyid shes rab kyi pha rol tu phyin pa zab mo shin tu ma skyes pa dang dngos po med pa'i bar 'di bstan na /",
    "T03TD3814E:69b-8": "gang dag mos pa nas kun chub par byed pa'i bar du byed pa'i rigs kyi bu dang /",
    "T03TD3814E:69b-9": "rigs kyi bu mo de dag gi rnam pa dang rtags dang mtshan ma yin no zhes gsungs te /",
    "T03TD3814E:69b-10": "de dag nyid ces bya ba ni bstan ma thag pa'i rnam pa'o //",
    "T03TD3814E:69b-11": "de ni gang zag sngar bstan pa de dgra gi rnam pa la sogs pa yin no //",
    "T03TD3814E:69b-12": "gang zag de ston pa ni shes rab kyi pha rol tu phyin pa zab mo shin tu ma skyes pa dang zhes bya ba la sogs pa yin no //",
    "T03TD3814E:69b-13": "kun chub bar byed pa zhes bya ba ni kun 'dzin pa'o //",
    "T03TD3814E:69b-14": "de nyid de'i rigs can thos pa la sogs pa'i spyod pa dang ldan pa yin te de bstan par bya'o //",
    "T03TD3814E:69b-15": "de bas na de gleng ba'i ched du 'jam dpal gang du shes rab kyi pha rol tu phyin pa bstan pa der zhes bya ba la sogs pa gsungs te /",
    "T03TD3814E:69b-16": "rgyu'i bdag nyid kyi shes rab kyi pha rol tu phyin pa bstan pa bshad pa ni ji lta ba bzhin du phyin ci ma log pa'i rgyu yin pa'i phyir /",
    "T03TD3814E:69b-17": "der sangs rgyas kyi chos stobs dang mi 'jigs pa la sogs pa mtha' dag bstan par mi bya'o //",
    "T03TD3814E:69b-18": "sangs rgyas rnams kyi sku dang gsung dang thugs sprul pa dang /",
    "T03TD3814E:69b-19": "mthu dang phrin las la sogs pa bsam gyis mi khyab pa gsungs pa gang yin pa de yang de ltar bstan par blta'o //",
    "T03TD3814E:69b-20": "gang gi phyir sangs rgyas nyid du bsod nams kyi tshogs kyis 'gyur ba de yongs su rdzogs pa yang 'di nyid kyis 'gyur bar bstan pa'i phyir /",
    "T03TD3814E:69b-21": "'jam dpal nga sngon byang chub sems dpa'i spyad pa spyod pa na zhes bya ba la sogs pa gsungs pa ste /",
    "T03TD3814E:70a-0": "dge ba'i rtsa ba @70a * //",
    "T03TD3814E:70a-1": "pha rol tu phyin pa dang 'brel pa 'am /",
    "T03TD3814E:70a-2": "'jig rten pa 'am 'jig rten las 'das pa'i dge ba rgyur gyur pa gang dag gis bla na med pa yang dag par rdzogs pa'i byang chub tu mngon par rdzogs par sangs rgyas par 'gyur ba'i dge ba de dag yang dag par bsgrub par 'dod /",
    "T03TD3814E:70a-3": "bskyed par 'dod pas shes rab kyi pha rol tu phyin pa ma skyes pa dang dngos po med pa dang skye ba med pa'i bdag nyid 'di nyid klog pa dang /",
    "T03TD3814E:70a-4": "'chad pa na mnyan par bya /",
    "T03TD3814E:70a-5": "de de bzhin no zhes nges par 'dzin par mos par bya /",
    "T03TD3814E:70a-6": "glegs bam yi ger 'bri bar bya /",
    "T03TD3814E:70a-7": "tshig dang don mi brjed par gzung bar bya /",
    "T03TD3814E:70a-8": "glegs bam bklag par bya /",
    "T03TD3814E:70a-9": "gzhan las lung ma nod par bya /",
    "T03TD3814E:70a-10": "srod dang tho rangs la kha ton du bya /",
    "T03TD3814E:70a-11": "rang dang gzhan gyi rgyud la ji ltar yod par 'gyur ba de ltar tshig tu gdon par bya /",
    "T03TD3814E:70a-12": "rnam pa thams cad yongs su 'dzin pa'i tshul gyis kun chub par bya /",
    "T03TD3814E:70a-13": "de dang rjes su mthun par sems pas tshul bzhin yid la bya /",
    "T03TD3814E:70a-14": "chos thams cad mi dmigs pa'i tshul gyis bsgom par bya /",
    "T03TD3814E:70a-15": "rgyal mtshan dang ba dan gnyis lhan cig tu 'byung ba la bye brag tu ni 'di yin te /",
    "T03TD3814E:70a-16": "rgyal mtshan ni mtshan ma can la rgyu nges pa med pa yin no //",
    "T03TD3814E:70a-17": "ba dan ni mtshan ma med pa la gos kyi rgyu las byas pa'o //",
    "T03TD3814E:70a-18": "de bong chung ba ni rnam par rgyal ba'i ba dan yin no //",
    "T03TD3814E:70a-19": "ci nus zhes bya ba ni me tog la sogs pa'i nang nas gang ci tsam yod par nus pa des de srid du nges par mchod par bya zhes bya ba'i tha tshig go //",
    "T03TD3814E:70a-20": "'di ni lhag pa'i bsam pa rnam par dag pa'i yan lag yin te /",
    "T03TD3814E:70a-21": "rtag tu ngu la sogs pa bzhin du /",
    "T03TD3814E:70a-22": "dka' ba yin du zin kyang mi ldog par sbyor ba'i phyir ro //",
    "T03TD3814E:70a-23": "ci phod du zhes bya ba ni lus kyi mthus mi ldog pa'o //",
    "T03TD3814E:70a-24": "rim gror bya'o zhes bya ba ni gus par bya ba yin gyi ma gus par ma yin te ;",
    "T03TD3814E:70a-25": "mthong ma thag tu stan las ldang ba dang /",
    "T03TD3814E:70a-26": "thal mo sbyor ba la sogs pa bya'o //",
    "T03TD3814E:70a-27": "'di ni bsam pa rnam par dag pa'i yan lag yin te /",
    "T03TD3814E:70a-28": "sgyu dang g-yo spangs te sbyor ba'i phyir ro //",
    "T03TD3814E:70a-29": "bsod nams kyi tshogs ni sbyin pa la sogs pa pha rol tu phyin pa gsum gyi ngo bo yin la /",
    "T03TD3814E:70b-0": "@70b de'i bar chad byed pa theg pa dman pa yin la byed pa ni pas pham pa bas kyang shin tu lci ba yin pa'i phyir /",
    "T03TD3814E:70b-1": "sa dang rigs dang 'jug pa la sogs pa thams cad las 'da' bar bya ba yin no //",
    "T03TD3814E:70b-2": "'jam dpal ji ltar rnam pa gang gis phyir mi ldog pa'i sa ni gzugs la sogs pa las phyir ldog pa la sogs pa dang mi g-yo ba'o //",
    "T03TD3814E:70b-3": "de la 'jug par 'gyur /",
    "T03TD3814E:70b-4": "khong du chud par 'gyur /",
    "T03TD3814E:70b-5": "rtogs par 'gyur ba dang /",
    "T03TD3814E:70b-6": "de lta bur nyan par 'dod pa de nges par 'dzin par 'dod pas shes rab kyi pha rol tu phyin pa ma skyes pa dang /",
    "T03TD3814E:70b-7": "skye ba med pa dang /",
    "T03TD3814E:70b-8": "dngos po med pa'i bdag nyid 'di nyid mnyan par bya ste /",
    "T03TD3814E:70b-9": "sa de 'thob pa ni rnam pa gzhan gyis ma yin te /",
    "T03TD3814E:70b-10": "'di ltar bla na med pa yang dag par rdzogs pa'i byang chub las phyir mi ldog par bya ba'i chos ni rnam pa gnyis te /",
    "T03TD3814E:70b-11": "chos thams cad stong pa nyid du blta ba dang /",
    "T03TD3814E:70b-12": "sems can thams cad yongs su ma btang ba yin no zhes gsungs so //",
    "T03TD3814E:70b-13": "de gnyis kyang 'di nyid las gsungs te /",
    "T03TD3814E:70b-14": "'og nas rim gyis ston par byed do //",
    "T03TD3814E:70b-15": "'jam dpal chos gang yang rung so so'i skye bo la sogs pa dang 'brel pa de dag thams cad ma skyes pas na mnyam pa nyid skye ba med pa'o zhes mtshan nyid gcig po 'di la mos shing nges par 'dzin par 'dod pas so //",
    "T03TD3814E:70b-16": "'di ni 'dir ye shes kyi tshogs kyi rtsa ba dang rgyu yin no //",
    "T03TD3814E:70b-17": "lhag ma ni de nyid kyi 'bras bu dang rab tu dbye ba yin no //",
    "T03TD3814E:70b-18": "'bras bu bstan pa'i phyir /",
    "T03TD3814E:70b-19": "'jam dpal sangs rgyas kyi chos thams cad mngon par rdzogs par byang chub par 'dod pa'i zhes gsungs so //",
    "T03TD3814E:70b-20": "'jam dpal chos thams cad kyang de bzhin gshegs pas mngon par rdzogs par sangs rgyas so zhes bya ba 'di la /",
    "T03TD3814E:70b-21": "kyang gi sgra ni rim pa gzhan du sbyar ba ste /",
    "T03TD3814E:70b-22": "de bzhin gshegs pas kyang mngon par sangs rgyas so zhes bstan pa 'di la mos shing nges par byed pa'o zhes sbyar ro //",
    "T03TD3814E:70b-23": "de ci'i phyir zhe na zhes bya ba ni mos pa 'di ji ltar mchog yin zhe na zhes bya'o //",
    "T03TD3814E:70b-24": "gang mngon par rdzogs par 'tshang rgya ba byed pa 'am zhes bya ba ni khong du chud pa'o //",
    "T03TD3814E:71a-0": "lam shes pa gang gis @71a * //",
    "T03TD3814E:71a-1": "mngon par rdzogs par 'tshang rgya bar byed pa'am /",
    "T03TD3814E:71a-2": "chos gang mngon par rdzogs par 'tshang rgya bar bya zhing khong du chud par bya ba'i chos de gang yang med de mi dmigs pa'i phyir ro //",
    "T03TD3814E:71a-3": "de ltar don 'di rtogs shing zhes bya ba ni don shes par ro //",
    "T03TD3814E:71a-4": "gang byang chub ma yin pa'i chos de gang yang med do zhes bya ba ni skye ba med par mnyam par bye brag med pa'i phyir ro //",
    "T03TD3814E:71a-5": "chos thams cad la rnam par mi rtog par 'dod do //",
    "T03TD3814E:71a-6": "gzung ba dang 'dzin par rnam par rtog pa spang bar 'dod pas /",
    "T03TD3814E:71a-7": "shes rab kyi pha rol tu phyin pa skye ba med pa'i bdag nyid 'di nyid mnyan par bya ba nas /",
    "T03TD3814E:71a-8": "rim gro'i bar du bya ste /",
    "T03TD3814E:71a-9": "'di nyid la spyad par bya'o zhes bya ba'i tha tshig go //",
    "T03TD3814E:71a-10": "de ci'i phyir zhe na zhes bya ba ni 'di la gtan tshigs ci yod ces bya ba'o //",
    "T03TD3814E:71a-11": "de'i phyir shes rab kyi pha rol tu phyin pa ni chos gang gi zhes bya ba la sogs pa gsungs te /",
    "T03TD3814E:71a-12": "chos gang gi yongs su grub cing yod par bskyed pa ma yin no //",
    "T03TD3814E:71a-13": "skye ba bkag na de mi dmigs pa'i phyir yongs su grub pa ston pa yang ma yin te /",
    "T03TD3814E:71a-14": "yongs su grub pa med pa'i phyir ston pa lta ga la yod /",
    "T03TD3814E:71a-15": "chos thams cad kun nas nyon mongs pa yang ma yin /",
    "T03TD3814E:71a-16": "rnam par byang ba yang ma yin zhes bya ba ni rang bzhin gyis ma skyes pa'i phyir ro //",
    "T03TD3814E:71a-17": "chos thams cad 'das pa yang ma yin /",
    "T03TD3814E:71a-18": "ma 'ongs pa yang ma yin da ltar byung ba yang ma yin zhes bya ba de la /",
    "T03TD3814E:71a-19": "mos par bya ba dang /",
    "T03TD3814E:71a-20": "nges par bya ba dang /",
    "T03TD3814E:71a-21": "'jug par bya bar 'dod pas 'di nyid la mnyan par bya'o //",
    "T03TD3814E:71a-22": "de ci'i phyir zhe na /",
    "T03TD3814E:71a-23": "shes rab kyi pha rol tu phyin pa 'di ni skye ba med pa'i bdag nyid yin la /",
    "T03TD3814E:71a-24": "skye ba med pa la sogs pa ni dus su gtogs pa ma yin no //",
    "T03TD3814E:71a-25": "de ci'i phyir zhe na /",
    "T03TD3814E:71a-26": "chos thams cad ni skye ba med pa'i mthar thug pa'i phyir ro zhes bya ba ni 'di ltar chos thams cad de la gzhol ba'i phyir ro //",
    "T03TD3814E:71a-27": "de lta bu'i chos thams cad la /",
    "T03TD3814E:71a-28": "de lta bu'i ngo bo la the tshom med par gtan la dbab par rtogs par 'dod pa'o //",
    "T03TD3814E:71a-29": "'jam dpal lan gsum du bzlas te /",
    "T03TD3814E:71b-0": "rnam pa bcu gnyis su chos kyi 'khor lo ji ltar bskor bar 'gyur ba de zhes bya ba @71b de la ;",
    "T03TD3814E:71b-1": "sdug bsngal dang /",
    "T03TD3814E:71b-2": "sdug bsngal kun 'byung ba dang /",
    "T03TD3814E:71b-3": "sdug bsngal 'gog pa dang /",
    "T03TD3814E:71b-4": "sdug bsngal 'gog par 'gyur ba'i lam gyi mtshan nyid 'phags pa'i bden pa rnams kyi rang gi ngo bo yongs su shes pa ni bskor ba gcig pa'o //",
    "T03TD3814E:71b-5": "sdug bsngal yongs su shes par bya'o //",
    "T03TD3814E:71b-6": "kun 'byung spang bar bya'o //",
    "T03TD3814E:71b-7": "'gog pa mngon sum du bya'o //",
    "T03TD3814E:71b-8": "lam bsgom par bya'o zhes bya ba ni yongs su bskor ba gnyis pa'o //",
    "T03TD3814E:71b-9": "sdug bsngal yongs su shes pa'o //",
    "T03TD3814E:71b-10": "kun 'byung spangs so //",
    "T03TD3814E:71b-11": "'gog pa mngon sum du byas so //",
    "T03TD3814E:71b-12": "lam bsgoms so zhes bya ba ni yongs su bskor ba gsum pa ste /",
    "T03TD3814E:71b-13": "bden pa re re la yang gsum du bzlas pa'i phyir /",
    "T03TD3814E:71b-14": "lan gsum du bzlas pa 'di rnam pa bcu gnyis yin pas /",
    "T03TD3814E:71b-15": "gsum du bzlas pa rnam pa bcu gnyis so //",
    "T03TD3814E:71b-16": "lan gsum du bzlas pa bcu gnyis kyi chos ni bsod nams te /",
    "T03TD3814E:71b-17": "nges par legs pa dang /",
    "T03TD3814E:71b-18": "mngon par mtho ba bsgrub par bya'o //",
    "T03TD3814E:71b-19": "chos de 'khor lo bzhin du gdul bya'i rgyud la bskor ba ni chos kyi 'khor lo bskor ba'o //",
    "T03TD3814E:71b-20": "ji ltar 'gyur ba zhes bya ba ni de bzhin gshegs pa mthong ba dang chos mnyan pa 'grub par 'gyur ba'i dge ba'i rtsa ba bskyed pa dang /",
    "T03TD3814E:71b-21": "yongs su smin pa la sogs pa'i rnam par ji ltar 'gyur ba'o //",
    "T03TD3814E:71b-22": "de nyan par 'dod pa dang zhes bya ba la sogs pa ni go rims bzhin du thos pa dang /",
    "T03TD3814E:71b-23": "sems pa dang bsgom par 'dod pas zhes bya ba'i tha tshig go //",
    "T03TD3814E:71b-24": "sems can thams cad yongs su mi gtong ba'i dbang du byas te /",
    "T03TD3814E:71b-25": "sems can thams cad la byams pas khyab par 'dod la zhes gsungs te /",
    "T03TD3814E:71b-26": "shin tu bde ba dang ldan par 'dod pa'i mtshan nyid kyis rgyas pa ni bdag dang sems can dang /",
    "T03TD3814E:71b-27": "bde ba rnams mi dmigs pa'i tshul gyis khyab pa'o //",
    "T03TD3814E:71b-28": "de nyid kyi phyir sems can du 'du shes pa la yang mi gnas par 'dod pa dang zhes gsungs so //",
    "T03TD3814E:71b-29": "shin tu bde ba dang ldan pa'i thabs rtsod pa med pa de bstan pa'i phyir /",
    "T03TD3814E:71b-30": "'jig rten thams cad dang rtsod pa med par yang 'dod cing zhes gsungs te /",
    "T03TD3814E:72a-0": "phyogs bcu mtha' yas mu med pa'i 'jig @72a * //",
    "T03TD3814E:72a-1": "rten gyi khams su gtogs pa de dang lhan cig rtsod pa med par 'dod pa ni bsam pa dang /",
    "T03TD3814E:72a-2": "dbang po dang /",
    "T03TD3814E:72a-3": "yid du 'ong ba dang /",
    "T03TD3814E:72a-4": "mthun par ston par nye bar sgrub pa dang /",
    "T03TD3814E:72a-5": "mi mthun par smra ba sel bar 'dod pa'o //",
    "T03TD3814E:72a-6": "'jig rten gyi khams thams cad mi dmigs pa ni dmigs su med pa'o //",
    "T03TD3814E:72a-7": "chos thams cad skye ba med pa'i bar du rtogs shing mngon du khyab par 'dod pas ma skyes pa dang /",
    "T03TD3814E:72a-8": "skye ba med pa dang /",
    "T03TD3814E:72a-9": "dngos po med pa'i bdag nyid kyi shes rab kyi pha rol tu phyin pa 'di nyid la slob pa po dang /",
    "T03TD3814E:72a-10": "slob pa dang /",
    "T03TD3814E:72a-11": "de'i gnas rnams mi dmigs pa'i tshul gyis bslab par bya ste /",
    "T03TD3814E:72a-12": "mngon par 'dod pa'i sems bskyed pa de dag ni 'di nyid la bslabs pas 'grub par 'gyur gyi /",
    "T03TD3814E:72a-13": "gzhan du ma yin no zhes bya ba'i tha tshig go //",
    "T03TD3814E:72a-14": "bsod nams kyi tshogs sgrub pa la sogs pa de la phan yon byed pa ni shes rab kyi pha rol tu phyin pa 'di yin par bstan pa'i phyir /",
    "T03TD3814E:72a-15": "bcom ldan 'das shes rab kyi pha rol tu phyin pa yon tan ma mchis pa'i yon tan gang lags /",
    "T03TD3814E:72a-16": "bcom ldan 'das shes rab kyi pha rol tu phyin pa ni nus pa ci yang ma mchis pa lags na phan yon ci zhig mchis /",
    "T03TD3814E:72a-17": "yon tan ni bsngags pa yid du 'ong ba'i 'bras bu la bya'o //",
    "T03TD3814E:72a-18": "de dang bral ba ni ci yang byed par mi nus pa'i phyir ro //",
    "T03TD3814E:72a-19": "nus pa med pa zhes bya ba 'dis thams cad la phan pa med par spyir bstan te /",
    "T03TD3814E:72a-20": "shes rab kyi pha rol tu phyin pa skye ba med pa'i bdag nyid ni gang du yang nus par mi rigs pa'i phyir ro //",
    "T03TD3814E:72a-21": "dge ba'i rtsa ba kun nas slong bar mi bgyid pa'o //",
    "T03TD3814E:72a-22": "mi mthun pa'i phyogs 'dod chags la sogs pa rnam par 'jig par mi bgyid pa'o //",
    "T03TD3814E:72a-23": "phyir mi ldog pa nyid kyi chos gang yang mi len pa ste /",
    "T03TD3814E:72a-24": "thob par mi byed /",
    "T03TD3814E:72a-25": "sgrub par mi byed ces bya ba'i tha tshig go //",
    "T03TD3814E:72a-26": "mi 'dod pa zhes bya ba ni nyan thos dang /",
    "T03TD3814E:72a-27": "rang sangs rgyas kyi sa mi spong ba'o //",
    "T03TD3814E:72a-28": "g-yo ba ma mchis pa byed pa ma mchis pa zhes bya ba 'dis ni thams cad la phan pa med par ston te /",
    "T03TD3814E:72a-29": "'di ltar g-yo ba dang ldan zhing byed pa po yod na ni dge ba'i rtsa ba bskyed pa dang /",
    "T03TD3814E:72b-0": "dman pa'i sa las 'da' ba @72b dang ;",
    "T03TD3814E:72b-1": "phyir mi ldog pa'i sa gnon pa'i rnam pa thos pa dang /",
    "T03TD3814E:72b-2": "chos thams cad skye ba med par mnyam par mos pa rnams la phan par byed pa yin na /",
    "T03TD3814E:72b-3": "shes rab kyi pha rol tu phyin pa gang yin pa de ngag go //",
    "T03TD3814E:72b-4": "g-yo ba ma mchis pa /",
    "T03TD3814E:72b-5": "byed pa ma mchis pa lags na /",
    "T03TD3814E:72b-6": "ji skad du bstan pa'i don dang /",
    "T03TD3814E:72b-7": "gzhan la phan pa byed par ga la 'gyur /",
    "T03TD3814E:72b-8": "chos thams cad kyi ngo bo nyid ni 'phags pa'i ye shes dang mthong bas mngon par byang chub pa yin na /",
    "T03TD3814E:72b-9": "ye shes dang mthong ba de gnyis med pa'i phyir /",
    "T03TD3814E:72b-10": "chos thams cad mngon par byang chub pa la yang 'di phan pa med do zhes bstan pa'i phyir /",
    "T03TD3814E:72b-11": "shes rab kyi pha rol tu phyin pa ni ngo bo nyid shes pa ma lags ngo bo nyid mthong ba ma lags zhes gsungs te /",
    "T03TD3814E:72b-12": "ngo bo nyid shes pa ma lags pa dang /",
    "T03TD3814E:72b-13": "ngo bo nyid mthong ba ma lags pa zhes bya ba ni gnyi ga'i ngo bo ma yin pa'i phyir ro //",
    "T03TD3814E:72b-14": "de ltar ye shes la phan pa med par bstan nas bskyed pa la yang phan pa med par ston pa ni chos gang yang sbyin par mi bgyid pa zhes gsungs te /",
    "T03TD3814E:72b-15": "stobs la sogs pa'i chos gang yang sbyin par mi bgyid cing /",
    "T03TD3814E:72b-16": "yod par mi bgyid pa'o //",
    "T03TD3814E:72b-17": "chos thams cad bskyed par mi bgyid ces bya ba ni 'byung bar mi bgyid pa lags na /",
    "T03TD3814E:72b-18": "chos gang yang sbyin par mi bgyid par ga la 'gyur /",
    "T03TD3814E:72b-19": "gang gi tshe chos thams cad sel bar mi bgyid pa zhes 'byung ba de'i tshe ni so so'i skye bo la sogs pa'i chos rnams 'jig par mi byed na ni de ma bcom par sangs rgyas kyi chos kyang sbyin par mi byed par rig par bya'o //",
    "T03TD3814E:72b-20": "de ltar na tshig bzhis mngon par byang chub pa la phan pa med par bstan nas /",
    "T03TD3814E:72b-21": "de'i rgyur gyur pa chos thams cad ma skyes par mnyam pa nyid du mos pa'i rnam pa dang de bzhin gshegs pas kyang chos thams cad mngon par rdzogs par sangs rgyas pa ma yin no zhes bstan pa la mos pa la sogs pa dang /",
    "T03TD3814E:72b-22": "chos skye ba med pa la ston pa dang the tshom med pa dang /",
    "T03TD3814E:72b-23": "rtogs pa la thug pa rnams la phan pa med par bstan pa'i phyir /",
    "T03TD3814E:72b-24": "chos thams cad tha dad pa ma mchis pa la mi bgyid pa zhes gsungs te /",
    "T03TD3814E:73a-0": "chos @73a * //",
    "T03TD3814E:73a-1": "thams cad tha dad pa ma mchis pa ni dbyer med pa ste /",
    "T03TD3814E:73a-2": "de la bgyid pa spyod pa med pa gang yin pa de la de skad ces bya'o //",
    "T03TD3814E:73a-3": "de ni chos thams cad tha dad pa med par byed pa ma yin pa'o //",
    "T03TD3814E:73a-4": "de'i gtan tshigs su ma bgyis pa zhes gsungs te /",
    "T03TD3814E:73a-5": "byed pa dang bral ba yin na chos thams cad ro gcig pa'i mtshan nyid du gsungs pa'i don la ji ltar phan pa byed par 'gyur /",
    "T03TD3814E:73a-6": "glegs bam kha cig las /",
    "T03TD3814E:73a-7": "chos thams cad tha dad par mi bgyid pa dang /",
    "T03TD3814E:73a-8": "chos thams cad gcig tu bgyid pa ma lags pa dang /",
    "T03TD3814E:73a-9": "chos thams cad so sor bgyid pa ma lags pa dang /",
    "T03TD3814E:73a-10": "bgyi ba ma mchis pa zhes 'byung ba de'i don ni 'di yin te /",
    "T03TD3814E:73a-11": "tha dad pa nyid du byed pa ni tha dad par byed pa'o //",
    "T03TD3814E:73a-12": "de yod pa ma yin pa gang yin pa de la de skad ces bya ste /",
    "T03TD3814E:73a-13": "des na don ni 'di yin te /",
    "T03TD3814E:73a-14": "tha dad pa nyid du byed pa med pa zhes bya ba ni tha dad pa nyid du byed pa 'gog pa yin no //",
    "T03TD3814E:73a-15": "chos thams cad gcig tu bgyid pa ma lags pa zhes bya ba 'dis ni tha dad pa med par byed pa 'gog pa'o //",
    "T03TD3814E:73a-16": "chos thams cad so sor med par bgyid pa ma lags pa zhes bya ba ni tha dad pa nyid du byed pa 'gog pa nyid gsal bar byed pa'i rnam grangs yin no //",
    "T03TD3814E:73a-17": "ma bgyis pa zhes bya ba ni bstan ma thag pa thams cad kyi gtan tshigs su byed pa ma yin pa ste /",
    "T03TD3814E:73a-18": "byed pa mi rigs pa'i phyir ro //",
    "T03TD3814E:73a-19": "de bas na gong du bstan pa'i don la phan pa med pa gsal ba kho na yin no //",
    "T03TD3814E:73a-20": "chos kyi 'khor lo bskor ba'i rnam pa la /",
    "T03TD3814E:73a-21": "thos pa dang mos pa dang /",
    "T03TD3814E:73a-22": "'jug pa rnams kyi 'bras bu ni 'gog pa yin no //",
    "T03TD3814E:73a-23": "de yang nyon mongs pa zad pa dang phung po zhig pa'o //",
    "T03TD3814E:73a-24": "lhag ma dang bcas pa dang /",
    "T03TD3814E:73a-25": "lhag ma med pa gang yin pa de'i 'du shes med pa'i phyir /",
    "T03TD3814E:73a-26": "chos kyi 'khor la bskor ba thos pa la sogs pa la yang phan pa med pa yin no zhes bstan pa'i phyir /",
    "T03TD3814E:73a-27": "mi bas pa rnam par 'jig par mi bgyid pa zhes gsungs te /",
    "T03TD3814E:73a-28": "go rims bzhin du nyon mongs pa rnams dang /",
    "T03TD3814E:73a-29": "phung po rnams yin par rig par bya'o //",
    "T03TD3814E:73b-0": "sems can thams cad la byams pas khyab pa la yang 'di phan pa med pa bstan @73b pa'i phyir /",
    "T03TD3814E:73b-1": "so so'i skye bo'i chos rnams dang zhes bya ba la sogs pa gsungs te /",
    "T03TD3814E:73b-2": "byams pa ni sems can thams cad la /",
    "T03TD3814E:73b-3": "'jig rten dang 'jig rten las 'das pa bla na med pa'i bde ba dang ldan par 'dod pa yin no //",
    "T03TD3814E:73b-4": "so so'i skye bo'i chos rnams kyang sbyin par mi byed na /",
    "T03TD3814E:73b-5": "lha dang mi'i bde ba sbyin par byed pa lta ga la yod snyam du dgongs pa'o //",
    "T03TD3814E:73b-6": "de bzhin du dgra bcom pa'i chos rnams kyang sbyin par mi byed na /",
    "T03TD3814E:73b-7": "mya ngan las 'das pa'i bde ba sbyin par lta ga la byed /",
    "T03TD3814E:73b-8": "de bzhin du /",
    "T03TD3814E:73b-9": "sangs rgyas kyi chos rnams kyang sbyin par bgyid pa yang ma lags zhes bya ba la kyang gi sgra ni srid pa la bya'o //",
    "T03TD3814E:73b-10": "yang gi sgra ni thams cad sbyin par mi bgyid pa dang sbyar te /",
    "T03TD3814E:73b-11": "bsdu ba'i don yin pa'i phyir ro //",
    "T03TD3814E:73b-12": "'dir gtan tshigs su 'khor ba 'dor bar mi bgyid pa zhes bya ba la sogs pa gsungs te /",
    "T03TD3814E:73b-13": "'dor bar mi bgyid pa ni spong bar mi bgyid pa ste /",
    "T03TD3814E:73b-14": "'du byed kyi sdug bsngal ma bcom par bde ba sbyin par ga la 'gyur /",
    "T03TD3814E:73b-15": "mya ngan las 'das pa len par mi bgyid pa zhes bya ba ni 'dzin par mi bgyid pa yin pas mya ngan las 'das pa'i bde ba sbyin pa yod pa ma yin no //",
    "T03TD3814E:73b-16": "sangs rgyas kyi chos stobs la sogs pa rnams sbyin par bgyid pa ma lags pa yin no //",
    "T03TD3814E:73b-17": "bla na med pa'i bde ba sbyin par lta ga la 'gyur /",
    "T03TD3814E:73b-18": "sngar yang sangs rgyas kyi chos rnams sbyin par bgyid pa ma lags pa zhes de skad du bstan pa ma yin nam /",
    "T03TD3814E:73b-19": "de yang de bzhin du ston na yang ston pa 'di la bye brag ci yod ce na /",
    "T03TD3814E:73b-20": "sngar ni de bzhin gshegs pa bla na med pa bde ba'i bye brag la ltos te bstan to //",
    "T03TD3814E:73b-21": "de ni sangs rgyas kyi chos mtha' dag la ltos pa yin te /",
    "T03TD3814E:73b-22": "gang na shing med pa de na shing sha pa yang srid pa ma yin no zhes bya ba bzhin no //",
    "T03TD3814E:73b-23": "de nyid kyi phyir 'di ni sgrub par byed pa yin no //",
    "T03TD3814E:73b-24": "snga ma ni bsgrub par bya ba yin no //",
    "T03TD3814E:73b-25": "sems can gyi 'du shes la mi gnas pa la yang 'di phan pa med par bstan pa'i phyir /",
    "T03TD3814E:73b-26": "rnam par 'jig par bgyid pa ma lags pa zhes gsungs te /",
    "T03TD3814E:73b-27": "sems can gyi 'du shes yin par rig par bya'o //",
    "T03TD3814E:73b-28": "'di skad bstan te /",
    "T03TD3814E:74a-0": "sems can gyi 'du shes yod na ni shes rab kyi pha rol tu @74a * //",
    "T03TD3814E:74a-1": "phyin pa 'di 'jig par byed pa yin la de'i tshe /",
    "T03TD3814E:74a-2": "de la mi gnas pa la phan pa byed pa yin gyi gzhan du ma yin no zhes bya ba yin no //",
    "T03TD3814E:74a-3": "'jig rten thams cad dang lhan cig rtsod pa med pa la yang 'di phan pa med par bstan pa'i phyir /",
    "T03TD3814E:74a-4": "bsam par bgyi ba ma lags pa zhes bya ba la sogs pa gsungs te /",
    "T03TD3814E:74a-5": "bsam par 'os pa ni bsam pa'o //",
    "T03TD3814E:74a-6": "bsam par bgyi ba ma lags te /",
    "T03TD3814E:74a-7": "sems par byed pa stong pa yin na /",
    "T03TD3814E:74a-8": "sems pa med na mi 'byung ba'i chos 'chad pa mi rigs pa'i phyir /",
    "T03TD3814E:74a-9": "chos rtogs par ji ltar 'gyur te /",
    "T03TD3814E:74a-10": "gang gis na rtsod pa med par 'gyur /",
    "T03TD3814E:74a-11": "de bzhin du bsam du ma mchis pa ma lags pa zhes gsungs te /",
    "T03TD3814E:74a-12": "bsam du ma mchis pa yin no snyam du rnam par rtog cing bsnyems pa med pa gang yin pa de la de skad ces gsungs so //",
    "T03TD3814E:74a-13": "bsam par bgyi ba ma lags pa dang /",
    "T03TD3814E:74a-14": "bsam du ma mchis pa ma lags pa zhes bya ba'i tshig 'di gnyis kyis ni 'chad pa mi 'thad par bstan to //",
    "T03TD3814E:74a-15": "de bas na 'di la phan pa med par bstan pa'i phyir /",
    "T03TD3814E:74a-16": "chos rtogs par bgyid pa ma lags pa zhes gsungs so //",
    "T03TD3814E:74a-17": "'jig par bgyid pa ma lags pa zhes bya ba ni the tshom dang /",
    "T03TD3814E:74a-18": "yid gnyis dang /",
    "T03TD3814E:74a-19": "som nyi rnams gzhan du 'gyur bar yang dag pa ji lta ba bzhin chos 'chad bar byed pa med pa'i phyir ro //",
    "T03TD3814E:74a-20": "'jig rten thams cad mi dmigs par rtogs pa dang /",
    "T03TD3814E:74a-21": "chos thams cad skye ba med par rtogs pa la yang 'di phan pa med par bstan pa'i phyir /",
    "T03TD3814E:74a-22": "bcom ldan 'das shes rab kyi pha rol tu phyin pa ni dngos po ma mchis pa'i bar du lags na /",
    "T03TD3814E:74a-23": "yon tan gang lags zhes gsungs so //",
    "T03TD3814E:74a-24": "bar du zhes bya ba'i sgras ni ma skyes pa dang /",
    "T03TD3814E:74a-25": "skye ba med pa nyid bzung ste /",
    "T03TD3814E:74a-26": "'di gnyis lhan cig tu 'dug par rnam pa mang du bstan pa'i phyir ro //",
    "T03TD3814E:74a-27": "gang yang rnam grangs gzhan dag kyang de yin par sdud pa ni sdud la rag go //",
    "T03TD3814E:74a-28": "gang ltar yang rung ste /",
    "T03TD3814E:74a-29": "don tha ma gnyis dang /",
    "T03TD3814E:74a-30": "dge ba'i rtsa ba sgrub pa la sogs pa kun la ni de lta bu yin na /",
    "T03TD3814E:74a-31": "re zhig phan pa 'ga' yang med do zhes bstan pa'i phyir /",
    "T03TD3814E:74a-32": "shes rab kyi pha rol tu phyin pa'i yon tan gang lags zhes gsungs te /",
    "T03TD3814E:74a-33": "yon tan ni phan pa la bya ste /",
    "T03TD3814E:74b-0": "gang gi don du de dang @74b de 'dod pas /",
    "T03TD3814E:74b-1": "'di nyid mnyan par bya ba nas /",
    "T03TD3814E:74b-2": "bsnyen bkur bya ba'i bar du byed ces dgongs pa'o //",
    "T03TD3814E:74b-3": "glegs bam kha cig las bgyid pa ma lags pa /",
    "T03TD3814E:74b-4": "'jig par bgyid pa ma lags pa zhes 'byung ba'i mjug thogs su dngos po med pa'i bar du zhes bya ba bsal nas /",
    "T03TD3814E:74b-5": "chos thams cad bskyed pa ma lags pa /",
    "T03TD3814E:74b-6": "'gog pa ma lags pa /",
    "T03TD3814E:74b-7": "'chad par bgyid pa ma lags pa /",
    "T03TD3814E:74b-8": "rtag par bgyid pa ma lags pa /",
    "T03TD3814E:74b-9": "'ong bar bgyid pa ma lags pa /",
    "T03TD3814E:74b-10": "'gro bar bgyid pa ma lags pa /",
    "T03TD3814E:74b-11": "dben par bgyid pa ma lags pa /",
    "T03TD3814E:74b-12": "mi dben par bgyid pa ma lags pa /",
    "T03TD3814E:74b-13": "gnyis su bgyid pa ma lags pa /",
    "T03TD3814E:74b-14": "mi gnyis par bgyid pa ma lags pa zhes 'byung ba ni gzhung ma yin par mngon te /",
    "T03TD3814E:74b-15": "glegs bam du ma las de skad du mi 'byung ba'i phyir dang /",
    "T03TD3814E:74b-16": "dngos po ma mchis pa'i bar du zhes bya ba'i tshig 'di mi smos pa'i yang phyir ro //",
    "T03TD3814E:74b-17": "'di ni gdon mi za bar brjod par bya dgos te /",
    "T03TD3814E:74b-18": "bcom ldan 'das kyis lan du bka' stsal pa las /",
    "T03TD3814E:74b-19": "yon tan gyi mjug tu 'di bka' stsal ba'i phyir /",
    "T03TD3814E:74b-20": "gong du mi brjod pa ni rigs pa ma yin no //",
    "T03TD3814E:74b-21": "'dir lan du /",
    "T03TD3814E:74b-22": "'jam dpal g-yo ba med pa nas dngos po med pa'i bar 'di nyid shes rab kyi pha rol tu phyin pa 'di zhes bya ba la sogs pa gsungs te /",
    "T03TD3814E:74b-23": "gang khyod kyis dang po g-yo ba med pa nas /",
    "T03TD3814E:74b-24": "tha ma dngos po med pa la thug pa'i bar du /",
    "T03TD3814E:74b-25": "'dir smras pa gang yin pa de nyid yon tan yin no //",
    "T03TD3814E:74b-26": "gal te 'di la dngos po yod pa ma yin na ni log par sgro 'dogs par 'gyur te /",
    "T03TD3814E:74b-27": "med pa la sgro 'dogs pa'i phyir ro //",
    "T03TD3814E:74b-28": "de'i tshe kun nas slong ba la sogs pa'i spyod pa dang ldan pa'i phyir /",
    "T03TD3814E:74b-29": "'di chags pa med pa'i ye shes kyi rgyu mthun par mi 'gyur ro //",
    "T03TD3814E:74b-30": "de ltar na skye ba med pa'i bdag nyid kyi shes rab kyi pha rol tu phyin pa 'di mnyan nas /",
    "T03TD3814E:74b-31": "shin tu legs par shes par bya ste /",
    "T03TD3814E:74b-32": "lhag par mos par bya la /",
    "T03TD3814E:74b-33": "bsam pas shin tu gtan la phab ste /",
    "T03TD3814E:74b-34": "goms pas zhi gnas kyi spyod pa la yang sbyar bar bya'o zhes bstan pa'i phyir /",
    "T03TD3814E:75a-0": "'jam dpal gzhan yang byang chub sems dpa' sems dpa' chen po byang chub sems dpa'i ting nge 'dzin la @75a * //",
    "T03TD3814E:75a-1": "zhes bya ba la sogs pa gsungs so //",
    "T03TD3814E:75a-2": "byang chub sems dpa'i ting nge 'dzin la zhes bya ba ni thams cad mkhyen pa'i ye shes su dbang bskur ba'i bye brag dang ldan pa la'o //",
    "T03TD3814E:75a-3": "de la thog ma nyid du slob pa ni spyod cing goms par byed pa'o //",
    "T03TD3814E:75a-4": "byang chub sems dpa'i ting nge 'dzin sgrub pa zhes bya ba ni thob par byed pa'o //",
    "T03TD3814E:75a-5": "ting nge 'dzin de'i 'bras bu bstan pa'i phyir /",
    "T03TD3814E:75a-6": "ting nge 'dzin gang la gnas nas zhes bya ba la sogs pa gsungs te /",
    "T03TD3814E:75a-7": "rnam par smin pa'i rnam par shes pa'i ye shes kyis phyogs bcu'i 'jig rten gyi khams thams cad na bzhugs pa'i sangs rgyas bcom ldan 'das thams cad snang bar 'gyur ba dang /",
    "T03TD3814E:75a-8": "de dag gi sangs rgyas kyi zhing yon tan sna tshogs kyi rnam pas brgyan pa thams cad kyang mthong bar 'dod pa dang /",
    "T03TD3814E:75a-9": "ji lta ji ltar de dag gi ming btags pa shes par 'dod pa dang /",
    "T03TD3814E:75a-10": "de dag la mchod pa bla na med pa zhes bya ba ni sgrub pa dang /",
    "T03TD3814E:75a-11": "rdzas dang /",
    "T03TD3814E:75a-12": "de bkod pa rnams kyis ji ltar dbang bskur ba'i byang chub sems dpa' rnams kyi mchod pa bsngags pa de ltar byed par 'dod pa dang /",
    "T03TD3814E:75a-13": "de dag gi chos bstan pa la 'jug pa ni rtogs par byed pa'o //",
    "T03TD3814E:75a-14": "mos par 'dod pas zhes bya ba ni nges par bye dpar 'dod pa'o //",
    "T03TD3814E:75a-15": "mi bslab pa'i tshul du shes rab kyi pha rol tu phyin pa 'di nyid la bslab par bya'o zhes bya ba la /",
    "T03TD3814E:75a-16": "nyid la zhes bya ba ni 'di kho na la tshul bzhin yid la byed pa so sor rtog pa la sogs pa'i rim gyis bslab pa kho na bya'o zhes gnyi gar nges par gzung bar bya'o //",
    "T03TD3814E:75a-17": "mi bslab pa'i tshul du zhes bya ba ni skye ba med pa 'di la bdag slob bo snyam du sems bskyed par mi bya'o zhes bya ba'i tha tshig go //",
    "T03TD3814E:75a-18": "de ni skye ba med pa 'di nyid zhi gnas dang lhag mthong gnyis kyi spyod yul dang gzugs brnyan yin no zhes nges par bya ba'i ched du /",
    "T03TD3814E:75a-19": "bcom ldan 'das ci'i slad du 'di la shes rab kyi pha rol tu phyin pa zhes bgyi zhes dris te /",
    "T03TD3814E:75a-20": "shes rab mchog tu gyur pa'i shes rab mchog nyid dang khyad par du gyur pa dang /",
    "T03TD3814E:75b-0": "dam pa nyid yin pa'i gtan tshigs gang yin zhe na lan du 'jam dpal ma skyes ma 'gags @75b pa'i phyir /",
    "T03TD3814E:75b-1": "de skad bya'o zhes gsungs te /",
    "T03TD3814E:75b-2": "de las gzhan mchog tu gyur pa'i gtan tshigs phyin ci ma log pa yod pa ma yin no //",
    "T03TD3814E:75b-3": "skye ba dang 'gag pa gnyis ni med bzhin du kun tu brtags pa yin pas log pa yin no //",
    "T03TD3814E:75b-4": "de 'di nyid gsal bar byed pa ni gzod ma nas zhi ba la sogs pa yin te /",
    "T03TD3814E:75b-5": "skye ba med pa dang 'gag pa med pa gang yin pa de ni gzod ma nas zhi ba dang 'byung ba med pa yin te /",
    "T03TD3814E:75b-6": "nges par 'byung ba med pa dang bya ba med pa yin te /",
    "T03TD3814E:75b-7": "byed pa med pa dang /",
    "T03TD3814E:75b-8": "de lta bu'i bdag nyid kyi dngos po med pa yin pa de'i phyir ro //",
    "T03TD3814E:75b-9": "bar gyi sgras rang bzhin gyis yongs su mya ngan las 'das pa la sogs pa gzung ngo //",
    "T03TD3814E:75b-10": "gang dngos po med pa de shes rab kyi pha rol tu phyin pa yin no zhes bya ba /",
    "T03TD3814E:75b-11": "skye ba med pa la sogs pa nas dngos po med pa la thug pa'i gtan tshigs kyi don de'i phyir na /",
    "T03TD3814E:75b-12": "mjug sdud pa ni 'jam dpal gtan tshigs de'i phyir shes rab kyi pha rol tu phyin pa yin no zhes gsungs so /",
    "T03TD3814E:75b-14": "// / bam po bdun pa ste tha ma'o //",
    "T03TD3814E:75b-15": "gang chos thams cad spyod yul ma yin pa de nyid byang chub sems dpa' sems dpa' chen po rnams kyi spyod yul yin te zhes gsungs pa la de nyid ces bya ba'i sgra ni nges par gzung ba'i phyir te /",
    "T03TD3814E:75b-16": "de nyid yin gyi gzhan byang chub sems dpa' rnams kyi spyod yul ma yin no //",
    "T03TD3814E:75b-17": "de ston par byed pa ni gang chos thams cad spyod yul ma yin pa zhes bya ba yin te /",
    "T03TD3814E:75b-18": "ma skyes pa'i phyir gzung bar bya ba med pa la shes pa dang /",
    "T03TD3814E:75b-19": "dmigs pa med pa yin no //",
    "T03TD3814E:75b-20": "dmigs pa med pa'i ye shes 'di la de'i ngang du gyur par spyod na byang chub sems dpa' sems dpa' chen po'i spyod yul la zhugs pa zhes bya ba ni rang gi yul la zhugs pa zhes bya ba yin no //",
    "T03TD3814E:75b-21": "'di lta ste /",
    "T03TD3814E:75b-22": "spyod yul ma yin pa thams cad du song ba nyid spyod yul yin no zhes gsungs pa ni 'di lta ste /",
    "T03TD3814E:75b-23": "spyod yul ma yin pa zhes bya ba ni spyod yul ma yin pa ni yul du byar med pa'o //",
    "T03TD3814E:75b-24": "thams cad du song ba ni spyod yul ma yin pa yin te /",
    "T03TD3814E:75b-25": "thams cad du song ba yod pas de thams cad du song ba yin te /",
    "T03TD3814E:75b-26": "chos thams cad kyi nang du song ba ni spyod yul ma yin pa'i phyir ro //",
    "T03TD3814E:76a-0": "@76a * // skye ba med pa ni spyod yul yin te /",
    "T03TD3814E:76a-1": "blo ldan rnams kyi spyod yul yin no //",
    "T03TD3814E:76a-2": "chos thams cad mi dmigs pa na byang chub sems dpa' rnams kyi spyod yul yin no zhes bstan pa yin no //",
    "T03TD3814E:76a-3": "de ci'i phyir zhe na zhes dogs pa la don de nyid gsal bar byed pa ni spyod yul 'di ni ma byas pa ste zhes bya ba yin te /",
    "T03TD3814E:76a-4": "'di ltar byang chub sems dpa' rnams kyi spyod yul 'di ni rgyu dang rkyen rnams kyis 'dus ma byas pa ste /",
    "T03TD3814E:76a-5": "de'i phyir chos thams cad du song ba 'di ni spyod yul ma yin pa zhes bya'o //",
    "T03TD3814E:76a-6": "de ltar spyod yul dang gzugs brnyan bstan nas /",
    "T03TD3814E:76a-7": "de la spyod pa bstan pa'i phyir ro //",
    "T03TD3814E:76a-8": "bcom ldan 'das gang la spyad na /",
    "T03TD3814E:76a-9": "byang chub sems dpa' sems dpa' chen po zhes bya ba la sogs pa gsungs so //",
    "T03TD3814E:76a-10": "de la lan ni 'jam dpal shes rab kyi pha rol tu phyin pa la spyad na zhes bya ba la sogs pa yin te /",
    "T03TD3814E:76a-11": "spyod pa'i ngang du gyur na /",
    "T03TD3814E:76a-12": "myur du mngon par rdzogs par byang chub par 'gyur gyi /",
    "T03TD3814E:76a-13": "'phral la spyod pa de ni myur du ma yin no zhes bya ba'i tha tshig go //",
    "T03TD3814E:76a-14": "'jam dpal bkod pa gcig pa zhes bya ba'i ting nge 'dzin yod de zhes bya ba la sogs pa ni 'di snyam du dgongs te /",
    "T03TD3814E:76a-15": "'dir skye ba med pa la bzod pa'i phyir bzod pa dang /",
    "T03TD3814E:76a-16": "skad cig ma phyi ma la mngon par 'dod pa'i phyir 'dod pa dang /",
    "T03TD3814E:76a-17": "de ltar bsam pa'i phyir blo dang /",
    "T03TD3814E:76a-18": "rgyun du rtog pa'i phyir tshol ba dang /",
    "T03TD3814E:76a-19": "mngon du rtog pa'i phyir lta ba dag gi mtshan nyid gal te shes rab yin du zin kyang /",
    "T03TD3814E:76a-20": "'on kyang de la skye ba med pa'i ting nge 'dzin spyod pa med par ni spyod pa'i bdag nyid la sogs pa'i shes rab kyi pha rol tu phyin pa la spyod pa'i rnam pa gang gis ni 'bras bu shin tu rnam par dag pa mngon par byang chub par gang gis 'gyur bar byed pa'i lhag pa'i shes rab kyi bslab pa rnam par dag par mi 'gyur ro //",
    "T03TD3814E:76a-21": "de bas na de brjod pa'i phyir /",
    "T03TD3814E:76a-22": "ting nge 'dzin de la spyod na byang chub sems dpa' sems dpa' chen po myur du zhes bya ba la sogs pa gsungs so //",
    "T03TD3814E:76a-23": "de dag gis ni zhi gnas dang lhag mthong gnyis ni myur du mngon par rdzogs par 'tshang rgya ba'i rgyu yin par bstan to //",
    "T03TD3814E:76a-24": "de nyid las sangs rgyas la bsnyen bkur bya ba dang /",
    "T03TD3814E:76b-0": "@76b sems can yongs su smin par bya ba dang /",
    "T03TD3814E:76b-1": "sangs rgyas kyi zhing rnam par dag pa dang /",
    "T03TD3814E:76b-2": "smon lam yongs su rdzogs pa la sogs pa'i yon tan yang 'grub par 'gyur ro //",
    "T03TD3814E:76b-3": "bkod pa gcig pa'i ting nge 'dzin yod de /",
    "T03TD3814E:76b-4": "ting nge 'dzin de la spyod na zhes bstan gyi /",
    "T03TD3814E:76b-5": "de la spyad pa'i rim pa ni ma gsungs te de'i phyir /",
    "T03TD3814E:76b-6": "bcom ldan 'das bkod pa gcig pa'i ting nge 'dzin de la /",
    "T03TD3814E:76b-7": "byang chub sems dpa' sems dpa' chen po ji ltar 'jug par bgyi zhes dris so //",
    "T03TD3814E:76b-8": "gdul bya rnams spro ba bskyed par bya ba'i phyir /",
    "T03TD3814E:76b-9": "ci'i slad du bkod pa gcig pa'i ting nge 'dzin zhes bgyi zhes sgra 'jug pa'i rgyu mtshan dris so //",
    "T03TD3814E:76b-10": "re zhig spyod pa'i yul bstan pa'i phyir /",
    "T03TD3814E:76b-11": "'jam dpal bkod pa gcig pa zhes bya ba 'di ni skye ba med pa'i tshig bla dgas so zhes gsungs te /",
    "T03TD3814E:76b-12": "gcig kho na yin gyi gnyis pa ni ma yin no //",
    "T03TD3814E:76b-13": "tshogs mang po rnams so sor bkod pa ni bkod pa zhes bya ste /",
    "T03TD3814E:76b-14": "dmag la sogs pa bkod pa bzhin no //",
    "T03TD3814E:76b-15": "gcig gis nus pa ma yin gyi /",
    "T03TD3814E:76b-16": "mang po tshogs pa so sor bkod pa ma 'khrugs par 'khod pa rnams kyis /",
    "T03TD3814E:76b-17": "dgos pa mang po sgrub par byed pa'i don gyi bkod pa dang chos mthun pa'i phyir ting nge 'dzin kho na bkod pa yin pas /",
    "T03TD3814E:76b-18": "bkod pa gcig kho na yin gyi gnyis ma yin no //",
    "T03TD3814E:76b-19": "gtan tshigs dris pa rnams gsal bar bya ba ni phyis bshad par bya'o //",
    "T03TD3814E:76b-20": "nyi khri lnga stong pa las kyang ting nge 'dzin 'di bcom ldan 'das kyis 'di skad du //",
    "T03TD3814E:76b-21": "de la bkod pa gcig pa zhes bya ba'i ting nge 'dzin gang zhe na /",
    "T03TD3814E:76b-22": "ting nge 'dzin gang la gnas nas /",
    "T03TD3814E:76b-23": "chos gang yang gnyis su mi mthong ba 'di ni bkod pa gcig pa'i ting nge 'dzin zhes bya'o zhes mdor bka' stsal to //",
    "T03TD3814E:76b-24": "bkod pa gcig pa'i ting nge 'dzin la 'jug par 'dod pa'i rigs kyi bu'am /",
    "T03TD3814E:76b-25": "rigs kyi bu mos thog ma nyid du shes rab kyi pha rol tu phyin pa yongs su dri bar bya dgos te zhes bya ba 'dis ni log par thos pa dang /",
    "T03TD3814E:76b-26": "log par zin pa la sogs pa sel bar byed la /",
    "T03TD3814E:76b-27": "dris pa yang dag par zin dang /",
    "T03TD3814E:76b-28": "'dor bar mi 'gyur ba'i phyir ro //",
    "T03TD3814E:76b-29": "de ltar shes rab kyis legs par dpyad /",
    "T03TD3814E:76b-30": "legs par bzung /",
    "T03TD3814E:76b-31": "legs par brtags /",
    "T03TD3814E:77a-0": "legs @77a * //",
    "T03TD3814E:77a-1": "par khang du chud par byas la /",
    "T03TD3814E:77a-2": "de nas de'i 'og tu bkod pa gcig pa'i ting nge 'dzin la 'jug par 'gyur te /",
    "T03TD3814E:77a-3": "de rnam par mi rtog pa'i gzugs brnyan ni ting nge 'dzin gyi spyod yul yin pa'i phyir ro //",
    "T03TD3814E:77a-4": "de ltar snga phyir nges pa ci'i phyir zhe na de'i phyir /",
    "T03TD3814E:77a-5": "'jam dpal skye ba med pa ni mi 'khrugs pa ste zhes gsungs te /",
    "T03TD3814E:77a-6": "'di ltar ting nge 'dzin gyi spyod yul skye ba med pa ni rnam par rtog pa dpyad pa'i bdag nyid kyi rlung gis mi 'khrugs te /",
    "T03TD3814E:77a-7": "ma g-yos pa yin la /",
    "T03TD3814E:77a-8": "shes rab kyi pha rol tu phyin pa'i spyod yul ni /",
    "T03TD3814E:77a-9": "rnam par rtog pa dang bcas pa yang yin te /",
    "T03TD3814E:77a-10": "dpyod par byed pa'i phyir ro //",
    "T03TD3814E:77a-11": "de yang ci'i phyir zhe na de'i phyir /",
    "T03TD3814E:77a-12": "dkrug tu mi rung zhes gsungs te /",
    "T03TD3814E:77a-13": "gzhan gyis dkrug par 'os pa ma yin pa ste /",
    "T03TD3814E:77a-14": "de bas na rtog pa dang bral ba'i phyir /",
    "T03TD3814E:77a-15": "dkrug tu mi rung ba'o //",
    "T03TD3814E:77a-16": "ci'i phyir rtog pa med ce na de'i phyir /",
    "T03TD3814E:77a-17": "dkrug par bya ba ma yin pa zhes gsungs te /",
    "T03TD3814E:77a-18": "dkrug par bya ba'i dngos po 'di la yod pa ma yin pas dkrug par bya ba ma yin pa'o //",
    "T03TD3814E:77a-19": "'di thams cad ji ltar 'thad ce na de'i phyir /",
    "T03TD3814E:77a-20": "bsam gyis mi khyab pa zhes gsungs te /",
    "T03TD3814E:77a-21": "sems par byed pas stong pa'i phyir ro //",
    "T03TD3814E:77a-22": "'di'i gtan tshigs ni bsam par mi bya ba yin te /",
    "T03TD3814E:77a-23": "bsam par bya ba dang bral ba'i phyir ro //",
    "T03TD3814E:77a-24": "bsam gyis mi lang ba yang yin te /",
    "T03TD3814E:77a-25": "sems par byed pa dang bral ba'i phyir ro //",
    "T03TD3814E:77a-26": "bden pa'i mal stan rnams bsten par bya zhes bya ba ni theg pa dman pa yin la byed pas dben pa'i mal stan bsnyen par bya ba yin te /",
    "T03TD3814E:77a-27": "le lo'i go skabs kyi gnas yin pa'i phyir ro //",
    "T03TD3814E:77a-28": "'du 'dzi med pa la dga' bar yang byas la zhes bya ba ni theg pa dman pa'i gtam byed pa'i 'du 'dzi med pa de la dga' ba 'di yin pas 'du 'dzi med pa la dga' ba'o //",
    "T03TD3814E:77a-29": "phyi dang nang gi mtshan ma sna tshogs 'du shes kyi rgyu yin pa thams cad yid la mi bya ba ni 'di bsnyems pa med pa de la de skad ces bya'o //",
    "T03TD3814E:77a-30": "des na yid la mi bya bar yang byas la zhes sbyar te /",
    "T03TD3814E:77a-31": "yang gi sgra ni bsdu ba'i phyir ro //",
    "T03TD3814E:77a-32": "skyil mo krung bcas te 'dug pa ni lus shin tu sbyangs pa dang /",
    "T03TD3814E:77a-33": "rjes su mthun pa'i phyir mnyam par 'jog pa'i rgyu yin no //",
    "T03TD3814E:77b-0": "de @77b bzhin gshegs pa zhes bya ba ni de'i lam dang rjes su mthun pa'i phyir ro //",
    "T03TD3814E:77b-1": "gcig yid la bya ba ni las dang po pa rnams kyi mi g-yeng ba'i rgyu yin pa'i phyir ro //",
    "T03TD3814E:77b-2": "chos thams cad kyang zhes bya ba ni phung po dang khams dang /",
    "T03TD3814E:77b-3": "skye mched so so'i skye bo la sogs pa'i rgyud la yod pa ni rnam par rtog pa'i gnas yin pa'i phyir dang de yang spang bar bya ba'i phyir ro //",
    "T03TD3814E:77b-4": "de yang mi dmigs pa'i tshul gyis yid la byed pa ni ji ltar sgo mtha' yas pa dang /",
    "T03TD3814E:77b-5": "nyi khri lta stong pa la sogs pa las sangs rgyas rjes su dran pa gsungs pa lta bu'o //",
    "T03TD3814E:77b-6": "chos thams cad bsgom pa 'di la yang sbyar ro //",
    "T03TD3814E:77b-7": "de'i ming yang gzung bar bya'o zhes bya ba ni yi ge mnyam pa nyid la 'jug par bya ba'i phyir te /",
    "T03TD3814E:77b-8": "ji skad du nyi khri lnga stong pa las /",
    "T03TD3814E:77b-9": "aa dang /",
    "T03TD3814E:77b-10": "ra dang /",
    "T03TD3814E:77b-11": "pa dang /",
    "T03TD3814E:77b-12": "tsa dang /",
    "T03TD3814E:77b-13": "na la sogs pa las /",
    "T03TD3814E:77b-14": "aa zhes bya ba ni chos thams cad kyi sgo yin te /",
    "T03TD3814E:77b-15": "thog ma nas ma skyes pa'i phyir ro ;",
    "T03TD3814E:77b-16": "ra ni rdul dang bral ba'i phyir ro zhes bya ba la sogs pa gsungs pa lta bu dang /",
    "T03TD3814E:77b-17": "de bzhin gshegs pa'i mtshan dran pas ji ltar rang smon pa'i 'bras bu thob par bya ba'i phyir yang yin te /",
    "T03TD3814E:77b-18": "ji ltar de bzhin gshegs pa sh'a kya thub pa 'di'i mtshan thos pa ni phyir mi ldog pa'i sa bon du gsungs pa lta bu'o //",
    "T03TD3814E:77b-19": "phyogs der mngon du bltas te 'dug par bya ba ni de bzhin gshegs pa'i 'od zer gyi rlung gi dkyil 'khor dang rjes su mthun par bya ba'i phyir ro //",
    "T03TD3814E:77b-20": "'o na de lta na de bzhin gshegs pa gzhan spangs par ji ltar mi 'gyur zhe na mi 'gyur te /",
    "T03TD3814E:77b-21": "de bzhin gshegs pa gcig de nyid yid la byas na gcig yid la byed par 'dod pa de nyid kyis 'das pa la sogs pa'i sangs rgyas rnams yid la byas par 'gyur ro //",
    "T03TD3814E:77b-22": "gtan tshigs su de bzhin gshegs pa nyid gcig pa'i phyir ro zhes gsungs te /",
    "T03TD3814E:77b-23": "chos nyid dbyer med pa'i phyir /",
    "T03TD3814E:77b-24": "de nyid rjes su dran pas gzhan rjes su dran pa yin no //",
    "T03TD3814E:77b-25": "de lta ma yin na gcig po yang rjes su dran par mi 'gyur ro //",
    "T03TD3814E:77b-26": "de ltar 'jug pa'i rim pa bshad nas /",
    "T03TD3814E:77b-27": "gtan tshigs gang gis bkod pa gcig pa'i ting nge 'dzin ces bya ba de bshad par 'dod pa'i phyir /",
    "T03TD3814E:78a-0": "'jam dpal ji ltar de bzhin @78a * //",
    "T03TD3814E:78a-1": "gshegs pa gcig gi zhes bya ba la sogs pa gsungs te /",
    "T03TD3814E:78a-2": "sangs rgyas kyi yon tan tshad med pa ni nam mkha' bzhin du tshad byar mi nus so //",
    "T03TD3814E:78a-3": "spobs pa tshad med pa ni chos bshad pa'i'o //",
    "T03TD3814E:78a-4": "de bzhin du 'jam dpal bkod pa gcig pa'i ting nge 'dzin gong du ji skad bshad pa lta bu thob nas bskyed nas so //",
    "T03TD3814E:78a-5": "skye ba med pa gcig gi zhes bya ba ni gcig gi sgra 'jug pa'i gtan tshigs su bstan to //",
    "T03TD3814E:78a-6": "chos kyi rnam grangs kyi bye brag tshad med pa zhes bya ba ni bkod pa'i sgra 'jug pa'i gtan tshigs yin par bstan to //",
    "T03TD3814E:78a-7": "'dir gang dag chud par 'gyur ba ni de bzhin gshegs pa dgra bcom pa yang dag par rdzogs pa'i sangs rgyas gzhan rnams kyis gang dag gsungs pa dang /",
    "T03TD3814E:78a-8": "ngas kyang gang bshad pa la kun dga' bos ji snyed yongs su gzung ba de snyed kyi bshad pa'i chos kyi rnam grangs kyi don dang tshig rnams mnyam par gzhag pa 'dir snang bar 'gyur ro //",
    "T03TD3814E:78a-9": "blo la snang ba yod par 'gyur ro //",
    "T03TD3814E:78a-10": "gzugs shes pa'i che ba nyid bstan nas spobs pa tshad med par gsungs pa de bstan pa'i phyir /",
    "T03TD3814E:78a-11": "bkod pa gcig pa'i ting nge 'dzin 'di bsgrubs pas /",
    "T03TD3814E:78a-12": "de'i tshe'i tshad ji tsam pa de snyed du gtan tshigs dang bcas pa'i chos ston pa rgyun mi 'chad par 'gyur ro zhes gsungs te /",
    "T03TD3814E:78a-13": "gtan tshigs dang bcas pa ni gtan tshigs 'thad pa dang bcas pa'i chos ston pa'i bar mi 'chad pa'o //",
    "T03TD3814E:78a-14": "gtan tshigs de dag gis ni gcig po de nyid bkod pa yin pas /",
    "T03TD3814E:78a-15": "bkod pa gcig pa'i ting nge 'dzin zhes bya'o//",
    "T03TD3814E:78a-16": "bstan ma thag pa'i don gnyis po de'i dpe bstan pa rtsom pa'i phyir /",
    "T03TD3814E:78a-17": "'jam dpal de la byang chub sems dpa'i theg pa kha cig 'di snyam du zhes bya ba la sogs pa gsungs te /",
    "T03TD3814E:78a-18": "kha cig ces bya ba ni yon tan 'dod pa'o //",
    "T03TD3814E:78a-19": "'di snyam du zhes bya ba ni rnam par rtog pa'o //",
    "T03TD3814E:78a-20": "yon tan las bkod pa gcig pa'i ting nge 'dzin du gzhag pa 'di gang yin snyam du sems na de dag la 'di skad ces re zhig ces bya ba ni rim pa ston to //",
    "T03TD3814E:78a-21": "yon tan bsam du med pa gang yin pa de ni yon tan bsam gyis mi khyab pa ste ting nge 'dzin la bya'o //",
    "T03TD3814E:78b-0": "de yongs su bsgrags pa ni gang gis sam @78b gang du bshad pa gang yin pa ste /",
    "T03TD3814E:78b-1": "yon tan bsam gyis mi khyab pa yongs su bsgrags pa ste /",
    "T03TD3814E:78b-2": "gang du bstan pa byas pa'o //",
    "T03TD3814E:78b-3": "'di zhes bya ba ni gong du bstan pa'o //",
    "T03TD3814E:78b-4": "de yang dag par zung la long la yid la zhog shig / sbyor ba'i tshul la gus pas rtag tu bsten cing 'dug shig dang ji lta ji ltar yang dag par blangs te zhes bya ba la sogs pa ni yang dag par blangs te 'dug shig dang //",
    "T03TD3814E:78b-5": "ting nge 'dzin gyi yon tan mthong bar 'gyur gyi zhes bya ba yin no //",
    "T03TD3814E:78b-6": "ji skad bstan pa'i tshul gyis zhes bya ba ni gong du shes rab kyi pha rol tu phyin pa yongs su dris pa la sogs pa dang /",
    "T03TD3814E:78b-7": "'phags pa'i gsung shin tu thob pa dang ma 'dres par gnas pa de dag gi bya ba yin no //",
    "T03TD3814E:78b-8": "zhum pa med par gyis shig ces bya ba ni cung zad tsam gyis chog par 'dzin pa yongs su spang ba'o //",
    "T03TD3814E:78b-9": "des ni zhi gnas dang lhag mthong dang de gnyi ga'i gags su gyur pa yongs su spongs la 'dug shig par bstan to //",
    "T03TD3814E:78b-10": "spyod yul la bar chad byed pa mi mthun pa'i phyogs su gyur ba'i lta ba spang ba'i phyir /",
    "T03TD3814E:78b-11": "ting nge 'dzin 'di ni dmigs pa'i lta ba can dag dang zhes bya ba la sogs pa gsungs te /",
    "T03TD3814E:78b-12": "dmigs pa ni gzung ba dang 'dzin pa gnyis so //",
    "T03TD3814E:78b-13": "dngos po ni dngos po yod pa yin no zhes bya bar ro //",
    "T03TD3814E:78b-14": "yod pa ni 'byung ba dang 'jig pa yod do zhes bya ba ste /",
    "T03TD3814E:78b-15": "de ltar lta zhing 'dzin pa gang yin pa de dag gis bsgrub par mi nus so //",
    "T03TD3814E:78b-16": "ting nge 'dzin gyi yon tan mthong ba'i rim pa'i dpe bstan pa'i phyir /",
    "T03TD3814E:78b-17": "'jam dpal 'di lta ste /",
    "T03TD3814E:78b-18": "dper na /",
    "T03TD3814E:78b-19": "mi zhig la nor bu rin thang med pa'i nor bu rin po che byi dor ma byas pa zhes bya ba la sogs pa gsungs te /",
    "T03TD3814E:78b-20": "nor bu rin po che rin thang med pa dang /",
    "T03TD3814E:78b-21": "byi dor ma byas pa zhes bya ba ni dpe yin te mtha' dag gsal bas bstan mi dgos so //",
    "T03TD3814E:78b-22": "de bzhin du 'jam dpal ji lta ji ltar rigs kyi bu 'am rigs kyi bu mo de ting nge 'dzin la mnyam par 'jog pa dang /",
    "T03TD3814E:78b-23": "'dug pa de lta de ltar ting nge 'dzin 'di'i yon tan mthong bar 'gyur ro zhes gsungs pa la ji lta ji ltar zhes bya ba ni lan mang du byed pa bstan pa yin te /",
    "T03TD3814E:79a-0": "'di ltar lus dang sems shin tu sbyangs pa ma thob pa lhag @79a * //",
    "T03TD3814E:79a-1": "par mos pa dang ldan pa ni zhi gnas dang rjes su mthun pa yin gyi zhi gnas ma yin no //",
    "T03TD3814E:79a-2": "lhag mthong ni rnam pa gsum ste /",
    "T03TD3814E:79a-3": "mtshan ma las byung ba dang tshol ba pa dang so sor rtog pa pa'o //",
    "T03TD3814E:79a-4": "sems de dang /",
    "T03TD3814E:79a-5": "bar chad med par rjes su 'brang ba'i zhi gnas kyang rnam pa gsum dang bsam gtan dang /",
    "T03TD3814E:79a-6": "gzugs med pa'i snyoms par 'jug pa'i bye brag gis rnam pa brgyad dang /",
    "T03TD3814E:79a-7": "byams pa la sogs pa tshad med pa dang ldan pas kyang rnam pa bzhi'o //",
    "T03TD3814E:79a-8": "de bas na de'i phyir ji lta ji ltar zhes bya ba 'di gsungs so //",
    "T03TD3814E:79a-9": "'jug pa zhes bya ba ni sa dang po la bya'o //",
    "T03TD3814E:79a-10": "de lta de ltar ting nge 'dzin 'di'i yon tan mthong bar 'gyur ro zhes bya ba ni bdag nyid kyis so //",
    "T03TD3814E:79a-11": "spobs pa rgyun mi 'chad pa dpag tu med pa'i dpe bstan pa'i phyir /",
    "T03TD3814E:79a-12": "'jam dpal 'di lta ste /",
    "T03TD3814E:79a-13": "dper na nyi ma'i dkyil 'khor gyi 'od zer gyis zhes bya ba la sogs pa gsungs te /",
    "T03TD3814E:79a-14": "dkyil 'khor gyi mtha' dag kyang 'dzam bu'i gling la sogs pa'i mtha' yan chad 'od zer dag gis gsal bar ma gyur pa snang bar ma gyur pa med do //",
    "T03TD3814E:79a-15": "'jam dpal de bzhin du bkod pa gcig pa'i ting nge 'dzin la brten cing zhugs nas zhes bya ba la brten pa 'di ni mos pas spyod pa'i sa'i tshe'o //",
    "T03TD3814E:79a-16": "zhugs pa ni mthong ba'i lam gyi tshe'o //",
    "T03TD3814E:79a-17": "rnyed pa ni sa gsum gyi tshe ste /",
    "T03TD3814E:79a-18": "'od byed pa'i tshe ting nge 'dzin thob par rnam par 'jog pa'i phyir ro //",
    "T03TD3814E:79a-19": "de shes rab kyi pha rol tu phyin par bstan pa ma yin pa'i chos gang yang bstan pa yod pa ma yin no //",
    "T03TD3814E:79a-20": "gang la las 'di bzhin du shes na rtogs na /",
    "T03TD3814E:79a-21": "des skye ba med pa dang /",
    "T03TD3814E:79a-22": "ma skyes pa dang /",
    "T03TD3814E:79a-23": "'gal zhing mi mthun par gyur ba'i chos gang yang mi mthong ngo //",
    "T03TD3814E:79a-24": "skye ba med pa nyid du gcig pa'i dpe ni /",
    "T03TD3814E:79a-25": "'jam dpal 'di lta ste /",
    "T03TD3814E:79a-26": "dper na rgya mtsho chen po'i phyogs bzhi nas zhes bya ba la sogs pa yin no //",
    "T03TD3814E:79a-27": "de bzhin du byang chub sems dpa'i rigs la sogs pa rigs ma nges pa la thug pa sems can gyi rigs bzhi po phyogs bzhi dang 'dra ba rnams la /",
    "T03TD3814E:79a-28": "ngas chos gang ci bstan pa de dag thams cad 'di lta ste /",
    "T03TD3814E:79a-29": "skye ba med pa'i ro dang dngos po med pa'i ro kho nar gcig pa yin na /",
    "T03TD3814E:79b-0": "sems can rnams kyi bsam pa tha dad pa'i dbang gis tha dad par @79b zin to zhes dgongs pa'o //",
    "T03TD3814E:79b-1": "bcom ldan 'das kyis chos ston pa 'dir skabs ma yin pa ma yin nam /",
    "T03TD3814E:79b-2": "'dir ci'i phyir bstan zhe na /",
    "T03TD3814E:79b-3": "bden te bkod pa gcig pa'i ting nge 'dzin thob pa'i byang chub sems dpa' kho na'i gleng ba bstan par bya ba yin la /",
    "T03TD3814E:79b-4": "de yang de bzhin gshegs pas 'chad pa ting nge 'dzin de las byung ba dang tha mi dad do zhes bstan pa'i phyir de bzhin gshegs pas 'chad pa bstan pa nyes pa med do //",
    "T03TD3814E:79b-5": "de bas na dpe gong mas bye brag tu byas pa'i de bzhin gshegs pa yang 'dir dpe yin no //",
    "T03TD3814E:79b-6": "de nyid kyi phyir don kyang gnyis su sbyar ba yin te /",
    "T03TD3814E:79b-7": "'jam dpal rigs kyi bu ting nge 'dzin 'di la gnas pa de yang chos gang dang gang ston par 'gyur ba de thams cad ro gcig pa kho na ston par 'gyur te /",
    "T03TD3814E:79b-8": "'di lta ste /",
    "T03TD3814E:79b-9": "skye ba med pa'i ro kho na dang /",
    "T03TD3814E:79b-10": "dngos po med pa'i ro kho na zhes bya ba la /",
    "T03TD3814E:79b-11": "rgya mtsho la chu len pa'i skyes bu bzhin du rigs kyi bu ting nge 'dzin 'di la gnas pa de yang chos gang dang gang ston pa de thams cad skye ba med pa dang /",
    "T03TD3814E:79b-12": "dngos po med par ro gcig pa kho na ston pa yin gyi gzhan ma yin no //",
    "T03TD3814E:79b-13": "'jam dpal de bzhin du rigs kyi bu ting nge 'dzin 'di la gnas nas gang ci ston pa de thams cad kyang ma skyes pa dang /",
    "T03TD3814E:79b-14": "skye ba med pa dang /",
    "T03TD3814E:79b-15": "dngos po med pa kho na ston par gyur ro zhes bya ba la /",
    "T03TD3814E:79b-16": "de bzhin du zhes bya ba ni rigs kyi bu de de bzhin gshegs pa bzhin du yin te /",
    "T03TD3814E:79b-17": "thabs gcig pa dang 'bras bu gcig pa'i phyir ro //",
    "T03TD3814E:79b-18": "ting nge 'dzin 'di la gnas nas gang ci ston pa de thams cad kyang de bzhin gshegs pa ston pa mdzad pa bzhin du /",
    "T03TD3814E:79b-19": "ma skyes pa dang skye ba med pa dang dngos po med pa ston pa yin no //",
    "T03TD3814E:79b-20": "de bas na de lta bu'i rnam pa ma skyes pa dang /",
    "T03TD3814E:79b-21": "skye ba med pa dang /",
    "T03TD3814E:79b-22": "dngos po med pa kho na zhes bya ba la /",
    "T03TD3814E:79b-23": "de kho na zhes bya ba ni de bzhin du zhes bya ba'i don yin no //",
    "T03TD3814E:79b-24": "ting nge 'dzin spyod pas myur du byang chub bar 'gyur ba'i skabs bsdu ba'i phyir /",
    "T03TD3814E:79b-25": "'jam dpal gzhan yang ting nge 'dzin thob pa'i zhes bya ba la sogs pa gsungs so //",
    "T03TD3814E:79b-26": "myur du byang chub kyi phyogs kyi chos rnams zhes bya ba ni dran pa nye bar gzhag pa la sogs pa'o //",
    "T03TD3814E:80a-0": "ting nge 'dzin la ji ltar 'jug par bya @80a * //",
    "T03TD3814E:80a-1": "ba dang de'i bsngags pa ni bstan zin to //",
    "T03TD3814E:80a-2": "shes rab kyi pha rol tu phyin pa de la spyod pa'i bzod pa rnam pa gsum ste /",
    "T03TD3814E:80a-3": "sgra'i rjes su 'gro ba dang bsams pa las byung ba dang bsgoms pa las byung ba'o //",
    "T03TD3814E:80a-4": "de la sgra'i rjes su 'gro ba'i bzod pa bstan pa'i phyir /",
    "T03TD3814E:80a-5": "'jam dpal gzhan yang byang chub sems dpa' sems dpa' chen pos gang gi tshe bdag gi dbyings nas chos kyi dbyings kyi bar du zhes bya ba la sogs pa gsungs te /",
    "T03TD3814E:80a-6": "gang gi tshe zhes bya ba ni thos pa'i shes pa'i tshe'o //",
    "T03TD3814E:80a-7": "bdag gi dbyings zhes bya ba ni bdag gi rang gi ngo bo la bya ste /",
    "T03TD3814E:80a-8": "mi mthong ba zhes bya ba 'di dang sbyar bar bya'o //",
    "T03TD3814E:80a-9": "bar gyi sgras bsam gyis mi khyab pa'i dbyings dang kun tu 'byung ba med pa'i dbyings la sogs pa bsdu'o //",
    "T03TD3814E:80a-10": "chos kyi dbyings skye bar mi mthong 'gag par mi mthong zhes bya bar sbyar ro //",
    "T03TD3814E:80a-11": "de lta bu'i bzod pa can gyi byang chub sems dpa' sems dpa' chen po yang zhes bya ba la /",
    "T03TD3814E:80a-12": "'di la de lta bu'i bzod pa'i ngo bo yod pas de lta bu'i bzod pa can no //",
    "T03TD3814E:80a-13": "yang gi sgras sngar smos pa'i bkod pa gcig pa'i ting nge 'dzin thob pa nyi tsher ma zad kyi 'on kyang de lta bu'i bzod pa can yang myur du mngon par rdzogs par 'tshang rgya'o //",
    "T03TD3814E:80a-14": "bsams pa las byung ba'i bzod pa bstan pa'i phyir /",
    "T03TD3814E:80a-15": "bla na med pa yang dag par rdzogs pa'i byang chub la gang yang mi sems pa dang byang chub sems dpa'i chos rnams la mi sems pa'i rigs kyi bu de bzod pa lta bu can dang zhes gsungs te /",
    "T03TD3814E:80a-16": "gtso bo yin pa'i phyir /",
    "T03TD3814E:80a-17": "'bras bur gyur pa bla na med pa yang dag par rdzogs pa'i byang chub la gang yang mi sems pa ni chos thams cad ma skyes pa'i phyir /",
    "T03TD3814E:80a-18": "bsam par bya ba dang sems par byed pa dang /",
    "T03TD3814E:80a-19": "sems pa rnams mi dmigs pa'i phyir ro //",
    "T03TD3814E:80a-20": "byang chub sems dpa'i chos rnams la zhes bya ba ni sa dang pha rol tu phyin pa dang tshad med pa la sogs pa yang dag par rdzogs pa'i byang chub kyi rgyur gyur pa rnams te /",
    "T03TD3814E:80a-21": "de la gang yang mi sems pa zhes bya bar rig par bya'o //",
    "T03TD3814E:80a-22": "rgyu dang 'bras bur gyur pa la mi sems pa'i ngang tshul can de lta bu de ni bsams pa las byung ba'i bzod pa yin te /",
    "T03TD3814E:80b-0": "myur du @80b mngon par rdzogs par 'tshang rgya bar 'gyur ro zhes 'og nas 'byung ba dang sbyar ro //",
    "T03TD3814E:80b-1": "bsgoms pa'i rjes su mthun pa'i bzod pa bstan pa'i phyir byang chub ni sangs rgyas nyid kyi phyir thob par byed pa nyid ma yin zhes gsungs te /",
    "T03TD3814E:80b-2": "nyid kyi sgra ni nges par gzung ba yin te /",
    "T03TD3814E:80b-3": "bstan zin pa'i mtshan nyid byang chub ni sangs rgyas nyid kyi phyir /",
    "T03TD3814E:80b-4": "sangs rgyas kyi ngo bo'i phyir thob par byed pa ma yin no //",
    "T03TD3814E:80b-5": "de lta bu yang bzod pa 'di yin te /",
    "T03TD3814E:80b-6": "rigs kyi bu de ni myur du bla na med pa yang dag par rdzogs pa'i byang chub tu 'gyur bar brjod do zhes 'byung ba la /",
    "T03TD3814E:80b-7": "de lta bu yang bsgoms pa'i rjes su mthun pa'i bzod pa gang yin pa 'di yin te zhes sbyar te /",
    "T03TD3814E:80b-8": "gang zhes bya ba dang de zhes bya ba ni rtag tu 'brel pa'i phyir ro //",
    "T03TD3814E:80b-9": "rigs kyi bu de ni myur zhing mgyogs par brjod do //",
    "T03TD3814E:80b-10": "lung ston to //",
    "T03TD3814E:80b-11": "yul gang du myur zhes de'i phyir /",
    "T03TD3814E:80b-12": "bla na med pa yang dag par rdzogs pa'i byang chub tu 'gyur bar zhes gsungs so //",
    "T03TD3814E:80b-13": "don de lta bu la mos pa dang /",
    "T03TD3814E:80b-14": "zhum pa med pa yang byang chub par 'gyur bar bstan pa'i phyir /",
    "T03TD3814E:80b-15": "chos thams cad ni sangs rgyas kyi chos so zhes su de ltar mos shing zhes bya ba la sogs pa gsungs te /",
    "T03TD3814E:80b-16": "chos thams cad ni so so'i skye bo la sogs pa'i chos so //",
    "T03TD3814E:80b-17": "sangs rgyas kyi chos ni stobs dang mi 'jigs pa la sogs pa'o //",
    "T03TD3814E:80b-18": "su de ltar tha dad pa med pa nyid du mos shing zhum par mi 'gyur sems dman par mi 'gyur ba de yang bla na med pa yang dag par rdzogs pa'i byang chub las phyir mi ldog par nges par 'gro bar ngas bshad de ;",
    "T03TD3814E:80b-19": "de'i sa bon mos pa'i bye brag dang ldan pa'i phyir ro //",
    "T03TD3814E:80b-20": "gang gis bstan pa 'di'i don thos nas rmongs par mi 'gyur /",
    "T03TD3814E:80b-21": "gti mug par mi 'gyur /",
    "T03TD3814E:80b-22": "yin nam ma yin zhes the tshom za zhing so ma nyi za bar mi 'gyur ba de yang sangs rgyas kyi chos thams cad dang mi 'bral zhing ldan par brjod par bya'o //",
    "T03TD3814E:80b-23": "shes rab kyi pha rol tu phyin pa'i spyod pa dang /",
    "T03TD3814E:80b-24": "ting nge 'dzin gyi spyod pas yang dag par byang chub pa 'thob par de skad ces bka' stsal te bstan pa dang /",
    "T03TD3814E:80b-25": "rgyu dang 'bras bu'i dngos po don dam par rnam par rtog pa bsal ba'i phyir /",
    "T03TD3814E:81a-0": "bcom ldan 'das myur du bla na med pa @81a * //",
    "T03TD3814E:81a-1": "yang dag par rdzogs pa'i byang chub rgyu las zhes bya ba la sogs pa zhus so //",
    "T03TD3814E:81a-2": "'jam dpal de ni ma yin te zhes bya ba la sogs pa ni lan yin te /",
    "T03TD3814E:81a-3": "byang chub la rgyu dang 'bras bu'i dngos po bkag pa yin no //",
    "T03TD3814E:81a-4": "de ci'i phyir zhan zhes dogs pa la 'dir 'chad pa ni skye ba med pa dang ;",
    "T03TD3814E:81a-5": "dngos po med pa ni zhes bya ba la sogs pa gsungs te /",
    "T03TD3814E:81a-6": "skye ba med pa 'am /",
    "T03TD3814E:81a-7": "dngos po med pa ni 'bras bu gang gi yang rgyu ma yin zhing /",
    "T03TD3814E:81a-8": "rgyu las nges par 'byung ba'i 'bras bu gang yang med do //",
    "T03TD3814E:81a-9": "'o na shes rab kyi pha rol tu phyin pa dang /",
    "T03TD3814E:81a-10": "ting nge 'dzin gyi spyod pas myur du mngon par rdzogs par 'tshang rgya bar gsungs pa ma yin nam /",
    "T03TD3814E:81a-11": "des na sangs rgyas kyi mdzad pa mtha' dag sgrub pa'i rgyu dang 'bras bu med pa ni mi rigs so snyam nas /",
    "T03TD3814E:81a-12": "de ci'i phyir zhen zhes dris so //",
    "T03TD3814E:81a-13": "lan ni chos thams cad ma skyes pa'i phyir ro zhes bya ba yin te /",
    "T03TD3814E:81a-14": "zhi gnas dang lhag mthong bsgom pa dang /",
    "T03TD3814E:81a-15": "des shin tu rnam par dag pa'i sangs rgyas nyid dang /",
    "T03TD3814E:81a-16": "de'i mdzad pa 'gro ba zhi ba la sogs pa lta ga la yod ces dgongs pa'o //",
    "T03TD3814E:81a-17": "'dis ni don dam pa med pa'i byang chub ni nam mkha' bzhin du mtshan nyid med pa la rgyu dang 'bras bu dang ldan pa mi rigs so //",
    "T03TD3814E:81a-18": "'jam dpal de lta bas na /",
    "T03TD3814E:81a-19": "rigs kyi bu 'am /",
    "T03TD3814E:81a-20": "rigs kyi bu mo gang gis bstan pa 'di thos nas nur bar mi 'gyur ba zhes bya ba la sogs pa ni mjug sdud pa yin no //",
    "T03TD3814E:81a-21": "'jam dpal de lta bas na dge slong ngam dge slong ma 'am zhes bya ba la sogs pa ni ston pas rjes su gzung ba yin no //",
    "T03TD3814E:81a-22": "zhum par mi 'gyur ba nas nur ba'i bar du mi 'gyur ba zhes bya ba la /",
    "T03TD3814E:81a-23": "bar du zhes bya ba'i sgras ni sam nyi za ba dang rmongs par mi 'gyur ba bsdu'o //",
    "T03TD3814E:81a-24": "nur bar mi 'gyur ba ni bshad zin to //",
    "T03TD3814E:81a-25": "bar du gcod pa 'di dag spangs shing sgrub pa gang dag la /",
    "T03TD3814E:81a-26": "sangs rgyas kyis rjes su gzung ba med par mi 'grub po zhes bstan pa'i phyir /",
    "T03TD3814E:81a-27": "de dag ni nga la skyabs su song ba'o zhes gsungs te /",
    "T03TD3814E:81a-28": "skyabs su dong ba kho na yin pa de bas na ngas bskyab bar 'os pa yin no zhes bya ba yin no //",
    "T03TD3814E:81a-29": "de dag ni nga'i rjes su rab tu byung ba'o zhes bya ba la /",
    "T03TD3814E:81a-30": "rjes su zhes bya ba'i sgra ni 'dra ba'i don yin pa'i phyir /",
    "T03TD3814E:81b-0": "nga dang 'dra @81b bar rab tu byung ba 'am /",
    "T03TD3814E:81b-1": "nga dang 'dra bar byed pa ni rab tu byung ba yin no //",
    "T03TD3814E:81b-2": "de bas na de dag gi ston pa ni nga yin te /",
    "T03TD3814E:81b-3": "de dag ni ngas bstan pa'i snod du gyur pa yin te /",
    "T03TD3814E:81b-4": "skyabs su 'gro ba dang /",
    "T03TD3814E:81b-5": "rab tu 'byung ba dang /",
    "T03TD3814E:81b-6": "ston par gyur pas chos nyan pa dang /",
    "T03TD3814E:81b-7": "mos pa la sogs pa 'grub par 'gyur pa'i las bskyed par 'gyur ba dang /",
    "T03TD3814E:81b-8": "yongs su smin pa la sogs pa ngas de dag la byas pa yin no zhes bstan pa yin no //",
    "T03TD3814E:81b-9": "des na de dag la sangs rgyas kyis rjes su gzung ba ni 'bras bu med pa ma yin no zhes bstan te /",
    "T03TD3814E:81b-10": "sangs rgyas rnams kyi phrin las 'bras bu med pa ma yin pa'i phyir ro //",
    "T03TD3814E:81b-11": "de nyid kyi phyir /",
    "T03TD3814E:81b-12": "ye shes kyi phyag rgya las /",
    "T03TD3814E:81b-13": "sangs rgyas rnams kyis sems bskyed pa bsgrubs pa'i byang chub sems dpa' rnams ni dmu rgod ma yin par gsungs so //",
    "T03TD3814E:81b-14": "byang chub sems dpa'i bslab pa bsgrub pa'i phyir /",
    "T03TD3814E:81b-15": "gong du shes rab kyi pha rol tu phyin pa 'di nyid la bsgrub par bya'o zhes gsungs pa der yang 'di nyid la bslab par bya ba kho na yin no zhes gnyi ga nges par gzung ba bstan la /",
    "T03TD3814E:81b-16": "de la snga mas ni bslab pa gzhan las ldog cing /",
    "T03TD3814E:81b-17": "shes rab kyi pha rol tu phyin pa la bslab pa dang ldan pa'i don yin no //",
    "T03TD3814E:81b-18": "de bas na rjes su 'gro ba ni yon tan rnams kyis bstan to //",
    "T03TD3814E:81b-19": "gnyis pa ni bslab pa ma yin pa las ldog pa tsam las dgongs pa yin te /",
    "T03TD3814E:81b-20": "ldog pa ni skyon rnams kyis bstan pa'i phyir /",
    "T03TD3814E:81b-21": "'jam dpal rigs kyi bu 'am /",
    "T03TD3814E:81b-22": "rigs kyi bu mo gang shes rab kyi pha rol tu phyin pa zab mo 'di la mi slob pa de zhes bya ba la sogs pa gsungs te /",
    "T03TD3814E:81b-23": "shes rab kyi pha rol tu phyin pa mi slob pa de ni byang chub sems dpa'i bslab pa gsum lhag pa'i tshul khrims dang /",
    "T03TD3814E:81b-24": "lhag pa'i sems dang /",
    "T03TD3814E:81b-25": "lhag pa'i shes rab kyi mtshan nyid pha rol tu phyin pa drug gi bdag nyid la mi slob pa yin no //",
    "T03TD3814E:81b-26": "'di skad du /",
    "T03TD3814E:81b-27": "bslab pa'i dngos po drug de dag //",
    "T03TD3814E:81b-28": "snga ma snga ma rgyu dag yin //",
    "T03TD3814E:81b-29": "sbyin dang tshul khrims bzod pa dang //",
    "T03TD3814E:81b-30": "brtson 'grus bsam gtan shes rab rnams //",
    "T03TD3814E:81b-31": "lhag pa'i tshul khrims snga ma gsum //",
    "T03TD3814E:81b-32": "brtson 'grus kun tu 'gro bar 'dod //",
    "T03TD3814E:81b-33": "lhag sems lhag pa'i shes rab ni //",
    "T03TD3814E:81b-34": "bsam gtan shes rab go rims bzhin //",
    "T03TD3814E:82a-0": "bsod @82a * //",
    "T03TD3814E:82a-1": "nams ye shes tshogs dang ni //",
    "T03TD3814E:82a-2": "dang po gsum dang tha ma yin //",
    "T03TD3814E:82a-3": "'di la kun tu 'gro ba ni //",
    "T03TD3814E:82a-4": "bsam gtan brtson 'grus bcas par brjod //",
    "T03TD3814E:82a-5": "sems can rjes su gzung ba dang //",
    "T03TD3814E:82a-6": "nyon mongs gnyen po gsum tshan gnyis //",
    "T03TD3814E:82a-7": "'di dag nyid kyi grogs yin phyir//",
    "T03TD3814E:82a-8": "thabs la sogs pa rnam pa bzhi //",
    "T03TD3814E:82a-9": "zhes gsungs so //",
    "T03TD3814E:82a-10": "shes rab kyi pha rol tu phyin pa med par ni sbyin pa la sogs pa sgro 'dogs pa bskyed pa'i phyir ldog pa nyid yin gyi /",
    "T03TD3814E:82a-11": "pha rol tu phyin pa nyid ma yin no //",
    "T03TD3814E:82a-12": "pha rol tu phyin pa ma yin na yang byang chub sems dpa'i bslab pa nyid ma yin pas shes rab kyi pha rol tu phyin pa 'di la mi slob na byang chub sems dpa'i bslab pa len pa'i dbang mdzad pa sangs rgyas byang chub sems dpa' rnams kyi thugs bslus pa dang /",
    "T03TD3814E:82a-13": "sdug bsngal ba'i sems can gyi tshogs mtha' med pa dag dbugs phyung ba yang bslus pa'i skyon du 'gyur ro //",
    "T03TD3814E:82a-14": "dpe ni rtogs par sla'o //",
    "T03TD3814E:82a-15": "de bzhin du byang chub sems dpa' sems dpa' chen po rnams kyi dge ba'i chos 'jig rten ba 'am /",
    "T03TD3814E:82a-16": "'jig rten las 'das pa pha rol tu phyin pas yongs su zin pa /",
    "T03TD3814E:82a-17": "gang ci yang rung ba de dag thams cad skye ba med pa'i rnam pa goms par bya ste /",
    "T03TD3814E:82a-18": "shes rab kyi pha rol tu phyin pas yongs su zin na /",
    "T03TD3814E:82a-19": "'phel zhing rgyas pa ste /",
    "T03TD3814E:82a-20": "rgyun 'phel ba dang /",
    "T03TD3814E:82a-21": "yangs pa rgya che ba dang /",
    "T03TD3814E:82a-22": "mi zad pa nyid du 'gyur te /",
    "T03TD3814E:82a-23": "mngon par 'dod pa'i 'bras bu bla na med pa yang dag par rdzogs pa'i byang chub las slu bar mi byed do //",
    "T03TD3814E:82a-24": "de bas na rdzogs pa'i byang chub 'dod pas shes rab kyi pha rol tu phyin pa nyid la gus pas bsten par bya ba yin no //",
    "T03TD3814E:82a-25": "smon lam yongs su bzung ba med par dam pa'i chos nyan pa dang /",
    "T03TD3814E:82a-26": "lhag par mos pa dang /",
    "T03TD3814E:82a-27": "sangs rgyas nyid du 'gyur ba'i bar du med pas na /",
    "T03TD3814E:82a-28": "gdul bya rnams smon lam 'debs su gzhug pa'i phyir zhus pa /",
    "T03TD3814E:82a-29": "bcom ldan 'das shes rab kyi pha rol tu phyin pa'i bstan pa gang lags pa'i zhes bya ba la sogs pa gsungs so //",
    "T03TD3814E:82a-30": "lan ni 'jam dpal gang gis shes rab kyi pha rol tu phyin pa bstan pa 'di da ltar gyi tshe la thob nas zhes bya ba la sogs pa yin te /",
    "T03TD3814E:82b-0": "da ltar gyi tshe 'di la skye ba med @82b par bstan pa 'di thos nas /",
    "T03TD3814E:82b-1": "bdag tshe 'di brjes nas kyang /",
    "T03TD3814E:82b-2": "tshe 'phos nas tshe gzhan gyi tshe na yang /",
    "T03TD3814E:82b-3": "shes rab kyi pha rol tu phyin pa bstan pa 'di nyan to zhes smon lam btab pa de dag ni phyis nyan pa nas sgom par byed pa'i bar du 'gyur ro //",
    "T03TD3814E:82b-4": "bar du zhes bya ba'i sgras ni lhag par mos pa la sogs pa gsungs so //",
    "T03TD3814E:82b-5": "mi sgom pa'i tshul gyis zhes bya ba ni mi rtog pa'i tshul gyis so //",
    "T03TD3814E:82b-6": "'jam dpal gang dag shes rab kyi pha rol tu phyin pa zab mo 'di thos te thos pa kho nas kyang zhes bya ba la /",
    "T03TD3814E:82b-7": "khon zhes bya ba ni nges par gzung ba'i phyir /",
    "T03TD3814E:82b-8": "thos pa kho nas mgu ba yangs pa thob pa ni yid bde ba thob pa'o //",
    "T03TD3814E:82b-9": "dga' ba yid dga' ba gzengs mtho ba thob pa de dag ni dge ba'i rtsa ba chung bar nga mi 'chad do //",
    "T03TD3814E:82b-10": "shes rab kyi pha rol tu phyin pa'i spyod pa bstan zin to //",
    "T03TD3814E:82b-11": "dbang po rnon po'i gang zag mngon du 'ongs pa'i dbang du byas pa rdzogs nas /",
    "T03TD3814E:82b-12": "da ni gang zag dbang po rnon po ma yin pa dang /",
    "T03TD3814E:82b-13": "de'i tshe mngon du 'ongs pa ma yin la /",
    "T03TD3814E:82b-14": "rgyu rkyen 'ga' zhig gi dbang gis skal ba yod pa tsam du zad pa de'i ched du ting nge 'dzin gyi spyod yul rnam par mi rtog pa'i gzugs brnyan dpes bstan pa'i phyir /",
    "T03TD3814E:82b-15": "'jam dpal gang zhig shes rab kyi pha rol tu phyin pa bstan pa 'di la nyan 'dod par gyur na zhes bya ba la sogs pa gsungs so //",
    "T03TD3814E:82b-16": "gang zhig ces bya ba'i sgras ni sngar gang gi dbang du byas nas bshad pa de 'jug pa'i snga ma de nyid las 'di phye ste bstan pa'o //",
    "T03TD3814E:82b-17": "'di la nyan 'dod par gyur na /",
    "T03TD3814E:82b-18": "thos pa don du gnyer na des 'og nas 'byung ba 'di skad ces brjod par bya ste /",
    "T03TD3814E:82b-19": "de bstan pa'i phyir /",
    "T03TD3814E:82b-20": "rigs kyi bu khyod de mnyan pas ci zhig bya zhes gsungs te /",
    "T03TD3814E:82b-21": "khyod bstan pa 'di thos nas dgos pa ci zhig yod //",
    "T03TD3814E:82b-22": "'dir mnyan par gong nas gong du 'dun pa bskyed pa'i don du spong ba'i tshig yin gyi spang ba'i phyir ni ma yin no//",
    "T03TD3814E:82b-23": "gtan tshigs bstan pa'i phyir /",
    "T03TD3814E:82b-24": "thos nas ma dad cing phyir nur ta re zhes gsungs te /",
    "T03TD3814E:82b-25": "yid ches par ma nus te /",
    "T03TD3814E:82b-26": "phyir nur cing sems zhum par gyur ta re shes rab nyam chung ba'i phyir ro zhes dgongs pa'o //",
    "T03TD3814E:83a-0": "rnam grangs gzhan yang gang shes rab rnon po ma yin pa nyan par 'dod pa'i dad @83a * //",
    "T03TD3814E:83a-1": "pa lhag par yod pa de dag shes rab kyi pha rol tu phyin pa byang chub kyi phyogs kyi dmigs pa'i rnam pa gtan la 'bebs pa'i bdag nyid bstan pa 'di la chos kyi rjes su 'brang ba'i gang zag dang /",
    "T03TD3814E:83a-2": "rjes su mthun par nyan par 'dod pa yod srid de /",
    "T03TD3814E:83a-3": "de la rigs kyi bu khyod de mnyan pas ci zhig bya zhes bya ba la sogs pa de skad du brjod par bya ste /",
    "T03TD3814E:83a-4": "zab mo'i tshul bstan pa 'di lta bu de las bkar te /",
    "T03TD3814E:83a-5": "de dang rjes su mthun par rnam par mi rtog pa'i gzugs brnyan dpes rig par bya'o //",
    "T03TD3814E:83a-6": "de nyid kyi phyir 'og nas gal te 'dri ba'i rigs kyi bu 'am /",
    "T03TD3814E:83a-7": "rigs kyi bu mo de ltar gnas shing de ltar zhugs na /",
    "T03TD3814E:83a-8": "spobs pa'i phyag rgya 'di la gnas pa de la slad kyis shes rab kyi pha rol tu phyin pa ma skyes pa dang /",
    "T03TD3814E:83a-9": "dngos po ma mchis pa dang /",
    "T03TD3814E:83a-10": "ma byung ba'i bar 'di bstan par mi bgyi'o zhes 'chad par 'gyur te /",
    "T03TD3814E:83a-11": "snod du byas nas zhes bya ba'i tha tshig go //",
    "T03TD3814E:83a-12": "ci'i phyir ma dad pa gang yin ba nur bar 'gyur zhe na /",
    "T03TD3814E:83a-13": "de'i phyir /",
    "T03TD3814E:83a-14": "'di la chos gang yang yongs su grub par ma bstan te zhes gsungs te /",
    "T03TD3814E:83a-15": "'di ni bsdus pa'i tshig yin no //",
    "T03TD3814E:83a-16": "so so'i skye bo'i chos rnams skye ba 'am 'jig par yang ma bstan zhes bya ba la sogs pa ni rgyas par yin te rtogs par sla'o //",
    "T03TD3814E:83a-17": "de ltar bstan pa dang don de la dbang po rtul po de dag snod du gyur par bya ba'i phyir 'jug pa'i rim pa ston pa ni bcom ldan 'das dge slong ngam /",
    "T03TD3814E:83a-18": "dge slong ma 'am /",
    "T03TD3814E:83a-19": "dge bsnyen nam dge bsnyen ma gang la la bdag la 'di skad du zhes bya ba la sogs pa yin no //",
    "T03TD3814E:83a-20": "chos kyi gtam mdzad pa de dag yin no zhes bya ba ni chos kyi rang gi ngo bo 'di gtam ji lta bu yin zhes bya ba'o //",
    "T03TD3814E:83a-21": "de skad du 'dri ba de la bdag gis 'di skad du /",
    "T03TD3814E:83a-22": "chos thams cad dang mi 'gal ba'i gtam mo zhes brjod par bgyi'o zhes bya ba ni chos thams cad dang mi 'gal ba'i chos la mngon par 'dod pa rnams dang pa bskyed pa'i phyir ro //",
    "T03TD3814E:83a-23": "skye ba med pa dang 'gal ba'i chos ni gang yang yod pa ma yin pa de ni de kho na nyid yin te /",
    "T03TD3814E:83a-24": "chos thams cad ma skyes pa'i phyir ro //",
    "T03TD3814E:83b-0": "bka' mchid de ni rang dbang can rtag pa'i ngo bo bdag la @83b sogs pa 'am /",
    "T03TD3814E:83b-1": "phung po la sogs pa'i ngo bo'i sems can gang gis kyang 'tshal bar sla ba ma lags so //",
    "T03TD3814E:83b-2": "'di la gtan tshigs ci zhe na /",
    "T03TD3814E:83b-3": "'di ltar sems can gang yang dmigs su ma mchis pa'i slad du'o //",
    "T03TD3814E:83b-4": "don de la bzod par byas nas /",
    "T03TD3814E:83b-5": "de ltar bzod par gyur pa dang ;",
    "T03TD3814E:83b-6": "de la bcom ldan 'das gzhan yang zhes bya ba la /",
    "T03TD3814E:83b-7": "gzhan zhes bya ba ni gzhan du'o //",
    "T03TD3814E:83b-8": "de la yang zhes bya ba ni phyis de la 'di skad du mi skye ba zhes bya ba'i chos de bstan par gyur to zhes brjod par bgyi'o //",
    "T03TD3814E:83b-9": "gtan tshigs bstan pa'i phyir /",
    "T03TD3814E:83b-10": "'di ltar chos thams cad ni skye ba ma mchis par mnyam pa'i slad du'o zhes gsungs so //",
    "T03TD3814E:83b-11": "ji ltar de skad du brjod /",
    "T03TD3814E:83b-12": "'di ltar gtam des dgra bcom pa thob par byed cing /",
    "T03TD3814E:83b-13": "so so'i skye bo nyid 'jig par byed pa yin te /",
    "T03TD3814E:83b-14": "de'i phyir ji ltar skye ba med par chos thams cad mnyam pa nyid yin zhe na /",
    "T03TD3814E:83b-15": "de'i phyir bka' mchid der ni dgra bcom pa rnams gang ma rtogs pa ma bstan la /",
    "T03TD3814E:83b-16": "dgra bcom pa'i chos kyis kyang so so'i skye bo'i chos de dag ji ltar yang mi 'jig go zhes gsungs te /",
    "T03TD3814E:83b-17": "dgra bcom pa'i mtshan nyid ni spyi yin pas /",
    "T03TD3814E:83b-18": "nyan thos dang rang rgyal ba dang /",
    "T03TD3814E:83b-19": "yang dag par rdzogs pa'i sangs rgyas la bya ste /",
    "T03TD3814E:83b-20": "de dag gi gong ma rtogs pa 'jig rten las 'das pa'i ye shes thob pa ma bstan ma gsungs te /",
    "T03TD3814E:83b-21": "rtogs pa phun sum tshogs pa med par gsungs so //",
    "T03TD3814E:83b-22": "dgra bcom pa'i chos kyis kyang so so'i skye bo'i chos 'dod chags la sogs pa de dag skye ba med pa la sogs pa yin pas /",
    "T03TD3814E:83b-23": "ji ltar rnam pa gang gis kyang bshig pa ma yin no //",
    "T03TD3814E:83b-24": "de dag gis ni spangs pa phun sum tshogs pa med par bstan to //",
    "T03TD3814E:83b-25": "de ltar gzung ba'i chos skye ba med par bstan nas /",
    "T03TD3814E:83b-26": "'dzin pa skye ba med par bstan pa'i phyir /",
    "T03TD3814E:83b-27": "bcom ldan 'das gzhan yang de la bdag gis 'di skad du zhes bya ba la sogs pa gsungs te /",
    "T03TD3814E:83b-28": "don de ni bshad zin to //",
    "T03TD3814E:83b-29": "bcom ldan 'das gzhan yang bdag las shes rab kyi pha rol tu phyin pa zab mo 'di nyan par 'tshal te zhes bya ba la sogs pa la /",
    "T03TD3814E:84a-0": "gzhan yang zhes bya ba ni skye ba med pa nyan par nus pa'i phyir snod du @84a * //",
    "T03TD3814E:84a-1": "gyur pa dang /",
    "T03TD3814E:84a-2": "gang zhig 'di nyan pa'i ched du gzhan yang 'dri bar byed pa'o //",
    "T03TD3814E:84a-3": "'dri ba de la dris pa bzhin mi 'chad par gzhan du de la bdag gis 'di skad du /",
    "T03TD3814E:84a-4": "gal te khyod nyan par 'dod na de mnyan to snyam du yid ma gtod cig ces pa bshad de /",
    "T03TD3814E:84a-5": "yid mngon bar 'du byed pa ma gtod cig / mnyan par bya'o snyam du rtsol ba dang bcas pa ma byed cig / gtan tshigs des na mnyan to snyam du sems dang yid dang rnam par shes pa de'i rnam par ma bskyed cig / de ltar rgyu dang bcas pa'i nyan pa'i rnam par rtog pa skye ba bsal du zin kyang /",
    "T03TD3814E:84a-6": "rnam pa de tsam gyis cha shas bsal bar mi 'gyur bas /",
    "T03TD3814E:84a-7": "dpe gnyis bstan pa'i phyir /",
    "T03TD3814E:84a-8": "kye skyes bu sgyu ma'i skyes bu'i shes rab ci 'dra bar zhes bya ba la sogs pa gsungs te /",
    "T03TD3814E:84a-9": "sgyu mas byas pa'i skyes bu ni sgyu ma'i skyes bu yin gyi /",
    "T03TD3814E:84a-10": "sgyu ma'i mkhan po ni ma yin te /",
    "T03TD3814E:84a-11": "de rnam par mi rtog pa nyid du mi 'thad pa'i phyir dang /",
    "T03TD3814E:84a-12": "brgyad stong pa dang /",
    "T03TD3814E:84a-13": "nyi khri lnga stong pa la sogs pa dang 'gal ba'i phyir ro //",
    "T03TD3814E:84a-14": "de las ni 'di ltar dpe 'di gsal bar mdzad de /",
    "T03TD3814E:84a-15": "sgyu ma'i skyes bu ni 'di snyam du sgyu ma'i mkhan po ni bdag dang nye'o //",
    "T03TD3814E:84a-16": "de las gzhan pa'i skye bo'i tshogs ni bdag dang ring ngo snyam du mi sems so zhes bya ba la sogs pa yin no //",
    "T03TD3814E:84a-17": "sgyu ma'i skyes bu la shes rab ga la yod ce na /",
    "T03TD3814E:84a-18": "'di lta ste /",
    "T03TD3814E:84a-19": "med pa dang /",
    "T03TD3814E:84a-20": "'dra ba'i shes rab bskyed par bya ba 'di nyid 'dir dpe'i don yin te /",
    "T03TD3814E:84a-21": "de lta bu yin na ni chos bshad pa 'di shes par nus kyi gzhan du ni ma yin no //",
    "T03TD3814E:84a-22": "ji ste sgyu ma'i skyes bu bzhin du chung zad kyang shes ba med na ni de lta na 'dir shes par 'gyur ro zhes bya ba'i tha tshig go / de ltar na 'di ni dmigs pa med pa nyid bstan par rig par bya'o //",
    "T03TD3814E:84a-23": "rnam pa gang gis de ltar bya ba yin pa de bstan pa'i phyir /",
    "T03TD3814E:84a-24": "dpe gnyis pa kye skyes bu gal te khyod kyis chos bstan pa 'di mnyan par 'dod na de'i phyir /",
    "T03TD3814E:84a-25": "de bas na /",
    "T03TD3814E:84a-26": "'di ltar 'di lta ste /",
    "T03TD3814E:84a-27": "dper na nam mkha' la bya gnas pa lta bur gnas par gyis shig dang zhes bya ba la sogs pa gsungs te /",
    "T03TD3814E:84a-28": "bya ni 'dab chags so //",
    "T03TD3814E:84a-29": "gnas pa ni 'dug pa ste /",
    "T03TD3814E:84a-30": "gang la 'ang brten cing dmigs pa dang /",
    "T03TD3814E:84b-0": "gang du yang @84b chags pa med pa de ni de'i gnas pa yin no //",
    "T03TD3814E:84b-1": "khyod kyang de ltar gnas shing blo chags pa med pa yin na ni 'chad cing 'di la nyan pa 'di lta bu yin no zhes bya ba'i bar gyi don 'di mnyan par nus so //",
    "T03TD3814E:84b-2": "de bas na mnyan pa zhes gsungs so //",
    "T03TD3814E:84b-3": "de ltar gnas pa gang zhe na /",
    "T03TD3814E:84b-4": "mngon par 'dod pa'i don de bstan pa'i phyir /",
    "T03TD3814E:84b-5": "kye skyes bu gal te khyod kyis chos bstan pa 'di mnyan par 'dod na de'i phyir /",
    "T03TD3814E:84b-6": "de bas na gnyis la ma dmigs shig / gnyis med pa la yang ma gnas shig zhes gsungs te /",
    "T03TD3814E:84b-7": "gnyis ni rgyu dang 'bras bu dag ste /",
    "T03TD3814E:84b-8": "'dus byas la bya'o //",
    "T03TD3814E:84b-9": "gnyis med pa ni 'dus ma byas la bya ste /",
    "T03TD3814E:84b-10": "rgyu dang 'bras bu gnyis yang dag par ma skyes pa'i phyir ro //",
    "T03TD3814E:84b-11": "gzhan dag na re gnyis ni gzung ba dang 'dzin pa'o //",
    "T03TD3814E:84b-12": "gnyis med pa ni de dag stong pa nyid la bya ste /",
    "T03TD3814E:84b-13": "de la dmigs shing de'i rnam pa can gyi sems kyis 'di dag rnam par rig pa tsam yin no zhes sgro 'dogs par byed na yang /",
    "T03TD3814E:84b-14": "sems rnam par rig pa'i de bzhin nyid la gnas pa ma yin no zhe'o //",
    "T03TD3814E:84b-15": "ci'i phyir dmigs par mi bya zhe na /",
    "T03TD3814E:84b-16": "de'i phyir 'di la gnyis su brjod par bya ba yongs su brjod pa 'am zhes bya ba la sogs pa gsungs te /",
    "T03TD3814E:84b-17": "gnyis sam gnyis med pa gang yang dmigs pa nyid du brjod cing bstan par byas pa yod pa ma yin no //",
    "T03TD3814E:84b-18": "gal te chos bstan pa 'di mnyan par 'dod na /",
    "T03TD3814E:84b-19": "bdag tu 'du shes rnams kyang ma gzhig shig ces bya ba la sogs pa gsungs pa ni bdag tu 'du shes la sogs pa rang bzhin gyis ma skyes pa rnams la gzhig pa la sogs pa mi rigs pa'i phyir ro //",
    "T03TD3814E:84b-20": "bcom ldan 'das gang zhig bdag las nyan par 'tshal te 'dri na zhes bya ba la sogs pa ni thal zin pa rnams mjug sdud pa yin te /",
    "T03TD3814E:84b-21": "de la bdag gis gong du bstan pa'i tshul gyi rim pa de skad brjod par bgyi'o //",
    "T03TD3814E:84b-22": "de skad bshad cing ;",
    "T03TD3814E:84b-23": "de skad rjes su bstan par bgyi'o //",
    "T03TD3814E:84b-24": "rnam par mi rtog pa'i ting nge 'dzin gyi spyod yul gyi gzugs brnyan 'di la gzhag par bgyi'o //",
    "T03TD3814E:84b-25": "gdams pa rjes su bstan pa tsam la gzhag pa nyid kyis ni gdul bya dbang po rtul po yin par yang bstan to //",
    "T03TD3814E:85a-0": "gal te 'dri ba'i rigs @85a * //",
    "T03TD3814E:85a-1": "kyi bu 'am /",
    "T03TD3814E:85a-2": "rigs kyi bu mo ji skad du bstan pa'i dpe gnyis lta bu la /",
    "T03TD3814E:85a-3": "de ltar gnas shing /",
    "T03TD3814E:85a-4": "de ltar zhugs te /",
    "T03TD3814E:85a-5": "dga' bar byed na zhes bya ste /",
    "T03TD3814E:85a-6": "dga' ba ni chags pa yin par bshad do //",
    "T03TD3814E:85a-7": "glegs bam kha cig las rigs kyi bu 'am /",
    "T03TD3814E:85a-8": "rigs kyi bu mo de ltar gnas shing de ltar mi skrag na zhes 'byung ba'i don ni 'di yin te /",
    "T03TD3814E:85a-9": "'dri ba de ltar gnas shing mi skrag ste /",
    "T03TD3814E:85a-10": "'dri ba yongs su spong bar mi byed na zhes bya ba yin no //",
    "T03TD3814E:85a-11": "sngar 'byung ba ltar bzang ngo //",
    "T03TD3814E:85a-12": "de'i spobs pa ni khong du chud pa dang rtogs pa'o //",
    "T03TD3814E:85a-13": "de nyid phyag rgya yin te /",
    "T03TD3814E:85a-14": "gong nas gong du rgyas par shes rab kyi pha rol tu phyin pa bshad pa'i snod nyid du rung ba'i rtags so //",
    "T03TD3814E:85a-15": "'di la gnas pa ni yod cing thob pa'o //",
    "T03TD3814E:85a-16": "de nas slad kyis mchog tu gyur pa'i shes rab kyi pha rol tu phyin pa ma skyes pa dang /",
    "T03TD3814E:85a-17": "dngos po ma mchis pa dang /",
    "T03TD3814E:85a-18": "ma byung ba'i bar sngar ji ltar bstan pa bzhin rim gyis ji ltar bzod par bstan par bgyi'o //",
    "T03TD3814E:85a-19": "de skad du /",
    "T03TD3814E:85a-20": "rang bzhin gyis ni dpe dang 'dres //",
    "T03TD3814E:85a-21": "'jig pa dman pa'i skye bo la //",
    "T03TD3814E:85a-22": "'gro la phan byed mthar gyis 'dul //",
    "T03TD3814E:85a-23": "glang po che dag slong ba bzhin //",
    "T03TD3814E:85a-24": "zhes gsungs so //",
    "T03TD3814E:85a-25": "de la slad kyis zhes bya ba ni dus phyis so //",
    "T03TD3814E:85a-26": "mchog tu gyur pa zhes bya ba ni nges par mchog tu gyur pa'o //",
    "T03TD3814E:85a-27": "de ltar gdul bya'i thabs la mkhas pas bcom ldan 'das dgyes nas legs so zhes bya ba gsungs te /",
    "T03TD3814E:85a-28": "rjes su gnang ba yang mdzad do //",
    "T03TD3814E:85a-29": "rigs kyi bu 'am /",
    "T03TD3814E:85a-30": "rigs kyi bu mo de la yang phyis 'di skad kyis shig ces bya ba la sogs pa ni 'chad pa'i don de la gus pa dang spro ba bskyed pa'i phyir ro //",
    "T03TD3814E:85a-31": "sngar bshad pa las 'di'i 'bras bu tha dad par gyur pa ni ma yin te /",
    "T03TD3814E:85a-32": "sgom pa gnyi ga yang skye ba med pa'i ngo bor gcig pa'i phyir ro //",
    "T03TD3814E:85a-33": "'on kyang gdul bya la ltos nas snga ma ni rgyas pa dang bcas pa yin no //",
    "T03TD3814E:85a-34": "'di ni mdor bsdus pa tsam du zad do //",
    "T03TD3814E:85b-0": "de la sangs rgyas dang byang chub sems dpa'i rdzu 'phrul rnam par 'phrul pa la sogs pa rnam pa sna tshogs kyis rgyu ji lta ba bzhin du sems can rnams byang chub tu sems bskyed du bcug @85b go ;",
    "T03TD3814E:85b-1": "/ sems bskyed pa de yang gzhan gyi don gyi phyir /",
    "T03TD3814E:85b-2": "yang dag par rdzogs pa'i byang chub 'dod pa nyid yin no //",
    "T03TD3814E:85b-3": "de yang de dag gi 'dod par bya ba'i 'bras bu phun sum tshogs pa yin te /",
    "T03TD3814E:85b-4": "de bas na de de ltar 'dus ma byas la sbyor ba'i tshul gyis shes rab kyi pha rol tu phyin pa la slob cing goms par byas pas 'grub par 'gyur ro zhes bstan pa'i phyir /",
    "T03TD3814E:85b-5": "de bzhin gshegs pa la blta bar 'dod na zhes bya ba la sogs pa gsungs te /",
    "T03TD3814E:85b-6": "shes rab kyi pha rol tu phyin pa 'di nyid la mi bsgom pa'i tshul gyis bsgoms na /",
    "T03TD3814E:85b-7": "de bzhin gshegs pa mthong bar 'gyur ba ni ji ltar mi dmigs pa'i tshul du slob pas bsnyen bkur byas pa yin pa dang /",
    "T03TD3814E:85b-8": "skye ba med pa'i tshul du slob pas de bzhin gshegs pa ni ston pa por 'gyur ba dag / sangs rgyas kyis rjes su gzung ba bshad pa las bdag gis sngar ji ltar bstan pa bzhin du rig par bya'o ;",
    "T03TD3814E:85b-9": "/ bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa'i zhes bya ba la sogs pa la mngon par byang chub par gyur na /",
    "T03TD3814E:85b-10": "byang chub kyi snying po'i rgyan dang /",
    "T03TD3814E:85b-11": "mchod pa bkod pa dang /",
    "T03TD3814E:85b-12": "bdud las rgyal ba la sogs pa khyad par du gyur pa'i bcom ldan 'das mthong nas /",
    "T03TD3814E:85b-13": "de lta bur gyur par shog shig ces skal ba dang ldan pa 'ga' zhig sems skyed par byed do //",
    "T03TD3814E:85b-14": "de ltar na bdud 'dul ba la sogs pa ston par 'dod pa zhes thams cad du de ltar sbyar bar bya ste /",
    "T03TD3814E:85b-15": "'phros par dogs pa'i phyir ma smras so //",
    "T03TD3814E:85b-16": "rdzogs pa'i byang chub de yang de la 'dod pa rnams kyis mngon par 'du byed pa med pa'i tshul du bslabs pas 'grub par 'gyur ro //",
    "T03TD3814E:85b-17": "ting nge 'dzin thams cad la mkhas pa bsgrub pa yang ma skyes pa dang /",
    "T03TD3814E:85b-18": "dngos po med pa dang /",
    "T03TD3814E:85b-19": "skye ba med pa'i tshul gyis goms par byas pas 'grub par 'gyur ro //",
    "T03TD3814E:85b-20": "rnam pa thams cad kyi mchog dang ldan pa zhes bya ba ni byang chub kyi phyogs dang /",
    "T03TD3814E:85b-21": "tshad med pa la sogs pa dang /",
    "T03TD3814E:85b-22": "rnam pa thams cad mkhyen pa la thug pa'i bar gyi rnam pa dang ldan pa'o //",
    "T03TD3814E:85b-23": "rnam pa de dag mchog yin zhing /",
    "T03TD3814E:86a-0": "'dod par bya ba @86a * //",
    "T03TD3814E:86a-1": "yin pas dam pa ste /",
    "T03TD3814E:86a-2": "shin tu rnam par dag pa yin pa'i phyir ro //",
    "T03TD3814E:86a-3": "de dang de dag dang ldan pa de bsgrub par 'dod pas /",
    "T03TD3814E:86a-4": "'di nyid la mi bsgom pa'i tshul gyis bsgoms na 'grub par 'gyur ro //",
    "T03TD3814E:86a-5": "bar du zhes bya ba'i sgras de las gzhan pa de bzhin gshegs pa'i yon tan 'dod na /",
    "T03TD3814E:86a-6": "shes rab kyi pha rol tu phyin pa la goms pas 'grub par 'gyur ro //",
    "T03TD3814E:86a-7": "de bzhin gshegs pa mthong ba la sogs par 'dod pas ci'i phyir dngos po med pa la sogs pa'i tshul du bsgom par bya zhe na /",
    "T03TD3814E:86a-8": "'di ltar de bzhin gshegs pa dang /",
    "T03TD3814E:86a-9": "byang chub dang /",
    "T03TD3814E:86a-10": "ting nge 'dzin dang /",
    "T03TD3814E:86a-11": "ye shes kyi bar 'di thams cad 'dus ma byas pa dang /",
    "T03TD3814E:86a-12": "skye ba med pa yin te /",
    "T03TD3814E:86a-13": "de bas na de ltar bsgom par bya'o //",
    "T03TD3814E:86a-14": "chos thams cad ni nges par 'byung ba dang bcas pa ste zhes bya ba ni nges par 'byung ba dang bcas pa yin te /",
    "T03TD3814E:86a-15": "rang bzhin gyis yongs su mya ngan las 'das pa yin pa'i phyir ma bcings pa'o //",
    "T03TD3814E:86a-16": "gang nges par mi 'byung ba'i chos de gang yang med do zhes bya bas ni khyab pa bstan pa'o //",
    "T03TD3814E:86a-17": "de ltar shes par 'dod pas 'di nyid la bslab par bya'o //",
    "T03TD3814E:86a-18": "bar gyi sgras skye ba med pa la sogs pa bsdu bar bya ste /",
    "T03TD3814E:86a-19": "dngos po med pa'i tshul du sbyar ro //",
    "T03TD3814E:86a-20": "chos thams cad ni nges par mi 'byung ste zhes bya ba la /",
    "T03TD3814E:86a-21": "nges par 'byung ba med pa yin te /",
    "T03TD3814E:86a-22": "ma skyes pa rnams ni nges par 'byung ba mi 'thad pa'i phyir snga ma bzhin no //",
    "T03TD3814E:86a-23": "sems can thams cad ni byang chub kyi phyir spyod pa ste /",
    "T03TD3814E:86a-24": "gang byang chub kyi phyir mi spyod pa'i sems can de gang yang med do zhes bya bas khyab pa bstan to //",
    "T03TD3814E:86a-25": "de la zhum pa med par 'dod pas kyang dngos po med pa'i bar gyi tshul gyis 'di nyid la bslab par bya'o //",
    "T03TD3814E:86a-26": "sems can thams cad byang chub kyi phyir spyod pa'i don 'di la zhum pa med par 'dod pa ni snga ma bzhin no //",
    "T03TD3814E:86a-27": "de ci'i phyir zhe na zhes bya ba ni ji ltar dmyal ba la sogs pa rnams byang chub kyi ched du spyod pa yin par rtogs par bya zhes bya ba'o //",
    "T03TD3814E:86a-28": "gtan tshigs su 'di ltar chos thams cad ni byang chub dang mnyam pa'o zhes bya ba yin te /",
    "T03TD3814E:86b-0": "@86b gang gi phyir chos thams cad ma skyes pa de'i phyir /",
    "T03TD3814E:86b-1": "chos thams cad byang chub dang mnyam pa'o //",
    "T03TD3814E:86b-2": "'dis ni spyod pa'i yul dang /",
    "T03TD3814E:86b-3": "byang chub mnyam par bstan to //",
    "T03TD3814E:86b-4": "spyod par byed pa dang /",
    "T03TD3814E:86b-5": "spyod pa dang /",
    "T03TD3814E:86b-6": "byang chub rnams dbyer med par tshig 'og mas bstan pa'i phyir /",
    "T03TD3814E:86b-7": "ji ltar chos thams cad byang chub dang mnyam pa dang zhes bya ba la sogs pa gsungs te /",
    "T03TD3814E:86b-8": "ji ltar byang chub ma skyes pa de bzhin du sems can rnams kyang ma skyes pa yin no //",
    "T03TD3814E:86b-9": "sems can thams cad ji lta ba bzhin du /",
    "T03TD3814E:86b-10": "spyod pa yang de bzhin te /",
    "T03TD3814E:86b-11": "ma skyes pa de dag la spyod pa lta ga la yod ;",
    "T03TD3814E:86b-12": "de bas na med pa'i phyir zhes gsungs so /",
    "T03TD3814E:86b-13": "spyod pa ni byang chub dang mnyam pa yin no zhes bya ba'i tha tshig go //",
    "T03TD3814E:86b-14": "des na so so'i skye bo dang /",
    "T03TD3814E:86b-15": "nyan thos la sogs pa'i spyod pa thams cad ni spyod pa med pa yin te /",
    "T03TD3814E:86b-16": "spyod pa ni rab tu 'jug pa'o //",
    "T03TD3814E:86b-17": "de gang la yod pa de ni spyod par byed pa'o //",
    "T03TD3814E:86b-18": "de med pa'i phyir spyod par byed pa med pa'o //",
    "T03TD3814E:86b-19": "spyod par byed pa med na yang spyod pa ga la yod /",
    "T03TD3814E:86b-20": "spyod pa de nyid byang chub ste /",
    "T03TD3814E:86b-21": "byang chub gang yin pa skye ba med pa'ang de yin /",
    "T03TD3814E:86b-22": "'byung ba med pa yang de yin no //",
    "T03TD3814E:86b-23": "dngos po med pa la sogs pa 'dus ma byas kyi don rnams kyang blta bar bya'o //",
    "T03TD3814E:86b-24": "'jam dpal gang de bzhin gshegs pa'i rnam par 'phrul pa zhes bya ba la sogs pa gsungs pa la /",
    "T03TD3814E:86b-25": "de bzhin gshegs pa'i rnam par 'phrul pa ni gdul bya'i rgyud la dge ba'i rtsa ba bskyed pa la sogs pa byed pa ste /",
    "T03TD3814E:86b-26": "gsang sngags kyi cho 'phrul gyis 'bebs pa dang /",
    "T03TD3814E:86b-27": "dmag 'ching ba la sogs pa byed ba bzhin no //",
    "T03TD3814E:86b-28": "de bzhin gshegs pa'i rnam par rol pa ni mthu chen po rang la mnga' ba ste /",
    "T03TD3814E:86b-29": "gcig gis ji ltar bdud mtha' yas pa pham par byas pa dang /",
    "T03TD3814E:86b-30": "cho 'phrul chen po dang /",
    "T03TD3814E:86b-31": "yid mgyogs pa la sogs pa mdzad pa lta bu'o //",
    "T03TD3814E:86b-32": "de dag thams cad kyang shes rab kyi pha rol tu phyin pa nyid la bstan to //",
    "T03TD3814E:86b-33": "'di la gtan tshigs ci yod //",
    "T03TD3814E:86b-34": "sangs rgyas kyi mdzad pa mtha' yas pa rnams ji ltar shes rab kyi pha rol tu phyin pa las yang dag par 'grub par bya ba yin zhes dgongs te /",
    "T03TD3814E:87a-0": "de ci'i phyir @87a * //",
    "T03TD3814E:87a-1": "zhe na zhes gsungs so //",
    "T03TD3814E:87a-2": "lan ni de ni bstan du med pa ste zhes bya ba yin te /",
    "T03TD3814E:87a-3": "bstan pa ni 'di dang 'di la zhes rnam par rtog pa'o //",
    "T03TD3814E:87a-4": "de 'di la yod pa ma yin no //",
    "T03TD3814E:87a-5": "gang gi phyir de bstan du med pa de'i phyir /",
    "T03TD3814E:87a-6": "shes rab kyi pha rol tu phyin pa ni mi ston pa yin te /",
    "T03TD3814E:87a-7": "de bzhin gshegs pa'i rnam par 'phrul pa dang /",
    "T03TD3814E:87a-8": "rnam par rol pa dag mi ston te /",
    "T03TD3814E:87a-9": "rnam par mi rtog pa la mngon par 'du byed pa mi rigs pa'i phyir bstan pa'i ched du sbyor bar byed pa ma yin no //",
    "T03TD3814E:87a-10": "de bas na de bzhin gshegs pa'i rdzu 'phrul mngon par 'du byed pa med par mdzad pa ni shes rab kyi pha rol tu phyin pa nyid la bstan to zhes bya'o //",
    "T03TD3814E:87a-11": "de bzhin gshegs pa mthong ba la sogs par 'dod pa skal ba dang ldan pa la /",
    "T03TD3814E:87a-12": "'grub pa 'di yang mos pa med par mi 'grub par bstan pa'i phyir /",
    "T03TD3814E:87a-13": "'jam dpal dge slong ngam dge slong ma 'am /",
    "T03TD3814E:87a-14": "dge bsnyen nam /",
    "T03TD3814E:87a-15": "dge bsnyen ma gang dag ces bya ba la sogs pa gsungs te /",
    "T03TD3814E:87a-16": "shes rab kyi pha rol tu phyin pa'i gong du bstan pa 'di las chung du na /",
    "T03TD3814E:87a-17": "tshig bzhi pa'i tshigs su bcad pa tsam yang 'dzin pa la sogs pa byed pa de dag kyang phyir mi ldog par nga 'chad na /",
    "T03TD3814E:87a-18": "gang dag rang dang gzhan dag shes rab kyi pha rol tu phyin pa'i ngo bo bsgrub cing /",
    "T03TD3814E:87a-19": "de bzhin nyid du bya ba'i phyir /",
    "T03TD3814E:87a-20": "sgrub pa lta ci smos /",
    "T03TD3814E:87a-21": "'dis ni de dag phyir mi ldog pa nyid yin par ma gsungs kyang gsal lo //",
    "T03TD3814E:87a-22": "zhal nas gsungs pa las kyang /",
    "T03TD3814E:87a-23": "tshigs su bcad ba rtsa ba drug pa'i bar du yod pas de rnam par bcad pa'i phyir /",
    "T03TD3814E:87a-24": "tshig bzhi pa zhes smos so //",
    "T03TD3814E:87a-25": "'dzin pa la sogs pa ni bstan zin to //",
    "T03TD3814E:87a-26": "yang dag par rab tu ston pa ni pha rol la'o //",
    "T03TD3814E:87a-27": "de ni gzhan gyi don la mos pa'o //",
    "T03TD3814E:87a-28": "rigs kyi bu 'am rigs kyi bu mo de dag ni byang chub tu gdon mi za bar nges par rig par bya'o //",
    "T03TD3814E:87a-29": "sangs rgyas kyi yul ni spyod yul gang na gnas nas sangs rgyas nyid 'grub pa dang /",
    "T03TD3814E:87a-30": "grub nas kyang gang la gnas pa'o //",
    "T03TD3814E:87a-31": "de la gnas pa ni de thos nas skrag pa med pa la sogs pa'i tshul gyis mos pas de la gnas pa'i phyir ro //",
    "T03TD3814E:87a-32": "de ni rang dang gzhan gyi don la mos pa yin no //",
    "T03TD3814E:87b-0": "de dag ni sangs rgyas @87b kyi chos kyi rang gi ngo bo dang /",
    "T03TD3814E:87b-1": "phrin las thams cad la nges par 'gyur ba ni gzhan du mi ldog par 'gyur ba'o //",
    "T03TD3814E:87b-2": "'di ni rang gi don la mos pa'o //",
    "T03TD3814E:87b-3": "'jam dpal ngas sangs rgyas kyis gnang ba zhes bya ba la sngar mthong ba'i lam gyi skabs su phyag rgya bzhag pa yin la /",
    "T03TD3814E:87b-4": "yang gzhag go zhes bstan pa'i phyir /",
    "T03TD3814E:87b-5": "phyag rgya 'di yang gzhag par bya ste zhes gsungs te /",
    "T03TD3814E:87b-6": "yang gi sgra ni don de lta bu yin no //",
    "T03TD3814E:87b-7": "de'i khyad par ci 'dra ba zhig ce na /",
    "T03TD3814E:87b-8": "sangs rgyas kyis gnang ba yin te /",
    "T03TD3814E:87b-9": "sangs rgyas rnams kyis rjes su dgongs pa'o //",
    "T03TD3814E:87b-10": "de bzhin gshegs pa rnam par mkhyen pa zhes bya ba la /",
    "T03TD3814E:87b-11": "de bzhin gshegs pa ni sangs rgyas nyid du 'jug pa /",
    "T03TD3814E:87b-12": "de bzhin gshegs pa'i ye shes kun 'byung ba'i bden pa la brtson pa ste /",
    "T03TD3814E:87b-13": "kun tu bzang po dang /",
    "T03TD3814E:87b-14": "byams pa dang /",
    "T03TD3814E:87b-15": "spyan ras gzigs dbang phyug dang /",
    "T03TD3814E:87b-16": "'jam dpal la sogs pa yin te /",
    "T03TD3814E:87b-17": "brtson pa mdzad pa yin du zin kyang /",
    "T03TD3814E:87b-18": "mthar phyin pa yin par brjod pa'i phyir ro //",
    "T03TD3814E:87b-19": "de dag gis mkhyen pa ni mngon par shes pa chen po brnyes pas /",
    "T03TD3814E:87b-20": "de dag gi rigs nges pa phra mo mkhyen pa'i phyir ro //",
    "T03TD3814E:87b-21": "dgra bcom pa thams cad kyis yang dag par mnos pa zhes bya ba ni phyag rgya 'di nyid yin par khas blangs pa ste 'di gzhag par bya'o //",
    "T03TD3814E:87b-22": "de lta bu'i khyad par can de gang zhe na /",
    "T03TD3814E:87b-23": "sangs rgyas thams cad dang mnyam pa nyid dang zhes bya ba yin te /",
    "T03TD3814E:87b-24": "chos thams cad byang chub dang mnyam mo zhes bya ba la sogs pa gang sngar bstan pa yin te /",
    "T03TD3814E:87b-25": "sangs rgyas dang byang chub tu dbyer med pa'i phyir sangs rgyas dang byang chub mnyam pa nyid kho nar 'dod pa yin no //",
    "T03TD3814E:87b-26": "ngang gi sgra ni ltos pa dang bcas pa yin no //",
    "T03TD3814E:87b-27": "gzhan yang ci zhig yin zhe na /",
    "T03TD3814E:87b-28": "de bstan pa'i phyir chos thams cad la chags pa med pa'i bar du yongs su bstan pa'o zhes gsungs te /",
    "T03TD3814E:87b-29": "bar du zhes bya ba 'dis ni skye ba med pa la sogs pa yongs su gzung ngo //",
    "T03TD3814E:87b-30": "gang la chags pa med ce na /",
    "T03TD3814E:87b-31": "chos thams cad la chags pa med par bstan te /",
    "T03TD3814E:87b-32": "'dir ni phyag rgya de yin no //",
    "T03TD3814E:87b-33": "des cir 'gyur zhe na /",
    "T03TD3814E:88a-0": "de'i phyir rigs kyi bu 'am rigs kyi bu mo phyag rgya 'dis btab pa ni zhes bya ba la sogs @88a * //",
    "T03TD3814E:88a-1": "pa gsungs te /",
    "T03TD3814E:88a-2": "gang zhig lhag par mos pa'i sems la phyag rgya 'di yod pa'i byang chub sems dpa'i theg pa de ni dmyal ba la sogs pa'i ngan song du mi 'gro'o //",
    "T03TD3814E:88a-3": "nyan thos dang rang sangs rgyas kyi sar 'gro ba ma yin te /",
    "T03TD3814E:88a-4": "bdag yongs su mya ngan las 'da' bar bya ba'i ched du 'bad par mi byed do //",
    "T03TD3814E:88a-5": "sa de la 'jug pa'i skal ba can ma yin te /",
    "T03TD3814E:88a-6": "mi 'jug na 'bras bu mngon sum du mi byed do //",
    "T03TD3814E:88a-7": "de nas de'i tshe zhes bya ba ni shes rab kyi pha rol tu phyin pa 'chad pa rdzogs pa'i tshe'o //",
    "T03TD3814E:88a-8": "lha rdzas kyi mchod pa byas nas dge ba'i rtsa ba 'dis gang dag phyag rgya 'dis btab pa de dag gis bla na med pa'i chos rin po che zhes bya ba la sogs pa ni /",
    "T03TD3814E:88a-9": "mos pa dang ldan pa la smon lam gyis yongs su gzung bar byas pa la'o //",
    "T03TD3814E:88a-10": "lha'i mthus kyang spyir yongs su gzung ba bstan pa'i phyir /",
    "T03TD3814E:88a-11": "bcom ldan 'das bdag gis kyang ma byung ba dang ;",
    "T03TD3814E:88a-12": "ma skyes pa'i bar gyi zhes bya ba la sogs pa gsungs so //",
    "T03TD3814E:88a-13": "rigs kyi bu 'am /",
    "T03TD3814E:88a-14": "rigs kyi bu mo de 'dra ba de dag gi zhes bya ba ni phyag rgya yod pa'o //",
    "T03TD3814E:88a-15": "de dag gi rna lam du grag par 'gyur ba zhes bya ba ni rna ba'i spyod yul du bya ba'i phyir yin gyi thos pa tsam 'ba' zhig gi phyir ma yin no ;",
    "T03TD3814E:88a-16": "de ci'i phyir zhe na /",
    "T03TD3814E:88a-17": "de dag nyid sangs rgyas kyi chos thams cad yongs su bsgrub par 'gyur bar bgyi ba'i bar gyi slad du zhes gsungs so //",
    "T03TD3814E:88a-18": "bar gyi zhes bya ba'i sgras 'chang ba la sogs pa gzung ngo //",
    "T03TD3814E:88a-19": "brtson par bgyi'o zhes bya ba ni 'bad par bya ba yin no //",
    "T03TD3814E:88a-20": "bcom ldan 'das shes rab kyi pha rol tu phyin pa bstan pa 'di zhes bya ba la sogs pa ni rtogs par sla'o //",
    "T03TD3814E:88a-21": "bcom ldan 'das kyis lha'i dbang po brgya byin la 'di skad ces bka' stsal to //",
    "T03TD3814E:88a-22": "koo shi ka de de bzhin no zhes bya ba la sogs pa ni bcom ldan 'das kyis rjes su gnang ba mdzad pa'o //",
    "T03TD3814E:88a-23": "sangs rgyas kyis byin gyis ma brlabs par dam pa'i chos yun ring du gnas pa med pas na /",
    "T03TD3814E:88a-24": "byin gyis brlabs pa'i phyir /",
    "T03TD3814E:88a-25": "bcom ldan 'das kyis ltas ston pa ni sa chen po rnam pa drug tu g-yos par gyur pa dang /",
    "T03TD3814E:88a-26": "'dzum pa mdzad pa dang /",
    "T03TD3814E:88b-0": "stong gsum gyi stong chen po'i @88b 'jig rten gyi khams 'di snang ba chen pos khyab par gyur pa'o //",
    "T03TD3814E:88b-1": "gang gi don du shes rab kyi pha rol tu phyin pa 'di bstan par byin gyis brlabs pa de bstan pa'i phyir /",
    "T03TD3814E:88b-2": "bcom ldan 'das 'di ni de bzhin gshegs pas shes rab kyi pha rol tu phyin pa bstan pa 'di byin gyis brlabs pa'i snga ltas lags so zhes bya ba la sogs pa gsungs so //",
    "T03TD3814E:88b-3": "bcom ldan 'das kyis kyang rjes su gnang bar mdzad pa ni 'jam dpal de de bzhin no zhes bya ba la sogs pa yin te /",
    "T03TD3814E:88b-4": "snga ltas de dag gis na 'di byin gyis brlabs pa yin par rig par bya'o //",
    "T03TD3814E:88b-5": "'jam dpal bdag nyid chen po gang dag chos gang yang mi spong zhing zhes bya ba ni skur ba mi 'debs pa'o //",
    "T03TD3814E:88b-6": "bsngags par yang mi byed pa zhes bya ba ni sgrub par mi byed pa'o //",
    "T03TD3814E:88b-7": "de dang de dag ni zhes bya ba ni bsngags par bya ba rnams so //",
    "T03TD3814E:88b-8": "phyag rgya 'dis btab par shes par bya'o zhes bya ba ni mtshan ma btab par shes par bya'o //",
    "T03TD3814E:88b-9": "de ji ltar yin zhes dogs pa la 'dir lan du 'jam dpal dmigs pa yod na zhes bya ba la sogs pa gsungs te /",
    "T03TD3814E:88b-10": "'di ltar dmigs pa yod na spong bar byed de med pa yin no snyam par 'gyur /",
    "T03TD3814E:88b-11": "bsngags par byed par 'gyur te /",
    "T03TD3814E:88b-12": "yod do snyam par 'gyur ba'i phyir ro //",
    "T03TD3814E:88b-13": "dmigs pa med na ni 'gog pa dang /",
    "T03TD3814E:88b-14": "sgrub pa de gnyi ga byed par mi rigs so //",
    "T03TD3814E:88b-15": "'jam dpal de lta bas na /",
    "T03TD3814E:88b-16": "gang dag phyag rgya 'dis btab pa zhes bya ba la sogs pa ni mjug sdud pa yin te /",
    "T03TD3814E:88b-17": "skal ba dang ldan pa gang dag yod pa dang med pa las 'das pa'i phyag rgya 'dis btab pa de dag gi ched dang don du /",
    "T03TD3814E:88b-18": "ngas byin gyis brlabs pa'i phyir /",
    "T03TD3814E:88b-19": "phyag rgya 'di gzhag ste 'di ltar gang gi phyir chos gang la yang sgrub pa dang /",
    "T03TD3814E:88b-20": "'gog pa mi byed pa de dag gis thos nas kyang /",
    "T03TD3814E:88b-21": "chos gang yang ston pa 'am rnam par rtog pa med do //",
    "T03TD3814E:88b-22": "de ci'i phyir zhe na ;",
    "T03TD3814E:88b-23": "'jam dpal chos thams cad don dam par ma skyes pa'i phyir ro zhes gsungs so //",
    "T03TD3814E:88b-24": "don dam pa smos pa ni rmi lam la sogs pa bzhin du snang ba tsam bsal bar mi nus pa'i phyir ro //",
    "T03TD3814E:89a-0": "bcom ldan 'das kyis de skad ces bka' stsal nas zhes bya ba ni mdo sde de skad @89a * //",
    "T03TD3814E:89a-1": "gsungs pa'o //",
    "T03TD3814E:89a-2": "gsungs pa des yi rangs pa ni sems dga' ba ste /",
    "T03TD3814E:89a-3": "'jam dpal gzhon nur gyur pa dang /",
    "T03TD3814E:89a-4": "byams pa la sogs pa byang chub sems dpa' sems dpa' chen po de dag dang /",
    "T03TD3814E:89a-5": "sha ra dva ti'i bu la sogs pa nyan thos chen po de dag dang /",
    "T03TD3814E:89a-6": "lha dang /",
    "T03TD3814E:89a-7": "mi dang /",
    "T03TD3814E:89a-8": "lha ma yin dang /",
    "T03TD3814E:89a-9": "dri zar bcas pa'i 'jig rten mi 'am ci dang /",
    "T03TD3814E:89a-10": "lto 'phye chen po la sogs pa de dag thams cad bcom ldan 'das kyis gsungs pa la yi rangs par gyur pa dang /",
    "T03TD3814E:89a-11": "de de bzhin no zhes mngon par bstod do //",
    "T03TD3814E:89a-12": "kha cig ston pa po gzhan yang yod par 'chad do //",
    "T03TD3814E:89a-13": "de skad bka' stsal nas zhes bya ba ni /",
    "T03TD3814E:89a-14": "'jam dpal gyis bka' stsal to zhes sbyor bar byed pa de dag ni /",
    "T03TD3814E:89a-15": "bcom ldan 'das kyis gsungs pa la /",
    "T03TD3814E:89a-16": "mngon par dga'o zhes gsungs pa'i phyir /",
    "T03TD3814E:89a-17": "'jam dpal gyis gsungs pa la /",
    "T03TD3814E:89a-18": "mngon par dga' ba'o zhes sbyar ba bsal ba yin no //",
    "T03TD3814E:89a-19": "sangs rgyas kyi bka' dang /",
    "T03TD3814E:89a-20": "sangs rgyas ma yin pa'i tshig 'dres pa'i skyon du yang 'gyur ro //",
    "T03TD3814E:89a-21": "bcom ldan 'das chos 'chad pa ji snyed pa dang /",
    "T03TD3814E:89a-22": "'brel par 'chad pa'i tshig de dag thams cad sangs rgyas kyi mthus yin pas /",
    "T03TD3814E:89a-23": "brgya byin la sogs pa'i tshig kyang sangs rgyas kyi bka' yin par gzung bar bya'o //",
    "T03TD3814E:89a-24": "dri med tshig gi 'od zer yid 'ong tshogs rnams kyis //",
    "T03TD3814E:89a-25": "rgyal ba skyed ma rmongs pa'i dra ba sel mdzad pa'i //",
    "T03TD3814E:89a-26": "padma sdug po rjes su 'tsham par kha phye la //",
    "T03TD3814E:89a-27": "ngang pa'i rgyal po bzhin du blo dang ldan pas ltos //",
    "T03TD3814E:89a-28": "bdag gis bdun brgya pa ni rnam phye ba'i ;",
    "T03TD3814E:89a-29": "/ bsod nams gang thob des ni 'gro ba kun //",
    "T03TD3814E:89a-30": "gnas ngan len dang mtshan mas bcings pa las //",
    "T03TD3814E:89a-31": "rnam grol sangs rgyas myur du 'grub par shog /'phags pa shes rab bdun brgya pa rgya cher 'grel pa /",
    "T03TD3814E:89a-32": "mgon po ngag gi dbang pos spobs pa bskyed pa'i slob dpon ba mi la mi tras mdzad ba rdzogs so//"
}