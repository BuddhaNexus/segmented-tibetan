{
    "T02TD3329E:22b-0": "@22b # // rgya gar skad du /",
    "T02TD3329E:22b-1": "sim ha n'a da s'a dha nam /",
    "T02TD3329E:22b-2": "bod skad du /",
    "T02TD3329E:22b-3": "seng ge sgra'i sgrub thabs /",
    "T02TD3329E:22b-4": "'phags pa seng ge sgra la phyag 'tshal lo //",
    "T02TD3329E:22b-5": "dang por re zhig sngags pas gdong bkru ba la sogs pa byas nas /",
    "T02TD3329E:23a-0": "@23a * // bde ba'i gdan la 'dug ste /",
    "T02TD3329E:23a-1": "rnal 'byor pas rang gi snying gar zla ba'i dkyil 'khor la yi ge hr'i:bltas la /",
    "T02TD3329E:23a-2": "mdun du bla ma dang /",
    "T02TD3329E:23a-3": "sangs rgyas dang /",
    "T02TD3329E:23a-4": "byang chub sems dpa' rnams bsgom par bya'o //",
    "T02TD3329E:23a-5": "de'i rjes la mchod pa dang /",
    "T02TD3329E:23a-6": "sdig pa bshags pa la sogs pa byas nas stong pa nyid bsgom par bya ste /",
    "T02TD3329E:23a-7": "aom sh'u n+ya t'a dzny'a na badzra sva bh'a wa a'atma ko&amp; ham zhes brjod pas byin gyis brlabs la /",
    "T02TD3329E:23a-8": "de nas skad cig tsam gyis yi ge pam yongs su gyur pa las /",
    "T02TD3329E:23a-9": "padma dmar po de'i steng du yi ge sim yongs su gyur pa las seng ge dkar po /",
    "T02TD3329E:23a-10": "de'i steng du zla ba la hr'i:las yang dag par byung ba'i rje btsun seng ge sgra'i sku gzugs su bsgom ste /",
    "T02TD3329E:23a-11": "sku mdog dkar po ral pa'i thor tshugs can /",
    "T02TD3329E:23a-12": "spyan gsum pa /",
    "T02TD3329E:23a-13": "phyag gnyis pa /",
    "T02TD3329E:23a-14": "dka' thub can gyi cha byad 'dzin pa /",
    "T02TD3329E:23a-15": "rgyal po rol pas gnas pa'o //",
    "T02TD3329E:23a-16": "phyag g-yon pas ni padma bsgreng ba'i steng na ral gri 'bar bas brgyan pa'o //",
    "T02TD3329E:23a-17": "g-yas su sbrul dkar pos dkris pa'i mdung rtse gsum pa'o //",
    "T02TD3329E:23a-18": "g-yon du dri zhim po'i me tog gi tshogs kyis bkang pa'i thod pa dkar po'o //",
    "T02TD3329E:23a-19": "sku las de bzhin gshegs pa lnga 'phro ba'i sprul pa'i gzugs su bsgoms la sngags 'di bzlas par bya'o //",
    "T02TD3329E:23a-20": "aom a'a:hr'i:sim ha n'a da h'um phat /",
    "T02TD3329E:23a-21": "sngon du bsnyen pa 'bum phrag gcig bzlas par bya'o //",
    "T02TD3329E:23a-22": "de nas na mo ratna tra y'a ya /",
    "T02TD3329E:23a-23": "na ma a'arya aa ba lo ki te shva r'a ya bo dhi satv'a ya /",
    "T02TD3329E:23a-24": "ma h'a satv'a ya /",
    "T02TD3329E:23a-25": "ma h'a k'a ru ni k'a ya /",
    "T02TD3329E:23a-26": "tadya th'a /",
    "T02TD3329E:23a-27": "aom aa ka te /",
    "T02TD3329E:23a-28": "bi ka te /",
    "T02TD3329E:23a-29": "ni ka te /",
    "T02TD3329E:23a-30": "ka tam ka te /",
    "T02TD3329E:23a-31": "ka ro ta b'irye sv'ah'a /",
    "T02TD3329E:23a-32": "'di'i nye bar spyod pa ni bcom ldan 'das kyi mdun du gzungs sngags 'dis sa lam lhung ba'i lci bas mandal brgyad phul te /",
    "T02TD3329E:23a-33": "mandal re re zhing lan bcu gsum bcu gsum brjod par bya'o //",
    "T02TD3329E:23a-34": "de nas lci ba lhag ma de nyid la mngon par bsngags te /",
    "T02TD3329E:23a-35": "lus la nye bar byugs na nad thams cad rab tu zhi bar 'gyur ro //",
    "T02TD3329E:23a-36": "gal te mtshams med pa'i las byas kyang nyi ma bdun nam /",
    "T02TD3329E:23a-37": "bcu bzhi 'am /",
    "T02TD3329E:23a-38": "nyi shu rtsa gcig gis ma grub na de'i tshe bdag gis mtshams med pa lnga byas pa yin no //",
    "T02TD3329E:23a-39": "seng ge sgra'i sgrub thabs slob dpon tsandra go mis mdzad pa rdzogs so //",
    "T02TD3329E:23a-40": "pandi ta don yod rdo rje dang /",
    "T02TD3329E:23a-41": "khams pa lo ts'a ba dge slong ba ris bsgyur ba'o /"
}