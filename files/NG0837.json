{
    "NG0837:1": "@#// rgya gar skad du /",
    "NG0837:2": "many+dzu shri tan tra tsa ta ri a ta la tran na ma /",
    "NG0837:3": "bod skad du /",
    "NG0837:4": "'phags pa 'jam dpal gyi rgyud bzhi'i don gsal bar byed pa'i rgyud ces bya ba /",
    "NG0837:5": "dpal rdo rje 'chang la phyag 'tshal lo //",
    "NG0837:6": "'di skad bdag gis thos pa'i dus cig na /",
    "NG0837:7": "bcom ldan 'das pad+ma brtsegs pa'i gnas //",
    "NG0837:8": "yid 'dren kyi tshal na bzhugs te /",
    "NG0837:9": "rdo rje 'chang dang mkha' 'gro ma rnams dang thabs",
    "NG0837:10": "gcig go / de'i tshe gsang ba'i bdag po stan",
    "NG0837:11": "las bzhengs te / 'di skad ces gsol to //",
    "NG0837:12": "kyai bcom ldan 'das 'chang */",
    "NG0837:13": "rgyud kyi rgyal po 'jam dpal rnam pa bzhi /",
    "NG0837:14": "de'i don gyi dgongs pa ji ltar lags /",
    "NG0837:15": "'jam dpal zhes bya ci la bgyi /",
    "NG0837:16": "rgyan zhes bya ba ji ltar lags /",
    "NG0837:17": "zhes zhus so //",
    "NG0837:18": "de nas yang ston pas bka' stsal pa /",
    "NG0837:19": "'jam dpal sde bzhi ngas bshad kyis //",
    "NG0837:20": "rdo rje 'dzin sogs legs zungs cig / 'jam dpal sde bzhi dgongs pa ni //",
    "NG0837:21": "rang rang re re'i mtshan nyid bsdud pa bshad /",
    "NG0837:22": "dang po zhus pa'i don bshad de //",
    "NG0837:23": "'jam dpal zhes pa rnam pa gnyis //",
    "NG0837:24": "tshig dang de bzhin don du bshad //",
    "NG0837:25": "tshig rgyud le'u bcu pa'o ///",
    "NG0837:26": "/ tha snyad spros pa bstan pa ni //",
    "NG0837:27": "ston pas @#//",
    "NG0837:28": "dgongs pa ma nor bshad pas ni //",
    "NG0837:29": "tshig gi 'jam dpal dam pa yin //",
    "NG0837:30": "don gyi 'jam dpal dam pa yin //",
    "NG0837:31": "don gyi 'jam dpal rnam pa gnyis //",
    "NG0837:32": "sangs rgyas dang ni bde legs dgongs //",
    "NG0837:33": "sangs rgyas sku dang ye shes te //",
    "NG0837:34": "'jam dpal chos sku gnyis //",
    "NG0837:35": "bdag gzhan gdul bya gnyis kyi dpal //",
    "NG0837:36": "'jam dpal chos kyi dbyings zhes bya //",
    "NG0837:37": "mnyam pa nyid kyi ye shes gnyis //",
    "NG0837:38": "ye shes rnam gsum dpal yin no //",
    "NG0837:39": "'jam dpal ngang la dpal gyis so //",
    "NG0837:40": "'jam dpal bcom la dpal gyis ldan //",
    "NG0837:41": "de'i dgongs pa dang sbyar na //",
    "NG0837:42": "'jam dpal ngang sde ma bcos g.yos po du med //",
    "NG0837:43": "rang bzhin ma 'gags sku dang ye shes dpal //",
    "NG0837:44": "ma 'gags don la sbyor ba'o //",
    "NG0837:45": "'jam dpal zhes kyang de la bya //",
    "NG0837:46": "don gyi 'jam dpal kun mthun te //",
    "NG0837:47": "tshig rgyud le'u bcu pas /",
    "NG0837:48": "rgyud dang lnga'i bdag nyid can /",
    "NG0837:49": "zhes gsungs so //",
    "NG0837:50": "'jam dpal bshad pa'i rgyud las /",
    "NG0837:51": "'jam dpal spyi'i bstan pa ste /",
    "NG0837:52": "le'u dang po'o //  // de nas yang ston pas gsungs so //",
    "NG0837:53": "rdo rje 'dzin pa ngos zungs shig / ye shes la yang rnam pa gnyis //",
    "NG0837:54": "tshig dang don du ston pa yin //",
    "NG0837:55": "don gyi ye shes rgyu yang lnga //",
    "NG0837:56": "yang na gnyis su bsdus pa yin //",
    "NG0837:57": "phra 'byung med dang ye shes dang *//",
    "NG0837:58": "dman pa'i don kyang de bzhin no //",
    "NG0837:59": "tshig gi ye shes rdzogs chen lung *//",
    "NG0837:60": "gzhan gyi ye shes don mi shes //",
    "NG0837:62": " rdzogs chen ye shes gtan 'bebs pas //",
    "NG0837:63": "ye shes don gyi ngo bo gsal //",
    "NG0837:64": "ye shes zhes kyang de la bya //",
    "NG0837:65": "rgyan zhes bya ba rnam pa gnyis //",
    "NG0837:66": "brjod bya don dang *//",
    "NG0837:67": "brjod byed tshig / tshig gi rgyan ni rnam pa gnyis //",
    "NG0837:69": " 'jam dpal tshig la rdzogs chen lung gi brgyan /",
    "NG0837:70": "rdzogs chen tshig la 'jam dpal lung gis brgyan /",
    "NG0837:71": "gcig la mdzes gser la g.yul sbrang 'dra //",
    "NG0837:72": "don gyi rgyan ni rnam pa bzhi //",
    "NG0837:73": "chos nyid dag la chos kyi sku yis brgyan //",
    "NG0837:74": "chos kyi sku la ye shes kyi gdangs dang chas pas brgyan //",
    "NG0837:75": "ye shes gdangs la thugs rje'i gzugs skus brgyan //",
    "NG0837:76": "thugs rje'i sku la bstan pa'i snying pos brgyan //",
    "NG0837:77": "rgyan zhes bya ba de ltar ro //",
    "NG0837:78": "ces gsungs so //",
    "NG0837:79": "'jam dpal bshad pa'i rgyud las /",
    "NG0837:80": "ye shes rgyan gyi bshad pa ste /",
    "NG0837:81": "le'u gnyis pa'o //",
    "NG0837:82": "de nas yang lag na rdo rjes zhus pa /",
    "NG0837:83": "dgongs pa zhes ni ci la bgyi /",
    "NG0837:84": "'dus pa zhes pa ji ltar lags /",
    "NG0837:85": "thugs rje chen pos gsungs du gsol /",
    "NG0837:86": "ces zhus so //",
    "NG0837:87": "ston pas bka' stsal pa //",
    "NG0837:88": "rdo rje 'dzin pas ngos zungs shig / dgongs pa zhes pa'i bya ba ni //",
    "NG0837:89": "gdul bya'i bsam pa la dgongs nas //",
    "NG0837:90": "rab 'bring blo dang sbyar nas su //",
    "NG0837:91": "tha ma rnam la mtshan nyid sde gsum bstan /",
    "NG0837:92": "'bring la gsang sngags phyi nang bstan /",
    "NG0837:93": "rab la a ti ma nor bstan /",
    "NG0837:94": "dgongs pa zhes kyang de la bya //",
    "NG0837:95": "'dus pa bya ba rnam pa gnyis //",
    "NG0837:96": "spyi'i dgongs pa tshad du @#//",
    "NG0837:97": "'dus //",
    "NG0837:98": "mtshan gyi dgongs pa le'u lngar 'dus pas //",
    "NG0837:99": "'dus pa zhes ni bya ba'o //",
    "NG0837:100": "ces 'jam dpal bshad pa'i rgyud las /",
    "NG0837:101": "dgongs pa 'dus pa'i don bshad ste /",
    "NG0837:102": "le'u gsum pa'o ///",
    "NG0837:103": "/ de nas yang lag na rdo rjes zhus pa /",
    "NG0837:104": "mtshan brjod zhes kyang ci la bgyi //",
    "NG0837:105": "thugs rje chen pos gsung du gsol //",
    "NG0837:106": "zhes zhus so //",
    "NG0837:107": "rdo rje 'chang gi bka' stsal pa //",
    "NG0837:108": "lag na rdo rjes ngos zung zhig / mtshan dang brjod byed rnam pa gnyis //",
    "NG0837:109": "mtshan gyi sku dang ye shes mtshan nas brjod pas /",
    "NG0837:110": "rtogs pa'i ye shes rgyud la shar /",
    "NG0837:111": "tshig gi rgyud kyi mtshan brjod pas /",
    "NG0837:112": "rang gis don gyi dgongs pa longs //",
    "NG0837:113": "brjod byed spyi rgyud chen po yin //",
    "NG0837:115": " mtshan brjod zhes kyang de la bya //",
    "NG0837:116": "ces gsungs so //",
    "NG0837:117": "'jam dpal bshad pa'i rgyud las /",
    "NG0837:118": "mtsham brjod kyi don bshad pa ste le'u bzhi pa'o ///",
    "NG0837:119": "/ de nas yang lag na rdo rjes sna drangs nas bskor ba bya ste /",
    "NG0837:120": "'di skad ces gsol to //",
    "NG0837:121": "e ma ho /",
    "NG0837:122": "bcom ldan rdo rje 'chang */",
    "NG0837:123": "rgyud gsum mtshan gyi nges dgongs kyis /",
    "NG0837:124": "bdag gzhan don gyi snang ba gsal //",
    "NG0837:125": "rgyud chen mtshan don dgongs la bkrol //",
    "NG0837:126": "'gro ba'i mgon po rje yi rang *//",
    "NG0837:127": "ces gsungs so //",
    "NG0837:128": "'jam dpal bshad pa'i rgyud las /",
    "NG0837:129": "rjes su yi rang ba ste /",
    "NG0837:130": "le'u lnga pa'o ///",
    "NG0837:131": "/ 'jam dpal bshad pa'i rgyud las /",
    "NG0837:132": "don gyi sgron ma bstan pa'i le'u ste /",
    "NG0837:133": "yang snying rdzogs so //   sngags kyi srung mas bka' yi bya ra gyis //",
    "NG0837:134": "spe rgyud chen po bzhi'i gang la yang *//",
    "NG0837:135": "gsang bar thugs kyi dgongs pa ste //",
    "NG0837:136": "dus phyis lus par gzigs nas ma ston to //",
    "NG0837:137": "rgyud chen po bcu bdun yod par grags pa las phal cher snang ba ni /",
    "NG0837:138": "'go spyod yul tsam ste /",
    "NG0837:139": "bde byas sdug bsngal dbyings phyug b+ha ga la //",
    "NG0837:140": "g.yer med lhun rdzogs dbyings nyid che ba skyed pa //",
    "NG0837:141": "mi 'da' ye shes rin po che /",
    "NG0837:142": "bya ba med pas lhun rdzogs thig le che //",
    "NG0837:143": "thams cad ma 'gags dbyer med bdag gi brgyud //",
    "NG0837:144": "skye med dbyings las thams cad skyes //",
    "NG0837:145": "don dam nyid du sems dpa' che //",
    "NG0837:146": "bsgrub tu med pas ye nas gnas //",
    "NG0837:147": "btsal du med pas mngon sum dbyings //",
    "NG0837:148": "smon du med pas rang la rdzogs //",
    "NG0837:149": "tha snyad med pas rnal 'byor bdag / go 'phangs chod pas kun gyi dbyings //",
    "NG0837:150": "las rnams spyad cing ci spyad kyang *//",
    "NG0837:151": "thig le nyid pas spang du med //",
    "NG0837:152": "'dod chags zhe sdang gti mug kyang *//",
    "NG0837:153": "spang du med pas bdag gi rgyud //",
    "NG0837:154": "gti mug nyid pas bsam du med //",
    "NG0837:155": "rnams grangs nyid pas dbyings nyid klong *//",
    "NG0837:156": "gzugs rnams med pas byang chub sku //",
    "NG0837:157": "thig le ye nas dam tshig gsad //",
    "NG0837:158": "dam tshig ming du btags pa med //",
    "NG0837:159": "'chi ba med pas bdud rtsi dbyings //",
    "NG0837:160": "khyad par nyid las ye shes che //",
    "NG0837:161": "ri rab rtse la nyi ma stong shar bas //",
    "NG0837:162": "ye shes thugs kyi nyi ma shar ro //",
    "NG0837:163": "shar ba nyid na nub pa @#//",
    "NG0837:164": "med //",
    "NG0837:165": "sgom pa nyid pas sgom du med //",
    "NG0837:166": "sgom pa dmigs su med pa'o //",
    "NG0837:167": "sgom pa gzhan nas chos mi rnyed //",
    "NG0837:168": "rdo rje rin chen 'bar ba ltar //",
    "NG0837:169": "thams cad kun kyang de bzhin no //",
    "NG0837:170": "'gyur ba med pas bal nag bzhin //",
    "NG0837:171": "bsgyur du btub pas bal dkar bzhin //",
    "NG0837:172": "brtags na bal nag nyid kyi dbyings //",
    "NG0837:173": "lhun gyis gnas pas go 'phangs chod //",
    "NG0837:174": "gdong nas dag pas pad+ma bzhin //",
    "NG0837:175": "'gyur ba med pas thig le bde //",
    "NG0837:176": "bya ba med pas thig le bde //",
    "NG0837:177": "dus gsum med pas thig le bde //",
    "NG0837:178": "btsal du med pas thig le bde /",
    "NG0837:179": "brtsal bar 'ded pas dbyings mi bskyod //",
    "NG0837:180": "dra ba nyid pas mun khyud bde //",
    "NG0837:181": "thig le nyid pas thig phran bde //",
    "NG0837:182": "rtse rgyal rtogs na gnas chen bde //",
    "NG0837:183": "thog med yongs su sbyangs pa'i b+ha ga la //",
    "NG0837:184": "dbyer med lhun rdzogs thig le dbyings nyid che //",
    "NG0837:185": "sku gsung thugs shar mu khyud dkyil //",
    "NG0837:186": "rnam par dag pas byang chub rgyu //",
    "NG0837:188": " 'gro ba'i lam chen mkha' dbyings nyid //",
    "NG0837:189": "thig le ye nas rdo rje dbyings //",
    "NG0837:190": "thig le nyid pas 'du 'bral med //",
    "NG0837:191": "de bas thig le bdal ba'i dbyings //",
    "NG0837:192": "bdal ba nyid na nub pa med //",
    "NG0837:193": "byang chub sems klong yang pa'i dkyil 'khor rdzogs so //  //",
    "NG0837:195": "@#// bcom ldan 'das rdo rje bskal pa'i bdag po la phyag 'tshal lo //",
    "NG0837:196": "srid par bcas pa'i 'jig rten dang *//",
    "NG0837:197": "thugs rjer bcas pa'i pho brang kun //",
    "NG0837:198": "sprul pa'i 'khor lo 'od 'bar ba'ang *//",
    "NG0837:199": "mngon sum sangs rgyas mkha' la shar //",
    "NG0837:200": "phyogs bcu'i 'jig rten mang po nas //",
    "NG0837:201": "spyan drangs la sogs rtsol ba'i nad //",
    "NG0837:202": "bde ba gsal ba'i thig le las //",
    "NG0837:203": "sangs rgyas gzhan du mi rtsol lo //",
    "NG0837:204": "sems dang chos las sangs rgyas gzhan na med //",
    "NG0837:205": "mnyam nyid nam mkha' lta bu'i rang bzhin las //",
    "NG0837:206": "sna tshogs mtshan ma rdul du brlag pa'i phyir //",
    "NG0837:207": "phyag rgya'i tshogs kyang bskal pa'i me ltar 'bar //",
    "NG0837:208": "ye nas lhun gyis grub pa'i rang bzhin las //",
    "NG0837:209": "rtsol ba'i sdug bsngal rgya mtsho'i rlabs dang 'dra //",
    "NG0837:210": "chos so cog gi ngo bo nyid //",
    "NG0837:211": "ma btsal bzhag pas rdul du brlag / thams cad bdag nyid rang gi lha //",
    "NG0837:212": "dkyil 'khor kun tu zhugs pa la //",
    "NG0837:213": "dus gsum mnyam sbyor 'byung 'jug med //",
    "NG0837:214": "ma btsal lhun gyis grub par 'gyur //",
    "NG0837:215": "phyi nang spyod yul ma lus pa //",
    "NG0837:216": "mnyam dag lhun gyis grub pa la //",
    "NG0837:217": "dus gsum mnyam par bzhag pa ni //",
    "NG0837:218": "bcing du med pa'i phyag rgya yin //",
    "NG0837:220": " mi phyed thig ler gcig pa la //",
    "NG0837:221": "dus gsum 'byung 'jug med pa ni //",
    "NG0837:222": "sangs rgyas kun dang mnyam pa'i phyir //",
    "NG0837:223": "bsrung du med pa'i dam tshig mchog khams gsum ngo bo rang rig dbyings //",
    "NG0837:224": "phyogs bcu rgya dang @#//",
    "NG0837:225": "bral ba yi //",
    "NG0837:226": "bcos pa med pa'i 'khor lo la //",
    "NG0837:227": "ma bkod shar ba'i dkyil 'khor mchog / thams cad mngon sum shar ba yang *//",
    "NG0837:228": "byin rlabs mthu la mi ltos par //",
    "NG0837:229": "yid bzhin lhun gyis grub pa ni //",
    "NG0837:230": "bsngo dang bral bas mchod pa'i mchog / rtogs pa'i rgyal mtshan shar ba'i phyir //",
    "NG0837:231": "thams cad ngo bo bdag nyid sku //",
    "NG0837:232": "don la rim pas mi 'grub pas //",
    "NG0837:233": "thogs pa med pa dbang gi mchog / phyogs bcu'i 'jig rten rab 'byams na //",
    "NG0837:234": "g.yo zhing bskyod pa'i chos rnams kun //",
    "NG0837:235": "rang byung sprul pa bsam yas kyis //",
    "NG0837:236": "bya byed med pa'i phrin las phul //",
    "NG0837:237": "mi dmigs byams pa chen po ste //",
    "NG0837:239": " mtha' yas thugs rje chen po yin //",
    "NG0837:241": " rab 'byams bde la dga' ba ste //",
    "NG0837:242": "stong nyid gsal ba btang snyoms so //",
    "NG0837:243": "gsang sngags chen po'i khyad par ni //",
    "NG0837:244": "rang rigs rgyal ba'i thugs rje yis //",
    "NG0837:245": "bag chags rdul du brlog pa dang *//",
    "NG0837:246": "mtshan ma zil gyis gnon pa ni /",
    "NG0837:247": "khyung chen mkha' la thogs med pas //",
    "NG0837:248": "steng 'og rim gyis mi bgrod de //",
    "NG0837:249": "snang ba dus gcig gsal ba ni //",
    "NG0837:250": "skye 'gro 'dul ba'i gnyen po yin //",
    "NG0837:251": "seng ge'i skad la 'jigs med pas //",
    "NG0837:253": " gcan gzan rim gyi mi 'dul te //",
    "NG0837:254": "gzhan gyis rtsol bas mi chung pas //",
    "NG0837:255": "dud 'gro 'dul ba'i gnyen po yin //",
    "NG0837:256": "rang bzhin gsal ba'i byang chub sems //",
    "NG0837:257": "rgyu 'bras rim gyi mi bgrod de //",
    "NG0837:259": " bde chen mkha' la thogs med pas //",
    "NG0837:260": "rnam rtog sgrol ba'i gnyen po yin //",
    "NG0837:261": "byang chub sems mi 'gyur ba'i rdo rje //",
    "NG0837:262": "thugs rje chen po'i don //",
    "NG0837:263": "gnam spar 'debs rdzogs so //     //"
}