{
    "NK031(ki)001:1": "// rdzogs pa chen po byang chub kyi sems kun byed rgyal po'i rgyud bzhugs so //",
    "NK031(ki)001:2": "rgya gar skad du /",
    "NK031(ki)001:3": "sarba d+harma ma h+aa san+ti bo d+hi tsit+ta ku la ya r+aa dza /",
    "NK031(ki)001:4": "bod skad du /",
    "NK031(ki)001:5": "chos thams cad rdzogs pa chen po byang chub kyi sems kun byed rgyal po /",
    "NK031(ki)001:6": "bcom ldan 'das byang chub kyi sems kun byed rgyal po la phyag 'tshal lo //",
    "NK031(ki)001:7": "'di skad bshad pa'i dus na /",
    "NK031(ki)001:8": "'og min gyi gnas chos nyid kyi mkha' dbyings nyid",
    "NK031(ki)001:9": "kyi klong sems nyid kyi gnas ye shes sgrib pa",
    "NK031(ki)001:10": "mi mnga' ba'i gzhal yas khang na nyid kyi rang",
    "NK031(ki)001:11": "bzhin dang / nyid kyi ngo bo dang /",
    "NK031(ki)001:12": "nyid kyi thugs rje ye shes mngon du phyungs pa'i 'khor 'di lta ste /",
    "NK031(ki)001:13": "nyid kyi rang bzhin gyi 'khor chos kyi sku zhes bya ba'i 'khor dang /",
    "NK031(ki)001:14": "nyid kyi ngo bo'i 'khor longs spyod rdzogs pa'i sku sa zhes bya ba'i 'khor dang /",
    "NK031(ki)001:15": "nyid kyi ngo bo'i 'khor longs spyod rdzogs pa'i sku chu zhes bya ba'i 'khor dang /",
    "NK031(ki)001:16": "nyid kyi ngo bo'i 'khor longs spyod rdzogs pa'i sku me zhes bya ba'i 'khor dang /",
    "NK031(ki)001:17": "nyid kyi ngo bo'i 'khor longs spyod rdzogs pa'i sku rlung zhes bya ba'i 'khor dang /",
    "NK031(ki)001:18": "nyid kyi ngo bo'i 'khor longs spyod rdzogs pa'i sku nam mkha' zhes bya ba'i 'khor dang /",
    "NK031(ki)001:19": "gzhan yang thugs rje ye shes mngon du phyung ba'i sprul pa'i 'khor 'di lta ste /",
    "NK031(ki)001:20": "'dod pa'i khams kyi sems can zhes bya ba'i 'khor dang /",
    "NK031(ki)001:21": "gzugs kyi khams kyi sems can zhes bya ba'i 'khor dang /",
    "NK031(ki)001:22": "gzugs med pa'i khams kyi sems can zhes bya ba'i 'khor dang /",
    "NK031(ki)001:23": "gzhan yang nyid kyi rang bzhin la lta ba'i 'khor rnam pa bzhi 'di lta ste /",
    "NK031(ki)001:24": "shin tu rnal 'byor zhes bya ba'i 'khor dang /",
    "NK031(ki)001:25": "yongs su rnal 'byor zhes bya ba'i 'khor dang /",
    "NK031(ki)001:26": "rnal 'byor chen po zhes bya ba'i 'khor dang /",
    "NK031(ki)001:27": "sems dpa'i rnal 'byor zhes bya ba'i 'khor dang /",
    "NK031(ki)001:28": "nyid kyi rang bzhin dang /",
    "NK031(ki)001:29": "nyid kyi ngo bo dang /",
    "NK031(ki)001:30": "nyid kyi thugs rje rang bzhin 'byed pa mi mnga' bas thabs gcig go //",
    "NK031(ki)001:31": "gzhan yang nyid kyi rang bzhin rtogs pa'i 'khor 'di lta ste /",
    "NK031(ki)001:32": "sngar 'das pa'i sangs rgyas nyid la gnas pa'i 'khor dang /",
    "NK031(ki)001:33": "da ltar bzhugs pa'i sangs rgyas nyid kyis don mdzad pa'i 'khor dang /",
    "NK031(ki)001:34": "slad nas 'byon pa'i sangs rgyas nyid las 'byung ba'i 'khor dang /",
    "NK031(ki)001:35": "'byed pa mi mnga' ba'i rang bzhin gyis thabs gcig par bzhugs so //",
    "NK031(ki)001:36": "de nas byang chub kyi sems kun byed rgyal po",
    "NK031(ki)001:37": "des 'khor thams cad nyid kyi rang bzhin du byin",
    "NK031(ki)001:38": "gyis brlab pa'i phyir 'khor thams cad nyid kyi sems",
    "NK031(ki)001:39": "nyid kyi thugs la thim par mdzad do //",
    "NK031(ki)001:40": "rang byung gi ye shes gsal bar mdzad do //",
    "NK031(ki)001:41": "de nas thams cad chos nyid du ldan par bya",
    "NK031(ki)001:42": "ba'i phyir thams cad bsdus nas thig le chen po",
    "NK031(ki)001:43": "gcig tu bzhugs so //",
    "NK031(ki)001:44": "de nas sems dpa' de nyid kyi rang bzhin thig",
    "NK031(ki)001:45": "le chen po gcig tu bzhugs pa de las byung",
    "NK031(ki)001:46": "nas / byang chub kyi sems kun byed rgyal po'i",
    "NK031(ki)001:47": "spyan sngar dga' ba'i sems kyis dang ba'i mdangs phyung",
    "NK031(ki)001:48": "ste 'khod pas byang chub kyi sems kun byed rgyal",
    "NK031(ki)001:49": "pos sems dpa' rdo rje la smras pa /",
    "NK031(ki)001:50": "sems dpa' rdo rje e ma hoh dga' ba'i sems",
    "NK031(ki)001:51": "skyes e ma hoh dang ba'i mdangs phyung e ma",
    "NK031(ki)001:52": "hoh nga las byung ba e ma hoh zhes gsungs",
    "NK031(ki)001:53": "pas / de nas sems dpa' rdo rjes zhus pa /",
    "NK031(ki)001:54": "kye /",
    "NK031(ki)001:55": "ston pa'i ston pa kun byed rgyal po lags //",
    "NK031(ki)001:56": "ston pa nyid kyang thig le spros med dam //",
    "NK031(ki)001:57": "'khor rnams kun kyang thig le spros med dam //",
    "NK031(ki)001:58": "bstan pa kun kyang thig le spros med dam //",
    "NK031(ki)001:59": "dus dang gnas kyang thig le spros med dam //",
    "NK031(ki)001:60": "thams cad kun kyang thig le'i rang bzhin na //",
    "NK031(ki)001:61": "ston pa'i ston pas ci zhig ston par mdzad //",
    "NK031(ki)001:62": "'khor du 'khor ba'i don ni ci la 'khor //",
    "NK031(ki)001:63": "'khor la bstan pa ci zhig ston par byed //",
    "NK031(ki)001:64": "dus dang gnas ni gcig pa ji lta bu //",
    "NK031(ki)001:65": "zhes zhus so //",
    "NK031(ki)001:66": "de nas byang chub kyi sems kun byed rgyal po",
    "NK031(ki)001:67": "des sems dpa' rdo rje la 'di skad ces gsungs",
    "NK031(ki)001:68": "so // kye sems dpa' chen po yid sgra la chug cig /",
    "NK031(ki)001:69": "ngas don sgrar bshad kyis /",
    "NK031(ki)001:70": "kye sems dpa' chen po /",
    "NK031(ki)001:71": "sems nyid kun byed rgyal po nga nyid ni //",
    "NK031(ki)001:72": "chos rnams thams cad kun gyi snying po ste //",
    "NK031(ki)001:73": "snying po ma spros ye nas thig le yin //",
    "NK031(ki)001:74": "thig le ye nas spros pa med pa'i don //",
    "NK031(ki)001:75": "ston pa dang ni bstan pa 'khor dus gnas //",
    "NK031(ki)001:76": "nga las byung bas ye nas thig le ste //",
    "NK031(ki)001:77": "nga yi rang bzhin thig le bstan pa yin //",
    "NK031(ki)001:78": "zhes gsungs so //",
    "NK031(ki)001:79": "byang chub kyi sems kun byed rgyal po las gleng gzhi'i le'u ste dang po'o ////",
    "NK031(ki)001:80": "de nas byang chub kyi sems kun byed rgyal po",
    "NK031(ki)001:81": "des chos thams cad nyid las byung ba'i ting nge",
    "NK031(ki)001:82": "'dzin ces bya ba la gnas par mdzad do //",
    "NK031(ki)001:83": "de nas 'khor gyi rang bzhin las sems dpa' rdo",
    "NK031(ki)001:84": "rje langs nas ston pa byang chub kyi sems kun",
    "NK031(ki)001:85": "byed rgyal po'i zhal du mdangs phyung ste 'khod nas",
    "NK031(ki)001:86": "zhus pa / kye /",
    "NK031(ki)001:87": "ston pa'i ston pa kun byed rgyal po lags //",
    "NK031(ki)001:88": "khyod kyi 'khor du bdag 'dus 'khod pa ste //",
    "NK031(ki)001:89": "bdag ni 'tshal ba'i don ni ci zhig mchis //",
    "NK031(ki)001:90": "bdag 'tshal don ni khyod kyis bstan du gsol //",
    "NK031(ki)001:91": "zhes zhus so //",
    "NK031(ki)001:92": "de nas byang chub kyi sems kun byed rgyal po des nyid kyi rang bzhin dang /",
    "NK031(ki)001:93": "nyid kyi ngo bo dang /",
    "NK031(ki)001:94": "nyid kyi thugs rje las chos thams cad bkod pa",
    "NK031(ki)001:95": "ni nyid kyi rang byung gi ye shes chen po",
    "NK031(ki)001:96": "gcig las rang byung gi ye shes chen po lnga",
    "NK031(ki)001:97": "'byung ba ni 'di lta ste /",
    "NK031(ki)001:98": "zhe sdang rang byung ye shes chen po dang /",
    "NK031(ki)001:99": "'dod chags rang byung ye shes chen po dang /",
    "NK031(ki)001:100": "gti mug rang byung ye shes chen po dang /",
    "NK031(ki)001:101": "phrag dog rang byung ye shes chen po dang /",
    "NK031(ki)001:102": "nga rgyal rang byung ye shes chen po dang /",
    "NK031(ki)001:103": "rang byung gi ye shes lnga po des rgyan gyi rgyu chen po lnga ni phyung /",
    "NK031(ki)001:104": "'jig cing brten pa'i khams chen po gsum ni bkod de /",
    "NK031(ki)001:105": "rgyan gyi rgyu'i lus lnga gcig tu blangs pa 'di lta ste /",
    "NK031(ki)001:106": "rgyan gyi rgyu'i lus sa zhes bya ba'i lus dang /",
    "NK031(ki)001:107": "rgyan gyi rgyu'i lus chu zhes bya ba'i lus dang /",
    "NK031(ki)001:108": "rgyan gyi rgyu'i lus me zhes bya ba'i lus dang /",
    "NK031(ki)001:109": "rgyan gyi rgyu'i lus rlung zhes bya ba'i lus dang /",
    "NK031(ki)001:110": "rgyan gyi rgyu'i lus nam mkha' zhes bya ba'i lus la gcig tu lus thams cad blangs /",
    "NK031(ki)001:111": "ye shes lnga'i rigs so sor phye ste /",
    "NK031(ki)001:112": "rang byung ye shes zhe sdang gi rigs dang /",
    "NK031(ki)001:113": "rang byung ye shes 'dod chags kyi rigs dang /",
    "NK031(ki)001:114": "rang byung ye shes gti mug gi rigs dang /",
    "NK031(ki)001:115": "rang byung ye shes phrag dog gi rigs dang /",
    "NK031(ki)001:116": "rang byung ye shes nga rgyal gyi rigs dang /",
    "NK031(ki)001:117": "rang byung ye shes lnga'i rigs lus rgyan gyi lus can gyi chos nyid bkod do //",
    "NK031(ki)001:118": "byang chub kyi sems kun byed rgyal po de nyid",
    "NK031(ki)001:119": "kyang nyid kyi rang bzhin gyi chos nyid bkod pa",
    "NK031(ki)001:120": "de bzhin du bzhugs so //",
    "NK031(ki)001:121": "de nas sems dpa' rdo rje de byang chub kyi",
    "NK031(ki)001:122": "sems kun byed rgyal po'i spyan sngar yang 'dug nas",
    "NK031(ki)001:123": "/ kye /",
    "NK031(ki)001:124": "ston pa kun byed rgyal po lags //",
    "NK031(ki)001:125": "nyid kyi thugs gcig rang byung ye shes las //",
    "NK031(ki)001:126": "rang byung ye shes rnam pa lnga byung nas //",
    "NK031(ki)001:127": "de las rgyan gyi rgyu lnga byung nas ni //",
    "NK031(ki)001:128": "ye shes lnga yi lus lnga blangs pa 'dis //",
    "NK031(ki)001:129": "kun byed rgyal po'i dgos pa ci zhig che //",
    "NK031(ki)001:130": "zhes zhus so //",
    "NK031(ki)001:131": "de nas byang chub kyi sems kun byed rgyal po des slar gsungs pa /",
    "NK031(ki)001:132": "kye /",
    "NK031(ki)001:133": "sems dpa' chen po dgos pa ni //",
    "NK031(ki)001:134": "kun byed rgyal po byed mkhan nga las ni //",
    "NK031(ki)001:135": "ma gtogs pa yi byed mkhan gzhan na med //",
    "NK031(ki)001:136": "chos nyid byed pa yang ni nga las med //",
    "NK031(ki)001:137": "ston pa gsum yang 'god pa nga las med //",
    "NK031(ki)001:138": "'khor gyi tshogs kyang 'god pa nga las med //",
    "NK031(ki)001:139": "de bzhin chos nyid 'god pa nga las med //",
    "NK031(ki)001:140": "sems dpa' rdo rje khyod la nga yis ni //",
    "NK031(ki)001:141": "nga yi rang bzhin khyod la bstan par bya //",
    "NK031(ki)001:142": "nga la rang bzhin rnam pa gsum yod de //",
    "NK031(ki)001:143": "nga yi rang bzhin byang chub sems yin no //",
    "NK031(ki)001:144": "byang ba dag gi rang bzhin bstan pa ni //",
    "NK031(ki)001:145": "phun sum tshogs pa rnam gsum chos nyid byang //",
    "NK031(ki)001:146": "chub pa dag gi rang bzhin bstan pa ni //",
    "NK031(ki)001:147": "dgos pa tshogs pa rnam pa gsum gyis ni //",
    "NK031(ki)001:148": "nam mkha' bzhin du kun la khyab par gnas //",
    "NK031(ki)001:149": "sems zhes bya ba'i rang bzhin bstan pa ni //",
    "NK031(ki)001:150": "mi 'gag ma lus kun byed rgyal po ste //",
    "NK031(ki)001:151": "kun byas byang chub sems su ma lus byas //",
    "NK031(ki)001:152": "zhes gsungs so //",
    "NK031(ki)001:153": "byang chub kyi sems kun byed rgyal po las chos",
    "NK031(ki)001:154": "nyid mngon du phyung nas bstan pa'i le'u ste gnyis",
    "NK031(ki)001:155": "pa'o //// de nas byang chub kyi sems kun byed",
    "NK031(ki)001:156": "rgyal po des chos thams cad kyi sngon rol du",
    "NK031(ki)001:157": "byed pa po nga byung ba 'di gsungs so //",
    "NK031(ki)001:158": "kye sems dpa' chen po yid rna dbang la zhugs shig /",
    "NK031(ki)001:159": "rna dbang sgra la rtogs shig /",
    "NK031(ki)001:160": "kye /",
    "NK031(ki)001:161": "nga ni kun byed rgyal po ste //",
    "NK031(ki)001:162": "nga ni kun byed byang chub sems //",
    "NK031(ki)001:163": "nga med pa yi sngon rol na //",
    "NK031(ki)001:164": "chos rnams 'byung ba'i snying po med //",
    "NK031(ki)001:165": "nga med pa yi sngon rol na //",
    "NK031(ki)001:166": "chos kun byed pa'i rgyal po med //",
    "NK031(ki)001:167": "nga med pa yi sngon rol na //",
    "NK031(ki)001:168": "ston pa bya ba ye nas med //",
    "NK031(ki)001:169": "nga med pa yi sngon rol na //",
    "NK031(ki)001:170": "bstan pa bya ba ye nas med //",
    "NK031(ki)001:171": "nga med pa yi sngon rol na //",
    "NK031(ki)001:172": "'khor zhes bya ba ye nas med //",
    "NK031(ki)001:173": "sems dpa' rdo rje rtog ma skye //",
    "NK031(ki)001:174": "sems dpa' chen po khyod nyid kyang //",
    "NK031(ki)001:175": "nga yi ngo bo sprul pa yin //",
    "NK031(ki)001:176": "zhes gsungs so //",
    "NK031(ki)001:177": "de nas sems dpa' rdo rjes byang chub kyi sems kun byed rgyal po la zhus pa /",
    "NK031(ki)001:178": "kye /",
    "NK031(ki)001:179": "kun byed rgyal po byang chub sems //",
    "NK031(ki)001:180": "khyod ni ye nas chen po yin //",
    "NK031(ki)001:181": "ston pa dang ni bstan pa dang //",
    "NK031(ki)001:182": "'khor la sogs pa'i chos rnams kun //",
    "NK031(ki)001:183": "byed mkhan khyod kyis byas pas na //",
    "NK031(ki)001:184": "ji ltar snang ba'i chos rnams kun //",
    "NK031(ki)001:185": "byed mkhan khyod kyis byas par snang //",
    "NK031(ki)001:186": "ston pa gcig gam rnam pa du ru yod //",
    "NK031(ki)001:187": "bstan pa gcig gam rnam pa du ru yod //",
    "NK031(ki)001:188": "'khor rnams gcig gam rnam pa du ru yod //",
    "NK031(ki)001:189": "ces zhus so //",
    "NK031(ki)001:190": "de nas byang chub kyi sems kun byed rgyal pos slar gsungs pa /",
    "NK031(ki)001:191": "kye /",
    "NK031(ki)001:192": "rang byung ye shes kun gyi ston par gcig /",
    "NK031(ki)001:193": "nga yi rang bzhin rnam gsum snang ba la //",
    "NK031(ki)001:194": "ston pa'i grangs ni rnam pa gsum du byung //",
    "NK031(ki)001:195": "nga ni de bzhin nyid du gcig pa las //",
    "NK031(ki)001:196": "chos rnams kun gyi chos nyid de bzhin nyid //",
    "NK031(ki)001:197": "nga nyid byang chub sems las gzhan med do //",
    "NK031(ki)001:198": "nga las byung ba'i ston pa sku gsum gyis //",
    "NK031(ki)001:199": "'khor la bstan pa rnam pa gsum du bstan //",
    "NK031(ki)001:200": "nga yi ngo bo gcig tu phyung nas ni //",
    "NK031(ki)001:201": "nga yi rang bzhin gcig tu bstan pa'i phyir //",
    "NK031(ki)001:202": "kun byed nga yi 'khor du kun kyang gcig /",
    "NK031(ki)001:203": "nga las byung ba'i ston pa sku gsum gyis //",
    "NK031(ki)001:204": "'khor gyi bye brag rnam pa gsum du yod //",
    "NK031(ki)001:205": "ces gsungs so //",
    "NK031(ki)001:206": "sems dpa' rdo rjes zhus pa /",
    "NK031(ki)001:207": "kye /",
    "NK031(ki)001:208": "ston pa'i ston pa kun byed rgyal po lags //",
    "NK031(ki)001:209": "khyod las byung ba'i ston pa sku gsum la //",
    "NK031(ki)001:210": "khyod sar 'gro ba'i lam ni yod dam med //",
    "NK031(ki)001:211": "med na khyod kyis sa ru phyin mi phyin //",
    "NK031(ki)001:212": "yod na bgrod nas phyin nam ma bgrod phyin //",
    "NK031(ki)001:213": "kye sems dpa' chen po nyon cig /",
    "NK031(ki)001:214": "nga las byung ba'i ston pa sku gsum la //",
    "NK031(ki)001:215": "nga yi sa ru bgrod pa'i lam med de //",
    "NK031(ki)001:216": "nga yi rang byung ye shes bstan pa yin //",
    "NK031(ki)001:217": "sku gsum ston pa de yi 'khor rnams la //",
    "NK031(ki)001:218": "rnam par thar ba'i lam ni rnam lnga ste //",
    "NK031(ki)001:219": "dus gsum sangs rgyas kun gyi lam du bstan //",
    "NK031(ki)001:220": "rang byung ye shes lnga yi lam lnga ni //",
    "NK031(ki)001:221": "'dod chags dang ni zhe sdang gti mug dang //",
    "NK031(ki)001:222": "nga rgyal dang ni phrag dog rnam lnga ste //",
    "NK031(ki)001:223": "rang byung ye shes rnam lnga kun gyi lam //",
    "NK031(ki)001:224": "zhes gsungs so //",
    "NK031(ki)001:225": "ston pa'i ston pa kun byed rgyal po lags //",
    "NK031(ki)001:226": "rang byung ye shes lam lnga bstan pa de //",
    "NK031(ki)001:227": "rang byung zhes ni ji ltar byung ba lags //",
    "NK031(ki)001:228": "ye shes bya ba'i gtan tshigs ci la gdags //",
    "NK031(ki)001:229": "lam zhes bgyi ba'i don ni gang la bgyi //",
    "NK031(ki)001:230": "'dod chags zhe sdang gti mug nga rgyal dang //",
    "NK031(ki)001:231": "phrag dog la sogs rnam pa lnga po de //",
    "NK031(ki)001:232": "lam lnga yin pa'i don ni bshad du gsol //",
    "NK031(ki)001:233": "zhes zhus so //",
    "NK031(ki)001:234": "kye sems dpa' chen po /",
    "NK031(ki)001:235": "rang byung ye shes rnam pa lnga lam ni //",
    "NK031(ki)001:236": "rang byung rgyu rkyen med par byung ba yin //",
    "NK031(ki)001:237": "ye shes 'gag pa med par gsal ba yin //",
    "NK031(ki)001:238": "lam ni rgyu rkyen med pas bgrod mi dgos //",
    "NK031(ki)001:239": "ma bgrod rang byung lnga la lam lngar bshad //",
    "NK031(ki)001:240": "'dod pa chos rnams bdag tu 'dod pa yin //",
    "NK031(ki)001:241": "chags pa bdag tu 'dod pa de la chags //",
    "NK031(ki)001:242": "zhe ba skye ba med pa'i rang bzhin la //",
    "NK031(ki)001:243": "sdang ba cho 'phrul sna tshogs de la sdang //",
    "NK031(ki)001:244": "gti mug mi rtog pa yi ting 'dzin gyis //",
    "NK031(ki)001:245": "chos nyid mnyam pa nyid la dbye bsal med //",
    "NK031(ki)001:246": "nga ni ma nor ba yi byang chub sems //",
    "NK031(ki)001:247": "de bzhin nyid du ye nas rgyal bar byed //",
    "NK031(ki)001:248": "thams cad de bzhin nyid du gcig pa la //",
    "NK031(ki)001:249": "yin min sgro skur 'debs la phrag dog byed //",
    "NK031(ki)001:250": "bgrod du med pa'i lam lnga bstan pa yin //",
    "NK031(ki)001:251": "kye sems dpa' chen po nyon cig /",
    "NK031(ki)001:252": "ji ltar snang ba'i chos rnams thams cad kun //",
    "NK031(ki)001:253": "rang byung ye shes lam lnga 'di las byung //",
    "NK031(ki)001:254": "'dod pa'i khams kyang rang byung ye shes yin //",
    "NK031(ki)001:255": "gzugs kyi khams kyang rang byung ye shes yin //",
    "NK031(ki)001:256": "gzugs med khams kyang rang byung ye shes yin //",
    "NK031(ki)001:257": "kun byed rgyal po nga yis byas pa'i phyir //",
    "NK031(ki)001:258": "ngas byas thams cad ye shes ngo bor bshad //",
    "NK031(ki)001:259": "khams gsum sems can rgyud drug thams cad kun //",
    "NK031(ki)001:260": "rang byung ye shes min par ngas ma bshad //",
    "NK031(ki)001:261": "de las ma gtogs pa yi byang chub sems //",
    "NK031(ki)001:262": "sangs rgyas kun gyi mes po ngas ma bshad //",
    "NK031(ki)001:263": "kun byed rgyal po nga yi rang bzhin la //",
    "NK031(ki)001:264": "chos nyid rnam pa gsum du bstan pa ste //",
    "NK031(ki)001:265": "ma skyes pa yi chos nyid dngos mi snang //",
    "NK031(ki)001:266": "de ni gzugs med khams su bstan pa yin //",
    "NK031(ki)001:267": "skye ba'i cho 'phrul gzugs su snang ba ni //",
    "NK031(ki)001:268": "de ni gzugs kyi khams su bstan pa yin //",
    "NK031(ki)001:269": "thugs rje ye shes ngo bo mngon phyung nas //",
    "NK031(ki)001:270": "bde sdug las de thugs rjes zad bya'i phyir //",
    "NK031(ki)001:271": "'dod pa'i khams ni thugs rjes phyung ba yin //",
    "NK031(ki)001:272": "zhes gsungs so //",
    "NK031(ki)001:273": "byang chub kyi sems kun byed rgyal po las chos",
    "NK031(ki)001:274": "thams cad kun byed rgyal pos byas pa las ji",
    "NK031(ki)001:275": "ltar byung ba'i khungs bstan pa'i le'u ste gsum pa'o",
    "NK031(ki)001:276": "//// de nas byang chub kyi sems kun byed rgyal",
    "NK031(ki)001:277": "po des nyid kyi rang bzhin mtshan gyi chos bshad",
    "NK031(ki)001:278": "pa 'di gsungs so //",
    "NK031(ki)001:279": "kye /",
    "NK031(ki)001:280": "sems dpa' chen po rdo rje khyod nyon cig /",
    "NK031(ki)001:281": "nga ni ye nas rang byung ye shes te //",
    "NK031(ki)001:282": "nga ni ye nas chos kun snying po yin //",
    "NK031(ki)001:283": "nga ni kun byed rgyal po byang chub sems //",
    "NK031(ki)001:284": "nga yi mtshan 'di sems dpas rtogs par gyis //",
    "NK031(ki)001:285": "nga yi mtshan 'di sems dpas rtogs 'gyur na //",
    "NK031(ki)001:286": "chos rnams thams cad ma lus rtogs 'gyur gyis //",
    "NK031(ki)001:287": "nga zhes bya ba'i snying po de //",
    "NK031(ki)001:288": "chos rnams kun gyi snying po yin //",
    "NK031(ki)001:289": "rang byung zhes ni bya ba ni //",
    "NK031(ki)001:290": "rgyu rkyen med pa'i snying po bas //",
    "NK031(ki)001:291": "rtsol sgrub kun las 'das pa yin //",
    "NK031(ki)001:292": "ye shes zhes ni bya ba ni //",
    "NK031(ki)001:293": "'gag pa med cing ma bsgribs pas //",
    "NK031(ki)001:294": "chos kun ma lus ston par byed //",
    "NK031(ki)001:295": "nga ni byang chub sems la bya //",
    "NK031(ki)001:296": "ye nas bya ba'i don 'di ni //",
    "NK031(ki)001:297": "thog ma nyid nas gnas pa'i don //",
    "NK031(ki)001:298": "chos kun zhes ni bya ba ni //",
    "NK031(ki)001:299": "ston pa kun kyang chos nyid la //",
    "NK031(ki)001:300": "bstan pa kun kyang chos nyid yin //",
    "NK031(ki)001:301": "'khor gnas dus kyang chos nyid de //",
    "NK031(ki)001:302": "chos nyid ma yin gcig kyang med //",
    "NK031(ki)001:303": "snying po bya ba'i don 'di ni //",
    "NK031(ki)001:304": "thams cad 'byung ba'i snying po ste //",
    "NK031(ki)001:305": "byang chub sems kyi rang bzhin las //",
    "NK031(ki)001:306": "ston pa gsum yang de las byung //",
    "NK031(ki)001:307": "bstan pa gsum yang de las byung //",
    "NK031(ki)001:308": "'khor gnas dus kyang de las byung //",
    "NK031(ki)001:309": "thams cad 'byung ba'i snying por bshad //",
    "NK031(ki)001:310": "nga ni snying po sems nyid kyis //",
    "NK031(ki)001:311": "chos rnams ma lus kun byed de //",
    "NK031(ki)001:312": "kun zhes bya ba'i chos rnams kun //",
    "NK031(ki)001:313": "chos kun gang dang gang zhe na //",
    "NK031(ki)001:314": "ston pa dang ni bstan pa dang //",
    "NK031(ki)001:315": "'khor gnas dus ni thams cad kun //",
    "NK031(ki)001:316": "byed ces bya ba mkhan po ste //",
    "NK031(ki)001:317": "ston pa dang ni bstan pa dang //",
    "NK031(ki)001:318": "'khor gnas dus ni kun byed pas //",
    "NK031(ki)001:319": "rang byung ye shes mkhan po yin //",
    "NK031(ki)001:320": "rgyal po zhes ni bya ba ni //",
    "NK031(ki)001:321": "snying po rang byung ye shes de //",
    "NK031(ki)001:322": "byed pa'i mkhan po kun las rgyal //",
    "NK031(ki)001:323": "chos rnams byed mkhan kun las rgyal //",
    "NK031(ki)001:324": "byang ba'i don ni 'di lta ste //",
    "NK031(ki)001:325": "snying po byang chub sems de ni //",
    "NK031(ki)001:326": "rang byung ye nas rnam dag pas //",
    "NK031(ki)001:327": "kun byed rgyal pos byas pa kun //",
    "NK031(ki)001:328": "kun bzang nyid du rnam dag pas //",
    "NK031(ki)001:329": "byang zhes bya bar bshad pa yin //",
    "NK031(ki)001:330": "chub ces bya ba 'di lta ste //",
    "NK031(ki)001:331": "snying po rang byung ye shes des //",
    "NK031(ki)001:332": "snang ba dang ni srid pa dang //",
    "NK031(ki)001:333": "snod dang bcud kyis bsdus pa dang //",
    "NK031(ki)001:334": "dus gsum sangs rgyas thams cad dang //",
    "NK031(ki)001:335": "khams gsum rgyud drug sems can dang //",
    "NK031(ki)001:336": "de bzhin nyid ni thams cad la //",
    "NK031(ki)001:337": "kun la chub ste khyab par gnas //",
    "NK031(ki)001:338": "des na chub ces bya bar bshad //",
    "NK031(ki)001:339": "sems kyi don ni 'di lta ste //",
    "NK031(ki)001:340": "snying po rang byung ye shes des //",
    "NK031(ki)001:341": "snang srid snod bcud thams cad la //",
    "NK031(ki)001:342": "'jug cing dbang sgyur gsal bar gcod //",
    "NK031(ki)001:343": "des na sems zhes bya bar bshad //",
    "NK031(ki)001:344": "rgyu rkyen med pa'i snying po des //",
    "NK031(ki)001:345": "kun la dbang sgyur thams cad byed //",
    "NK031(ki)001:346": "kye sems dpa' chen po /",
    "NK031(ki)001:347": "nga yi rang bzhin rtogs gyur na //",
    "NK031(ki)001:348": "ston pa kun kyang rtogs 'gyur la //",
    "NK031(ki)001:349": "bstan pa kun kyang rtogs par 'gyur //",
    "NK031(ki)001:350": "'khor gyi bsam pa rig 'gyur la //",
    "NK031(ki)001:351": "dus gnas kun kyang gcig 'gyur rig /",
    "NK031(ki)001:352": "chos rnams thams cad nga yin pas //",
    "NK031(ki)001:353": "nga yi rang bzhin 'di rig na //",
    "NK031(ki)001:354": "chos rnams thams cad rig 'gyur pas //",
    "NK031(ki)001:355": "bya byed rtsol sgrub kun las 'das //",
    "NK031(ki)001:356": "mi rtsol lhun gyis grub par 'gyur //",
    "NK031(ki)001:357": "zhes gsungs so //",
    "NK031(ki)001:358": "byang chub kyi sems kun byed rgyal po las nga nyid kyi mtshan bshad pa'i le'u ste bzhi pa'o ////",
    "NK031(ki)001:359": "de nas byang chub kyi sems kun byed rgyal pos",
    "NK031(ki)001:360": "sems dpa' rdo rje la nyid kyi rang bzhin bstan",
    "NK031(ki)001:361": "pa'i mdo 'dus pa'i don 'di bstan to //",
    "NK031(ki)001:362": "kye sems dpa' chen po nyon cig /",
    "NK031(ki)001:363": "nga yi rang bzhin 'di lta ste //",
    "NK031(ki)001:364": "yod ni gcig las med pa ste //",
    "NK031(ki)001:365": "bstan ni rnam pa gnyis su bstan //",
    "NK031(ki)001:366": "byung ni theg pa dgu ru byung //",
    "NK031(ki)001:367": "'dus ni rdzogs pa chen por 'dus //",
    "NK031(ki)001:368": "yin ni byang chub sems yin te //",
    "NK031(ki)001:369": "gnas ni chos nyid dbyings la gnas //",
    "NK031(ki)001:370": "gsal ni rig pa mkha' la gsal //",
    "NK031(ki)001:371": "khyab ni snod bcud kun la khyab //",
    "NK031(ki)001:372": "byung ni snang srid kun tu byung //",
    "NK031(ki)001:373": "bstan du mtshan ma'i dngos po med //",
    "NK031(ki)001:374": "mthong du dmigs pa'i yul dang bral //",
    "NK031(ki)001:375": "shes su tshig tu brjod du med //",
    "NK031(ki)001:376": "rgyu las ma byung snying po 'di //",
    "NK031(ki)001:377": "sgros kyis btags pa kun dang bral //",
    "NK031(ki)001:378": "don 'di nges par rtogs 'dod na //",
    "NK031(ki)001:379": "dpe ni nam mkha' lta bur brtag /",
    "NK031(ki)001:380": "don ni chos nyid skye ba med //",
    "NK031(ki)001:381": "rtags ni sems nyid 'gag pa med //",
    "NK031(ki)001:382": "nam mkha' lta bu'i chos nyid la //",
    "NK031(ki)001:383": "nam mkha' lta bu'i dpe yis mtshon //",
    "NK031(ki)001:384": "dmigs su med pa'i chos nyid la //",
    "NK031(ki)001:385": "dmigs su med par mtshon te bstan //",
    "NK031(ki)001:386": "tshig tu brjod du med pa la //",
    "NK031(ki)001:387": "brjod du med pa'i tshig brjod de //",
    "NK031(ki)001:388": "dmigs med don gyi ngo bor bstan //",
    "NK031(ki)001:389": "bsdus te bstan pa'i don 'di ni //",
    "NK031(ki)001:390": "don gyi ngo bo 'grel pa ste //",
    "NK031(ki)001:391": "'di yis nga don rtogs par gyis //",
    "NK031(ki)001:392": "'di yis nga don rtogs par byed //",
    "NK031(ki)001:393": "'di yis nga don ma rtogs na //",
    "NK031(ki)001:394": "don gyi sgra tshig ci bstan kyang //",
    "NK031(ki)001:395": "nga dang 'phrad par mi 'gyur te //",
    "NK031(ki)001:396": "nga las gol la nga bsgribs pas //",
    "NK031(ki)001:397": "chos kyi snying po mthong mi 'gyur //",
    "NK031(ki)001:398": "zhes gsungs so //",
    "NK031(ki)001:399": "byang chub kyi sems kun byed rgyal po las don gyi 'grel pa'i le'u ste lnga pa'o ////",
    "NK031(ki)001:400": "de nas byang chub kyi sems kun byed rgyal po",
    "NK031(ki)001:401": "des chos thams cad nyid kyi rang bzhin la rdzogs",
    "NK031(ki)001:402": "pa chen po de bstan pa'i tshig gsungs so //",
    "NK031(ki)001:403": "kye /",
    "NK031(ki)001:404": "sems dpa' rdo rje tshig 'di nyon //",
    "NK031(ki)001:405": "kun byed rgyal po nga yis ni //",
    "NK031(ki)001:406": "nga yi chos rnams dang por bkod //",
    "NK031(ki)001:407": "nga yi chos rnams mngon du phyung //",
    "NK031(ki)001:408": "nga yi ngo bo khyod la bstan //",
    "NK031(ki)001:409": "nga yi rang bzhin bstan nas ni //",
    "NK031(ki)001:410": "tshig dang sgras kyang don mtshon nas //",
    "NK031(ki)001:411": "ngo bo bstan pas khyod kyis mthong //",
    "NK031(ki)001:412": "rang bzhin bstan pas a de rig /",
    "NK031(ki)001:413": "tshig tu brjod pas don sgrar thos //",
    "NK031(ki)001:414": "zhes gsungs nas cang mi gsung bar chos thams cad kyi ngo bor bzhugs so //",
    "NK031(ki)001:415": "sems dpa' rdo rje 'khor gyi nang nas langs nas",
    "NK031(ki)001:416": "byang chub kyi sems kun byed rgyal po'i zhal du",
    "NK031(ki)001:417": "mdangs phyung ste 'khod pas kun byed rgyal pos /",
    "NK031(ki)001:418": "kye sems dpa' chen po khyod nga la mdangs kyis",
    "NK031(ki)001:419": "'khod pa de khyod kyis don ci 'dod pa gsol",
    "NK031(ki)001:420": "cig / ces gsungs so //",
    "NK031(ki)001:421": "de nas sems dpa' rdo rjes zhus pa /",
    "NK031(ki)001:422": "kye /",
    "NK031(ki)001:423": "ston pa'i ston pa kun byed rgyal po lags //",
    "NK031(ki)001:424": "chos rnams thams cad khyod kyi rang bzhin na //",
    "NK031(ki)001:425": "khyod kyi ston pa bstan pa 'khor bkod ci zhig lags //",
    "NK031(ki)001:426": "phun sum tshogs pa'i dgos pa ci zhig lags //",
    "NK031(ki)001:427": "zhes zhus so //",
    "NK031(ki)001:428": "de nas byang chub kyi sems kun byed rgyal pos 'di skad ces gsungs so //",
    "NK031(ki)001:429": "kye sems dpa' chen po nyon cig /",
    "NK031(ki)001:430": "chos rnams phun sum tshogs par bkod pa ni //",
    "NK031(ki)001:431": "nga nyid phun sum tshogs pa'i rang bzhin te //",
    "NK031(ki)001:432": "nga yi rang bzhin khyod la bstan par bya //",
    "NK031(ki)001:433": "nga yi rang bzhin spros bral mi phyed pas //",
    "NK031(ki)001:434": "chos dbyings gnas 'di nga yis byas pa yin //",
    "NK031(ki)001:435": "byang chub nyid las de na gzhan mi bzhugs //",
    "NK031(ki)001:436": "nga yi rang bzhin ma bsgribs kun khyab pas //",
    "NK031(ki)001:437": "gsal ba'i nam mkha' ye shes gzhal yas khang //",
    "NK031(ki)001:438": "rang byung ye shes nyid las gzhan mi bzhugs //",
    "NK031(ki)001:439": "nga ni thams cad 'byung ba'i snying po bas //",
    "NK031(ki)001:440": "chen po lnga dang khams gsum rgyud drug rnams //",
    "NK031(ki)001:441": "nga yi sku gsung thugs las gzhan med pas //",
    "NK031(ki)001:442": "nga yi rang bzhin nga yis bkod pa yin //",
    "NK031(ki)001:443": "dus gsum sangs rgyas khams gsum sems can yang //",
    "NK031(ki)001:444": "nga yi rang bzhin khyed la bstan pa yin //",
    "NK031(ki)001:445": "nga yi rang bzhin ma skyes spros bral phyir //",
    "NK031(ki)001:446": "mi gnas spyod yul kun las 'das pa yin //",
    "NK031(ki)001:447": "mi snang ting 'dzin bsgom pa'i yul las 'das //",
    "NK031(ki)001:448": "nga yi rang bzhin khyed la mi snang yang //",
    "NK031(ki)001:449": "nga yi ngo bo khyed la snang byas pas //",
    "NK031(ki)001:450": "khams gsum chen po lnga dang rgyud drug rnams //",
    "NK031(ki)001:451": "snang ba'i rang bzhin byang chub sems lnga las //",
    "NK031(ki)001:452": "rang byung snying po ye shes lnga byung bas //",
    "NK031(ki)001:453": "ye shes lnga yi yul lnga gsal byung bas //",
    "NK031(ki)001:454": "'dod pa lnga byung chags pa lnga byung nas //",
    "NK031(ki)001:455": "chags lnga so sor smin pa'i 'bras bu ni //",
    "NK031(ki)001:456": "'gro ba drug gi khyad par so sor snang //",
    "NK031(ki)001:457": "'di ltar snang ba nga yis khyed la bstan pa yin //",
    "NK031(ki)001:458": "sku gsum theg pa rnam pa drug bstan pa //",
    "NK031(ki)001:459": "nga yis bstan na khyed kyis ma mthong ste //",
    "NK031(ki)001:460": "de re nga yi rang bzhin re re la //",
    "NK031(ki)001:461": "de re nga yi ngo bo re re ste //",
    "NK031(ki)001:462": "sku re dang ni gsung re thugs re dang //",
    "NK031(ki)001:463": "kun gyis mthong ba'i ngo bo re re'o //",
    "NK031(ki)001:464": "de yang nga yi rang bzhin bstan pa yin //",
    "NK031(ki)001:465": "yang dag kun gyi ngo bo byang chub ngas //",
    "NK031(ki)001:466": "spros med dbyings kyi ngo bo nga yin la //",
    "NK031(ki)001:467": "sangs rgyas kun gyi gnas chen nga yin pas //",
    "NK031(ki)001:468": "rol pa khams gsum rgyud drug nga las shar //",
    "NK031(ki)001:469": "bde dang sdug bsngal las kyi khyad par te //",
    "NK031(ki)001:470": "yang dag ma nor nga yi thugs rje bstan //",
    "NK031(ki)001:471": "rgyu dang 'bras bu'i theg pa can rnams la //",
    "NK031(ki)001:472": "kun byed nga yi lung 'di bstan mi bya //",
    "NK031(ki)001:473": "nga yi lung 'di nges par bstan byas na //",
    "NK031(ki)001:474": "dge sdig las la rgyu 'bras yod zer nas //",
    "NK031(ki)001:475": "yang dag nga la sgro dang skur btab pas //",
    "NK031(ki)001:476": "yang dag nga dang yun du 'phrad mi 'gyur //",
    "NK031(ki)001:477": "nga ni ston pa kun byed byang chub sems //",
    "NK031(ki)001:478": "byang chub sems ni kun byed rgyal po ste //",
    "NK031(ki)001:479": "dus gsum sangs rgyas byang chub sems kyis byas //",
    "NK031(ki)001:480": "khams gsum sems can byang chub sems kyis byas //",
    "NK031(ki)001:481": "snang srid snod bcud byang chub sems kyis byas //",
    "NK031(ki)001:482": "rgyu 'bras dpe don gtan tshigs mthun par byas //",
    "NK031(ki)001:483": "rgyu yi dus na 'byung chen lnga byas la //",
    "NK031(ki)001:484": "'bras bu'i dus na khams gsum sems can byas //",
    "NK031(ki)001:485": "dpe yi dus na kun dpe nam mkha' byed //",
    "NK031(ki)001:486": "don gyi dus na kun don skye med byed //",
    "NK031(ki)001:487": "rtags kyi dus na kun byed byang chub sems //",
    "NK031(ki)001:488": "gtan tshigs dus na rang byung ye shes ston //",
    "NK031(ki)001:489": "rgyu 'bras dpe don gtan tshigs mthun par byas //",
    "NK031(ki)001:490": "byang chub sems kyis kun byas gcig ma byas //",
    "NK031(ki)001:491": "kun byas byang chub nyid kyi rang bzhin byas //",
    "NK031(ki)001:492": "gcig ma byas pa nyid la bya mi dgos //",
    "NK031(ki)001:493": "kun byed nga yi rang bzhin ma brtags par //",
    "NK031(ki)001:494": "nga yis byas pa'i chos la nges brtags pas //",
    "NK031(ki)001:495": "brkam zhing chags pa'i dbang gis snang ba 'grub //",
    "NK031(ki)001:496": "mi rtag sgyu ma'i rang bzhin 'jig par 'gyur //",
    "NK031(ki)001:497": "cha med dmus long lta bu'i rang bzhin no //",
    "NK031(ki)001:498": "kun byed rgyal pos byas par mi cha bar //",
    "NK031(ki)001:499": "dbang po drug la yul drug snang ba la //",
    "NK031(ki)001:500": "sdug bsngal mthong nas dbang po 'gegs par byed //",
    "NK031(ki)001:501": "des ni kun byed byas pa mi cha bas //",
    "NK031(ki)001:502": "skye 'gag med pa'i 'bras bu de la med //",
    "NK031(ki)001:503": "nges pa gcig la bden pa gnyis byung nas //",
    "NK031(ki)001:504": "kun byed nga yis byas pa'i chos nyid la //",
    "NK031(ki)001:505": "don dam kun rdzob bden pa gnyis byung bas //",
    "NK031(ki)001:506": "bden pa gnyis kyi rgyu 'bras yong mi mnga' //",
    "NK031(ki)001:507": "rgyu 'bras 'das pa'i 'bras bu de la med //",
    "NK031(ki)001:508": "med par tshol ba dag pa'i ting 'dzin dang //",
    "NK031(ki)001:509": "mi 'byung cho 'phrul yan lag bsgom mnga' bas //",
    "NK031(ki)001:510": "blang dor med pa'i 'bras bu thob pa med //",
    "NK031(ki)001:511": "don gcig ting 'dzin rnam gsum sgom byed pas //",
    "NK031(ki)001:512": "bsnyen sgrub rnam bzhi rim par sgom byed pas //",
    "NK031(ki)001:513": "rtsol sgrub 'das pa'i 'bras bu de la med //",
    "NK031(ki)001:514": "lhun gyis grub pas bya byed kun dang bral //",
    "NK031(ki)001:515": "skye med mtshon med gdags med de brjod pas //",
    "NK031(ki)001:516": "sgro skur bral ba'i brjod med de rig byed //",
    "NK031(ki)001:517": "chos kun byang chub sems yin de dpe ni //",
    "NK031(ki)001:518": "kun dpe nam mkha' lta bu'i rang bzhin du //",
    "NK031(ki)001:519": "byang chub sems kyi don yang de bzhin no //",
    "NK031(ki)001:520": "nam mkha' rlung chu sa me snang ba lnga //",
    "NK031(ki)001:521": "byang chub sems las rmad byung mngon sangs rgyas //",
    "NK031(ki)001:522": "srid gsum lam lnga 'gro drug snang ba yang //",
    "NK031(ki)001:523": "rnam smin las kyis mi bskyod mngon sangs rgyas //",
    "NK031(ki)001:524": "khams gsum ye nas byang chub sku gsung thugs //",
    "NK031(ki)001:525": "de bas snang srid snod bcud thams cad kun //",
    "NK031(ki)001:526": "nam mkha'i ngang na mi gnas med pa bzhin //",
    "NK031(ki)001:527": "byang chub sems kyi klong chen yul che bas //",
    "NK031(ki)001:528": "sangs rgyas sems can snod bcud kun kyang gnas //",
    "NK031(ki)001:529": "thams cad rnam par dag pa'i chos nyid la //",
    "NK031(ki)001:530": "gnyis su med de sgro skur kun dang bral //",
    "NK031(ki)001:531": "gang gis med pa'i snying po sems ma mthong //",
    "NK031(ki)001:532": "bskal pa du mar don dang 'phrad mi 'gyur //",
    "NK031(ki)001:533": "chos kun rtsa ba byang chub sems su gcig /",
    "NK031(ki)001:534": "sangs rgyas sems can snang srid snod bcud kun //",
    "NK031(ki)001:535": "thams cad 'byung ba'i byang chub snying po la //",
    "NK031(ki)001:536": "gcig tu med las bgrangs na brjod mi lang //",
    "NK031(ki)001:537": "sangs rgyas sku gsung sems can lus ngag kyang //",
    "NK031(ki)001:538": "byang chub sems yin ye nas gzung 'dzin bral //",
    "NK031(ki)001:539": "gzung 'dzin bral ba gang gis grub pa de //",
    "NK031(ki)001:540": "des ni kun grub chos kyi rtsa ba grub //",
    "NK031(ki)001:541": "byang chub sems kyi mdo rtsa gcig pu la //",
    "NK031(ki)001:542": "sems shing rtog la dga' bas rnam par bgrangs //",
    "NK031(ki)001:543": "gnyis dang grangs la dga' la nga yis bstan //",
    "NK031(ki)001:544": "ji bzhin rang bzhin chos nyid sems gcig la //",
    "NK031(ki)001:545": "sems la rang bzhin rnam pa gsum snang bas //",
    "NK031(ki)001:546": "rang bzhin gsum ni bkod pa'i mchog gsum ste //",
    "NK031(ki)001:547": "de ni phun sum tshogs pa'i chos nyid do //",
    "NK031(ki)001:548": "gnyis med gcig gi rang bzhin kun 'brel bas //",
    "NK031(ki)001:549": "rnal ma gcig la 'byor pa rnam pa bzhi //",
    "NK031(ki)001:550": "rnal 'byor rnam pa bzhi yi yul du bstan //",
    "NK031(ki)001:551": "sems nyid gcig la che ba lngar bstan pa //",
    "NK031(ki)001:552": "sems kyi rang bzhin yon tan lnga ldan pas //",
    "NK031(ki)001:553": "rang bzhin lnga la che lngar ming du btags //",
    "NK031(ki)001:554": "nges pa gcig la yin min sgros byung bas //",
    "NK031(ki)001:555": "gol sgrib the tshom rtog pa bsam yas ni //",
    "NK031(ki)001:556": "kun byed rtsol sgrub rtogs 'das sel bar byed //",
    "NK031(ki)001:557": "yod med sgro skur the tshom bsal ba'i phyir //",
    "NK031(ki)001:558": "de bzhin nyid kyi byang chub mi rtog pas //",
    "NK031(ki)001:559": "ma nor nges pa'i lung de gtan la 'bebs //",
    "NK031(ki)001:560": "de nyid yid ches mngon du bstan pa'i phyir //",
    "NK031(ki)001:561": "la dor yid ches pa yi lung bcu yis //",
    "NK031(ki)001:562": "rtsol sgrub bya med don bstan de yid ches //",
    "NK031(ki)001:563": "med par bden pa'i tshig dgu smras pa ni //",
    "NK031(ki)001:564": "snying po gcig la mthong ba'ii yul dgu byung //",
    "NK031(ki)001:565": "rang res mthong ba'i bden pa'i tshig dgu smras //",
    "NK031(ki)001:566": "kun byed nga la thams cad rdzogs pa'i phyir //",
    "NK031(ki)001:567": "byang chub sems kyi don 'di che bar gyis //",
    "NK031(ki)001:568": "chos kun rtsa ba kun byed byang chub sems //",
    "NK031(ki)001:569": "ji ltar snang ba nga yi ngo bo yin //",
    "NK031(ki)001:570": "ji ltar byung ba nga yi cho 'phrul yin //",
    "NK031(ki)001:571": "sgra tshig ji ltar byung ba thams cad kun //",
    "NK031(ki)001:572": "nga yi don nyid tshig sgrar phyung ba yin //",
    "NK031(ki)001:573": "sangs rgyas sku dang ye shes yon tan dang //",
    "NK031(ki)001:574": "sems can lus dang bag chags la sogs pa //",
    "NK031(ki)001:575": "snang srid snod bcud bsdus pa thams cad kun //",
    "NK031(ki)001:576": "byang chub sems kyi ngo bo ye nas yin //",
    "NK031(ki)001:577": "sems las ma gtogs pa yi chos rnams ni //",
    "NK031(ki)001:578": "nga las byung ba'i sangs rgyas sngar 'das la //",
    "NK031(ki)001:579": "kun byed rgyal po nga yis lung ma bstan //",
    "NK031(ki)001:580": "da ltar bzhugs dang slad kyis 'byon pa la //",
    "NK031(ki)001:581": "kun byed rgyal po byang chub lung mi ston //",
    "NK031(ki)001:582": "zhes gsungs so //",
    "NK031(ki)001:583": "byang chub kyi sems kun byed rgyal po las rtsa ba gcig pa'i le'u ste drug pa'o ////",
    "NK031(ki)001:584": "de nas byang chub kyi sems kun byed rgyal pos",
    "NK031(ki)001:585": "nyid kyis byas pa las byung ba'i chos rnam par",
    "NK031(ki)001:586": "dbye ba 'di gsungs so //",
    "NK031(ki)001:587": "kye sems dpa' chen po /",
    "NK031(ki)001:588": "sems ni ji bzhin pa yi ngo bo ste //",
    "NK031(ki)001:589": "ji bzhin gnyis med bde ba chen po la //",
    "NK031(ki)001:590": "rnam pa kun ldan rnam pa yongs kyis med //",
    "NK031(ki)001:591": "spros bral nam mkha' bzhin du ye gnas la //",
    "NK031(ki)001:592": "dmigs pa'i yul 'das gcig ces bgrang du med //",
    "NK031(ki)001:593": "byang chub sems la bgrang zhing mtshon med na //",
    "NK031(ki)001:594": "sems kyis byas pa'i chos la rnam grangs byung //",
    "NK031(ki)001:595": "sems kyis byas pa gang dang gang zhe na //",
    "NK031(ki)001:596": "snang srid snod bcud sangs rgyas sems can rnams //",
    "NK031(ki)001:597": "sems kyi rang bzhin ngo bo de las byas //",
    "NK031(ki)001:598": "byas nas mngon du phyung ste bstan pa ni //",
    "NK031(ki)001:599": "chen po lnga dang rigs drug snang ba dang //",
    "NK031(ki)001:600": "de yi don mdzad gzugs sku rnam gnyis ni //",
    "NK031(ki)001:601": "sems kyi rang bzhin dag tu phyung nas bgrangs //",
    "NK031(ki)001:602": "zhes bka' stsal to //",
    "NK031(ki)001:603": "de nas sems dpa' rdo rjes zhus pa //",
    "NK031(ki)001:604": "kye /",
    "NK031(ki)001:605": "kun byed rgyal po e ma hoh kun tu bzang",
    "NK031(ki)001:606": "po e ma hoh byang chub sems khyod e ma",
    "NK031(ki)001:607": "hoh dang por byang chub sems langs nas //",
    "NK031(ki)001:608": "rang dang chos rnams ma shes nas //",
    "NK031(ki)001:609": "kun mkhyen khyed kyi 'khor du 'dus //",
    "NK031(ki)001:610": "zhu ba'i dmigs ni mi cha bas //",
    "NK031(ki)001:611": "kun mkhyen khyod kyis bka' stsal pa //",
    "NK031(ki)001:612": "chos rnams gcig tu 'dus par ni //",
    "NK031(ki)001:613": "byang chub sems mdo bka' stsal na //",
    "NK031(ki)001:614": "gcig la gnyis su bstan pa yi //",
    "NK031(ki)001:615": "rnam grangs don 'di ji ltar lags //",
    "NK031(ki)001:616": "zhes zhus so //",
    "NK031(ki)001:617": "de nas byang chub kyi sems kun byed rgyal pos bka' stsal pa //",
    "NK031(ki)001:618": "kye /",
    "NK031(ki)001:619": "nga ni ye nas lhun gyis grub //",
    "NK031(ki)001:620": "nga ni sangs rgyas thams cad kyi //",
    "NK031(ki)001:621": "lhun gyis grub pa'i snying po yin //",
    "NK031(ki)001:622": "nga ni thugs rje'i ngo bo ste //",
    "NK031(ki)001:623": "gang la dga' ba'i dus su ni //",
    "NK031(ki)001:624": "gang dga' ba yi don bya'i phyir //",
    "NK031(ki)001:625": "nga yis byas pa'i don bstan gyis //",
    "NK031(ki)001:626": "sems dpa' rdo rje khyod nyon cig /",
    "NK031(ki)001:627": "gcig la dga' ba de la ni //",
    "NK031(ki)001:628": "chos rnams gcig tu 'dus pa'i phyir //",
    "NK031(ki)001:629": "byang chub sems kyi ngo bo ste //",
    "NK031(ki)001:630": "sems kyi ngo bo kun byed bstan //",
    "NK031(ki)001:631": "mtshan ma grangs la dga' ba la //",
    "NK031(ki)001:632": "kun byed rgyal pos byas pa yi //",
    "NK031(ki)001:633": "sna tshogs brjod kyis mi lang bstan //",
    "NK031(ki)001:634": "de yang nga yi rang bzhin bstan //",
    "NK031(ki)001:635": "gcig ni nga nyid snying po ste //",
    "NK031(ki)001:636": "gnyis byung nga yis byas pa ste //",
    "NK031(ki)001:637": "byas pa'i chos la bgrangs pa yin //",
    "NK031(ki)001:638": "grangs kyi don ni gcig dang gnyis //",
    "NK031(ki)001:639": "grangs kyi mtha' ni brjod du med //",
    "NK031(ki)001:640": "brjod med chos kyi snying po yin //",
    "NK031(ki)001:641": "brjod med snying po gcig tu bstan //",
    "NK031(ki)001:642": "gcig ni kun byed byang chub sems //",
    "NK031(ki)001:643": "byas pa'i chos ni rnam pa gnyis //",
    "NK031(ki)001:644": "rgyu dang 'bras bu rnam gnyis las //",
    "NK031(ki)001:645": "don dam kun rdzob rnam gnyis kyis //",
    "NK031(ki)001:646": "dpe don rtags dang gtan tshigs su //",
    "NK031(ki)001:647": "nges lung drang lung gnyis su bshad //",
    "NK031(ki)001:648": "rgyu ni 'byung chen rnam lnga la //",
    "NK031(ki)001:649": "'bras bu khams gsum sems can yin //",
    "NK031(ki)001:650": "khams gsum sems can rgyu byas nas //",
    "NK031(ki)001:651": "'bras bu sangs rgyas ming btags te //",
    "NK031(ki)001:652": "rgyu 'bras dpe don de ru bstan //",
    "NK031(ki)001:653": "rgyu ni khams gsum sems can la //",
    "NK031(ki)001:654": "'bras bu sangs rgyas lung bstan pa //",
    "NK031(ki)001:655": "de ni drang ba'i lung du bshad //",
    "NK031(ki)001:656": "rnam pa gnyis su dbye bar bya //",
    "NK031(ki)001:657": "rgyu ni 'byung chen rnam lnga yin //",
    "NK031(ki)001:658": "byas pa'i chos ni thams cad kun //",
    "NK031(ki)001:659": "sems nyid mngon du phyung ba yin //",
    "NK031(ki)001:660": "de bzhin nyid du ma gtogs par //",
    "NK031(ki)001:661": "ma rig log rtog gzung 'dzin gyis //",
    "NK031(ki)001:662": "yul drug chos la nges brtags pas //",
    "NK031(ki)001:663": "'jig pa drug dang brten pa drug /",
    "NK031(ki)001:664": "'jig rten zhes su bshad pa yin //",
    "NK031(ki)001:665": "yul drug chags pa drug brten nas //",
    "NK031(ki)001:666": "chags drug sdug bsngal ya nga la //",
    "NK031(ki)001:667": "mya ngan mya ngan zhes su bshad //",
    "NK031(ki)001:668": "mya ngan mya ngan 'das zhes pa //",
    "NK031(ki)001:669": "yul drug chos la mi rtog pas //",
    "NK031(ki)001:670": "skye drug gnas su mi skye ste //",
    "NK031(ki)001:671": "sdug bsngal drug las 'das pa'i phyir //",
    "NK031(ki)001:672": "mya ngan 'das zhes de la bya //",
    "NK031(ki)001:673": "ji bzhin snying po byang chub las //",
    "NK031(ki)001:674": "ma btsal rang bzhin shar ba yi //",
    "NK031(ki)001:675": "'byung ba chen po lnga po yang //",
    "NK031(ki)001:676": "rang gi mtshan nyid rang 'dzin la //",
    "NK031(ki)001:677": "thams cad snying po byang chub kyang //",
    "NK031(ki)001:678": "dmigs su med pa'i ngo bo 'dzin //",
    "NK031(ki)001:679": "mtshan nyid mtshan nyid zhes su bshad //",
    "NK031(ki)001:680": "rang bzhin shar ba'i chen po lngas //",
    "NK031(ki)001:681": "chos kun bskyed pa'i snying po yin //",
    "NK031(ki)001:682": "de yis bskyed pa'i sems can rnams //",
    "NK031(ki)001:683": "rang byung yin par mi rtogs par //",
    "NK031(ki)001:684": "spyod pa'i lam de rgyur bltas nas //",
    "NK031(ki)001:685": "rgyu las 'bras bu 'byung 'dod pas //",
    "NK031(ki)001:686": "rgyu zhes ming du btags pa yin //",
    "NK031(ki)001:687": "'bras bu gang thob theg par bshad //",
    "NK031(ki)001:688": "spong 'gegs sbyong ba rnams su bstan //",
    "NK031(ki)001:689": "'bras bu zhes su btags pa ni //",
    "NK031(ki)001:690": "snying po rgyu las 'bras bur bshad //",
    "NK031(ki)001:691": "snying po'i rang bzhin de la ni //",
    "NK031(ki)001:692": "skye 'jig med pa'i rang bzhin la //",
    "NK031(ki)001:693": "rdo rje zhes su bshad pa yin //",
    "NK031(ki)001:694": "rdo rje de sgrub phyi pa gnyis //",
    "NK031(ki)001:695": "sku dang gsung thugs ye shes ni //",
    "NK031(ki)001:696": "blang dor byas pa'i sgo nas ni //",
    "NK031(ki)001:697": "chu zla bzhin du grub par 'dod //",
    "NK031(ki)001:698": "blang dor med pa'i nang pa ni //",
    "NK031(ki)001:699": "rim pa gsum dang snying po yis //",
    "NK031(ki)001:700": "bdag nyid dbyings dang ye shes lta //",
    "NK031(ki)001:701": "gang la'ang mi brten bya med 'di //",
    "NK031(ki)001:702": "kun gyi snying por gyur pas na //",
    "NK031(ki)001:703": "bya ba med pa'i phrin las 'das //",
    "NK031(ki)001:704": "bya med bde ba spong byed pa //",
    "NK031(ki)001:705": "mi rtsol bde ba'i lung bstan bkod //",
    "NK031(ki)001:706": "bskal pa gsum dang mi tshe bdun //",
    "NK031(ki)001:707": "zla drug lo gcig zla bcu drug /",
    "NK031(ki)001:708": "rtsol bar byed pa'i theg pa can //",
    "NK031(ki)001:709": "bya med ngo bo 'di bstan pas //",
    "NK031(ki)001:710": "mi rtsol lhun grub ngang la gnas //",
    "NK031(ki)001:711": "'di la ma rdzogs gang yang med //",
    "NK031(ki)001:712": "gcig rdzogs gnyis rdzogs kun rdzogs pas //",
    "NK031(ki)001:713": "bya ba phun sum tshogs par bde //",
    "NK031(ki)001:714": "gcig rdzogs byang chub sems su rdzogs //",
    "NK031(ki)001:715": "gnyis rdzogs sems kyis byas par rdzogs //",
    "NK031(ki)001:716": "kun rdzogs phun sum tshogs par rdzogs //",
    "NK031(ki)001:717": "gcig la rdzogs pa'i lung 'di yis //",
    "NK031(ki)001:718": "sangs rgyas dgongs pa 'di la gnas //",
    "NK031(ki)001:719": "kun rdzogs pa yi don 'di yis //",
    "NK031(ki)001:720": "thams cad phun sum tshogs par byed //",
    "NK031(ki)001:721": "bya med 'di la gang gnas pa //",
    "NK031(ki)001:722": "lus 'di gang zag lha mi yang //",
    "NK031(ki)001:723": "dgongs pa chos nyid sangs rgyas yin //",
    "NK031(ki)001:724": "'di yis sems can don byas na //",
    "NK031(ki)001:725": "rtsol sgrub mi byed bde bar 'gyur //",
    "NK031(ki)001:726": "zhes gsungs so //",
    "NK031(ki)001:727": "byang chub kyi sems kun byed rgyal po las rnam grangs bsdus pa'i le'u ste bdun pa'o ////",
    "NK031(ki)001:728": "de nas byang chub kyi sems kun byed rgyal pos",
    "NK031(ki)001:729": "byas pa'i chos thams cad de bzhin nyid du gcig",
    "NK031(ki)001:730": "pa las de bzhin nyid la rang bzhin gsum snang",
    "NK031(ki)001:731": "bar 'gyur ba de so sor snang ba 'di gsungs",
    "NK031(ki)001:732": "so // kye sems dpa' chen po /",
    "NK031(ki)001:733": "nga yi de bzhin nyid gcig ni //",
    "NK031(ki)001:734": "phun sum tshogs pa gsum du snang //",
    "NK031(ki)001:735": "de bzhin ma skyes rang bzhin ni //",
    "NK031(ki)001:736": "de bzhin nyid de yul du snang //",
    "NK031(ki)001:737": "yul de kun gyi de bzhin nyid //",
    "NK031(ki)001:738": "de la kun kyang brtags byas nas //",
    "NK031(ki)001:739": "de bzhin nyid la lta byed pa //",
    "NK031(ki)001:740": "ma bsgribs rang byung ye shes ni //",
    "NK031(ki)001:741": "rgyu 'bras ston pa sku gsum snang //",
    "NK031(ki)001:742": "la la rgyu yi ston par snang //",
    "NK031(ki)001:743": "la la 'brel ba'i ston par snang //",
    "NK031(ki)001:744": "la la 'bras bu'i ston par snang //",
    "NK031(ki)001:745": "thugs rje mngon du phyung ba yi //",
    "NK031(ki)001:746": "rang byung ye shes rnam lnga las //",
    "NK031(ki)001:747": "byung ba'i sangs rgyas sems can rnams //",
    "NK031(ki)001:748": "bstan pa'i yul dang 'khor du snang //",
    "NK031(ki)001:749": "de lta bu yi 'khor tshogs la //",
    "NK031(ki)001:750": "rgyu 'bras ston pa sku gsum gyis //",
    "NK031(ki)001:751": "de bzhin nyid kyi yul gcig la //",
    "NK031(ki)001:752": "'khor gyi lta ba so so bas //",
    "NK031(ki)001:753": "la lar spong 'gegs yul du bstan //",
    "NK031(ki)001:754": "la lar sbyong zhing bgrod par bstan //",
    "NK031(ki)001:755": "la la byin rlabs dag par bstan //",
    "NK031(ki)001:756": "la lar blang dor gyis grub bstan //",
    "NK031(ki)001:757": "la lar rang rgyud dag pa ste //",
    "NK031(ki)001:758": "btsal zhing bsgrub tu yod par bstan //",
    "NK031(ki)001:759": "de ltar ston pa sku gsum gyis //",
    "NK031(ki)001:760": "rgyu dang 'bras la dgongs nas bstan //",
    "NK031(ki)001:761": "rgyu dang 'bras bu rnam gnyis kyang //",
    "NK031(ki)001:762": "de bzhin nyid las g.yos pa med //",
    "NK031(ki)001:763": "kun byed nga yis lung bstan to //",
    "NK031(ki)001:764": "de bzhin nyid ni 'di lta ste //",
    "NK031(ki)001:765": "kun byed nga yang de bzhin nyid //",
    "NK031(ki)001:766": "ngas byas kun kyang de bzhin nyid //",
    "NK031(ki)001:767": "yul drug nga yis byas pa yin //",
    "NK031(ki)001:768": "dbang drug nga yi rig pa yin //",
    "NK031(ki)001:769": "rnam par shes pa'i tshogs rnams ni //",
    "NK031(ki)001:770": "nga yi rang byung ye shes yin //",
    "NK031(ki)001:771": "'byung chen lnga yang rgyu lnga ste //",
    "NK031(ki)001:772": "kun gyi rgyu lnga de bzhin nyid //",
    "NK031(ki)001:773": "thugs rje rang byung ye shes lnga //",
    "NK031(ki)001:774": "khams gsum rgyud drug phyung ba yang //",
    "NK031(ki)001:775": "de bzhin nyid kyi ngo bor bshad //",
    "NK031(ki)001:776": "de bzhin nyid kyi rang bzhin te //",
    "NK031(ki)001:777": "ngo bo gnyis su med pa ste //",
    "NK031(ki)001:778": "rang bzhin gcig tu gnas pa la //",
    "NK031(ki)001:779": "rnal 'byor bzhag pa bzhi phyung ba //",
    "NK031(ki)001:780": "rnal 'byor rnam pa bzhi las byung //",
    "NK031(ki)001:781": "kye sems dpa' chen po nyon cig /",
    "NK031(ki)001:782": "kun gyi snying po byang chub sems 'di ni //",
    "NK031(ki)001:783": "chos rnams kun gyi rnal ma'i ngo bo ste //",
    "NK031(ki)001:784": "ji bzhin de bzhin nyid du ye nas gnas //",
    "NK031(ki)001:785": "shin tu rnal 'byor yongs su rnal 'byor dang //",
    "NK031(ki)001:786": "rnal 'byor chen po sems dpa'i rnal 'byor bzhis //",
    "NK031(ki)001:787": "snying po don gyi rnal ma bya med la //",
    "NK031(ki)001:788": "bltas pas mthong ba'i yul ni rnam pa bzhi //",
    "NK031(ki)001:789": "sems dpa'i rnal 'byor yul dang dbang por mthong //",
    "NK031(ki)001:790": "byang chub lnga dang cho 'phrul rnam pa bzhis //",
    "NK031(ki)001:791": "byin gyis brlabs nas sems dpa'i lha gnyis lta //",
    "NK031(ki)001:792": "snying po don gyi rnal ma mthong ba med //",
    "NK031(ki)001:793": "ma bcos de bzhin nyid du sems dpa' zhog /",
    "NK031(ki)001:794": "don gyi snying po rnal ma bya med la //",
    "NK031(ki)001:795": "rnal 'byor chen po rnams kyis mthong ba ni //",
    "NK031(ki)001:796": "ye nas rang rgyud dag pa'i dkyil 'khor la //",
    "NK031(ki)001:797": "rgyu las 'bras bu lha yi dkyil 'khor te //",
    "NK031(ki)001:798": "bsnyen bsgrub bzhi yi yan lag rdzogs byas nas //",
    "NK031(ki)001:799": "'phro 'du bdag nyid lhun gyis grub par lta //",
    "NK031(ki)001:800": "don gyi snying po rnal ma mthong ba med //",
    "NK031(ki)001:801": "ma bcos de bzhin nyid du chen po zhog /",
    "NK031(ki)001:802": "don gyi snying po rnal ma bya med la //",
    "NK031(ki)001:803": "yongs su rnal 'byor rnams kyis mthong ba ni //",
    "NK031(ki)001:804": "dbyings ni snying po rnal ma'i rgyur mthong la //",
    "NK031(ki)001:805": "ye shes chen po rnal ma'i 'bras bur mthong //",
    "NK031(ki)001:806": "snying po gcig la rgyu 'bras gnyis mthong bas //",
    "NK031(ki)001:807": "rgyu 'bras 'das pa'i rnal ma mthong ba med //",
    "NK031(ki)001:808": "ma bcos de bzhin yongs su rnal 'byor zhog /",
    "NK031(ki)001:809": "don gyi snying po rnal ma bya med la //",
    "NK031(ki)001:810": "shin tu rnal 'byor rdzogs chen lta mthong ba //",
    "NK031(ki)001:811": "byang chub sems ni kun gyi snying por mthong //",
    "NK031(ki)001:812": "de nyid ma bcos don gyi rnal mar mthong //",
    "NK031(ki)001:813": "lta ba ye nas bsgom du med par gzhag /",
    "NK031(ki)001:814": "dam tshig ye nas bsrung du med par gzhag /",
    "NK031(ki)001:815": "phrin las ye nas btsal du med par gzhag /",
    "NK031(ki)001:816": "bzhag pas de bzhin nyid la rnal du 'byor //",
    "NK031(ki)001:817": "rnal 'byor rnam bzhi lta ba'i bye brag ni //",
    "NK031(ki)001:818": "yul gcig re re la yang bzhir dbye ba //",
    "NK031(ki)001:819": "sems dpa'i rnal 'byor bye brag bzhir dbye ba //",
    "NK031(ki)001:820": "yul dang dbang po rnam par mi rtog sems //",
    "NK031(ki)001:821": "des na sems dpa'i rnal 'byor nyid du bshad //",
    "NK031(ki)001:822": "byang chub byin rlabs cho 'phrul 'byin pa ni //",
    "NK031(ki)001:823": "de ni rnal 'byor chen po zhes su bshad //",
    "NK031(ki)001:824": "phyag rgya chen po bzhi dang ldan pa ni //",
    "NK031(ki)001:825": "yongs su rnal 'byor zhes su bshad pa yin //",
    "NK031(ki)001:826": "ye shes dam tshig rang bzhin med lta ba //",
    "NK031(ki)001:827": "shin tu rnal 'byor dgongs par sems dpa' bzhed //",
    "NK031(ki)001:828": "blang dor med pa'i rnal 'byor de ma mthong //",
    "NK031(ki)001:829": "rnal 'byor chen po bye brag bzhir dbye ba //",
    "NK031(ki)001:830": "dang por ting 'dzin rnam gsum sems pa ni //",
    "NK031(ki)001:831": "sems dpa'i rnal 'byor zhes su bshad pa yin //",
    "NK031(ki)001:832": "rang rgyud dag pas ye shes lta byed pa //",
    "NK031(ki)001:833": "rnal 'byor chen po zhes su bshad pa yin //",
    "NK031(ki)001:834": "bsnyen sgrub rnam bzhi yongs su rdzogs pa ni //",
    "NK031(ki)001:835": "yongs su rnal 'byor zhes su bshad pa yin //",
    "NK031(ki)001:836": "thams cad bdag nyid chen por lta ba ni //",
    "NK031(ki)001:837": "shin tu rnal 'byor zhes su bshad pa yin //",
    "NK031(ki)001:838": "rtsol sgrub 'das pa'i rnal ma mthong ba min //",
    "NK031(ki)001:839": "yongs su rnal 'byor bye brag bzhir lta ba //",
    "NK031(ki)001:840": "ting 'dzin rim pas bdag skur mi bskyed par //",
    "NK031(ki)001:841": "chos nyid rang rgyud dag par sems pa'i phyir //",
    "NK031(ki)001:842": "sems dpa'i rnal 'byor zhes su bshad pa yin //",
    "NK031(ki)001:843": "yab yum thabs dang shes rab mi ltos par //",
    "NK031(ki)001:844": "snying po tsam gyis dkyil 'khor rdzogs pa'i phyir //",
    "NK031(ki)001:845": "rnal 'byor chen po'i dgongs par bshad pa yin //",
    "NK031(ki)001:846": "snang ba rang bzhin med pa'i chos nyid du //",
    "NK031(ki)001:847": "spyod pas yongs su rnal 'byor nyid du bshad //",
    "NK031(ki)001:848": "ji ltar snang ba'i chos rnams thams cad kun //",
    "NK031(ki)001:849": "rgyu dbyings 'bras bu ye shes lta ba'i phyir //",
    "NK031(ki)001:850": "shin tu rnal 'byor zhes su bshad pa yin //",
    "NK031(ki)001:851": "rgyu 'bras 'das pa'i rnal ma mthong ba min //",
    "NK031(ki)001:852": "shin tu rnal 'byor bye brag rnam bzhi ni //",
    "NK031(ki)001:853": "blang dor med pa'i byang chub sems de ni //",
    "NK031(ki)001:854": "sems dpa'i rnal 'byor zhes su bshad pa yin //",
    "NK031(ki)001:855": "rtsol sgrub 'das pa'i byang chub sems de ni //",
    "NK031(ki)001:856": "rnal 'byor chen po zhes su bshad pa yin //",
    "NK031(ki)001:857": "rgyu 'bras 'das pa'i byang chub sems de ni //",
    "NK031(ki)001:858": "yongs su rnal 'byor zhes su bshad pa yin //",
    "NK031(ki)001:859": "yin min sgro dang skur pa 'das pa'i phyir //",
    "NK031(ki)001:860": "shin tu rnal 'byor zhes su nga yis bshad //",
    "NK031(ki)001:861": "yongs su rnal 'byor la sogs gsum po la //",
    "NK031(ki)001:862": "rang byung ye shes che dang mi ldan pas //",
    "NK031(ki)001:863": "lam la bgrod cing sa la sbyong bar byed //",
    "NK031(ki)001:864": "dam tshig tshul bsrung lta ba sgom byed pas //",
    "NK031(ki)001:865": "gom pa drag dal lta spyod yod ma yin //",
    "NK031(ki)001:866": "de bas shin tu rnal 'byor lta spyod ni //",
    "NK031(ki)001:867": "ye nas kun byed nyid kyis byas pa'i phyir //",
    "NK031(ki)001:868": "lam la mi bgrod sa la spyod mi byed //",
    "NK031(ki)001:869": "dam tshig mi srung lta ba sgom mi byed //",
    "NK031(ki)001:870": "byang chub chen po'i lam nas kun 'byung phyir //",
    "NK031(ki)001:871": "byang chub nyid la byang chub nyid mi bgrod //",
    "NK031(ki)001:872": "bgrod sa byang chub nyid las med pa'i phyir //",
    "NK031(ki)001:873": "byang chub nyid la byang chub nyid mi spyod //",
    "NK031(ki)001:874": "dam tshig rang bzhin byang chub nyid yin pas //",
    "NK031(ki)001:875": "byang chub nyid la byang chub nyid mi srung //",
    "NK031(ki)001:876": "bsgom pa'i rang bzhin byang chub nyid yin pas //",
    "NK031(ki)001:877": "byang chub nyid kyis nyid la bsgom du med //",
    "NK031(ki)001:878": "lta ba'i yul ni byang chub nyid yin pas //",
    "NK031(ki)001:879": "byang chub nyid kyis nyid la bltar med phyir //",
    "NK031(ki)001:880": "shin tu rnal 'byor lta spyod bya med 'di //",
    "NK031(ki)001:881": "rang byung ye shes gom pa drag dal can //",
    "NK031(ki)001:882": "kun byed rgyal po nga yi gom pa yin //",
    "NK031(ki)001:883": "rgyu 'bras theg pa can gyi spyod yul min //",
    "NK031(ki)001:884": "zhes gsungs so //",
    "NK031(ki)001:885": "byang chub kyi sems kun byed rgyal po las chos",
    "NK031(ki)001:886": "nyid kyi rang bzhin las chos nyid kyi yul kun",
    "NK031(ki)001:887": "la bkod pa'i le'u ste brgyad pa'o ////",
    "NK031(ki)001:888": "de nas byang chub kyi sems kun byed rgyal po",
    "NK031(ki)001:889": "des rgyu 'bras kyi theg pa bgrod lam nor bas",
    "NK031(ki)001:890": "rdzogs pa chen po las gol sa dang sgrib par",
    "NK031(ki)001:891": "gyur pa 'di gsungs so //",
    "NK031(ki)001:892": "kye sems dpa' chen po /",
    "NK031(ki)001:893": "byang chub sems kyi rang bzhin 'di nyid ni //",
    "NK031(ki)001:894": "chos kun ma lus pa yi snying po ste //",
    "NK031(ki)001:895": "ma skyes rnam par dag pas sgrib pa med //",
    "NK031(ki)001:896": "bgrod pa'i lam dang bral bas gol sa med //",
    "NK031(ki)001:897": "ye nas lhun gyis grub pas btsal du med //",
    "NK031(ki)001:898": "chos kun snying po byang chub sems su gcig /",
    "NK031(ki)001:899": "gcig la rnam par bgrangs pas gol sgrib byung //",
    "NK031(ki)001:900": "bgrod du med la bgrod pas gol sa byung //",
    "NK031(ki)001:901": "dmigs med bltas pas ma mthong sgrib pa byung //",
    "NK031(ki)001:902": "de bzhin nyid du thams cad gcig pa la //",
    "NK031(ki)001:903": "rgyu spyad 'bras bu phyi mar 'dod pa ni //",
    "NK031(ki)001:904": "pha rol phyin bcu sa bcu thob 'dod pa //",
    "NK031(ki)001:905": "bskal pa gsum gyi bar du gol nas bsgribs //",
    "NK031(ki)001:906": "phyi nang rtog pa dag pa rnam gsum gyis //",
    "NK031(ki)001:907": "byang chub lnga dang cho 'phrul yan lag gi //",
    "NK031(ki)001:908": "dam tshig sdom pa tshul bzhin dag na yang //",
    "NK031(ki)001:909": "mi tshe bdun gyi bar du gol zhing bsgribs //",
    "NK031(ki)001:910": "rgyu la spyod cing 'bras bu lta ba ni //",
    "NK031(ki)001:911": "lta spyod so so gnyis su bltas pa yis //",
    "NK031(ki)001:912": "gnyis su med la mi tshe gsum bsgribs gol //",
    "NK031(ki)001:913": "snying po gcig la blang dor byed pa de //",
    "NK031(ki)001:914": "gcig tu ma mthong gnyis su mthong bas na //",
    "NK031(ki)001:915": "blang dor ma bral bar du gol zhing bsgribs //",
    "NK031(ki)001:916": "rang byung gcig la yin pa gsum bsgoms pas //",
    "NK031(ki)001:917": "rtsol bral lung las gol zhes lung ston cig /",
    "NK031(ki)001:918": "ji ltar snang zhing srid pa'i chos rnams la //",
    "NK031(ki)001:919": "snying po de bzhin nyid du ma rtogs par //",
    "NK031(ki)001:920": "dbyings dang ye shes rgyu 'bras bltas pa'i phyir //",
    "NK031(ki)001:921": "rgyu yi sgro dang 'bras bu'i skur yin pas //",
    "NK031(ki)001:922": "sgro skur gnyis bral yid ches bar du sgrib //",
    "NK031(ki)001:923": "med pa'i 'bras bu 'dod pa rnam drug ni //",
    "NK031(ki)001:924": "rgyu la bden pa gnyis kyis thob byed dang //",
    "NK031(ki)001:925": "dag gsum spyod pas 'bras bu thob byed dang //",
    "NK031(ki)001:926": "lta spyod so sos thob par 'dod pa dang //",
    "NK031(ki)001:927": "blang dor spyad pas thob par 'dod pa dang //",
    "NK031(ki)001:928": "rig pa gsum bsgoms thob par 'dod pa dang //",
    "NK031(ki)001:929": "rgyu 'bras dbyings nyid ye shes bltas pa yis //",
    "NK031(ki)001:930": "thob par 'dod pa'i nges thob rnam pa drug /",
    "NK031(ki)001:931": "gol sa drug dang sgrib pa drug drug ste //",
    "NK031(ki)001:932": "byang chub sems las gol sgrib skyon yin pas //",
    "NK031(ki)001:933": "nges thob drug gi skyon yon gsal bar gsung //",
    "NK031(ki)001:934": "rtog dpyod gnyis kyang gol sa sgrib pa la //",
    "NK031(ki)001:935": "gzung 'dzin gnyis kyang gol sa sgrib par bshad //",
    "NK031(ki)001:936": "lta spyod gnyis kyang gol sa sgrib par bshad //",
    "NK031(ki)001:937": "lta spyod blang dor rtsol sgrub rgyu 'bras 'das //",
    "NK031(ki)001:938": "mi rtsol bde ba che la kun gol bsgribs //",
    "NK031(ki)001:939": "byang chub sems ni nam mkha' lta bu ste //",
    "NK031(ki)001:940": "nam mkha' lta bu sems nyid chos nyid la //",
    "NK031(ki)001:941": "lta bas bsgom med dam tshig bsrung du med //",
    "NK031(ki)001:942": "phrin las btsal med ye shes sgrib pa med //",
    "NK031(ki)001:943": "sa la sbyang med bgrod pa'i lam yang med //",
    "NK031(ki)001:944": "phra ba chos med gnyis med 'brel ba med //",
    "NK031(ki)001:945": "sems las ngas lung gtan la 'bebs pa med //",
    "NK031(ki)001:946": "sgro skur 'das pas man ngag la bzlar med //",
    "NK031(ki)001:947": "rdzogs chen byang chub sems kyi lta ba'o //",
    "NK031(ki)001:948": "ltar med gcig la sgom byed drug byung bas //",
    "NK031(ki)001:949": "la gol la bsgribs lta ba'i gol sgrib byung //",
    "NK031(ki)001:950": "bsrung med gcig la sdom pa drug bsrungs pas //",
    "NK031(ki)001:951": "la gol la bsgribs dam tshig gol sgrib byung //",
    "NK031(ki)001:952": "btsal med gcig la phrin las drug rtsol pas //",
    "NK031(ki)001:953": "la gol la bsgribs phrin las gol sgrib byung //",
    "NK031(ki)001:954": "bsgribs med gcig la ye shes drug byung bas //",
    "NK031(ki)001:955": "la gol la bsgribs ye shes gol sgrib byung //",
    "NK031(ki)001:956": "sbyangs med gcig la sbyangs thob drug byung bas //",
    "NK031(ki)001:957": "la gol la bsgribs sa yi gol sgrib byung //",
    "NK031(ki)001:958": "bgrod med gcig la lam bgrod drug byung bas //",
    "NK031(ki)001:959": "la gol la bsgribs lam gyi gol sgrib byung //",
    "NK031(ki)001:960": "gzung med gcig la 'dzin byed drug byung bas //",
    "NK031(ki)001:961": "la gol la bsgribs chos kyi gol sgrib byung //",
    "NK031(ki)001:962": "gnyis med gcig la 'brel pa drug byung bas //",
    "NK031(ki)001:963": "la gol la bsgribs 'brel ba'i gol sgrib byung //",
    "NK031(ki)001:964": "bden pa gcig la nges pa drug byung bas //",
    "NK031(ki)001:965": "la gol la bsgribs lung gi gol sgrib byung //",
    "NK031(ki)001:966": "brjod med gcig la rjod byed drug byung bas //",
    "NK031(ki)001:967": "la gol la bsgribs man ngag gol sgrib byung //",
    "NK031(ki)001:968": "kun gyi snying po byang chub sems 'di ni //",
    "NK031(ki)001:969": "ye nas rang gi rang bzhin lhun grub pas //",
    "NK031(ki)001:970": "rang bzhin bcu yis btsal zhing bsgrub mi dgos //",
    "NK031(ki)001:971": "nga yi rang bzhin kun dpe nam mkha' 'dra //",
    "NK031(ki)001:972": "nam mkha' dag la kun kyang rtsol mi byed //",
    "NK031(ki)001:973": "nam mkha' dag la kun gyis rtsol bya ru //",
    "NK031(ki)001:974": "nam mkha' kun byas rtsol sgrub kun las 'das //",
    "NK031(ki)001:975": "de bzhin kun byed snying po byang chub sems //",
    "NK031(ki)001:976": "nga nyid spyod yul kun las 'das pa'i phyir //",
    "NK031(ki)001:977": "nga la ltar med bsgom du ye nas med //",
    "NK031(ki)001:978": "de bzhin rang bzhin bcu po des kyang ni //",
    "NK031(ki)001:979": "'das pa nga la bya ru yod ma yin //",
    "NK031(ki)001:980": "rgyu dang 'bras bu'i theg pa can rnams kyis //",
    "NK031(ki)001:981": "rang bzhin bcu yis nga la btsal byas nas //",
    "NK031(ki)001:982": "nga dang nga yi rang bzhin mthong 'dod pas //",
    "NK031(ki)001:983": "mkha' la gom bor sa la ltung ba bzhin //",
    "NK031(ki)001:984": "rang bzhin bcu pos bgrod pas ltung bar 'gyur //",
    "NK031(ki)001:985": "nga yi rang bzhin nges par khungs bstan pa //",
    "NK031(ki)001:986": "nga ni spyod yul kun las 'das pa'i phyir //",
    "NK031(ki)001:987": "lta ba bsgom du med pa de bzhin du //",
    "NK031(ki)001:988": "rang bzhin bcu la de bzhin don med kyis //",
    "NK031(ki)001:989": "rang bzhin bcu la don yod ma rtogs shig /",
    "NK031(ki)001:990": "nga ni bltas pas mthong ba'i yul med pas //",
    "NK031(ki)001:991": "lta bar ma byed de bzhin nyid du zhog /",
    "NK031(ki)001:992": "spros bral ma skyes bral ba'i rgyu med pas //",
    "NK031(ki)001:993": "sdom pa dang ni tshul khrims bsrung mi dgos //",
    "NK031(ki)001:994": "snying por ye nas lhun gyis grub pa'i phyir //",
    "NK031(ki)001:995": "rtsol ba dang ni bsgrub pa bya mi dgos //",
    "NK031(ki)001:996": "rang byung ye shes sgrib pa med pa'i phyir //",
    "NK031(ki)001:997": "rig pa'i ye shes gsal bar bskyed du med //",
    "NK031(ki)001:998": "thams cad nga yis sa ru gnas pa'i phyir //",
    "NK031(ki)001:999": "sbyangs nas bgrod pa'i sa ni yod ma yiin //",
    "NK031(ki)001:1000": "nga yis kun la khyab par gnas pa'i phyir //",
    "NK031(ki)001:1001": "nga la bgrod par bya ba'i lam yod min //",
    "NK031(ki)001:1002": "nga ni ye nas gzung 'dzin bral ba'i phyir //",
    "NK031(ki)001:1003": "phra ba zhes nas ming du gdags su med //",
    "NK031(ki)001:1004": "nga yi gzugs kyis kun la khyab pa'i phyir //",
    "NK031(ki)001:1005": "gnyis shes bya ba ye nas yod ma yin //",
    "NK031(ki)001:1006": "nga ni ye nas rang byung ye shes la //",
    "NK031(ki)001:1007": "nga la gzhan gyis gtan la dbab tu med //",
    "NK031(ki)001:1008": "nga ni kun gyi byang chub snying po bas //",
    "NK031(ki)001:1009": "gsang ba'i man ngag gzhan na yod ma yin //",
    "NK031(ki)001:1010": "sgro dang skur pa kun las 'das pa'i phyir //",
    "NK031(ki)001:1011": "chos rnams kun gyi la ni nga yis bzlas //",
    "NK031(ki)001:1012": "nga med pa yi yul ni gzhan med pas //",
    "NK031(ki)001:1013": "lta ba bsgom du med par la yang bzlas //",
    "NK031(ki)001:1014": "nga las gzhan du bsrung du med pa'i phyir //",
    "NK031(ki)001:1015": "dam tshig bsrung du med par la yang bzlas //",
    "NK031(ki)001:1016": "nga las gzhan du btsal du med pa'i phyir //",
    "NK031(ki)001:1017": "phrin las btsal du med par la yang bzlas //",
    "NK031(ki)001:1018": "nga las gzhan du gnas pa med pa'i phyir //",
    "NK031(ki)001:1019": "sa la sbyang du med par la yang bzlas //",
    "NK031(ki)001:1020": "nga la sgrib pa ye nas med pa'i phyir //",
    "NK031(ki)001:1021": "rang byung ye shes yin par la yang bzlas //",
    "NK031(ki)001:1022": "nga ni ma skyes chos nyid yin pa'i phyir //",
    "NK031(ki)001:1023": "phra ba chos nyid yin par la yang bzlas //",
    "NK031(ki)001:1024": "nga las gzhan du bgrod du med pa'i phyir //",
    "NK031(ki)001:1025": "lam la bgrod du med par la yang bzlas //",
    "NK031(ki)001:1026": "sangs rgyas sems can snang srid snod bcud kun //",
    "NK031(ki)001:1027": "snying po byang chub nga las byung ba'i phyir //",
    "NK031(ki)001:1028": "ye nas gnyis su med par la yang bzlas //",
    "NK031(ki)001:1029": "rang byung ye shes gtan la 'bebs pa'i phyir //",
    "NK031(ki)001:1030": "lung chen thog 'bebs yin par la yang bzlas //",
    "NK031(ki)001:1031": "chos rnams thams cad nga las med pa'i phyir //",
    "NK031(ki)001:1032": "kun byed nga ni kun gyi la bazla'o //",
    "NK031(ki)001:1033": "nga ma shes pas sgrib pa'i ngo bor bshad //",
    "NK031(ki)001:1034": "nga las gzhan btsal gol sa byung ba yin //",
    "NK031(ki)001:1035": "las dang shes bya rnam pa gnyis su bstan //",
    "NK031(ki)001:1036": "ma mthong ba ni las kyi sgrib pa yin //",
    "NK031(ki)001:1037": "ma shes pa ni shes bya'i sgrib pa yin //",
    "NK031(ki)001:1038": "ji ltar snang ba'i chos rnams thams cad kun //",
    "NK031(ki)001:1039": "snying po byang chub sems kyi ngo bo bas //",
    "NK031(ki)001:1040": "ma rig ma shes sgrib gnyis ngo bor bshad //",
    "NK031(ki)001:1041": "btsal zhing bsgrub pa gol sar ngas bshad do //",
    "NK031(ki)001:1042": "kye sems dpa' chen po nyon cig /",
    "NK031(ki)001:1043": "ji ltar snang ba'i chos rnams thams cad ni //",
    "NK031(ki)001:1044": "rang yin gzhan min de la rang rtog na //",
    "NK031(ki)001:1045": "de ni rang la rang gis bsgribs pa ste //",
    "NK031(ki)001:1046": "rang gi rang bzhin de yis shes pa min //",
    "NK031(ki)001:1047": "ji ltar snang ba'i chos rnams thams cad kun //",
    "NK031(ki)001:1048": "sems dpa' nyid yin nyid las gzhan min gyis //",
    "NK031(ki)001:1049": "mi rtog mnyam pa nyid du bde bar mnos //",
    "NK031(ki)001:1050": "de la bde ba'i don ni 'di lta ste //",
    "NK031(ki)001:1051": "rang bzhin chen po bcu la rtsol mi dgos //",
    "NK031(ki)001:1052": "rang bzhin chen po bcu la ma btsal bas //",
    "NK031(ki)001:1053": "gol sa sgrib pa drug drug bcu po yi //",
    "NK031(ki)001:1054": "sum brgya drug cu gol sgrib mtha' yas med //",
    "NK031(ki)001:1055": "kye sems dpa' chen po /",
    "NK031(ki)001:1056": "ji ltar snang ba'i chos rnams thams cad kun //",
    "NK031(ki)001:1057": "rang gi snying po byang chub mngon byung gis //",
    "NK031(ki)001:1058": "'di ma yin gyi chos ni gzhan ma bshad //",
    "NK031(ki)001:1059": "'di la ma rtog shig par nga lung ston //",
    "NK031(ki)001:1060": "sems dpa' khyod kyis 'khor gyi tshogs rnams la //",
    "NK031(ki)001:1061": "ngas bstan bzhin du tshogs la lung ston cig /",
    "NK031(ki)001:1062": "ces gsungs so //",
    "NK031(ki)001:1063": "byang chub kyi sems kun byed rgyal po las gol sgrib skyon sel gyi le'u ste dgu pa'o ////",
    "NK031(ki)001:1064": "de nas byang chub kyi sems kun byed rgyal pos",
    "NK031(ki)001:1065": "nyid kyi rang bzhin phun sum tshogs pa 'di gsungs",
    "NK031(ki)001:1066": "so // kye sems dpa' chen po nyon cig /",
    "NK031(ki)001:1067": "kun byed nga la thams cad tshogs pa'i phyir //",
    "NK031(ki)001:1068": "de phyir phun sum tshogs zhes bya bar bshad //",
    "NK031(ki)001:1069": "kun byed nga yi rang bzhin rnam gsum las //",
    "NK031(ki)001:1070": "ston pa bstan pa 'khor rnams byung ba'i phyir //",
    "NK031(ki)001:1071": "kun byed ces ni de la btags pa yin //",
    "NK031(ki)001:1072": "dang por ston pa phun sum tshogs pa ni //",
    "NK031(ki)001:1073": "kun byed nga yi rang byung ye shes las //",
    "NK031(ki)001:1074": "rang bzhin rnam pa gsum du byung ba de //",
    "NK031(ki)001:1075": "sku gsum ston pa gsum du bstan pa yin //",
    "NK031(ki)001:1076": "chos kyi sku dang longs spyod rdzogs pa dang //",
    "NK031(ki)001:1077": "sprul pa'i sku dang rnam pa gsum du bstan //",
    "NK031(ki)001:1078": "sku gsum de yi rang bzhin bstan pa ni //",
    "NK031(ki)001:1079": "chos kyi sku yi rang bzhin bstan pa ni //",
    "NK031(ki)001:1080": "ma skyes gzung 'dzin bral ba'i rang bzhin bzhugs //",
    "NK031(ki)001:1081": "longs spyod rdzogs pa'i sku yi rang bzhin ni //",
    "NK031(ki)001:1082": "ji ltar 'dod pa'i longs spyod rdzogs par bzhugs //",
    "NK031(ki)001:1083": "sprul pa'i sku yi rang bzhin bstan pa ni //",
    "NK031(ki)001:1084": "ji ltar 'dul ba'i sku ru sprul nas bzhugs //",
    "NK031(ki)001:1085": "sku gsum ston pa de yi bstan pa ni //",
    "NK031(ki)001:1086": "phyi nang gsang ba rnam pa gsum du bstan //",
    "NK031(ki)001:1087": "ston pa chos sku'i bstan pa 'di lta ste //",
    "NK031(ki)001:1088": "gsang ba gsum gyi rang bzhin bstan pa ste //",
    "NK031(ki)001:1089": "gzhi ma chos nyid dag gi rang bzhin las //",
    "NK031(ki)001:1090": "gsang ba bskyed dang gsang ba rdzogs pa dang //",
    "NK031(ki)001:1091": "gsang ba rdzogs pa chen po'i rang bzhin gsum //",
    "NK031(ki)001:1092": "kun gyi spyod yul ma yin gsang bar bshad //",
    "NK031(ki)001:1093": "med pa'i rim pa gsum skyed gsang ston pa //",
    "NK031(ki)001:1094": "de ni gsang ba bskyed pa zhes su bshad //",
    "NK031(ki)001:1095": "gsang ba rdzogs pa zhes su bstan pa ni //",
    "NK031(ki)001:1096": "nang gi shes rab ting 'dzin gsum mi rtogs //",
    "NK031(ki)001:1097": "ji ltar snang ba'i chos rnams thams cad la //",
    "NK031(ki)001:1098": "nang gi ting 'dzin shes rab snying po brjod //",
    "NK031(ki)001:1099": "rang rgyud dag pa ye nas lhar byas nas //",
    "NK031(ki)001:1100": "rang gi lus kyi rdo rje skye mched rnams //",
    "NK031(ki)001:1101": "lta spyod blang dor gnyis med bdag nyid 'dod //",
    "NK031(ki)001:1102": "de ni nang gi gsang ba rdzogs par bshad //",
    "NK031(ki)001:1103": "gsang ba rdzogs pa chen po bstan pa ni //",
    "NK031(ki)001:1104": "ji ltar snang ba'i chos rnams thams cad ni //",
    "NK031(ki)001:1105": "ting 'dzin gsum gyis byang chub sems ma bskyed //",
    "NK031(ki)001:1106": "snying po yig 'bru brjod nas rdzogs ma byas //",
    "NK031(ki)001:1107": "kun byed nga ni rdzogs pa chen po ste //",
    "NK031(ki)001:1108": "nga la ma rdzogs pa ni gang yang med //",
    "NK031(ki)001:1109": "nga yi rang bzhin rnam gsum bstan pa ni //",
    "NK031(ki)001:1110": "rdzogs chen byang chub sems gsum bstan pa yin //",
    "NK031(ki)001:1111": "de ni gsang ba rdzogs pa chen por bshad //",
    "NK031(ki)001:1112": "de ni ston pa chos sku'i bstan par bshad //",
    "NK031(ki)001:1113": "ston pa longs spyod rdzogs pa'i bstan pa ni //",
    "NK031(ki)001:1114": "bya ba byed pa'i phyi pa sde gsum ste //",
    "NK031(ki)001:1115": "bya ba byed pa'i rtog can sde pa ni //",
    "NK031(ki)001:1116": "dang por rnam par mi rtog ting 'dzin gyis //",
    "NK031(ki)001:1117": "phyi nang rtog pa dag pa gsum bsgoms pas //",
    "NK031(ki)001:1118": "rtog pa'i gza' skar dus tshod sgo nas 'jug /",
    "NK031(ki)001:1119": "byang chub dang ni cho 'phrul sna tshogs kyis //",
    "NK031(ki)001:1120": "bdag dang ye shes lha ni rje khol tshul //",
    "NK031(ki)001:1121": "dag pa gsum gyi mchod pa de byas nas //",
    "NK031(ki)001:1122": "med par sku gsung thugs kyi dngos grub 'dod //",
    "NK031(ki)001:1123": "don dam kun rdzob gnyis ka sgyu mar bshad //",
    "NK031(ki)001:1124": "lta ba spyod pa gnyis su 'byed pa yi //",
    "NK031(ki)001:1125": "gnyis la brten nas don gcig sgrub byed pa //",
    "NK031(ki)001:1126": "yod pa'i spyod pas med pa'i don sgrub pas //",
    "NK031(ki)001:1127": "rten med mkha' la spyang mo nyug pa 'dra //",
    "NK031(ki)001:1128": "blang dor byed pa'i phyi pa'i gsang ba ni //",
    "NK031(ki)001:1129": "mi rtog ting 'dzin byin rlabs cho 'phrul gyis //",
    "NK031(ki)001:1130": "thams cad byin rlabs ye shes sems dpar byas //",
    "NK031(ki)001:1131": "mchod pa phyi nang gsang ba gsum mchod nas //",
    "NK031(ki)001:1132": "sku gsung thugs dang phyag rgya bzhi ldan pa'i //",
    "NK031(ki)001:1133": "ji ltar 'dod pa'i dngos grub thob re ba //",
    "NK031(ki)001:1134": "chags med re ba 'jog pa'i ting 'dzin 'di //",
    "NK031(ki)001:1135": "lta spyod blang dor byed pas grub pa med //",
    "NK031(ki)001:1136": "longs spyod rdzogs pa'i sku yi bstan par bshad //",
    "NK031(ki)001:1137": "ston pa sprul pa'i sku yi bstan pa ni //",
    "NK031(ki)001:1138": "nyan thos rang rgyal theg chen mdo sde gsum //",
    "NK031(ki)001:1139": "phyi zhes mtshan nyid phyi pa zhes su bshad //",
    "NK031(ki)001:1140": "kun byed nga yi ngo bo 'dod yon lnga //",
    "NK031(ki)001:1141": "ye shes lnga yi ngo bor phyung ba la //",
    "NK031(ki)001:1142": "'dod chags zhe sdang gti mug gsum byung ste //",
    "NK031(ki)001:1143": "de 'dul ba yi gnyen por gsungs pa ni //",
    "NK031(ki)001:1144": "chos kyi sgo mo brgyad khri bzhi stong ste //",
    "NK031(ki)001:1145": "'dod pa'i yon tan rnam pa lnga byung ba //",
    "NK031(ki)001:1146": "gzugs dang sgra dang dri dang ro reg las //",
    "NK031(ki)001:1147": "'dod chags zhe sdang gti mug rnam gsum byung //",
    "NK031(ki)001:1148": "de dag 'dul ba'i gnyen por sde snod gsum //",
    "NK031(ki)001:1149": "'dod chags 'dul ba'i gnyen por gsungs pa ni //",
    "NK031(ki)001:1150": "'dul ba nyi khri chig stong gsungs pa yin //",
    "NK031(ki)001:1151": "gti mug 'dul ba'i gnyen por gsungs pa ni //",
    "NK031(ki)001:1152": "mdo sde'i sde snod nyi khri chig stong gsungs //",
    "NK031(ki)001:1153": "zhe sdang 'dul ba'i gnyen por gsungs pa ni //",
    "NK031(ki)001:1154": "mngon pa'i sde snod nyi khri chig stong gsungs //",
    "NK031(ki)001:1155": "dug gsum cha mnyam 'dul ba'i gnyen po ru //",
    "NK031(ki)001:1156": "sde snod gsum pa nyi khri chig stong gsungs //",
    "NK031(ki)001:1157": "spyi ru brgyad khri bzhi stong gsungs pa yang //",
    "NK031(ki)001:1158": "dug gsum gnyen pos 'dul phyir gsungs pa yin //",
    "NK031(ki)001:1159": "mtshan nyid rgyu yi theg pa rnam gsum ste //",
    "NK031(ki)001:1160": "sgo ni mdo sde 'dul ba mngon pa gsum //",
    "NK031(ki)001:1161": "de ni bsdus pa'i don zhes bstan pa yin //",
    "NK031(ki)001:1162": "mdo sde la yang bshad lugs bcu dang gnyis //",
    "NK031(ki)001:1163": "so sor dbye ba'i don du bstan pa yin //",
    "NK031(ki)001:1164": "dug gsum rgyu las 'bras bu ngan song gsum //",
    "NK031(ki)001:1165": "sems can rgyu la las spyod dge sdig gnyis //",
    "NK031(ki)001:1166": "'bras bu mtho ris ngan song rnam gnyis so //",
    "NK031(ki)001:1167": "mtshan nyid rgyu las rab tu bsgrags pa yin //",
    "NK031(ki)001:1168": "'di ni sngar gsungs da gsung phyis gsung 'gyur //",
    "NK031(ki)001:1169": "'di don brjod du med pa'i don 'di ni //",
    "NK031(ki)001:1170": "snga ma ma gsungs da ltar mi gsung ste //",
    "NK031(ki)001:1171": "sprul pa'i sku yis phyis kyang gsung mi 'gyur //",
    "NK031(ki)001:1172": "de bas sprul pa'i sku yi bstan par bshad //",
    "NK031(ki)001:1173": "kye sems dpa' chen po /",
    "NK031(ki)001:1174": "kun byed nga yi rang bzhin rnam gsum la //",
    "NK031(ki)001:1175": "'khor gyi dang po ston pa sku gsum shar //",
    "NK031(ki)001:1176": "sku gsum ston pa gsum gyi 'khor bstan pa //",
    "NK031(ki)001:1177": "kye sems dpa' chen po nyon cig /",
    "NK031(ki)001:1178": "ston pa chos kyi sku yi 'khor bstan pa //",
    "NK031(ki)001:1179": "nga yis byas pa'i 'khor ni thams cad kun //",
    "NK031(ki)001:1180": "nga yi rang bzhin chos kyi sku 'khor yin //",
    "NK031(ki)001:1181": "sangs rgyas sems can snang srid snod bcud kun //",
    "NK031(ki)001:1182": "chos kyi sku yi 'khor du ma 'dus med //",
    "NK031(ki)001:1183": "ces gsungs so //",
    "NK031(ki)001:1184": "kye sems dpa' chen po nyon cig /",
    "NK031(ki)001:1185": "ston pa longs spyod rdzogs pa'i sku yi 'khor bstan pa //",
    "NK031(ki)001:1186": "mos spyod bzhi yi sa la 'das pa yin //",
    "NK031(ki)001:1187": "dang po rab tu dga' ba'i sa mnan nas //",
    "NK031(ki)001:1188": "sa bcu chos kyi sprin gyi sa pa rnams //",
    "NK031(ki)001:1189": "de ni longs spyod rdzogs pa'i sku yi 'khor du bstan //",
    "NK031(ki)001:1190": "ston pa sprul pa'i sku yi 'khor bstan pa //",
    "NK031(ki)001:1191": "mu stegs mur thug rgyang 'phen phyal pa bzhi //",
    "NK031(ki)001:1192": "bla med byang chub lam la gtan gol bas //",
    "NK031(ki)001:1193": "dbang po sems bsgyur thugs rje byin brlabs nas //",
    "NK031(ki)001:1194": "dge slong pho mo dge bsnyen pho mo bzhi //",
    "NK031(ki)001:1195": "ston pa sprul pa'i sku yi 'khor du bstan //",
    "NK031(ki)001:1196": "zhes gsungs so //",
    "NK031(ki)001:1197": "kye sems dpa' chen po nyon cig /",
    "NK031(ki)001:1198": "nga las byung ba'i ston pa sku gsum gyi //",
    "NK031(ki)001:1199": "sku gsum so so rang re gnas bstan pa //",
    "NK031(ki)001:1200": "ston pa chos sku'i gnas ni 'di lta ste //",
    "NK031(ki)001:1201": "'og min chos kyi dbyings kyi pho brang ste //",
    "NK031(ki)001:1202": "yang dag don gyi 'og min de ru bshad //",
    "NK031(ki)001:1203": "ston pa longs spyod rdzogs pa'i gnas bstan pa //",
    "NK031(ki)001:1204": "'jig rten mtshan ma kun gyi steng gyur pa //",
    "NK031(ki)001:1205": "gnas kyi 'og min khang bu brtsegs pa yi //",
    "NK031(ki)001:1206": "gzhal yas khang de gnas kyi 'og min bshad //",
    "NK031(ki)001:1207": "ston pa sprul pa'i sku yi gnas bstan pa //",
    "NK031(ki)001:1208": "sprul pa'i sku ni rabs bdun sh+aakya thub //",
    "NK031(ki)001:1209": "gnas ni bya rgod phung po'i gnas bstan te //",
    "NK031(ki)001:1210": "yang dag thugs rje sprul pa nges med gnas //",
    "NK031(ki)001:1211": "zhes gsungs so //",
    "NK031(ki)001:1212": "kye sems dpa' chen po nyon cig /",
    "NK031(ki)001:1213": "nga las byung ba'i sku gsum ston pa yi //",
    "NK031(ki)001:1214": "'dul ba'i zhing khams khyad par bstan pa ni //",
    "NK031(ki)001:1215": "chos sku ston pa'i 'dul ba'i zhing khams ni //",
    "NK031(ki)001:1216": "chos kyi dbyings kyi mtha' yas klas pa dang //",
    "NK031(ki)001:1217": "nam mkha'i khams kyis ji ltar khyab pa de //",
    "NK031(ki)001:1218": "chos kyi sku yi 'dul ba'i zhing khams yin //",
    "NK031(ki)001:1219": "longs spyod rdzogs sku'i 'dul ba'i zhing khams ni //",
    "NK031(ki)001:1220": "nga las byung ba'i gzugs sgra dri ro reg /",
    "NK031(ki)001:1221": "ji ltar 'dod pa'i longs spyod rdzogs pas 'dul //",
    "NK031(ki)001:1222": "sprul pa'i sku yi 'dul ba'i zhing khams ni //",
    "NK031(ki)001:1223": "'dzam bu'i gling ni bye ba phrag brgya las //",
    "NK031(ki)001:1224": "rang byung ye shes thugs rjes rgyud drug 'dul //",
    "NK031(ki)001:1225": "de ni mthun pa'i bye brag bstan pa yin //",
    "NK031(ki)001:1226": "nga las byung ba'i ston pa sku gsum de //",
    "NK031(ki)001:1227": "rgyu mthun 'bras bu mthun la rang bzhin gcig /",
    "NK031(ki)001:1228": "rgyu ni byang chub sems su kun mthun la //",
    "NK031(ki)001:1229": "'bras bu sangs rgyas yin par kun kyang mthun //",
    "NK031(ki)001:1230": "rang bzhin chos nyid ngo bo gcig par bstan //",
    "NK031(ki)001:1231": "'dul ba'i dus la snga phyi phye ba med //",
    "NK031(ki)001:1232": "ces gsungs so //",
    "NK031(ki)001:1233": "kye /",
    "NK031(ki)001:1234": "sems dpa' chen po yang nyon cig /",
    "NK031(ki)001:1235": "kun byed rgyal po nga las byung ba yi //",
    "NK031(ki)001:1236": "sku gsum ston pa de yi bshad lugs ni //",
    "NK031(ki)001:1237": "ston pa chos skus byin gyis brlabs kyis bshad //",
    "NK031(ki)001:1238": "longs spyod rdzogs pa rang gi ngo bos bshad //",
    "NK031(ki)001:1239": "sprul pa'i sku ni tshig dang don bsdebs nas //",
    "NK031(ki)001:1240": "gang zag rna ba'i dbang por tshig don ston //",
    "NK031(ki)001:1241": "chos sku byin gyis brlabs kyis bshad pa ni //",
    "NK031(ki)001:1242": "kun byed nga yi rang bzhin bstan pa ste //",
    "NK031(ki)001:1243": "skye ba med las skye ba'i cho 'phrul du //",
    "NK031(ki)001:1244": "ji ltar snang srid snod bcud thams cad kun //",
    "NK031(ki)001:1245": "ngo bo thugs rje cho 'phrul phyung ba ste //",
    "NK031(ki)001:1246": "rang bzhin byin gyis brlabs kyis bshad ces bya //",
    "NK031(ki)001:1247": "longs spyod rdzogs sku rang gi ngo bo ston //",
    "NK031(ki)001:1248": "ji ltar snang ba'i chos rnams thams cad kun //",
    "NK031(ki)001:1249": "gzugs sgra dri ro reg la sogs pa yi //",
    "NK031(ki)001:1250": "'dod pa'i longs spyod thams cad rdzogs par ston //",
    "NK031(ki)001:1251": "rang gi ngo bos bshad ces nga yis bstan //",
    "NK031(ki)001:1252": "sprul skus tshig dang yi ges bsdebs bshad pa //",
    "NK031(ki)001:1253": "ji ltar snang ba'i chos rnams thams cad kun //",
    "NK031(ki)001:1254": "ston pa'i ngo bor ston pas ma rig ste //",
    "NK031(ki)001:1255": "bstan pa zhes pa'i khyad par 'dod sprul pas //",
    "NK031(ki)001:1256": "don rnams tshig dang yi ger sgra brjod pas //",
    "NK031(ki)001:1257": "tshig gi sgra des don de go byas nas //",
    "NK031(ki)001:1258": "don de tshig sgra de yis bshad pa yin //",
    "NK031(ki)001:1259": "kye sems dpa' chen po nyon cig /",
    "NK031(ki)001:1260": "kun byed nga ni sku gsum ngo bo ste //",
    "NK031(ki)001:1261": "mi rtog mnyam pa nyid du gnas pa de //",
    "NK031(ki)001:1262": "spros bral chos kyi sku yi ngo bo yin //",
    "NK031(ki)001:1263": "rang bzhin 'byung ba'i skye ba'i cho 'phrul de //",
    "NK031(ki)001:1264": "'dod pa 'byung ba'i longs spyod rdzogs sku yin //",
    "NK031(ki)001:1265": "thugs rjes ji ltar 'dul ba'i don mdzad pa //",
    "NK031(ki)001:1266": "de ni sprul pa'i sku yi ngo bo yin //",
    "NK031(ki)001:1267": "kun byed rgyal po'i rang bzhin rnam gsum gyis //",
    "NK031(ki)001:1268": "gang la gang gis 'dul ba'i skur ston mdzad //",
    "NK031(ki)001:1269": "bstan pa'i rang bzhin brjod du med pa'i don //",
    "NK031(ki)001:1270": "gang la gang 'tshams de yis don mdzad pa //",
    "NK031(ki)001:1271": "de ni bstan pa phun sum tshogs par gsungs //",
    "NK031(ki)001:1272": "'khor gyi rang bzhin gang la gang 'dus nas //",
    "NK031(ki)001:1273": "de la 'dus nas de yi gdung 'tshob 'dzin //",
    "NK031(ki)001:1274": "de la phun sum tshogs pa'i 'khor zhes bya //",
    "NK031(ki)001:1275": "nga ni ston pa kun byed byang chub sems //",
    "NK031(ki)001:1276": "kun byed gcig la rnam pa gsum bgrangs pa //",
    "NK031(ki)001:1277": "kun byed nga dang nga yi rang bzhin dang //",
    "NK031(ki)001:1278": "nga yis byas pa'i chos dang rnam pa gsum //",
    "NK031(ki)001:1279": "nga ni ston pa kun byed kun gyi mes //",
    "NK031(ki)001:1280": "nga yi rang bzhin rnam pa bcur bstan pa //",
    "NK031(ki)001:1281": "de ni bstan pa kun gyi snying por bshad //",
    "NK031(ki)001:1282": "kun byed nga yis byas pa'i chos rnams ni //",
    "NK031(ki)001:1283": "dus gsum gcig na bzhugs pa'i sangs rgyas dang //",
    "NK031(ki)001:1284": "khams gsum gnas pa'i 'gro ba thams cad kun //",
    "NK031(ki)001:1285": "dbye ba med par 'khor gyi dam par byas //",
    "NK031(ki)001:1286": "kun byed gcig gis phun sum tshogs byas pas //",
    "NK031(ki)001:1287": "sems kyi dgos pa kun byas phun sum tshogs //",
    "NK031(ki)001:1288": "gang la gang dgos dgos pa tshogs pa la //",
    "NK031(ki)001:1289": "kun byed nga yis phun sum tshogs par bshad //",
    "NK031(ki)001:1290": "ston pa'i rang bzhin rnam pa gsum bstan pa //",
    "NK031(ki)001:1291": "'khor gyi dang po ston pa sku gsum shar //",
    "NK031(ki)001:1292": "ma skyes gzung 'dzin bral ba'i rang bzhin de //",
    "NK031(ki)001:1293": "'khor gyi dang po ston pa chos skur shar //",
    "NK031(ki)001:1294": "skye ba'i cho 'phrul kun bzang rol pa de //",
    "NK031(ki)001:1295": "'dod spyod longs spyod rdzogs pa'i sku ru shar //",
    "NK031(ki)001:1296": "sna tshogs ji ltar 'dod pa byung nas ni //",
    "NK031(ki)001:1297": "de dang mthun par kun kyang tshim byed pa //",
    "NK031(ki)001:1298": "de ni sna tshogs sprul sku zhes su bshad //",
    "NK031(ki)001:1299": "sku gsum ston pa grags phyogs mthong ba ni //",
    "NK031(ki)001:1300": "sangs rgyas byang chub sems dpa' bzod thob gsum //",
    "NK031(ki)001:1301": "gang 'thad ston pa'i sku la de 'dus nas //",
    "NK031(ki)001:1302": "de dang mthun pa'i gnas su don ston bzhugs //",
    "NK031(ki)001:1303": "bstan pa'i rang bzhin yang ni de 'dra ste //",
    "NK031(ki)001:1304": "sku gsum gang gis 'khor la gang ston pa //",
    "NK031(ki)001:1305": "gang la gang gis 'dul ba'i don rnams kyis //",
    "NK031(ki)001:1306": "sangs rgyas lha mi 'jig rten las dag la //",
    "NK031(ki)001:1307": "bstan pas 'dul phyir phun sum tshogs zhes bshad //",
    "NK031(ki)001:1308": "mi gnas chos sku dbyings na bzhugs pa yis //",
    "NK031(ki)001:1309": "dus gsum sangs rgyas khams gsum sems can la //",
    "NK031(ki)001:1310": "spros med byang chub sems ni chos skus bstan //",
    "NK031(ki)001:1311": "ye shes longs spyod 'og min bzhugs pa yis //",
    "NK031(ki)001:1312": "sa bcu pa yi byang chub sems dpa' la //",
    "NK031(ki)001:1313": "byang chub sems de sku dang ye shes bshad //",
    "NK031(ki)001:1314": "thugs rje sna tshogs nges med sprul pa yis //",
    "NK031(ki)001:1315": "bzod thob gang na 'dus pa'i 'khor de la //",
    "NK031(ki)001:1316": "ma nges gang gis 'dul ba'i don yang bstan //",
    "NK031(ki)001:1317": "smon lam las bzang rkyen gyis bar ma chod //",
    "NK031(ki)001:1318": "nga yi thugs rje sems dpa'i dus la bab //",
    "NK031(ki)001:1319": "ngas bstan 'khor gyi nang nas khyod sdud dang //",
    "NK031(ki)001:1320": "gnyis med don nyid nga yiis bstan pa gsum //",
    "NK031(ki)001:1321": "tshogs pas dus gnas rang bzhin de la tshang //",
    "NK031(ki)001:1322": "phun sum tshogs pa rnam pa gsum po de //",
    "NK031(ki)001:1323": "ye nas dkon pa'i dkon mchog gsum du bstan //",
    "NK031(ki)001:1324": "kun byed nga yi sku gsung thugs su bshad //",
    "NK031(ki)001:1325": "ston pa dkon pa'i sangs rgyas dkon mchog ni //",
    "NK031(ki)001:1326": "chos sku longs spyod sku dang sprul sku ste //",
    "NK031(ki)001:1327": "bstan pa dam chos dkon pa'i gsung mchog ni //",
    "NK031(ki)001:1328": "brjod du med pa'i kun byed gsung mchog gsum //",
    "NK031(ki)001:1329": "'khor gyi dge 'dun thugs mchog de la ni //",
    "NK031(ki)001:1330": "gang la gang dgos gang 'tshams ston par byed //",
    "NK031(ki)001:1331": "nga ni ston pa kun byed byang chub sems //",
    "NK031(ki)001:1332": "sku gsum byed pa'i ston pa ngas byas nas //",
    "NK031(ki)001:1333": "bstan pa dam chos gsum du bkod pa ni //",
    "NK031(ki)001:1334": "phyi dang nang dang gsang ba gsum du bkod //",
    "NK031(ki)001:1335": "de la rnam pa gsum gsum dgur grags pa //",
    "NK031(ki)001:1336": "sprul sku thugs rjes ji ltar 'dul gsum bsgrags //",
    "NK031(ki)001:1337": "longs spyod bya byed phyi nang gsum du sgrogs //",
    "NK031(ki)001:1338": "chos sku gsang ba'i mngon pa gsum sgrogs pa //",
    "NK031(ki)001:1339": "phyi dang nang dang gsang ba gsum po de //",
    "NK031(ki)001:1340": "lus dang ngag dang yid dang sku gsung thugs //",
    "NK031(ki)001:1341": "de las 'phros pas rnam pa dgur byung ba //",
    "NK031(ki)001:1342": "la dgu lung dgu lam dgu bgrod pa yis //",
    "NK031(ki)001:1343": "theg gcig kun byed byang chub sa la bgrod //",
    "NK031(ki)001:1344": "kun byed bya byed med par rtsol sgrub 'das //",
    "NK031(ki)001:1345": "bgrod pa med par byang chub sa la phyin //",
    "NK031(ki)001:1346": "zhes gsungs so //",
    "NK031(ki)001:1347": "byang chub kyi sems kun byed rgyal po las phun",
    "NK031(ki)001:1348": "sum tshogs pa shin tu dkon pa'i le'u ste bcu",
    "NK031(ki)001:1349": "pa'o //// de nas byang chub kyi sems kun byed",
    "NK031(ki)001:1350": "rgyal pos chos thams cad kyi rtsa ba bsdus pa",
    "NK031(ki)001:1351": "pa'o //// 'di gsungs so // kye sems dpa' chen po nyon cig /",
    "NK031(ki)001:1352": "chos thams cad kyi rang bzhin dang rtsa ba ni 'di lta ste /",
    "NK031(ki)001:1353": "nga ni chos kun rang bzhin yin pa ste //",
    "NK031(ki)001:1354": "nga yi rang bzhin las ni chos gzhan med //",
    "NK031(ki)001:1355": "ston pa sku gsum nga yi rang bzhin yin //",
    "NK031(ki)001:1356": "dus gsum sangs rgyas nga yi rang bzhin yin //",
    "NK031(ki)001:1357": "byang chub sems dpa' nga yi rang bzhin yin //",
    "NK031(ki)001:1358": "rnal 'byor rnam bzhi nga yi rang bzhin yin //",
    "NK031(ki)001:1359": "'dod khams gzugs khams gzugs med khams gsum yang //",
    "NK031(ki)001:1360": "kun byed nga yi rang bzhin bstan pa yin //",
    "NK031(ki)001:1361": "'byung chen lnga yang nga yi rang bzhin yin //",
    "NK031(ki)001:1362": "rgyud drug sems can nga yi rang bzhin yin //",
    "NK031(ki)001:1363": "snang ba thams cad nga yi rang bzhin yin //",
    "NK031(ki)001:1364": "srid pa thams cad nga yi rang bzhin yin //",
    "NK031(ki)001:1365": "snod bcud bsdus pa nga yi rang bzhin yin //",
    "NK031(ki)001:1366": "nga yi rang bzhin las ni gzhan med pas //",
    "NK031(ki)001:1367": "chos rnams kun gyi rtsa ba nga la 'dus //",
    "NK031(ki)001:1368": "nga las ma 'dus pa ni gcig kyang med //",
    "NK031(ki)001:1369": "ma skyes pa dang skye ba'i cho 'phrul dang //",
    "NK031(ki)001:1370": "thugs rje'i rang bzhin rnam pa gsum byung ba //",
    "NK031(ki)001:1371": "de ni ston pa gsum gyi rang bzhin yin //",
    "NK031(ki)001:1372": "snga ba da lta phyi ma dus gsum yang //",
    "NK031(ki)001:1373": "nga nyid gcig tu gnas pa'i rang bzhin las //",
    "NK031(ki)001:1374": "sangs rgyas thams cad gcig tu gnas pa'i phyir //",
    "NK031(ki)001:1375": "de yang nga yi rang bzhin bstan pa yin //",
    "NK031(ki)001:1376": "nga nyid gzung 'dzin bral bas byang ba dang //",
    "NK031(ki)001:1377": "nam mkha' bzhin du kun la khyab pa dang //",
    "NK031(ki)001:1378": "chos rnams kun gyi snying po byed pa'i phyir //",
    "NK031(ki)001:1379": "byang chub sems kyang nga yi rang bzhin yin //",
    "NK031(ki)001:1380": "kun byed nga ni gcig tu gnas pa la //",
    "NK031(ki)001:1381": "nga yi rang bzhin de bzhin rnal ma la //",
    "NK031(ki)001:1382": "rnam bzhi 'byor pa rnal ma gcig tu 'byor //",
    "NK031(ki)001:1383": "des na nga yi rang bzhin yin par bshad //",
    "NK031(ki)001:1384": "kun byed nga yi lus ngag yid gsum las //",
    "NK031(ki)001:1385": "'byung yang nga yi rang bzhin de las 'byung //",
    "NK031(ki)001:1386": "'dus kyang nga yi rang bzhin de la 'dus //",
    "NK031(ki)001:1387": "yin yang nga yi ngo bo de yin pas //",
    "NK031(ki)001:1388": "khams gsum nga yi rang bzhin yin par bshad //",
    "NK031(ki)001:1389": "kun byed nga yi rang bzhin rnam lnga ni //",
    "NK031(ki)001:1390": "nga yi ngo bo rnam lnga phyung ba ste //",
    "NK031(ki)001:1391": "nam mkha' rlung chu sa me snang ba lnga //",
    "NK031(ki)001:1392": "kun byed nga yi rang bzhin bstan pa yin //",
    "NK031(ki)001:1393": "kun byed nga yi thugs rjes mngon phyung nas //",
    "NK031(ki)001:1394": "rang byung ye shes rnam lnga bstan pa ni //",
    "NK031(ki)001:1395": "'gro ba rigs drug sems can snang ba yang //",
    "NK031(ki)001:1396": "kun byed nga yi rang bzhin bstan pa yin //",
    "NK031(ki)001:1397": "kun byed rgyal po nga yi rang bzhin las //",
    "NK031(ki)001:1398": "snang srid snod bcud bsdus pa thams cad kun //",
    "NK031(ki)001:1399": "thams cad ngas byas nga las byung ba'i phyir //",
    "NK031(ki)001:1400": "ngar ma 'dus pa'i chos ni gcig kyang med //",
    "NK031(ki)001:1401": "nga las byung ba'i ston pa sku gsum yang //",
    "NK031(ki)001:1402": "kun byed nga yi rang bzhin rnam gsum ston //",
    "NK031(ki)001:1403": "snga ba da lta phyi ma dus gsum gyi //",
    "NK031(ki)001:1404": "rnam gsum gcig tu gnas pa'i sangs rgyas kyang //",
    "NK031(ki)001:1405": "snga phyi med par kun byed rang bzhin gnas //",
    "NK031(ki)001:1406": "gzung 'dzin bral ba'i byang chub sems dpa' yang //",
    "NK031(ki)001:1407": "kun byed nga yi rang bzhin sems dpar byed //",
    "NK031(ki)001:1408": "rnal 'byor rnam bzhi rnal mar 'jog pa yang //",
    "NK031(ki)001:1409": "kun byed nga la rnal du 'jog par byed //",
    "NK031(ki)001:1410": "kun byed rgyal pos thams cad byas pa bzhin //",
    "NK031(ki)001:1411": "thams cad kun byed rgyal po nyid du 'dus //",
    "NK031(ki)001:1412": "zhes gsungs so //",
    "NK031(ki)001:1413": "byang chub kyi sems kun byed rgyal po las chos",
    "NK031(ki)001:1414": "thams cad kyi rtsa ba byang chub kyi sems kun",
    "NK031(ki)001:1415": "byed rgyal po nyid kho nar 'dus pa'i le'u ste",
    "NK031(ki)001:1416": "bcu gcig pa'o //// de nas byang chub kyi sems",
    "NK031(ki)001:1417": "kun byed rgyal po nga yis chos thams cad kyi",
    "NK031(ki)001:1418": "khungs kyi mdo 'di gsungs so //",
    "NK031(ki)001:1419": "kye sems dpa' chen po /",
    "NK031(ki)001:1420": "nga ni kun gyi lung khungs yin pa ste //",
    "NK031(ki)001:1421": "ji ltar snang ba'i chos rnams thams cad kun //",
    "NK031(ki)001:1422": "thams cad nga las byung bar shes par gyis //",
    "NK031(ki)001:1423": "chos kyi spyi khungs chen po 'di nyon la //",
    "NK031(ki)001:1424": "chos rnams thams cad 'di ltar lung ston cig /",
    "NK031(ki)001:1425": "kun byed rgyal po byang chub sems nga ni //",
    "NK031(ki)001:1426": "lung chen kun gyi rgyal po nga yin pas //",
    "NK031(ki)001:1427": "ston pa gsum yang dang po nga las byung //",
    "NK031(ki)001:1428": "lung zhes bya ba ston pa'i bka' la gdags //",
    "NK031(ki)001:1429": "man ngag kun gyi rtsa ba nga yin pas //",
    "NK031(ki)001:1430": "sems las ma gtogs pa yi chos nyid ni //",
    "NK031(ki)001:1431": "dus gsum sangs rgyas khams gsum sems can la //",
    "NK031(ki)001:1432": "kun byed nga yis yang dag bstan pa med //",
    "NK031(ki)001:1433": "rgyud dang mdo sde kun gyi spyi 'grel yin //",
    "NK031(ki)001:1434": "rgyud dang mdo sde ston pa'i ston pa yang //",
    "NK031(ki)001:1435": "kun byed nga yi rang bzhin phyung ba yin //",
    "NK031(ki)001:1436": "ston pa dang ni bstan pa gnyis ka 'brel //",
    "NK031(ki)001:1437": "kun byed rgyal po byang chub sems nga ni //",
    "NK031(ki)001:1438": "bstan pa kun gyi yang rtse yin par bshad //",
    "NK031(ki)001:1439": "nga las byung ba'i ston pa sku gsum gyis //",
    "NK031(ki)001:1440": "bstan pa'i 'dul ba mdo sde mngon pa dang //",
    "NK031(ki)001:1441": "tan+t+ra so so'i sde ni 'bum sde dang //",
    "NK031(ki)001:1442": "bskyed rdzogs gsang ba la sogs rtsol sgrub can //",
    "NK031(ki)001:1443": "kun kyang rtsol sgrub 'das pa nga la bgrod //",
    "NK031(ki)001:1444": "rtsol sgrub nyid kyis 'das pa nga mi mthong //",
    "NK031(ki)001:1445": "des na bstan pa kun gyis yang rtse yin par bshad //",
    "NK031(ki)001:1446": "kun byed rgyal po byang chub sems nga ni //",
    "NK031(ki)001:1447": "theg pa kun gyi nying khu yin par bshad //",
    "NK031(ki)001:1448": "ston pa gsum gyi gnas pa'i theg pa gsum //",
    "NK031(ki)001:1449": "nges par gnas pa theg pa gcig las med //",
    "NK031(ki)001:1450": "gcig ni kun theg byang chub sems kyi sa //",
    "NK031(ki)001:1451": "de ni theg pa kun gyi nying khur bshad //",
    "NK031(ki)001:1452": "kye /",
    "NK031(ki)001:1453": "nga ni ma rig pa yi mun bsal nas //",
    "NK031(ki)001:1454": "ye shes chen po'i snang ba mched par byed //",
    "NK031(ki)001:1455": "de yang ji lta bu zhes bstan zhe na //",
    "NK031(ki)001:1456": "ji ltar snang ba'i chos rnams thams cad kun //",
    "NK031(ki)001:1457": "byang chub de bzhin nyid du ma rig ste //",
    "NK031(ki)001:1458": "ma rig rtog pa'i mun par 'thibs pa la //",
    "NK031(ki)001:1459": "ji ltar snang ba'i chos rnams thams cad kun //",
    "NK031(ki)001:1460": "kun byed byang chub sems kyis byas pa'i phyir //",
    "NK031(ki)001:1461": "kun byed byang chub sems su rig byas nas //",
    "NK031(ki)001:1462": "ji ltar snang ba'i chos rnams thams cad kun //",
    "NK031(ki)001:1463": "so sor rtog pa'i mun pa bsal nas kyang //",
    "NK031(ki)001:1464": "rang byung ye shes chen po'i snang ba mched //",
    "NK031(ki)001:1465": "des na ma rig mun sel snang ba mched ces bya //",
    "NK031(ki)001:1466": "kye sems dpa' chen po /",
    "NK031(ki)001:1467": "rnam par rtog pa'i d+r+wa ba dral nas ni //",
    "NK031(ki)001:1468": "nyon mongs pa yi phreng thag gcod par byed //",
    "NK031(ki)001:1469": "ji ltar snang ba'i chos 'di thams cad la //",
    "NK031(ki)001:1470": "rgyu dang 'bras bu'i theg pa can rnams kyis //",
    "NK031(ki)001:1471": "la las dug mthong spong ba'i rtog pa byed //",
    "NK031(ki)001:1472": "la las sems chags pa yi yul mthong nas //",
    "NK031(ki)001:1473": "bden gnyis ma chags pa yi rtog pa byed //",
    "NK031(ki)001:1474": "la las rnam dag bya ba'i yul mthong nas //",
    "NK031(ki)001:1475": "dag pa gsum dang byin rlabs cho 'phrul gyis //",
    "NK031(ki)001:1476": "rje dang khol gyi tshul du rtog par byed //",
    "NK031(ki)001:1477": "la las rang dag pa yi rang bzhin la //",
    "NK031(ki)001:1478": "bsnyen sgrub rnam bzhis sgrub 'dod rtog byed pa //",
    "NK031(ki)001:1479": "thams cad kun byed byang chub sems nga yis //",
    "NK031(ki)001:1480": "sems las gzhan ma yin rtog dral nas ni //",
    "NK031(ki)001:1481": "so sor rtog pa'i nyon mongs phreng thag gcod //",
    "NK031(ki)001:1482": "ces gsungs so //",
    "NK031(ki)001:1483": "kye sems dpa' chen po /",
    "NK031(ki)001:1484": "kun byed rgyal po byang chub sems nga ni //",
    "NK031(ki)001:1485": "khyod kyis nga yi rang bzhin 'di rtogs la //",
    "NK031(ki)001:1486": "ji ltar snang ba'i chos rnams thams cad kun //",
    "NK031(ki)001:1487": "nga las gzhan med pa ru lung ston cig /",
    "NK031(ki)001:1488": "khyod kyis nga yi lung 'di bstan 'gyur na //",
    "NK031(ki)001:1489": "khyod la 'dus pa'i 'khor tshogs thams cad kyis //",
    "NK031(ki)001:1490": "kun byed nga yi rang bzhin rtogs gyur nas //",
    "NK031(ki)001:1491": "kun kyang nga yi rang bzhin nyid du 'gyur //",
    "NK031(ki)001:1492": "kun kyang nga yi rang bzhin gyur pa na //",
    "NK031(ki)001:1493": "ji ltar snang ba'i chos rnams thams cad la //",
    "NK031(ki)001:1494": "kun kyang spong 'gegs bden gnyis sbyong mi byed //",
    "NK031(ki)001:1495": "gtsang sbras dag gsum byin gyis rlobs mi byed //",
    "NK031(ki)001:1496": "ting 'dzin sems bskyed rtsol dang sgrub mi byed //",
    "NK031(ki)001:1497": "thams cad kun byed nga ru byas zin pas //",
    "NK031(ki)001:1498": "kun byed nga ru thams cad mnyam pa nyid //",
    "NK031(ki)001:1499": "mnyam nyid nga yis mnyam nyid bya mi dgos //",
    "NK031(ki)001:1500": "mnyam nyid bya mi dgos par sngar lung bstan //",
    "NK031(ki)001:1501": "zhes gsungs so //",
    "NK031(ki)001:1502": "byang chub kyi sems kun byed rgyal po las nges",
    "NK031(ki)001:1503": "par lung khungs bstan pa'i le'u ste bcu gnyis pa'o",
    "NK031(ki)001:1504": "//// de nas byang chub kyi sems kun byed rgyal",
    "NK031(ki)001:1505": "po de lung thams cad kyi rgyal po yin pa'i",
    "NK031(ki)001:1506": "//// phyir / chos thams cad kyi spyi lung bshad pa'i bshad lugs 'di gsungs so //",
    "NK031(ki)001:1507": "kye sems dpa' chen po nyon cig /",
    "NK031(ki)001:1508": "nga ni chos kyi spyi lung yin pa'i phyir //",
    "NK031(ki)001:1509": "gtan tshigs don gyi bshad lugs rnam lnga ni //",
    "NK031(ki)001:1510": "spyi don rnam pa lnga yis bshad pa ste //",
    "NK031(ki)001:1511": "lo rgyus don gyi bshad lugs bstan pa dang //",
    "NK031(ki)001:1512": "rtsa ba don gyi bshad lugs bstan pa dang //",
    "NK031(ki)001:1513": "yo ga don gyi bshad lugs bstan pa dang //",
    "NK031(ki)001:1514": "dgos pa don gyi bshad lugs bstan pa dang //",
    "NK031(ki)001:1515": "tshig gi don gyi bshad lugs bstan pa'o //",
    "NK031(ki)001:1516": "dang po yid ches pa yi khungs bstan phyir //",
    "NK031(ki)001:1517": "lo rgyus don gyi bshad lugs bstan par bya //",
    "NK031(ki)001:1518": "chos kun rtsa ba sems su 'dus pa'i phyir //",
    "NK031(ki)001:1519": "des na rtsa ba'i don de bstan par bya //",
    "NK031(ki)001:1520": "theg pa'i khyad par so sor dbye ba'i phyir //",
    "NK031(ki)001:1521": "yo ga don gyi rtsa ba bstan par bya //",
    "NK031(ki)001:1522": "rtsol sgrub bya mi dgos par bstan pa'i phyir //",
    "NK031(ki)001:1523": "dgos ched don gyi dgos pa de ru bstan //",
    "NK031(ki)001:1524": "mi rtogs don de rtogs par bya ba'i phyir //",
    "NK031(ki)001:1525": "tshig gi don de sgra ru brjod par bya //",
    "NK031(ki)001:1526": "kye sems dpa' chen po /",
    "NK031(ki)001:1527": "lo rgyus don gyi dgos pa bstan pa ni //",
    "NK031(ki)001:1528": "dang por yid ches pa yi khungs bstan phyir //",
    "NK031(ki)001:1529": "lo rgyus don gyi bshad lugs bstan pa ni //",
    "NK031(ki)001:1530": "rang bzhin byin gyis brlabs kyis bshad lugs dang //",
    "NK031(ki)001:1531": "rang gi ngo bo bstan pa'i bshad lugs dang //",
    "NK031(ki)001:1532": "don gyi sgra tshig bsdebs pa'i bshad lugs so //",
    "NK031(ki)001:1533": "kun byed nga yi rang bzhin rnam gsum las //",
    "NK031(ki)001:1534": "nga las byung ba'i ston pa sku gsum gyi //",
    "NK031(ki)001:1535": "rang bzhin dang ni ngo bo sgra tshig gis //",
    "NK031(ki)001:1536": "ji ltar byung ba'i khungs des yid kyang ches //",
    "NK031(ki)001:1537": "kye sems dpa' chen po nyon cig /",
    "NK031(ki)001:1538": "rtsa ba don gyi dgos pa bstan pa ni //",
    "NK031(ki)001:1539": "snang srid snod bcud bsdus pa thams cad dang //",
    "NK031(ki)001:1540": "sangs rgyas sems can bsdus pa thams cad kun //",
    "NK031(ki)001:1541": "kun byed byang chub nga yis byas pa'i phyir //",
    "NK031(ki)001:1542": "thams cad byang chub sems las ma gtogs pa //",
    "NK031(ki)001:1543": "gzhan zhes bya ba ye nas med pa'i phyir //",
    "NK031(ki)001:1544": "kun kyang byang chub sems su bstan pa'i phyir //",
    "NK031(ki)001:1545": "rtsa ba don gyi dgos ched bstan pa yin //",
    "NK031(ki)001:1546": "kye sems dpa' chen po nyon cig /",
    "NK031(ki)001:1547": "yo ga don gyi dgos ched bstan pa ni //",
    "NK031(ki)001:1548": "kun byed nga las byung ba'i sku gsum gyis //",
    "NK031(ki)001:1549": "longs spyod sku dang chos sku'i bstan pa yi //",
    "NK031(ki)001:1550": "tan+t+ra la sogs yo ga sde rnams la //",
    "NK031(ki)001:1551": "so so'i khyad par bye brag yod kyis kyang //",
    "NK031(ki)001:1552": "rgyu 'bras 'das pa nga yi bstan pa ni //",
    "NK031(ki)001:1553": "rdzogs chen a ti yo ga'i don 'di ni //",
    "NK031(ki)001:1554": "theg pa shan 'byed rdzogs pa'i lung zhes bshad //",
    "NK031(ki)001:1555": "des na yo ga'i don gyi dgos pa bstan pa yin zhes bya //",
    "NK031(ki)001:1556": "kye sems dpa' chen po nyon cig /",
    "NK031(ki)001:1557": "dgos ched don gyi dgos pa bstan pa ni //",
    "NK031(ki)001:1558": "bskal pa dpag tu med pa'i sngon rol nas //",
    "NK031(ki)001:1559": "kun byed byang chub nga la dad pa yi //",
    "NK031(ki)001:1560": "las dang skal ldan shin tu rnal 'byor pa //",
    "NK031(ki)001:1561": "lta ba bsgom med dam tshig bsrung du med //",
    "NK031(ki)001:1562": "phrin las btsal med lam la bgrod du med //",
    "NK031(ki)001:1563": "sa la sbyang med rgyu dang 'bras bu med //",
    "NK031(ki)001:1564": "don dam dang ni kun rdzob rnam gnyis med //",
    "NK031(ki)001:1565": "bsgom zhing bsgrub tu med par mthong ba dang //",
    "NK031(ki)001:1566": "sems bskyed med cing gnyen po med mthong ba //",
    "NK031(ki)001:1567": "kun byed sems kyi rang bzhin mthong ba yi //",
    "NK031(ki)001:1568": "de lta bu yi dgos ched bstan pa yin //",
    "NK031(ki)001:1569": "zhes gsungs so //",
    "NK031(ki)001:1570": "kye sems dpa' chen po nyon cig /",
    "NK031(ki)001:1571": "tshig gi don gyi dgos pa bstan pa ni //",
    "NK031(ki)001:1572": "kun byed byang chub sems nga de bzhin nyid //",
    "NK031(ki)001:1573": "ji ltar snang ba'i chos rnams bstan pa ni //",
    "NK031(ki)001:1574": "kun byed de bzhin nyid kyi rang bzhin te //",
    "NK031(ki)001:1575": "tshig dang yi ge sgra ru ma bsgrags na //",
    "NK031(ki)001:1576": "gang zag yid kyi dbang po rig pa yis //",
    "NK031(ki)001:1577": "de bzhin nyid kyi rang bzhin gab mi snang //",
    "NK031(ki)001:1578": "des na tshig dang yi ge sgra ru bsgrags //",
    "NK031(ki)001:1579": "des na tshig gi don gyi dgos par bshad //",
    "NK031(ki)001:1580": "kye sems dpa' chen po /",
    "NK031(ki)001:1581": "gang dang gang gi lo rgyus bshad pa ni //",
    "NK031(ki)001:1582": "ston pa bstan pa 'khor gyi lo rgyus te //",
    "NK031(ki)001:1583": "ston pa kun byed rang bzhin rnam gsum las //",
    "NK031(ki)001:1584": "'khor gyi rang bzhin sku gsum ston pa byung //",
    "NK031(ki)001:1585": "sku gsum ston pa'i bshad lugs rnam gsum ni //",
    "NK031(ki)001:1586": "ston pa bstan pa gsum gyi lo rgyus yin //",
    "NK031(ki)001:1587": "gang dang gang gi rtsa ba bshad pa ni //",
    "NK031(ki)001:1588": "nga las byung ba'i ston pa sku gsum gyis //",
    "NK031(ki)001:1589": "ji skad bstan pa'i chos rnams thams cad kun //",
    "NK031(ki)001:1590": "rtsa ba byang chub sems su bstan pa'i phyir //",
    "NK031(ki)001:1591": "ston pa dang ni bstan pa 'khor rnams kyi //",
    "NK031(ki)001:1592": "rtsa ba don gyi gtan tshigs bstan pa yin //",
    "NK031(ki)001:1593": "nga yi rang bzhin de bzhin nyid gcig la //",
    "NK031(ki)001:1594": "rnal 'byor rnam bzhi yo ga'i bye brag ni //",
    "NK031(ki)001:1595": "lta ba spyod pa dam tshig sgrub pa dang //",
    "NK031(ki)001:1596": "mi mthun khyad par so so'i bye brag de //",
    "NK031(ki)001:1597": "shin tu rnal 'byor rtsol sgrub 'das pas 'byed //",
    "NK031(ki)001:1598": "des na yo ga'i don gyi gtan tshigs bstan //",
    "NK031(ki)001:1599": "dgos ched don gyi nges tshig bstan pa ni //",
    "NK031(ki)001:1600": "dgos ni khams gsum sems can thams cad kun //",
    "NK031(ki)001:1601": "rang sems de bzhin nyid de mthong 'gyur na //",
    "NK031(ki)001:1602": "sangs rgyas tshig gi sa la mi gnas te //",
    "NK031(ki)001:1603": "da lta nyid nas shin tu rnal 'byor thob //",
    "NK031(ki)001:1604": "las med skal ba chung ba rnams la ni //",
    "NK031(ki)001:1605": "ma gab mngon du phyung yang mi rtogs te //",
    "NK031(ki)001:1606": "gang zhig nor bu rin chen 'dod pa de //",
    "NK031(ki)001:1607": "shing la byi dor byas pas mi 'gyur bzhin //",
    "NK031(ki)001:1608": "las bzang skal ldan shin tu rnal 'byor la //",
    "NK031(ki)001:1609": "lta ba dam tshig phrin las sa lam dang //",
    "NK031(ki)001:1610": "sems bskyed rgyu 'bras sgom sgrub gnyen po med //",
    "NK031(ki)001:1611": "don dam kun rdzob rnam gnyis med mthong ba //",
    "NK031(ki)001:1612": "des na sems kyi de bzhin nyid mthong bas //",
    "NK031(ki)001:1613": "de lta bu la dgos pa'i dgos ched yin //",
    "NK031(ki)001:1614": "zhes gsungs so //",
    "NK031(ki)001:1615": "tshig gi don gyi dgos pa'i nges tshig ni //",
    "NK031(ki)001:1616": "med pa'i don bcu med pa'i sgra dang tshig /",
    "NK031(ki)001:1617": "tshig tu brjod pas bya med don mthong nas //",
    "NK031(ki)001:1618": "bya mi dgos pa'i kun byed de thob pas //",
    "NK031(ki)001:1619": "tshig gi don gyi dgos pa bstan pa yin //",
    "NK031(ki)001:1620": "zhes gsungs so //",
    "NK031(ki)001:1621": "byang chub kyi sems kun byed rgyal po las sems kyi bshad lugs kyi le'u ste bcu gsum pa'o ////",
    "NK031(ki)001:1622": "de nas byang chub kyi sems kun byed rgyal pos",
    "NK031(ki)001:1623": "nyid kyi gsang ba dam pa'i gdams ngag 'di gsungs",
    "NK031(ki)001:1624": "so // kye sems dpa' chen po /",
    "NK031(ki)001:1625": "kun byed nga ni kun tu gsang ba'o //",
    "NK031(ki)001:1626": "nga las byung ba'i sku gsum ston pa la //",
    "NK031(ki)001:1627": "nga yi rang bzhin rnam gsum mi bstan gsang //",
    "NK031(ki)001:1628": "nga la gnas pa'i dus gsum sangs rgyas la //",
    "NK031(ki)001:1629": "nga yi rang bzhin mi bstan gsang bar bya //",
    "NK031(ki)001:1630": "nga la 'dus pa'i 'khor tshogs thams cad la //",
    "NK031(ki)001:1631": "nga yi rang bzhin mi bstan gsang bar bya //",
    "NK031(ki)001:1632": "nga yis byas pa'i khams gsum sems can la //",
    "NK031(ki)001:1633": "nga yi rang bzhin mi bstan gsang bar bya //",
    "NK031(ki)001:1634": "nga yi rang bzhin ma gsang bstan byas nas //",
    "NK031(ki)001:1635": "sku gsum ston pa nga las 'byung mi 'gyur //",
    "NK031(ki)001:1636": "sku gsum ston pa nga las ma byung na //",
    "NK031(ki)001:1637": "bstan gsum theg gsum 'khor gsum tshogs mi 'gyur //",
    "NK031(ki)001:1638": "bstan gsum theg gsum 'khor gsum ma tshogs na //",
    "NK031(ki)001:1639": "sangs rgyas chos dang dge 'dun dkon mchog gsum //",
    "NK031(ki)001:1640": "bla med byang chub kun gyi rig pa med //",
    "NK031(ki)001:1641": "nga las byung ba'i dus gsum sangs rgyas la //",
    "NK031(ki)001:1642": "nga yi rang bzhin ma gsang bstan gyur na //",
    "NK031(ki)001:1643": "sku gsum ston gsum med pa'i skyon du 'gyur //",
    "NK031(ki)001:1644": "nga la 'dus pa 'khor gyi tshogs rnams la //",
    "NK031(ki)001:1645": "nga yi rang bzhin ma gsang bstan gyur na //",
    "NK031(ki)001:1646": "ston gsum theg pa khyad par phyed mi 'gyur //",
    "NK031(ki)001:1647": "nga yis byas pa'i khams gsum sems can la //",
    "NK031(ki)001:1648": "nga yi rang bzhin thugs rjes bstan gyur na //",
    "NK031(ki)001:1649": "ston pa gsum gyis bstan pa'i gnas med 'gyur //",
    "NK031(ki)001:1650": "ston pa gsum gyi bstan pa'i gnas med na //",
    "NK031(ki)001:1651": "kun byed nga yiis byas pa'i chos rnams la //",
    "NK031(ki)001:1652": "phun sum tshogs pa zhes su su zhig 'dogs //",
    "NK031(ki)001:1653": "des na kun byed rgyal po nga yis ni //",
    "NK031(ki)001:1654": "nga yi rang bzhin nga yis phyung nas ni //",
    "NK031(ki)001:1655": "nga la nga yi rang bzhin nga yis bstan //",
    "NK031(ki)001:1656": "nga las byung ba'i ston pa 'khor rnams la //",
    "NK031(ki)001:1657": "bstan pa'i lung ni kun byed ngas ma phog /",
    "NK031(ki)001:1658": "shin tu rnal 'byor kun byed nga yin pas //",
    "NK031(ki)001:1659": "de la kun byed rang bzhin bstan par bya //",
    "NK031(ki)001:1660": "zhes gsungs so //",
    "NK031(ki)001:1661": "byang chub kyi sems kun byed rgyal po las skal med la gsang ba'i le'u ste bcu bzhi pa'o ////",
    "NK031(ki)001:1662": "de nas byang chub kyi sems kun byed rgyal pos",
    "NK031(ki)001:1663": "nyid kyi lung chen po mngon du phyung ba'i lung",
    "NK031(ki)001:1664": "'di bstan to // kye sems dpa' chen po nyon cig /",
    "NK031(ki)001:1665": "kun byed rgyal po nga yis ni //",
    "NK031(ki)001:1666": "mngon du phyung ba gsum bstan te //",
    "NK031(ki)001:1667": "nga yi rang bzhin rnam gsum ngas bstan pa //",
    "NK031(ki)001:1668": "don rnams ston pa'i ston pa dang //",
    "NK031(ki)001:1669": "don rig 'dod pa'i 'khor rnams dang //",
    "NK031(ki)001:1670": "ma nor nges pa'i don dang gsum //",
    "NK031(ki)001:1671": "kun byed nga yis mngon du phyung //",
    "NK031(ki)001:1672": "don ston mngon du phyung ba ni //",
    "NK031(ki)001:1673": "chos kyi sku dang longs spyod rdzogs //",
    "NK031(ki)001:1674": "sprul pa'i sku dang rnam pa gsum //",
    "NK031(ki)001:1675": "'khor gyi dang po ston pa sku gsum ste //",
    "NK031(ki)001:1676": "don ston pa yi ston pa de //",
    "NK031(ki)001:1677": "gzung 'dzin bral ba'i rang bzhin dang //",
    "NK031(ki)001:1678": "nga yi ngo bo ston pa dang //",
    "NK031(ki)001:1679": "thugs rje'i rang bzhin don mdzad gsum //",
    "NK031(ki)001:1680": "rang bzhin gsum las mngon du phyung //",
    "NK031(ki)001:1681": "ston pa gsum yang mngon phyung ba'o //",
    "NK031(ki)001:1682": "don rig 'dod pa mngon phyung ba //",
    "NK031(ki)001:1683": "ston pa gsum gyi 'khor gsum ste //",
    "NK031(ki)001:1684": "nga bstan pa yi bye brag ni //",
    "NK031(ki)001:1685": "dus gsum bzhugs pa'i sangs rgyas dang //",
    "NK031(ki)001:1686": "khams gsum gnas pa'i sems can kun //",
    "NK031(ki)001:1687": "mi rtog mnyam nyid gnas pa de //",
    "NK031(ki)001:1688": "kun byed nga yis mngon phyung 'khor //",
    "NK031(ki)001:1689": "dbang po yul gyii rnam pa la //",
    "NK031(ki)001:1690": "nyon mongs mi skye rnam mi rtog /",
    "NK031(ki)001:1691": "rang gi byang chub sems nyid la //",
    "NK031(ki)001:1692": "chos dang chos nyid rtog byed pa //",
    "NK031(ki)001:1693": "dang po sa nas bcu par bsgribs //",
    "NK031(ki)001:1694": "sa bcu byang chub sems dpa' dang //",
    "NK031(ki)001:1695": "longs spyod 'dod yon rnam pa lngar //",
    "NK031(ki)001:1696": "mthong ba'i ston 'khor rnam gnyis kyang //",
    "NK031(ki)001:1697": "nga yi ngo bor mngon phyung yin //",
    "NK031(ki)001:1698": "de bzhin nyid kyi rang bzhin la //",
    "NK031(ki)001:1699": "rig pa yid kyi dbang po des //",
    "NK031(ki)001:1700": "brtags pas mthong ba'i shes pa de //",
    "NK031(ki)001:1701": "la las rtag pa nyid du mthong //",
    "NK031(ki)001:1702": "la las stong pa chad par mthong //",
    "NK031(ki)001:1703": "rgyu 'bras log par mthong ba yi //",
    "NK031(ki)001:1704": "mu stegs rnam bzhis byin brlabs nas //",
    "NK031(ki)001:1705": "rgyu dang 'bras bu lung bstan pa'i //",
    "NK031(ki)001:1706": "sdig spong sems dge rnam bzhi ni //",
    "NK031(ki)001:1707": "bskal pa chen po gsum bar du //",
    "NK031(ki)001:1708": "gnas pa'i 'khor dang ston pa yang //",
    "NK031(ki)001:1709": "nga yis mngon du phyung ba yin //",
    "NK031(ki)001:1710": "ye shes rig pa'i yul can la //",
    "NK031(ki)001:1711": "yang dag nges par mngon du phyung //",
    "NK031(ki)001:1712": "kye sems dpa' chen po /",
    "NK031(ki)001:1713": "mngon du phyung ba zhes bya ba //",
    "NK031(ki)001:1714": "gang gis gang mngon phyung ba ni //",
    "NK031(ki)001:1715": "gang gis nga yis mngon du phyung //",
    "NK031(ki)001:1716": "gang zhig mngon du phyung ba ni //",
    "NK031(ki)001:1717": "sems de nyid de mngon du phyung //",
    "NK031(ki)001:1718": "gang gi don du mngon phyung na //",
    "NK031(ki)001:1719": "yul la so sor lta ba yi //",
    "NK031(ki)001:1720": "'khor gyi don du mngon phyung yin //",
    "NK031(ki)001:1721": "la la spong ba'i don du phyung //",
    "NK031(ki)001:1722": "la la 'gegs pa'i don du phyung //",
    "NK031(ki)001:1723": "la la spyod pa'i don du phyung //",
    "NK031(ki)001:1724": "la la dag byed don du phyung //",
    "NK031(ki)001:1725": "la la blang dor don du phyung //",
    "NK031(ki)001:1726": "la lar bdag nyid don du phyung //",
    "NK031(ki)001:1727": "la las spang ba'i yul du mthong //",
    "NK031(ki)001:1728": "la las dgag pa'i yul du mthong //",
    "NK031(ki)001:1729": "la las spyod pa'i yul du mthong //",
    "NK031(ki)001:1730": "la las dag bya'i yul du mthong //",
    "NK031(ki)001:1731": "la las blang dor yul du mthong //",
    "NK031(ki)001:1732": "la las dbang bsdu'i yul du mthong //",
    "NK031(ki)001:1733": "rgyu dang 'bras bu'i ston pa yi //",
    "NK031(ki)001:1734": "'khor tshogs rnams kyis de ltar mthong //",
    "NK031(ki)001:1735": "sems dpa' chen po /",
    "NK031(ki)001:1736": "nga yi rang bzhin mngon phyung ba //",
    "NK031(ki)001:1737": "'di ni nges par lung ston cig /",
    "NK031(ki)001:1738": "nga ni khyed kyi ngo bo ste //",
    "NK031(ki)001:1739": "nga yi rang bzhin phyung ba de //",
    "NK031(ki)001:1740": "khyed kyi rang bzhin phyung ba yin //",
    "NK031(ki)001:1741": "khyed kyi rang bzhin phyung ba des //",
    "NK031(ki)001:1742": "rang gi rang bzhin shes par gyis //",
    "NK031(ki)001:1743": "rang gi ngo bo shes par gyis //",
    "NK031(ki)001:1744": "rgyu 'bras 'khor la lung ston cig /",
    "NK031(ki)001:1745": "ces gsungs so //",
    "NK031(ki)001:1746": "de nas sems dpa' rdo rje des rgyu 'bras kyi 'khor la 'di skad ces gsungs so //",
    "NK031(ki)001:1747": "kye /",
    "NK031(ki)001:1748": "rgyu dang 'bras bu'i ston 'khor rnams //",
    "NK031(ki)001:1749": "ston pa'i ston pa kun byed kyis //",
    "NK031(ki)001:1750": "kun byas phun sum tshogs par byas //",
    "NK031(ki)001:1751": "phun sum tshogs pa mngon phyung ba //",
    "NK031(ki)001:1752": "rang gi rang bzhin mngon phyung bas //",
    "NK031(ki)001:1753": "rang gi rang bzhin yin par rtogs //",
    "NK031(ki)001:1754": "rang gi ngo bo yin par rtogs //",
    "NK031(ki)001:1755": "de la gzhan yin ma rtogs par //",
    "NK031(ki)001:1756": "rang nyid yin par kun gyis rtogs //",
    "NK031(ki)001:1757": "rang nyid yin par ma rtogs te //",
    "NK031(ki)001:1758": "yul de rang du ma rtogs par //",
    "NK031(ki)001:1759": "yul de dgra dang tsher brtags nas //",
    "NK031(ki)001:1760": "rang gi rang bzhin de spangs nas //",
    "NK031(ki)001:1761": "bskal pa brgya phrag yun rings su //",
    "NK031(ki)001:1762": "chos nyid rang gi sems mi mthong //",
    "NK031(ki)001:1763": "rang sems chos nyid ma mthong na //",
    "NK031(ki)001:1764": "bskal pa brgya phrag yun rings su //",
    "NK031(ki)001:1765": "rang gi byang chub de spong 'gyur //",
    "NK031(ki)001:1766": "bya med bde chen de mi thob //",
    "NK031(ki)001:1767": "yul de rang du ma rtogs par //",
    "NK031(ki)001:1768": "yul de rkyen gyis dgrar brtags nas //",
    "NK031(ki)001:1769": "rang gi rang bzhin de bkag na //",
    "NK031(ki)001:1770": "bskal pa brgya phrag yun rings su //",
    "NK031(ki)001:1771": "chos nyid rang gi sems mi mthong //",
    "NK031(ki)001:1772": "rang sems chos nyid ma mthong na //",
    "NK031(ki)001:1773": "bskal pa brgya phrag yun rings su //",
    "NK031(ki)001:1774": "rang gi byang chub de 'gegs pas //",
    "NK031(ki)001:1775": "bya med bde chen de mi thob //",
    "NK031(ki)001:1776": "yul der rang du ma rtogs par //",
    "NK031(ki)001:1777": "yul de sbyangs pa'i yul mthong nas //",
    "NK031(ki)001:1778": "rang gi rang bzhin sbyong byed na //",
    "NK031(ki)001:1779": "bskal pa chen po gsum bar du //",
    "NK031(ki)001:1780": "chos nyid rang gi sems mi mthong //",
    "NK031(ki)001:1781": "rang sems chos nyid ma mthong ste //",
    "NK031(ki)001:1782": "rang sems sbyang med gding dang bral //",
    "NK031(ki)001:1783": "yul de byang chub rang dag la //",
    "NK031(ki)001:1784": "gzung 'dzin dri ma yod mthong nas //",
    "NK031(ki)001:1785": "phyi nang rtog pa dag gsum gyis //",
    "NK031(ki)001:1786": "khrus dang gtsang sbra dag byed pa //",
    "NK031(ki)001:1787": "dag pa'i rang sems ma mthong ba //",
    "NK031(ki)001:1788": "rang sems dag pa de dang bral //",
    "NK031(ki)001:1789": "mi yi skye ba tshe bdun du //",
    "NK031(ki)001:1790": "rang sems chos nyid de mi mthong //",
    "NK031(ki)001:1791": "blang dor med pa'i byang chub la //",
    "NK031(ki)001:1792": "blang dang dor ba'i yul mthong nas //",
    "NK031(ki)001:1793": "rang byung nyid la blang dor byas //",
    "NK031(ki)001:1794": "rang gis rang la blang dor byas //",
    "NK031(ki)001:1795": "bar ma chod kyis tshe gsum du //",
    "NK031(ki)001:1796": "rang sems gnyis med de mi mthong //",
    "NK031(ki)001:1797": "lhun gyis grub pa'i byang chub la //",
    "NK031(ki)001:1798": "btsal zhing bsgrub pa'i yul mthong nas //",
    "NK031(ki)001:1799": "sems bskyed ting 'dzin rnam gsum gyis //",
    "NK031(ki)001:1800": "thams cad dbang sdud bdag tu byed //",
    "NK031(ki)001:1801": "rang gi byang chub btsal med la //",
    "NK031(ki)001:1802": "btsal bas grub par 'dod pa'i phyir //",
    "NK031(ki)001:1803": "bcu drug zla bas tshes bsgrubs nas //",
    "NK031(ki)001:1804": "stong dang brgya drug lo yis ni //",
    "NK031(ki)001:1805": "cha lugs longs sku bzung nas ni //",
    "NK031(ki)001:1806": "rang sems lhun grub bzod rtog phyed //",
    "NK031(ki)001:1807": "rang sems chos nyid mngon phyung 'di //",
    "NK031(ki)001:1808": "rgyu dang 'bras bu rtog byed pa'i //",
    "NK031(ki)001:1809": "rtsol sgrub can la phan med kyang //",
    "NK031(ki)001:1810": "las dang skal bar ldan pa yi //",
    "NK031(ki)001:1811": "dgos ched don du phyung ba yin //",
    "NK031(ki)001:1812": "zhes sems dpa' rdo rjes gsungs so //",
    "NK031(ki)001:1813": "de nas kun byed rgyal po nyid kyis lung bstan pa /",
    "NK031(ki)001:1814": "kye sems dpa' chen po /",
    "NK031(ki)001:1815": "chos nyid mngon du phyung ba rang sems yin //",
    "NK031(ki)001:1816": "rgyu dang 'bras bu theg pa can rnams kyis //",
    "NK031(ki)001:1817": "rang sems mngon du phyung ba ma rtogs te //",
    "NK031(ki)001:1818": "spong zhing 'gegs pas bskal pa yun ring gnas //",
    "NK031(ki)001:1819": "sbyong shing bgrod la bskal pa gsum du gnas //",
    "NK031(ki)001:1820": "dag byed khrus dang gtsang sbras mi tshe bdun //",
    "NK031(ki)001:1821": "byin rlobs blang dor can ni mi tshe gsum //",
    "NK031(ki)001:1822": "dbang sdud bdag 'dod lo stong brgya drug tu //",
    "NK031(ki)001:1823": "longs sku cha lugs de yi rang sems rtogs //",
    "NK031(ki)001:1824": "nam rtogs dus na mi rtsol bde chen thob //",
    "NK031(ki)001:1825": "kye sems dpa' chen po nyon cig /",
    "NK031(ki)001:1826": "rgyu 'bras theg chen bzhin du ma yin gyis //",
    "NK031(ki)001:1827": "kun byed nga yi lung 'di nges par zung //",
    "NK031(ki)001:1828": "ji ltar snang ba'i chos rnams thams cad dang //",
    "NK031(ki)001:1829": "rang sems chos nyid ye nas gcig yin pas //",
    "NK031(ki)001:1830": "rgyu 'bras lugs bzhin 'di la rtog ma byed //",
    "NK031(ki)001:1831": "rang sems de bzhin nyid la rtog ma byed //",
    "NK031(ki)001:1832": "rang sems de bzhin nyid la brtag bya ru //",
    "NK031(ki)001:1833": "rang gi byang chub ngo bo snang ba yin //",
    "NK031(ki)001:1834": "'di las ma rtogs so sos ming btags pa //",
    "NK031(ki)001:1835": "kun rdzob snang la don dam mi snang 'dogs //",
    "NK031(ki)001:1836": "don dam kun rdzob gnyis med bden pa gcig /",
    "NK031(ki)001:1837": "bden pa yang dag nges par yod ma yin //",
    "NK031(ki)001:1838": "yang dag 'dogs pa nga yang 'khrul pa yin //",
    "NK031(ki)001:1839": "bde ba 'dod pa chags pa'i nad yin pas //",
    "NK031(ki)001:1840": "'dod pa med pas bde ba len par byed //",
    "NK031(ki)001:1841": "sangs rgyas bsgrubs pas grub pa ma yin te //",
    "NK031(ki)001:1842": "ma btsal rang bzhin gnas pas lhun gyis grub //",
    "NK031(ki)001:1843": "ma btsal rang bzhin gnas la mi rtog zhog /",
    "NK031(ki)001:1844": "sangs rgyas don gyi bla dwags ming 'di la //",
    "NK031(ki)001:1845": "sangs rgyas yang dag yod par nga mi ston //",
    "NK031(ki)001:1846": "gang zhig sangs rgyas yod par mthong ba ni //",
    "NK031(ki)001:1847": "chos nyid dbyings las sangs rgyas mi rnyed de //",
    "NK031(ki)001:1848": "sangs rgyas ma lta rang sems byar med rtogs //",
    "NK031(ki)001:1849": "brtags na med de rang sems ye nas gsal //",
    "NK031(ki)001:1850": "dngos su mi snang rang sems kun la khyab //",
    "NK031(ki)001:1851": "yin pa'i ngo bo snang ba 'di yin te //",
    "NK031(ki)001:1852": "'di min snyam pa'i rgyu 'bras theg chen la //",
    "NK031(ki)001:1853": "spong 'gegs sbyong ba byin brlabs sna tshogs kyis //",
    "NK031(ki)001:1854": "rang sems chos nyid bya med de las gol //",
    "NK031(ki)001:1855": "rang gam bzhag nas gzhan ma rgyang du tshol //",
    "NK031(ki)001:1856": "bya med bde bor rtsol ba dang du len //",
    "NK031(ki)001:1857": "tshi chad pa yi nad du de las med //",
    "NK031(ki)001:1858": "ma yengs ting 'dzin 'dzin pa'i rtod phur yin //",
    "NK031(ki)001:1859": "ye nas yin la yengs par shor ba med //",
    "NK031(ki)001:1860": "ma yengs ting 'dzin re ba'i slu mkhan des //",
    "NK031(ki)001:1861": "rgyu 'bras theg chen drang ba'i lung bstan yin //",
    "NK031(ki)001:1862": "ye nas yin la yengs med shor med de //",
    "NK031(ki)001:1863": "rtsol sgrub kun gyi gnyen po 'joms byed de //",
    "NK031(ki)001:1864": "rgyu 'bras ston pa'i ston pa 'khor rnams la //",
    "NK031(ki)001:1865": "kun byed nga yi lung 'di bstan gyur na //",
    "NK031(ki)001:1866": "rgyu las 'bras bu 'byung zhes sgro skur 'debs //",
    "NK031(ki)001:1867": "sangs rgyas 'dod pa'i rnal 'byor ting 'dzin can //",
    "NK031(ki)001:1868": "ting 'dzin 'dod pa'i ma bcos rnal 'byor spangs //",
    "NK031(ki)001:1869": "ma bcos rnal ma kun gyi chos nyid yin //",
    "NK031(ki)001:1870": "chos nyid las ni sangs rgyas gud na med //",
    "NK031(ki)001:1871": "sangs rgyas ming du btags pa bla dwags yin //",
    "NK031(ki)001:1872": "chos nyid bya ba gzhan med rang sems te //",
    "NK031(ki)001:1873": "rang sems ma bcos chos kyi sku ru bshad //",
    "NK031(ki)001:1874": "ma bcos pa la ye nas skye med pas //",
    "NK031(ki)001:1875": "skye med don la btsal zhing bsgrub tu med //",
    "NK031(ki)001:1876": "btsal zhing bsgrubs pas bya med 'grub mi 'gyur //",
    "NK031(ki)001:1877": "kye sems dpa' chen po nyon cig /",
    "NK031(ki)001:1878": "chos kyi sku dang longs spyod rdzogs sku dang //",
    "NK031(ki)001:1879": "sprul pa'i sku dang ston pa rnam pa gsum //",
    "NK031(ki)001:1880": "theg gcig theg gnyis theg pa rnam gsum gyi //",
    "NK031(ki)001:1881": "ston pa kun byed rgyal po nga yis phyung //",
    "NK031(ki)001:1882": "nga ni ston pa kun gyi 'byung gnas yin //",
    "NK031(ki)001:1883": "nga yi rang bzhin rnam pa gsum las phyung //",
    "NK031(ki)001:1884": "spros bral skye med dga' ba'i 'khor rnams la //",
    "NK031(ki)001:1885": "nga yi rang bzhiin gzung 'dzin bral ba las //",
    "NK031(ki)001:1886": "mi rtog mnyam pa nyid kyi chos sku byung //",
    "NK031(ki)001:1887": "chos sku'i 'khor ni phye ba med pa ste //",
    "NK031(ki)001:1888": "ma skyes mnyam pa nyid kyi don bstan pa //",
    "NK031(ki)001:1889": "de ni lhag ma med pa'i theg par bshad //",
    "NK031(ki)001:1890": "nga yi rang bzhin kun tu snang ba la //",
    "NK031(ki)001:1891": "'dod spyod dag pa'i 'khor gyi tshogs rnams la //",
    "NK031(ki)001:1892": "nga yi ngo bo longs spyod rdzogs par phyung //",
    "NK031(ki)001:1893": "ngo bo de la lta spyod rdzogs byed ston //",
    "NK031(ki)001:1894": "de ni thun mong min pa'i theg pa ste //",
    "NK031(ki)001:1895": "nga yi rol pa'i ngo bo phyung ba yin //",
    "NK031(ki)001:1896": "nga yi rang bzhin thugs rjer 'byung ba las //",
    "NK031(ki)001:1897": "ji ltar 'dul bar sprul nas don mdzad pa'i //",
    "NK031(ki)001:1898": "sprul pa'i sku dang 'khor tshogs rnam bzhi la //",
    "NK031(ki)001:1899": "rgyu 'bras 'tshams pa'i thugs rje phyung ba yin //",
    "NK031(ki)001:1900": "kye sems dpa' chen po /",
    "NK031(ki)001:1901": "mdor na mngon du phyung ba'i lung zhes pa //",
    "NK031(ki)001:1902": "nga yi rang bzhin 'di ltar bstan pa la //",
    "NK031(ki)001:1903": "mngon du phyung ba'i lung zhes bstan pa yin //",
    "NK031(ki)001:1904": "kun byed nga yi rang bzhin gcig pu la //",
    "NK031(ki)001:1905": "snang ba'i yul ni rnam pa gsum snang la //",
    "NK031(ki)001:1906": "de las byung ba'i chos ni 'di lta ste //",
    "NK031(ki)001:1907": "sangs rgyas sems can snang srid snod bcud kun //",
    "NK031(ki)001:1908": "kun byed nga yi rang bzhin mngon phyung yin //",
    "NK031(ki)001:1909": "'di las gzhan yin pa ru rtog byed pa //",
    "NK031(ki)001:1910": "kun byed nga dang 'phrad pa'i skal med pas //",
    "NK031(ki)001:1911": "'khor gyi dang po ston pa sku gsum gyi //",
    "NK031(ki)001:1912": "rim pas sbyangs pa'i rgyu 'bras theg 'khor yin //",
    "NK031(ki)001:1913": "kye sems dpa' chen po /",
    "NK031(ki)001:1914": "nga yis mngon du phyung ba 'di //",
    "NK031(ki)001:1915": "gzhan ma mngon du phyung ba yin //",
    "NK031(ki)001:1916": "nga nyid mngon du phyung ba yin //",
    "NK031(ki)001:1917": "chos nyid mngon du phyung ba yin //",
    "NK031(ki)001:1918": "rang sems mngon du phyung ba yin //",
    "NK031(ki)001:1919": "ma nor mngon du phyung ba yin //",
    "NK031(ki)001:1920": "nges pa mngon du phyung ba yin //",
    "NK031(ki)001:1921": "de bzhin mngon du phyung ba yin //",
    "NK031(ki)001:1922": "kye sems dpa' chen po /",
    "NK031(ki)001:1923": "nga yi rang bzhin mngon du phyung ba 'dis //",
    "NK031(ki)001:1924": "che ba lnga yi sangs rgyas mngon du phyung ba yin //",
    "NK031(ki)001:1925": "che ba lnga yi sangs rgyas 'di lta ste //",
    "NK031(ki)001:1926": "nga yi ngo bo mngon du phyung ba ni //",
    "NK031(ki)001:1927": "snang srid snod bcud nga yi chos nyid 'di //",
    "NK031(ki)001:1928": "kun la snang bas mngon par phyung ba yin //",
    "NK031(ki)001:1929": "bya mi dgos pas ye nas sangs rgyas yin //",
    "NK031(ki)001:1930": "rtsol sgrub mi dgos ye nas che bar bshad //",
    "NK031(ki)001:1931": "mngon par sangs rgyas zhes su bshad pa yin //",
    "NK031(ki)001:1932": "nga yi rang sems mngon du phyung ba 'di //",
    "NK031(ki)001:1933": "snying por gyur pas kun gyi bdag nyid yin //",
    "NK031(ki)001:1934": "bya mi dgos pas ye nas sangs rgyas yin //",
    "NK031(ki)001:1935": "rtsol sgrub med pas ye nas che bar bshad //",
    "NK031(ki)001:1936": "bdag nyid chen po sangs rgyas che bar bshad //",
    "NK031(ki)001:1937": "ma skyes spros bral mngon du phyung ba 'di //",
    "NK031(ki)001:1938": "ye nas gzung 'dzin bral bas chos kyi dbyings //",
    "NK031(ki)001:1939": "bya mi dgos pas ye nas sangs rgyas yin //",
    "NK031(ki)001:1940": "rtsol sgrub med pas ye nas che bar bshad //",
    "NK031(ki)001:1941": "chos dbyings sangs rgyas che ba yin par bshad //",
    "NK031(ki)001:1942": "nga yis nges par mngon du phyung ba 'di //",
    "NK031(ki)001:1943": "dpe don rtags ni rnam pa gsum bstan te //",
    "NK031(ki)001:1944": "chos nyid don la nam mkha'i dpe bstan te //",
    "NK031(ki)001:1945": "byang chub sems kyi rtags kyis nges pa ru //",
    "NK031(ki)001:1946": "the tshom za ba rnams la mngon pa ru //",
    "NK031(ki)001:1947": "dpe don rtags kyis de yin sangs rgyas bstan //",
    "NK031(ki)001:1948": "nga yi rang bzhiin ma nor nyid 'di ni //",
    "NK031(ki)001:1949": "su la mngon du phyung yang mi snang bas //",
    "NK031(ki)001:1950": "de ni ma nor ba yi rang bzhin la //",
    "NK031(ki)001:1951": "bzhin ni bcos pa med pa'i rang bzhin te //",
    "NK031(ki)001:1952": "nyid ni ngo bo nyid la btags pa yin //",
    "NK031(ki)001:1953": "de bzhin nyid kyi rang bzhin de nyid la //",
    "NK031(ki)001:1954": "dus gsum sangs rgyas yod pa'i sgro mi 'dogs //",
    "NK031(ki)001:1955": "khams gsum sems can med pa'i skur mi 'debs //",
    "NK031(ki)001:1956": "rtog dpyod bsam pa cir yang dgongs med pas //",
    "NK031(ki)001:1957": "sangs rgyas med pa'i che bar nga yis bshad //",
    "NK031(ki)001:1958": "ces gsungs so //",
    "NK031(ki)001:1959": "byang chub kyi sems kun byed rgyal po las rang",
    "NK031(ki)001:1960": "bzhin rnam pa gsum mngon du phyung ba'i le'u ste",
    "NK031(ki)001:1961": "bco lnga pa'o //// de nas byang chub kyi sems",
    "NK031(ki)001:1962": "kun byed rgyal po des sems dpa' rdo rje la",
    "NK031(ki)001:1963": "gdams ngag phog pa 'di gsungs so //",
    "NK031(ki)001:1964": "kye /",
    "NK031(ki)001:1965": "sems dpa' rdo rje chen po 'di nyon cig /",
    "NK031(ki)001:1966": "nga ni ye nas kun byed rgyal po yin //",
    "NK031(ki)001:1967": "ston pa bstan pa 'khor dus ngas byas nas //",
    "NK031(ki)001:1968": "ston pa'i ston pa yang ni nga yis byed //",
    "NK031(ki)001:1969": "bstan pa nga yi rang bzhin de ston la //",
    "NK031(ki)001:1970": "'khor yang nga yi ngo bo de phyung nas //",
    "NK031(ki)001:1971": "dus gnas nga yi rang bzhin de ru ni //",
    "NK031(ki)001:1972": "kun byed nga yi rang bzhin bstan pa las //",
    "NK031(ki)001:1973": "nga miin chos ni gcig kyang bstan pa med //",
    "NK031(ki)001:1974": "sems dpa' chen po rdo rje khyod nyid kyang //",
    "NK031(ki)001:1975": "kun byed nga yi rang bzhin bstan pa'i phyir //",
    "NK031(ki)001:1976": "khyod kyang nga las nga yis phyung ba yin //",
    "NK031(ki)001:1977": "kun byed nga ni chos kyi snying por zhog /",
    "NK031(ki)001:1978": "kun byed nga ni ye nas byas zin gyis //",
    "NK031(ki)001:1979": "da gdod bya dgos kun la lung ma ston //",
    "NK031(ki)001:1980": "da gdod bya dgos 'khor la lung bstan na //",
    "NK031(ki)001:1981": "'khor rnams rtsol ba'i nad kyis zin par 'gyur //",
    "NK031(ki)001:1982": "rang byung ye shes med pa'i skyon du 'gyur //",
    "NK031(ki)001:1983": "byang chub sems la 'chos pa'i skyon du 'gyur //",
    "NK031(ki)001:1984": "de bzhin nyid la 'chos pa'i skyon du 'gyur //",
    "NK031(ki)001:1985": "skyon gyis yon tan khyad du gsod par 'gyur //",
    "NK031(ki)001:1986": "brdzun gyis bden pa bslus pas bslad pas na //",
    "NK031(ki)001:1987": "min pa'i rtsol bas bya med yin ma sgrub //",
    "NK031(ki)001:1988": "sems dpa' khyod kyis kun byed nga rig gis //",
    "NK031(ki)001:1989": "nga yis byas pa'i chos rnams thams cad kun //",
    "NK031(ki)001:1990": "ye nas rang byung ye shes de bzhin no //",
    "NK031(ki)001:1991": "ston gsum nga yi rang byung ye shes yin //",
    "NK031(ki)001:1992": "bstan pa gsum yang nga yi de bzhin nyid //",
    "NK031(ki)001:1993": "'khor rnams kun kyang sems dpa' rdo rje'i tshul //",
    "NK031(ki)001:1994": "dus gnas phun sum tshogs pa thams cad kun //",
    "NK031(ki)001:1995": "kun byed rgyal po nga yin byang chub sems //",
    "NK031(ki)001:1996": "zhes gsungs so //",
    "NK031(ki)001:1997": "byang chub kyi sems kun byed rgyal po las sems",
    "NK031(ki)001:1998": "dpa' rdo rje la gdams ngag phog pa'i le'u ste",
    "NK031(ki)001:1999": "bcu drug pa'o //// de nas byang chub kyi sems",
    "NK031(ki)001:2000": "kun byed rgyal po des nyid kyi sku gdung 'di",
    "NK031(ki)001:2001": "zung zhig par gsungs so //",
    "NK031(ki)001:2002": "kye /",
    "NK031(ki)001:2003": "sems dpa' chen po 'di zung zhig /",
    "NK031(ki)001:2004": "sku gdung ring bsrel rtag 'chang na //",
    "NK031(ki)001:2005": "rgyal ba'i yang mes kun byed nga dang mnyam //",
    "NK031(ki)001:2006": "zhes gsungs so //",
    "NK031(ki)001:2007": "de nas sems dpa' rdo rjes zhus pa //",
    "NK031(ki)001:2008": "kye /",
    "NK031(ki)001:2009": "dus gsum sangs rgyas kun gyi yang mes po //",
    "NK031(ki)001:2010": "ston pa'i ston pa kun byed rgyal po lags //",
    "NK031(ki)001:2011": "sku gdung ring bsrel rtag tu zung zhig pa //",
    "NK031(ki)001:2012": "sku ni rgyal ba gang dang gang gi sku //",
    "NK031(ki)001:2013": "gdung ni sangs rgyas gang dang gang gi gdung //",
    "NK031(ki)001:2014": "ring bsrel zhes ni ji lta bu la bgyi //",
    "NK031(ki)001:2015": "zhes zhus so //",
    "NK031(ki)001:2016": "kye sems dpa' chen po nyon cig /",
    "NK031(ki)001:2017": "sku ni nga sras rgyal ba gsum gyi sku //",
    "NK031(ki)001:2018": "gdung ni dus gsum rgyal ba nga yi sems //",
    "NK031(ki)001:2019": "dus med rtag tu sems dpa' 'di 'chang na //",
    "NK031(ki)001:2020": "dus gsum sangs rgyas rnams kyi mchod pa'i rten //",
    "NK031(ki)001:2021": "sku gdung ring bsrel zhes ni de la bya //",
    "NK031(ki)001:2022": "kye /",
    "NK031(ki)001:2023": "ston pa'i ston pa kun byed rgyal po lags //",
    "NK031(ki)001:2024": "sku gdung ring bsrel de ltar lags na yang //",
    "NK031(ki)001:2025": "de la dus gsum sangs rgyas ji ltar mchod //",
    "NK031(ki)001:2026": "mchod pa la ni yon tan ci zhig mchis //",
    "NK031(ki)001:2027": "zhes zhus so //",
    "NK031(ki)001:2028": "kye /",
    "NK031(ki)001:2029": "sems dpa' chen po khyod nyon cig /",
    "NK031(ki)001:2030": "nga yi sku gdung ring bsrel de la ni //",
    "NK031(ki)001:2031": "dus gsum sangs rgyas rtag tu sems ltas mchod //",
    "NK031(ki)001:2032": "de yi yon tan mi 'bral de thob nas //",
    "NK031(ki)001:2033": "chos rnams kun byed rgyal po nus par 'gyur //",
    "NK031(ki)001:2034": "zhes gsungs so //",
    "NK031(ki)001:2035": "byang chub kyi sems kun byed rgyal po las sku gdung gtad pa'i le'u ste bcu bdun pa'o ////",
    "NK031(ki)001:2036": "de nas byang chub kyi sems kun byed rgyal po",
    "NK031(ki)001:2037": "des chos thams cad kyi chos nyid nga nyid yin",
    "NK031(ki)001:2038": "pa'i lung 'di gsungs so //",
    "NK031(ki)001:2039": "kye sems dpa' chen po nyon cig /",
    "NK031(ki)001:2040": "snang srid snod bcud thams cad kun //",
    "NK031(ki)001:2041": "snang ni nga yi ngo bor snang //",
    "NK031(ki)001:2042": "dag ni chos nyid dbyings su dag /",
    "NK031(ki)001:2043": "'dul ba rnam pa sna tshogs ston //",
    "NK031(ki)001:2044": "sku gsum sna tshogs byung nas ni //",
    "NK031(ki)001:2045": "theg pa gsum ni ngo yang ston //",
    "NK031(ki)001:2046": "rgyu 'bras can ni des tshim byed //",
    "NK031(ki)001:2047": "'das pa yul la mi ltos pas //",
    "NK031(ki)001:2048": "rgyu la mi bsgrub 'bras mi 'dod //",
    "NK031(ki)001:2049": "'dod pa med pa'i dgongs pa dang //",
    "NK031(ki)001:2050": "rang bzhin lhun gyis grub par 'gyur //",
    "NK031(ki)001:2051": "ye nas yin la bya mi dgos //",
    "NK031(ki)001:2052": "don rnams ji bzhin bskyod med pas //",
    "NK031(ki)001:2053": "ji bzhin pa la bsgrub mi dgos //",
    "NK031(ki)001:2054": "chos kun rang bzhin lhun grub phyir //",
    "NK031(ki)001:2055": "dus gsum sangs rgyas grub pas kyang //",
    "NK031(ki)001:2056": "rtsol zhing sgrub pa'i lung mi 'bogs //",
    "NK031(ki)001:2057": "btsal na gang btsal ting 'dzin des //",
    "NK031(ki)001:2058": "mi grub ting 'dzin nad du che //",
    "NK031(ki)001:2059": "kye sems dpa' chen po /",
    "NK031(ki)001:2060": "nga min ston pa thams cad kyis //",
    "NK031(ki)001:2061": "bya ba'i phrin las sna tshogs dang //",
    "NK031(ki)001:2062": "bsam pa'i ting 'dzin rim pa dang //",
    "NK031(ki)001:2063": "'phro ba'i 'od zer sna tshogs dang //",
    "NK031(ki)001:2064": "blta ba'i yul ni ci dmigs kyang //",
    "NK031(ki)001:2065": "ji bzhin pa la g.yos pa med //",
    "NK031(ki)001:2066": "bya ba'i las kyis grub pa med //",
    "NK031(ki)001:2067": "bsam pa'i ting 'dzin yal bar 'gyur //",
    "NK031(ki)001:2068": "'phro ba'i 'od zer zhi 'gyur na //",
    "NK031(ki)001:2069": "blta yul gang yang mthong ba med //",
    "NK031(ki)001:2070": "des na btsal ba'i las ma byed //",
    "NK031(ki)001:2071": "kye sems dpa' chen po /",
    "NK031(ki)001:2072": "yul las btsal bas grub pa'i lung de ni //",
    "NK031(ki)001:2073": "rgyu dang 'bras bu'i theg can ston par byed //",
    "NK031(ki)001:2074": "rgyu dang 'bras bu'i theg can chos nyid ni //",
    "NK031(ki)001:2075": "chos dang chos nyid rnam pa gnyis phye nas //",
    "NK031(ki)001:2076": "chos kyis chos nyid tshol ba rnyed lung med //",
    "NK031(ki)001:2077": "ces gsungs so //",
    "NK031(ki)001:2078": "byang chub kyi sems kun byed rgyal po las btsal bas mi 'grub pa'i le'u ste bco brgyad pa'o ////",
    "NK031(ki)001:2079": "de nas byang chub kyi sems kun byed rgyal po",
    "NK031(ki)001:2080": "des ma btsal bas grub pa'i le'u 'di gsungs so",
    "NK031(ki)001:2081": "// kye sems dpa' chen po nyon cig /",
    "NK031(ki)001:2082": "nga las byung ba'i ston pa sku gsum gyis //",
    "NK031(ki)001:2083": "bstan pa'i theg pa rnam gsum bstan pa ni //",
    "NK031(ki)001:2084": "ston pa gsum gyis mi stsol lung ma bstan //",
    "NK031(ki)001:2085": "kun byed nga yis theg gcig bstan pa ni //",
    "NK031(ki)001:2086": "btsal bas grub pa'i lung du ngas ma bstan //",
    "NK031(ki)001:2087": "kye sems dpa' chen po nyon cig /",
    "NK031(ki)001:2088": "kun byed byang chub nga yi rang bzhin las //",
    "NK031(ki)001:2089": "ma btsal rang bzhin lhun gyis grub pa ni //",
    "NK031(ki)001:2090": "rgyal ba kun gyi snying po sku gsum ste //",
    "NK031(ki)001:2091": "nga yi rang bzhin ma bcos chos skur grub //",
    "NK031(ki)001:2092": "nga yi ngo bo ma bcos longs spyod rdzogs //",
    "NK031(ki)001:2093": "nga yi thugs rje mngon phyung sprul sku gsum //",
    "NK031(ki)001:2094": "btsal nas grub pa'i 'bras bu bstan pa med //",
    "NK031(ki)001:2095": "ces gsungs so //",
    "NK031(ki)001:2096": "kye sems dpa' chen po nyon cig /",
    "NK031(ki)001:2097": "sku gsum kun byed nga ru 'dus pa ste //",
    "NK031(ki)001:2098": "ji ltar snang ba'i chos rnams thams cad kun //",
    "NK031(ki)001:2099": "rang bzhin ngo bo thugs rjes ma bcos gsum //",
    "NK031(ki)001:2100": "sku gsum nga yi de bzhin nyid du bstan //",
    "NK031(ki)001:2101": "nga dang nga yi de bzhiin nyid las ni //",
    "NK031(ki)001:2102": "sangs rgyas zhes bya'i yon tan sgros kyang med //",
    "NK031(ki)001:2103": "sems can zhes bya'i skyon gyi rnam pa med //",
    "NK031(ki)001:2104": "mi rtog mnyam pa nyid du de bzhin gnas //",
    "NK031(ki)001:2105": "'di las ma gtogs pa ni gzhan med pas //",
    "NK031(ki)001:2106": "sangs rgyas rnams kyis 'di las lhag pa yi //",
    "NK031(ki)001:2107": "kun byed nga la nges lung mnos pa med //",
    "NK031(ki)001:2108": "byed mkhan kun byed rgyal po nga yis kyang //",
    "NK031(ki)001:2109": "mi rtog mnyam nyid de bzhin nyid 'di las //",
    "NK031(ki)001:2110": "nyid la nyid kyis bstan pa rdul tsam med //",
    "NK031(ki)001:2111": "ces gsungs so //",
    "NK031(ki)001:2112": "byang chub kyi sems kun byed rgyal po las ma",
    "NK031(ki)001:2113": "btsal lhun gyis grub pa'i le'u ste bcu dgu pa'o",
    "NK031(ki)001:2114": "//// de nas byang chub kyi sems kun byed rgyal",
    "NK031(ki)001:2115": "po des chos thams cad kyi byung khungs nyid las",
    "NK031(ki)001:2116": "byung ba 'di gsungs so //",
    "NK031(ki)001:2117": "kye /",
    "NK031(ki)001:2118": "chos kun sdud pa'i rdo rje nyon //",
    "NK031(ki)001:2119": "kun byed rgyal po byang chub sems //",
    "NK031(ki)001:2120": "nga ni chos kun snying po ste //",
    "NK031(ki)001:2121": "nga ni chos kun sa bon yin //",
    "NK031(ki)001:2122": "nga ni chos kun rgyu yang yin //",
    "NK031(ki)001:2123": "nga ni chos kun sdong po ste //",
    "NK031(ki)001:2124": "nga ni chos kyi gzhi ma yin //",
    "NK031(ki)001:2125": "nga ni chos kyi rtsa ba yin //",
    "NK031(ki)001:2126": "ji ltar snang ba'i chos rnams kun //",
    "NK031(ki)001:2127": "'dus pa'i phyir na snying por bshad //",
    "NK031(ki)001:2128": "ji ltar snang ba'i chos rnams kun //",
    "NK031(ki)001:2129": "skye ba'i phyir na sa bon yin //",
    "NK031(ki)001:2130": "ji ltar snang ba'i chos rnams kun //",
    "NK031(ki)001:2131": "'byung ba'i phyir na rgyu yang yin //",
    "NK031(ki)001:2132": "ji ltar snang ba'i chos rnams kyi //",
    "NK031(ki)001:2133": "yan lag 'byung bas sdong po yin //",
    "NK031(ki)001:2134": "ji ltar snang ba'i chos rnams kun //",
    "NK031(ki)001:2135": "nga la gnas pas gzhi ma yin //",
    "NK031(ki)001:2136": "ji ltar snang ba'i chos rnams kun //",
    "NK031(ki)001:2137": "nga yin pas na rtsa bar bshad //",
    "NK031(ki)001:2138": "kye sems dpa' chen po rdo rje nyon cig /",
    "NK031(ki)001:2139": "kun byed byang chub sems nga ni //",
    "NK031(ki)001:2140": "rang bzhin ma bcos rnam gsum las //",
    "NK031(ki)001:2141": "ming tsam sku gsum byung tshul bstan //",
    "NK031(ki)001:2142": "nges par sku gsum ston pa yang //",
    "NK031(ki)001:2143": "de bzhin nyid las g.yos pa med //",
    "NK031(ki)001:2144": "kun byed byang chub sems nga ni //",
    "NK031(ki)001:2145": "ma skyes gzung 'dzin bral ba las //",
    "NK031(ki)001:2146": "chos sku skye med ming tsam byung //",
    "NK031(ki)001:2147": "nges par chos sku ming tsam ste //",
    "NK031(ki)001:2148": "de bzhin nyid las g.yos pa med //",
    "NK031(ki)001:2149": "kun byed byang chub sems nga ni //",
    "NK031(ki)001:2150": "ngo bo ming tsam mngon phyung ba //",
    "NK031(ki)001:2151": "longs spyod rdzogs sku ming tsam tshul //",
    "NK031(ki)001:2152": "nges par longs spyod rdzogs sku de //",
    "NK031(ki)001:2153": "de bzhin nyid las g.yos pa med //",
    "NK031(ki)001:2154": "kun byed byang chub sems nga ni //",
    "NK031(ki)001:2155": "thugs rje sprul sku mngon phyung ba //",
    "NK031(ki)001:2156": "thugs rje ma bcos rang bzhin las //",
    "NK031(ki)001:2157": "ming tsam sprul sku tshul byung ba //",
    "NK031(ki)001:2158": "nges par sprul pa'i sku de yang //",
    "NK031(ki)001:2159": "de bzhin nyid las g.yos pa med //",
    "NK031(ki)001:2160": "de bzhin nyid kyi rang bzhin las //",
    "NK031(ki)001:2161": "sku gsum g.yos pa med pa bzhin //",
    "NK031(ki)001:2162": "sku gsum bstan pa'i chos rnams dang //",
    "NK031(ki)001:2163": "sku gsum 'dus pa'i 'khor rnams dang //",
    "NK031(ki)001:2164": "chos rnams kun la'ang g.yos pa med //",
    "NK031(ki)001:2165": "ma g.yos pa yi chos nyid la //",
    "NK031(ki)001:2166": "rgyu dang 'bras bur btags byas nas //",
    "NK031(ki)001:2167": "rtsol dang bsgrub pa byas nas ni //",
    "NK031(ki)001:2168": "rgyu las 'bras bu 'byung 'dod pa //",
    "NK031(ki)001:2169": "kun byed nga las byas pa yi //",
    "NK031(ki)001:2170": "rgyu 'bras de las gol ba yin //",
    "NK031(ki)001:2171": "zhes gsungs so //",
    "NK031(ki)001:2172": "kye /",
    "NK031(ki)001:2173": "sems dpa' chen po khyod nyon cig /",
    "NK031(ki)001:2174": "nga las byung ba'i sku gsum ston pa dang //",
    "NK031(ki)001:2175": "nga las byung ba'i dus gsum sangs rgyas dang //",
    "NK031(ki)001:2176": "nga las byung ba'i 'khor gnas dus la sogs //",
    "NK031(ki)001:2177": "kun kyang nga yi byang chub sems yin na //",
    "NK031(ki)001:2178": "sems dpa' rdo rje de la rtog mi rtog /",
    "NK031(ki)001:2179": "sems dpa' rdo rje de la ma rtog cig /",
    "NK031(ki)001:2180": "nga ni ye nas kun byed rgyal po byang chub sems //",
    "NK031(ki)001:2181": "nga yis byas pa kun kyang byang chub sems //",
    "NK031(ki)001:2182": "nga yi rang bzhin ye nas rnam dag byang //",
    "NK031(ki)001:2183": "nga yis kun la khyab pa ye nas chub //",
    "NK031(ki)001:2184": "nga yis rang bzhin gsal bas ye nas sems //",
    "NK031(ki)001:2185": "nga ni nam mkha' lta bu'i rang bzhin gyis //",
    "NK031(ki)001:2186": "ye nas yin pa'i byang chub sems kyis ni //",
    "NK031(ki)001:2187": "'jig rten sgyu mar snang ba'i chos bzhin du //",
    "NK031(ki)001:2188": "sku gsum ston pa dus gsum sangs rgyas rnams //",
    "NK031(ki)001:2189": "bu dang tsha bo 'khor gyi tshul byung nas //",
    "NK031(ki)001:2190": "ma nor bden pa'i gdams ngag 'bogs pa bzhin //",
    "NK031(ki)001:2191": "byang chub sems ni nam mkha' bzhin bstan nas //",
    "NK031(ki)001:2192": "kun byed byung tshul nam mkha' bzhin du bstan //",
    "NK031(ki)001:2193": "ces gsungs so //",
    "NK031(ki)001:2194": "byang chub kyi sems kun byed rgyal po'i mdo las",
    "NK031(ki)001:2195": "chos thams cad byang chub sems kun byed las byung",
    "NK031(ki)001:2196": "ba'i khungs kyi le'u ste nyi shu pa'o ////",
    "NK031(ki)001:2197": "de nas byang chub kyi sems kun byed rgyal po",
    "NK031(ki)001:2198": "des chos thams cad kyi khungs kyi rgyal po yin",
    "NK031(ki)001:2199": "pa'i phyir nyid las byung ba'i tshig 'di gsungs so",
    "NK031(ki)001:2200": "// kye /",
    "NK031(ki)001:2201": "sems dpa' chen po rdo rje khyod nyon cig /",
    "NK031(ki)001:2202": "nga ni chos rnams kun byed rgyal po ste //",
    "NK031(ki)001:2203": "sku gsum ston pa'i pha ma nga yin la //",
    "NK031(ki)001:2204": "dus gsum sangs rgyas kun gyi mes po yin //",
    "NK031(ki)001:2205": "'khor gnas dus kyi ston pa'i sgron ma byed //",
    "NK031(ki)001:2206": "kun byed nga yi rang bzhin rnam gsum las //",
    "NK031(ki)001:2207": "sku gsum ston pa nga las phyung bas ni //",
    "NK031(ki)001:2208": "sku gsum de yi bshad lugs rnam gsum gyis //",
    "NK031(ki)001:2209": "chos kyi bshad lugs rnam pa gsum yang bstan //",
    "NK031(ki)001:2210": "de yang kun byed nga yis bstan pa yin //",
    "NK031(ki)001:2211": "kun byed rgyal po nga yi rang bzhin 'di //",
    "NK031(ki)001:2212": "ston pa kun las khyad par 'phags pa'i phyir //",
    "NK031(ki)001:2213": "gtan tshigs don gyi bshad lugs rnam pa lngas //",
    "NK031(ki)001:2214": "ma nor nges pa'i gtan tshigs khungs bstan to //",
    "NK031(ki)001:2215": "kye sems dpa' chen po /",
    "NK031(ki)001:2216": "kun byed rgyal po byang chub sems //",
    "NK031(ki)001:2217": "byang chub sems ni ye nas rdzogs pa che //",
    "NK031(ki)001:2218": "rdzogs pa chen po rgyu 'bras 'das //",
    "NK031(ki)001:2219": "rgyu 'bras 'das pa'i bshad lugs bstan pa dang //",
    "NK031(ki)001:2220": "kun byed byang chub sems kyi rang bzhin las //",
    "NK031(ki)001:2221": "sku gsum ston pa byung ba'i bshad lugs dang //",
    "NK031(ki)001:2222": "rnam pa gnyis kyi bshad lugs bstan pa'o //",
    "NK031(ki)001:2223": "kun byed byang chub sems kyi bshad lugs ni //",
    "NK031(ki)001:2224": "byang chub sems ni rgyu 'bras 'das pa'i phyir //",
    "NK031(ki)001:2225": "gtan tshigs don gyi bshad lugs lnga yis bshad //",
    "NK031(ki)001:2226": "sku gsum ston pa gsum gyi bshad lugs ni //",
    "NK031(ki)001:2227": "phun sum tshogs pa rnam pa lnga nang du //",
    "NK031(ki)001:2228": "chos kyi sku ni byin gyis brlabs kyis bshad //",
    "NK031(ki)001:2229": "longs spyod rdzogs pa rang gi ngo bo ston //",
    "NK031(ki)001:2230": "sprul pa'i sku ni don rnams tshig tu sdeb //",
    "NK031(ki)001:2231": "sku gsum ston pa'i bshad lugs rnam gsum ste //",
    "NK031(ki)001:2232": "nga yis rang bzhin rnam gsum bshad lugs yin //",
    "NK031(ki)001:2233": "kun byed nga ni rgyu 'bras 'das pa ste //",
    "NK031(ki)001:2234": "rgyu 'bras 'das pas spyod yul kun las 'das //",
    "NK031(ki)001:2235": "kun las 'das pa'i chos nyid byang chub sems //",
    "NK031(ki)001:2236": "byang chub sems ni kun gyi snying po yin //",
    "NK031(ki)001:2237": "snying po yin pas yid ches khungs kyang bstan //",
    "NK031(ki)001:2238": "byang chub sems ni chos kun rtsa ba ste //",
    "NK031(ki)001:2239": "rtsa ba yin pas thams cad don yang 'dus //",
    "NK031(ki)001:2240": "byang chub sems ni khyad par kun las 'phags //",
    "NK031(ki)001:2241": "khyad par 'phags pas theg pa'i shan yang 'byed //",
    "NK031(ki)001:2242": "byang chub sems rtogs chos nyid kun sangs rgyas //",
    "NK031(ki)001:2243": "des na skal ldan dgos ched bstan pa yin //",
    "NK031(ki)001:2244": "sems kyi rang bzhin tshig tu brjod med de //",
    "NK031(ki)001:2245": "ma brjod sems kyi rang bzhin mi snang bas //",
    "NK031(ki)001:2246": "mi snang mtshon du med ces ma brjod na //",
    "NK031(ki)001:2247": "kun kyang rang sems ma mthong rtsol sgrub byed //",
    "NK031(ki)001:2248": "des na brjod med tshig gi don yang bshad //",
    "NK031(ki)001:2249": "des na gtan tshigs don gyi bshad lugs lngas //",
    "NK031(ki)001:2250": "kun byed rgyal po byang chub sems kyi don //",
    "NK031(ki)001:2251": "ma nor nges par gtan la 'bebs par byed //",
    "NK031(ki)001:2252": "rgyu 'bras med par gtan la phab pa yin //",
    "NK031(ki)001:2253": "thams cad byang chub sems yin yid kyang ches //",
    "NK031(ki)001:2254": "byang chub sems yin ye nas yid ches pas //",
    "NK031(ki)001:2255": "sems la btsal ba med par yid kyang ches //",
    "NK031(ki)001:2256": "btsal du ye nas med par yid ches pas //",
    "NK031(ki)001:2257": "mi rtsol bde ba chen po'i ngang la gnas //",
    "NK031(ki)001:2258": "kun byed nga yi rang bzhin de ltar gnas //",
    "NK031(ki)001:2259": "kun byed nga las sangs rgyas gzhan med do //",
    "NK031(ki)001:2260": "zhes gsungs so //",
    "NK031(ki)001:2261": "byang chub kyi sems kun byed rgyal po las gtan",
    "NK031(ki)001:2262": "tshigs bshad lugs kyi le'u ste nyi shu rtsa gcig",
    "NK031(ki)001:2263": "pa'o //// de nas byang chub kyi sems kun byed",
    "NK031(ki)001:2264": "rgyal po des sems rnal du gzhag pa'i phyir bya",
    "NK031(ki)001:2265": "med rdzogs pa'i lung khungs chen po 'di gsungs so",
    "NK031(ki)001:2266": "pa'o //// // kye /",
    "NK031(ki)001:2267": "sems dpa' chen po rdo rje khyod nyon cig /",
    "NK031(ki)001:2268": "kye /",
    "NK031(ki)001:2269": "bya med yul ni mi gnas nam mkha' 'dra //",
    "NK031(ki)001:2270": "mi gnas dmigs pa'i yul med mi rtog chos kyi lam //",
    "NK031(ki)001:2271": "bsngo ba'i cha shas phra mo'i yul la byung ba ste //",
    "NK031(ki)001:2272": "rtog sgom chos kyi sku ni khyad par don med pas //",
    "NK031(ki)001:2273": "rang byung ye shes mi rtog kun tu ji bzhin gnas //",
    "NK031(ki)001:2274": "bya bral yul la mi gnas gnyen pos bcos su med //",
    "NK031(ki)001:2275": "yan lag chos kyi dbang gis snying po'i yul tshol zhing //",
    "NK031(ki)001:2276": "rnam pa cir yang mi rtog thabs kyis de la rol //",
    "NK031(ki)001:2277": "snying po rang bzhin 'byung bas chos sku gzhan na med //",
    "NK031(ki)001:2278": "rdul phran gcig la gtses shing phyogs bcu kun dang bral //",
    "NK031(ki)001:2279": "mi gnas don nyid legs pa'i ye shes rang byung ste //",
    "NK031(ki)001:2280": "mngon sum kun la mi rtog yangs pa'i snying po la //",
    "NK031(ki)001:2281": "rnam dag lam der zhugs nas mnyam pa'i rgyal po thob //",
    "NK031(ki)001:2282": "mi 'gyur 'gyur ba med pas chags pa'i gnas med de //",
    "NK031(ki)001:2283": "de bzhin bzung ba'i yul med sems kyi gnas kyang med //",
    "NK031(ki)001:2284": "mngon sum thob par 'dod nas rgyu la rtag tu sgom //",
    "NK031(ki)001:2285": "sgom chags bde ba de la mnyam pa'i don mi 'byung //",
    "NK031(ki)001:2286": "sku gcig kun la khyab pas bsnan pa'i chos med de //",
    "NK031(ki)001:2287": "mtha' la thug pa med pas dbyings la bri ba med //",
    "NK031(ki)001:2288": "chos kyi rol pas nyams phag lhag pa'i gnas med de //",
    "NK031(ki)001:2289": "rang byung che ba'i yul la kun tu ji bzhin gnas //",
    "NK031(ki)001:2290": "ngo mtshar mthong ba'i yul med de la mthong ba'i mig /",
    "NK031(ki)001:2291": "gang la thos par mi rigs snyad pa kun dang bral //",
    "NK031(ki)001:2292": "chos dang chos min rtag tu 'dres shing mtshungs //",
    "NK031(ki)001:2293": "don dam chos shes lhag pa'i gnas shes bshad pa'ang med //",
    "NK031(ki)001:2294": "'khrul dang byang chub lam de rtogs pas thob pa'ang med //",
    "NK031(ki)001:2295": "rang byung ye shes nyid kyang tshig gi mtha' dang bral //",
    "NK031(ki)001:2296": "ye nas rgyas pa'i bdag nyid mngon sum gnas pa la //",
    "NK031(ki)001:2297": "grib ma gzugs kyi dpe bzhin de la rtog pa 'byung //",
    "NK031(ki)001:2298": "med de med pa ma yin med pa'i snying po 'byung //",
    "NK031(ki)001:2299": "stong ste stong pa ma yin stong pa'i yul la gnas //",
    "NK031(ki)001:2300": "nam mkha'i rang bzhin de la 'byung ba'i dran pa skye //",
    "NK031(ki)001:2301": "bya bral zin pa'i bde ba 'dod pa med pas len //",
    "NK031(ki)001:2302": "bza' ba'i yul med de la ye shes 'byung ba rtsom //",
    "NK031(ki)001:2303": "sngon gyi drang srong rjes su chags pa'i yid kyang 'jog /",
    "NK031(ki)001:2304": "rnam rtsol 'bad pa'i gdung bas kun tu zin ta re //",
    "NK031(ki)001:2305": "rang bzhin lam der zhugs pas thams cad mkhyen pa yi //",
    "NK031(ki)001:2306": "ji bzhin pa zhes rnam rtog de phyir rtog bsgom pa //",
    "NK031(ki)001:2307": "bde ba chen po 'dod pas chags pa'i nad yiin te //",
    "NK031(ki)001:2308": "mi g.yo mnyam par gnas pas sman chen ma byas na //",
    "NK031(ki)001:2309": "mtho ris bgrod pa'i rgyu des nyon mongs zin par 'gyur //",
    "NK031(ki)001:2310": "lam med lam du zhugs pa rnams kyi nad che ba //",
    "NK031(ki)001:2311": "phyin par 'dod pas ri dwags smig rgyu bsnyegs pa 'dra //",
    "NK031(ki)001:2312": "rnyed pa'i yul med 'jig rten gsum du mi 'byung zhing //",
    "NK031(ki)001:2313": "sa bcur ltos pa'i gnas kyang byang chub sgrib pa yin //",
    "NK031(ki)001:2314": "shin tu myur ba'i ye shes bsam pa kun dang bral //",
    "NK031(ki)001:2315": "bshes gnyen kun las 'byung ba'i nor bu rin chen bzhin //",
    "NK031(ki)001:2316": "dmigs pa med cing 'gyur ba'i gnas la mi ltos par //",
    "NK031(ki)001:2317": "rang gi rang bzhin legs pas re ba thams cad skong //",
    "NK031(ki)001:2318": "brtags na med la bzhag na legs pa 'byung ba che //",
    "NK031(ki)001:2319": "dngos su mi snang chags pa'i cha lugs kun la ston //",
    "NK031(ki)001:2320": "bdag dang gzhan du bral ba'i ston mkhan rin chen mdzod //",
    "NK031(ki)001:2321": "thams cad grub pa'i yul zhes bdag med snying rjes bstan //",
    "NK031(ki)001:2322": "nang nas ma g.yos nang du btsal ba'i gnas med de //",
    "NK031(ki)001:2323": "yul phyir chags la yul la bsngo ba'i dmigs pa med //",
    "NK031(ki)001:2324": "mi 'byung mi 'jug bdag med snying rje de yis ni //",
    "NK031(ki)001:2325": "gzhan gyi nor min mi 'ong ye nas gnas pa yin //",
    "NK031(ki)001:2326": "bde ba 'dod na bde la rgyab kyis phyogs //",
    "NK031(ki)001:2327": "bde bas zin te bde bas bde ba tshol //",
    "NK031(ki)001:2328": "byang chub 'khrul pa ye rngam chos la za //",
    "NK031(ki)001:2329": "'di lta'i yul can sangs rgyas mthong ba med //",
    "NK031(ki)001:2330": "sangs rgyas med pas sangs rgyas ming yang med //",
    "NK031(ki)001:2331": "sangs rgyas ston pas ming du btags pa nor //",
    "NK031(ki)001:2332": "sangs rgyas gzhan nas thob byed nor ba'i lam //",
    "NK031(ki)001:2333": "gzugs med chos kun bshad pa rdul tsam med //",
    "NK031(ki)001:2334": "zin dang chags dang bral dang zhi //",
    "NK031(ki)001:2335": "dngos po med dang rnam par spong //",
    "NK031(ki)001:2336": "bdud rtsi chen po'i rang bzhin la //",
    "NK031(ki)001:2337": "bza' ba'i thabs la rag pa med //",
    "NK031(ki)001:2338": "yangs so che'o chos chen po //",
    "NK031(ki)001:2339": "chung ngu rnams kyi gnyen po yin //",
    "NK031(ki)001:2340": "cha la dmigs pa'i cha bsnyams nas //",
    "NK031(ki)001:2341": "chung che de rnams dmigs dang bral //",
    "NK031(ki)001:2342": "gsung dang rgyas dang dmigs dang snang //",
    "NK031(ki)001:2343": "sgyu mkhan ri mo'i rnam pa bzhin //",
    "NK031(ki)001:2344": "'byung 'jug ye shes rmugs pa yis //",
    "NK031(ki)001:2345": "de yi dbang las skye bar 'gyur //",
    "NK031(ki)001:2346": "'di ni theg pa kun gyi rgyal //",
    "NK031(ki)001:2347": "btang ngo bzhag go rang bzhin te //",
    "NK031(ki)001:2348": "'dod pa med cing len pa med //",
    "NK031(ki)001:2349": "brod pa rdul tsam mi bskyed do //",
    "NK031(ki)001:2350": "khyung chen nam mkha' lding ba bzhin //",
    "NK031(ki)001:2351": "spro ba med cing bsdu ba med //",
    "NK031(ki)001:2352": "stor bar mi dogs bza' ba med //",
    "NK031(ki)001:2353": "rgya mtsho bzhin du ye gnas la //",
    "NK031(ki)001:2354": "chos rnams sna tshogs 'byung bar byed //",
    "NK031(ki)001:2355": "yon tan nam mkha'i mtha' dang mnyam //",
    "NK031(ki)001:2356": "bsdu ba'i gnas su nges pa med //",
    "NK031(ki)001:2357": "byang chub snying por de ma thag /",
    "NK031(ki)001:2358": "ting 'dzin rgyal po chen po 'byung //",
    "NK031(ki)001:2359": "snang ba rgya mtsho chen po bzhin //",
    "NK031(ki)001:2360": "mi rtog nam mkha'i mtha' ltar yangs //",
    "NK031(ki)001:2361": "kun tu bzang po'i spyod yul la //",
    "NK031(ki)001:2362": "skye zhing 'pho ba'i chos med de //",
    "NK031(ki)001:2363": "rgyu rkyen yan lag bcu gnyis po //",
    "NK031(ki)001:2364": "skur pas brtags pas bshad pa yin //",
    "NK031(ki)001:2365": "'khrul pa rnams kyi sgo tsam du //",
    "NK031(ki)001:2366": "mkhas pas de bzhin shes par gyis //",
    "NK031(ki)001:2367": "'gro ba rgyud drug snang ba yang //",
    "NK031(ki)001:2368": "dang po'i lam du shes par bya //",
    "NK031(ki)001:2369": "'dod spyod snying rjes brlan pas na //",
    "NK031(ki)001:2370": "gang du dga' bar byang chub spyod //",
    "NK031(ki)001:2371": "shan pa smad 'tshong mtshams med lnga //",
    "NK031(ki)001:2372": "kha na ma tho 'jig rten spong //",
    "NK031(ki)001:2373": "yongs su rdzogs pa chos kyi rtsis //",
    "NK031(ki)001:2374": "bde ba che las gzhan med do //",
    "NK031(ki)001:2375": "yang chos thams cad de bas na //",
    "NK031(ki)001:2376": "chos kyi rang bzhin de yin pas //",
    "NK031(ki)001:2377": "chos kyis chos nyid btsal ba dang //",
    "NK031(ki)001:2378": "nam mkhas nam mkha' btsal ba dang //",
    "NK031(ki)001:2379": "gzhan la ltos pa'i chos nyid ni //",
    "NK031(ki)001:2380": "me yis me gsod pa 'dra ste //",
    "NK031(ki)001:2381": "shin tu dka' ba'i las byed pa'o //",
    "NK031(ki)001:2382": "rnam par mi rtog snying po 'di //",
    "NK031(ki)001:2383": "yongs kyi rgyud la sbas pa med //",
    "NK031(ki)001:2384": "mi len byang chub spyod rnams la //",
    "NK031(ki)001:2385": "rnam pa kun tu rang bzhin gnas //",
    "NK031(ki)001:2386": "zhes gsungs so //",
    "NK031(ki)001:2387": "bya med rdzogs pa'i lung bcu las mi gnas pa'i",
    "NK031(ki)001:2388": "yul med kyi le'u ste nyi shu rtsa gnyis pa'o",
    "NK031(ki)001:2389": "//// de nas byang chub kyi sems kun byed rgyal",
    "NK031(ki)001:2390": "po des lta ba yul med kyi lung 'di gsungs",
    "NK031(ki)001:2391": "//// so // kye sems dpa' chen po nyon cig /",
    "NK031(ki)001:2392": "ji ltar snang ba'i chos rnams ni //",
    "NK031(ki)001:2393": "rang gi byang chub sems yin pas //",
    "NK031(ki)001:2394": "de la blta ba'i yul ma mchis //",
    "NK031(ki)001:2395": "mi rtog pas na mnyam pa nyid //",
    "NK031(ki)001:2396": "de bzhin nam mkha'i dgongs pa ste //",
    "NK031(ki)001:2397": "rnal 'byor zhes ni de la bya //",
    "NK031(ki)001:2398": "dbang po lnga la snang ba rnams //",
    "NK031(ki)001:2399": "rang gsal de la mi rtog pas //",
    "NK031(ki)001:2400": "de yang nam mkha'i dgongs pa gnas //",
    "NK031(ki)001:2401": "rnal 'byor de bzhin nyid du gnas //",
    "NK031(ki)001:2402": "tshig dang yi ge don brtags pas //",
    "NK031(ki)001:2403": "tshig yig don la brtag med pas //",
    "NK031(ki)001:2404": "rtog med mnyam pa de bzhin nyid //",
    "NK031(ki)001:2405": "de yang nam mkha'i dgongs pa gnas //",
    "NK031(ki)001:2406": "bsam du med pa'i don 'di ni //",
    "NK031(ki)001:2407": "nam mkha' bzhin du ye gnas so //",
    "NK031(ki)001:2408": "zhes gsungs so //",
    "NK031(ki)001:2409": "bya med rdzogs pa las lta ba yul med kyi",
    "NK031(ki)001:2410": "nam mkha'i dgongs pa bstan pa'i le'u ste rtsa gsum",
    "NK031(ki)001:2411": "pa'o //// de nas byang chub kyi sems kun byed",
    "NK031(ki)001:2412": "rgyal po des bya med rdzogs pa'i lung phyag rgya",
    "NK031(ki)001:2413": "bzhugs tshul gyi le'u 'di bstan to //",
    "NK031(ki)001:2414": "kye sems dpa' chen po nyon cig /",
    "NK031(ki)001:2415": "sems nyid kun tu bzang po yi //",
    "NK031(ki)001:2416": "bzhugs tshul bstan pa 'di lta ste //",
    "NK031(ki)001:2417": "byang chub sems su bzhugs tsam na //",
    "NK031(ki)001:2418": "chos rnams kun gyi snying por bzhugs //",
    "NK031(ki)001:2419": "de rtogs kun byed rgyal po yin //",
    "NK031(ki)001:2420": "kun byed rgyal po 'gyur ba med //",
    "NK031(ki)001:2421": "des na 'gyur ba med par bstan //",
    "NK031(ki)001:2422": "chos kyi sku ru bzhugs tsam na //",
    "NK031(ki)001:2423": "gzung 'dzin spros dang bral nas bzhugs //",
    "NK031(ki)001:2424": "gzung 'dzin bral la 'gyur ba med //",
    "NK031(ki)001:2425": "longs spyod rdzogs skur bzhugs tsam na //",
    "NK031(ki)001:2426": "'dod pa'i yon tan lnga ldan pas //",
    "NK031(ki)001:2427": "'dod pa phun sum tshogs par bzhugs //",
    "NK031(ki)001:2428": "sprul pa'i sku ru bzhugs tsam na //",
    "NK031(ki)001:2429": "gang gis 'dul ba'i dus tsam na //",
    "NK031(ki)001:2430": "gang la gang dgos sku sprul nas //",
    "NK031(ki)001:2431": "dgos pa phun sum tshogs par bzhugs //",
    "NK031(ki)001:2432": "dus gsum 'gyur ba med par bzhugs //",
    "NK031(ki)001:2433": "chos kun phyag rgya nam mkha'i mtshan nyid de //",
    "NK031(ki)001:2434": "nam mkha'i mtshan nyid de bzhin nyid //",
    "NK031(ki)001:2435": "sku gsum mtshan nyid de bzhin gnas //",
    "NK031(ki)001:2436": "thams cad de bzhin nyid du gnas //",
    "NK031(ki)001:2437": "ji ltar snang ba'i chos kun ni //",
    "NK031(ki)001:2438": "ji bzhin pa la bcos su med //",
    "NK031(ki)001:2439": "btsal zhing bsgrub pa thams cad kyis //",
    "NK031(ki)001:2440": "snga ba bgrod pas phyin pa gcig kyang med //",
    "NK031(ki)001:2441": "snga ma byas pas zin pa gcig kyang med //",
    "NK031(ki)001:2442": "bsgrubs shing btsal bas snga ma grub pa med //",
    "NK031(ki)001:2443": "thams cad ji bzhin pa la 'gyur ba med //",
    "NK031(ki)001:2444": "ces gsungs so //",
    "NK031(ki)001:2445": "byang chub kyi sems kun byed rgyal po las bya",
    "NK031(ki)001:2446": "med rdzogs pa phyag rgya 'gyur med kyi lung gi",
    "NK031(ki)001:2447": "le'u ste rtsa bzhi pa'o ////",
    "NK031(ki)001:2448": "de nas byang chub kyi sems kun byed rgyal po",
    "NK031(ki)001:2449": "des khams gsum gyi sems can la rang gi sems",
    "NK031(ki)001:2450": "ston pa yin par bstan pa 'di gsungs so //",
    "NK031(ki)001:2451": "kye /",
    "NK031(ki)001:2452": "khams gsum sems can thams cad kun //",
    "NK031(ki)001:2453": "rang gi byang chub sems de ni //",
    "NK031(ki)001:2454": "ston pa yin par mngon bstan na //",
    "NK031(ki)001:2455": "bskal pa brgya phrag stong du ni //",
    "NK031(ki)001:2456": "rang sems ston par ma mthong bas //",
    "NK031(ki)001:2457": "kun byed rgyal po nga yis ni //",
    "NK031(ki)001:2458": "rang sems ston pa mngon phyung bas //",
    "NK031(ki)001:2459": "rang sems ston pa'i chos nyon cig /",
    "NK031(ki)001:2460": "kun byed rgyal po nga yis ni //",
    "NK031(ki)001:2461": "kun rgyu byang chub sems las ni //",
    "NK031(ki)001:2462": "sems kyi ngo bo 'byung chen lnga //",
    "NK031(ki)001:2463": "ston pa byang chub sems lnga phyung //",
    "NK031(ki)001:2464": "sku ni longs spyod rdzogs pa'i sku //",
    "NK031(ki)001:2465": "chos ni rang gi ngo bos 'chad //",
    "NK031(ki)001:2466": "ston ni rang gi rang bzhin ston //",
    "NK031(ki)001:2467": "ston pa longs spyod rdzogs sku de //",
    "NK031(ki)001:2468": "dgongs pa nyid la nyid mi rtog /",
    "NK031(ki)001:2469": "yul chos gzhan la'ang rtog mi byed //",
    "NK031(ki)001:2470": "byang chub sems kyi ston pa lngas //",
    "NK031(ki)001:2471": "kun kyang chos nyid de bzhin ston //",
    "NK031(ki)001:2472": "byang chub sems kyi ye shes des //",
    "NK031(ki)001:2473": "ston pa sa yi skur byung nas //",
    "NK031(ki)001:2474": "tshig dang yi ges mi ston te //",
    "NK031(ki)001:2475": "rang gi rang bzhin ston byed pa //",
    "NK031(ki)001:2476": "bdag tu mi rtog gzhan mi rtog /",
    "NK031(ki)001:2477": "mi rtog mnyam pa'i dgongs pa ston //",
    "NK031(ki)001:2478": "khams gsum sems can thams cad kyis //",
    "NK031(ki)001:2479": "de rtogs sangs rgyas kun dang mnyam //",
    "NK031(ki)001:2480": "rtsol ba'i chos nyid ma btsal grub //",
    "NK031(ki)001:2481": "byang chub sems kyi ye shes des //",
    "NK031(ki)001:2482": "ston pa chu yi skur byung nas //",
    "NK031(ki)001:2483": "tshig dang yi ges mi ston te //",
    "NK031(ki)001:2484": "rang gi ngo bos ston byed pa //",
    "NK031(ki)001:2485": "bdag tu mi rtog gzhan mi rtog /",
    "NK031(ki)001:2486": "mi rtog mnyam pa'i dgongs pa ston //",
    "NK031(ki)001:2487": "khams gsum sems can thams cad kyis //",
    "NK031(ki)001:2488": "de rtogs sangs rgyas kun dang mnyam //",
    "NK031(ki)001:2489": "rtsol ba'i chos ni ma btsal grub //",
    "NK031(ki)001:2490": "byang chub sems kyi ye shes des //",
    "NK031(ki)001:2491": "ston pa me yi skur byung nas //",
    "NK031(ki)001:2492": "tshig dang yi ges mi ston te //",
    "NK031(ki)001:2493": "rang gi ngo bos chos ston pa //",
    "NK031(ki)001:2494": "bdag tu mi rtog gzhan mi rtog /",
    "NK031(ki)001:2495": "mi rtog mnyam pa'i dgongs pa ston //",
    "NK031(ki)001:2496": "khams gsum sems can thams cad kyis //",
    "NK031(ki)001:2497": "de rtogs sangs rgyas kun dang mnyam //",
    "NK031(ki)001:2498": "rtsol ba'i chos nyid ma btsal grub //",
    "NK031(ki)001:2499": "byang chub sems kyi ye shes des //",
    "NK031(ki)001:2500": "ston pa rlung gi skur byung nas //",
    "NK031(ki)001:2501": "tshig dang yi ges mi ston par //",
    "NK031(ki)001:2502": "rang gi ngo bos chos ston pa //",
    "NK031(ki)001:2503": "bdag gzhan gnyis su mi rtog par //",
    "NK031(ki)001:2504": "mi rtog mnyam pa'i dgongs pa ston //",
    "NK031(ki)001:2505": "khams gsum sems can thams cad kyis //",
    "NK031(ki)001:2506": "de rtogs sangs rgyas kun dang mnyam //",
    "NK031(ki)001:2507": "rtsol ba'i chos ni ma btsal grub //",
    "NK031(ki)001:2508": "byang chub sems kyi ye shes des //",
    "NK031(ki)001:2509": "ston pa nam mkha'i skur byung nas //",
    "NK031(ki)001:2510": "tshig dang yi ges mi ston te //",
    "NK031(ki)001:2511": "rang gi ngo bos chos ston pa //",
    "NK031(ki)001:2512": "bdag gzhan gnyis su mi rtog par //",
    "NK031(ki)001:2513": "mi 'byed pa yi dgongs pa ston //",
    "NK031(ki)001:2514": "khams gsum sems can thams cad kyis //",
    "NK031(ki)001:2515": "mngon phyung ston pa de rnams kyis //",
    "NK031(ki)001:2516": "rang gi ngo bos chos 'chad pa //",
    "NK031(ki)001:2517": "'di yis kun kyang rig par gyis //",
    "NK031(ki)001:2518": "kye /",
    "NK031(ki)001:2519": "khams gsum sems can thams cad kun //",
    "NK031(ki)001:2520": "kun byed rgyal po nga yis ni //",
    "NK031(ki)001:2521": "khyed rnams nga yis byas pa'i phyir //",
    "NK031(ki)001:2522": "nga yi sras yin nga dang mnyam //",
    "NK031(ki)001:2523": "nga dang mi gnyis nga yin phyir //",
    "NK031(ki)001:2524": "nga yis khyed la mngon phyung ba //",
    "NK031(ki)001:2525": "nga yi ngo bo ston pa lngas //",
    "NK031(ki)001:2526": "rang bzhin rnam lnga gcig tu bstan //",
    "NK031(ki)001:2527": "gcig ni kun byed nga yin gyis //",
    "NK031(ki)001:2528": "de bzhin khyed kyang yid ches kyis //",
    "NK031(ki)001:2529": "kye /",
    "NK031(ki)001:2530": "khams gsum sems can ma lus kun //",
    "NK031(ki)001:2531": "nga med tsam na khyed kyang med //",
    "NK031(ki)001:2532": "khyed med tsam gyi dus tsam na //",
    "NK031(ki)001:2533": "ston pa lnga yang 'byung mi 'gyur //",
    "NK031(ki)001:2534": "mi rtog chos kyang ston mi 'gyur //",
    "NK031(ki)001:2535": "zhes gsungs so //",
    "NK031(ki)001:2536": "byang chub kyi sems kun byed rgyal po las rang",
    "NK031(ki)001:2537": "sems ston par phyung ba'i le'u ste rtsa lnga pa'o",
    "NK031(ki)001:2538": "//// de nas byang chub kyi sems kun byed rgyal",
    "NK031(ki)001:2539": "pos sems las byung ba'i chos chen po lnga ston",
    "NK031(ki)001:2540": "par byung ba'i rtags su ma skyes pa'i byang chub",
    "NK031(ki)001:2541": "sems ston par zhal gyis bzhes pa 'di gsungs so",
    "NK031(ki)001:2542": "//// // kye sems dpa' chen po nyon cig /",
    "NK031(ki)001:2543": "bsam 'das brjod du med pa'i byang chub sems //",
    "NK031(ki)001:2544": "ston pa'i sgron mar gyur pas yon tan rab basngagasa pa //",
    "NK031(ki)001:2545": "chos kyi snying por gyur pas 'jam dpal gzhon nu nyid //",
    "NK031(ki)001:2546": "bya bral lhun rdzogs bde ba'i lhun la gnas //",
    "NK031(ki)001:2547": "tshul khrims la sogs spyod pa rgya mtsho'i gzhir gyur pa'i //",
    "NK031(ki)001:2548": "ji snyed rnam par grol ba'i lam bstan pa //",
    "NK031(ki)001:2549": "bde gshegs yum 'gyur kun gyi mtshungs lam de //",
    "NK031(ki)001:2550": "de med mi 'byung de phyir de ni rnam grol mchog gi lam //",
    "NK031(ki)001:2551": "phra zhing shes dka' kun gyi lam ste mi rtog rtog las 'das //",
    "NK031(ki)001:2552": "mi gnas mi dmigs spros med bsam pa kun dang bral //",
    "NK031(ki)001:2553": "tshig gis mi phebs dbyibs dang kha dog spyod yul med //",
    "NK031(ki)001:2554": "bstan cing brtag par dka' la brjod du rdul tsam med //",
    "NK031(ki)001:2555": "sngon gyi drang srong lam du gang zhugs pa //",
    "NK031(ki)001:2556": "bsgom chags lam gyi nad kyis zin ta re //",
    "NK031(ki)001:2557": "ston pa'i lung bzhin tshig gi mtha' spyod lam du de mthong na //",
    "NK031(ki)001:2558": "de ni rtog pa'i rgyun 'brangs smig rgyu bsnyegs pa 'dra //",
    "NK031(ki)001:2559": "yang dag lam ni tshig gis mtshon du med //",
    "NK031(ki)001:2560": "yang dag nyid du bstan pa nga yis 'khrul //",
    "NK031(ki)001:2561": "dag dang ma dag gnyis med 'dres shing mtshungs //",
    "NK031(ki)001:2562": "rnam pa cir yang ma 'byed ye shes gti mug dang //",
    "NK031(ki)001:2563": "thogs med gsal ba'i mar me bsam pa kun dang bral //",
    "NK031(ki)001:2564": "ngang gis mi g.yo rmugs shing ting 'dzin rgyal por gnas //",
    "NK031(ki)001:2565": "mngon sum mthong bas mthong med mngon sum mthong ba'i mig /",
    "NK031(ki)001:2566": "de phyir thams cad mkhyen pa'i spyan zhes de la bya //",
    "NK031(ki)001:2567": "mtha' dang dbus med yangs pa'i snying po la //",
    "NK031(ki)001:2568": "mi len mi 'dor mnyam pa'i rgyal por gnas //",
    "NK031(ki)001:2569": "sems dang bag chags gnyis med 'dres shing mtshungs //",
    "NK031(ki)001:2570": "'dzin pas brtags shing snang ba'i chos rnams ni //",
    "NK031(ki)001:2571": "rang gi rgyan du snang bas mi 'dor spong mi byed //",
    "NK031(ki)001:2572": "cir yang mi dgos thabs kyis de la rol //",
    "NK031(ki)001:2573": "kun dang mi mthun yongs kyis spong ba'i chos //",
    "NK031(ki)001:2574": "nyon mongs lnga dang mtshams med lnga po yi //",
    "NK031(ki)001:2575": "rnam dag lam der zhugs nas mnyam pa'i rgyal po thob //",
    "NK031(ki)001:2576": "bud med la sogs kun kyang spong mi byed //",
    "NK031(ki)001:2577": "lo rgyus don gnyis tshad ma'i blor bzhag nas //",
    "NK031(ki)001:2578": "ting 'dzin gsum po brtan nas grub pa'i mtha' spyod pa //",
    "NK031(ki)001:2579": "rtsod bral lung las gol zhes 'khrul pa yin //",
    "NK031(ki)001:2580": "bya bral lhun rdzogs bde ba'i lhun la gnas //",
    "NK031(ki)001:2581": "ye shes rang byung che ba'i snying po nyid //",
    "NK031(ki)001:2582": "mi g.yo mi 'gyur bsnyad pa kun dang bral //",
    "NK031(ki)001:2583": "zin pa'i bdud rtsis rtsol ba'i sdug bsngal 'joms //",
    "NK031(ki)001:2584": "bya bral zin pa'i yul la ji bzhin gnas //",
    "NK031(ki)001:2585": "kye sems dpa' chen po nyon cig /",
    "NK031(ki)001:2586": "chos rnams thams cad thig le chen po'i rang bzhin yin pas na //",
    "NK031(ki)001:2587": "spros pa med cing bsdus pa med //",
    "NK031(ki)001:2588": "skye ba med cing 'gag pa med //",
    "NK031(ki)001:2589": "'gog pa med par de bzhin gnas //",
    "NK031(ki)001:2590": "rnam par mi rtog snying po 'di //",
    "NK031(ki)001:2591": "nam mkha' bzhin du ye gnas pas //",
    "NK031(ki)001:2592": "rtog pa'i smra bsam yul las 'das //",
    "NK031(ki)001:2593": "zhes gsungs so //",
    "NK031(ki)001:2594": "byang chub kyi sems kun byed rgyal po las bya",
    "NK031(ki)001:2595": "med rdzogs pa bsgom du med pa'i le'u ste rtsa",
    "NK031(ki)001:2596": "drug pa'o //// de nas byang chub kyi sems kun",
    "NK031(ki)001:2597": "byed rgyal po des nyid kyi gdams ngag phog pa",
    "NK031(ki)001:2598": "dang mthun pa'i lung chen po rim gyis bstan te",
    "NK031(ki)001:2599": "drug pa'o //// / kye sems dpa' chen po nyon cig /",
    "NK031(ki)001:2600": "chos rnams thams cad nga las byung ba na //",
    "NK031(ki)001:2601": "ji ltar snang ba'i chos rnams thams cad kun //",
    "NK031(ki)001:2602": "ye nas rnam dag dbyings kyi lung du bstan //",
    "NK031(ki)001:2603": "phyi dang nang kun ye nas chos kyi dbyings //",
    "NK031(ki)001:2604": "ye nas rnam par dag pa'i spyod yul la //",
    "NK031(ki)001:2605": "sangs rgyas dang ni sems can gnyis su med //",
    "NK031(ki)001:2606": "lam dang gnyen pos bcos su ga la yod //",
    "NK031(ki)001:2607": "bsgrub med rtsal sprugs smon pa med pas na //",
    "NK031(ki)001:2608": "bya med lhun rdzogs snga ma de nyid don //",
    "NK031(ki)001:2609": "rtog spyod rnam dag gnyis med chos dbyings la //",
    "NK031(ki)001:2610": "log rtog byis pa'i spyod pas ci zhig bslus //",
    "NK031(ki)001:2611": "gnyis med bde chen sems can kun spyod la //",
    "NK031(ki)001:2612": "'khrul pas nor ba'i lam du brtags pa yang //",
    "NK031(ki)001:2613": "gong du bstan pa'i lam chen de la mi gnyis pas //",
    "NK031(ki)001:2614": "mnyam par shes pas sangs rgyas kun gyi rje //",
    "NK031(ki)001:2615": "nga dang bdag tu rtog pa mu stegs 'khrul pa'i lam //",
    "NK031(ki)001:2616": "byis pas bslus pas chos spyod rtog pa'i lam la btsud pa ni //",
    "NK031(ki)001:2617": "phyin pa'i dus med rtogs pa'i dus med pas //",
    "NK031(ki)001:2618": "chos nyid chos tshol rnyed par ga la 'gyur //",
    "NK031(ki)001:2619": "tshad mar ma gyur slob dpon spre 'dra'i lung //",
    "NK031(ki)001:2620": "bstan dang lam nor rtog pas zin ta re //",
    "NK031(ki)001:2621": "de bas gser la nag tshur gtong ba yi //",
    "NK031(ki)001:2622": "slob dpon yang dag ston pa'i rin chen mdzod //",
    "NK031(ki)001:2623": "rin thang dpag tu med pas blu bar 'os //",
    "NK031(ki)001:2624": "zhes gsungs so //",
    "NK031(ki)001:2625": "byang chub kyi sems kun byed rgyal po las bya",
    "NK031(ki)001:2626": "med rdzogs pa rnam dag dbyings kyi lung bstan pa'i",
    "NK031(ki)001:2627": "le'u ste rtsa bdun pa'o ////",
    "NK031(ki)001:2628": "de nas byang chub kyi sems kun byed rgyal pos nyid kyi rang bzhin 'gyur med 'di gsungs so //",
    "NK031(ki)001:2629": "kye sems dpa' chen po nyon cig /",
    "NK031(ki)001:2630": "nga yi rang bzhin dbyings la 'gyur ba med //",
    "NK031(ki)001:2631": "nga yi ye shes nam mkha' 'gyur ba med //",
    "NK031(ki)001:2632": "nga yi chos nyid rang bzhin 'gyur ba med //",
    "NK031(ki)001:2633": "nga sems chos kyi snying po 'gyur ba med //",
    "NK031(ki)001:2634": "de bzhin thams cad 'gyur ba med pa la //",
    "NK031(ki)001:2635": "nga las byung ba'i ston pa sku gsum gyis //",
    "NK031(ki)001:2636": "rgyu dang 'bras bur chos la ming btags nas //",
    "NK031(ki)001:2637": "sprul pas lung bstan dbang po yul spong 'gyur //",
    "NK031(ki)001:2638": "rang rkyen chos lnga 'chang ba'i sems can la //",
    "NK031(ki)001:2639": "rang byung chos nyid yin par lung ma bstan //",
    "NK031(ki)001:2640": "ngan 'gro sdig sgrib che zhes lung bstan nas //",
    "NK031(ki)001:2641": "lus ngag yid gsum sdig spong dge bcu spyod //",
    "NK031(ki)001:2642": "rang byung chos la blang dor spyad pa'i phyir //",
    "NK031(ki)001:2643": "rang byung ye shes bskal mang 'phrad mi 'gyur //",
    "NK031(ki)001:2644": "kye sems dpa' chen po nyon cig /",
    "NK031(ki)001:2645": "sprul pa rang las 'dus pa'i 'khor tshogs la //",
    "NK031(ki)001:2646": "rang byung ye shes lnga yi ches spangs la //",
    "NK031(ki)001:2647": "ye shes lnga spong dgra lnga choms lung bstan //",
    "NK031(ki)001:2648": "dgra lnga rang byung ye shes ma rtogs te //",
    "NK031(ki)001:2649": "rang sems spong 'gyur nga yis lung ma bstan //",
    "NK031(ki)001:2650": "kye sems dpa' chen po nyon cig /",
    "NK031(ki)001:2651": "rang gi sems las byung ba'i chos nyid la //",
    "NK031(ki)001:2652": "don dam kun rdzob bden pa rnam gnyis kyis //",
    "NK031(ki)001:2653": "sbyangs nas rgyu las 'bras bu 'byung zer nas //",
    "NK031(ki)001:2654": "bskal pa gsum gyi bar du sbyong byed pa //",
    "NK031(ki)001:2655": "sdom dang pha rol phyin bcus rang mi 'gyur //",
    "NK031(ki)001:2656": "sems nyid 'gyur bar nga yis lung ma bstan //",
    "NK031(ki)001:2657": "kye sems dpa' chen po nyon cig /",
    "NK031(ki)001:2658": "rang sems chos nyid ting 'dzin byin brlabs nas //",
    "NK031(ki)001:2659": "dag pas chu zla bzhin du gsal byas nas //",
    "NK031(ki)001:2660": "rjer ltas de la mnyes pa'i mchod phul bas //",
    "NK031(ki)001:2661": "de la re 'dod grub pa thob re ba //",
    "NK031(ki)001:2662": "chu zla med de rang sems ma rtogs pas //",
    "NK031(ki)001:2663": "skye ba bdun gyi bar du rang byung gi //",
    "NK031(ki)001:2664": "ye shes med ces nga yis lung ma bstan //",
    "NK031(ki)001:2665": "kye sems dpa' chen po nyon cig /",
    "NK031(ki)001:2666": "rang sems byin brlabs cho 'phrul bsgoms pa yi //",
    "NK031(ki)001:2667": "ting 'dzin ye shes sems dpa' grogs mnyam des //",
    "NK031(ki)001:2668": "bdag 'dod pa yi dngos grub ster re ba //",
    "NK031(ki)001:2669": "rang byung chos nyid de la 'dod len med //",
    "NK031(ki)001:2670": "rang sems bya med mi tshe gsum mi 'phrad //",
    "NK031(ki)001:2671": "kun byed nga yis lung bstan ma yin no //",
    "NK031(ki)001:2672": "kye sems dpa' chen po nyon cig /",
    "NK031(ki)001:2673": "ngang las byung ba'i chos nyid lhar byas nas //",
    "NK031(ki)001:2674": "phyag rgya bzhi dang snying po 'phro 'du yis //",
    "NK031(ki)001:2675": "mi 'gyur ba yi chos nyid rgyur sgrub byed //",
    "NK031(ki)001:2676": "sems kyi ting 'dzin dbang gis thob sems pa //",
    "NK031(ki)001:2677": "des kyang thob par nga yis lung ma bstan //",
    "NK031(ki)001:2678": "kye sems dpa' chen po nyon cig /",
    "NK031(ki)001:2679": "gzhi ma dbyings la 'gyur ba med pa'i phyir //",
    "NK031(ki)001:2680": "dbyings de 'gyur bar nga yis lung ma bstan //",
    "NK031(ki)001:2681": "dbyings la dbang bsgyur byed pa'i sku gsum gyis //",
    "NK031(ki)001:2682": "rang 'khor zhi gnas tshol ba'i ting 'dzin bstan //",
    "NK031(ki)001:2683": "des na 'dren pa'i lung du bstan pa yin //",
    "NK031(ki)001:2684": "de bzhin nam mkha' 'gyur ba med pa de //",
    "NK031(ki)001:2685": "rang nyid nam mkhas nam mkha' 'grub mi 'gyur //",
    "NK031(ki)001:2686": "de bzhin chos nyid 'gyur ba med pa de //",
    "NK031(ki)001:2687": "rang nyid chos kyis chos nyid 'grub mi 'gyur //",
    "NK031(ki)001:2688": "de bzhin sems nyid 'gyur ba med pa de //",
    "NK031(ki)001:2689": "sems nyid rang gis sems nyid 'grub mi 'gyur //",
    "NK031(ki)001:2690": "mi 'gyur sgyur bar byed pa'i ting 'dzin ni //",
    "NK031(ki)001:2691": "dus dang smon lam re ba 'jog pa yi //",
    "NK031(ki)001:2692": "dus la ltos pas ting 'dzin tshi chad 'gyur //",
    "NK031(ki)001:2693": "kun byed nga yis nges lung bstan pa med //",
    "NK031(ki)001:2694": "ces gsungs so //",
    "NK031(ki)001:2695": "byang chub kyi sems kun byed rgyal po las bya",
    "NK031(ki)001:2696": "med rdzogs pa 'gyur med btsal mi rnyed pa'i le'u",
    "NK031(ki)001:2697": "ste rtsa brgyad pa'o ////",
    "NK031(ki)001:2698": "de nas byang chub kyi sems kun byed rgyal po des sems rnal du bzhag pa 'di gsungs so //",
    "NK031(ki)001:2699": "kye sems dpa' chen po nyon cig /",
    "NK031(ki)001:2700": "nga ni kun byed byang chub sems //",
    "NK031(ki)001:2701": "chos rnams thams cad nga yin te //",
    "NK031(ki)001:2702": "nga yi rang bzhin thams cad ni //",
    "NK031(ki)001:2703": "ye nas rnal du bzhag pa yin //",
    "NK031(ki)001:2704": "nga yi rang bzhin bstan pa ni //",
    "NK031(ki)001:2705": "rnam pa lnga ru shes par bya //",
    "NK031(ki)001:2706": "ston pa bstan pa 'khor gnas dus //",
    "NK031(ki)001:2707": "rnam lnga rang bzhin rnal du bzhag /",
    "NK031(ki)001:2708": "ston pa'i rang bzhin 'di ltar bzhag /",
    "NK031(ki)001:2709": "chos sku ma bcos rnal du bzhag /",
    "NK031(ki)001:2710": "rang nga'i rang bzhin de bzhag yin //",
    "NK031(ki)001:2711": "longs spyod ma bcos ngo bo bzhag /",
    "NK031(ki)001:2712": "nga yi rang bzhin bzhag pa yin //",
    "NK031(ki)001:2713": "sprul pa ma bcos thugs rje bzhag /",
    "NK031(ki)001:2714": "nga yi rang bzhin bzhag pa ste //",
    "NK031(ki)001:2715": "rang byung ye shes bzhag pa yin //",
    "NK031(ki)001:2716": "gnas ni gang na gnas pa'i gnas //",
    "NK031(ki)001:2717": "de yang rnal du bzhag pa yin //",
    "NK031(ki)001:2718": "dus ni snga phyi gang tshogs dus //",
    "NK031(ki)001:2719": "rnal bzhag dus su tshogs pa yin //",
    "NK031(ki)001:2720": "kye /",
    "NK031(ki)001:2721": "sems dpa' chen po da nyon cig /",
    "NK031(ki)001:2722": "phun sum tshogs pa rnam pa lnga //",
    "NK031(ki)001:2723": "ma bcos rnal du bzhag pa las //",
    "NK031(ki)001:2724": "chos zhes bya ba gzhan yod med //",
    "NK031(ki)001:2725": "kye sems dpa' chen po /",
    "NK031(ki)001:2726": "phun sum tshogs par ma 'dus pa'i //",
    "NK031(ki)001:2727": "chos ni gcig kyang yod ma gsungs //",
    "NK031(ki)001:2728": "kye /",
    "NK031(ki)001:2729": "nga ni rnal du bzhag pa yis //",
    "NK031(ki)001:2730": "thams cad chos nyid grol ba yin //",
    "NK031(ki)001:2731": "ston pa ma bcos chos nyid grol ba yin //",
    "NK031(ki)001:2732": "bstan pa ma bcos chos nyid grol ba yin //",
    "NK031(ki)001:2733": "'khor yang ma bcos chos nyid grol ba yin //",
    "NK031(ki)001:2734": "kye /",
    "NK031(ki)001:2735": "thams cad grol bar bshad pas na //",
    "NK031(ki)001:2736": "rang lus ma bcos lha ma bsgom //",
    "NK031(ki)001:2737": "smra ba'i tshig dang ngag ma 'chos //",
    "NK031(ki)001:2738": "ting 'dzin ma byed sems ma 'chos //",
    "NK031(ki)001:2739": "bcos pas rnal du 'byor med pas //",
    "NK031(ki)001:2740": "rnal du ma 'byor grol mi 'gyur //",
    "NK031(ki)001:2741": "ma grol chos nyid mnyam mi thob //",
    "NK031(ki)001:2742": "kye /",
    "NK031(ki)001:2743": "sems dpa' chen po 'di lta ste //",
    "NK031(ki)001:2744": "byang chub sems kyi kun byed rgyal po ni //",
    "NK031(ki)001:2745": "ye nas 'das pa'i rnal du bzhag pa la //",
    "NK031(ki)001:2746": "lta ba rnams kyis rnal du 'jog mi shes //",
    "NK031(ki)001:2747": "rdzogs chen kun byed ye nas rnal bzhag la //",
    "NK031(ki)001:2748": "nyan thos rang rgyal rnams kyis thos mthong na //",
    "NK031(ki)001:2749": "dug skye zer nas rang sems spong 'gegs 'gyur //",
    "NK031(ki)001:2750": "des kyang lta ba rnal du 'jog ma shes //",
    "NK031(ki)001:2751": "bskal pa grangs med 'jog mi shes la gnas //",
    "NK031(ki)001:2752": "theg chen mdo sdes rdzogs chen thos 'gyur na //",
    "NK031(ki)001:2753": "rang sems de bzhin nyid du ma rtogs te //",
    "NK031(ki)001:2754": "ji bzhin nyid du 'jog pa ma shes te //",
    "NK031(ki)001:2755": "bgrod cing sbyong la bskal pa gsum du gnas //",
    "NK031(ki)001:2756": "rjes su rnal 'byor sems dpas thos 'gyur na //",
    "NK031(ki)001:2757": "'di ltar snang ba'i chos rnams de bzhin la //",
    "NK031(ki)001:2758": "rang sems de bzhin nyid du ma rtogs par //",
    "NK031(ki)001:2759": "ji bzhin rnal du 'jog pa ma shes pas //",
    "NK031(ki)001:2760": "byang chub yan lag cho 'phrul sna tshogs kyis //",
    "NK031(ki)001:2761": "byin rlob sems la mi tshe bdun par gnas //",
    "NK031(ki)001:2762": "rnal 'byor chen po rnams kyis thos 'gyur na //",
    "NK031(ki)001:2763": "rgyu dang 'bras bu'i bdag nyid yin pas na //",
    "NK031(ki)001:2764": "ye nas yin la gdod rtsol sgrub par byed //",
    "NK031(ki)001:2765": "stong phrag gnyis dang brgya phrag drug tu ni //",
    "NK031(ki)001:2766": "ji bzhin rnal du 'jog pa mi shes te //",
    "NK031(ki)001:2767": "ting 'dzin gsum gyi sa la gnas par byed //",
    "NK031(ki)001:2768": "yongs su rnal 'byor rnams kyis thos 'gyur na //",
    "NK031(ki)001:2769": "ye nas yin la rgyu 'bras ming btags nas //",
    "NK031(ki)001:2770": "ji bzhin rnal du 'jog pa ma shes te //",
    "NK031(ki)001:2771": "rgyu ni dag pa chos kyi dbyings su grub //",
    "NK031(ki)001:2772": "'bras bu dag pa ye shes dkyil 'khor grub //",
    "NK031(ki)001:2773": "bar ma chod kyis mi tshe gcig tu gnas //",
    "NK031(ki)001:2774": "shin tu rnal 'byor rnams kyis thos 'gyur na //",
    "NK031(ki)001:2775": "ye nas sangs rgyas sa la gnas par 'gyur //",
    "NK031(ki)001:2776": "bya med bde ba chen po 'di yis thob //",
    "NK031(ki)001:2777": "bsgrub pa med par ye nas sangs rgyas thob //",
    "NK031(ki)001:2778": "lha mi sems can dbang po mi mthun te //",
    "NK031(ki)001:2779": "la la dbang po sbyangs pa'i 'phro can yod //",
    "NK031(ki)001:2780": "la la dbang po ye nas cha ga chod yod //",
    "NK031(ki)001:2781": "des na dgos ched don zhes bstan pa yin //",
    "NK031(ki)001:2782": "a ti yo ga rdzogs pa chen po zhes bya ba /",
    "NK031(ki)001:2783": "a ti zhes ni sgra yi tshig tu bstan //",
    "NK031(ki)001:2784": "a ni ma skyes chos nyid rnal du bzhag /",
    "NK031(ki)001:2785": "ti ni ma btsal lhun gyis grub par bstan //",
    "NK031(ki)001:2786": "yo ga shin tu rnal 'byor rdzogs chen la //",
    "NK031(ki)001:2787": "rgyu dang 'bras bu yod zer smra byed pa //",
    "NK031(ki)001:2788": "de ni rdzogs chen rtogs pa'i don mi ldan //",
    "NK031(ki)001:2789": "don dam kun rdzob gnyis su smra byed na //",
    "NK031(ki)001:2790": "sgro dang skur pa 'debs pa'i tshig yin te //",
    "NK031(ki)001:2791": "de yis gnyis su med pa rtogs pa med //",
    "NK031(ki)001:2792": "dus gsum sangs rgyas rnams kyi rtogs pa yang //",
    "NK031(ki)001:2793": "gnyis su ma mthong rnal bzhag nyid du 'dod //",
    "NK031(ki)001:2794": "ces gsungs so //",
    "NK031(ki)001:2795": "byang chub kyi sems kun byed rgyal po las dgongs",
    "NK031(ki)001:2796": "pa rnal du bzhag pa'ii le'u ste rtsa dgu pa'o",
    "NK031(ki)001:2797": "//// de nas byang chub kyi sems kun byed rgyal",
    "NK031(ki)001:2798": "po des nyid kyi snying po sems dpa' rdo rje",
    "NK031(ki)001:2799": "la sems dpa' rdo rje nyid kyi rang bzhin bya",
    "NK031(ki)001:2800": "med rdzogs pa'i lung mi nub pa'i rgyal mtshan 'di",
    "NK031(ki)001:2801": "//// gsungs so // kye /",
    "NK031(ki)001:2802": "sems dpa' rdo rje khyod nyon cig /",
    "NK031(ki)001:2803": "sems dpa' rdo rje khyod nyid la //",
    "NK031(ki)001:2804": "nyid kyi rang bzhin bstan par bya //",
    "NK031(ki)001:2805": "nyid ni kun byed nga yin te //",
    "NK031(ki)001:2806": "nga ni ye nas byang chub sems //",
    "NK031(ki)001:2807": "byang chub sems ni 'di lta'o //",
    "NK031(ki)001:2808": "des na byang chub kyi sems kun byed rgyal po",
    "NK031(ki)001:2809": "des mi nub pa'i rgyal mtshan nam mkha' che 'di",
    "NK031(ki)001:2810": "gsungs so // rdo rje sems dpa' nam mkha' che //",
    "NK031(ki)001:2811": "kun bzang yangs pa chos kyi dbyings //",
    "NK031(ki)001:2812": "rnam dag lam chen kun sgrol phyir //",
    "NK031(ki)001:2813": "mi skye mi 'gag cir mi dgongs //",
    "NK031(ki)001:2814": "byams pas don nyid rnam sbyangs phyir //",
    "NK031(ki)001:2815": "snying rje chen po cir mi mdzad //",
    "NK031(ki)001:2816": "che bas che ba'i zab mo yi //",
    "NK031(ki)001:2817": "yon tan cir yang basngagasa pa med //",
    "NK031(ki)001:2818": "don rnams ji bzhin mi bskyod de //",
    "NK031(ki)001:2819": "bya ba med pas grol bas grol //",
    "NK031(ki)001:2820": "rang byung ye shes btsal med pas //",
    "NK031(ki)001:2821": "grol na grol ba'i lam yang ston //",
    "NK031(ki)001:2822": "'byung ba chen po bcom ldan 'das //",
    "NK031(ki)001:2823": "'gro ba kun la rang bzhin gnas //",
    "NK031(ki)001:2824": "phyin ci log tu rnam brtags kyang //",
    "NK031(ki)001:2825": "grol ba rang byung gzhan las min //",
    "NK031(ki)001:2826": "che ba'i ye shes rnyed dka' ba //",
    "NK031(ki)001:2827": "shes rab thabs la brten pas 'grub //",
    "NK031(ki)001:2828": "ming tsam gzhan la brten 'dra yang //",
    "NK031(ki)001:2829": "mngon sum bde ba rang las 'byung //",
    "NK031(ki)001:2830": "cho 'phrul chen po dka' ba min //",
    "NK031(ki)001:2831": "yon tan kun dang stobs kyi rnams //",
    "NK031(ki)001:2832": "ji bzhin rtogs pa phra ba yis //",
    "NK031(ki)001:2833": "de ma thag tu rang las 'byung //",
    "NK031(ki)001:2834": "snang ba med pa'i chos nyid ni //",
    "NK031(ki)001:2835": "ma btsal bzhag pas bsgoms pa yin //",
    "NK031(ki)001:2836": "de dang der ni rnam btsal na //",
    "NK031(ki)001:2837": "de las de bzhin de mi 'byung //",
    "NK031(ki)001:2838": "mchog tu gsang ba'i chos nyid ni //",
    "NK031(ki)001:2839": "rna dbang gzhan las thos mi 'gyur //",
    "NK031(ki)001:2840": "de bzhin lce yi dbang pos kyang //",
    "NK031(ki)001:2841": "de la brjod du rdul tsam med //",
    "NK031(ki)001:2842": "'gro ba'i sdug bsngal byang chub sems //",
    "NK031(ki)001:2843": "kun tu chub pas rnam par rol //",
    "NK031(ki)001:2844": "de la bskyod pa med bzhin du //",
    "NK031(ki)001:2845": "nam mkha'i mtha' ltar mnyam par gnas //",
    "NK031(ki)001:2846": "khyad par cir yang mtshungs pa la //",
    "NK031(ki)001:2847": "las so zhes ni rnam par brtags //",
    "NK031(ki)001:2848": "ci ste las kyi dbang 'gyur na //",
    "NK031(ki)001:2849": "rang byung ye shes yod ma yin //",
    "NK031(ki)001:2850": "rgyu nyid rdo rje rkyen dang 'dra //",
    "NK031(ki)001:2851": "ma skyes pas na 'jig pa med //",
    "NK031(ki)001:2852": "gdod nas snying po byang chub la //",
    "NK031(ki)001:2853": "btsal ba'i bsam pas dbyings mi bskyod //",
    "NK031(ki)001:2854": "yon tan chen po'i bsam gtan ni //",
    "NK031(ki)001:2855": "bsam gtan nyid pas bsam du med //",
    "NK031(ki)001:2856": "ma bsams ma sbyangs chos bzhin du //",
    "NK031(ki)001:2857": "rnam rtog nyid las ye shes skye //",
    "NK031(ki)001:2858": "phra ba'i sgo mor ming brtags te //",
    "NK031(ki)001:2859": "sems kyi dben pa lam tshol zhing //",
    "NK031(ki)001:2860": "dgon pa'i rgyud du dben 'dzin cing //",
    "NK031(ki)001:2861": "brtags na rnam par rtog 'gyur bsgom //",
    "NK031(ki)001:2862": "rgyu dang 'bras bur ming btags te //",
    "NK031(ki)001:2863": "dge sdig gnyis ka rnam par sel //",
    "NK031(ki)001:2864": "'jig rten 'di la 'byung ngo zhes //",
    "NK031(ki)001:2865": "blang dor brod pa mchog tu bskyed //",
    "NK031(ki)001:2866": "chags dang ma chags tshig gi lam //",
    "NK031(ki)001:2867": "dbu ma bzhin te brag ca 'dra //",
    "NK031(ki)001:2868": "bde dang sdug bsngal rgyu mthun zhes //",
    "NK031(ki)001:2869": "'gro ba'i mgon po sems dpas gsungs //",
    "NK031(ki)001:2870": "'dod chags zhe sdang gti mug kyang //",
    "NK031(ki)001:2871": "byang chub sems dpa'i lam las byung //",
    "NK031(ki)001:2872": "kun spyod yon tan rnam lnga yang //",
    "NK031(ki)001:2873": "chos nyid dbyings kyi rgyan zhes gsungs //",
    "NK031(ki)001:2874": "nam mkha' rtog pa skye med cing //",
    "NK031(ki)001:2875": "rtog pa de nyid nam mkha' 'dra //",
    "NK031(ki)001:2876": "mi chags nam mkha'i bsngo ba las //",
    "NK031(ki)001:2877": "rang don chen po nam mkha' 'byung //",
    "NK031(ki)001:2878": "rtog med mnyam nyid chos kyi sku //",
    "NK031(ki)001:2879": "bzung bas mi zin chu zla 'dra //",
    "NK031(ki)001:2880": "kun tu bzang po'i rol pa yis //",
    "NK031(ki)001:2881": "+aa li k+aa li zab tu bstan //",
    "NK031(ki)001:2882": "'di ni a dang mdzes pa'i ta //",
    "NK031(ki)001:2883": "pa dang yan lag spros pa bzhin //",
    "NK031(ki)001:2884": "'jig rten yongs kyi spyod yul la //",
    "NK031(ki)001:2885": "sangs rgyas gsung gi zab mo 'byung //",
    "NK031(ki)001:2886": "e ma'o sangs rgyas spyod yul 'di //",
    "NK031(ki)001:2887": "btsal bas rnyed pa'i gnas med de //",
    "NK031(ki)001:2888": "drug gi chos bzhin yul med pas //",
    "NK031(ki)001:2889": "ldongs pas nam mkha' bsnyabs pa bzhin //",
    "NK031(ki)001:2890": "gong nas gong du tshangs pa'i lam //",
    "NK031(ki)001:2891": "bya bral chos dang mthun pa min //",
    "NK031(ki)001:2892": "ci ste lam la bgrod 'gyur na //",
    "NK031(ki)001:2893": "nam mkha'i mtha' bzhin thob pa med //",
    "NK031(ki)001:2894": "de ltar de bzhin de yi phyir //",
    "NK031(ki)001:2895": "de la de bstan de yang thob //",
    "NK031(ki)001:2896": "de ni snying po de bas na //",
    "NK031(ki)001:2897": "de las de byung ngo mtshar che //",
    "NK031(ki)001:2898": "sngon gyi de dang da ltar de //",
    "NK031(ki)001:2899": "de bzhin de yi gnas su che //",
    "NK031(ki)001:2900": "de ltar de yi lam 'dra ba //",
    "NK031(ki)001:2901": "de ni de yi rang bzhin no //",
    "NK031(ki)001:2902": "de dang 'dra ba yongs kyi lam //",
    "NK031(ki)001:2903": "zla ba las byung rten dang bcas //",
    "NK031(ki)001:2904": "kun gyi mnyam nyid yin pa la //",
    "NK031(ki)001:2905": "phyogs su bltas pas grub pa med //",
    "NK031(ki)001:2906": "da ltar bde dang phyi mar bde //",
    "NK031(ki)001:2907": "mngon sum pa dang rgyab nas 'byung //",
    "NK031(ki)001:2908": "de yang rnam pa'i skyon yin pas //",
    "NK031(ki)001:2909": "de la brten par mi bya'o //",
    "NK031(ki)001:2910": "dus gsum gcig ste khyad par med //",
    "NK031(ki)001:2911": "sngon med phyis med gdod nas 'byung //",
    "NK031(ki)001:2912": "chos skus khyab pas gcig pa'i phyir //",
    "NK031(ki)001:2913": "che ba'i chen po rang bzhin gnas //",
    "NK031(ki)001:2914": "srid pa gsum na sbyor ba yang //",
    "NK031(ki)001:2915": "ming tsam sgyu mar snang ba ste //",
    "NK031(ki)001:2916": "'khor los sgyur ba'i gnas chen yang //",
    "NK031(ki)001:2917": "sgyu ma sbyong ba'i bsti gnas yin //",
    "NK031(ki)001:2918": "rnam spyod dus la ltos pa rnams //",
    "NK031(ki)001:2919": "dus de 'byung bar mi 'gyur te //",
    "NK031(ki)001:2920": "ma bral smon pa spyod pas na //",
    "NK031(ki)001:2921": "stong pa'i mtshan nyid gsungs pa bzhin //",
    "NK031(ki)001:2922": "gcig ste rnam pa yongs kyis med //",
    "NK031(ki)001:2923": "rnal 'byor nam mkha'i bya lam gnas //",
    "NK031(ki)001:2924": "ma byung ma skyes snying po la //",
    "NK031(ki)001:2925": "sgros btags chos kun ga la yod //",
    "NK031(ki)001:2926": "phyi nang gnyis ka phyi nyid nang //",
    "NK031(ki)001:2927": "zab mo cha shas rtogs yul med //",
    "NK031(ki)001:2928": "srid pa ming tsam log pa'i stobs //",
    "NK031(ki)001:2929": "de bas ting 'dzin mnyam dang bral //",
    "NK031(ki)001:2930": "de la tha tshig phyi dang nang //",
    "NK031(ki)001:2931": "rang bzhin phung po khams bzhin gnas //",
    "NK031(ki)001:2932": "dus gsum 'di dang mi 'bral bas //",
    "NK031(ki)001:2933": "tha tshig ming du btags pa med //",
    "NK031(ki)001:2934": "mi g.yo ba ni sku yi rgya //",
    "NK031(ki)001:2935": "mi bskyod pas ni ye shes te //",
    "NK031(ki)001:2936": "mi len pa ni bdag med cing //",
    "NK031(ki)001:2937": "mi 'dor tshig bral mnyam nyid do //",
    "NK031(ki)001:2938": "gang dang gang gi gang du yang //",
    "NK031(ki)001:2939": "kun 'khol kun spyod bdag las byung //",
    "NK031(ki)001:2940": "'di la skyes pa bud med ces //",
    "NK031(ki)001:2941": "mnyam pa'i rgyal pos yod ma gsungs //",
    "NK031(ki)001:2942": "'di la brtul zhugs drag shul gyis //",
    "NK031(ki)001:2943": "gnas su bya ba'i ming med de //",
    "NK031(ki)001:2944": "a dang par ni rnam ldan na //",
    "NK031(ki)001:2945": "sgyu ma'i bde ba 'byung bar 'dod //",
    "NK031(ki)001:2946": "rang bzhin gcig tu ma nges pas //",
    "NK031(ki)001:2947": "ji ltar bltas pa de ltar snang //",
    "NK031(ki)001:2948": "snang 'dod rtsol sems bde ba yang //",
    "NK031(ki)001:2949": "de ni de sgrib skyon chen yin //",
    "NK031(ki)001:2950": "byang chub yan lag kun gyii sgo //",
    "NK031(ki)001:2951": "cha lugs bsgoms pas chu zla bzhin //",
    "NK031(ki)001:2952": "ma gos ma chags 'byung 'gyur yang //",
    "NK031(ki)001:2953": "bsgoms pas byis pa'i spyod yul bzhin //",
    "NK031(ki)001:2954": "dkyil 'khor khro gnyer cha lugs kyis //",
    "NK031(ki)001:2955": "khro bdag chen po'i lus bzung nas //",
    "NK031(ki)001:2956": "yi ge mngon du byung na yang //",
    "NK031(ki)001:2957": "zhi ba de nyid mthong ba min //",
    "NK031(ki)001:2958": "nyon mongs pa yi dbang gis na //",
    "NK031(ki)001:2959": "ta la'i mgo bo bcad pa dang //",
    "NK031(ki)001:2960": "sa bon me yis bsregs pa dang //",
    "NK031(ki)001:2961": "de yi dbang du mi 'gyur ston //",
    "NK031(ki)001:2962": "rnam grangs brgya stong phrag yas pa //",
    "NK031(ki)001:2963": "gang ltar spyad kyang me tog skye //",
    "NK031(ki)001:2964": "mtshan ma med pa'i dbang gis na //",
    "NK031(ki)001:2965": "bsti gnas de las 'byung mi 'gyur //",
    "NK031(ki)001:2966": "gleng bral 'di la gnas pa ni //",
    "NK031(ki)001:2967": "rnal 'byor de ni skal ba bzang //",
    "NK031(ki)001:2968": "bdag dang gzhan don mi 'byed pas //",
    "NK031(ki)001:2969": "sgyu ma lhun grub yul la rol //",
    "NK031(ki)001:2970": "lhag ma med pas yongs su rdzogs //",
    "NK031(ki)001:2971": "'gyur ba ma yin drang por gnas //",
    "NK031(ki)001:2972": "nam mkha' bzhin te mtha' mnyam zhing //",
    "NK031(ki)001:2973": "gzhan la ltos 'gyur chos ma yin //",
    "NK031(ki)001:2974": "lhun gyis grub pa'i bde chen de //",
    "NK031(ki)001:2975": "mtshungs pa med pa'i ye shes kyis //",
    "NK031(ki)001:2976": "rang gi mthu yi rig pa las //",
    "NK031(ki)001:2977": "chos ni gzhan las 'byung mi 'gyur //",
    "NK031(ki)001:2978": "sla zhing dka' la sla phyir dka' //",
    "NK031(ki)001:2979": "mngon sum mi gnas kun tu khyab //",
    "NK031(ki)001:2980": "ming tsam 'di zhes bstan par ni //",
    "NK031(ki)001:2981": "rdo rje sems dpas mtshon du med //",
    "NK031(ki)001:2982": "ngo mtshar rmad byung rol pa 'di //",
    "NK031(ki)001:2983": "bya bral nam mkha' bzhin du gnas //",
    "NK031(ki)001:2984": "cir yang mi dmigs gti mug las //",
    "NK031(ki)001:2985": "de ma thag tu rang las byung //",
    "NK031(ki)001:2986": "'di na thams cad mtshungs pa'i lam //",
    "NK031(ki)001:2987": "'gro ba kun gyi rang bzhin gnas //",
    "NK031(ki)001:2988": "bus pas bslad pas 'khrul pa'i phyir //",
    "NK031(ki)001:2989": "sman nyid sman pa tshol ba bzhin //",
    "NK031(ki)001:2990": "go ba'i yul na bde ba che //",
    "NK031(ki)001:2991": "'di ni rnam dag 'jig rten yin //",
    "NK031(ki)001:2992": "de la phyogs kyi 'od 'dus pas //",
    "NK031(ki)001:2993": "phyogs bzhi mtshams dang bla 'og 'grub //",
    "NK031(ki)001:2994": "ma nges 'ja' tshon kha dog las //",
    "NK031(ki)001:2995": "rigs kyi khyad par mngon par snang //",
    "NK031(ki)001:2996": "de bzhin g.yo rdul mi g.yo ba //",
    "NK031(ki)001:2997": "'byung ba lnga bas gtso chen yin //",
    "NK031(ki)001:2998": "'das dang ma 'ongs da ltar gyi //",
    "NK031(ki)001:2999": "tha snyad ming la mi gnas te //",
    "NK031(ki)001:3000": "skye 'gag med par rnam brtags shing //",
    "NK031(ki)001:3001": "de nyid dus gsum chen por sbyor //",
    "NK031(ki)001:3002": "mnyam pas rim par bkod pa med //",
    "NK031(ki)001:3003": "gcig pas phyogs bcu bsngo dang bral //",
    "NK031(ki)001:3004": "tshogs kyi rgyan rnams bkram pa yang //",
    "NK031(ki)001:3005": "rang bzhin gnas pas 'grim pa med //",
    "NK031(ki)001:3006": "lhun gyis gnas pas mi bsngo zhing //",
    "NK031(ki)001:3007": "gdod nas dag pas bdud rtsi yin //",
    "NK031(ki)001:3008": "'du mched bcu gnyis khyad par du //",
    "NK031(ki)001:3009": "lhag pa'i bsam pas bzung ba med //",
    "NK031(ki)001:3010": "yid kyis bsam pas yon bdag ste //",
    "NK031(ki)001:3011": "bltas pas tshogs ni bkram pa'o //",
    "NK031(ki)001:3012": "mthong bar gyur pas dngos grub la //",
    "NK031(ki)001:3013": "de nyid mnyam bzhag rdzogs pa'o //",
    "NK031(ki)001:3014": "yud tsam bzung bas sbyor ba yin //",
    "NK031(ki)001:3015": "dga' bar gyur pas dam tshig ste //",
    "NK031(ki)001:3016": "thabs kyis gar thabs bskyod pa yis //",
    "NK031(ki)001:3017": "gnyis med sbyor ba phul ba yin //",
    "NK031(ki)001:3018": "mi bzung gtong bas gtong ma yin //",
    "NK031(ki)001:3019": "bya ba med pa'i las rnams te //",
    "NK031(ki)001:3020": "mi rtog ye shes bgegs bsal nas //",
    "NK031(ki)001:3021": "ma gsungs mnyam bzhag sngags tshig go //",
    "NK031(ki)001:3022": "bla ma mchod dang gtong ba dang //",
    "NK031(ki)001:3023": "de bzhin bsod nams thams cad kyang //",
    "NK031(ki)001:3024": "ma chags mi g.yo'i stobs med na //",
    "NK031(ki)001:3025": "byas na 'ching ba chen por 'gyur //",
    "NK031(ki)001:3026": "de bas de lung de nyid la //",
    "NK031(ki)001:3027": "de la de sbyar sgrib par 'gyur //",
    "NK031(ki)001:3028": "de ltar de la de rtogs na //",
    "NK031(ki)001:3029": "de la de nyid grub pa med //",
    "NK031(ki)001:3030": "ces gsungs so //",
    "NK031(ki)001:3031": "byang chub kyi sems kun byed rgyal po las rdo",
    "NK031(ki)001:3032": "rje sems dpa'i rang bzhin mi nub pa'i rgyal mtshan",
    "NK031(ki)001:3033": "gyi le'u ste sum cu pa'o ////",
    "NK031(ki)001:3034": "de nas byang chub kyi sems kun byed rgyal po",
    "NK031(ki)001:3035": "des kun byed kyi rang bzhin bya med rdzogs pa",
    "NK031(ki)001:3036": "lhun gyis grub pa 'di gsungs so //",
    "NK031(ki)001:3037": "kye sems dpa' chen po nyon cig /",
    "NK031(ki)001:3038": "sna tshogs rang bzhin mi gnyis kyang //",
    "NK031(ki)001:3039": "cha shas nyid du spros dang bral //",
    "NK031(ki)001:3040": "ji bzhin pa zhes mi rtog kyang //",
    "NK031(ki)001:3041": "rnam par snang mdzad kun tu bzang //",
    "NK031(ki)001:3042": "zin pas rtsol ba'i nad spangs te //",
    "NK031(ki)001:3043": "lhun gyis gnas pas gzhag pa yin //",
    "NK031(ki)001:3044": "zhes gsungs so //",
    "NK031(ki)001:3045": "byang chub kyi sems kun byed rgyal po las rdo",
    "NK031(ki)001:3046": "rje tshig drug gi le'u ste sum cu rtsa gcig",
    "NK031(ki)001:3047": "pa'o //// de nas byang chub kyi sems kun byed",
    "NK031(ki)001:3048": "rgyal po des sems dpa' rdo rje la ma byas",
    "NK031(ki)001:3049": "don grub kyi lung nges pa tshig bzhi'i le'u 'di",
    "NK031(ki)001:3050": "pa'o //// gsungs so // kye /",
    "NK031(ki)001:3051": "sems dpa' chen po 'di ltar don rig gis //",
    "NK031(ki)001:3052": "ji ltar snang ba de bzhin nyid du gcig /",
    "NK031(ki)001:3053": "'di la sus kyang 'chos par ma byed cig /",
    "NK031(ki)001:3054": "ma bcos mnyam pa'i rgyal po de la ni //",
    "NK031(ki)001:3055": "mi rtog chos sku'i dgongs pa de la gnas //",
    "NK031(ki)001:3056": "zhes gsungs so //",
    "NK031(ki)001:3057": "byang chub kyi sems kun byed rgyal po las nges",
    "NK031(ki)001:3058": "pa tshig bzhi'i le'u ste sum cu rtsa gnyis pa'o",
    "NK031(ki)001:3059": "//// de nas byang chub kyi sems kun byed rgyal",
    "NK031(ki)001:3060": "po des nyid las byung ba'i chos nyid de nyid",
    "NK031(ki)001:3061": "kyi rig pa'i ye shes sems dpa' rdo rje zhes",
    "NK031(ki)001:3062": "//// bya ba / chos thams cad rig par byed",
    "NK031(ki)001:3063": "pa'i rgyal po rang byung gi ye shes de la",
    "NK031(ki)001:3064": "nyid kyi rang bzhin rtogs par dka' ba 'di bstan",
    "NK031(ki)001:3065": "//// bya ba / to // kye sems dpa' chen po /",
    "NK031(ki)001:3066": "yid kyi dbang pos sgra rtogs shig /",
    "NK031(ki)001:3067": "sgra yis don de rtogs rig byos //",
    "NK031(ki)001:3068": "kun gyi gnas ni chos kyi dbyings yin na //",
    "NK031(ki)001:3069": "dbyings kyi sgra don ji ltar rig par byed //",
    "NK031(ki)001:3070": "kun gyi blta yul nam mkha'i khams 'di la //",
    "NK031(ki)001:3071": "nam mkha'i sgra don ji ltar rig par byed //",
    "NK031(ki)001:3072": "mngon du gsal ba 'byung ba lnga yin na //",
    "NK031(ki)001:3073": "mngon du snang ba'i don ni ji ltar rig /",
    "NK031(ki)001:3074": "de las byung ba'i khams gsum sems can ni //",
    "NK031(ki)001:3075": "de yi don ni ji ltar rig par byed //",
    "NK031(ki)001:3076": "rig pa'i rgyal pos nyid phyir nga la nyon //",
    "NK031(ki)001:3077": "zhes gsungs so //",
    "NK031(ki)001:3078": "kye /",
    "NK031(ki)001:3079": "ston pa'i ston pa kun byed rgyal po lags //",
    "NK031(ki)001:3080": "khyod kyi rang bzhin shin tu rtogs dka' ba //",
    "NK031(ki)001:3081": "rnam bzhi bstan pa'i sgra yis bdag gis rtogs //",
    "NK031(ki)001:3082": "dbyings kyi sgra yis 'byed pa med par rtogs //",
    "NK031(ki)001:3083": "nam mkha'i sgra yis ma bsgribs gsal bar rtogs //",
    "NK031(ki)001:3084": "'byung ba'i sgra yis kun gyi snying por rtogs //",
    "NK031(ki)001:3085": "sems can sems kyis sgra don de rig byed //",
    "NK031(ki)001:3086": "de rigs kun byed shin tu rtogs dka' rig /",
    "NK031(ki)001:3087": "kun byed nyid las gzhan zhes bstan pa med //",
    "NK031(ki)001:3088": "ces gsungs so //",
    "NK031(ki)001:3089": "de nas kun byed rgyal pos rig pa'i rgyal po la slar gsungs pa /",
    "NK031(ki)001:3090": "nga yi rang bzhin rtogs dka' 'di rig na //",
    "NK031(ki)001:3091": "chos kyi mdo rtsa yan lag kun rig gis //",
    "NK031(ki)001:3092": "rig pa'i rgyal po zhes su mtshan yang btags //",
    "NK031(ki)001:3093": "kye /",
    "NK031(ki)001:3094": "byed pa'i rgyal po kun byed byang chub sems //",
    "NK031(ki)001:3095": "khyod kyi rang bzhin 'di ltar chos nyid 'di //",
    "NK031(ki)001:3096": "sems dang ye shes chos nyid rig pa ste //",
    "NK031(ki)001:3097": "de yi rang bzhin bdag gis 'di ltar mthong //",
    "NK031(ki)001:3098": "sems nyid spros bral sgra ni chos nyid sgra //",
    "NK031(ki)001:3099": "sems nyid ma bsgribs sgra ni nam mkha'i khams //",
    "NK031(ki)001:3100": "sems nyid ngo bo snying po 'byung ba'i sgra //",
    "NK031(ki)001:3101": "rig pa so sor rtog pa sems can sems //",
    "NK031(ki)001:3102": "sems kyi rang bzhin las ni gzhan med de //",
    "NK031(ki)001:3103": "kun byed rgyal po sems las gzhan med do //",
    "NK031(ki)001:3104": "ces gsungs so //",
    "NK031(ki)001:3105": "kye sems dpa' chen po /",
    "NK031(ki)001:3106": "nga yi rang bzhin de rig na //",
    "NK031(ki)001:3107": "kun byed nga yi rang bzhin rig pa yin //",
    "NK031(ki)001:3108": "nga rig gcig rig kun rig thams cad rig /",
    "NK031(ki)001:3109": "sems dpa' chen po rdo rje khyod la ni //",
    "NK031(ki)001:3110": "rig pa'i rgyal po zhes su ming btags so //",
    "NK031(ki)001:3111": "kye /",
    "NK031(ki)001:3112": "rig pa'i rgyal pos de ltar rig gyur na //",
    "NK031(ki)001:3113": "nga las byung ba'i ston pa sku gsum gyis //",
    "NK031(ki)001:3114": "bstan pa'i theg pa rnam pa gsum byung nas //",
    "NK031(ki)001:3115": "rgyu las 'bras bu 'dod pa gsum gyis ni //",
    "NK031(ki)001:3116": "bya ba'i las ni lta spyod sna tshogs kyis //",
    "NK031(ki)001:3117": "'bras bu gsum ni gang dang gang sgrub pa //",
    "NK031(ki)001:3118": "rig pa'i rgyal pos chos de ji ltar rig /",
    "NK031(ki)001:3119": "ces gsungs so //",
    "NK031(ki)001:3120": "rig pa'i rgyal pos slar gsungs pa //",
    "NK031(ki)001:3121": "kye /",
    "NK031(ki)001:3122": "kun byed rgyal po khyod las byung ba yi //",
    "NK031(ki)001:3123": "sku gsum ston pa khyod kyi ngo bo gsum //",
    "NK031(ki)001:3124": "de gsum bstan pa rnam gsum khyod kyi ldem dgongs te //",
    "NK031(ki)001:3125": "rig pa so so'i sems la ldem dgongs bstan //",
    "NK031(ki)001:3126": "de dag gang la dgongs nas ldem pa bstan //",
    "NK031(ki)001:3127": "mi 'phro zhi gnas tshol la dgongs pa'i phyir //",
    "NK031(ki)001:3128": "rang re gang 'thad yul la ldem du gzhug /",
    "NK031(ki)001:3129": "sku gsum ston pa drang lung ston pa des //",
    "NK031(ki)001:3130": "la las sa dang lam gyi 'bras bu bstan //",
    "NK031(ki)001:3131": "la las dngos min chu zla'i 'bras bu bstan //",
    "NK031(ki)001:3132": "la las nyid kyis nyid bsgrub 'bras bu bstan //",
    "NK031(ki)001:3133": "sku gsum bstan pa ldem dgongs lung bstan te //",
    "NK031(ki)001:3134": "nges par ma bstan drang ba'i lung bstan te //",
    "NK031(ki)001:3135": "mi 'phro zhi gnas tshol ba'i ting 'dzin yin //",
    "NK031(ki)001:3136": "rgyu 'bras theg chen drang ba'i lung du bstan //",
    "NK031(ki)001:3137": "ces gsungs so //",
    "NK031(ki)001:3138": "kye /",
    "NK031(ki)001:3139": "rig pa'i rgyal po sems dpa' rdo rje nyon //",
    "NK031(ki)001:3140": "don dam nges pa'i lung zhes bstan pa ni //",
    "NK031(ki)001:3141": "rig pa'i rgyal pos rig gam bstan du med //",
    "NK031(ki)001:3142": "mi gnas dmigs par bya ba'i yul ma yin //",
    "NK031(ki)001:3143": "mi rtog rtog las 'das pa'i rang bzhin la //",
    "NK031(ki)001:3144": "ting 'dzin mi bsgom bsam pa'i yul dang bral //",
    "NK031(ki)001:3145": "'dod pa'i sems med blang ba'i 'bras bu med //",
    "NK031(ki)001:3146": "mi rtog ji bzhin pa ru gnas pa des //",
    "NK031(ki)001:3147": "lam la ma bgrod sangs rgyas sa ru phyin //",
    "NK031(ki)001:3148": "rig pa ma sbyangs rang byung ye shes rnyed //",
    "NK031(ki)001:3149": "phrin las ma btsal rang bzhin lhun gyis grub //",
    "NK031(ki)001:3150": "dam tshig mi sdom rang bzhin rnam par dag /",
    "NK031(ki)001:3151": "yul dang dbang po de bzhin nyid du gsal //",
    "NK031(ki)001:3152": "sangs rgyas sems can gnyis su ma mthong ste //",
    "NK031(ki)001:3153": "de bzhin nyid du thams cad gcig par mthong //",
    "NK031(ki)001:3154": "de bzhin nyid la gcig dang du ma med //",
    "NK031(ki)001:3155": "ma byung ma skyes pa yi snying po la //",
    "NK031(ki)001:3156": "sgros kyis btags pa'i tha snyad ga la yod //",
    "NK031(ki)001:3157": "kye /",
    "NK031(ki)001:3158": "sems dpa' chen po rig pa'i rgyal //",
    "NK031(ki)001:3159": "sangs rgyas sems can snang srid snod bcud kun //",
    "NK031(ki)001:3160": "kun byed nga yi rang bzhin sgro skur bral //",
    "NK031(ki)001:3161": "nga yi rang bzhin de bzhin nyid gcig la //",
    "NK031(ki)001:3162": "sku gsum ston pas so sor bstan pa yang //",
    "NK031(ki)001:3163": "de bzhin nyid la drang ba'i lung bstan yin //",
    "NK031(ki)001:3164": "zhes gsungs so //",
    "NK031(ki)001:3165": "byang chub kyi sems kun byed rgyal po las nges",
    "NK031(ki)001:3166": "pa'i lung dang drang ba'i lung bstan pa'i le'u ste",
    "NK031(ki)001:3167": "sum cu rtsa gsum pa'o ////",
    "NK031(ki)001:3168": "de nas byang chub kyi sems kun byed rgyal po",
    "NK031(ki)001:3169": "des sangs rgyas thams cad kyi dgongs pa nyid la",
    "NK031(ki)001:3170": "'dus pa'i mdo 'di gsungs so //",
    "NK031(ki)001:3171": "kye /",
    "NK031(ki)001:3172": "rtogs pa'i rgyal po sgra nyon cig /",
    "NK031(ki)001:3173": "kun byed rgyal po nga yis ni //",
    "NK031(ki)001:3174": "dus gsum sangs rgyas thams cad kyi //",
    "NK031(ki)001:3175": "dgongs pa'i don ni nga las 'dus //",
    "NK031(ki)001:3176": "nga yi rang bzhin 'di la ni //",
    "NK031(ki)001:3177": "sku 'dus gsung 'dus dgongs pa 'dus //",
    "NK031(ki)001:3178": "nga yi sgra nyon dgongs 'dus gyis //",
    "NK031(ki)001:3179": "ces gsungs so //",
    "NK031(ki)001:3180": "kye /",
    "NK031(ki)001:3181": "ston pa kun byed rgyal po lags //",
    "NK031(ki)001:3182": "chos kyi sku dang longs spyod rdzogs //",
    "NK031(ki)001:3183": "kun bzang rdo rje sems dpa' dang //",
    "NK031(ki)001:3184": "rnam gzigs gtsug tor la sogs te //",
    "NK031(ki)001:3185": "rabs bdun sh+aakya thub pa dang //",
    "NK031(ki)001:3186": "stong rtsa gnyis kyi sangs rgyas dang //",
    "NK031(ki)001:3187": "lhun gyis grub dang rdul snyed kyi //",
    "NK031(ki)001:3188": "dgongs pa khyod la 'dus lags sam //",
    "NK031(ki)001:3189": "zhes zhus so //",
    "NK031(ki)001:3190": "de nas kun byed rgyal pos yin pa'i sgra brjod pa /",
    "NK031(ki)001:3191": "kye /",
    "NK031(ki)001:3192": "rtogs pa'i rgyal po da nyon cig /",
    "NK031(ki)001:3193": "ho ho yin pa'i sgra brjod de //",
    "NK031(ki)001:3194": "dpe dang don dang rtags gsum gyis //",
    "NK031(ki)001:3195": "dgongs pa 'dus pa'i don bstan pa //",
    "NK031(ki)001:3196": "nga yi rang bzhin nam mkha' 'dra //",
    "NK031(ki)001:3197": "nga yi don ni chos nyid yin //",
    "NK031(ki)001:3198": "nga yi ngo bo byang chub sems //",
    "NK031(ki)001:3199": "kye /",
    "NK031(ki)001:3200": "nga ni ma bsgribs rtog pa med //",
    "NK031(ki)001:3201": "rtog med nam mkha' chos kyi sku //",
    "NK031(ki)001:3202": "nga ni mi rtog blang dor med //",
    "NK031(ki)001:3203": "blang dor med de nam mkha' 'dra //",
    "NK031(ki)001:3204": "nam mkha' blang dor med pa bzhin //",
    "NK031(ki)001:3205": "kun tu bzang la blang dor med //",
    "NK031(ki)001:3206": "blang dor med pa nga las 'dus //",
    "NK031(ki)001:3207": "kye sems dpa' chen po nyon cig /",
    "NK031(ki)001:3208": "kye /",
    "NK031(ki)001:3209": "nga ni ma skyes nam mkha' 'dra //",
    "NK031(ki)001:3210": "ma skyes pa yi nam mkha' bzhin //",
    "NK031(ki)001:3211": "rdo rje sems la skye ba med //",
    "NK031(ki)001:3212": "skye med dgongs pa nga la 'dus //",
    "NK031(ki)001:3213": "rnam gzigs rabs bdun sh+aakya thub //",
    "NK031(ki)001:3214": "stong rtsa gnyis dang rdul snyed dang //",
    "NK031(ki)001:3215": "lhun grub sangs rgyas thams cad kyang //",
    "NK031(ki)001:3216": "dgongs pa nam mkha'i rang bzhin te //",
    "NK031(ki)001:3217": "skye med mi rtog blang dor med //",
    "NK031(ki)001:3218": "dpe yis nga la 'dus par bstan //",
    "NK031(ki)001:3219": "kye sems dpa' chen po nyon cig /",
    "NK031(ki)001:3220": "kye /",
    "NK031(ki)001:3221": "gong bshad sangs rgyas thams cad kyi //",
    "NK031(ki)001:3222": "dgongs pa don gyis 'dus pa ni //",
    "NK031(ki)001:3223": "kun byed rgyal po'i rang bzhin ni //",
    "NK031(ki)001:3224": "skye ba med par bstan pa bzhin //",
    "NK031(ki)001:3225": "sangs rgyas kun la skye med pas //",
    "NK031(ki)001:3226": "skye med chos nyid 'dus par bstan //",
    "NK031(ki)001:3227": "kun byed rgyal po'i rang bzhin la //",
    "NK031(ki)001:3228": "chos nyid 'gag pa med pa bzhin //",
    "NK031(ki)001:3229": "gong bshad sangs rgyas thams cad kyi //",
    "NK031(ki)001:3230": "chos nyid la ni 'gag pa med //",
    "NK031(ki)001:3231": "des na chos nyid 'dus par bstan //",
    "NK031(ki)001:3232": "kye sems dpa' chen po nyon cig /",
    "NK031(ki)001:3233": "rtags kyis 'dus par bstan pa ni //",
    "NK031(ki)001:3234": "rtags ni kun rtags byang chub sems //",
    "NK031(ki)001:3235": "kun byed rgyal po sems kyis ni //",
    "NK031(ki)001:3236": "chos kyi sku dang kun tu bzang //",
    "NK031(ki)001:3237": "rdo rje sems la sogs pa yi //",
    "NK031(ki)001:3238": "dus gsum sangs rgyas ma lus pa'i //",
    "NK031(ki)001:3239": "snying po rtags ni sems su 'dus //",
    "NK031(ki)001:3240": "des na dpe don gsum du 'dus //",
    "NK031(ki)001:3241": "kye /",
    "NK031(ki)001:3242": "kun byed rgyal po nga la ni //",
    "NK031(ki)001:3243": "spyi 'dus sgos 'dus dgongs pa 'dus //",
    "NK031(ki)001:3244": "spyi 'dus dpe don rtags 'dus la //",
    "NK031(ki)001:3245": "sgos 'dus rnam pa lngar 'dus te //",
    "NK031(ki)001:3246": "chos sku dgongs pa 'dus pa ni //",
    "NK031(ki)001:3247": "mi rtog mnyam pa nyid 'dus la //",
    "NK031(ki)001:3248": "mi g.yo cho 'phrul 'byin par nus //",
    "NK031(ki)001:3249": "longs spyod sku yi dgongs 'dus pa //",
    "NK031(ki)001:3250": "mngon sum rang bzhin snang ba dang //",
    "NK031(ki)001:3251": "'dod pa tshogs pas 'byin par 'dus //",
    "NK031(ki)001:3252": "kun bzang dgongs pa 'dus pa ni //",
    "NK031(ki)001:3253": "ji ltar snang ba thams cad kun //",
    "NK031(ki)001:3254": "bzang ngan blang dor med pa ru //",
    "NK031(ki)001:3255": "kun byed mngon du phyung bar 'dus //",
    "NK031(ki)001:3256": "rdo rje sems dgongs 'dus pa ni //",
    "NK031(ki)001:3257": "mi skye mi 'gag dgongs pa 'dus //",
    "NK031(ki)001:3258": "rabs bdun sh+aakya thub pa dang //",
    "NK031(ki)001:3259": "stong rtsa gnyis dang rdul snyed dang //",
    "NK031(ki)001:3260": "sku gsung thugs kyis don mdzad pa'i //",
    "NK031(ki)001:3261": "byung yang sku gsung thugs las byung //",
    "NK031(ki)001:3262": "sku gsung thugs kyi chos nyid la //",
    "NK031(ki)001:3263": "sku gsung thugs kyis don mdzad tshul //",
    "NK031(ki)001:3264": "de yang kun byed nyid du 'dus //",
    "NK031(ki)001:3265": "chos kyi dbyings kyi pho brang na //",
    "NK031(ki)001:3266": "nga ru ma 'dus gcig kyang med //",
    "NK031(ki)001:3267": "nam mkha'i khams kyi gzhal yas na //",
    "NK031(ki)001:3268": "nga ru ma 'dus gcig kyang med //",
    "NK031(ki)001:3269": "ces gsungs pas der sems dpa' rdo rje basngangasa te brgyal lo //",
    "NK031(ki)001:3270": "der brgyal ba sangs nas zhus pa /",
    "NK031(ki)001:3271": "kye /",
    "NK031(ki)001:3272": "'dus pa'i rgyal po de nyon cig /",
    "NK031(ki)001:3273": "byas pa'i chos dang kun 'dus na //",
    "NK031(ki)001:3274": "ma byas pa yang kun 'dus sam //",
    "NK031(ki)001:3275": "ma byung ba yang kun 'dus sam //",
    "NK031(ki)001:3276": "chos kyi dbyings dang nam mkha'i khams //",
    "NK031(ki)001:3277": "mu stegs phyin ci log lta ba //",
    "NK031(ki)001:3278": "rtag chad gnyis su lta ba yang //",
    "NK031(ki)001:3279": "khyod kyis ma nor dgongs yin na //",
    "NK031(ki)001:3280": "sangs rgyas sems can ci la gdags //",
    "NK031(ki)001:3281": "mu stegs sangs rgyas ci la rgya //",
    "NK031(ki)001:3282": "zhes gsungs so //",
    "NK031(ki)001:3283": "de nas byang chub kyi sems kun byed rgyal po",
    "NK031(ki)001:3284": "thams cad 'dus pa'i rgyal po des bka' stsal pa",
    "NK031(ki)001:3285": "/ kye sems dpa' chen po nyon cig /",
    "NK031(ki)001:3286": "nga yi rang bzhin rtogs 'gyur na //",
    "NK031(ki)001:3287": "kun kyang 'dus par yid ches na //",
    "NK031(ki)001:3288": "sems dpa' chen po khyod kyis ni //",
    "NK031(ki)001:3289": "nga yi rang bzhin rtogs mi 'dra //",
    "NK031(ki)001:3290": "rtogs mi 'dra bas yid mi ches //",
    "NK031(ki)001:3291": "kun byed byang chub sems rtogs shig /",
    "NK031(ki)001:3292": "kun byed byang chub sems rtogs na //",
    "NK031(ki)001:3293": "rang byung byang chub sems de yis //",
    "NK031(ki)001:3294": "rtag chad gnyis kyi mtha' bsal te //",
    "NK031(ki)001:3295": "ma skyes gzung 'dzin bral ba yis //",
    "NK031(ki)001:3296": "rtag pa'i dngos po mtha' bsal la //",
    "NK031(ki)001:3297": "rang byung ye shes 'gyur med pas //",
    "NK031(ki)001:3298": "med pa chad pa'i mtha' yang bsal //",
    "NK031(ki)001:3299": "mu zhes bya ba chos kyi dbyings //",
    "NK031(ki)001:3300": "stegs zhes bya ba rtogs pa'i gnas //",
    "NK031(ki)001:3301": "sangs rgyas sems can gnyis mthong ba //",
    "NK031(ki)001:3302": "kun byed byang chub sems ma mthong //",
    "NK031(ki)001:3303": "zhes gsungs so //",
    "NK031(ki)001:3304": "byang chub kyi sems kun byed rgyal po las dgongs",
    "NK031(ki)001:3305": "pa 'dus pa'i lung gi le'u ste sum cu rtsa",
    "NK031(ki)001:3306": "bzhi pa'o //// de nas byang chub kyi sems kun",
    "NK031(ki)001:3307": "byed rgyal pos nyid kyi bstan pa gzhan gyi spyod",
    "NK031(ki)001:3308": "yul ma yin pa rdzogs pa chen po'i gzhung rgyu",
    "NK031(ki)001:3309": "'bras rtsol sgrub las 'das pa 'di bstan te /",
    "NK031(ki)001:3310": "kye sems dpa' chen po /",
    "NK031(ki)001:3311": "nga yi spyod yul 'di ni dka' ba ste //",
    "NK031(ki)001:3312": "sgo dang lta ba dang ni dam tshig dang //",
    "NK031(ki)001:3313": "phrin las dang ni bgrod lam gnas pa dang //",
    "NK031(ki)001:3314": "ye shes chos nyid rnam pa brgyad po 'di //",
    "NK031(ki)001:3315": "sku gsum theg pa rnam pa lnga po yi //",
    "NK031(ki)001:3316": "theg pa gzhan dang lta spyod mi mthun te //",
    "NK031(ki)001:3317": "sgo ni btsal du med pa'i sgo nas 'jug /",
    "NK031(ki)001:3318": "lta ba bsgom du med par bstan pa yin //",
    "NK031(ki)001:3319": "dam tshig bsrung du med par bstan pa yin //",
    "NK031(ki)001:3320": "phrin las btsal du med par bstan pa yin //",
    "NK031(ki)001:3321": "lam la bgrod du med par bstan pa yin //",
    "NK031(ki)001:3322": "gnas la spyad du med par bstan pa yin //",
    "NK031(ki)001:3323": "ye shes mi rtog bskyod pa med pa yin //",
    "NK031(ki)001:3324": "chos nyid ji bzhin bcos su med pa yin //",
    "NK031(ki)001:3325": "kye /",
    "NK031(ki)001:3326": "sems dpa' chen po don 'di ni //",
    "NK031(ki)001:3327": "rgyu 'bras theg pa can la bstan 'gyur na //",
    "NK031(ki)001:3328": "'jig rten rgyu dang 'bras bu'i chos bzhin du //",
    "NK031(ki)001:3329": "rgyu las 'bras bu 'byung bas mi rigs zer //",
    "NK031(ki)001:3330": "rgyu ni khams gsum sems can las bsgrubs nas //",
    "NK031(ki)001:3331": "'bras bu dus gsum sangs rgyas 'byung bar 'dod //",
    "NK031(ki)001:3332": "rgyu ni lta ba bsgom pa byas pa yis //",
    "NK031(ki)001:3333": "gang bsgoms 'bras bu de thob 'dod pa ni /",
    "NK031(ki)001:3334": "bsgom pa de yis 'bras bu thob pa med //",
    "NK031(ki)001:3335": "thams cad ji bzhin pa yi chos yin pas //",
    "NK031(ki)001:3336": "ji bzhin pa la 'chos par byed pa ni //",
    "NK031(ki)001:3337": "brdzun gyis bden pa bslus pa sdig re che //",
    "NK031(ki)001:3338": "lta bsgom dam tshig la sogs rtsol sgrub kyis //",
    "NK031(ki)001:3339": "dbang po yul la yengs pa phral nas ni //",
    "NK031(ki)001:3340": "dben pa'i yul la thabs kyis khrid nas ni //",
    "NK031(ki)001:3341": "rtog med mnyam pa'i thabs kyis bstan pa yin //",
    "NK031(ki)001:3342": "zhes gsungs so //",
    "NK031(ki)001:3343": "byang chub kyi sems kun byed rgyal po las rdzogs",
    "NK031(ki)001:3344": "pa chen po'i lung bstan pa'i le'u ste sum cu",
    "NK031(ki)001:3345": "rtsa lnga pa'o //// de nas byang chub kyi sems",
    "NK031(ki)001:3346": "kun byed rgyal po des chos thams cad kyi rang",
    "NK031(ki)001:3347": "bzhin nyid kyi sku gsung thugs kyi rang bzhin du",
    "NK031(ki)001:3348": "'dus pa 'di gsungs so //",
    "NK031(ki)001:3349": "kye sems dpa' chen po /",
    "NK031(ki)001:3350": "nga yi rang bzhin 'di rtogs shig /",
    "NK031(ki)001:3351": "nga ni byang chub sems kyi rang bzhin te //",
    "NK031(ki)001:3352": "byang chub sems ni kun byed rgyal po yin //",
    "NK031(ki)001:3353": "kun byed rgyal po'i rang bzhin sku gsung thugs //",
    "NK031(ki)001:3354": "sku gsung thugs kyis ma byas gcig kyang med //",
    "NK031(ki)001:3355": "dus gsum sangs rgyas sku gsung thugs kyis byas //",
    "NK031(ki)001:3356": "khams gsum sems can lus ngag yid gsum yang //",
    "NK031(ki)001:3357": "kun byed nga yi sku gsung thugs kyis byas //",
    "NK031(ki)001:3358": "snang srid snod bcud bsdus pa thams cad kyang //",
    "NK031(ki)001:3359": "ji bzhin ma bcos pa yi chos nyid du //",
    "NK031(ki)001:3360": "kun byed nga yi sku gsung thugs kyis byas //",
    "NK031(ki)001:3361": "zhes gsungs pa dang /",
    "NK031(ki)001:3362": "sems dpa' rdo rjes slar zhus pa /",
    "NK031(ki)001:3363": "kye /",
    "NK031(ki)001:3364": "kun byed rgyal po byed pa'i bdag po lags //",
    "NK031(ki)001:3365": "ma rig ma rtogs don 'di bshad du gsol //",
    "NK031(ki)001:3366": "ji ltar byas pa bdag la bshad du gsol //",
    "NK031(ki)001:3367": "zhes zhus pas /",
    "NK031(ki)001:3368": "kye sems dpa' chen po nyon cig /",
    "NK031(ki)001:3369": "nga ni sku gsung thugs kyi rang bzhin te //",
    "NK031(ki)001:3370": "sku ni chos nyid mngon du phyung ba des //",
    "NK031(ki)001:3371": "kun bzang rol pa rmad du 'byung ba byas //",
    "NK031(ki)001:3372": "gsung gi sgra tshig mngon du bsgrags nas ni //",
    "NK031(ki)001:3373": "don gyi chos nyid tshig gis go bar bstan //",
    "NK031(ki)001:3374": "thugs ni rang byung ye shes 'gag med kyis //",
    "NK031(ki)001:3375": "ston pa ye shes sgron ma byas nas ni //",
    "NK031(ki)001:3376": "chos nyid don gyi ngo bo ma nor ston //",
    "NK031(ki)001:3377": "kye /",
    "NK031(ki)001:3378": "sems dpa' chen pos don 'di rtogs par gyis //",
    "NK031(ki)001:3379": "snang srid snod bcud de ltar snang ba las //",
    "NK031(ki)001:3380": "nga la sku yi ngo bo gzhan med pas //",
    "NK031(ki)001:3381": "rang gi ngo bos 'chad cing ston pa yin //",
    "NK031(ki)001:3382": "sems dpa' chen po khyod kyis kyang //",
    "NK031(ki)001:3383": "ma rtogs gzhan la khyod kyis lung ston cig /",
    "NK031(ki)001:3384": "kye sems dpa' chen po nyon cig /",
    "NK031(ki)001:3385": "sa chu me rlung nam mkha'i sgra grags dang //",
    "NK031(ki)001:3386": "rgyud drug sems can rnams kyi sgra tshig 'di //",
    "NK031(ki)001:3387": "kun byed nga yi gsung las gzhan med pas //",
    "NK031(ki)001:3388": "tshig sgra don gyis bsdebs bshad de la bya //",
    "NK031(ki)001:3389": "kye /",
    "NK031(ki)001:3390": "sems dpa' rdo rje khyod kyis kyang //",
    "NK031(ki)001:3391": "ma rtogs gzhan la khyod kyis lung ston cig /",
    "NK031(ki)001:3392": "kye sems dpa' chen po nyon cig /",
    "NK031(ki)001:3393": "khams gsum rgyud drug sems can thams cad dang //",
    "NK031(ki)001:3394": "'byung chen lnga yi mi rtog mnyam nyid dang //",
    "NK031(ki)001:3395": "chos nyid mi skye mi rtog mi 'gag ste //",
    "NK031(ki)001:3396": "kun byed nga yi thugs su de las med //",
    "NK031(ki)001:3397": "sems dpa' chen po rdo rje khyod kyis ni //",
    "NK031(ki)001:3398": "ma rtogs gzhan la khyod kyis lung ston cig /",
    "NK031(ki)001:3399": "sems dpa' chen pos 'di lung ma bstan na //",
    "NK031(ki)001:3400": "nga yi rang bzhin shin tu mi rtogs te //",
    "NK031(ki)001:3401": "ma rtogs nga dang 'phrad par mi 'gyur na //",
    "NK031(ki)001:3402": "dus gsum sangs rgyas rnams kyi gdung 'tshob pa //",
    "NK031(ki)001:3403": "khams gsum gnas pa'i sems can thams cad dang //",
    "NK031(ki)001:3404": "la dgu lung dgu brgal ba'i sa bcu dang //",
    "NK031(ki)001:3405": "tshe la dbang sgyur phyag rgya lhun gyis grub pa dang //",
    "NK031(ki)001:3406": "rig 'dzin gsum la sogs pa'i gdung 'tshob kyis //",
    "NK031(ki)001:3407": "kun byed nga dang yun du 'phrad mi 'gyur //",
    "NK031(ki)001:3408": "kun byed nga dang yun du ma 'phrad na //",
    "NK031(ki)001:3409": "khams gsum rgyud drug gnas pa'i sems can gyis //",
    "NK031(ki)001:3410": "rang gi rang bzhin rang gis ngo mi shes //",
    "NK031(ki)001:3411": "sa bcu gnas pa'i byang chub sems dpa' yis //",
    "NK031(ki)001:3412": "grangs med pa yi bskal pa gsum bgrangs kyang //",
    "NK031(ki)001:3413": "kun byed nga dang 'phrad par yang mi 'gyur //",
    "NK031(ki)001:3414": "des kyang rang gi rang bzhin shes mi 'gyur //",
    "NK031(ki)001:3415": "lus la dbang bsgyur rig 'dzin gsum gyis kyang //",
    "NK031(ki)001:3416": "lus kyis sangs rgyas longs spyod sku bzung nas //",
    "NK031(ki)001:3417": "yid kyi dbang po rang sems mthong med lta //",
    "NK031(ki)001:3418": "des kyang kun byed rgyal po nga dang ni //",
    "NK031(ki)001:3419": "rang gi rang bzhin gnyis med de mi mthong //",
    "NK031(ki)001:3420": "ma mthong bar du tshi chad nad kyis zin //",
    "NK031(ki)001:3421": "de bas nga yi rang bzhin lung ston cig /",
    "NK031(ki)001:3422": "ces gsungs so //",
    "NK031(ki)001:3423": "byang chub kyi sems kun byed rgyal po las sku",
    "NK031(ki)001:3424": "gsung thugs su 'dus pa'i le'u ste sum cu rtsa",
    "NK031(ki)001:3425": "drug pa'o //// de nas byang chub kyi sems kun",
    "NK031(ki)001:3426": "byed rgyal po des rdzogs pa chen po'i chos nyid",
    "NK031(ki)001:3427": "bsgom du med pa 'di bstan to //",
    "NK031(ki)001:3428": "kye /",
    "NK031(ki)001:3429": "sems dpa' chen po rdo rje la sogs te //",
    "NK031(ki)001:3430": "rig 'dzin gyi ni sa la gnas pa dang //",
    "NK031(ki)001:3431": "sa la gnas pa'i byang chub sems dpa' dang //",
    "NK031(ki)001:3432": "khams gsum sems can dus la bab pa yi //",
    "NK031(ki)001:3433": "kun gyi don chen kun byed nga yin gyis //",
    "NK031(ki)001:3434": "nga yi rang bzhin chos nyid byang chub sems //",
    "NK031(ki)001:3435": "chos nyid sems la bsgom med rtogs par gyis //",
    "NK031(ki)001:3436": "rgyu 'bras ston pa'i sku gsum ston pas ni //",
    "NK031(ki)001:3437": "nga yi rang bzhin chos nyid bsgom med la //",
    "NK031(ki)001:3438": "'jig rten rgyu 'bras chos dang don mthun par //",
    "NK031(ki)001:3439": "rgyu las 'bras bu 'byung bar lung bstan nas //",
    "NK031(ki)001:3440": "bsgom pa'i lung ni 'di ltar so sor bstan //",
    "NK031(ki)001:3441": "chos nyid byang chub sems gcig ngo bo la //",
    "NK031(ki)001:3442": "sdug bsngal kun 'byung bden pa rnam pa bzhis //",
    "NK031(ki)001:3443": "sdug bsngal kun 'byung ngan song rgyu zer nas //",
    "NK031(ki)001:3444": "chos nyid byang chub sems de spong bar byed //",
    "NK031(ki)001:3445": "de yis chos nyid mi mthong spangs pa yin //",
    "NK031(ki)001:3446": "chos nyid byang chub sems kyi ngo bo la //",
    "NK031(ki)001:3447": "don dam kun rdzob bden pa rnam gnyis kyis //",
    "NK031(ki)001:3448": "sbyin dang tshul khrims pha rol phyin pa bcus //",
    "NK031(ki)001:3449": "sa bcu lam la sbyangs te bgrod pa yis //",
    "NK031(ki)001:3450": "chos nyid ma mthong sbyong ba'i sa la gnas //",
    "NK031(ki)001:3451": "chos nyid byang chub sems kyi ngo bo la //",
    "NK031(ki)001:3452": "gza' dang rgyu skar dus tshigs bzang sgo nas //",
    "NK031(ki)001:3453": "byang chub lnga dang cho 'phrul chen po bzhis //",
    "NK031(ki)001:3454": "'di ltar snang ba'i chos rnams thams cad la //",
    "NK031(ki)001:3455": "byin gyis brlabs nas lha yi skur bsgom pa //",
    "NK031(ki)001:3456": "de yis rang sems bsgom med mthong ba min //",
    "NK031(ki)001:3457": "chos gcig byang chub sems kyi ngo bo la //",
    "NK031(ki)001:3458": "ting 'dzin gsum dang cho ga rnam pa lngas //",
    "NK031(ki)001:3459": "rang rgyud dag pa'i rdo rje phung po la //",
    "NK031(ki)001:3460": "bsnyen sgrub rnam pa bzhi yi lha bsgoms nas //",
    "NK031(ki)001:3461": "snang la rang bzhin med par byed pa ni //",
    "NK031(ki)001:3462": "btsal zhing bsgrubs nas rang sems lhar bcos pas //",
    "NK031(ki)001:3463": "des kyang rang sems byar med mthong ba min //",
    "NK031(ki)001:3464": "rang gi chos nyid byang chub sems la ni //",
    "NK031(ki)001:3465": "kun byed rgyal po ston pa'i ston pas kyang //",
    "NK031(ki)001:3466": "rang sems ye nas chos nyid rang grol ba //",
    "NK031(ki)001:3467": "ston pa gsum la bsgom pa'i lung ma bstan //",
    "NK031(ki)001:3468": "sgom sgrub btsal na rang sems spangs pa yin //",
    "NK031(ki)001:3469": "zhes gsungs so //",
    "NK031(ki)001:3470": "kye /",
    "NK031(ki)001:3471": "sems dpa' chen po rang sems grub 'dod na //",
    "NK031(ki)001:3472": "'dod pa med pas grub pa yin pa'i phyir //",
    "NK031(ki)001:3473": "rtog med mnyam pa nyid la gnas mi byed //",
    "NK031(ki)001:3474": "blang dang dor med yul la rang bzhin gnas //",
    "NK031(ki)001:3475": "g.yos pa med pa'i ngang la ngang gis gnas //",
    "NK031(ki)001:3476": "sems ni ji bzhin pa yi ngo bo de //",
    "NK031(ki)001:3477": "chos rnams thams cad de bzhin nyid du grub //",
    "NK031(ki)001:3478": "ji bzhin pa la 'chos par ma byed cig /",
    "NK031(ki)001:3479": "ngo bo nyid las gzhan du ma sgrubs shig /",
    "NK031(ki)001:3480": "rang nyid yin gyis gzhan du ma tshol cig /",
    "NK031(ki)001:3481": "btsal na rgyal bas dbyings nas rnyed mi 'gyur //",
    "NK031(ki)001:3482": "sngar byas zin pas da ni byed mi dgos //",
    "NK031(ki)001:3483": "sngar grub zin pas da grub mi byed par //",
    "NK031(ki)001:3484": "mi rtog cir mi dgongs la mnyam par zhog /",
    "NK031(ki)001:3485": "kye sems dpa' chen po nyon cig /",
    "NK031(ki)001:3486": "snga rabs 'das pa'i sangs rgyas rnams kyis kyang //",
    "NK031(ki)001:3487": "rang gi sems las gzhan du chos btsal med //",
    "NK031(ki)001:3488": "ji bzhin pa la 'chos par byed ma myong //",
    "NK031(ki)001:3489": "ting 'dzin rnam par rtog pa bsgom ma myong //",
    "NK031(ki)001:3490": "rang sems mi rtog pa yis grub pa yin //",
    "NK031(ki)001:3491": "da ltar bzhugs dang slad kyis 'byon pa yang //",
    "NK031(ki)001:3492": "rtog med mnyam pa nyid kyis grub par 'gyur //",
    "NK031(ki)001:3493": "zhes gsungs so //",
    "NK031(ki)001:3494": "byang chub kyi sems kun byed rgyal po las bsgom",
    "NK031(ki)001:3495": "du med pa'i mdo lung gi le'u ste sum cu",
    "NK031(ki)001:3496": "rtsa bdun pa'o //// de nas byang chub kyi sems",
    "NK031(ki)001:3497": "kun byed rgyal po des 'khor gyi ston pa'i bstan",
    "NK031(ki)001:3498": "pa gol sa dang sgrib par gyur pa 'di bstan",
    "NK031(ki)001:3499": "rtsa bdun pa'o //// to // kye sems dpa' chen po nyon cig /",
    "NK031(ki)001:3500": "'khor gyi ston pa rnam gsum gyi //",
    "NK031(ki)001:3501": "bstan pa gsum ni gol sgrib ste //",
    "NK031(ki)001:3502": "de yang ji lta bu zhe na //",
    "NK031(ki)001:3503": "nges pa thob pa'i theg pa drug /",
    "NK031(ki)001:3504": "rdzogs pa chen po'i gol sar bstan //",
    "NK031(ki)001:3505": "de yang ji lta bu zhe na //",
    "NK031(ki)001:3506": "byang chub sems dpa'i mdo sde ni //",
    "NK031(ki)001:3507": "kun tu 'od kyi sa 'dod pa //",
    "NK031(ki)001:3508": "bden pa gnyis kyi rtog dpyod kyis //",
    "NK031(ki)001:3509": "chos nyid stong pa nam mkhar 'dod //",
    "NK031(ki)001:3510": "a ti yo ga'i bde chen ni //",
    "NK031(ki)001:3511": "rtog dpyod 'das pa'i byang chub sems //",
    "NK031(ki)001:3512": "rtog dpyod 'das la mdo sdes bsgribs //",
    "NK031(ki)001:3513": "rdzogs chen rtog dang dpyod pa ni //",
    "NK031(ki)001:3514": "mdo sde dag tu gol bar bshad //",
    "NK031(ki)001:3515": "kri ya rdo rje 'dzin 'dod pa //",
    "NK031(ki)001:3516": "dag pa rnam gsum sgor zhugs nas //",
    "NK031(ki)001:3517": "gzung 'dzin dag pa'i yul la gnas //",
    "NK031(ki)001:3518": "a ti yo ga'i bde chen ni //",
    "NK031(ki)001:3519": "gzung 'dzin 'das pa'i byang chub sems //",
    "NK031(ki)001:3520": "gzung 'dzin 'das la kri yas bsgribs //",
    "NK031(ki)001:3521": "rdzogs chen gzung dang 'dzin byed pa //",
    "NK031(ki)001:3522": "kri ya dag tu gol bar bshad //",
    "NK031(ki)001:3523": "u pa ya yi lta spyod ni //",
    "NK031(ki)001:3524": "kri ya spyod cing yo ga sgrub //",
    "NK031(ki)001:3525": "lta spyod 'brel ba'i don med pas //",
    "NK031(ki)001:3526": "gnyis su med pa'i don ma rtogs //",
    "NK031(ki)001:3527": "a ti yo ga'i bde chen ni //",
    "NK031(ki)001:3528": "gnyis su med pa'i byang chub sems //",
    "NK031(ki)001:3529": "gnyis su med pa u pas bsgribs //",
    "NK031(ki)001:3530": "rdzogs chen gnyis su 'byed pa ni //",
    "NK031(ki)001:3531": "u pa ya ru gol bar bshad //",
    "NK031(ki)001:3532": "yo ga stug po bkod 'dod pa //",
    "NK031(ki)001:3533": "mtshan ma yod med sgor zhugs nas //",
    "NK031(ki)001:3534": "phyag rgya bzhi la gtsor byed de //",
    "NK031(ki)001:3535": "blang dor med la 'jug mi nus //",
    "NK031(ki)001:3536": "a ti yo ga'i bde chen ni //",
    "NK031(ki)001:3537": "blang dor med pa'i byang chub sems //",
    "NK031(ki)001:3538": "blang dor med la yo gas bsgribs //",
    "NK031(ki)001:3539": "rdzogs chen blang dang dor byed pa //",
    "NK031(ki)001:3540": "yo ga dag tu gol bar bshad //",
    "NK031(ki)001:3541": "ma h+aa rdo rje 'chang 'dod pa //",
    "NK031(ki)001:3542": "thabs dang shes rab sgor zhugs nas //",
    "NK031(ki)001:3543": "rang rgyud dag pa'i dkyil 'khor la //",
    "NK031(ki)001:3544": "bsnyen sgrub rnam bzhis sgrub par byed //",
    "NK031(ki)001:3545": "a ti yo ga bde chen ni //",
    "NK031(ki)001:3546": "rtsol sgrub 'das pa'i byang chub sems //",
    "NK031(ki)001:3547": "rtsol sgrub 'das la ma h+aas bsgribs //",
    "NK031(ki)001:3548": "rdzogs chen rtsol sgrub byed pa ni //",
    "NK031(ki)001:3549": "ma h+aa yo gar gol bar bshad //",
    "NK031(ki)001:3550": "a nu dbyer med sa 'dod pa //",
    "NK031(ki)001:3551": "dbyings dang ye shes sgor zhugs nas //",
    "NK031(ki)001:3552": "'di ltar snang ba'i chos rnams la //",
    "NK031(ki)001:3553": "rgyu ni dag pa'i dbyings lta ba //",
    "NK031(ki)001:3554": "'bras bu ye shes dkyil 'khor lta //",
    "NK031(ki)001:3555": "a ti yo ga'i bde chen ni //",
    "NK031(ki)001:3556": "rgyu 'bras 'das pa'i byang chub sems //",
    "NK031(ki)001:3557": "rgyu 'bras 'das la a nus bsgribs //",
    "NK031(ki)001:3558": "rdzogs chen rgyu 'bras gnyis lta na //",
    "NK031(ki)001:3559": "a nu yo gar gol bar bshad //",
    "NK031(ki)001:3560": "lta spyod gnyis kyi gol sgrib bstan //",
    "NK031(ki)001:3561": "kye sems dpa' chen po /",
    "NK031(ki)001:3562": "rdzogs pa chen po'i lta spyod ni //",
    "NK031(ki)001:3563": "rgyu 'bras sgrub dang mi 'dra ste //",
    "NK031(ki)001:3564": "lta spyod byang chub sems de ni //",
    "NK031(ki)001:3565": "nam mkha' lta bu'i rang bzhin te //",
    "NK031(ki)001:3566": "nam mkha' la ni rtog dpyod 'das //",
    "NK031(ki)001:3567": "gang zhig rtog dpyod byed pa des //",
    "NK031(ki)001:3568": "byang chub nam mkha' bzhin du 'grub //",
    "NK031(ki)001:3569": "rtog dpyod gnyis byung gol sgrib pa //",
    "NK031(ki)001:3570": "lta spyod nam mkha'i rang bzhin la //",
    "NK031(ki)001:3571": "gang zhig gzung dang 'dzin byed pas //",
    "NK031(ki)001:3572": "byang chub nam mkha' de mi 'grub //",
    "NK031(ki)001:3573": "gzung 'dzin gnyis byung gol sgrib bo //",
    "NK031(ki)001:3574": "lta spyod rnam pa gnyis byung nas //",
    "NK031(ki)001:3575": "nam mkha' gnyis su med pa bzhin //",
    "NK031(ki)001:3576": "byang chub la ni gnyis su med //",
    "NK031(ki)001:3577": "gang zhig gnyis su byed pa des //",
    "NK031(ki)001:3578": "byang chub nam mkha' de mi 'grub //",
    "NK031(ki)001:3579": "lta spyod gnyis byung gol sgrib bo //",
    "NK031(ki)001:3580": "byang chub nam mkha'i rang bzhin de //",
    "NK031(ki)001:3581": "nam mkha' la ni blang dor med //",
    "NK031(ki)001:3582": "gang zhig blang dor byed pa des //",
    "NK031(ki)001:3583": "byang chub nam mkha' de mi 'grub //",
    "NK031(ki)001:3584": "blang zhing dor ba gol sgrib bo //",
    "NK031(ki)001:3585": "byang chub nam mkha'i rang bzhin de //",
    "NK031(ki)001:3586": "nam mkha' la ni rtsol sgrub med //",
    "NK031(ki)001:3587": "gang zhig rtsol sgrub byed pa des //",
    "NK031(ki)001:3588": "byang chub nam mkha' de mi 'grub //",
    "NK031(ki)001:3589": "rtsol zhing sgrub pa gol sgrib bo //",
    "NK031(ki)001:3590": "byang chub nam mkha'i rang bzhin de //",
    "NK031(ki)001:3591": "nam mkha' la ni rgyu 'bras med //",
    "NK031(ki)001:3592": "gang zhig rgyu 'bras gnyis lta bas //",
    "NK031(ki)001:3593": "byang chub nam mkha' de mi 'grub //",
    "NK031(ki)001:3594": "rgyu 'bras lta ba gol sgrib bo //",
    "NK031(ki)001:3595": "kye sems dpa' chen po /",
    "NK031(ki)001:3596": "chos kun nam mkha'i rang bzhin te //",
    "NK031(ki)001:3597": "nam mkha' la ni rang bzhin med //",
    "NK031(ki)001:3598": "nam mkha' la ni dpe yang med //",
    "NK031(ki)001:3599": "nam mkha' la ni tshad kyang med //",
    "NK031(ki)001:3600": "chos rnams thams cad ma lus pa'i //",
    "NK031(ki)001:3601": "don ni 'di ltar shes par bya //",
    "NK031(ki)001:3602": "kye /",
    "NK031(ki)001:3603": "sems dpa' chen po 'di rtogs shig /",
    "NK031(ki)001:3604": "theg pa re la lta ba re //",
    "NK031(ki)001:3605": "lta ba'i yul ni gzhan med de //",
    "NK031(ki)001:3606": "chos nyid byang chub sems 'di la //",
    "NK031(ki)001:3607": "gzhan du lta ba'i yul med pas //",
    "NK031(ki)001:3608": "lta ba zhes lta nor bar bshad //",
    "NK031(ki)001:3609": "theg pa re la dam tshig re //",
    "NK031(ki)001:3610": "byang chub lam gyi skyel ma byed //",
    "NK031(ki)001:3611": "byang chub gzung 'dzin med pa'i phyir //",
    "NK031(ki)001:3612": "gzhan du bsrung du med pa'i phyir //",
    "NK031(ki)001:3613": "dam tshig la yang bsrung du med //",
    "NK031(ki)001:3614": "theg pa re la phrin las re //",
    "NK031(ki)001:3615": "byang chub lam gyi stong grogs byed //",
    "NK031(ki)001:3616": "byang chub lhun gyis grub pa'i phyir //",
    "NK031(ki)001:3617": "phrin las btsal du med pa yin //",
    "NK031(ki)001:3618": "las kyis lhun gyis grub 'gyur med //",
    "NK031(ki)001:3619": "theg pa re la gnas sa re //",
    "NK031(ki)001:3620": "byang chub lam gyi gzhi rten byed //",
    "NK031(ki)001:3621": "rdzogs chen byang chub sems sa la //",
    "NK031(ki)001:3622": "dus gsum sangs rgyas thams cad dang //",
    "NK031(ki)001:3623": "sku gsum ston pa bzhugs pa dang //",
    "NK031(ki)001:3624": "khams gsum sems can ma lus dang //",
    "NK031(ki)001:3625": "snang srid snod bcud gnas pa'i phyir //",
    "NK031(ki)001:3626": "sa la sbyangs shing bgrod du med //",
    "NK031(ki)001:3627": "theg pa re la chos nyid re //",
    "NK031(ki)001:3628": "rdzogs chen chos nyid byang chub sems //",
    "NK031(ki)001:3629": "sems las ma gtogs chos med pas //",
    "NK031(ki)001:3630": "theg pa'i chos kun byang chub sems //",
    "NK031(ki)001:3631": "rdzogs chen rang byung ye shes ni //",
    "NK031(ki)001:3632": "yul la rtog par mi byed de //",
    "NK031(ki)001:3633": "mi rtog mi bskyod ye shes so //",
    "NK031(ki)001:3634": "zhes gsungs so //",
    "NK031(ki)001:3635": "byang chub kyi sems kun byed rgyal po las lta",
    "NK031(ki)001:3636": "spyod kyi gol sgrib bstan pa'i le'u ste sum cu",
    "NK031(ki)001:3637": "rtsa brgyad pa'o //// de nas byang chub kyi sems",
    "NK031(ki)001:3638": "kun byed rgyal po des nyid kyi rang bzhin thams",
    "NK031(ki)001:3639": "cad la gol sa dang sgrib pa med pa rgyal",
    "NK031(ki)001:3640": "ba'i snying po yin pa 'di gsungs so //",
    "NK031(ki)001:3641": "kye sems dpa' chen po nyon cig /",
    "NK031(ki)001:3642": "nga ni kun gyi byang chub sems //",
    "NK031(ki)001:3643": "des na kun gyi snying por bshad //",
    "NK031(ki)001:3644": "sku gsum ston pa rnam gsum dang //",
    "NK031(ki)001:3645": "dus gsum sangs rgyas bzhugs pa dang //",
    "NK031(ki)001:3646": "khams gsum sems can thams cad dang //",
    "NK031(ki)001:3647": "snang srid snod bcud thams cad la //",
    "NK031(ki)001:3648": "'byung ba'i snying po nga las med //",
    "NK031(ki)001:3649": "de yang ji lta bu zhe na //",
    "NK031(ki)001:3650": "mi rtog mnyam pa de nyid las //",
    "NK031(ki)001:3651": "skye ba med pa'i chos sku byung //",
    "NK031(ki)001:3652": "rang gi ngo bo de nyid las //",
    "NK031(ki)001:3653": "'dod pa longs spyod rdzogs sku byung //",
    "NK031(ki)001:3654": "thugs rje byang chub chen po las //",
    "NK031(ki)001:3655": "sprul pas 'gro ba'i don mdzad byung //",
    "NK031(ki)001:3656": "dus gsum sangs rgyas thams cad dang //",
    "NK031(ki)001:3657": "sngar 'das pa yi sangs rgyas kyis //",
    "NK031(ki)001:3658": "rang byung ye shes sems nyid de //",
    "NK031(ki)001:3659": "mi rtog rtogs nas sngar sangs rgyas //",
    "NK031(ki)001:3660": "da ltar mi rtog ngang la bzhugs //",
    "NK031(ki)001:3661": "da ltar bzhugs pa'i sangs rgyas kyang //",
    "NK031(ki)001:3662": "rang byung ye shes sems nyid de //",
    "NK031(ki)001:3663": "mi rtog pas ni 'gro don mdzad //",
    "NK031(ki)001:3664": "slad nas 'byon pa'i sangs rgyas rnams //",
    "NK031(ki)001:3665": "byang chub rang byung ye shes de //",
    "NK031(ki)001:3666": "mi rtog pa yi lung bstan nas //",
    "NK031(ki)001:3667": "'gro ba'i don la 'byung bar nges //",
    "NK031(ki)001:3668": "rig 'dzin dang ni sa pa rnams //",
    "NK031(ki)001:3669": "rang byung byang chub sems de ni //",
    "NK031(ki)001:3670": "bltas pas mthong ba ma yin na //",
    "NK031(ki)001:3671": "rang sems snying po de ru 'phrad //",
    "NK031(ki)001:3672": "khams gsum sems can thams cad kyi //",
    "NK031(ki)001:3673": "rang byung ye shes bkag med pas //",
    "NK031(ki)001:3674": "dbang po yul la rig gsal ba //",
    "NK031(ki)001:3675": "ma bcos pa yi byang chub sems //",
    "NK031(ki)001:3676": "de nyid snying po yang dag bshad //",
    "NK031(ki)001:3677": "snang srid snod bcud thams cad kyang //",
    "NK031(ki)001:3678": "nga yis ma bskyed gcig kyang med //",
    "NK031(ki)001:3679": "kun rgyu nga las ma byung med //",
    "NK031(ki)001:3680": "des na kun gyi snying por bshad //",
    "NK031(ki)001:3681": "nga ni kun las rgyal ba ste //",
    "NK031(ki)001:3682": "sku gsum las kyang nga rgyal ba //",
    "NK031(ki)001:3683": "sangs rgyas gsum las nga rgyal lo //",
    "NK031(ki)001:3684": "rig 'dzin byang chub sems dpa' dang //",
    "NK031(ki)001:3685": "khams gsum gnas pa'i sems can dang //",
    "NK031(ki)001:3686": "snang srid snod bcud thams cad kun //",
    "NK031(ki)001:3687": "byed pa nga yin kun las rgyal //",
    "NK031(ki)001:3688": "kun byed byang chub sems nga yis //",
    "NK031(ki)001:3689": "bstan pa kun gyi sngon rol du //",
    "NK031(ki)001:3690": "byang chub sems kyi bstan pa bkod //",
    "NK031(ki)001:3691": "byang chub sems kyi bstan pa 'di //",
    "NK031(ki)001:3692": "kun gyis dgod par mi nus te //",
    "NK031(ki)001:3693": "de yang ji ltar dgod ce na //",
    "NK031(ki)001:3694": "chos la bya ru med pa'i phyir //",
    "NK031(ki)001:3695": "btsal ba med pa'i sgo nas 'jug /",
    "NK031(ki)001:3696": "byang chub sems las med pa'i phyir //",
    "NK031(ki)001:3697": "byang chub sems kyi chos nyid la //",
    "NK031(ki)001:3698": "sems kyis bsgom du med pa'i phyir //",
    "NK031(ki)001:3699": "lta ba bsgom du med pa bkod //",
    "NK031(ki)001:3700": "gzung 'dzin 'das pa'i chos nyid la //",
    "NK031(ki)001:3701": "dam tshig bsrung du med pa dgod //",
    "NK031(ki)001:3702": "ye nas lhun gyis grub pas na //",
    "NK031(ki)001:3703": "phrin las btsal du med pa bkod //",
    "NK031(ki)001:3704": "byang chub sems la kun gnas pas //",
    "NK031(ki)001:3705": "sa la sbyang du med pa bkod //",
    "NK031(ki)001:3706": "byang chub sems ni bgrod pa'i gnas //",
    "NK031(ki)001:3707": "sems kyi sa la bgrod med pas //",
    "NK031(ki)001:3708": "lam la bgrod du med par bstan //",
    "NK031(ki)001:3709": "chos nyid byang chub sems yin pas //",
    "NK031(ki)001:3710": "chos nyid gzhan du lta mi byed //",
    "NK031(ki)001:3711": "ye shes rang byung ye shes te //",
    "NK031(ki)001:3712": "yul la rtog pa'i ye shes min //",
    "NK031(ki)001:3713": "kun byed byang chub sems nga ni //",
    "NK031(ki)001:3714": "lta spyod kun las rgyal ba dang //",
    "NK031(ki)001:3715": "byed pa'i snying po yin pa'i phyir //",
    "NK031(ki)001:3716": "rgyal ba'i snying po zhes su bshad //",
    "NK031(ki)001:3717": "ces gsungs so //",
    "NK031(ki)001:3718": "byang chub kyi sems kun byed rgyal po las rgyal",
    "NK031(ki)001:3719": "ba'i snying po'i le'u ste sum cu rtsa dgu pa'o",
    "NK031(ki)001:3720": "//// de nas byang chub kyi sems kun byed rgyal",
    "NK031(ki)001:3721": "po des byang chub kyi sems nyid kyi rang bzhin",
    "NK031(ki)001:3722": "bstan pa 'di gsungs so //",
    "NK031(ki)001:3723": "kye sems dpa' chen po nyon cig /",
    "NK031(ki)001:3724": "bdag gi bstan pa 'di bkod pas //",
    "NK031(ki)001:3725": "dus gsum sangs rgyas thams cad dang //",
    "NK031(ki)001:3726": "rig 'dzin byang chub sems dpa' dang //",
    "NK031(ki)001:3727": "khams gsum sems can thams cad kun //",
    "NK031(ki)001:3728": "rtsol dang sgrub pa ma byas par //",
    "NK031(ki)001:3729": "ye nas sangs rgyas lung bstan pas //",
    "NK031(ki)001:3730": "'khor gyi ston pa rnam gsum gyi //",
    "NK031(ki)001:3731": "rtsol sgrub byed pa'i brtan pa gsum //",
    "NK031(ki)001:3732": "gol sa sgrib pas zhig par 'gyur //",
    "NK031(ki)001:3733": "zhes gsungs so //",
    "NK031(ki)001:3734": "de nas sems dpa' rdo rjes slar zhus pa //",
    "NK031(ki)001:3735": "kye /",
    "NK031(ki)001:3736": "ston pa kun byed rgyal po lags //",
    "NK031(ki)001:3737": "khyod kyi bstan pa byang chub sems //",
    "NK031(ki)001:3738": "byang chub sems 'di sangs rgyas na //",
    "NK031(ki)001:3739": "khams gsum sems can sangs rgyas sam //",
    "NK031(ki)001:3740": "khams gsum sems can sangs rgyas na //",
    "NK031(ki)001:3741": "khams gsum gnas su ci ste 'khor //",
    "NK031(ki)001:3742": "zhes zhus so //",
    "NK031(ki)001:3743": "de nas byang chub kyi sems kun byed rgyal pos slar gsungs pa /",
    "NK031(ki)001:3744": "kye /",
    "NK031(ki)001:3745": "sems dpa' chen po 'di nyon cig /",
    "NK031(ki)001:3746": "byang chub sems las byung ba yi //",
    "NK031(ki)001:3747": "ji ltar snang ba'i chos rnams kun //",
    "NK031(ki)001:3748": "chos nyid mngon du byung ba ste //",
    "NK031(ki)001:3749": "de bzhin nyid du gcig pa yi //",
    "NK031(ki)001:3750": "chos nyid yul ni lnga snang la //",
    "NK031(ki)001:3751": "'dod mi 'dod ni lnga lnga las //",
    "NK031(ki)001:3752": "nyon mongs sdug bsngal skye zer nas //",
    "NK031(ki)001:3753": "chos nyid yul lnga spong byed pa //",
    "NK031(ki)001:3754": "rang byung ye shes snang ba de //",
    "NK031(ki)001:3755": "bskal pa gsum du mi spong bas //",
    "NK031(ki)001:3756": "khams gsum gnas su 'khor ba yin //",
    "NK031(ki)001:3757": "de bzhin nyid du gcig pa yi //",
    "NK031(ki)001:3758": "chos nyid yul ni lnga snang la //",
    "NK031(ki)001:3759": "'dod dang mi 'dod lnga snang la //",
    "NK031(ki)001:3760": "'khor ba'i rgyu ni yin zer nas //",
    "NK031(ki)001:3761": "chos nyid lnga po 'gegs par byed //",
    "NK031(ki)001:3762": "rang byung ye shes snang ba de //",
    "NK031(ki)001:3763": "bskal pa du mar mi khegs pas //",
    "NK031(ki)001:3764": "khams gsum gnas su 'khor ba yin //",
    "NK031(ki)001:3765": "de bzhin nyid du gcig pa yi //",
    "NK031(ki)001:3766": "chos nyid yul ni lnga snang la //",
    "NK031(ki)001:3767": "'dod dang mi 'dod lnga yul byung //",
    "NK031(ki)001:3768": "chags pa'i gnas ni yin zer nas //",
    "NK031(ki)001:3769": "chos nyid lnga po sbyong bar byed //",
    "NK031(ki)001:3770": "rang byung ye shes snang ba de //",
    "NK031(ki)001:3771": "bskal pa yun du mi spyod pas //",
    "NK031(ki)001:3772": "khams gsum gnas su 'khor ba yin //",
    "NK031(ki)001:3773": "chos nyid mngon du byung ba yi //",
    "NK031(ki)001:3774": "de bzhin nyid du gcig pa yi //",
    "NK031(ki)001:3775": "chos nyid yul ni lnga snang la //",
    "NK031(ki)001:3776": "'dod dang mi 'dod lnga byung bas //",
    "NK031(ki)001:3777": "byin brlabs gnas ni yin zer nas //",
    "NK031(ki)001:3778": "phyi nang dag par byin gyis rlob //",
    "NK031(ki)001:3779": "chos nyid lnga po dag par byed //",
    "NK031(ki)001:3780": "rang byung ye shes snang ba de //",
    "NK031(ki)001:3781": "mi tshe bdun du byin mi rlob //",
    "NK031(ki)001:3782": "khams gsum gnas su 'khor ba yin //",
    "NK031(ki)001:3783": "byang chub sems las byung ba yi //",
    "NK031(ki)001:3784": "chos nyid mngon du phyung ba yi //",
    "NK031(ki)001:3785": "de bzhin nyid du gcig pa las //",
    "NK031(ki)001:3786": "chos nyid yul ni lnga snang las //",
    "NK031(ki)001:3787": "'dod dang mi 'dod lnga 'byung ste //",
    "NK031(ki)001:3788": "mtho ris ngan song rgyu zer nas //",
    "NK031(ki)001:3789": "de bzhin nyid la blang dor byed //",
    "NK031(ki)001:3790": "rang byung ye shes snang ba de //",
    "NK031(ki)001:3791": "rang gi rkyen gyis dor mi btub //",
    "NK031(ki)001:3792": "mi btub dor bar byed pas 'khor //",
    "NK031(ki)001:3793": "byang chub sems las byung ba yi //",
    "NK031(ki)001:3794": "mngon du phyung ba'i chos nyid de //",
    "NK031(ki)001:3795": "de bzhin nyid du gcig pa las //",
    "NK031(ki)001:3796": "chos nyid yul ni lnga snang ste //",
    "NK031(ki)001:3797": "'dod dang mi 'dod yul lnga ste //",
    "NK031(ki)001:3798": "sku gsung thugs su shes byas nas //",
    "NK031(ki)001:3799": "sku gsung thugs su gdod sgrub byed //",
    "NK031(ki)001:3800": "ye nas yin la sgrub byed pas //",
    "NK031(ki)001:3801": "sgrub pa nyid kyis 'khor ba yin //",
    "NK031(ki)001:3802": "kye /",
    "NK031(ki)001:3803": "sems dpa' chen po de bas na //",
    "NK031(ki)001:3804": "byang chub sems spangs pha rol na //",
    "NK031(ki)001:3805": "rang byung ye shes ye nas med //",
    "NK031(ki)001:3806": "'khor ba spangs ba'i pha rol na //",
    "NK031(ki)001:3807": "mya ngan 'das zhes bya ba med //",
    "NK031(ki)001:3808": "chos can spangs pa'i pha rol na //",
    "NK031(ki)001:3809": "chos nyid bya ba ye nas med //",
    "NK031(ki)001:3810": "thams cad de bzhin nyid du gcig /",
    "NK031(ki)001:3811": "de bzhin nyid du gcig pa la //",
    "NK031(ki)001:3812": "de bzhin nyid la bcos pas nor //",
    "NK031(ki)001:3813": "de ni ma nor ba yi ming //",
    "NK031(ki)001:3814": "bzhin ni bcos su med pa'i don //",
    "NK031(ki)001:3815": "nyid ni rang gi mtshan nyid bstan //",
    "NK031(ki)001:3816": "de bzhin nyid la 'chos ma byed //",
    "NK031(ki)001:3817": "de bzhin nyid la 'chos byed pa //",
    "NK031(ki)001:3818": "byang chub sems la su 'chos pa //",
    "NK031(ki)001:3819": "des ni 'khor ba'i snying po bsgrub //",
    "NK031(ki)001:3820": "ces gsungs so //",
    "NK031(ki)001:3821": "byang chub kyi sems kun byed rgyal po las byang",
    "NK031(ki)001:3822": "chub sems kyi rang bzhin bstan pa'i le'u ste bzhi",
    "NK031(ki)001:3823": "bcu pa'o //// de nas byang chub kyi sems kun",
    "NK031(ki)001:3824": "byed rgyal po des chos thams cad kyi rang bzhin",
    "NK031(ki)001:3825": "nga yin pa 'di bstan to //",
    "NK031(ki)001:3826": "kye /",
    "NK031(ki)001:3827": "sems dpa' dam pa rdo rje khyod //",
    "NK031(ki)001:3828": "nga yi rang bzhin 'di ltar shes par gyis //",
    "NK031(ki)001:3829": "nga ni ston pa'i sgron ma byang chub sems //",
    "NK031(ki)001:3830": "dus gsum sangs rgyas kun gyi snying po yin //",
    "NK031(ki)001:3831": "khams gsum sems can kun gyi pha dang ma //",
    "NK031(ki)001:3832": "snang srid snod bcud kun gyi rgyu yang yin //",
    "NK031(ki)001:3833": "nga las ma byung ba ni gcig kyang med //",
    "NK031(ki)001:3834": "nga ni mi gnas kun tu khyab pa'i phyir //",
    "NK031(ki)001:3835": "nga ni ye nas dus gsum sangs rgyas yin //",
    "NK031(ki)001:3836": "nga ni mi rtog mnyam par gnas pa'i phyir //",
    "NK031(ki)001:3837": "rtog med mnyam nyid chos sku ye sangs rgyas //",
    "NK031(ki)001:3838": "nga yi ngo bo kun tu longs spyod phyir //",
    "NK031(ki)001:3839": "nga nyid longs spyod rdzogs sku ye sangs rgyas //",
    "NK031(ki)001:3840": "nga nyid rang byung ye shes snang ba'i phyir //",
    "NK031(ki)001:3841": "nga nyid thugs rje sprul skur mngon sangs rgyas //",
    "NK031(ki)001:3842": "des na dus gsum sangs rgyas kun gyi snying por bshad //",
    "NK031(ki)001:3843": "nga yi ye shes byang chub sems snang ba //",
    "NK031(ki)001:3844": "rang byung ye shes lnga po rgyud drug sems //",
    "NK031(ki)001:3845": "des na khams gsum sems can pha dang ma //",
    "NK031(ki)001:3846": "snang srid snod bcud kun gyi ngo bo yang //",
    "NK031(ki)001:3847": "nga yi ngo bor byung ba snang ba sa //",
    "NK031(ki)001:3848": "nga nyid ye nas snang ba sangs rgyas yin //",
    "NK031(ki)001:3849": "nga la gnyis med gcig tu 'dus pa chu //",
    "NK031(ki)001:3850": "sdud par byed pas sems nyid chu yin no //",
    "NK031(ki)001:3851": "nga ni thams cad mnyam pa drod snyoms me //",
    "NK031(ki)001:3852": "kun la mnyam par gnas pas me sangs rgyas //",
    "NK031(ki)001:3853": "nga ni thogs med yang zhing g.yo ba yin //",
    "NK031(ki)001:3854": "thogs med g.yo bas rlung du mngon sangs rgyas //",
    "NK031(ki)001:3855": "nga ni ma bsgribs kun khyab gsal ba'i phyir //",
    "NK031(ki)001:3856": "nam mkha' zhes ni ming btags sangs rgyas yin //",
    "NK031(ki)001:3857": "nga las ma byas pa yi sangs rgyas ni //",
    "NK031(ki)001:3858": "'byung chen srid pas bsdus pa'i chos la med //",
    "NK031(ki)001:3859": "'byung lnga nga yi rang bzhin bstan pa ni //",
    "NK031(ki)001:3860": "gcig la nyi shu rtsa lnga'i rang bzhin tshang //",
    "NK031(ki)001:3861": "snang ba sa la sdud pa chu yin te //",
    "NK031(ki)001:3862": "mnyam pa me la g.yo ba rlung du gsal //",
    "NK031(ki)001:3863": "ma bsgribs gsal bas nam mkha'i rang bzhin te //",
    "NK031(ki)001:3864": "gcig la nyi shu rtsa lnga tshang ba ni //",
    "NK031(ki)001:3865": "byang chub sems kyi che ba'i yon tan bstan //",
    "NK031(ki)001:3866": "chos la gnyis med byang chub sems su gcig /",
    "NK031(ki)001:3867": "gcig gis kun byas kun byed rgyal pos byas //",
    "NK031(ki)001:3868": "zhes gsungs so //",
    "NK031(ki)001:3869": "byang chub kyi sems kun byed rgyal po las ngo",
    "NK031(ki)001:3870": "bo gcig pa'i le'u ste bzhi bcu zhe gcig pa'o",
    "NK031(ki)001:3871": "//// de nas byang chub kyi sems kun byed rgyal",
    "NK031(ki)001:3872": "po des chos thams cad kyi byang chub kyi sems",
    "NK031(ki)001:3873": "kho nar sangs rgyas pa 'di gsungs so //",
    "NK031(ki)001:3874": "kye sems dpa' chen po nyon cig /",
    "NK031(ki)001:3875": "kye /",
    "NK031(ki)001:3876": "chos kyi sku ni byang chub sems //",
    "NK031(ki)001:3877": "byang chub sems las chos kyi sku //",
    "NK031(ki)001:3878": "rdul tsam sus kyang bcos pa med //",
    "NK031(ki)001:3879": "des na sangs rgyas sems las med //",
    "NK031(ki)001:3880": "longs spyod rdzogs sku byang chub sems //",
    "NK031(ki)001:3881": "byang chub sems las longs spyod sku //",
    "NK031(ki)001:3882": "sems las byung ba'i gzugs rnams las //",
    "NK031(ki)001:3883": "longs spyod rdzogs las sku gzhan med //",
    "NK031(ki)001:3884": "sprul pa'i sku ni byang chub sems //",
    "NK031(ki)001:3885": "byang chub sems kyi sprul pa las //",
    "NK031(ki)001:3886": "'gro ba'i don mdzad gzhan na med //",
    "NK031(ki)001:3887": "dus gsum sangs rgyas thams cad kyang //",
    "NK031(ki)001:3888": "byang chub sems las gzhan med de //",
    "NK031(ki)001:3889": "snga rabs 'das pa'i sangs rgyas rnams //",
    "NK031(ki)001:3890": "rang sems ma bcos sngar mthong rtogs //",
    "NK031(ki)001:3891": "da ltar bzhugs pa'i sangs rgyas rnams //",
    "NK031(ki)001:3892": "ma bcos pa yi rang sems des //",
    "NK031(ki)001:3893": "ma bcos ji bzhin rtogs gyur nas //",
    "NK031(ki)001:3894": "da ltar 'gro ba'i don yang mdzad //",
    "NK031(ki)001:3895": "slad nas 'byon pa'i sangs rgyas rnams //",
    "NK031(ki)001:3896": "rang byung sems nyid 'di la ni //",
    "NK031(ki)001:3897": "snga bar 'chos par lung ma bstan //",
    "NK031(ki)001:3898": "da ltar ting 'dzin sems mi 'chos //",
    "NK031(ki)001:3899": "ma bcos lam du zhugs nas byon //",
    "NK031(ki)001:3900": "ji ltar snang ba'i chos rnams la //",
    "NK031(ki)001:3901": "byang chub sems su ma rtogs te //",
    "NK031(ki)001:3902": "bcos shing bsgrubs pas 'grub mi 'gyur //",
    "NK031(ki)001:3903": "ma rtogs bcos pas grub par byed //",
    "NK031(ki)001:3904": "bskal pa du ma'i grangs bgrangs kyang //",
    "NK031(ki)001:3905": "mi rtsol bde ba 'phrad mi 'gyur //",
    "NK031(ki)001:3906": "kye /",
    "NK031(ki)001:3907": "sku gsum sems las ma bcos phyir //",
    "NK031(ki)001:3908": "sku gsum ston pa'i mdo lung las //",
    "NK031(ki)001:3909": "'chos par byed pa'i don 'byung ba //",
    "NK031(ki)001:3910": "de ni ston pa sku gsum yang //",
    "NK031(ki)001:3911": "nyid kyi ston pa rang bzhin ston pa min //",
    "NK031(ki)001:3912": "de bzhi 'chos par byed pa yi //",
    "NK031(ki)001:3913": "ston pas bden tshul ji bstan yang //",
    "NK031(ki)001:3914": "nges lung ma yin drang lung yin //",
    "NK031(ki)001:3915": "zhes gsungs so //",
    "NK031(ki)001:3916": "byang chub kyi sems kun byed rgyal po las bcos su med pa'i le'u ste zhe gnyis pa'o ////",
    "NK031(ki)001:3917": "de nas byang chub kyi sems kun byed rgyal po",
    "NK031(ki)001:3918": "des chos thams cad kyi ston pa nyid yiin par",
    "NK031(ki)001:3919": "zhal gyis bzhes pa 'di gsungs so //",
    "NK031(ki)001:3920": "kye sems dpa' chen po nyon cig /",
    "NK031(ki)001:3921": "nga ni chos rnams kun gyi ston pa ste //",
    "NK031(ki)001:3922": "nga yi rang bzhin rnam pa gsum las ni //",
    "NK031(ki)001:3923": "ston pa yang ni rnam pa gsum du bstan //",
    "NK031(ki)001:3924": "bstan pa yang ni rnam gsum nga yis bstan //",
    "NK031(ki)001:3925": "de 'dzin 'khor tshogs gsum yang nga yis bstan //",
    "NK031(ki)001:3926": "ston pa gsum yang gang dang gang zhe na //",
    "NK031(ki)001:3927": "chos kyi rang bzhin ston pa'i ston pa dang //",
    "NK031(ki)001:3928": "chos kyi ngo bo ston pa'i ston pa dang //",
    "NK031(ki)001:3929": "don gyi sgra tshig ston pa'i ston pa'o //",
    "NK031(ki)001:3930": "chos kyi rang bzhin ston pa'i ston pa ni //",
    "NK031(ki)001:3931": "skye ba med las byin gyis brlabs phyung ste //",
    "NK031(ki)001:3932": "ji ltar snang ba'i chos rnams thams cad kun //",
    "NK031(ki)001:3933": "chos kyi de bzhin nyid du ston par byed //",
    "NK031(ki)001:3934": "chos kyi ngo bo ston pa'i ston pa ni //",
    "NK031(ki)001:3935": "ji ltar snang ba'i chos rnams thams cad kun //",
    "NK031(ki)001:3936": "ston pa nyid kyi sku ru phyung nas ni //",
    "NK031(ki)001:3937": "chos kyi ngo bo de las med par ston //",
    "NK031(ki)001:3938": "chos kyi sgra tshig ston pa'i ston pas ni //",
    "NK031(ki)001:3939": "chos rnams kun gyi don ni sgra bsdus nas //",
    "NK031(ki)001:3940": "ma rig mi shes khams gsum sems can la //",
    "NK031(ki)001:3941": "don de sgra dang tshig gis bsdebs nas ston //",
    "NK031(ki)001:3942": "des na ston pa'i rang bzhin bstan par bshad //",
    "NK031(ki)001:3943": "de 'dzin 'khor ni rnam pa gsum bstan te //",
    "NK031(ki)001:3944": "shin tu rnal 'byor rtsol sgrub 'das pa'i 'khor //",
    "NK031(ki)001:3945": "sgor zhugs yid ches sangs rgyas sa la gnas //",
    "NK031(ki)001:3946": "rig 'dzin sa dang dang po bcu pa'i 'khor //",
    "NK031(ki)001:3947": "ma thob nye reg bsgom pa'i sa la gnas //",
    "NK031(ki)001:3948": "sems bskyed mos pa spyod pa'i 'khor rnams ni //",
    "NK031(ki)001:3949": "rgyu dge 'bras bu dug 'joms sa la gnas //",
    "NK031(ki)001:3950": "de ni ston pa gsum gyi 'khor du bstan //",
    "NK031(ki)001:3951": "kye /",
    "NK031(ki)001:3952": "ston pa'i ston pa kun byed rgyal po lags //",
    "NK031(ki)001:3953": "ston pa gsum dang 'khor tshogs de ltar na //",
    "NK031(ki)001:3954": "bstan pa rnam gsum ji ltar bstan par bgyi //",
    "NK031(ki)001:3955": "zhes zhus pas /",
    "NK031(ki)001:3956": "kye sems dpa' chen po nyon cig /",
    "NK031(ki)001:3957": "chos kyi sku yi bstan pa de bzhin nyid bstan te //",
    "NK031(ki)001:3958": "de bzhin nyid la rnam pa dbye ru med //",
    "NK031(ki)001:3959": "ji ltar snang ba'i chos rnams thams cad kun //",
    "NK031(ki)001:3960": "sems kyi ngo bo yin pas de bzhin nyid //",
    "NK031(ki)001:3961": "de la gang su sgom zhing 'chos byed pa //",
    "NK031(ki)001:3962": "de yi chos sku bstan pa rtogs pa med //",
    "NK031(ki)001:3963": "snang ba med pa'i chos nyid byang chub la //",
    "NK031(ki)001:3964": "ma nor de bzhin nyid du ma rtogs te //",
    "NK031(ki)001:3965": "de la gang su 'chos shing sgom byed pa //",
    "NK031(ki)001:3966": "de yis rang sems bcos med de mi rig /",
    "NK031(ki)001:3967": "snang srid chos med byang chub sems //",
    "NK031(ki)001:3968": "sems kyi de bzhin nyid 'byung de bzhin nyid //",
    "NK031(ki)001:3969": "de bzhin nyid du ma rtogs so sor mthong //",
    "NK031(ki)001:3970": "de bzhin nyid ni dbyings nas tshol byed pa //",
    "NK031(ki)001:3971": "dus gsum rgyal bas btsal yang mi brnyes so //",
    "NK031(ki)001:3972": "kye sems dpa' chen po nyon cig /",
    "NK031(ki)001:3973": "longs spyod rdzogs pa bstan pa longs spyod de //",
    "NK031(ki)001:3974": "longs spyod lnga ni chos nyid longs spyod gcig /",
    "NK031(ki)001:3975": "gzugs la sogs pa'i longs spyod lnga la ni //",
    "NK031(ki)001:3976": "gcig la'ang lnga lnga nyi shu rtsa lnga spyod //",
    "NK031(ki)001:3977": "rtsa lnga longs spyod de ni sku lnga'i tshul //",
    "NK031(ki)001:3978": "tshul ni chos nyid don gyi ngo bo nyid du bshad //",
    "NK031(ki)001:3979": "sangs rgyas sems can kun gyi longs spyod du //",
    "NK031(ki)001:3980": "longs sku nga yi gzugs la spyad du med //",
    "NK031(ki)001:3981": "rig 'dzin sa bcu rnams la nga yis bstan //",
    "NK031(ki)001:3982": "zhes gsungs so //",
    "NK031(ki)001:3983": "kye sems dpa' chen po nyon cig /",
    "NK031(ki)001:3984": "sprul sku bstan pa thugs rjes don 'tshams te //",
    "NK031(ki)001:3985": "khams gsum sems can bsam pa tha dad la //",
    "NK031(ki)001:3986": "sku dang gsung dang thugs ni rnam gsum gyis //",
    "NK031(ki)001:3987": "bsam pa tha dad sku gsung thugs rjes bzlog /",
    "NK031(ki)001:3988": "dbang po yul la zhen pa de bzlog nas //",
    "NK031(ki)001:3989": "dben pa'i yul ni gang 'thad de bstan nas //",
    "NK031(ki)001:3990": "des ni nga yi thugs rje 'dren lung byed //",
    "NK031(ki)001:3991": "kye sems dpa' chen po nyon cig /",
    "NK031(ki)001:3992": "nga ni chos rnams kun gyi ston yin phyir //",
    "NK031(ki)001:3993": "sangs rgyas la yang nga yi rang bzhin bstan //",
    "NK031(ki)001:3994": "sems can la yang nga yi rang bzhin bstan //",
    "NK031(ki)001:3995": "rang bzhin bstan pas ston par zhal gyis bzhes //",
    "NK031(ki)001:3996": "nga yi rang bzhin 'di ltar rig par gyis //",
    "NK031(ki)001:3997": "ston pa dang ni bstan pa 'khor rnams ni //",
    "NK031(ki)001:3998": "nga yi rang bzhin gsum las gzhan med de //",
    "NK031(ki)001:3999": "ston pa rang byung ye shes 'gag med yin //",
    "NK031(ki)001:4000": "bstan pa nga yi rang bzhin ma bcos yin //",
    "NK031(ki)001:4001": "de 'dzin 'khor ni nga yi ngo bos 'dzin //",
    "NK031(ki)001:4002": "ces gsungs so //",
    "NK031(ki)001:4003": "byang chub kyi sems kun byed rgyal po las ston",
    "NK031(ki)001:4004": "par zhal gyis bzhes pa'i le'u ste zhe gsum pa'o",
    "NK031(ki)001:4005": "//// de nas byang chub kyi sems kun byed rgyal",
    "NK031(ki)001:4006": "pos nyid la bya ba med pa'i don 'di gsungs",
    "NK031(ki)001:4007": "//// so // kye sems dpa' chen po /",
    "NK031(ki)001:4008": "bya ba med pa'i don 'di ni //",
    "NK031(ki)001:4009": "kun byed nga yi rang bzhin te //",
    "NK031(ki)001:4010": "nga la bya ba med pa ni //",
    "NK031(ki)001:4011": "nga ni ye nas byas zin pas //",
    "NK031(ki)001:4012": "bya ba med pa'i chos nyid yin //",
    "NK031(ki)001:4013": "chos nyid nga yi rang bzhin las //",
    "NK031(ki)001:4014": "rang bzhin de la bya ru med //",
    "NK031(ki)001:4015": "rang bzhin rang bzhin bya ba de //",
    "NK031(ki)001:4016": "bcos su med pa'i rang bzhin yin //",
    "NK031(ki)001:4017": "bcos med byang chub de la ni //",
    "NK031(ki)001:4018": "sems dpa' rdo rje khyod ma 'chos //",
    "NK031(ki)001:4019": "sems dpa' rdo rjes de 'chos na //",
    "NK031(ki)001:4020": "kun byed nga la bcos pa yin //",
    "NK031(ki)001:4021": "ji ltar snang ba'i chos rnams kun //",
    "NK031(ki)001:4022": "kun byed nga yi rang bzhin yin //",
    "NK031(ki)001:4023": "kye /",
    "NK031(ki)001:4024": "sems dpa' chen po khyod nyon cig /",
    "NK031(ki)001:4025": "nga yi rang bzhin 'gyur med la //",
    "NK031(ki)001:4026": "bsgoms na 'chos shing bsgyur ba yin //",
    "NK031(ki)001:4027": "nga ni ye nas lhun grub la //",
    "NK031(ki)001:4028": "bsgrubs na nga la bcos pa yin //",
    "NK031(ki)001:4029": "nga la bgrod pas phyin pa med //",
    "NK031(ki)001:4030": "nga la btsal bas grub pa med //",
    "NK031(ki)001:4031": "nga la sbyangs pas byang ba med //",
    "NK031(ki)001:4032": "nga la ma lta yul med kyis //",
    "NK031(ki)001:4033": "nga la ma bgrod lam med kyis //",
    "NK031(ki)001:4034": "nga la ma sbyongs sgrib med kyis //",
    "NK031(ki)001:4035": "mi gnas dmigs pa'i yul dang bral //",
    "NK031(ki)001:4036": "spros med bsam pa'i yul las 'das //",
    "NK031(ki)001:4037": "'dzin pas brtags pa'i chos rnams ni //",
    "NK031(ki)001:4038": "nga yi ngo bo bstan pa yin //",
    "NK031(ki)001:4039": "de la spong 'gegs su byed pa //",
    "NK031(ki)001:4040": "bskal pa gsum gyi bar du ni //",
    "NK031(ki)001:4041": "kun byed nga dang 'phrad mi 'gyur //",
    "NK031(ki)001:4042": "spang bar bya ba'i chos de ni //",
    "NK031(ki)001:4043": "rang gi ngo bo yin par bshad //",
    "NK031(ki)001:4044": "kye sems dpa' chen po /",
    "NK031(ki)001:4045": "byang chub sems ni kun byed rgyal po ste //",
    "NK031(ki)001:4046": "kun byed byang chub sems kyis byas pa ni //",
    "NK031(ki)001:4047": "byang chub sems las gzhan du byas pa med //",
    "NK031(ki)001:4048": "byang chub sems ni ye nas ma nor yin //",
    "NK031(ki)001:4049": "ye nas yin pas ye nas nor ba med //",
    "NK031(ki)001:4050": "nor ba med la bden brdzun sgro mi 'dogs //",
    "NK031(ki)001:4051": "rgyu bden 'bras bu rtsol sgrub kun las 'das //",
    "NK031(ki)001:4052": "byas zin rtsol sgrub 'das pa ma rig nas //",
    "NK031(ki)001:4053": "rtsol sgrub bya byed bsgoms nas grub lta na //",
    "NK031(ki)001:4054": "byang chub gegs su de las che ba med //",
    "NK031(ki)001:4055": "mi gnas mi rtog cir yang dgongs med pas //",
    "NK031(ki)001:4056": "mi rtog mnyam pa'i yul la rang bzhin gnas //",
    "NK031(ki)001:4057": "ye nas byas zin rtsol ba'i sems mi 'byung //",
    "NK031(ki)001:4058": "bde chen de la gang su gnas pa ni //",
    "NK031(ki)001:4059": "chos rnams kun gyi snying por de 'gyur ro //",
    "NK031(ki)001:4060": "de yis bdag gzhan kun gyi don mi byed //",
    "NK031(ki)001:4061": "gcig 'dus thams cad 'dus pa'i snying po des //",
    "NK031(ki)001:4062": "ma bltas dus gsum sangs rgyas thugs kyang gsal //",
    "NK031(ki)001:4063": "ma bsgribs sems can kun gyi sems kyang snang //",
    "NK031(ki)001:4064": "kye sems dpa' chen po nyon cig /",
    "NK031(ki)001:4065": "kun byed nga yis sems can don byas zin //",
    "NK031(ki)001:4066": "nga yis don byas gzhan gyis bya mi dgos //",
    "NK031(ki)001:4067": "gzhan la ltos pa'i chos ni nga lung min //",
    "NK031(ki)001:4068": "nga la kun rdzogs ye nas byas zin rdzogs //",
    "NK031(ki)001:4069": "ye nas byas zin lta ba bsgom mi dgos //",
    "NK031(ki)001:4070": "ye nas rnam dag dam tshig bsrung mi dgos //",
    "NK031(ki)001:4071": "ye nas byang chub sa la kun gnas pas //",
    "NK031(ki)001:4072": "rig 'dzin sa dang sa bcu sbyang mi dgos //",
    "NK031(ki)001:4073": "ma btsal ye nas lhun gyis grub pa'i phyir //",
    "NK031(ki)001:4074": "btsal ba'i phrin las ye nas bya mi dgos //",
    "NK031(ki)001:4075": "rang byung ye shes yul la mi rtog pas //",
    "NK031(ki)001:4076": "rig pa'i ye shes yul gyis bsal mi dgos //",
    "NK031(ki)001:4077": "bde chen chos sku sems kyis gcig pa'i phyir //",
    "NK031(ki)001:4078": "snga phyi dus gsum med de khyad par gcig /",
    "NK031(ki)001:4079": "phun sum tshogs dang dus gnas kun gcig dang //",
    "NK031(ki)001:4080": "thams cad gcig phyir nga la kun rdzogs te //",
    "NK031(ki)001:4081": "rdzogs pa chen po nga la kun rdzogs pas //",
    "NK031(ki)001:4082": "lta spyod phrin las dam tshig sa lam ni //",
    "NK031(ki)001:4083": "gong bshad bzhin du btsal zhing bsgrub mi dgos //",
    "NK031(ki)001:4084": "de ltar ma rig rtsol sgrub byas 'gyur na //",
    "NK031(ki)001:4085": "rgyu 'bras 'das pa'i don dang 'gal 'gyur nas //",
    "NK031(ki)001:4086": "bya med bde chen de dang mi 'phrad de //",
    "NK031(ki)001:4087": "rtsol sgrub nad kyis ma rig de zin 'gyur //",
    "NK031(ki)001:4088": "de bas rgyu 'bras 'das pa'i rdzogs chen la //",
    "NK031(ki)001:4089": "skal med rnams kyi spyod yul ma yin pas //",
    "NK031(ki)001:4090": "rgyu dang 'bras bu'i chos la spyad par bya //",
    "NK031(ki)001:4091": "zhes gsungs so //",
    "NK031(ki)001:4092": "byang chub kyi sems kun byed rgyal po las rdzogs",
    "NK031(ki)001:4093": "chen skal med don med kyi le'u ste zhe bzhi",
    "NK031(ki)001:4094": "pa'o //// de nas byang chub kyi sems kun byed",
    "NK031(ki)001:4095": "rgyal pos rdzogs pa chen po la lta ba bsgom",
    "NK031(ki)001:4096": "med kyi mdo lung 'di bstan to //",
    "NK031(ki)001:4097": "kye sems dpa' chen po /",
    "NK031(ki)001:4098": "rang gi lta ba bsgom med ni //",
    "NK031(ki)001:4099": "kun byed nga yin nga la bsgom du med //",
    "NK031(ki)001:4100": "kun byed nga ni bsgom pa'i yul ma yin //",
    "NK031(ki)001:4101": "nga ni ma bcos kun la rang bzhin gnas //",
    "NK031(ki)001:4102": "rang bzhin gnas pa'i bsgom du med pa de //",
    "NK031(ki)001:4103": "nga las byung ba'i ston pa sku gsum gyis //",
    "NK031(ki)001:4104": "nga las mngon du phyung ba'i chos nyid la //",
    "NK031(ki)001:4105": "brkam chags lnga yi sdug bsngal yin zer nas //",
    "NK031(ki)001:4106": "ma bcos mi 'jog brtul zhugs spong 'gegs bsgom //",
    "NK031(ki)001:4107": "de lung bstan pas ma bcos don dang 'gal //",
    "NK031(ki)001:4108": "mu stegs sde bzhi sprul pa'i thugs rje yis //",
    "NK031(ki)001:4109": "byin brlabs 'khor du bkod nas lung bstan pas //",
    "NK031(ki)001:4110": "bya bral bde ba de nyid thob mi 'gyur //",
    "NK031(ki)001:4111": "kye sems dpa' chen po /",
    "NK031(ki)001:4112": "nga las mngon du phyung ba'i chos nyid la //",
    "NK031(ki)001:4113": "brkam chags lnga yis sdug bsngal skye zer nas //",
    "NK031(ki)001:4114": "dang po sa nas bcu par sems dpa' la //",
    "NK031(ki)001:4115": "bden pa rnam pa gnyis kyi rtog dpyod kyis //",
    "NK031(ki)001:4116": "don dam med la kun rdzob yod pa ru //",
    "NK031(ki)001:4117": "sprul pas lung bstan rtog dpyod sgom pa byed //",
    "NK031(ki)001:4118": "ma bcos ji bzhin nga yi don dang 'gal //",
    "NK031(ki)001:4119": "kye sems dpa' chen po /",
    "NK031(ki)001:4120": "nga las mngon du phyung ba'i chos nyid de //",
    "NK031(ki)001:4121": "ma bcos ji bzhin pa yi chos nyid la //",
    "NK031(ki)001:4122": "longs spyod rdzogs pas 'khor la lung bstan pa //",
    "NK031(ki)001:4123": "ji bzhin bcos pa med par ma rtogs te //",
    "NK031(ki)001:4124": "phyi nang snod bcud dag par byin brlabs te //",
    "NK031(ki)001:4125": "byang chub yan lag cho ga kun sgo nas //",
    "NK031(ki)001:4126": "bsgom pa'i ye shes lha ni snang bar byed //",
    "NK031(ki)001:4127": "skad cig mchod nas gshegs gsol ting 'dzin bshig /",
    "NK031(ki)001:4128": "yang bsgoms yang bshig byis pa'i 'dag khang 'dra //",
    "NK031(ki)001:4129": "ji bzhin ma bcos nga yi don dang 'gal //",
    "NK031(ki)001:4130": "kye sems dpa' chen po nyon cig /",
    "NK031(ki)001:4131": "nga las byung ba'i ston pa lung ston gyis //",
    "NK031(ki)001:4132": "nga yis byung ba'i chos nyid mngon phyung la //",
    "NK031(ki)001:4133": "ting 'dzin mtshan ma yod med sgor zhugs nas //",
    "NK031(ki)001:4134": "chos nyid gcig la blang dor byas nas ni //",
    "NK031(ki)001:4135": "ye shes dam tshig so sor bsgoms nas ni //",
    "NK031(ki)001:4136": "grogs po dag gis dngos grub ster re ba //",
    "NK031(ki)001:4137": "gcig la gnyis su bltas pa'i bsgom pa nor //",
    "NK031(ki)001:4138": "ngo bo gcig la gnyis kyis thob pa med //",
    "NK031(ki)001:4139": "kye sems dpa' chen po nyon cig /",
    "NK031(ki)001:4140": "nga yi rang bzhiin mngon du phyung ba la //",
    "NK031(ki)001:4141": "phung po 'byung ba rnam shes dbang po yul //",
    "NK031(ki)001:4142": "rang rgyud dag pa rdo rje ltar byas te //",
    "NK031(ki)001:4143": "bsnyen bsgrub rnam bzhi cho ga bsgom byas nas //",
    "NK031(ki)001:4144": "sems kyi 'phro 'dus 'phags mchod 'gro don byed //",
    "NK031(ki)001:4145": "'phro 'du bsdus nas dngos grub thob 'tshal bas //",
    "NK031(ki)001:4146": "rang gis rang gi dngos grub thob par bsgom //",
    "NK031(ki)001:4147": "de yang sems kyi ting 'dzin tshi chad 'gyur //",
    "NK031(ki)001:4148": "rdzogs chen lta ba bsgom du med pa ni //",
    "NK031(ki)001:4149": "kun byed nga yi sems kyi yon tan te //",
    "NK031(ki)001:4150": "byang chub sems kyi che ba'i yon tan gyis //",
    "NK031(ki)001:4151": "btsal zhing bsgrubs pa'i dka' ba spyad mi dgos //",
    "NK031(ki)001:4152": "rgyu rkyen med pas btsal ba'i las mi dgos //",
    "NK031(ki)001:4153": "'bras bu'i rang bzhiin gzhan nas bsgrub mi dgos //",
    "NK031(ki)001:4154": "chos nyid rang yin bsgom pa bya mi dgos //",
    "NK031(ki)001:4155": "ma skyes pas na 'jig pa'i gnyen po med //",
    "NK031(ki)001:4156": "gzhan la ma ltos bsgom gnas tshol mi byed //",
    "NK031(ki)001:4157": "nga la gang zhig sgom par byed pa des //",
    "NK031(ki)001:4158": "bsgoms pa nyid kyis nga dang 'phrad mi 'gyur //",
    "NK031(ki)001:4159": "chos nyid mngon du phyung ba nga yin pas //",
    "NK031(ki)001:4160": "sdug bsngal mi skye rnam par spang mi dgos //",
    "NK031(ki)001:4161": "rang byung yin pas skye 'jig med pa'i phyir //",
    "NK031(ki)001:4162": "ma rig rten 'brel dbang po dgag mi dgos //",
    "NK031(ki)001:4163": "rang byung rnam dag chos nyid sbyang mi dgos //",
    "NK031(ki)001:4164": "ye nas dag pas gtsang sbra bya mi dgos //",
    "NK031(ki)001:4165": "ye nas lhun grub rtsol sgrub bya mi dgos //",
    "NK031(ki)001:4166": "bltas pas ma dag pa yi chos med de //",
    "NK031(ki)001:4167": "de bzhin nyid dang rnam snang kun tu bzang //",
    "NK031(ki)001:4168": "dbang po drug la snang ba'i chos rnams kyang //",
    "NK031(ki)001:4169": "ye nas de yin de las gzhan ma med //",
    "NK031(ki)001:4170": "de la gang zhig bsgom dang sgrub byed pa //",
    "NK031(ki)001:4171": "de ni mdongs pas nam mkha' bsnyegs pa 'dra //",
    "NK031(ki)001:4172": "nga yi rang bzhin spyod yul kun las 'das //",
    "NK031(ki)001:4173": "nga yis mngon du phyung ba'i chos rnams ni //",
    "NK031(ki)001:4174": "nga yi ngo bo kun gyis mthong bya'i phyir //",
    "NK031(ki)001:4175": "sna tshogs dbang po ngo la bstan pa yin //",
    "NK031(ki)001:4176": "de la nga yi rang bzhin kun rtogs shig /",
    "NK031(ki)001:4177": "de la nga yi rang bzhin ma mthong na //",
    "NK031(ki)001:4178": "kun byed nga yi theg pa bstan mi bya //",
    "NK031(ki)001:4179": "rdzogs pa chen po'i don dang skal med pas //",
    "NK031(ki)001:4180": "rgyu 'bras theg pa drang ba'i lung la gzung //",
    "NK031(ki)001:4181": "nga ni ye nas spyod yul 'das pa 'di //",
    "NK031(ki)001:4182": "rgyu 'bras dga' ba'i skal ba med rnams la //",
    "NK031(ki)001:4183": "bstan na sgro dang skur pa 'ong ba'i phyir //",
    "NK031(ki)001:4184": "bstan na rang gi sems la skur btab pas //",
    "NK031(ki)001:4185": "drug tu skye zhing gtan du 'khor bar 'khyam //",
    "NK031(ki)001:4186": "kye /",
    "NK031(ki)001:4187": "sems dpa' chen po nga don rtogs //",
    "NK031(ki)001:4188": "de ni spyod yul kun las 'das pa'i phyir //",
    "NK031(ki)001:4189": "tshig gis mi phebs dbang po'i spyod yul 'das //",
    "NK031(ki)001:4190": "nga yi rang bzhin bsdus te thig ler gnas //",
    "NK031(ki)001:4191": "ma spros gnyis med ye nas gcig tu bstan //",
    "NK031(ki)001:4192": "dam tshig bsrung ba'i bsgom pa bya mi dgos //",
    "NK031(ki)001:4193": "phrin las btsal ba'i bsgom pa bya mi dgos //",
    "NK031(ki)001:4194": "lam la mi bgrod sa la mi sbyong ste //",
    "NK031(ki)001:4195": "rang las gzhan du chos nyid tshol mi byed //",
    "NK031(ki)001:4196": "rang byung ye shes mi rtog g.yos pa med //",
    "NK031(ki)001:4197": "gzhan gyi ma yin kun byed nga yi lung //",
    "NK031(ki)001:4198": "rgyu 'bras 'das pas rtsol dang sgrub mi byed //",
    "NK031(ki)001:4199": "ma byung bas na dngos po sgom mi byed //",
    "NK031(ki)001:4200": "ma skyes pas na 'jig pa'i dogs pa med //",
    "NK031(ki)001:4201": "nga mi snang bas dmigs pa bsgom dang bral //",
    "NK031(ki)001:4202": "bde chen gdal ba'i klong dkyil na //",
    "NK031(ki)001:4203": "mi rtog mnyam pa'i rang bzhin gnas //",
    "NK031(ki)001:4204": "chos nyid snang ba med pa'i rang bzhin la //",
    "NK031(ki)001:4205": "rig pas mi rtog ting 'dzin ma byed cig /",
    "NK031(ki)001:4206": "kye sems dpa' chen po /",
    "NK031(ki)001:4207": "bsgoms na gang bsgom nga yii nad yin gyis //",
    "NK031(ki)001:4208": "kun gyi snying po byang chub sems yin na //",
    "NK031(ki)001:4209": "byang chub sems ni gzung 'dzin bral ba'i phyir //",
    "NK031(ki)001:4210": "bsgom par bya ba rdul tsam yod ma yin //",
    "NK031(ki)001:4211": "gong bshad bsgom pas 'bras bu ma thob bzhin //",
    "NK031(ki)001:4212": "nga yang bsgoms pas thob par lung mi ston //",
    "NK031(ki)001:4213": "kye sems dpa' chen po nga la ltos //",
    "NK031(ki)001:4214": "nga ni kun byed byang chub sems yin te //",
    "NK031(ki)001:4215": "kun byed byas pas kun byas nyid du byas //",
    "NK031(ki)001:4216": "kun ni ma lus pa yi sgrar bshad de //",
    "NK031(ki)001:4217": "byed pa'i snying po de yis thams cad byed //",
    "NK031(ki)001:4218": "byang ba gzung du yod pa ma yin la //",
    "NK031(ki)001:4219": "chub pa kun gyi snying pos snying por chub //",
    "NK031(ki)001:4220": "sems ni rang byung ye shes kun tu sems //",
    "NK031(ki)001:4221": "zhes gsungs so //",
    "NK031(ki)001:4222": "byang chub kyi sems kun byed rgyal po las lta ba bsgom med kyi le'u ste zhe lnga pa'o ////",
    "NK031(ki)001:4223": "de nas byang chub kyi sems kun byed rgyal po",
    "NK031(ki)001:4224": "des rdzogs pa chen po'i dam tshig bsrung du med",
    "NK031(ki)001:4225": "pa 'di gsungs so //",
    "NK031(ki)001:4226": "kye sems dpa' chen po nyon cig /",
    "NK031(ki)001:4227": "rdzogs chen dam tshig bsrung du med bstan pa //",
    "NK031(ki)001:4228": "kun byed byang chub sems kyi rang bzhin ni //",
    "NK031(ki)001:4229": "ma skyes spros dang bral ba'i rang bzhin gyis //",
    "NK031(ki)001:4230": "skye ba'i cho 'phrul sna tshogs yul byung nas //",
    "NK031(ki)001:4231": "yul de rang gi rang bzhin yin zhes byas //",
    "NK031(ki)001:4232": "de la mi rtog rtog pa'i yul las 'das //",
    "NK031(ki)001:4233": "yul la mi 'dzin spong dang len med pas //",
    "NK031(ki)001:4234": "med pa phyal ba gcig pu lhun grub ste //",
    "NK031(ki)001:4235": "bsrung bar bya ba'i sdom khrims kun dang bral //",
    "NK031(ki)001:4236": "bsrung med nga las byung ba'i ston gsum gyis //",
    "NK031(ki)001:4237": "mu stegs sde bzhi thugs rjes byin brlabs nas //",
    "NK031(ki)001:4238": "'dul ba phog pa'i 'khor ni sde bzhi la //",
    "NK031(ki)001:4239": "bsrung bar bya ba'i khrims ni 'di lta ste //",
    "NK031(ki)001:4240": "rtsa ba dang ni yan lag bsrung ba'i grangs //",
    "NK031(ki)001:4241": "nyis brgya lnga bcu lnga brgya lnga bcu khrims //",
    "NK031(ki)001:4242": "bsrung ba'i dus na grangs dang don mi shes //",
    "NK031(ki)001:4243": "des na sdom pa mi thub bsrung thabs med //",
    "NK031(ki)001:4244": "rdzogs chen ci spyod rtog pa kun las 'das //",
    "NK031(ki)001:4245": "sdom pa rgya mtsho mtha' yas grangs mang ba //",
    "NK031(ki)001:4246": "lus ngag yid la bsdus pa rnam pa gsum //",
    "NK031(ki)001:4247": "dbang po yul las sdug bsngal byung nas ni //",
    "NK031(ki)001:4248": "lus kyis 'gro 'dug gom pa bor sa med //",
    "NK031(ki)001:4249": "ngag gis tshig brjod don gyis bden par dka' //",
    "NK031(ki)001:4250": "yid kyis bsam pa bden pa kun las 'gal //",
    "NK031(ki)001:4251": "ma nor bsam pa kun kyang bsgrub tu med //",
    "NK031(ki)001:4252": "lus ngag sdom pa rgya mdud dam po des //",
    "NK031(ki)001:4253": "bden nyid don dang 'phrad pa shin tu dka' //",
    "NK031(ki)001:4254": "bsrung med nyams pa med dang 'phrad mi 'gyur //",
    "NK031(ki)001:4255": "bsrung med nyams pa med pa kun byed lung //",
    "NK031(ki)001:4256": "kye sems dpa' chen po nyon cig /",
    "NK031(ki)001:4257": "nga las byung ba'i ston pas lung phog pa //",
    "NK031(ki)001:4258": "gza' dang rgyu skar dus tshigs bzang sgo nas //",
    "NK031(ki)001:4259": "phyi nang gtsang ma'i khrus kyis dag byas te //",
    "NK031(ki)001:4260": "sdom pa tshul khrims 'gro don zhal 'ches pa //",
    "NK031(ki)001:4261": "gang yang dam bcas tshul bzhin mi 'grub ste //",
    "NK031(ki)001:4262": "dam bcas ma grub bshags pas sems mi 'dag /",
    "NK031(ki)001:4263": "bsrung med nga dang yun du thag ring nyams //",
    "NK031(ki)001:4264": "kye /",
    "NK031(ki)001:4265": "rdo rje gsang ba gsum gyi dam tshig ni //",
    "NK031(ki)001:4266": "rtsa ba gsum dang yan lag lnga rnams te //",
    "NK031(ki)001:4267": "rtsa ba gsum ni sku gsung thugs 'dus te //",
    "NK031(ki)001:4268": "sku ni lha yi skur bsgom lus kyang 'ching //",
    "NK031(ki)001:4269": "ngag ni 'dzab dang ting 'dzin zhi ba min //",
    "NK031(ki)001:4270": "yid kyi ting 'dzin 'phro 'dus bzung nas ni //",
    "NK031(ki)001:4271": "rtsa ba mi rtog dam tshig bde dang bral //",
    "NK031(ki)001:4272": "yan lag rnam pa lnga ni 'di lta ste //",
    "NK031(ki)001:4273": "dang por shes par bya ba'i dam tshig ni //",
    "NK031(ki)001:4274": "phung po lnga dang 'byung ba rnam pa lnga //",
    "NK031(ki)001:4275": "rnam shes dbang po yul la sogs pa rnams //",
    "NK031(ki)001:4276": "lha dang dkyil 'khor rang bzhin shes par bya //",
    "NK031(ki)001:4277": "shes bya shes byed med pa des ma mthong //",
    "NK031(ki)001:4278": "spyad par bya ba'i dam tshig rnam lnga ni //",
    "NK031(ki)001:4279": "ta na ga na ma byin blangs pa dang //",
    "NK031(ki)001:4280": "mi tshangs spyod dang brdzun du smra ba dang //",
    "NK031(ki)001:4281": "rnam pa lnga ni thabs mkhas spyod byed pa //",
    "NK031(ki)001:4282": "ma spyad nyams mthong rtog dang bcas nas spyod //",
    "NK031(ki)001:4283": "de yang mi rtog mnyam dang bral ba yin //",
    "NK031(ki)001:4284": "dang du blang ba'i dam tshig rnam lnga ni //",
    "NK031(ki)001:4285": "dri chen dri chu la sogs dam rdzas lngas //",
    "NK031(ki)001:4286": "rgyal ba'i sku lnga 'di las 'grub zer nas //",
    "NK031(ki)001:4287": "dpa' bo 'bru lngas 'phro 'du byas nas ni //",
    "NK031(ki)001:4288": "rgyal ba'i sku lnga dang du len byed pa //",
    "NK031(ki)001:4289": "dang du ma blangs sku lnga mi grub rtog /",
    "NK031(ki)001:4290": "blang dor bral ba'i rtog 'das de ma grub //",
    "NK031(ki)001:4291": "mi spong ba yi dam rdzas rnam lnga ni //",
    "NK031(ki)001:4292": "'dod chags zhe sdang la sogs dug lnga po //",
    "NK031(ki)001:4293": "gsang ba rdo rje'i dam tshig chen po ru //",
    "NK031(ki)001:4294": "nyon mongs lnga bsgyur ye shes rnam pa lngar //",
    "NK031(ki)001:4295": "dug lnga mi spong ye shes rnam lngar len //",
    "NK031(ki)001:4296": "blang dor med pa'i bde ba des ma grub //",
    "NK031(ki)001:4297": "bsgrub par bya ba'i dam tshig rnam lnga ni //",
    "NK031(ki)001:4298": "phung po lnga dang 'byung ba lnga rnams dang //",
    "NK031(ki)001:4299": "rnam shes yul rnams dkyil 'khor grub byed pa //",
    "NK031(ki)001:4300": "ting 'dzin gsum dang cho ga lnga rdzogs nas //",
    "NK031(ki)001:4301": "rgyal ba'i rigs lnga'i dkyil 'khor grub byed pa //",
    "NK031(ki)001:4302": "ting 'dzin cho ga lnga yis sems rtsol byed //",
    "NK031(ki)001:4303": "mi rtog ma btsal lhun gyis grub dang 'gal //",
    "NK031(ki)001:4304": "bsgom pa'i sku ni mi rtog 'ja' tshon 'dra //",
    "NK031(ki)001:4305": "cho ga bzlas brjod 'dzab kyang rtsi skya 'dra //",
    "NK031(ki)001:4306": "rtsol sgrub spyod pas lhun gyis grub mi 'gyur //",
    "NK031(ki)001:4307": "med par bsgrub pas shin tu grub pa med //",
    "NK031(ki)001:4308": "kun byed nga la bsrung ba'i dam tshig med //",
    "NK031(ki)001:4309": "rgyu rkyen med pas rtsol zhing bsgrub mi dgos //",
    "NK031(ki)001:4310": "lhun gyis grub pas spyad par bya mi dgos //",
    "NK031(ki)001:4311": "ye shes yin pas shes par bya mi dgos //",
    "NK031(ki)001:4312": "rang byung yin pas rgyu dang rkyen mi dgos //",
    "NK031(ki)001:4313": "bzang ngan med pas blang dor bya mi dgos //",
    "NK031(ki)001:4314": "dngos po med pas med pa zhes su bshad //",
    "NK031(ki)001:4315": "dngos su mi spyod ye shes ma 'gags pas //",
    "NK031(ki)001:4316": "de la phyal ba zhes su btags pa yin //",
    "NK031(ki)001:4317": "sems su kun gcig gcig pur btags pa yin //",
    "NK031(ki)001:4318": "ji ltar snang ba'i chos rnams thams cad kun //",
    "NK031(ki)001:4319": "yid ches byang chub sems su rdzogs pa'i phyir //",
    "NK031(ki)001:4320": "lhun gyis rdzogs pa zhes su nga yis bshad //",
    "NK031(ki)001:4321": "tsha grang bkres skom blun lkugs chos nyid la //",
    "NK031(ki)001:4322": "sku gsum 'khor sdangs 'bros pa'i cho ga drug /",
    "NK031(ki)001:4323": "gong bshad bzhin du btsal zhing bsgrub mi dgos //",
    "NK031(ki)001:4324": "rgyu nyid rang byung ye shes yin pa'i phyir //",
    "NK031(ki)001:4325": "las kyi rkyen gyi dbang du de mi 'gyur //",
    "NK031(ki)001:4326": "chos nyid rang bzhin cir yang 'gyur med pas //",
    "NK031(ki)001:4327": "btsal bas grub par nga yis lung ma bstan //",
    "NK031(ki)001:4328": "rang byung ye shes kun dang mtshungs med pas //",
    "NK031(ki)001:4329": "rgyu rkyen las kyis rang byung de mi 'grub //",
    "NK031(ki)001:4330": "bden pa gnyis kyis gtan la dbab tu med //",
    "NK031(ki)001:4331": "nges pa gcig la bden pa rnam pa gnyis //",
    "NK031(ki)001:4332": "ma nges the tshom can gyi lung de la //",
    "NK031(ki)001:4333": "nges pa gcig tu bstan pa ga la yod //",
    "NK031(ki)001:4334": "rnal 'byor gang zag chos la rlom byed ni //",
    "NK031(ki)001:4335": "ston gsum rgyu 'bras lung la brten smra ba //",
    "NK031(ki)001:4336": "de la bden gnyis tshad ma bzhi yang dgos //",
    "NK031(ki)001:4337": "kun byed nga yis chos kun byas pa'i phyir //",
    "NK031(ki)001:4338": "ngas byas chos la bden pa gnyis mi dgos //",
    "NK031(ki)001:4339": "ngas byas chos la bden pa gnyis dgos su //",
    "NK031(ki)001:4340": "ngas byas thams cad byang chub sems su byas //",
    "NK031(ki)001:4341": "byang chub sems la don dam kun rdzob med //",
    "NK031(ki)001:4342": "ces gsungs so //",
    "NK031(ki)001:4343": "byang chub kyi sems kun byed rgyal po las dam",
    "NK031(ki)001:4344": "tshig bsrung du med pa'i le'u ste zhe drug pa'o",
    "NK031(ki)001:4345": "//// de nas byang chub kyi sems kun byed rgyal",
    "NK031(ki)001:4346": "po des rdzogs pa chen po la phrin las btsal",
    "NK031(ki)001:4347": "du med pa 'di gsungs so //",
    "NK031(ki)001:4348": "kye sems dpa' chen po nyon cig /",
    "NK031(ki)001:4349": "kun byed nga ni rdzogs pa chen po ste //",
    "NK031(ki)001:4350": "rdzogs pa chen po lhun gyis grub pa'i phyir //",
    "NK031(ki)001:4351": "phrin las ye nas btsal du med par bstan //",
    "NK031(ki)001:4352": "phrin las btsal du yod par lung ston pa //",
    "NK031(ki)001:4353": "nga las byung ba'i ston pa sku gsum gyis //",
    "NK031(ki)001:4354": "rang re 'khor la btsal ba'i las phog pa //",
    "NK031(ki)001:4355": "btsal ba'i las ni rang res so sor phog /",
    "NK031(ki)001:4356": "sprul pas btsal ba'i rgyu la las phog pa //",
    "NK031(ki)001:4357": "lus ngag yid gsum tshad med sgor zhugs nas //",
    "NK031(ki)001:4358": "lus kyi sdom pa srog gcod rku g.yem spang //",
    "NK031(ki)001:4359": "ngag gi sdom pa ngag 'khyal tshig rtsub dang //",
    "NK031(ki)001:4360": "brdzun dang phra ma la sogs ngag gis spang //",
    "NK031(ki)001:4361": "yid kyis brnab sems gnod sems log lta spang //",
    "NK031(ki)001:4362": "dge bcu spyod pa'i las de rgyur bkod nas //",
    "NK031(ki)001:4363": "sbyin pa tshul khrims pha rol phyin bcu las //",
    "NK031(ki)001:4364": "spyad nas sa dang kun 'od thob 'dod pa //",
    "NK031(ki)001:4365": "tshi chad las ni bskal pa gsum du spyod //",
    "NK031(ki)001:4366": "de yang kun byed nga yis lung phog min //",
    "NK031(ki)001:4367": "longs spyod rdzogs pas 'khor la lung phog pa //",
    "NK031(ki)001:4368": "rgyu dang 'bras bu'i sgo nas lung phog pa //",
    "NK031(ki)001:4369": "sems can ting 'dzin las ni 'di lta ste //",
    "NK031(ki)001:4370": "khrus dang gtsang sbras phyi nang dag byas te //",
    "NK031(ki)001:4371": "cho 'phrul las kyis byin gyis brlabs nas ni //",
    "NK031(ki)001:4372": "ye shes sems dang dam tshig gnyis bltas nas //",
    "NK031(ki)001:4373": "ting 'dzin las kyis mchod cing gshegs gsol byed //",
    "NK031(ki)001:4374": "las des mi tshe bdun du tshi chad 'gyur //",
    "NK031(ki)001:4375": "chos kyi sku las longs spyod skur bzhengs nas //",
    "NK031(ki)001:4376": "rnal 'byor chen po'i 'khor la lung phog pa //",
    "NK031(ki)001:4377": "bdag nyid chen po yin par lung bstan nas //",
    "NK031(ki)001:4378": "rang rgyud dag pa'i dkyil 'khor de rnams la //",
    "NK031(ki)001:4379": "kha dog rigs dang sbyar ba'i lha bsgoms nas //",
    "NK031(ki)001:4380": "zhi lhas zhi bar byed pa'i las byed pa //",
    "NK031(ki)001:4381": "rgyas lhas rgyas par byed pa'i las byed pa //",
    "NK031(ki)001:4382": "dbang lhas dbang du sdud pa'i las kyang byed //",
    "NK031(ki)001:4383": "drag lhas stongs par byed pa'i las kyang byed //",
    "NK031(ki)001:4384": "tshe la gnas dang phyag rgya'i rig 'dzin 'grub //",
    "NK031(ki)001:4385": "phrin las rnam bzhis tshi chad grub pa med //",
    "NK031(ki)001:4386": "mi rtsol bya med las ni de ma grub //",
    "NK031(ki)001:4387": "rdzogs chen rgyu 'bras ye nas 'das pa'i phyir //",
    "NK031(ki)001:4388": "btsal zhing bsgrubs pas bya med grub pa med //",
    "NK031(ki)001:4389": "rgyu 'bras lta ba'i ston pas lung bstan pa //",
    "NK031(ki)001:4390": "'jig rten mtshan ma'i chos la tshod btsugs nas //",
    "NK031(ki)001:4391": "rgyu las btsal nas 'bras bu grub byed pa //",
    "NK031(ki)001:4392": "sems la rgyu med ye nas 'bras bu med //",
    "NK031(ki)001:4393": "byang chub sems la skye ba med pa'i phyir //",
    "NK031(ki)001:4394": "'jig rten skye ba'i chos la dpe blangs nas //",
    "NK031(ki)001:4395": "skye las 'jig pa 'byung bar sgro mi gdags //",
    "NK031(ki)001:4396": "rang byung rgyu 'bras 'das pa ma brtags par //",
    "NK031(ki)001:4397": "'jig rten mtshan ma'i chos la tshod btsugs nas //",
    "NK031(ki)001:4398": "rgyu las btsal bas 'bras bu 'byung zer ba //",
    "NK031(ki)001:4399": "de ni rgyu 'bras theg pa drang lung yin //",
    "NK031(ki)001:4400": "kye sems dpa' chen po nyon cig /",
    "NK031(ki)001:4401": "ye shes ye shes zhes su bstan pa ni //",
    "NK031(ki)001:4402": "rang byung ye shes ma 'gags kun dang mtshungs //",
    "NK031(ki)001:4403": "rgyu las ma byung mtshungs med ye shes de //",
    "NK031(ki)001:4404": "thams cad bskyed pas gzhan nas chos 'byung med //",
    "NK031(ki)001:4405": "'jig rten rgyu 'bras chos la tshod btsugs nas //",
    "NK031(ki)001:4406": "btsal ba med pa'i 'bras bu 'byung mi 'gyur //",
    "NK031(ki)001:4407": "byang chub sems ni rgyu rkyen med pa'i phyir //",
    "NK031(ki)001:4408": "'jig rten skye 'gag chos la tshod mi gzugs //",
    "NK031(ki)001:4409": "byang chub sems ni rkyen gyis ma bskyed pas //",
    "NK031(ki)001:4410": "'jig rten rkyen bskyed chos la dpe ma len //",
    "NK031(ki)001:4411": "kye sems dpa' chen po /",
    "NK031(ki)001:4412": "che ba 'dod nas bsgom bsgrub rtsol byed pa //",
    "NK031(ki)001:4413": "bsgom bsgrub btsal bas che ba de mi 'grub //",
    "NK031(ki)001:4414": "che ba rang byung ye nas che ba yin //",
    "NK031(ki)001:4415": "bsgoms na sangs rgyas dgongs pa 'chos pa yin //",
    "NK031(ki)001:4416": "sangs rgyas dgongs pa gang zhig 'chos byed pa //",
    "NK031(ki)001:4417": "de yis sangs rgyas thams cad spangs pa yin //",
    "NK031(ki)001:4418": "de yis sangs rgyas spangs pa ma yin te //",
    "NK031(ki)001:4419": "de yis rang gi byang chub sems spangs pas //",
    "NK031(ki)001:4420": "rang gi rang bzhin bskal par 'phrad mi 'gyur //",
    "NK031(ki)001:4421": "kye sems dpa' chen po /",
    "NK031(ki)001:4422": "sems kyis ting 'dzin sgom pa ma byed cig /",
    "NK031(ki)001:4423": "ye shes yul la rtog par ma byed cig /",
    "NK031(ki)001:4424": "ngag gis 'dzab dang snying po bzla mi dgos //",
    "NK031(ki)001:4425": "lag gis 'du byed phyag rgya bca' mi dgos //",
    "NK031(ki)001:4426": "sems kyis ting 'dzin 'phro 'du las ma byed //",
    "NK031(ki)001:4427": "ngang la gnas pas g.yos med lhun gyis grub //",
    "NK031(ki)001:4428": "rang bzhin gnas pas sus kyang bcos su med //",
    "NK031(ki)001:4429": "ma btsal ji bzhin pa ru gnas pa des //",
    "NK031(ki)001:4430": "bya ba med pa las kyi mchog tu bstan //",
    "NK031(ki)001:4431": "don de rtogs pas las rnams mi byed de //",
    "NK031(ki)001:4432": "las ma byas pas de bzhin nyid du gnas //",
    "NK031(ki)001:4433": "de bzhin nyid la gang zhig su gnas pa //",
    "NK031(ki)001:4434": "de yis ma nor ma bcos 'grub par 'gyur //",
    "NK031(ki)001:4435": "de ni ma nor bzhin ni ma bcos yin //",
    "NK031(ki)001:4436": "nyid ni ma nor ngo bo nyid la bya //",
    "NK031(ki)001:4437": "de bzhin nyid las sangs rgyas chos med do //",
    "NK031(ki)001:4438": "zhes gsungs so //",
    "NK031(ki)001:4439": "byang chub kyi sems kun byed rgyal po las phrin",
    "NK031(ki)001:4440": "las btsal du med pa'i le'u ste zhe bdun pa'o",
    "NK031(ki)001:4441": "//// de nas byang chub kyi sems kun byed rgyal po des /",
    "NK031(ki)001:4442": "chos thams cad gzhi ma kun byed nyid yin par zhal gyis bzhes pa 'di gsungs so //",
    "NK031(ki)001:4443": "kye sems dpa' chen po nyon cig /",
    "NK031(ki)001:4444": "kun byed nga ni kun gyi byang chub sems //",
    "NK031(ki)001:4445": "byang chub sems ni chos kun gzhi ma ste //",
    "NK031(ki)001:4446": "kun byed nga yi rang bzhin rnam gsum las //",
    "NK031(ki)001:4447": "phun sum tshogs pa'i dgos pa kun kyang tshang //",
    "NK031(ki)001:4448": "rang bzhin gsum ni 'di ltar shes par bya //",
    "NK031(ki)001:4449": "skye ba med dang 'gag pa med pa dang //",
    "NK031(ki)001:4450": "mi 'gag skye ba'i cho 'phrul 'byung ba gsum //",
    "NK031(ki)001:4451": "gsum ni phun sum tshogs par bstan pa yin //",
    "NK031(ki)001:4452": "ma skyes skye ba med pa'i rang bzhin las //",
    "NK031(ki)001:4453": "chos kyi gzhi ma bstan pa phun sum tshogs //",
    "NK031(ki)001:4454": "ma bsgribs ma bkag pa yi rang bzhin las //",
    "NK031(ki)001:4455": "ston pa gsum gyi rang bzhin phun sum tshogs //",
    "NK031(ki)001:4456": "ma skyes skye ba'i cho 'phrul ngo bo las //",
    "NK031(ki)001:4457": "'khor gyi rang bzhin rnam gsum phun sum tshogs //",
    "NK031(ki)001:4458": "kye sems dpa' chen po nyon cig /",
    "NK031(ki)001:4459": "nga yi rang bzhin chos nyid gcig pu la //",
    "NK031(ki)001:4460": "nga ma 'gags pa'i ston pa rnam gsum gyis //",
    "NK031(ki)001:4461": "skye ba'i cho 'phrul 'byung ba'i 'khor gsum las //",
    "NK031(ki)001:4462": "nga yi chos nyid de bzhin nyid gcig la //",
    "NK031(ki)001:4463": "rtogs par bya ba'i thabs kyi gzhi ma drug /",
    "NK031(ki)001:4464": "lta ba chos nyid mthong ba'i gzhi ma byed //",
    "NK031(ki)001:4465": "des ni mthong bar bya ba'i thabs yin te //",
    "NK031(ki)001:4466": "ma skyes dmigs par bya ba'i yul med pas //",
    "NK031(ki)001:4467": "bltas pas de bzhin nyid la mthong ba med //",
    "NK031(ki)001:4468": "dam tshig rang skyon sel ba'i gzhi ma byed //",
    "NK031(ki)001:4469": "des ni bar chad med pa'i thabs yin te //",
    "NK031(ki)001:4470": "de bzhin nyid la bsrung ba'i yul med pas //",
    "NK031(ki)001:4471": "bsrungs pas de bzhin nyid la thub pa med //",
    "NK031(ki)001:4472": "las ni grub par byed pa'i gzhi ma byed //",
    "NK031(ki)001:4473": "btsal bas grub par byed pa'i thabs yin te //",
    "NK031(ki)001:4474": "de bzhin nyid la btsal ba'i yul med pa //",
    "NK031(ki)001:4475": "de bzhin nyid la las kyi grub pa med //",
    "NK031(ki)001:4476": "lam gyis bgrod pas phyin pa'i gzhi ma byed //",
    "NK031(ki)001:4477": "des ni gnas su phyin pa'i thabs yin te //",
    "NK031(ki)001:4478": "de bzhin nyid la lam gyis bgrod med phyir //",
    "NK031(ki)001:4479": "bgrod pas phyin pa'i de bzhin nyid ma yin //",
    "NK031(ki)001:4480": "sa ni gnas par byed pa'i gzhi ma byed //",
    "NK031(ki)001:4481": "des ni sbyang mi dgos pa'i thabs yin te //",
    "NK031(ki)001:4482": "de bzhin nyid la thams cad kun gnas pas //",
    "NK031(ki)001:4483": "gnas par bya ba'i sa la sbyang du med //",
    "NK031(ki)001:4484": "ye shes rtogs par byed pa'i gzhi ma byed //",
    "NK031(ki)001:4485": "des ni chos nyid rig pa'i thabs yin te //",
    "NK031(ki)001:4486": "de bzhin nyid la rtogs pa'i yul med pas //",
    "NK031(ki)001:4487": "rang byung ye shes yul la rtog pa med //",
    "NK031(ki)001:4488": "kye sems dpa' chen po nyon cig /",
    "NK031(ki)001:4489": "byang chub sems ni chos kyi gzhi yin pas //",
    "NK031(ki)001:4490": "theg pa so so lta spyod drug drug gis //",
    "NK031(ki)001:4491": "rgyu 'bras ltos pa'i 'khor la de bstan pas //",
    "NK031(ki)001:4492": "de re rang 'thad bsam pa re re yis //",
    "NK031(ki)001:4493": "lta spyod gzhi ma drug la btsal byas kyang //",
    "NK031(ki)001:4494": "de bzhin nyid la btsal ba'i yul med pas //",
    "NK031(ki)001:4495": "btsal bas de bzhin nyid la bcos pa'i phyir //",
    "NK031(ki)001:4496": "rang sems gzhi ma bcos med de mi 'phrad //",
    "NK031(ki)001:4497": "kye sems dpa' chen po nyon cig /",
    "NK031(ki)001:4498": "lta ba bsgom du med ces bstan pa ni //",
    "NK031(ki)001:4499": "chos kyi rtsa ba rang las med pa'i phyir //",
    "NK031(ki)001:4500": "rang gis rang la blta ru med pa'i phyir //",
    "NK031(ki)001:4501": "rang med yul ni nga yis bstan pa med //",
    "NK031(ki)001:4502": "des na lta ba bsgom du med ces bstan //",
    "NK031(ki)001:4503": "dam tshig bsrung du med ces bstan pa ni //",
    "NK031(ki)001:4504": "bsrung bas mi thub rang gi sems mi khegs //",
    "NK031(ki)001:4505": "rang byung ye shes yin pas bsrung du med //",
    "NK031(ki)001:4506": "kye /",
    "NK031(ki)001:4507": "phrin las btsal du med ces bstan pa ni //",
    "NK031(ki)001:4508": "rdzogs chen rgyu 'bras ye nas 'das pa'i phyir //",
    "NK031(ki)001:4509": "phrin las rgyu las bsgrubs nas 'bras bur 'dod //",
    "NK031(ki)001:4510": "rdzogs chen 'bras bu 'dod pa med pa ni //",
    "NK031(ki)001:4511": "phrin las btsal ba med pa'i phyir //",
    "NK031(ki)001:4512": "phrin las btsal du med ces bstan pa yin //",
    "NK031(ki)001:4513": "lam la bgrod du med ces bstan pa ni //",
    "NK031(ki)001:4514": "kye /",
    "NK031(ki)001:4515": "dus gsum sangs rgyas khams gsum sems can la //",
    "NK031(ki)001:4516": "bgrod pa byang chub sems kyi lam la bgrod //",
    "NK031(ki)001:4517": "sems su sangs rgyas sems can gnyis su med //",
    "NK031(ki)001:4518": "des na sems kyis sems la lam bgrod med //",
    "NK031(ki)001:4519": "sa la sbyang du med ces bstan pa ni //",
    "NK031(ki)001:4520": "chos dbyings byang chub sems kyi sa 'di la //",
    "NK031(ki)001:4521": "sbyangs pas thob par 'dod pa rgyu 'bras can //",
    "NK031(ki)001:4522": "chos nyid byang chub sems kyi sa 'di la //",
    "NK031(ki)001:4523": "sbyangs bcos byas grub lung ni ngas ma bstan //",
    "NK031(ki)001:4524": "ye shes yul la mi rtog zhes bstan pa //",
    "NK031(ki)001:4525": "yul de ye nas rang 'byung ye shes te //",
    "NK031(ki)001:4526": "ye shes la ni ye shes yul ma mchis //",
    "NK031(ki)001:4527": "zhes gsungs so //",
    "NK031(ki)001:4528": "byang chub kyi sems kun byed rgyal po las chos",
    "NK031(ki)001:4529": "thams cad kyi gzhi ma kun byed nyid yin par",
    "NK031(ki)001:4530": "bstan pa'i le'u ste zhe brgyad pa'o ////",
    "NK031(ki)001:4531": "de nas byang chub kyi sems kun byed rgyal po",
    "NK031(ki)001:4532": "des thams cad nga la gnas pa'i sa 'di bstan",
    "NK031(ki)001:4533": "to // kye sems dpa' chen po /",
    "NK031(ki)001:4534": "kun byed rgyal po nga nyid ni //",
    "NK031(ki)001:4535": "kun gyi byang chub snying por gnas //",
    "NK031(ki)001:4536": "byang chub sems kyi rang bzhin ni //",
    "NK031(ki)001:4537": "chos kyi dbyings kyi pho brang ste //",
    "NK031(ki)001:4538": "dus gsum sangs rgyas thams cad dang //",
    "NK031(ki)001:4539": "khams gsum sems can thams cad kun //",
    "NK031(ki)001:4540": "klong chen sems kyi gnas de na //",
    "NK031(ki)001:4541": "mi gnas pa ni gcig kyang med //",
    "NK031(ki)001:4542": "kun gyii gnas dang sa yin te //",
    "NK031(ki)001:4543": "'du 'bral med par de na bzhugs //",
    "NK031(ki)001:4544": "de la sbyang zhing bgrod mi dgos //",
    "NK031(ki)001:4545": "de la sbyangs te bgrod 'gyur na //",
    "NK031(ki)001:4546": "rang gi sems de 'chos pa ste //",
    "NK031(ki)001:4547": "bcos pas rang sems 'byongs mi 'gyur //",
    "NK031(ki)001:4548": "de ni spyi sa kun gyi gnas //",
    "NK031(ki)001:4549": "kye sems dpa' chen po nyon cig /",
    "NK031(ki)001:4550": "nga las byung ba'i ston pa sku gsum gyis //",
    "NK031(ki)001:4551": "rgyu 'bras dga' ba'i 'khor rnams la //",
    "NK031(ki)001:4552": "sa mdo rnam pa gsum bstan te //",
    "NK031(ki)001:4553": "bskyed pa'i sa dang spyod pa'i sa //",
    "NK031(ki)001:4554": "bsgrub pa'i sa dang gsum bstan te //",
    "NK031(ki)001:4555": "bskyed pa'i sa ru sems bzhi bskyed //",
    "NK031(ki)001:4556": "spyod pa'i sa ru sems spyod bcus //",
    "NK031(ki)001:4557": "bsgrub pa'i sa ru grub 'dod pas //",
    "NK031(ki)001:4558": "de ni drang ba'i lung du bstan pa'i phyir //",
    "NK031(ki)001:4559": "yang dag nges par yod par lung ma bstan //",
    "NK031(ki)001:4560": "yang dag nges par nga yi lung 'di nyon //",
    "NK031(ki)001:4561": "byang chub sems la rgyu rkyen med pa'i phyir //",
    "NK031(ki)001:4562": "bskyed pa'i sa ru byang chub sems mi bskyed //",
    "NK031(ki)001:4563": "bskyed pa'i sa ru byang chub sems bskyed na //",
    "NK031(ki)001:4564": "chos dbyings nam mkha' byang chub sems mi shong //",
    "NK031(ki)001:4565": "dge sdig las la dran pa dbang bsgyur bas //",
    "NK031(ki)001:4566": "phyi yul chos nyid spangs pas ma spongs te //",
    "NK031(ki)001:4567": "rang byung ye shes mi khegs bzhin du 'gegs //",
    "NK031(ki)001:4568": "rang byung ye shes yul la mi rtog bzhin //",
    "NK031(ki)001:4569": "gzung dang 'dzin pa yod ces 'joms par byed //",
    "NK031(ki)001:4570": "des na byang chub sems la skyes pa med //",
    "NK031(ki)001:4571": "spyod pa'i sa ru byang chub bcu spyad pas //",
    "NK031(ki)001:4572": "ji ltar snang ba'i chos rnams thams cad kun //",
    "NK031(ki)001:4573": "byang chub sems la g.yos pa med pa ni //",
    "NK031(ki)001:4574": "nam mkha' lta bu'i chos nyid snang bar zad //",
    "NK031(ki)001:4575": "nam mkha' la ni g.yos pa rdul tsam med //",
    "NK031(ki)001:4576": "de bzhin byang chub sems la g.yos pa med //",
    "NK031(ki)001:4577": "bsgrub pa'i sa ru byang chub grub 'dod pa //",
    "NK031(ki)001:4578": "kun tu 'od dang ma chags pad+ma can //",
    "NK031(ki)001:4579": "rdo rje 'dzin dang stug po bkod pa dang //",
    "NK031(ki)001:4580": "'khor lo tshogs chen rdo rje 'chang ba dang //",
    "NK031(ki)001:4581": "rgyu 'bras kun bzang dbye ba med sa drug /",
    "NK031(ki)001:4582": "byang chub bsgrub pa'i sa ru ming btags pa //",
    "NK031(ki)001:4583": "sems kyi rang bzhin rgyu rkyen bral ba'i phyir //",
    "NK031(ki)001:4584": "bsgrubs pas grub pa'i 'bras bu ngas ma bstan //",
    "NK031(ki)001:4585": "sems kyi rang bzhin drug snang bstan pa yin //",
    "NK031(ki)001:4586": "sems kyi rang bzhin drug ni 'di lta ste //",
    "NK031(ki)001:4587": "rang byung ye shes ma 'gags pa yi rtags //",
    "NK031(ki)001:4588": "dbang po sgo lnga kun tu gsal ba la //",
    "NK031(ki)001:4589": "kun tu 'od kyi sa zhes btags pa yin //",
    "NK031(ki)001:4590": "yul la mi rtog chags pa med pa la //",
    "NK031(ki)001:4591": "ma chags pad+ma can du btags pa yin //",
    "NK031(ki)001:4592": "skye 'jig med pa'i byang chub sems de la //",
    "NK031(ki)001:4593": "rdo rje 'dzin pa zhes su nga yis btags //",
    "NK031(ki)001:4594": "rang gi rang bzhin chos nyid dpag med la //",
    "NK031(ki)001:4595": "rang byung ye shes mi rtog mnyam par bkod //",
    "NK031(ki)001:4596": "stug po bkod pa'i sa zhes btags pa yin //",
    "NK031(ki)001:4597": "byang chub sems kyi rang bzhin dkyil 'khor de //",
    "NK031(ki)001:4598": "rang la gnas pa'i chos rnams thams cad la //",
    "NK031(ki)001:4599": "yi ge 'khor lo tshogs chen sa rnams te //",
    "NK031(ki)001:4600": "sku gsung thugs la skye dang 'jig med pas //",
    "NK031(ki)001:4601": "rdo rje 'chang gi sa zhes bshad pa yin //",
    "NK031(ki)001:4602": "byang chub sems la rgyu 'bras gnyis med de //",
    "NK031(ki)001:4603": "sems las byung ba'i chos rnams thams cad la //",
    "NK031(ki)001:4604": "bzang ngan blang dor ye nas med pa'i phyir //",
    "NK031(ki)001:4605": "dbye ba med pa'i sa zhes nga yis bshad //",
    "NK031(ki)001:4606": "des na byang chub sems kyi chos dbyings la //",
    "NK031(ki)001:4607": "dus gsum sangs rgyas khams gsum sems can kun //",
    "NK031(ki)001:4608": "de nas 'byung zhing de ru gnas pa'i phyir //",
    "NK031(ki)001:4609": "chos dbyings byang chub sems ni kun spyod sa //",
    "NK031(ki)001:4610": "zhes gsungs so //",
    "NK031(ki)001:4611": "sangs rgyas sgrub pa'i sa zhes btags pa de //",
    "NK031(ki)001:4612": "byang chub sems kyi rang bzhin de las ni //",
    "NK031(ki)001:4613": "gong bshad bzhin du byang chub sems la gnas //",
    "NK031(ki)001:4614": "zhes sbyang du med pa'i sa bstan to //",
    "NK031(ki)001:4615": "byang chub kyi sems kun byed rgyal po las rdzogs",
    "NK031(ki)001:4616": "pa chen po'i sa la sbyang du med pa'i le'u",
    "NK031(ki)001:4617": "ste zhe dgu pa'o ////",
    "NK031(ki)001:4618": "de nas byang chub kyi sems kun byed rgyal po",
    "NK031(ki)001:4619": "des byang chub kyi sems rang byung ba'i ye shes",
    "NK031(ki)001:4620": "la sgrib pa med pa 'di gsungs so //",
    "NK031(ki)001:4621": "kye sems dpa' chen po nyon cig /",
    "NK031(ki)001:4622": "ye shes ye shes zhes bya ba //",
    "NK031(ki)001:4623": "ye shes ye nas shes pa yin //",
    "NK031(ki)001:4624": "rang byung ye shes ye nas shes //",
    "NK031(ki)001:4625": "yul la rtog pa'i ye shes de //",
    "NK031(ki)001:4626": "yul las byung bas rang byung min //",
    "NK031(ki)001:4627": "yul med tsam na gsal mi byed //",
    "NK031(ki)001:4628": "des na rang byung ye shes de //",
    "NK031(ki)001:4629": "ye nas shes pa'i ye shes yin //",
    "NK031(ki)001:4630": "ye shes zhes ni de la bya //",
    "NK031(ki)001:4631": "'khor gyi ston pa'i ye shes ni //",
    "NK031(ki)001:4632": "yul la brtags pa'ii ye shes de //",
    "NK031(ki)001:4633": "gang su yul la rtog byed pa //",
    "NK031(ki)001:4634": "de ni rig byed ye shes yin //",
    "NK031(ki)001:4635": "rig par bya ba'i yul de ni //",
    "NK031(ki)001:4636": "byang chub sems las byung ba'i phyir //",
    "NK031(ki)001:4637": "de ni yul med byang chub sems //",
    "NK031(ki)001:4638": "ye shes rang las byung ba'i phyir //",
    "NK031(ki)001:4639": "de la ting 'dzin sgom mi byed //",
    "NK031(ki)001:4640": "ting 'dzin sgom pa mi byed pas //",
    "NK031(ki)001:4641": "ting 'dzin bag chags gsog mi 'gyur //",
    "NK031(ki)001:4642": "bag chags med pa'i chos nyid de //",
    "NK031(ki)001:4643": "dus gsum sangs rgyas dgongs par bshad //",
    "NK031(ki)001:4644": "dus gsum sangs rgyas thams cad kyi //",
    "NK031(ki)001:4645": "dgongs pa'i yul la mi rtog ste //",
    "NK031(ki)001:4646": "mnyam pa nyid du ye nas gnas //",
    "NK031(ki)001:4647": "kye sems dpa' chen po nyon cig /",
    "NK031(ki)001:4648": "dus gsum sangs rgyas thams cad kyi //",
    "NK031(ki)001:4649": "rang byung ye shes thugs de la //",
    "NK031(ki)001:4650": "ye nas rtog pa med pa'i phyir //",
    "NK031(ki)001:4651": "sangs rgyas dgongs pa mi mdzad de //",
    "NK031(ki)001:4652": "rtog pa'i yul ni kun dang bral //",
    "NK031(ki)001:4653": "shin tu rnal 'byor gang zag gang //",
    "NK031(ki)001:4654": "su yang rung ba de yis ni //",
    "NK031(ki)001:4655": "rtog pa med la gnas gyur na //",
    "NK031(ki)001:4656": "de ni sangs rgyas dgongs pa mdzad //",
    "NK031(ki)001:4657": "kye sems dpa' chen po nyon cig /",
    "NK031(ki)001:4658": "rang byung ye shes sangs rgyas dgongs pa mdzad //",
    "NK031(ki)001:4659": "rang byung ye shes yul la mi rtog pas //",
    "NK031(ki)001:4660": "rnam par rtog pa'i bag chags gos mi 'gyur //",
    "NK031(ki)001:4661": "las ni ting 'dzin brtags pa'i bag chags yin //",
    "NK031(ki)001:4662": "mi rtog pa la bag chags yod ma gsungs //",
    "NK031(ki)001:4663": "mi rtog pa yi rang byung ye shes lnga //",
    "NK031(ki)001:4664": "sems kyi rang bzhin dbang po sgo lngar bshad //",
    "NK031(ki)001:4665": "rang byung ye shes de la 'gag pa med //",
    "NK031(ki)001:4666": "byang chub sems kyi ngo bo mngon snang la //",
    "NK031(ki)001:4667": "rang byung ye shes mi 'gag so sor gsal //",
    "NK031(ki)001:4668": "rang gi rkyen gyis snang bas dor mi byed //",
    "NK031(ki)001:4669": "ting 'dzin mi rtog bag chags gsog mi 'gyur //",
    "NK031(ki)001:4670": "'di yang dus gsum sangs rgyas dgongs pa ste //",
    "NK031(ki)001:4671": "gang du mi rtog 'di la su gnas la //",
    "NK031(ki)001:4672": "nga la mi gnas 'gro ba'i don mi gnas //",
    "NK031(ki)001:4673": "chos sku byang chub sems la 'di gnas te //",
    "NK031(ki)001:4674": "dus gsum sangs rgyas kun gyi dgongs pa 'dus //",
    "NK031(ki)001:4675": "kye /",
    "NK031(ki)001:4676": "sems dpa' chen po tshig don 'di //",
    "NK031(ki)001:4677": "rig pa nyams su mngon sum rtogs par gyis //",
    "NK031(ki)001:4678": "rang byung ye shes yul la lngar gnas pa //",
    "NK031(ki)001:4679": "ye shes lnga ni yul lnga 'dod ma yin //",
    "NK031(ki)001:4680": "yul 'dod lnga ni ye shes lnga la snang //",
    "NK031(ki)001:4681": "yul de ye nas ye shes yin pa'i phyir //",
    "NK031(ki)001:4682": "yul dang ye shes gnyis su ngas ma bstan //",
    "NK031(ki)001:4683": "des na yul yang rang byung ye shes yin //",
    "NK031(ki)001:4684": "rang byung ye shes gcig las med pa la //",
    "NK031(ki)001:4685": "nga las byung ba'i 'khor gyi ston pa yin //",
    "NK031(ki)001:4686": "yul la brten nas ye shes ming btags pa //",
    "NK031(ki)001:4687": "rnam pa grangs kyi ye shes byung ba ni //",
    "NK031(ki)001:4688": "rnam brtags pa yi ye shes gcig gis ni //",
    "NK031(ki)001:4689": "yul gcig rang bzhin so sor snang ba la //",
    "NK031(ki)001:4690": "yul can la ni yul gyi ming btags pa //",
    "NK031(ki)001:4691": "de ni nges pa ma yin 'khrul pas brtags //",
    "NK031(ki)001:4692": "kun byed nga yi rang byung ye shes min //",
    "NK031(ki)001:4693": "kun byed nga yi rang bzhin gcig pu la //",
    "NK031(ki)001:4694": "'khor gyi 'dod pa rnams kyis ming btags pa //",
    "NK031(ki)001:4695": "la las byang chub sems su ming btags la //",
    "NK031(ki)001:4696": "la las chos kyi dbyings su ming yang btags //",
    "NK031(ki)001:4697": "la las nam mkha'i khams su ming yang btags //",
    "NK031(ki)001:4698": "la las rang byung ye shes ming yang btags //",
    "NK031(ki)001:4699": "la las chos kyi sku ru ming yang btags //",
    "NK031(ki)001:4700": "la las longs spyod rdzogs par ming yang btags //",
    "NK031(ki)001:4701": "la las sprul pa'i sku ru ming yang btags //",
    "NK031(ki)001:4702": "la las sku gsung thugs su ming yang btags //",
    "NK031(ki)001:4703": "la las thams cad mkhyen par ming yang btags //",
    "NK031(ki)001:4704": "la las rnam pa thams cad ming yang btags //",
    "NK031(ki)001:4705": "la las ye shes bzhi dang gsum du btags //",
    "NK031(ki)001:4706": "la las ye shes lnga ru ming btags la //",
    "NK031(ki)001:4707": "la las dbyings dang ye shes ming btags pa //",
    "NK031(ki)001:4708": "rang byung byang chub sems ni gcig la btags //",
    "NK031(ki)001:4709": "rang byung nga la mthong tshad smras pa yin //",
    "NK031(ki)001:4710": "zhes gsungs so //",
    "NK031(ki)001:4711": "byang chub kyi sems kun byed rgyal po las rang",
    "NK031(ki)001:4712": "byung ye shes bstan pa'i le'u ste lnga bcu pa'o",
    "NK031(ki)001:4713": "//// de nas byang chub kyi sems kun byed rgyal",
    "NK031(ki)001:4714": "po des rdzogs pa chen po'i lam la bgrod du",
    "NK031(ki)001:4715": "med pa 'di gsungs so //",
    "NK031(ki)001:4716": "kye sems dpa' chen po nyon cig /",
    "NK031(ki)001:4717": "kun byed rgyal po nga ni byang chub sems //",
    "NK031(ki)001:4718": "byang chub sems ni kun gyi lam chen te //",
    "NK031(ki)001:4719": "gnas dang yul dang sangs rgyas sa dang gsum //",
    "NK031(ki)001:4720": "gzhan na med de 'di na rang bzhin gnas //",
    "NK031(ki)001:4721": "chos kyi dbyings dang chos nyid 'di na gnas //",
    "NK031(ki)001:4722": "nam mkha'i khams dang gzhal yas 'di na gnas //",
    "NK031(ki)001:4723": "sangs rgyas sa dang yul ni byang chub sems //",
    "NK031(ki)001:4724": "gzhan du bgrod pa'i lam dang gnas med de //",
    "NK031(ki)001:4725": "bgrod pas nam mkha'i lam la phyiin pa med //",
    "NK031(ki)001:4726": "kye sems dpa' chen po nyon cig /",
    "NK031(ki)001:4727": "lam la bgrod pa yod par lung ston pa //",
    "NK031(ki)001:4728": "nga las byung ba'i ston pa sku gsum gyis //",
    "NK031(ki)001:4729": "bgrod pa'i lam ni lnga dang gsum bstan te //",
    "NK031(ki)001:4730": "de la bgrod pas phyin par 'dod pa ni //",
    "NK031(ki)001:4731": "rgyu dang 'bras bu thob par 'dod yin na //",
    "NK031(ki)001:4732": "rdzogs chen bgrod du med dang mi mthun te //",
    "NK031(ki)001:4733": "tshogs dang sbyor ba sgom mthong thob pa lngar //",
    "NK031(ki)001:4734": "tshogs gnyis bsags nas gzung 'dzin gnyis choms te //",
    "NK031(ki)001:4735": "bsgoms pas chos mthong thob pa'i 'bras bu de //",
    "NK031(ki)001:4736": "bgrod du med pa'i lam dang ma 'phrad pas //",
    "NK031(ki)001:4737": "bde chen rtsol sgrub 'das pa ming mi grags //",
    "NK031(ki)001:4738": "'bras bu gsang bar bstan pa lam gsum ni //",
    "NK031(ki)001:4739": "de bzhin nyid dang kun tu snang la sogs //",
    "NK031(ki)001:4740": "sku gsum lam zhes goms par bsgoms pa des //",
    "NK031(ki)001:4741": "rang byung chos la rgyu 'bras bsnyen sgrub bzhis //",
    "NK031(ki)001:4742": "bgrod pas rtsol sgrub 'das pa'i sar mi phyin //",
    "NK031(ki)001:4743": "rang sems spros bral chos kyi dbyings yin pas //",
    "NK031(ki)001:4744": "spros bral de na sangs rgyas thams cad bzhugs //",
    "NK031(ki)001:4745": "de bas lam la bgrod par ma byed cig /",
    "NK031(ki)001:4746": "rang sems ma bsgribs nam mkha' bzhin du gsal //",
    "NK031(ki)001:4747": "de na dus gsum sangs rgyas thams cad bzhugs //",
    "NK031(ki)001:4748": "de bas lam la bgrod par ma byed cig /",
    "NK031(ki)001:4749": "rang sems ma bcos chos nyid ji bzhin pa //",
    "NK031(ki)001:4750": "de la dus gsum sangs rgyas lhun gyis grub //",
    "NK031(ki)001:4751": "de bas lam la bgrod par ma byed cig /",
    "NK031(ki)001:4752": "gal te ma rig lam la bgrod gyur na //",
    "NK031(ki)001:4753": "phyin pa'i dus med rtogs thob dus med de //",
    "NK031(ki)001:4754": "bgrod pas sangs rgyas sa ru phyin pa med //",
    "NK031(ki)001:4755": "sangs rgyas rang sems rtog pa bral ba yin //",
    "NK031(ki)001:4756": "bgrod pas rang sems rtog bral der mi phyin //",
    "NK031(ki)001:4757": "lta ba bsgoms pas ting 'dzin yul dang 'phrad //",
    "NK031(ki)001:4758": "ting 'dzin de yis rtog bral mnyam dang bral //",
    "NK031(ki)001:4759": "dam tshig gsungs pas ma nyams 'dzin la gnas //",
    "NK031(ki)001:4760": "ma nyams 'dzin pas rtog med mnyam dang bral //",
    "NK031(ki)001:4761": "phrin las btsal bas grub pa'i ting 'dzin byed //",
    "NK031(ki)001:4762": "grub pa'i ting 'dzin mi rtog mnyam dang bral //",
    "NK031(ki)001:4763": "sa la sbyangs pas gnas pa'i ting 'dzin byed //",
    "NK031(ki)001:4764": "'byongs pa'i ting 'dzin rtog med mnyam dang bral //",
    "NK031(ki)001:4765": "chos nyid brtags pas gsal ba'i ting 'dzin byed //",
    "NK031(ki)001:4766": "ting 'dzin gsal bas rtog med mnyam dang bral //",
    "NK031(ki)001:4767": "ye shes gsal bar rtogs pa'i ting 'dzin byed //",
    "NK031(ki)001:4768": "gsal bar rtogs pa'i ting 'dzin mi rtog bral //",
    "NK031(ki)001:4769": "kye sems dpa' chen po nyon cig /",
    "NK031(ki)001:4770": "'dod pa'i ting 'dzin ji ltar gsal ba des //",
    "NK031(ki)001:4771": "'dod pa med pa bde ba grub par byed //",
    "NK031(ki)001:4772": "bya bral zin pa'i bde ba chen po de //",
    "NK031(ki)001:4773": "mi rtog 'dod pa med pa de yis blangs //",
    "NK031(ki)001:4774": "ting 'dzin mi byed bag chags mi gsog pas //",
    "NK031(ki)001:4775": "rang byung ye shes las kyi dbang mi 'gyur //",
    "NK031(ki)001:4776": "rang byung ye shes chos sku'i snying po de //",
    "NK031(ki)001:4777": "btsal bas mi 'grub rang bzhin gnas pas 'grub //",
    "NK031(ki)001:4778": "grub par bya ba'i don rnams kun dang bral //",
    "NK031(ki)001:4779": "don zhes bya ba'i ming tsam btags pa yin //",
    "NK031(ki)001:4780": "yang dag nyid du sangs rgyas ming tsam yin //",
    "NK031(ki)001:4781": "sangs rgyas ming du 'dogs par byed pa ni //",
    "NK031(ki)001:4782": "nges pa'i lung min drang ba'i lung du bstan //",
    "NK031(ki)001:4783": "nga las byung ba'i ston pa sku gsum gyis //",
    "NK031(ki)001:4784": "chos dang sangs rgyas dge 'dun dkon mchog gsum //",
    "NK031(ki)001:4785": "yod par ming btags de gnyan bsgrub pa ru //",
    "NK031(ki)001:4786": "nga las byung ba'i 'khor ni sems can la //",
    "NK031(ki)001:4787": "bde yo skyid do sdug bsngal de blangs nas //",
    "NK031(ki)001:4788": "'di las ma gtogs pa yi bde ba ni //",
    "NK031(ki)001:4789": "gzhan med zer nas lta spyod sna tshogs pa //",
    "NK031(ki)001:4790": "spyad pas grub pa'i lung 'di bstan pa yin //",
    "NK031(ki)001:4791": "byar med kun byed nga yi lung ma yin //",
    "NK031(ki)001:4792": "zhes gsungs so //",
    "NK031(ki)001:4793": "byang chub kyi sems kun byed rgyal po las lam",
    "NK031(ki)001:4794": "la bgrod du med pa'i le'u ste nga gcig pa'o",
    "NK031(ki)001:4795": "//// de nas byang chub kyi sems kun byed rgyal",
    "NK031(ki)001:4796": "po des bya med rdzogs pa 'dod pa med pa",
    "NK031(ki)001:4797": "//// 'di gsungs so // kye sems dpa' chen po /",
    "NK031(ki)001:4798": "chos rnams thams cad grub 'dod na //",
    "NK031(ki)001:4799": "'dod pa'i sa ni ma sgrubs shig /",
    "NK031(ki)001:4800": "'dod par byed pa'i sems de ni //",
    "NK031(ki)001:4801": "mi len thams cad spong ba yin //",
    "NK031(ki)001:4802": "'di ni rgyu 'bras 'das pa'i phyir //",
    "NK031(ki)001:4803": "'bras bu 'dod nas rgyu mi sgrub //",
    "NK031(ki)001:4804": "mi rtog rang bzhin gnas pas 'grub //",
    "NK031(ki)001:4805": "'dod pa'i ting 'dzin thams cad spongs //",
    "NK031(ki)001:4806": "'dod med thams cad len par byed //",
    "NK031(ki)001:4807": "ting nge 'dzin pas 'dod pa 'dzin //",
    "NK031(ki)001:4808": "'dod pa de ni yang dag min //",
    "NK031(ki)001:4809": "yang dag gzung du yod ma yin //",
    "NK031(ki)001:4810": "byas pa'i lam ni thams cad kyis //",
    "NK031(ki)001:4811": "ma btsal lhun gyis grub pa sgrub //",
    "NK031(ki)001:4812": "ma btsal lhun gyis grub pa de //",
    "NK031(ki)001:4813": "byas pas grub pa ma yin te //",
    "NK031(ki)001:4814": "ma byas ye nas lhun gyis grub //",
    "NK031(ki)001:4815": "'dod pas thams cad kun spangs pas //",
    "NK031(ki)001:4816": "grub par byed pa'i gegs su che //",
    "NK031(ki)001:4817": "'dod pa'i ting 'dzin bag chags des //",
    "NK031(ki)001:4818": "bag chags de ni sems 'dzin yin //",
    "NK031(ki)001:4819": "'dzin pas bde ba de spong byed //",
    "NK031(ki)001:4820": "mi 'dzin bde ba kun len pas //",
    "NK031(ki)001:4821": "ji bzhin pa yi rang bzhin no //",
    "NK031(ki)001:4822": "ji bzhin bcos pa med pa de //",
    "NK031(ki)001:4823": "sangs rgyas kun gyi dgongs pa gcig /",
    "NK031(ki)001:4824": "bde ba che las ma gtogs pa //",
    "NK031(ki)001:4825": "'dod dang 'dzin pa ga la yod //",
    "NK031(ki)001:4826": "mi gnas pa la dmigs pa med //",
    "NK031(ki)001:4827": "mi rtog pa la 'dzin pa med //",
    "NK031(ki)001:4828": "med pa don gyi snying po de //",
    "NK031(ki)001:4829": "'dod pa med pas thob par 'gyur //",
    "NK031(ki)001:4830": "gang la 'dzin chags med pa des //",
    "NK031(ki)001:4831": "ting nge 'dzin te 'dzin pa'i mchog /",
    "NK031(ki)001:4832": "kun zin ye nas grub zin pas //",
    "NK031(ki)001:4833": "btang gzhag mi rtog grub pa'i rgyal //",
    "NK031(ki)001:4834": "kye sems dpa' chen po /",
    "NK031(ki)001:4835": "sna tshogs bsgoms pas gcig mi gsal //",
    "NK031(ki)001:4836": "gsal ba ting 'dzin gang byed pa //",
    "NK031(ki)001:4837": "de la'ang ting 'dzin yod ma yin //",
    "NK031(ki)001:4838": "de bzhin nyid du gcig pa la //",
    "NK031(ki)001:4839": "sangs rgyas sems can gnyis su phye //",
    "NK031(ki)001:4840": "bde dang sdug bsngal gnyis phye nas //",
    "NK031(ki)001:4841": "bde ba dang du blang lung bstan //",
    "NK031(ki)001:4842": "sdig pa rgyab tu bor lung bstan //",
    "NK031(ki)001:4843": "de ni nges pa'i lung dang 'gal //",
    "NK031(ki)001:4844": "kye sems dpa' chen po /",
    "NK031(ki)001:4845": "gcig la gnyis su ma 'byed cig /",
    "NK031(ki)001:4846": "bde ba sdug bsngal byang chub gcig /",
    "NK031(ki)001:4847": "sangs rgyas sems can sems su gcig /",
    "NK031(ki)001:4848": "snang srid snod bcud chos nyid gcig /",
    "NK031(ki)001:4849": "bden brdzun gnyis kyang chos nyid mnyam //",
    "NK031(ki)001:4850": "bde ba ma len sdug ma spong //",
    "NK031(ki)001:4851": "rang bzhin gnas pas kun kyang 'grub //",
    "NK031(ki)001:4852": "de la chags pa sdug bsngal yin //",
    "NK031(ki)001:4853": "kun gsal de la rtog med pas //",
    "NK031(ki)001:4854": "de ni rang byung ye shes yin //",
    "NK031(ki)001:4855": "ye shes bag chags mi gsog pas //",
    "NK031(ki)001:4856": "las kyi gos par ga la 'gyur //",
    "NK031(ki)001:4857": "rgyu 'bras ye shes ting 'dzin rtog /",
    "NK031(ki)001:4858": "rtog pa'i ye shes bag chags can //",
    "NK031(ki)001:4859": "ye shes bag chags dbang bsgyur bas //",
    "NK031(ki)001:4860": "rtog pa'i ye shes bsgom mi bya //",
    "NK031(ki)001:4861": "rtog pa'i ye shes bsgom byas pas //",
    "NK031(ki)001:4862": "mi rtog mnyam dang bral bar 'gyur //",
    "NK031(ki)001:4863": "ting 'dzin rtsol ba'i nad kyis zin //",
    "NK031(ki)001:4864": "kye sems dpa' chen po /",
    "NK031(ki)001:4865": "kun byed nga ni byang chub sems //",
    "NK031(ki)001:4866": "thams cad byang chub sems yin la //",
    "NK031(ki)001:4867": "byang chub sems las thams cad med //",
    "NK031(ki)001:4868": "sems las sprul pa'i chos ni sna tshogs te //",
    "NK031(ki)001:4869": "sna tshogs sprul pa cir yang snang ba ni //",
    "NK031(ki)001:4870": "sems can gzugs dang dbyibs dang kha dog dang //",
    "NK031(ki)001:4871": "ji ltar snang ba de la dad pa re //",
    "NK031(ki)001:4872": "dad pa de yis 'thad pa'i chos ston pa //",
    "NK031(ki)001:4873": "de ni ye shes thugs rje sprul par bshad //",
    "NK031(ki)001:4874": "de yang rang bzhin chos la g.yos pa med //",
    "NK031(ki)001:4875": "sangs rgyas rang bzhin chos la g.yos med pas //",
    "NK031(ki)001:4876": "dus gsum rgyal ba rnams kyi chos nyid yin //",
    "NK031(ki)001:4877": "chos nyid las ni sangs rgyas gud na med //",
    "NK031(ki)001:4878": "sangs rgyas las ni sems can gud na med //",
    "NK031(ki)001:4879": "sems can mi rtog sangs rgyas dgongs pa yin //",
    "NK031(ki)001:4880": "byang chub sems ma byung gi bar du ni //",
    "NK031(ki)001:4881": "sangs rgyas dang ni sems can gnyis ka med //",
    "NK031(ki)001:4882": "de bas sangs rgyas kun bas sems nyid basngagasa //",
    "NK031(ki)001:4883": "sems nyid mi 'gyur 'gyur ba ye nas med //",
    "NK031(ki)001:4884": "chos nyid bsgyur bas g.yos pa rdul med par //",
    "NK031(ki)001:4885": "gcig la rim pa dgu dang brgyad khri stong //",
    "NK031(ki)001:4886": "'byed pa'i ston pas gcig gi don mi rtogs //",
    "NK031(ki)001:4887": "gcig ma rtog pas kun don rtogs mi 'gyur //",
    "NK031(ki)001:4888": "des na sems gcig don de rab tu rtogs //",
    "NK031(ki)001:4889": "zhes gsungs so //",
    "NK031(ki)001:4890": "byang chub kyi sems kun byed rgyal po las ma",
    "NK031(ki)001:4891": "g.yos 'dod pa med pa'i le'u ste nga gnyis pa'o",
    "NK031(ki)001:4892": "//// de nas byang chub kyi sems kun byed rgyal",
    "NK031(ki)001:4893": "po des chos thams cad g.yos pa med pa 'di",
    "NK031(ki)001:4894": "//// gsungs so // kye /",
    "NK031(ki)001:4895": "sems dpa' chen po da rtogs shig /",
    "NK031(ki)001:4896": "nga rtogs chos rtogs g.yos pa med //",
    "NK031(ki)001:4897": "kun byed rgyal po ston pa nga nyid ni //",
    "NK031(ki)001:4898": "byang chub sems la g.yos pa med pa de //",
    "NK031(ki)001:4899": "thams cad byang chub sems las g.yos med cing //",
    "NK031(ki)001:4900": "rang byung ye shes rgyu rkyen med pa de //",
    "NK031(ki)001:4901": "rgyu dang 'bras bu kun las shin tu rgyal //",
    "NK031(ki)001:4902": "rgyu 'bras theg pa can la shin tu gsang //",
    "NK031(ki)001:4903": "ma skyes rdo rje chos kyi dbyings na rgyal //",
    "NK031(ki)001:4904": "rgyu 'bras can la mi smra shin tu gsang //",
    "NK031(ki)001:4905": "sems nyid ma 'gags nam mkha'i dbyings na rgyal //",
    "NK031(ki)001:4906": "rgyu 'bras can la mi smra shin tu gsang //",
    "NK031(ki)001:4907": "snang srid snod bcud ma bcos chos nyid rgyal //",
    "NK031(ki)001:4908": "rgyu 'bras can la mi smra shin tu gsang //",
    "NK031(ki)001:4909": "nam mkha' rlung chu sa me snang ba lnga //",
    "NK031(ki)001:4910": "byang chub sems kyi ngo bor shin tu rgyal //",
    "NK031(ki)001:4911": "rgyu 'bras can la mi smra shin tu gsang //",
    "NK031(ki)001:4912": "khams gsum dus gsum thugs rje ye shes rgyal //",
    "NK031(ki)001:4913": "rgyu 'bras can la mi smra shin tu gsang //",
    "NK031(ki)001:4914": "byang chub sems kyi rang bzhin kun byed la //",
    "NK031(ki)001:4915": "ma yal ma zhi rang bzhin zhi ba med //",
    "NK031(ki)001:4916": "chos dbyings rang bzhin spros med zhi ba de //",
    "NK031(ki)001:4917": "ma yal ma zhi rang bzhin spros pa med //",
    "NK031(ki)001:4918": "rang byung ye shes ma bsgribs gsal ba de //",
    "NK031(ki)001:4919": "mkha' la ma yal ma zhi zhi ba med //",
    "NK031(ki)001:4920": "snang srid snod bcud chos nyid rang bzhin te //",
    "NK031(ki)001:4921": "ma yal ma zhi rang bzhin zhi ba med //",
    "NK031(ki)001:4922": "chos rnams thams cad ma yal ma zhi ba //",
    "NK031(ki)001:4923": "rang bzhin gsal te ngo bo g.yos pa med //",
    "NK031(ki)001:4924": "g.yos med chos la rgyu 'bras sgrub byed pa //",
    "NK031(ki)001:4925": "de ni nga yi lung min 'dod lung yin //",
    "NK031(ki)001:4926": "nga ni 'dod pa med pas kun grub ste //",
    "NK031(ki)001:4927": "mi 'dod 'dod pa med par rang bzhin 'grub //",
    "NK031(ki)001:4928": "grub ces bya ba nga yis smras pa med //",
    "NK031(ki)001:4929": "rgyu 'bras grub 'dod rnams kyi tshig tu'o //",
    "NK031(ki)001:4930": "nga ni sgro dang skur ba'i sgra ru che //",
    "NK031(ki)001:4931": "yod dang med dang grub dang ma grub dang //",
    "NK031(ki)001:4932": "sgro dang skur pa btab pa thams cad kun //",
    "NK031(ki)001:4933": "mi rtog pas na mnyam pa nyid du gnas //",
    "NK031(ki)001:4934": "mnyam pa nyid las ma gtogs gzhan pa ni //",
    "NK031(ki)001:4935": "sangs rgyas kun gyi mes po ngas ma gsungs //",
    "NK031(ki)001:4936": "ma gsungs dgongs pa sangs rgyas kun mi ston //",
    "NK031(ki)001:4937": "gsungs pa thams cad nga yi ngo bo gsungs //",
    "NK031(ki)001:4938": "ngo bo rang bzhin chos rnams thams cad yin //",
    "NK031(ki)001:4939": "rang bzhin rnam dag mnyam pa'i rgyal po de //",
    "NK031(ki)001:4940": "mi 'gyur rang bzhin chags pa kun dang bral //",
    "NK031(ki)001:4941": "gzung ba'i yul med sems kyi gnas kyang med //",
    "NK031(ki)001:4942": "de la mngon sum thob par su 'dod pa //",
    "NK031(ki)001:4943": "'dod pa de ni chags pa'i gnas yin te //",
    "NK031(ki)001:4944": "de la mi rtogs mnyam pa'i dgongs pa de //",
    "NK031(ki)001:4945": "chos nyid ye nas rang bzhin gnas pa la //",
    "NK031(ki)001:4946": "de btsal bsam pas 'dod sgrub byed pa ni //",
    "NK031(ki)001:4947": "rang sems gzhan du tshol bar byed pa yin //",
    "NK031(ki)001:4948": "de yis chos kyi dbyings dang nam mkha'i khams //",
    "NK031(ki)001:4949": "khams gsum gnas dang srid pa'i chos bshig kyang //",
    "NK031(ki)001:4950": "rang sems rang bzhin gnas pa de mi rnyed //",
    "NK031(ki)001:4951": "rang gi sems ni nam mkha'i rang bzhin te //",
    "NK031(ki)001:4952": "mtha' la thug pa med pas dbyings la bri ba med //",
    "NK031(ki)001:4953": "rang sems nam mkha' rang bzhin de mi rig /",
    "NK031(ki)001:4954": "chos kyi rang bzhin kun kyang de lta ste //",
    "NK031(ki)001:4955": "ji bzhin pa la kun kyang bcos pa med //",
    "NK031(ki)001:4956": "'chos pa rol pa'i ting 'dzin ci byas kyang //",
    "NK031(ki)001:4957": "ji bzhin pa la ngo bo 'gyur ba med //",
    "NK031(ki)001:4958": "'gyur te lhag pa'i stobs gcig che 'gyur na //",
    "NK031(ki)001:4959": "ting 'dzin gcig gis 'khor ba lhag ma med //",
    "NK031(ki)001:4960": "smra yang ji bzhin pa la 'gyur ba med //",
    "NK031(ki)001:4961": "rang bzhin che ba'i yul la rang bzhin gnas //",
    "NK031(ki)001:4962": "rang bzhin ma bcos pa yi ming yin la //",
    "NK031(ki)001:4963": "che ba ma bcos pa la lam zhes brjod //",
    "NK031(ki)001:4964": "sangs rgyas rnams kyi sku gsung thugs dang ni //",
    "NK031(ki)001:4965": "sems can rnams kyi lus ngag yid gsum la //",
    "NK031(ki)001:4966": "bzang ngan che chung khyad par yod ma gsungs //",
    "NK031(ki)001:4967": "mi rtog chos nyid mnyam pa nyid du gnas //",
    "NK031(ki)001:4968": "mnyam pas chos dang chos min gcig kyang med //",
    "NK031(ki)001:4969": "sems can rgyu med sangs rgyas 'bras bu med //",
    "NK031(ki)001:4970": "rgyu 'bras ston pa ston pa nyid lung nor //",
    "NK031(ki)001:4971": "de bas nga las byung ba'i chos mnyam pas //",
    "NK031(ki)001:4972": "nga las byung ba bzang ngan med mnyam gcig /",
    "NK031(ki)001:4973": "ces gsungs so //",
    "NK031(ki)001:4974": "byang chub kyi sems kun byed rgyal po las chos",
    "NK031(ki)001:4975": "thams cad kyi rang bzhin g.yos pa med pa'i le'u",
    "NK031(ki)001:4976": "ste nga gsum pa'o ////",
    "NK031(ki)001:4977": "de nas byang chub kyi sems kun byed rgyal po",
    "NK031(ki)001:4978": "des nyid kyi rang bzhin rang byung gi ye shes",
    "NK031(ki)001:4979": "yin la / rang byung gi ye shes de don",
    "NK031(ki)001:4980": "gyi ngo bo lnga dang ldan te gang zhe na",
    "NK031(ki)001:4981": "yin la / / don chos thams cad 'byung ba'i snying po dang /",
    "NK031(ki)001:4982": "don ma nor nges pa'i ngo bo dang /",
    "NK031(ki)001:4983": "don rgyu 'bras 'das pa'i ngo bo dang /",
    "NK031(ki)001:4984": "don byar med pa'i ngo bo dang /",
    "NK031(ki)001:4985": "don chos thams cad gtan la 'bebs pa'i ngo bo dang lnga'o //",
    "NK031(ki)001:4986": "de la rang byung gi ye shes de la bsdus pa'i mdo lung ni lnga /",
    "NK031(ki)001:4987": "phye ba'i mdo lung ni lnga bcu rtsa bdun po 'di gsungs so //",
    "NK031(ki)001:4988": "kye sems dpa' chen po don 'di nyon cig /",
    "NK031(ki)001:4989": "kun byed rgyal po byang chub sems nga ni //",
    "NK031(ki)001:4990": "rang byung ye shes chen po gcig la ni //",
    "NK031(ki)001:4991": "rang byung ye shes bsdus pa lnga las ni //",
    "NK031(ki)001:4992": "phye ba'i mdo lung lnga bcu rtsa bdun te //",
    "NK031(ki)001:4993": "nga yi ngo bo lnga bcu rtsa bdun yin //",
    "NK031(ki)001:4994": "de yi ngo bo ji ltar yin zhe na //",
    "NK031(ki)001:4995": "ye shes ngo bo chos kyi snying po las //",
    "NK031(ki)001:4996": "mngon du phyung ba'i mdo lung bcu yang bstan //",
    "NK031(ki)001:4997": "ye shes ma nor nges pa'i ngo bo las //",
    "NK031(ki)001:4998": "ma nor nges pa'i mdo lung bcu yang bstan //",
    "NK031(ki)001:4999": "ye shes rgyu 'bras 'das pa'i ngo bo las //",
    "NK031(ki)001:5000": "rgyu 'bras 'das pa'i mdo lung bcu yang 'byung //",
    "NK031(ki)001:5001": "ye shes bya ba med pa'i ngo bo las //",
    "NK031(ki)001:5002": "bya med rdzogs pa'i mdo lung bcu yang 'byung //",
    "NK031(ki)001:5003": "ye shes gtan la 'bebs pa'i ngo bo las //",
    "NK031(ki)001:5004": "gtan la 'bebs pa'i mdo lung bcu yang 'byung //",
    "NK031(ki)001:5005": "sems nyid ye shes ngo bo rnam lnga las //",
    "NK031(ki)001:5006": "mdo lung bcu tshan rnam pa lnga byung ni //",
    "NK031(ki)001:5007": "rang bzhin ngo bo yid ches lnga bstan yin //",
    "NK031(ki)001:5008": "bdun ni nges par bstan pa'i le'u bdun gyis //",
    "NK031(ki)001:5009": "gcig gis gzhi bstan gcig gis gdams pa bstan //",
    "NK031(ki)001:5010": "lnga yis so so dgos pa lnga yang bstan //",
    "NK031(ki)001:5011": "de yi don gyi bye brag bstan pa ni //",
    "NK031(ki)001:5012": "dbang po chos nyid mthong bar bya ba'i phyir //",
    "NK031(ki)001:5013": "mngon du phyung ba'i mdo lung bcu yang bstan //",
    "NK031(ki)001:5014": "yin min yid ches rtog pa bsal ba'i phyir //",
    "NK031(ki)001:5015": "ma nor nges pa'i mdo lung bcu yang bstan //",
    "NK031(ki)001:5016": "kun byed rgyal po'i rang byung ye shes de //",
    "NK031(ki)001:5017": "rgyu rkyen dag la rag ma las pa'i phyir //",
    "NK031(ki)001:5018": "rgyu 'bras 'das pa'i mdo lung bcu yang bstan //",
    "NK031(ki)001:5019": "kun byed rgyal po'i rang byung ye shes des //",
    "NK031(ki)001:5020": "bya byed rtsol sgrub bya mi dgos pa'i phyir //",
    "NK031(ki)001:5021": "bya med rdzogs pa'i mdo lung bcu yang bstan //",
    "NK031(ki)001:5022": "kun byed rgyal po'i rang byung ye shes des //",
    "NK031(ki)001:5023": "nyid kyi rang bzhin gtan la 'bebs pa'i phyir //",
    "NK031(ki)001:5024": "gtan la 'bebs pa'i mdo lung bcu yang bstan //",
    "NK031(ki)001:5025": "de la don gyi dgos pa lnga yod de //",
    "NK031(ki)001:5026": "chos nyid mngon du phyung ba'i mdo lung la //",
    "NK031(ki)001:5027": "chos nyid mngon du mthong ba'i dgos pa yod //",
    "NK031(ki)001:5028": "chos nyid ma nor mngon du mthong ba des //",
    "NK031(ki)001:5029": "lta spyod dam tshig lam la bgrod mi dgos //",
    "NK031(ki)001:5030": "ma nor nges par ston pa'i mdo lung la //",
    "NK031(ki)001:5031": "ma nor yid ches nges pa'i dgos pa yod //",
    "NK031(ki)001:5032": "sems nyid ma nor yid ches mngon pa des //",
    "NK031(ki)001:5033": "sangs rgyas bsgrub mi dgos pa'i dgos pa yod //",
    "NK031(ki)001:5034": "rgyu rkyen rag ma lus pa'i mdo lung la //",
    "NK031(ki)001:5035": "rtsol sgrub bya mi dgos pa'i yon tan yod //",
    "NK031(ki)001:5036": "rtsol zhing sgrub pa bya ni dgos pa des //",
    "NK031(ki)001:5037": "mi rtsol bde la gnas pa'i dgos pa yod //",
    "NK031(ki)001:5038": "bya med rdzogs pa'i mdo lung bstan pa la //",
    "NK031(ki)001:5039": "ma byas rang bzhin rdzogs pa'i dgos pa yod //",
    "NK031(ki)001:5040": "bya med rang bzhin rdzogs pa'i dgos pa des //",
    "NK031(ki)001:5041": "ye nas lhun gyis rdzogs pa'i dgos pa yod //",
    "NK031(ki)001:5042": "gtan la 'bebs pa'i mdo lung bstan pa las //",
    "NK031(ki)001:5043": "dus gsum sangs rgyas khams gsum sems can dang //",
    "NK031(ki)001:5044": "snang srid snod bcud bsdus pa thams cad kun //",
    "NK031(ki)001:5045": "rgyu med nges pa rang byung bya med par //",
    "NK031(ki)001:5046": "mdo lung lnga dang mthun par gtan la 'bebs //",
    "NK031(ki)001:5047": "gtan la 'bebs pa'i mdo rtsa bstan pa ni //",
    "NK031(ki)001:5048": "dus gsum sangs rgyas dang por lung bstan pa //",
    "NK031(ki)001:5049": "chos nyid nam mkha' lta bu'i rang bzhin la //",
    "NK031(ki)001:5050": "snga phyi dus gsum lta ba'i sems can rnams //",
    "NK031(ki)001:5051": "phyi ba dran med snga ba bag chags 'gags //",
    "NK031(ki)001:5052": "sems can nam mkha'i chos nyid mi shes mthong //",
    "NK031(ki)001:5053": "sangs rgyas sangs rgyas zhes bya'i nges tshig ni //",
    "NK031(ki)001:5054": "chos nyid byang chub sems kyi rang bzhin la //",
    "NK031(ki)001:5055": "spros med dbyings dang dbang po'i spyod yul sangs //",
    "NK031(ki)001:5056": "nam mkha' bzhin du kun la khyab cing rgyas //",
    "NK031(ki)001:5057": "sangs rgyas ming du btags pa nga yis med //",
    "NK031(ki)001:5058": "khams zhes bya ba'i gtan tshigs bstan pa ni /",
    "NK031(ki)001:5059": "mang zhing rgya che ba yi mtshan nyid de //",
    "NK031(ki)001:5060": "khams gsum sems can gcig gi dbang po yis //",
    "NK031(ki)001:5061": "dpag gis mi lang bas na khams zhes btags //",
    "NK031(ki)001:5062": "yang dag nges par ming du btags pa med //",
    "NK031(ki)001:5063": "sems zhes bya ba'i nges tshig bstan pa ni //",
    "NK031(ki)001:5064": "rgyu rkyen med pa'i rang byung ye shes des //",
    "NK031(ki)001:5065": "ma 'gags kun la dbang po sgo lngar gsal //",
    "NK031(ki)001:5066": "de la sems zhes bya bar gsal bar bshad //",
    "NK031(ki)001:5067": "snang srid snod bcud bsdus pa thams cad kun //",
    "NK031(ki)001:5068": "skye ba med las cho 'phrul snang ba de //",
    "NK031(ki)001:5069": "sna tshogs srid pas snang srid ces su btags //",
    "NK031(ki)001:5070": "snod dang bcud ces bya bar bstan pa ni //",
    "NK031(ki)001:5071": "'byung lnga snod kyi nang na rgyud drug bcud //",
    "NK031(ki)001:5072": "gnas pas snod bcud ces su btags pa yin //",
    "NK031(ki)001:5073": "kun byed bya ba lhag ma ma lus pa //",
    "NK031(ki)001:5074": "bsdus pas kun byed rgyal po'i rang bzhin lngar //",
    "NK031(ki)001:5075": "mdo lung lnga bcu rtsa bdun byung nas bsdus //",
    "NK031(ki)001:5076": "kun byed rang bzhin lnga ru 'dus par bstan //",
    "NK031(ki)001:5077": "snying po mngon du 'byin pa'i rang bzhin dang //",
    "NK031(ki)001:5078": "ma nor nges par ston pa'i rang bzhin dang //",
    "NK031(ki)001:5079": "rang byung rgyu 'bras 'das pa'i rang bzhin dang //",
    "NK031(ki)001:5080": "bya byed rtsol sgrub 'das pa'i rang bzhin dang //",
    "NK031(ki)001:5081": "mthun par gtan la 'bebs pa'i rang bzhin dang lnga'o zhes gsungs so //",
    "NK031(ki)001:5082": "kye /",
    "NK031(ki)001:5083": "ston pa kun byed rgyal po lags //",
    "NK031(ki)001:5084": "sems dpa' rdo rje bdag gi rig pa yis //",
    "NK031(ki)001:5085": "kun byed rang byung ye shes gcig ngo la //",
    "NK031(ki)001:5086": "dgos pa phun sum tshogs pa lnga byung ste //",
    "NK031(ki)001:5087": "rang byung ye shes chos kyi snying po las //",
    "NK031(ki)001:5088": "snang zhing srid pa'i chos rnams thams cad kun //",
    "NK031(ki)001:5089": "mi snang ba la mngon du 'byin nus pas //",
    "NK031(ki)001:5090": "chos kyi snying po yin par yid kyang ches //",
    "NK031(ki)001:5091": "rang byung ye shes gcig gi ngo bo de //",
    "NK031(ki)001:5092": "don dam kun rdzob bden brdzun gnyis med par //",
    "NK031(ki)001:5093": "ma nor nges pa'i byang chub sems ston pas //",
    "NK031(ki)001:5094": "the tshom som nyi med par yid kyang ches //",
    "NK031(ki)001:5095": "rang byung ye shes gcig gi ngo bo de //",
    "NK031(ki)001:5096": "rgyu la mi brten rkyen la mi sgrub pas //",
    "NK031(ki)001:5097": "gzhan la rag ma las pa'i rang bzhin gyis //",
    "NK031(ki)001:5098": "rang byung ye shes yin par yid kyang ches //",
    "NK031(ki)001:5099": "rang byung ye shes gcig gi ngo bo de //",
    "NK031(ki)001:5100": "rgyu rkyen med par lhun gyis grub pa'i phyir //",
    "NK031(ki)001:5101": "phrin las btsal zhing bya byed bya mi dgos //",
    "NK031(ki)001:5102": "ma btsal lhun gyis grub par yid kyang ches //",
    "NK031(ki)001:5103": "rang byung ye shes gcig gi ngo bo de //",
    "NK031(ki)001:5104": "rang byung ye shes ye nas ma bsgribs pas //",
    "NK031(ki)001:5105": "ji ltar snang ba'i chos rnams thams cad gsal //",
    "NK031(ki)001:5106": "chos rnams thams cad gtan la 'bebs pa'i phyir //",
    "NK031(ki)001:5107": "ston pa'i sgron ma yin par yid kyang ches //",
    "NK031(ki)001:5108": "zhes gsungs so //",
    "NK031(ki)001:5109": "byang chub kyi sems kun byed rgyal po las mdo",
    "NK031(ki)001:5110": "lung thams cad kun byed nyid kyi rang bzhin du",
    "NK031(ki)001:5111": "bsdus nas bstan pa'i le'u ste nga bzhi pa'o ////",
    "NK031(ki)001:5112": "de nas byang chub kyi sems kun byed rgyal po",
    "NK031(ki)001:5113": "des chos thams cad byang chub sems las gzhan med",
    "NK031(ki)001:5114": "pa'i mdo 'di gsungs so //",
    "NK031(ki)001:5115": "kye sems dpa' chen po nyon cig /",
    "NK031(ki)001:5116": "ji ltar snang srid snod bcud bsdus pa dang //",
    "NK031(ki)001:5117": "don dang tshig tu brjod pa thams can kun //",
    "NK031(ki)001:5118": "byang chub sems yin pa ni 'di lta ste //",
    "NK031(ki)001:5119": "chos kyi dbyings dang nam mkha'i khams 'di yang //",
    "NK031(ki)001:5120": "ma spros ma bsgribs pa yi byang chub sems //",
    "NK031(ki)001:5121": "'di las gzhan yin bdag gis gsungs pa med //",
    "NK031(ki)001:5122": "nam mkha' rlung chu sa me snang ba yang //",
    "NK031(ki)001:5123": "byang chub sems kyi ngo bo bstan pa yin //",
    "NK031(ki)001:5124": "'dod khams gzugs khams gzugs med khams gsum yang //",
    "NK031(ki)001:5125": "byang chub sems kyi ngo bo gsum snang yin //",
    "NK031(ki)001:5126": "de ston pa yi ston pa sku gsum yang //",
    "NK031(ki)001:5127": "byang chub sems kyi rang bzhin rnam gsum yin //",
    "NK031(ki)001:5128": "sems nyid ye shes ma 'gags 'dod khams snang //",
    "NK031(ki)001:5129": "sems nyid ngo bo snang ba gzugs kyi khams //",
    "NK031(ki)001:5130": "sems kyi rang bzhin ma skyes gzugs med khams //",
    "NK031(ki)001:5131": "rang bzhin ma skyes spros bral chos kyi sku //",
    "NK031(ki)001:5132": "sems nyid nyid la nyid spyod longs spyod rdzogs //",
    "NK031(ki)001:5133": "sems las sems sprul sems kyi don mdzad sprul //",
    "NK031(ki)001:5134": "dmyal ba la sogs 'gro ba rigs drug gi //",
    "NK031(ki)001:5135": "tsha grang bkres skom blun lkugs ltung 'gyur rnams //",
    "NK031(ki)001:5136": "mi rtog mnyam pas ji bzhin chos nyid grol //",
    "NK031(ki)001:5137": "rang byung ye shes yul la mi rtog pas //",
    "NK031(ki)001:5138": "las kyi bag chags skyon yon kun dang bral //",
    "NK031(ki)001:5139": "yon tan mi len skyon rnams mi dor bas //",
    "NK031(ki)001:5140": "bde ba mi sgrub sdug bsngal spang du med //",
    "NK031(ki)001:5141": "ji bzhin pa la ye nas g.yos pa med //",
    "NK031(ki)001:5142": "de bzhin bsgyur bas 'gyur ba'i chos gang med //",
    "NK031(ki)001:5143": "'dod pas len pas thob pa'i chos kyang med //",
    "NK031(ki)001:5144": "chos rnams rang bzhin 'byung ba'ii mtshan nyid ni //",
    "NK031(ki)001:5145": "sems las rang byung ye shes 'byung ba 'dra //",
    "NK031(ki)001:5146": "'dra zhes ming btags rang byung ye shes yin //",
    "NK031(ki)001:5147": "rang byung ye shes chos nyid yul gcig la //",
    "NK031(ki)001:5148": "chos gzhan mthong nas ye shes de spong byed //",
    "NK031(ki)001:5149": "rang byung ye shes de dang 'phrad mi 'gyur //",
    "NK031(ki)001:5150": "spong 'gegs yul can dag la ming mi grags //",
    "NK031(ki)001:5151": "don dam kun rdzob bden pa rnam gnyis kyis //",
    "NK031(ki)001:5152": "sbyangs kyang bskal pa gsum gyi bar du thogs //",
    "NK031(ki)001:5153": "dag gsum spyod dang mtshan med sgor zhugs nas //",
    "NK031(ki)001:5154": "byang chub yan lag kun gyi sgor zhugs nas //",
    "NK031(ki)001:5155": "cho ga rdzogs pa'i ting 'dzin rim pa yis //",
    "NK031(ki)001:5156": "rang byung ye shes tshe bdun bar du spangs //",
    "NK031(ki)001:5157": "thabs dang shes rab gnyis med sgor zhugs nas //",
    "NK031(ki)001:5158": "skye med shes rab thabs kyis bskyod 'gyur nas //",
    "NK031(ki)001:5159": "snang la rang bzhin med par rang bsgoms nas //",
    "NK031(ki)001:5160": "cho ga lnga dang yo byad yan lag dang //",
    "NK031(ki)001:5161": "dam tshig tshul dang rab tu brtson 'gyur na //",
    "NK031(ki)001:5162": "rig 'dzin sa ste lo stong drug brgya ru //",
    "NK031(ki)001:5163": "longs sku 'dod pa'i ting 'dzin yengs med byed //",
    "NK031(ki)001:5164": "longs sku thob nas rang sems bzod tshol lta //",
    "NK031(ki)001:5165": "stong phrag gcig na mi rtog mnyam bzod rnyed //",
    "NK031(ki)001:5166": "kye /",
    "NK031(ki)001:5167": "sems dpa' chen po rdo rje khyod nyid kyang //",
    "NK031(ki)001:5168": "nga lung ma nor khyod kyis da ston cig /",
    "NK031(ki)001:5169": "kye /",
    "NK031(ki)001:5170": "sems can lha mi rnams ni shes pa rtsing //",
    "NK031(ki)001:5171": "dbang po yul la yengs pa'i rang bzhin gyis //",
    "NK031(ki)001:5172": "sems can mi shes gang bstan tshim pa la //",
    "NK031(ki)001:5173": "ma nor nges pa'i lung chen ma bstan par //",
    "NK031(ki)001:5174": "rgyu 'bras drang lung don dam kun rdzob bstan //",
    "NK031(ki)001:5175": "bden brdzun gnyis kyis shes pa de tshim nas //",
    "NK031(ki)001:5176": "bskal pa yun ring bden brdzun gnyis la gnas //",
    "NK031(ki)001:5177": "de bas dang por rang sems ma nor bstan //",
    "NK031(ki)001:5178": "bstan pas ma nor btsal med lam 'phrad nas //",
    "NK031(ki)001:5179": "da lta nyid nas mi rtsol sa la gnas //",
    "NK031(ki)001:5180": "btsal du med pa'i lam dang de 'phrad 'gyur //",
    "NK031(ki)001:5181": "ting 'dzin bsgom mi dgos dang de 'phrad 'gyur //",
    "NK031(ki)001:5182": "mi rtsol bde la gnas pa de yis thob //",
    "NK031(ki)001:5183": "ma nor nges par rang sems de thob pas //",
    "NK031(ki)001:5184": "ma btsal lhun gyis grub pa'i yon tan ni //",
    "NK031(ki)001:5185": "sems bskyed mi dgos lam la bgrod mi dgos //",
    "NK031(ki)001:5186": "sa la mi sbyong lta ba bsgom mi dgos //",
    "NK031(ki)001:5187": "sdom pa tshul khrims dam du gnyer mi dgos //",
    "NK031(ki)001:5188": "kye sems dpa' chen po lung ston cig /",
    "NK031(ki)001:5189": "'jig rten mtshan ma'i chos 'di bsgrub pa bzhin //",
    "NK031(ki)001:5190": "lus kyi las su bya byed lha mi sgom //",
    "NK031(ki)001:5191": "ngag gi las su sngags dang tshig mi brjod //",
    "NK031(ki)001:5192": "yid kyi las su ting 'dzin gsal mi sgom //",
    "NK031(ki)001:5193": "zhes gsungs so //",
    "NK031(ki)001:5194": "byang chub kyi sems kun byed rgyal po las chos",
    "NK031(ki)001:5195": "thams cad byang chub kyi sems las med pa'i le'u",
    "NK031(ki)001:5196": "ste nga lnga pa'o ////",
    "NK031(ki)001:5197": "de nas sems dpa' rdo rje des /",
    "NK031(ki)001:5198": "byang chub kyi sems kun byed rgyal po de chos",
    "NK031(ki)001:5199": "thams cad kyi ngo bo dang byed pa po yin",
    "NK031(ki)001:5200": "par nyid kyi 'khor thams cad la tshig bsgrags pa",
    "NK031(ki)001:5201": "dang rtogs pa phul ba 'di bsgrags so //",
    "NK031(ki)001:5202": "kye /",
    "NK031(ki)001:5203": "ston pa'i ston pa kun byed rgyal po lags //",
    "NK031(ki)001:5204": "bdag gis khyod kyi rang bzhin rtogs pa ni //",
    "NK031(ki)001:5205": "chos rnams thams cad khyod kyi rang bzhin gcig /",
    "NK031(ki)001:5206": "chos nyid chos kyi dbyings kyi pho brang de //",
    "NK031(ki)001:5207": "kun byed rgyal po yin par rab tu grags //",
    "NK031(ki)001:5208": "nam mkha'i khams kyi gzhal yas khang 'di yang //",
    "NK031(ki)001:5209": "kun byed rgyal po yin par rab tu grags //",
    "NK031(ki)001:5210": "skye med chos kyi sku yi ston pa yang //",
    "NK031(ki)001:5211": "kun byed rgyal po yin par rab tu grags //",
    "NK031(ki)001:5212": "'dod spyod longs spyod rdzogs pa'i sku 'di yang //",
    "NK031(ki)001:5213": "kun byed rgyal po yin par rab tu grags //",
    "NK031(ki)001:5214": "thugs rje ye shes sprul pa'i sku 'di yang //",
    "NK031(ki)001:5215": "kun byed rgyal po yin par rab tu grags //",
    "NK031(ki)001:5216": "'dod pa'i khams kyi 'dod chags khams 'di yang //",
    "NK031(ki)001:5217": "kun byed rgyal po yin par rab tu grags //",
    "NK031(ki)001:5218": "gzugs kyi khams kyi nga rgyal khams 'di yang //",
    "NK031(ki)001:5219": "kun byed rgyal po yin par rab tu grags //",
    "NK031(ki)001:5220": "gzugs med khams kyi yid kyi lus 'di yang //",
    "NK031(ki)001:5221": "kun byed rgyal po yin par rab tu grags //",
    "NK031(ki)001:5222": "snga rabs 'das pa'i sangs rgyas nyid la gnas pa yang //",
    "NK031(ki)001:5223": "kun byed rgyal po yin par rab tu grags //",
    "NK031(ki)001:5224": "da ltar bzhugs pa'i sangs rgyas don mdzad kyang //",
    "NK031(ki)001:5225": "kun byed rgyal po yin par rab tu grags //",
    "NK031(ki)001:5226": "slad kyis 'byon pa'i nyid las 'byung ba yang //",
    "NK031(ki)001:5227": "kun byed rgyal po yin par rab tu grags //",
    "NK031(ki)001:5228": "rnal 'byor rnam bzhi nyid la lta ba yang //",
    "NK031(ki)001:5229": "kun byed rgyal po yin par rab tu grags //",
    "NK031(ki)001:5230": "snang srid snod bcud 'byung ba lnga bsdus pa //",
    "NK031(ki)001:5231": "kun byed rgyal po yin par rab tu grags //",
    "NK031(ki)001:5232": "kun byed rgyal po las ni ma gtogs pa //",
    "NK031(ki)001:5233": "sangs rgyas sems can snang srid snod bcud dang //",
    "NK031(ki)001:5234": "chos su grags pas bsdus pa thams cad la //",
    "NK031(ki)001:5235": "kun byed rgyal po las ni gzhan mi snang //",
    "NK031(ki)001:5236": "zhes sems dpa' rdo rjes bsgrags so //",
    "NK031(ki)001:5237": "byang chub kyi sems kun byed rgyal po las sems",
    "NK031(ki)001:5238": "dpa' rdo rjes kun byed kyi rang bzhin rtogs pa'i",
    "NK031(ki)001:5239": "sgo nas bsgrags pa'i le'u ste nga drug pa'o ////",
    "NK031(ki)001:5240": "de nas byang chub kyi sems kun byed rgyal po",
    "NK031(ki)001:5241": "las sems dpa' rdo rje la bstan pa gtad pa'i",
    "NK031(ki)001:5242": "le'u 'di gsungs so //",
    "NK031(ki)001:5243": "kye /",
    "NK031(ki)001:5244": "sems dpa' rdo rje 'di zungs shig /",
    "NK031(ki)001:5245": "khyod ni rang byung ye shes te //",
    "NK031(ki)001:5246": "khyod ni nga yis snying po 'byung //",
    "NK031(ki)001:5247": "nga yi rang bzhin 'di zung zhig /",
    "NK031(ki)001:5248": "nga yi rang bzhin rnam gsum las //",
    "NK031(ki)001:5249": "sku gsum ston pa byung ba yang //",
    "NK031(ki)001:5250": "de yi rang bzhin khyod kyis zung //",
    "NK031(ki)001:5251": "de yi bstan pa rnam gsum yang //",
    "NK031(ki)001:5252": "bstan pa smra ba'i seng ge gyis //",
    "NK031(ki)001:5253": "dus gnas 'khor la sogs pa yang //",
    "NK031(ki)001:5254": "nyid kyis byas par lung ston cig /",
    "NK031(ki)001:5255": "kun byed nga yi rang bzhin nam //",
    "NK031(ki)001:5256": "kun byed nga yi mtshan bshad bzhin //",
    "NK031(ki)001:5257": "khyod kyis nga yi rang bzhin zung //",
    "NK031(ki)001:5258": "nga ni kun gyi rang bzhin yin //",
    "NK031(ki)001:5259": "sangs rgyas mes po nga yin gyis //",
    "NK031(ki)001:5260": "sangs rgyas kun gyi mes po gyis //",
    "NK031(ki)001:5261": "kun byed rgyal po nga nyid ni //",
    "NK031(ki)001:5262": "sku gsum ston pa'i pha yin gyis //",
    "NK031(ki)001:5263": "khyod kyis sku gsum pha ma gyis //",
    "NK031(ki)001:5264": "dus gsum sangs rgyas mes po gyis //",
    "NK031(ki)001:5265": "sems can kun gyii yang mes po //",
    "NK031(ki)001:5266": "smra ba'i seng ge smra ba'i tshe //",
    "NK031(ki)001:5267": "ji ltar snang ba'i chos rnams kun //",
    "NK031(ki)001:5268": "sems dpa' chen po nyid dang ni //",
    "NK031(ki)001:5269": "kun byed rgyal po nga las ni //",
    "NK031(ki)001:5270": "gzhan yin smra bar ma byed cig /",
    "NK031(ki)001:5271": "sku gsum bstan pa'i nang nas ni //",
    "NK031(ki)001:5272": "rgyu dang 'bras bu rnam gnyis las //",
    "NK031(ki)001:5273": "rgyu la bsgrubs nas 'bras bur 'dod //",
    "NK031(ki)001:5274": "sems can sangs rgyas ming btags nas //",
    "NK031(ki)001:5275": "sems kyis sangs rgyas 'bras bur sgrub //",
    "NK031(ki)001:5276": "'di ni nga yi bstan pa min //",
    "NK031(ki)001:5277": "kun byed nga yi rang bzhin ni //",
    "NK031(ki)001:5278": "rgyu dang 'bras bu gnyis las 'das //",
    "NK031(ki)001:5279": "sems can sangs rgyas gnyis med pas //",
    "NK031(ki)001:5280": "sangs rgyas sems kyis sgrub ma byed //",
    "NK031(ki)001:5281": "kun byed rgyal po nga nyid ni //",
    "NK031(ki)001:5282": "sems nyid rang byung ye shes so //",
    "NK031(ki)001:5283": "zhes gsungs so //",
    "NK031(ki)001:5284": "byang chub kyi sems kun byed rgyal po'i mdo las",
    "NK031(ki)001:5285": "bstan pa gtad pa'i le'u ste lnga bcu rtsa bdun",
    "NK031(ki)001:5286": "pa'o //// byang chub kyi sems kun byed rgyal po rdzogs so ////",
    "NK031(ki)001:5287": "rgya gar gyi mkhas pa sh+r+ai sim ha pra b+h+aa dang /",
    "NK031(ki)001:5288": "bod kyi lo ts+aa ba pa gor bee ro tsa nas bsgyur cing zhus te gtan la phab pa ////",
    "NK031(ki)001:5289": "de nas byang chub kyi sems kun byed rgyal po",
    "NK031(ki)001:5290": "rang byung ye shes skye ba med par rtogs nas",
    "NK031(ki)001:5291": "cang mi gsung bar bzhugs so //",
    "NK031(ki)001:5292": "de nas sems dpa' rdo rje dam pa des 'di skad ces zhus so //",
    "NK031(ki)001:5293": "kye /",
    "NK031(ki)001:5294": "ston pa'i ston pa kun byed rgyal po lags //",
    "NK031(ki)001:5295": "legs par gsungs pa'i mdo dag mthar phyin nas //",
    "NK031(ki)001:5296": "ston pa gsum po nyid kyis ji ltar rtogs //",
    "NK031(ki)001:5297": "bstan pa gsum po nyid kyis ji ltar rtogs //",
    "NK031(ki)001:5298": "'khor gnas dus kyi rang bzhin ji ltar rtogs //",
    "NK031(ki)001:5299": "nyid kyis ji ltar rtogs pa'i dgongs pa'i don //",
    "NK031(ki)001:5300": "bdag cag rnams la legs par bstan du gsol //",
    "NK031(ki)001:5301": "zhes zhus so //",
    "NK031(ki)001:5302": "de nas byang chub kyi sems kun byed rgyal pos",
    "NK031(ki)001:5303": "rtogs pa bshad pa zhes bya ba'i rgyud phyi ma",
    "NK031(ki)001:5304": "'di gsungs so // kye /",
    "NK031(ki)001:5305": "sems dpa' rdo rje don 'di legs par nyon //",
    "NK031(ki)001:5306": "ston pa'i ston pa kun byed rgyal po yi //",
    "NK031(ki)001:5307": "nga las byung ba'i ston pa sku gsum gyis //",
    "NK031(ki)001:5308": "so sor 'dul ba'i don du gang gsungs pa //",
    "NK031(ki)001:5309": "ston pa re dang gnas dang 'khor dag dang //",
    "NK031(ki)001:5310": "bstan pa sdud pa so sor gnas par rtogs //",
    "NK031(ki)001:5311": "kun byed nga yi rang bzhin rtogs pa min //",
    "NK031(ki)001:5312": "kye /",
    "NK031(ki)001:5313": "kun byed nga yi rtogs tshul bstan pa ni //",
    "NK031(ki)001:5314": "nga nyid skye ba med pa'i rang bzhin te //",
    "NK031(ki)001:5315": "de las byung ba'i chos ni thams cad kun //",
    "NK031(ki)001:5316": "rang byung skye ba med pa'i dbyings su rtogs //",
    "NK031(ki)001:5317": "kye /",
    "NK031(ki)001:5318": "sems dpa' chen po legs par da nyon cig /",
    "NK031(ki)001:5319": "nga nyid skye ba med par ngas rtogs pas //",
    "NK031(ki)001:5320": "ston pa gsum yang skye ba med par rtogs //",
    "NK031(ki)001:5321": "bstan pa gsum yang skye ba med par rtogs //",
    "NK031(ki)001:5322": "'khor gnas dus kyang skye ba med par rtogs //",
    "NK031(ki)001:5323": "'das pa'i sangs rgyas skye ba med par rtogs //",
    "NK031(ki)001:5324": "da ltar byung ba'i sangs rgyas bzhugs pa yang //",
    "NK031(ki)001:5325": "skye ba med pa nyid du rab tu rtogs //",
    "NK031(ki)001:5326": "ma byon slad kyis 'byung ba'i sangs rgyas kyang //",
    "NK031(ki)001:5327": "skye ba med pa nyid du rab tu rtogs //",
    "NK031(ki)001:5328": "kye /",
    "NK031(ki)001:5329": "ston pa kun byed nyid kyis rtogs pa ltar //",
    "NK031(ki)001:5330": "sems dpa' rdo rje khyod kyis rtogs par gyis //",
    "NK031(ki)001:5331": "sems dpa' rdo rjes de ltar ma rtogs na //",
    "NK031(ki)001:5332": "kun byed nga yi rang bzhin rtogs mi 'gyur //",
    "NK031(ki)001:5333": "nga yi rang bzhin khyod kyis ma rtogs na //",
    "NK031(ki)001:5334": "snying po'i rang bzhin bcu dag rtogs mi 'gyur //",
    "NK031(ki)001:5335": "rang bzhin bcu yi don la rmongs pa yis //",
    "NK031(ki)001:5336": "bsgom du med pa'i lung bcu ji ltar rtogs //",
    "NK031(ki)001:5337": "kye /",
    "NK031(ki)001:5338": "nga yis chos rnams ji ltar bstan pa ltar //",
    "NK031(ki)001:5339": "sems dpa' rdo rje khyod kyis rtogs par byos //",
    "NK031(ki)001:5340": "nga yi rang bzhin skye med rtogs pa ltar //",
    "NK031(ki)001:5341": "kun gyi rang bzhin skye med rtogs par gyis //",
    "NK031(ki)001:5342": "ston pa gsum yang skye ba med par rtogs //",
    "NK031(ki)001:5343": "bstan pa gsum yang skye ba med par rtogs //",
    "NK031(ki)001:5344": "'khor gnas dus kyang skye ba med par rtogs //",
    "NK031(ki)001:5345": "dus gsum sangs rgyas skye ba med par rtogs //",
    "NK031(ki)001:5346": "rgyud drug sems can skye ba med par rtogs //",
    "NK031(ki)001:5347": "sa chu me rlung nam mkha' lnga po yang //",
    "NK031(ki)001:5348": "skye ba med pa'i ngang du rab tu rtogs //",
    "NK031(ki)001:5349": "khams gsum srid gsum skye ba med par rtogs //",
    "NK031(ki)001:5350": "'dod lnga yul lnga skye ba med par rtogs //",
    "NK031(ki)001:5351": "des na chos kun byang chub sems nyid de //",
    "NK031(ki)001:5352": "byang chub sems ni kun byed rgyal po nyid //",
    "NK031(ki)001:5353": "kun byed rgyal po skye ba med par rtogs //",
    "NK031(ki)001:5354": "chos kun rtsa ba kun byed nga nyid de //",
    "NK031(ki)001:5355": "nga nyid ma skyes dbyings su rtogs pas na //",
    "NK031(ki)001:5356": "kun kyang skye med dbyings su rtogs par 'gyur /",
    "NK031(ki)001:5357": "zhes gsungs so //",
    "NK031(ki)001:5358": "byang chub kyi sems kun byed rgyal po las rtogs pa gleng gzhi'i le'u ste nga brgyad pa'o ////",
    "NK031(ki)001:5359": "de nas byang chub kyi sems kun byed rgyal pos",
    "NK031(ki)001:5360": "lta ba bsgom du med pa rtogs pa 'di gsungs",
    "NK031(ki)001:5361": "so // kye /",
    "NK031(ki)001:5362": "sems dpa' rdo rje legs par da rtogs shig /",
    "NK031(ki)001:5363": "chos rnams kun gyi rtsa ba kun byed la //",
    "NK031(ki)001:5364": "lta dang blta bar byed pa yod ma yin //",
    "NK031(ki)001:5365": "gang la ltar med snying po gang rtogs pa //",
    "NK031(ki)001:5366": "kun byed nga yi rang bzhin rtogs pa yin //",
    "NK031(ki)001:5367": "kye /",
    "NK031(ki)001:5368": "ji ltar snang ba'i chos rnams ma lus kun //",
    "NK031(ki)001:5369": "kun byed skye ba med par kun gnas pa //",
    "NK031(ki)001:5370": "su zhig snying po'i don la rtogs 'dod pas //",
    "NK031(ki)001:5371": "kun byed nga yi rang bzhin rtogs par gyis //",
    "NK031(ki)001:5372": "kye /",
    "NK031(ki)001:5373": "kun byed nga yi rang bzhin ma rtogs par //",
    "NK031(ki)001:5374": "so sor bstan pa'i lung dang yid 'thad cing //",
    "NK031(ki)001:5375": "sku gsum ston pa'i don la gang 'jug pa //",
    "NK031(ki)001:5376": "kun byed nga yi don dang shin tu 'gal //",
    "NK031(ki)001:5377": "kye /",
    "NK031(ki)001:5378": "ston pa kun byed nga nyid ma rtogs par //",
    "NK031(ki)001:5379": "lta ba'i rang bzhin kun mkhyen skye med 'di //",
    "NK031(ki)001:5380": "'das dang da ltar ma 'ongs sangs rgyas kyis //",
    "NK031(ki)001:5381": "ma rtogs mi rtogs rtogs par lung mi ston //",
    "NK031(ki)001:5382": "ma skyes skye ba med par sangs rgyas kyang //",
    "NK031(ki)001:5383": "kun byed nga yi lung dang 'phrad nas ni //",
    "NK031(ki)001:5384": "des kyang lta ba skye med rab tu rtogs //",
    "NK031(ki)001:5385": "sangs rgyas kun kyi ngo bor byin gyis brlabs //",
    "NK031(ki)001:5386": "kye /",
    "NK031(ki)001:5387": "kun byed rgyal po ston pa'i lung med na //",
    "NK031(ki)001:5388": "dus gsum sangs rgyas khams gsum sems can dang //",
    "NK031(ki)001:5389": "ma skyes lam la lta ba'i rnal 'byor dang //",
    "NK031(ki)001:5390": "la dgu lung dgu brgal yang sa bcu yis //",
    "NK031(ki)001:5391": "rang rang dngos po'i don la rtog dpyod pas //",
    "NK031(ki)001:5392": "ma skyes snying po'i don la sgrib pa'i phyir //",
    "NK031(ki)001:5393": "rgyu 'bras bral ba'i byang chub snying po 'di //",
    "NK031(ki)001:5394": "kun gyi lta ba'i don 'di rtogs pa med //",
    "NK031(ki)001:5395": "kye /",
    "NK031(ki)001:5396": "de bas ston pa kun byed nga yis kyang //",
    "NK031(ki)001:5397": "'khor gyi dang po sems dpa' rdo rje la //",
    "NK031(ki)001:5398": "sku gsum ston pa gsum gyis bshad pa'i lung //",
    "NK031(ki)001:5399": "de la ma gnas shig par nga lung ston //",
    "NK031(ki)001:5400": "de ltar nges pa'i lung 'di ma bstan na //",
    "NK031(ki)001:5401": "dus gsum rgyal ba kun gyi yang mes po //",
    "NK031(ki)001:5402": "kun byed rgyal po nga yi gdung chad nas //",
    "NK031(ki)001:5403": "kun kyang 'khor ba'i lam la gzhol bar 'gyur //",
    "NK031(ki)001:5404": "kye /",
    "NK031(ki)001:5405": "de phyir sems dpa' rdo rje khyod kyis kyang //",
    "NK031(ki)001:5406": "lta dang mi blta yul las 'das pa la //",
    "NK031(ki)001:5407": "gang bltas don la rnam rtogs mched pa'i phyir //",
    "NK031(ki)001:5408": "rgyu 'bras can gyi lta ba khyod ma rtogs //",
    "NK031(ki)001:5409": "shin tu rnal 'byor mi gnas theg pa la //",
    "NK031(ki)001:5410": "bltas shing brtags pas mthong ba'i don 'gag pas //",
    "NK031(ki)001:5411": "ma bcos snying po kun byed rang bzhin la //",
    "NK031(ki)001:5412": "bltas pas mthong ba med pa'i don du rtogs //",
    "NK031(ki)001:5413": "kye /",
    "NK031(ki)001:5414": "kun byed rgyal po byang chub sems nga ni //",
    "NK031(ki)001:5415": "chos rnams kun gyi blta ba'i me long ste //",
    "NK031(ki)001:5416": "gsal la rang bzhin med par kun 'char bas //",
    "NK031(ki)001:5417": "ma bltas rang bzhin gsal bar lung bstan to //",
    "NK031(ki)001:5418": "ma skyes de bzhin nyid kyi yul nyid la //",
    "NK031(ki)001:5419": "blta ba'i yul med mthong ba chen por rtogs //",
    "NK031(ki)001:5420": "zhes gsungs so //",
    "NK031(ki)001:5421": "byang chub kyi sems kun byed rgyal po las skye ba med pa'i le'u ste nga dgu pa'o ////",
    "NK031(ki)001:5422": "de nas byang chub kyi sems kun byed rgyal pos",
    "NK031(ki)001:5423": "dam tshig bsrung du med par rtogs pa 'di gsungs",
    "NK031(ki)001:5424": "so // kye /",
    "NK031(ki)001:5425": "ston pa'i ston pa kun byed rgyal po 'di //",
    "NK031(ki)001:5426": "nga las byung ba'i ston pa sku gsum gyis //",
    "NK031(ki)001:5427": "dbang po'i khyad par rim par lung bstan pa //",
    "NK031(ki)001:5428": "kun byed bsrung du yod pa'i don du rtogs //",
    "NK031(ki)001:5429": "la las sdom dang 'dul khrims dag par rtogs //",
    "NK031(ki)001:5430": "la las rig 'dzin sdom pa dag par rtogs //",
    "NK031(ki)001:5431": "la las grangs dang rtsa ba yan lag rtogs //",
    "NK031(ki)001:5432": "ji ltar brtags kyang rtogs par lung ma bstan //",
    "NK031(ki)001:5433": "kun byed rgyal po'i dam tshig 'di //",
    "NK031(ki)001:5434": "bsrung dang mi srung phyogs ris med par bstan //",
    "NK031(ki)001:5435": "gang gis bsrung dang mi srung med rtogs pa //",
    "NK031(ki)001:5436": "kun byed nga yi dam tshig rtogs pa yin //",
    "NK031(ki)001:5437": "kye /",
    "NK031(ki)001:5438": "ston pa'i ston pa kun byed rgyal po dang //",
    "NK031(ki)001:5439": "rtsa ba byang chub sems su kun gcig pas //",
    "NK031(ki)001:5440": "kun kyang snying po'i dam tshig yin pas na //",
    "NK031(ki)001:5441": "bsrung dang mi srung don la 'das par rtogs //",
    "NK031(ki)001:5442": "kye /",
    "NK031(ki)001:5443": "kun byed rgyal po'i lta ba'i dam tshig ni //",
    "NK031(ki)001:5444": "skye med nam mkha' lta bur phyogs 'das pas //",
    "NK031(ki)001:5445": "gang gis de dag legs par rtogs pa de //",
    "NK031(ki)001:5446": "kun byed rgyal po'i dam tshig rtogs pa yin //",
    "NK031(ki)001:5447": "kye /",
    "NK031(ki)001:5448": "ston pa'i ston pa kun byed rgyal po ngas //",
    "NK031(ki)001:5449": "dam tshig bsrung du med par lung bstan pa //",
    "NK031(ki)001:5450": "dam tshig rtsa ba'i rgyud las gang thos pa //",
    "NK031(ki)001:5451": "'dis ni don de legs par rtogs pa yin //",
    "NK031(ki)001:5452": "kye /",
    "NK031(ki)001:5453": "kun byed rgyal pos snga bar lung bstan ltar //",
    "NK031(ki)001:5454": "dus gsum chos nyid 'gyur ba med pa'i phyir //",
    "NK031(ki)001:5455": "kun byed rgyal po nga yi dam tshig ni //",
    "NK031(ki)001:5456": "dus gsum du ni bsrung du med par rtogs //",
    "NK031(ki)001:5457": "kye /",
    "NK031(ki)001:5458": "chos rnams rtsa ba sems su gcig pa ltar //",
    "NK031(ki)001:5459": "dam tshig rtsa ba bsrung du med par gcig /",
    "NK031(ki)001:5460": "de yang rang sems skye med rtogs pa yin //",
    "NK031(ki)001:5461": "phyal ba dang ni med pa gcig pu dang //",
    "NK031(ki)001:5462": "lhun gyis grub pas bsrung ba kun las 'das //",
    "NK031(ki)001:5463": "kun byed rgyal po'i dam tshig rnams grangs te //",
    "NK031(ki)001:5464": "skye ba med par rtogs pa'i rnam grangs yin //",
    "NK031(ki)001:5465": "snying po bsrung du med par don gcig la //",
    "NK031(ki)001:5466": "rtogs dang ma rtogs khyad par la dgongs nas //",
    "NK031(ki)001:5467": "drang dang nges pa gnyis su rnam phye nas //",
    "NK031(ki)001:5468": "bsrung du yod dang med par lung bstan to //",
    "NK031(ki)001:5469": "kye /",
    "NK031(ki)001:5470": "'dis ni dam tshig bsrung med rtogs pa'i phyir //",
    "NK031(ki)001:5471": "dus gsum rgyal ba'i dgongs pa rtogs pa yin //",
    "NK031(ki)001:5472": "gang gis 'di ma rtogs pa'i rnal 'byor pa //",
    "NK031(ki)001:5473": "rang sems snying po'i don dang shin tu 'gal //",
    "NK031(ki)001:5474": "kye /",
    "NK031(ki)001:5475": "kun byed nga yii dam las gang 'das shing //",
    "NK031(ki)001:5476": "sku gsum ston pa'i dam la gnas pa dag /",
    "NK031(ki)001:5477": "bskal pa brgya phrag du ma rnams su yang //",
    "NK031(ki)001:5478": "snying po'i don dang 'phrad par shin tu dka' //",
    "NK031(ki)001:5479": "de phyir kun byed nga yi lung thob pas //",
    "NK031(ki)001:5480": "dam tshig bsrung du med par rtogs par byos //",
    "NK031(ki)001:5481": "zhes gsungs so //",
    "NK031(ki)001:5482": "byang chub kyii sems kun byed rgyal po las bsrung med dam tshig gi le'u ste drug cu pa'o ////",
    "NK031(ki)001:5483": "de nas byang chub kyi sems kun byed rgyal po",
    "NK031(ki)001:5484": "des phrin las btsal du med pa 'di gsungs so",
    "NK031(ki)001:5485": "// kye /",
    "NK031(ki)001:5486": "sems dpa' rdo rje legs par da rtogs shig /",
    "NK031(ki)001:5487": "ston pa'i ston pa kun byed rgyal po nga'i //",
    "NK031(ki)001:5488": "rang bzhin las byung ston pa sku gsum gyis //",
    "NK031(ki)001:5489": "so so ji ltar 'dul ba'i skur byung nas //",
    "NK031(ki)001:5490": "phrin las btsal bas don dang 'phrad par rtogs //",
    "NK031(ki)001:5491": "lus kyi las su phyag rgya bca' bar rtogs //",
    "NK031(ki)001:5492": "ngag gis sngags dang bzlas pa byed par rtogs //",
    "NK031(ki)001:5493": "sems kyis 'phro 'du ting 'dzin bsgom par rtogs //",
    "NK031(ki)001:5494": "sgo gsum yal bar gnas pas grub mi rtogs //",
    "NK031(ki)001:5495": "kye /",
    "NK031(ki)001:5496": "ston pa kun byed nga yi phrin las ni //",
    "NK031(ki)001:5497": "btsal bar bya med phrin las lung bstan pas //",
    "NK031(ki)001:5498": "don dang mi 'gal bsam pa mthar phyung bas //",
    "NK031(ki)001:5499": "phrin las btsal du med par khyod kyis rtogs //",
    "NK031(ki)001:5500": "kye /",
    "NK031(ki)001:5501": "ston pa kun byed nga yi phrin las ni //",
    "NK031(ki)001:5502": "bdag don lhun gyis grub pas bya med rtogs //",
    "NK031(ki)001:5503": "gzhan don dbyings su gcig pas btsal med rtogs //",
    "NK031(ki)001:5504": "de ltar khyod kyis nges par rtogs par gyis //",
    "NK031(ki)001:5505": "kye /",
    "NK031(ki)001:5506": "kun byed byang chub sems su kun byas pas //",
    "NK031(ki)001:5507": "byang chub sems la bya mi dgos par rtogs //",
    "NK031(ki)001:5508": "ma byas bya bral snying po byang chub la //",
    "NK031(ki)001:5509": "bya dang mi bya tha snyad gang gis gdags //",
    "NK031(ki)001:5510": "kye /",
    "NK031(ki)001:5511": "kun byed rgyal po nga yi phrin las ni //",
    "NK031(ki)001:5512": "lus kyi las su phyag rgya bcar med rtogs //",
    "NK031(ki)001:5513": "ngag gis bzlas brjod byar med snying por rtogs //",
    "NK031(ki)001:5514": "sems kyis 'phro 'du sgom dang bral bar rtogs //",
    "NK031(ki)001:5515": "'das dang ma byon da ltar bzhugs pa yang //",
    "NK031(ki)001:5516": "phrin las bya med rtogs nas mngon sangs rgyas //",
    "NK031(ki)001:5517": "dus gsum rgyal ba rtogs la rag lus pas //",
    "NK031(ki)001:5518": "sems dpa' rdo rje thos nas rtogs par gyis //",
    "NK031(ki)001:5519": "kye /",
    "NK031(ki)001:5520": "nga las byung ba'i ston pa sku gsum gyis //",
    "NK031(ki)001:5521": "zhi rgyas dbang dang drag po'i lung bstan pa //",
    "NK031(ki)001:5522": "rnam rtog mtshan ma grangs la dga' ba la //",
    "NK031(ki)001:5523": "'dul ba'i rtog pa grangs su bstan pa yin //",
    "NK031(ki)001:5524": "kye /",
    "NK031(ki)001:5525": "de phyir kun byed nga yis lung bstan pa //",
    "NK031(ki)001:5526": "thos pa'i don la ma nor brtag par byos //",
    "NK031(ki)001:5527": "bya rtsol kun dang bral ba'i phrin las kyis //",
    "NK031(ki)001:5528": "ma byas don kun rdzogs pas rtogs pa 'char //",
    "NK031(ki)001:5529": "kye /",
    "NK031(ki)001:5530": "sems dpa' rdo rje don 'di legs par rtogs //",
    "NK031(ki)001:5531": "snying po bya rtsol med pa'i don rtogs pas //",
    "NK031(ki)001:5532": "bya dang mi bya med par don rdzogs pas //",
    "NK031(ki)001:5533": "kun byed rgyal po'i phrin las 'di rtogs shig /",
    "NK031(ki)001:5534": "kye /",
    "NK031(ki)001:5535": "ston pa'i rgyal po kun byed nga yis ni //",
    "NK031(ki)001:5536": "byas pa thams cad mtshan ma'i lam du bstan //",
    "NK031(ki)001:5537": "bya bral phrin las nges don 'di rtogs pas //",
    "NK031(ki)001:5538": "'gro ba kun byed rgyal po nyid du 'gyur //",
    "NK031(ki)001:5539": "snying po bya bral sgo gsum ma nor bas //",
    "NK031(ki)001:5540": "bya rtsol 'das pa'i don la rtogs pa ni //",
    "NK031(ki)001:5541": "dus gsum rgyal ba'i dgongs pa gcig pa'i phyir //",
    "NK031(ki)001:5542": "ma nor lam la rtogs pa nyid mchog yin //",
    "NK031(ki)001:5543": "zhes gsungs so //",
    "NK031(ki)001:5544": "byang chub kyi sems kun byed rgyal po las sgo",
    "NK031(ki)001:5545": "gsum bya ba med par rtogs pa'i le'u ste drug",
    "NK031(ki)001:5546": "cu gcig pa'o //// de nas byang chub kyi sems",
    "NK031(ki)001:5547": "kun byed rgyal pos dkyil 'khor bskyed du med par",
    "NK031(ki)001:5548": "rtogs pa 'di gsungs so //",
    "NK031(ki)001:5549": "kye /",
    "NK031(ki)001:5550": "sems dpa' rdo rje don 'di da rtogs shig /",
    "NK031(ki)001:5551": "nga las byung ba'i ston pa sku gsum gyis //",
    "NK031(ki)001:5552": "mtshan ma grangs la dga' ba'i gdul bya la //",
    "NK031(ki)001:5553": "tshogs dang dkyil 'khor bskyed du yod par bstan //",
    "NK031(ki)001:5554": "gang zhig sku gsum lam la brten byas nas //",
    "NK031(ki)001:5555": "mtshan ma grangs kyi sgo nas rtog byed pa //",
    "NK031(ki)001:5556": "bskal pa bye ba brgya phrag yun rings su //",
    "NK031(ki)001:5557": "dkyil 'khor bskyed du med pa'i don mi rtogs //",
    "NK031(ki)001:5558": "kye /",
    "NK031(ki)001:5559": "de bas ston pa kun byed rgyal po ngas //",
    "NK031(ki)001:5560": "tshogs dang dkyil 'khor rang bzhin lhun rdzogs pa'i //",
    "NK031(ki)001:5561": "ma byas rang bzhin grub pa'i chos nyid la //",
    "NK031(ki)001:5562": "bskyed cing bsag tu med pa'i don rtogs na //",
    "NK031(ki)001:5563": "kye /",
    "NK031(ki)001:5564": "kun byed nga yi dkyil 'khor bstan pa ni //",
    "NK031(ki)001:5565": "rang las byung ba'i dkyil 'khor rdzogs pa'i lung //",
    "NK031(ki)001:5566": "ma lus snying por rdzogs pas bskyed 'bri med //",
    "NK031(ki)001:5567": "ma bskyed dus gcig rdzogs pa dkyil 'khor rtogs //",
    "NK031(ki)001:5568": "kye /",
    "NK031(ki)001:5569": "dkyil ni ma nor don gyi snying po la //",
    "NK031(ki)001:5570": "'khor ni 'khor 'das bde chen rdzogs par ldan //",
    "NK031(ki)001:5571": "de ni dkyil 'khor snying po kun gyi rtsa //",
    "NK031(ki)001:5572": "dkyil 'khor ma lus 'di la 'dus par rtogs //",
    "NK031(ki)001:5573": "kye /",
    "NK031(ki)001:5574": "kun byed rgyal po nga yi dkyil 'khor ni //",
    "NK031(ki)001:5575": "ma lus snying por rdzogs pa'i dkyil 'khor te //",
    "NK031(ki)001:5576": "gang gis de dag rdzogs par gang rtogs pa //",
    "NK031(ki)001:5577": "dkyil 'khor bskyed pa med pa'i don la mkhas //",
    "NK031(ki)001:5578": "kye /",
    "NK031(ki)001:5579": "ston pa'i ston pa kun byed rgyal po ngas //",
    "NK031(ki)001:5580": "skye med byang chub sems kyi dkyil 'khor gyis //",
    "NK031(ki)001:5581": "'gro dang 'ong med kun tu khyab par gdal //",
    "NK031(ki)001:5582": "rtogs pas skye ba med pa'i don la 'jug /",
    "NK031(ki)001:5583": "kye /",
    "NK031(ki)001:5584": "rang byung ye shes lnga yi dkyil 'khor ni //",
    "NK031(ki)001:5585": "rtogs dang ma rtogs don la rag lus pas //",
    "NK031(ki)001:5586": "bskyed dang mi bskyed gnyis su mthong ba yin //",
    "NK031(ki)001:5587": "dam pa rtogs na bskyed dang mi bskyed med //",
    "NK031(ki)001:5588": "de phyir sems dpa' rdo rje khyod kyis kyang //",
    "NK031(ki)001:5589": "sgra la ma gnas don nyid rtogs par gyis //",
    "NK031(ki)001:5590": "gang gis de la rtogs pa skyes ma thag /",
    "NK031(ki)001:5591": "kun byed rgyal po don la 'byor par 'gyur //",
    "NK031(ki)001:5592": "kye /",
    "NK031(ki)001:5593": "rgyal ba ma lus 'dus pa'i snying po ste //",
    "NK031(ki)001:5594": "rang bzhin khyab par gnas pa'i dkyil 'khor 'di //",
    "NK031(ki)001:5595": "ma skyes rang bzhin gnas pa'i don 'di la //",
    "NK031(ki)001:5596": "rtogs pa ci bder mnos la ma rtsol cig /",
    "NK031(ki)001:5597": "kye /",
    "NK031(ki)001:5598": "rgyal ba kun gyi rang bzhin kun byed ngas //",
    "NK031(ki)001:5599": "dkyil 'khor bskyed du med par don rtogs pas //",
    "NK031(ki)001:5600": "de yi rang bzhin sgra thos ma yin par //",
    "NK031(ki)001:5601": "sems dpa' rdo rje khyod kyis rtogs par gyis //",
    "NK031(ki)001:5602": "kye /",
    "NK031(ki)001:5603": "kun byed rgyal po chags sdang rnam pa lnga //",
    "NK031(ki)001:5604": "skye med byang chub sems su bstan pa ltar //",
    "NK031(ki)001:5605": "sems dpa' rdo rje khyod kyis rtogs nas kyang //",
    "NK031(ki)001:5606": "de bzhin 'khor la khyod kyis lung ston cig /",
    "NK031(ki)001:5607": "ces gsungs so //",
    "NK031(ki)001:5608": "byang chub kyi sems kun byed rgyal po las dkyil",
    "NK031(ki)001:5609": "'khor bskyed du med par rtogs pa'i le'u ste drug",
    "NK031(ki)001:5610": "cu gnyis pa'o //// de nas byang chub kyi sems",
    "NK031(ki)001:5611": "kun byed rgyal pos dbang la bskur du med par",
    "NK031(ki)001:5612": "rtogs pa 'di gsungs so //",
    "NK031(ki)001:5613": "kye /",
    "NK031(ki)001:5614": "sems dpa' rdo rje don 'di nges rtogs shig /",
    "NK031(ki)001:5615": "nga ni ston pa kun byed rgyal po ste //",
    "NK031(ki)001:5616": "nga las byung ba'i ston pa sku gsum gyis //",
    "NK031(ki)001:5617": "dbang la bskur thabs yod par lung phog pa //",
    "NK031(ki)001:5618": "mtshan ma'i rtogs pa'i lam la zhen chags pas //",
    "NK031(ki)001:5619": "nga yi rang bzhin mi mthong bskal par 'gyur //",
    "NK031(ki)001:5620": "kye /",
    "NK031(ki)001:5621": "nga ni ston pa kun byed rgyal po ste //",
    "NK031(ki)001:5622": "nga yi rang bzhin kun byed khyab rtogs pas //",
    "NK031(ki)001:5623": "nga la gnyis pa'i don ni med pa'i phyir //",
    "NK031(ki)001:5624": "bskur dang mi bskur don dang bral bar rtogs //",
    "NK031(ki)001:5625": "gang zag mtshan ma grangs la dga' ba la //",
    "NK031(ki)001:5626": "dbang gi grangs dang bskur ba'i rim pa bstan //",
    "NK031(ki)001:5627": "ma bcos don la gnas pa'i gang zag la //",
    "NK031(ki)001:5628": "ma bskur rang bzhin gnas pa'i rim pa bstan //",
    "NK031(ki)001:5629": "kye /",
    "NK031(ki)001:5630": "kun byed rgyal po'i rang bzhin kun khyab pas //",
    "NK031(ki)001:5631": "de ltar 'jug cing rtogs pa'i rnal 'byor la //",
    "NK031(ki)001:5632": "ma bskur rang bzhin gnas pa'i don rtogs pas //",
    "NK031(ki)001:5633": "dbang la bskur thob med par lung ston cig /",
    "NK031(ki)001:5634": "kye /",
    "NK031(ki)001:5635": "ston pa'i ston pa kun byed rgyal po ngas //",
    "NK031(ki)001:5636": "bskur thob med par rtogs nas lung bstan pas //",
    "NK031(ki)001:5637": "skye med rnam dag sems kyi dbang thob nas //",
    "NK031(ki)001:5638": "rang bzhin bcu yi dbang la rtsol mi 'gyur //",
    "NK031(ki)001:5639": "sngags dang phyag rgya'i dbang la re mi 'jog /",
    "NK031(ki)001:5640": "rdzas dang mtshan ma'i dbang la sems mi 'chags //",
    "NK031(ki)001:5641": "rang rgyud dag pas mtshan ma'i lha mi bsgom //",
    "NK031(ki)001:5642": "gza' dang rgyu skar dus tshigs rim pa med //",
    "NK031(ki)001:5643": "kye /",
    "NK031(ki)001:5644": "ston pa'i rgyal po nga yis rtogs pa ltar //",
    "NK031(ki)001:5645": "sku gsum ston pa gsum gyis ma rtogs pas //",
    "NK031(ki)001:5646": "rang bzhin bcu yi don la bsgribs pa'i phyir //",
    "NK031(ki)001:5647": "kun byed nga yi rang bzhin rtogs pa med //",
    "NK031(ki)001:5648": "kye /",
    "NK031(ki)001:5649": "ston pa'i ston pa kun byed rgyal po ngas //",
    "NK031(ki)001:5650": "'khor gyi dang po sku gsum ston pa las //",
    "NK031(ki)001:5651": "rang bzhin ma bcos ji bzhin lung phog pa //",
    "NK031(ki)001:5652": "mtshan ma'i 'jig rten lha la rten mi 'cha' //",
    "NK031(ki)001:5653": "tshogs la mi rten dbang la rag ma lus //",
    "NK031(ki)001:5654": "skye med rig pa'i dbang la kun rdzogs pas //",
    "NK031(ki)001:5655": "ma btsal bde bar bzhag pas don kun rdzogs //",
    "NK031(ki)001:5656": "kye /",
    "NK031(ki)001:5657": "nga ni ston pa kun byed rgyal po ste //",
    "NK031(ki)001:5658": "sku gsum ston pa nga yis bkod pa yin //",
    "NK031(ki)001:5659": "des bstan bcos kyang nga yis bkod pa yin //",
    "NK031(ki)001:5660": "rang nyid rang la dgod pa bya mi dgos //",
    "NK031(ki)001:5661": "kye /",
    "NK031(ki)001:5662": "de ltar kun byed rang bzhin gang rtogs pas //",
    "NK031(ki)001:5663": "thams cad kun byed rang bzhin de rtogs pas //",
    "NK031(ki)001:5664": "kun byed nga yi rang bzhin rtogs gyis la //",
    "NK031(ki)001:5665": "mtshan 'dzin zhen pa'i dbang la ma rten cig /",
    "NK031(ki)001:5666": "ces gsungs so //",
    "NK031(ki)001:5667": "byang chub kyi sems kun byed rgyal po las rang",
    "NK031(ki)001:5668": "byung rtogs pa'i dbang gi le'u ste drug cu gsum",
    "NK031(ki)001:5669": "pa'o //// de nas byang chub kyi sems kun byed",
    "NK031(ki)001:5670": "rgyal pos lam la bgrod du med par rtogs pa",
    "NK031(ki)001:5671": "pa'o //// 'di gsungs so // kye /",
    "NK031(ki)001:5672": "ston pa'i ston pa kun byed rgyal po yi //",
    "NK031(ki)001:5673": "rang bzhin ma skyes gcig tu gnas pa la //",
    "NK031(ki)001:5674": "skye med mngon du rtogs par dka' ba'i phyir //",
    "NK031(ki)001:5675": "'khor gyi dang po ston pa sku gsum gyis //",
    "NK031(ki)001:5676": "rang rang dga' ba'i lam la gzud pa'i phyir //",
    "NK031(ki)001:5677": "lam gyi khyad par bgrod du yod par bstan //",
    "NK031(ki)001:5678": "blo chung brgyud nas don la 'dren pa'i phyir //",
    "NK031(ki)001:5679": "drang ba'i lung du nga yis rtogs pa yin //",
    "NK031(ki)001:5680": "kye /",
    "NK031(ki)001:5681": "tshogs dang sbyor lam mthong lam bsgom pa'i lam //",
    "NK031(ki)001:5682": "mthar phyin rim pa bskal pa brgya phrag dang //",
    "NK031(ki)001:5683": "tsho gsum bdun sogs dus der 'grub par rtogs //",
    "NK031(ki)001:5684": "de yis nga yi lam 'di rtogs mi 'gyur //",
    "NK031(ki)001:5685": "kye /",
    "NK031(ki)001:5686": "kun byed rgyal po nga yi lam bshad pa //",
    "NK031(ki)001:5687": "nga nyid skye ba med pa'i rang bzhin la //",
    "NK031(ki)001:5688": "'jug dang mi 'jug tshig las shin tu 'das //",
    "NK031(ki)001:5689": "de phyir lam la bgrod du med par rtogs //",
    "NK031(ki)001:5690": "lam lngar snang ba rnam rtog mtshan ma'i grangs //",
    "NK031(ki)001:5691": "nga nyid mtshan ma'i yul las 'das pa'i phyir //",
    "NK031(ki)001:5692": "mtshan ma'i lam gyis bgrod du med par rtogs //",
    "NK031(ki)001:5693": "kye /",
    "NK031(ki)001:5694": "kun byed nga yi lam la rim med de //",
    "NK031(ki)001:5695": "skye med thig le chen por gcig pa'i phyir //",
    "NK031(ki)001:5696": "gcig gi rang bzhin rtogs pa de yi phyir //",
    "NK031(ki)001:5697": "lam la bgrod med gcig tu rtogs pa yin //",
    "NK031(ki)001:5698": "kye /",
    "NK031(ki)001:5699": "ston pa'i ston pa kun byed rgyal po nga //",
    "NK031(ki)001:5700": "nga la 'jug pa'i rim pa'i lam med de //",
    "NK031(ki)001:5701": "rang byung ye shes dus gcig rdzogs pa'i phyir //",
    "NK031(ki)001:5702": "ma bgrod rang bzhin bzhag pas phyin par 'gyur //",
    "NK031(ki)001:5703": "de phyir sems dpa' rdo rje khyod nyid kyis //",
    "NK031(ki)001:5704": "nga la rim par bgrod par ma byed cig /",
    "NK031(ki)001:5705": "kye /",
    "NK031(ki)001:5706": "nga ni mtha' bral nam mkha'i rang bzhin te //",
    "NK031(ki)001:5707": "nam mkha'i mtha' la bgrod cing tshi chad ltar //",
    "NK031(ki)001:5708": "nga yi rang bzhin lam gyis bgrod 'dod pa //",
    "NK031(ki)001:5709": "tshi chad nad du de las che ba med //",
    "NK031(ki)001:5710": "de phyir sems dpa' rdo rje rtogs nas kyang //",
    "NK031(ki)001:5711": "khyod kyis 'khor gyi nang du lung ston cig /",
    "NK031(ki)001:5712": "da ltar nga yi rang bzhin lung bstan pas //",
    "NK031(ki)001:5713": "kun kyang nga yi rang bzhin nyid rtogs 'gyur //",
    "NK031(ki)001:5714": "'jig rten mtshan ma'i lam la zhen mi 'gyur //",
    "NK031(ki)001:5715": "rnam grangs tshig gi lam la rtsod mi 'gyur //",
    "NK031(ki)001:5716": "ma bcos bder bzhag rtogs pas pha rol phyin //",
    "NK031(ki)001:5717": "kun gyi snying po'i lam dang 'phrad par 'gyur //",
    "NK031(ki)001:5718": "kye /",
    "NK031(ki)001:5719": "nga ni kun byed chos kyi gzhi ma ste //",
    "NK031(ki)001:5720": "lam lnga sa bcur ston pa'i sku gsung yang //",
    "NK031(ki)001:5721": "nga yi rang bzhin mngon du bstan pa yin //",
    "NK031(ki)001:5722": "de ltar khyod kyis legs par rtogs par gyis //",
    "NK031(ki)001:5723": "ma bcos bgrod med kun byed kun gyi lam //",
    "NK031(ki)001:5724": "su zhig bgrod pas byang chub don mi rtogs //",
    "NK031(ki)001:5725": "kun byed nga yi rang bzhin rtogs mi 'gyur //",
    "NK031(ki)001:5726": "de bas bgrod du med pa'i don la rtogs //",
    "NK031(ki)001:5727": "zhes gsungs so //",
    "NK031(ki)001:5728": "byang chub kyi sems kun byed rgyal po las lam",
    "NK031(ki)001:5729": "la bgrod du med par rtogs pa'i le'u ste drug",
    "NK031(ki)001:5730": "cu bzhi pa'o //// de nas byang chub kyi sems",
    "NK031(ki)001:5731": "kun byed rgyal pos sa la sbyang du med par",
    "NK031(ki)001:5732": "rtogs pa 'di gsungs so //",
    "NK031(ki)001:5733": "kye /",
    "NK031(ki)001:5734": "sems dpa' rdo rje don 'di legs par rtogs //",
    "NK031(ki)001:5735": "ston pa'i ston pa kun byed rgyal po yis //",
    "NK031(ki)001:5736": "sa la sbyang du med par bstan pa ni //",
    "NK031(ki)001:5737": "kun gyi yul min brtag pa rab tu dka' //",
    "NK031(ki)001:5738": "kye /",
    "NK031(ki)001:5739": "nga las byung ba'i ston pa sku gsum gyis //",
    "NK031(ki)001:5740": "dman pa'i rim pa bgrod cing sbyangs pa'i phyir //",
    "NK031(ki)001:5741": "rnam rtog grangs la dga' ba'i gang zag la //",
    "NK031(ki)001:5742": "sa yi rnam grangs bcu dang drug tu bstan //",
    "NK031(ki)001:5743": "bstan pa de bzhin 'khor gyis de ltar rtogs //",
    "NK031(ki)001:5744": "rnam rtog blo yi grangs la snang bar zad //",
    "NK031(ki)001:5745": "kye /",
    "NK031(ki)001:5746": "sa drug grangs kyi rang bzhin bstan pa ni //",
    "NK031(ki)001:5747": "kun tu 'od dang rdo rje 'dzin pa dang //",
    "NK031(ki)001:5748": "rdo rje 'chang dang stug po bkod pa dang //",
    "NK031(ki)001:5749": "pad+ma can dang rdo rje sems dpa'i sa //",
    "NK031(ki)001:5750": "rim bgrod rnal 'byor don du gsungs pa ste //",
    "NK031(ki)001:5751": "lha dang ting 'dzin khyad par re re gsungs //",
    "NK031(ki)001:5752": "kye /",
    "NK031(ki)001:5753": "ston pa kun byed rgyal po sa bstan pa //",
    "NK031(ki)001:5754": "ji ltar snang ba'i chos rnams ma lus pa //",
    "NK031(ki)001:5755": "skye med chos kyi dbyings su gcig pa'i phyir //",
    "NK031(ki)001:5756": "sa yi khyad par med de gcig tu rtogs //",
    "NK031(ki)001:5757": "kun byed nga yi sa la ma sbyar na //",
    "NK031(ki)001:5758": "rtog pa'i sa yii rnam grangs kun thob kyang //",
    "NK031(ki)001:5759": "so so rang gi rnam rtog snang ba las //",
    "NK031(ki)001:5760": "kun byed nga dang 'phrad par lung mi ston //",
    "NK031(ki)001:5761": "kye /",
    "NK031(ki)001:5762": "kun byed rgyal po sa yi rang bzhin ni //",
    "NK031(ki)001:5763": "ma bcos ma sbyangs rig pas lhun rdzogs sa //",
    "NK031(ki)001:5764": "sbyangs shing bgrod kyang don dang mi 'phrad kyi //",
    "NK031(ki)001:5765": "rang bzhin rtogs pas dus gcig rdzogs par byed //",
    "NK031(ki)001:5766": "kye /",
    "NK031(ki)001:5767": "theg gcig kun byed byang chub sems kyi sa //",
    "NK031(ki)001:5768": "skye med khyab pas rtogs pa'i rang bzhin ni //",
    "NK031(ki)001:5769": "gang ltar bgrod pa nam mkha'i mtha' tshol 'dra //",
    "NK031(ki)001:5770": "ma bgrod rang bzhin bzhag pas grol ba ston //",
    "NK031(ki)001:5771": "kye /",
    "NK031(ki)001:5772": "ston pa'i ston pa kun byed rgyal po nga //",
    "NK031(ki)001:5773": "sa yi ngo bor nga nyid shar ba'i phyir //",
    "NK031(ki)001:5774": "nga yi sa la mtho dman rim pa med //",
    "NK031(ki)001:5775": "kun byed nga yi sa 'di rtogs par gyis //",
    "NK031(ki)001:5776": "nga nyid kun gyi mdun du mngon phyung yang //",
    "NK031(ki)001:5777": "sku gsum 'khor gyis rnam rtog grangs su rtogs //",
    "NK031(ki)001:5778": "kun byed rgyal po'i dgongs pa zab mo yang //",
    "NK031(ki)001:5779": "gang ltar bltas pas mthun par lung mi ston //",
    "NK031(ki)001:5780": "kye /",
    "NK031(ki)001:5781": "nga yi 'khor gyi dang po sku gsum gyis //",
    "NK031(ki)001:5782": "rang rang mos pa'i 'khor la chos bstan pa //",
    "NK031(ki)001:5783": "sku gsung thugs kyi theg pa re re dang //",
    "NK031(ki)001:5784": "sa re lam re 'bras bu re re bstan //",
    "NK031(ki)001:5785": "kun byed nga yi sa lam ma rtogs na //",
    "NK031(ki)001:5786": "rnam grangs sa des nges pa'i lam mi rnyed //",
    "NK031(ki)001:5787": "des na sems nyid kun theg sems kyi sa //",
    "NK031(ki)001:5788": "rtsa ba'i sa la brtan par rtogs par gyis //",
    "NK031(ki)001:5789": "sa yi rang bzhin snang med 'di rtogs nas //",
    "NK031(ki)001:5790": "kun byed byang chub sems kyi sa la gnas //",
    "NK031(ki)001:5791": "zhes gsungs so //",
    "NK031(ki)001:5792": "byang chub kyi sems kun byed rgyal po las sa",
    "NK031(ki)001:5793": "la sbyang du med par rtogs pa'i le'u ste drug",
    "NK031(ki)001:5794": "cu lnga pa'o //// de nas byang chub kyi sems",
    "NK031(ki)001:5795": "kun byed rgyal pos spyod pa blang dor med par",
    "NK031(ki)001:5796": "rtogs pa 'di gsungs so //",
    "NK031(ki)001:5797": "kye /",
    "NK031(ki)001:5798": "nga ni ston pa kun byed rgyal po ste //",
    "NK031(ki)001:5799": "nga las byung ba'i ston pa sku gsum gyis //",
    "NK031(ki)001:5800": "la las dge spyad sdig pa dor bar rtogs //",
    "NK031(ki)001:5801": "la las gtsang dme blang dor gnyis su rtogs //",
    "NK031(ki)001:5802": "la las gtsang dme gnyis ka spyad par rtogs //",
    "NK031(ki)001:5803": "spyad dang ma spyad med pa'i don ma rtogs //",
    "NK031(ki)001:5804": "gang dag spyod pa 'di la gnas pa ni //",
    "NK031(ki)001:5805": "rang rang gnyen po'i rtogs pa byed pa yis //",
    "NK031(ki)001:5806": "dmigs pa yid la sbyangs pa rtogs par 'gyur //",
    "NK031(ki)001:5807": "blang dor med pa'i spyod pa rtogs mi 'gyur //",
    "NK031(ki)001:5808": "kye /",
    "NK031(ki)001:5809": "kun byed rgyal po'i spyod pa bstan pa ni //",
    "NK031(ki)001:5810": "dge sdig blang dor gtsang dme che chung kun //",
    "NK031(ki)001:5811": "skye med byang chub sems su kun gcig pas //",
    "NK031(ki)001:5812": "blang dang dor ba med pa'i don du rtogs //",
    "NK031(ki)001:5813": "gtsang dang mi gtsang med pa nyid du rtogs //",
    "NK031(ki)001:5814": "spyad dang ma spyad gnyis su med par rtogs //",
    "NK031(ki)001:5815": "mtha' dang dbus su 'byed pa med par rtogs //",
    "NK031(ki)001:5816": "gzhi rtsa skye med byang chub sems su rtogs //",
    "NK031(ki)001:5817": "kye /",
    "NK031(ki)001:5818": "kun byed rgyal po'i spyod pa bstan pa ni //",
    "NK031(ki)001:5819": "gang ltar spyad pa de ltar mi 'gal te //",
    "NK031(ki)001:5820": "byas dang ma byas gnyis ka skye med pas //",
    "NK031(ki)001:5821": "shes pas gang ltar spyad pa skye med don //",
    "NK031(ki)001:5822": "kye /",
    "NK031(ki)001:5823": "kun byed rgyal po nga yi spyod pa la //",
    "NK031(ki)001:5824": "mkha' ltar gnas pas grangs dang tshad gzung med //",
    "NK031(ki)001:5825": "gnyis su med pas yin min phyogs las 'das //",
    "NK031(ki)001:5826": "kun byed byang chub sems kyi spyod par rtogs //",
    "NK031(ki)001:5827": "'dod pa lnga yang sems kyi spyod par rtogs //",
    "NK031(ki)001:5828": "chags sdang lnga yang sems kyi spyod par rtogs //",
    "NK031(ki)001:5829": "rgyan gyi rgyu lnga sems kyi spyod par rtogs //",
    "NK031(ki)001:5830": "khams gsum srid gsum sems kyi spyod par rtogs //",
    "NK031(ki)001:5831": "skye med ma rtogs pa yi spyod pa ni //",
    "NK031(ki)001:5832": "rgyal ba kun gyi mes po ngas ma bshad //",
    "NK031(ki)001:5833": "kye /",
    "NK031(ki)001:5834": "de phyir sems dpa' rdo rje khyod kyis ni //",
    "NK031(ki)001:5835": "kun byed nga yi spyod pa 'di rtogs la //",
    "NK031(ki)001:5836": "blang dor med par kun gyis rtogs pa'i phyir //",
    "NK031(ki)001:5837": "nga yi 'khor gyi nang du lung ston cig /",
    "NK031(ki)001:5838": "kun byed nga yi spyod pa ma rtogs par //",
    "NK031(ki)001:5839": "sku gsum ston pa'i 'khor la gang zhen pas //",
    "NK031(ki)001:5840": "'jig rten log pa'i lta spyod la 'chol nas //",
    "NK031(ki)001:5841": "blang dor med pa'i spyod pa rtogs mi byed //",
    "NK031(ki)001:5842": "kye /",
    "NK031(ki)001:5843": "ston pa'i ston pa kun byed rgyal po yis //",
    "NK031(ki)001:5844": "'khor gyi nang du spyod pa'i lung bstan pa //",
    "NK031(ki)001:5845": "ma chags blang dor med pa'i spyod pa yis //",
    "NK031(ki)001:5846": "thams cad skye med mnyam par rtogs lung bstan //",
    "NK031(ki)001:5847": "sems dpa' rdo rjes 'khor la lung bstan pas //",
    "NK031(ki)001:5848": "'khor kyang blang dor med par rtogs par 'gyur //",
    "NK031(ki)001:5849": "'khor dang mya ngan 'das pa'i chos rnams ni //",
    "NK031(ki)001:5850": "skye ba med pa nam mkha'i rang bzhin ltar //",
    "NK031(ki)001:5851": "nga dang khyod kyis rtogs pa ji lta bar //",
    "NK031(ki)001:5852": "khyod kyis 'khor gyi nang du lung ston cig /",
    "NK031(ki)001:5853": "snga bar lung bstan thos pa la brten nas //",
    "NK031(ki)001:5854": "rtogs pas kun byed nyid la gnas par 'gyur //",
    "NK031(ki)001:5855": "zhes gsungs so //",
    "NK031(ki)001:5856": "byang chub kyi sems kun byed rgyal po las spyod",
    "NK031(ki)001:5857": "pa blang dor med par rtogs pa'i le'u ste drug",
    "NK031(ki)001:5858": "cu drug pa'o //// de nas byang chub kyi sems",
    "NK031(ki)001:5859": "kun byed rgyal pos ye shes rang la sgrib pa",
    "NK031(ki)001:5860": "med par rtogs pa 'di gsungs so //",
    "NK031(ki)001:5861": "kye /",
    "NK031(ki)001:5862": "ston pa'i ston pa kun byed rgyal po ngas //",
    "NK031(ki)001:5863": "ji ltar 'dul ba'i thabs su bstan pa'i phyir //",
    "NK031(ki)001:5864": "nga las byung ba'i ston pa sku gsum gyis //",
    "NK031(ki)001:5865": "sgrib pa bsal zhing ye shes bsgrub par rtogs //",
    "NK031(ki)001:5866": "sku gsum ston pas 'khor la de ltar bstan //",
    "NK031(ki)001:5867": "'khor gyis go zhing rtogs pa de bzhin te //",
    "NK031(ki)001:5868": "rang rang mos pa'i don la zhen pa'i phyir //",
    "NK031(ki)001:5869": "kun byed nga yi 'khor du 'du mi byed //",
    "NK031(ki)001:5870": "kye /",
    "NK031(ki)001:5871": "kun byed nga yis 'khor la lung phog pa //",
    "NK031(ki)001:5872": "ji ltar snang grags gnas pa'i chos rnams kun //",
    "NK031(ki)001:5873": "ma skyes de bzhin nyid du kun gcig phyir //",
    "NK031(ki)001:5874": "sgrib dang mi sgrib chos su gnas mi byed //",
    "NK031(ki)001:5875": "de phyir ye shes sgrib par nga ma 'byed //",
    "NK031(ki)001:5876": "sgrib dang mi sgrib chos su ris mi lta //",
    "NK031(ki)001:5877": "mthar thug med pa'i don la grangs mi bgrang //",
    "NK031(ki)001:5878": "rgyu dang 'bras bus snying po'i don mi skyed //",
    "NK031(ki)001:5879": "kye /",
    "NK031(ki)001:5880": "ston pa kun byed rgyal po nga yi bka' //",
    "NK031(ki)001:5881": "sku gsum ston pa'i lung dang mi mthun pas //",
    "NK031(ki)001:5882": "skye med gcig la mtshan ma'i grangs mi bgrang //",
    "NK031(ki)001:5883": "yul shes mi blta gnyen po'i tshogs mi bsten //",
    "NK031(ki)001:5884": "rig dang ma rig skye med dbyings gcig pas //",
    "NK031(ki)001:5885": "gcig la gnyis 'dzin mtshan ma'i grangs mi 'debs //",
    "NK031(ki)001:5886": "rnam par mi rtog 'du shes nang mi 'jog /",
    "NK031(ki)001:5887": "nges 'jog ma yin dus gcig kun mkhyen pas //",
    "NK031(ki)001:5888": "de ltar sems dpa' rdo rjes rtogs par gyis //",
    "NK031(ki)001:5889": "kye /",
    "NK031(ki)001:5890": "ston pa kun byed nga yi ye shes nyid //",
    "NK031(ki)001:5891": "bgrang du med la bgrang na mtha' las 'das //",
    "NK031(ki)001:5892": "che ba re la ye shes grangs bstan pas //",
    "NK031(ki)001:5893": "brjod pas de dag mi rdzogs lung bstan to //",
    "NK031(ki)001:5894": "kye /",
    "NK031(ki)001:5895": "kun byed rgyal po nga yi ye shes ni //",
    "NK031(ki)001:5896": "rnam par mi rtog spros pa kun dang bral //",
    "NK031(ki)001:5897": "rab zhi rdul med mkha' ltar gnas pa ste //",
    "NK031(ki)001:5898": "skye ba med pa zhes su bstan pa yin //",
    "NK031(ki)001:5899": "rang byung ye shes gcig las ma g.yos kyang //",
    "NK031(ki)001:5900": "rnam pa'i khyad par ma bcos so sor gsal //",
    "NK031(ki)001:5901": "de ltar gang gis rig cing rtogs pa nyid //",
    "NK031(ki)001:5902": "kun byed rgyal po'i sras su lung bstan to //",
    "NK031(ki)001:5903": "ye shes skye med rtogs pa ji lta bar //",
    "NK031(ki)001:5904": "sems dpa' rdo rjes de ltar rtogs par gyis //",
    "NK031(ki)001:5905": "kye /",
    "NK031(ki)001:5906": "nga ni ye shes kun byed rgyal po ste //",
    "NK031(ki)001:5907": "ma rig pa yi lta ba sel bar byed //",
    "NK031(ki)001:5908": "sgrib pa'i d+r+wa ba ma lus gcod byed cing //",
    "NK031(ki)001:5909": "ye shes snang ba rgyas par mched par byed //",
    "NK031(ki)001:5910": "kun byed nga ni rang byung ye shes te //",
    "NK031(ki)001:5911": "nga las ma byung ye shes gcig med pas //",
    "NK031(ki)001:5912": "ye shes ma lus nga yis bkod pas na //",
    "NK031(ki)001:5913": "nga ni ye shes rgyal po zhes su bshad //",
    "NK031(ki)001:5914": "nyon mongs ye shes gsal bar byed 'dod na //",
    "NK031(ki)001:5915": "kun byed nga yi lung ni rtogs par gyis //",
    "NK031(ki)001:5916": "zhes gsungs so //",
    "NK031(ki)001:5917": "byang chub kyi sems kun byed rgyal po las ye",
    "NK031(ki)001:5918": "shes bsgrib pa med par rtogs pa'i le'u ste drug",
    "NK031(ki)001:5919": "cu bdun pa'o //// de nas byang chub kyi sems",
    "NK031(ki)001:5920": "kun byed rgyal pos lhun grub btsal du med par",
    "NK031(ki)001:5921": "rtogs pa 'di gsungs so //",
    "NK031(ki)001:5922": "kye /",
    "NK031(ki)001:5923": "nga ni ston pa kun byed rgyal po ste //",
    "NK031(ki)001:5924": "nga ni lhun grub btsal du med pa yin //",
    "NK031(ki)001:5925": "nga yi rang bzhin khyod la bstan par bya //",
    "NK031(ki)001:5926": "khyod kyis nga yi don la legs rtogs shig /",
    "NK031(ki)001:5927": "kye /",
    "NK031(ki)001:5928": "nga ni ston pa kun byed rgyal po ste //",
    "NK031(ki)001:5929": "nga las byung ba'i ston pa sku gsum gyis //",
    "NK031(ki)001:5930": "nga yi rang bzhin shin tu rtogs dka' bas //",
    "NK031(ki)001:5931": "so so'i thabs kyis btsal du yod par bstan //",
    "NK031(ki)001:5932": "de yang ji ltar nges par bstan zhe na //",
    "NK031(ki)001:5933": "la la bden pa bzhi yi lam zhugs nas //",
    "NK031(ki)001:5934": "nyon mongs ye shes spong len rtsol bar bstan //",
    "NK031(ki)001:5935": "la la rten 'brel lam la zhen pa yis //",
    "NK031(ki)001:5936": "nyon mongs ye shes dgag bsgrub rtsol bar bstan //",
    "NK031(ki)001:5937": "la la bden pa gnyis kyi lam la 'jug byas nas //",
    "NK031(ki)001:5938": "sbyangs shing rtsol bas 'bras bu thob par bstan //",
    "NK031(ki)001:5939": "la la gzung 'dzin bya ba'i rtsol ba yis //",
    "NK031(ki)001:5940": "grub pa lhar gsal tshul du gnas par 'dod //",
    "NK031(ki)001:5941": "la la las dang ting 'dzin rtsol ba yis //",
    "NK031(ki)001:5942": "blang dor sgo nas 'bras bu thob par 'dod //",
    "NK031(ki)001:5943": "la la ting 'dzin rnam gsum rtsol ba yis //",
    "NK031(ki)001:5944": "blang dor byas pas 'bras bu thob par 'dod //",
    "NK031(ki)001:5945": "la la ting 'dzin 'phro 'du'i rtsol ba yis //",
    "NK031(ki)001:5946": "blang dor med pa'i 'bras bu thob par 'dod //",
    "NK031(ki)001:5947": "la la rgyu 'bras ting 'dzin rtsol ba yis //",
    "NK031(ki)001:5948": "sku gsung rdo rje sems dpa'i 'bras bu thob //",
    "NK031(ki)001:5949": "kye /",
    "NK031(ki)001:5950": "'di dag btsal zhing bsgrub pa'i 'bras bu yis //",
    "NK031(ki)001:5951": "kun byed nga yi rang bzhin rtogs mi 'gyur //",
    "NK031(ki)001:5952": "kye /",
    "NK031(ki)001:5953": "kun byed rgyal po nga yi rang bzhin ni //",
    "NK031(ki)001:5954": "ku la khyab kyang mi rtogs mchog tu gsang //",
    "NK031(ki)001:5955": "nga yi rang bzhin ma mthong gsang ba'i phyir //",
    "NK031(ki)001:5956": "rtsol sgrub can gyi theg pas skur btab pas //",
    "NK031(ki)001:5957": "bskal pa bye ba khrag khrig yun rings su //",
    "NK031(ki)001:5958": "ngan 'gro tha ma'i gnas su de skyes nas //",
    "NK031(ki)001:5959": "bde ba bral zhing dbang po ma tshang zhing //",
    "NK031(ki)001:5960": "snying po'i don dang bral zhing bskal par 'gyur //",
    "NK031(ki)001:5961": "kye /",
    "NK031(ki)001:5962": "nga ni ston pa kun byed byang chub sems //",
    "NK031(ki)001:5963": "nga ni mtha' ltar yongs su khyab pa'i phyir //",
    "NK031(ki)001:5964": "kun dang 'brel zhing yongs kyi don byed pas //",
    "NK031(ki)001:5965": "btsal zhing bsgrub pa yod par lung mi ston //",
    "NK031(ki)001:5966": "nga yi don 'di khyod la bstan pa yis //",
    "NK031(ki)001:5967": "btsal zhing bsgrub tu med par nges par rtogs //",
    "NK031(ki)001:5968": "sems dpa' rdo rjes ji ltar rtogs pa de //",
    "NK031(ki)001:5969": "nga yi 'khor la khyod kyis lung ston cig /",
    "NK031(ki)001:5970": "kye /",
    "NK031(ki)001:5971": "nga ni ma btsal lhun gyis grub pa'i phyir //",
    "NK031(ki)001:5972": "ji ltar rtogs pa khyed la lung bstan pas //",
    "NK031(ki)001:5973": "khyed kyis chos kun de ltar rtogs par 'gyur //",
    "NK031(ki)001:5974": "de nas rtsol bsgrub med par dbugs phyin pas //",
    "NK031(ki)001:5975": "kun byed rgyal po nyid du lung bstan to //",
    "NK031(ki)001:5976": "de bas sems dpa' rdo rje dam pa yis //",
    "NK031(ki)001:5977": "ma bcos bskal par sbyangs pa'i skyes bu la //",
    "NK031(ki)001:5978": "'bad rtsol med par sa la gzhag pa'i phyir //",
    "NK031(ki)001:5979": "btsal bsgrub med par rtogs par lung ston cig /",
    "NK031(ki)001:5980": "ces gsungs so //",
    "NK031(ki)001:5981": "byang chub kyi sems kun byed rgyal po las lhun",
    "NK031(ki)001:5982": "grub btsal du med par rtogs pa'i le'u ste drug",
    "NK031(ki)001:5983": "cu brgyad pa'o //// de nas byang chub kyi sems",
    "NK031(ki)001:5984": "kun byed rgyal po la sems dpa' rdo rjes 'di",
    "NK031(ki)001:5985": "skad ces bsgrags so //",
    "NK031(ki)001:5986": "kye /",
    "NK031(ki)001:5987": "khyod ni kun byed rgyal po ste //",
    "NK031(ki)001:5988": "ji ltar snang ba'i chos rnams kun //",
    "NK031(ki)001:5989": "byed pa'i rgyal po khyod kyis byas //",
    "NK031(ki)001:5990": "ma lus khyod kyis kun byas kyang //",
    "NK031(ki)001:5991": "byed pa'i rgyal po khyod nyid la //",
    "NK031(ki)001:5992": "bya mi dgos te gdod nas grub //",
    "NK031(ki)001:5993": "dus gsum sangs rgyas khyod kyis byas //",
    "NK031(ki)001:5994": "khams gsum sems can khyod kyis byas //",
    "NK031(ki)001:5995": "rgyud drug lam lnga khyod kyis byas //",
    "NK031(ki)001:5996": "skye bzhi 'gro lnga khyod kyis byas //",
    "NK031(ki)001:5997": "ston pa gsum yang khyod kyis bkod //",
    "NK031(ki)001:5998": "bstan pa gsum yang khyod yis bkod //",
    "NK031(ki)001:5999": "sdud pa gsum yang khyod kyis bkod //",
    "NK031(ki)001:6000": "dus gsum 'khor yang khyod kyis bkod //",
    "NK031(ki)001:6001": "rang byung lnga yang khyod las byung //",
    "NK031(ki)001:6002": "rgyan gyi rgyu lnga khyod kyis bkod //",
    "NK031(ki)001:6003": "rang bzhin bcu yang khyod kyis bkod //",
    "NK031(ki)001:6004": "kun byed rgyal po byang chub sems //",
    "NK031(ki)001:6005": "mdo lung kun gyi ngo bo khyod //",
    "NK031(ki)001:6006": "bstan pa'i me long mun sel sgron //",
    "NK031(ki)001:6007": "'khor gyi mun pa sel mdzad pa //",
    "NK031(ki)001:6008": "khyod ni rgyal ba kun gyi mes //",
    "NK031(ki)001:6009": "rang byung thabs mchog kun gyi yab //",
    "NK031(ki)001:6010": "'byung gnas shes rab kun gyi yum //",
    "NK031(ki)001:6011": "spros pa med cing zhi ba med //",
    "NK031(ki)001:6012": "dpag las 'das shing snying po med //",
    "NK031(ki)001:6013": "mkha' ltar dag cing spyod yul 'das //",
    "NK031(ki)001:6014": "kun gyis rtogs par bya ba'i yul //",
    "NK031(ki)001:6015": "sgro skur 'das pa chos kyi dbyings //",
    "NK031(ki)001:6016": "thog ma tha ma dbus las 'das //",
    "NK031(ki)001:6017": "'khor lo 'byung gnas snying po can //",
    "NK031(ki)001:6018": "rin chen pad+ma'i snying po ltar //",
    "NK031(ki)001:6019": "yid 'phrog tshim pa med pa'i sku //",
    "NK031(ki)001:6020": "theg pa'i snying po dag gi rgyan //",
    "NK031(ki)001:6021": "sku gsung thugs la mtshan med de //",
    "NK031(ki)001:6022": "bdag gis rtogs daka'i don rtogs pas //",
    "NK031(ki)001:6023": "rgyal ba kun gyi yang mes po //",
    "NK031(ki)001:6024": "kun byed rgyal po khyod la 'dud //",
    "NK031(ki)001:6025": "ces bstod cing bsgrags so //",
    "NK031(ki)001:6026": "de nas byang chub kyi sems kun byed rgyal pos",
    "NK031(ki)001:6027": "sems dpa' rdo rje la 'di skad ces bsgrags par",
    "NK031(ki)001:6028": "mdzad do // e ma ho sems dpa' rdo rje'i sku //",
    "NK031(ki)001:6029": "rgyal ba kun gyi'ang sku gsung thugs //",
    "NK031(ki)001:6030": "gsang ba'i mdzod la mnga' brnyes shing //",
    "NK031(ki)001:6031": "smra ba'i seng ge bla na med //",
    "NK031(ki)001:6032": "dam pa'i gsang ba rtogs pa'i thugs //",
    "NK031(ki)001:6033": "gsang ba rgya mtsho sgrogs pa'i gsung //",
    "NK031(ki)001:6034": "yon tan lhun grub rdzogs pa'i sku //",
    "NK031(ki)001:6035": "khyod ni rgyal ba'i sras po ste //",
    "NK031(ki)001:6036": "kun byed rgyal po nga nyid ltar //",
    "NK031(ki)001:6037": "rgyal ba kun gyi mes po gyis //",
    "NK031(ki)001:6038": "sa khams rnams kyi mun sel gyis //",
    "NK031(ki)001:6039": "rnal 'byor rnams kyi bla ma gyis //",
    "NK031(ki)001:6040": "gsang ba kun gyi rgyal po ste //",
    "NK031(ki)001:6041": "bstan pa phyi ma gsang ba 'di //",
    "NK031(ki)001:6042": "rnal 'byor pa la lung ston cig /",
    "NK031(ki)001:6043": "ces gsungs so //",
    "NK031(ki)001:6044": "byang chub kyi sems kun byed rgyal po las rtogs",
    "NK031(ki)001:6045": "pa bsgrags shing bstod pa'i le'u ste drug cu rtsa",
    "NK031(ki)001:6046": "dgu pa'o //// rgyud phyi ma zhes bya ba mdo lung bcu gnyis pa rdzogs so ////",
    "NK031(ki)001:6047": "de nas byang chub kyi sems kun byed rgyal pos",
    "NK031(ki)001:6048": "chos thams cad skye ba med par mnyam pa la",
    "NK031(ki)001:6049": "gzigs shing dgongs nas cang yang mi gsung bar bzhugs",
    "NK031(ki)001:6050": "so // de'i tshe sems dpa' rdo rje de nyid kyang ston pa de ltar gyur pa yang rig /",
    "NK031(ki)001:6051": "chos thams cad skye ba med par rtogs pa la dgongs nas cang yang mi smra bar 'khod do //",
    "NK031(ki)001:6052": "de nas phyogs bcu nas lhags shing 'khor pa'i 'dus",
    "NK031(ki)001:6053": "pa phal mo che dag gis de ltar rtogs nas",
    "NK031(ki)001:6054": "sems dpa' rdo rje la 'di skad ces bskul lo",
    "NK031(ki)001:6055": "// yang dag par bskul to //",
    "NK031(ki)001:6056": "nges pa dam par bskul to //",
    "NK031(ki)001:6057": "e ma hoh sems dpa' rdo rje chen po bdag",
    "NK031(ki)001:6058": "cag la phan gdags pa'i slad du rtogs pa'i don",
    "NK031(ki)001:6059": "la ji ltar bsgom pa de ston pa la zhu",
    "NK031(ki)001:6060": "ba'i dus la bab bo //",
    "NK031(ki)001:6061": "nges par dus la bab bo zhes bskul bas sems",
    "NK031(ki)001:6062": "dpa' rdo rje de dga' ba'i mdangs dang bcas te",
    "NK031(ki)001:6063": "dang zhing mos pa'i mdangs phyung nas stan las langs",
    "NK031(ki)001:6064": "te ston pa'i mdun du 'di skad ces zhus so",
    "NK031(ki)001:6065": "// kye /",
    "NK031(ki)001:6066": "ston pa'i ston pa kun byed rgyal po lags //",
    "NK031(ki)001:6067": "khyod kyi mdun du bdag 'dus 'khod pa de //",
    "NK031(ki)001:6068": "bdag 'tshal ba yi don ni ci zhig mchis //",
    "NK031(ki)001:6069": "bdag 'tshal don ni khyod kyis bstan du gsol //",
    "NK031(ki)001:6070": "zhes zhus pa las byang chub kyi sems kun byed",
    "NK031(ki)001:6071": "nyid cang yang mi gsung bar bzhugs te sems dpa'",
    "NK031(ki)001:6072": "rdo rjes 'di skad ces zhus so //",
    "NK031(ki)001:6073": "kye /",
    "NK031(ki)001:6074": "ston pa'i ston pa kun byed rgyal po lags //",
    "NK031(ki)001:6075": "chos sku skye med thig le'i rang bzhin la //",
    "NK031(ki)001:6076": "ston pa gsum po nyid kyi ji ltar bsgom //",
    "NK031(ki)001:6077": "bstan pa gsum du nyid kyis ji ltar bsgom //",
    "NK031(ki)001:6078": "sdud pa gsum du nyid kyis ji ltar bsgom //",
    "NK031(ki)001:6079": "'khor gnas dus kyi rang bzhin ji ltar bsgom //",
    "NK031(ki)001:6080": "chos rnams kun gyi don la ji ltar bsgom //",
    "NK031(ki)001:6081": "bsgom pa'i lung bcu bdag la bstan du gsol //",
    "NK031(ki)001:6082": "zhes zhus so //",
    "NK031(ki)001:6083": "de nas byang chub kyi sems kun byed rgyal pos 'di skad ces gsungs so //",
    "NK031(ki)001:6084": "kye /",
    "NK031(ki)001:6085": "sems dpa' rdo rje don la da sgoms shig /",
    "NK031(ki)001:6086": "bsgom du med pa'i chos nyid byang chub la //",
    "NK031(ki)001:6087": "sgom dang bsgom par bya ba gnyis med na //",
    "NK031(ki)001:6088": "ma bsgoms rang bzhin bzhag na bsgom pa yin //",
    "NK031(ki)001:6089": "don ni kun don skye ba med pa ste //",
    "NK031(ki)001:6090": "rnam rtog mtshan ma de bzhin rig byas nas //",
    "NK031(ki)001:6091": "dran bsam yid la rgyu ba ma lus kun //",
    "NK031(ki)001:6092": "skye ba med pa'i ngang las ma yengs pa //",
    "NK031(ki)001:6093": "gang ltar bsams kyang sgom pa yin shes na //",
    "NK031(ki)001:6094": "ma bsgom gang ltar bzhag kyang yengs pa med //",
    "NK031(ki)001:6095": "kye /",
    "NK031(ki)001:6096": "nga las byung ba'i ston pa sku gsum gyis //",
    "NK031(ki)001:6097": "mtshan ma bsgom la dga' ba'i gang zag la //",
    "NK031(ki)001:6098": "rang rang gang ltar 'thad pa'i lung bzhin du //",
    "NK031(ki)001:6099": "bsgom du yod ces kun la lung du bstan //",
    "NK031(ki)001:6100": "kye /",
    "NK031(ki)001:6101": "nga ni ston pa kun byed rgyal po la //",
    "NK031(ki)001:6102": "ston pa rang byung rig pa'i ye shes las //",
    "NK031(ki)001:6103": "ma bsdus ston pa gsum yang de la 'dus //",
    "NK031(ki)001:6104": "ston pa de la ma bsdus ston pa de la 'dus //",
    "NK031(ki)001:6105": "ston pas de la bsgom du med par bstan //",
    "NK031(ki)001:6106": "bstan pa brjod bral rig pa mtshon 'das la //",
    "NK031(ki)001:6107": "bstan pa gsum yang de la 'dus te gnas //",
    "NK031(ki)001:6108": "ma bcos rig pa'i gzhal yas 'og min na //",
    "NK031(ki)001:6109": "gzhal yas gsum yang de la 'dus par bshad //",
    "NK031(ki)001:6110": "ji ltar snang ba'i chos rnams thams cad kun //",
    "NK031(ki)001:6111": "snying po byang chub sems la kun 'dus pas //",
    "NK031(ki)001:6112": "'khor gsum dus gsum kun tu 'dus par bshad //",
    "NK031(ki)001:6113": "ma bsdus rang bzhin 'du ba'i ye shes ni //",
    "NK031(ki)001:6114": "sdud pa de las gzhan pa yod ma yin //",
    "NK031(ki)001:6115": "ma bsgom rang bzhin bzhag pa'i lung 'di la //",
    "NK031(ki)001:6116": "bsgom du yod dang med pa'i lung mi ston //",
    "NK031(ki)001:6117": "re dogs sgro skur 'dzin pa'i sems mi 'jog /",
    "NK031(ki)001:6118": "ces gsungs so //",
    "NK031(ki)001:6119": "byang chub kyi sems kun byed rgyal po las bsgom",
    "NK031(ki)001:6120": "du yod med bstan pa'i le'u ste bdun cu pa'o",
    "NK031(ki)001:6121": "//// de nas byang chub kyi sems kun byed rgyal",
    "NK031(ki)001:6122": "pos lta ba sgom med kyi dgongs pa 'di gsungs",
    "NK031(ki)001:6123": "//// so // kye /",
    "NK031(ki)001:6124": "nga ni ston pa kun byed rgyal po ste //",
    "NK031(ki)001:6125": "nga las byung ba'i ston pa sku gsum gyis //",
    "NK031(ki)001:6126": "mtshan ma rtog pas 'dul ba'i gang zag la //",
    "NK031(ki)001:6127": "mtshan ma rtog pa'i ting 'dzin grangs su bstan //",
    "NK031(ki)001:6128": "la las zhi ba'i ting 'dzin sgom par byed //",
    "NK031(ki)001:6129": "la las zab mo'i ting 'dzin sgom par byed //",
    "NK031(ki)001:6130": "la las zhi gnas lhag mthong 'brel ba yi //",
    "NK031(ki)001:6131": "bdag med ting nge 'dzin la gnas par byed //",
    "NK031(ki)001:6132": "la la mtshan ma dag pa la brten nas //",
    "NK031(ki)001:6133": "mtshan ma rje dang 'bangs su dmigs par byed //",
    "NK031(ki)001:6134": "la la lta spyod 'brel med la brten nas //",
    "NK031(ki)001:6135": "'brel ba'i ting nge 'dzin la gnas par byed //",
    "NK031(ki)001:6136": "la la mtshan med don la brten byas shing //",
    "NK031(ki)001:6137": "mtshan ma'i ting nge 'dzin la gnas par byed //",
    "NK031(ki)001:6138": "la las rang rgyud dag pa la brten nas //",
    "NK031(ki)001:6139": "rnam gsum 'phro 'du'i don la gnas par byed //",
    "NK031(ki)001:6140": "la la rgyu 'bras dag pa gtsor byas nas //",
    "NK031(ki)001:6141": "'od kyi ting nge 'dzin la gnas par byed //",
    "NK031(ki)001:6142": "'di dag mtshan ma grangs kyi ting 'dzin te //",
    "NK031(ki)001:6143": "ston pa kun byed rgyal pos lung ma bstan //",
    "NK031(ki)001:6144": "kye /",
    "NK031(ki)001:6145": "ston pa kun byed nga yis lung bstan pa //",
    "NK031(ki)001:6146": "ma lus skye med rnam dag ting 'dzin te //",
    "NK031(ki)001:6147": "bsgom dang mi sgom rkyen la rag ma lus //",
    "NK031(ki)001:6148": "bsgom bya ji ltar snang ba'i chos rnams kun //",
    "NK031(ki)001:6149": "gang du ji ltar bzhag pa'i tshul med par //",
    "NK031(ki)001:6150": "ma btsal rang sar bzhag pas bsgoms pa yin //",
    "NK031(ki)001:6151": "kye /",
    "NK031(ki)001:6152": "bsgom du med pa'i man ngag 'di dag la //",
    "NK031(ki)001:6153": "tshig dang sgra las 'das pa'i don yin phyir //",
    "NK031(ki)001:6154": "snga rabs kun byed rgyal pos lung ma bstan //",
    "NK031(ki)001:6155": "phyi rabs kun byed rgyal pos lung mi ston //",
    "NK031(ki)001:6156": "da ltar kun byed rgyal pos lung bstan med //",
    "NK031(ki)001:6157": "kye /",
    "NK031(ki)001:6158": "ston pa'i ston pa kun byed rgyal po yis //",
    "NK031(ki)001:6159": "ma nor dgongs pa'i don la lung bstan pa //",
    "NK031(ki)001:6160": "sgro skur 'das pa'i don gyii snying po la //",
    "NK031(ki)001:6161": "bsgom dang mi sgom mkha' la rtsod pa 'dra //",
    "NK031(ki)001:6162": "rtogs pa'i don las ma yengs dgongs pa ste //",
    "NK031(ki)001:6163": "dngos po ma yin dngos po med ma yin //",
    "NK031(ki)001:6164": "phyogs min phyogs las 'das pa ma yin par //",
    "NK031(ki)001:6165": "bsgom dang mi sgom phyogs la gnas mi byed //",
    "NK031(ki)001:6166": "kye /",
    "NK031(ki)001:6167": "ston pa'i ston pa kun byed rgyal po ngas //",
    "NK031(ki)001:6168": "bsgom dang mi sgom mtshon par mi nus ltar //",
    "NK031(ki)001:6169": "snying po don la gnas pa'i rnal 'byor dang //",
    "NK031(ki)001:6170": "sems dpa' rdo rje de la gnas par bya //",
    "NK031(ki)001:6171": "kye /",
    "NK031(ki)001:6172": "dus gsum ston pa kun byed rgyal po yis //",
    "NK031(ki)001:6173": "skye med byang chub sems kyi dgongs pa la //",
    "NK031(ki)001:6174": "ming dang tha snyad tshig tu 'adi'o zhes //",
    "NK031(ki)001:6175": "ma bstan mi ston bstan par mi mdzad do //",
    "NK031(ki)001:6176": "lta ba bsgom du med par don rtogs na //",
    "NK031(ki)001:6177": "bsgom dang mi sgom res 'jog log pa'i lam //",
    "NK031(ki)001:6178": "dam pa'i dgongs pa skye med thugs chud na //",
    "NK031(ki)001:6179": "dam pa de la log dang ma log med //",
    "NK031(ki)001:6180": "kye /",
    "NK031(ki)001:6181": "kun byed rgyal po nga yis lung phog ltar //",
    "NK031(ki)001:6182": "ma bsgoms bsgom du med par rtogs goms nas //",
    "NK031(ki)001:6183": "skal ldan rnal 'byor gang zag su yang rung //",
    "NK031(ki)001:6184": "kun byed rgyal po nyid du lung bstan to //",
    "NK031(ki)001:6185": "zhes gsungs so //",
    "NK031(ki)001:6186": "byang chub kyi sems kun byed rgyal po las /",
    "NK031(ki)001:6187": "lta sgom dbyer med pa'i le'u ste bdun cu gcig pa'o ////",
    "NK031(ki)001:6188": "de nas byang chub kyi sems kun byed rgyal pos",
    "NK031(ki)001:6189": "bsrung du med pa de bzhin nyid du gnas pa",
    "NK031(ki)001:6190": "'di gsungs so // ston pa'i ston pa kun byed rgyal po yis //",
    "NK031(ki)001:6191": "rnam rtog mtshan ma'i lam la gnas pa'i bar //",
    "NK031(ki)001:6192": "bsrung dang mi srung khyad par gnyis mthong ba //",
    "NK031(ki)001:6193": "rtsa ba yan lag bcas pa bsrung bar bstan //",
    "NK031(ki)001:6194": "kye /",
    "NK031(ki)001:6195": "kun byed nga ni ye nas de bzhin nyid //",
    "NK031(ki)001:6196": "de bzhin nyid la gzung 'dzin med pa'i phyir //",
    "NK031(ki)001:6197": "chos rnams de ltar gang gis rtogs pa la //",
    "NK031(ki)001:6198": "bsrung dang mi srung 'du shes 'jug pa med //",
    "NK031(ki)001:6199": "kye /",
    "NK031(ki)001:6200": "nga ni ma bcos kun byed byang chub sems //",
    "NK031(ki)001:6201": "gnyen po mi bsten yul la 'jug mi byed //",
    "NK031(ki)001:6202": "rang byung lhun grub rig pa'i dam tshig la //",
    "NK031(ki)001:6203": "'da' nyams med pas ched du bsrung ba med //",
    "NK031(ki)001:6204": "rang rig ma nor blo yi tshad ma yis //",
    "NK031(ki)001:6205": "ma bcos snying po'i don la 'jug par byed //",
    "NK031(ki)001:6206": "skye med thugs su chos kun ro gcig pas //",
    "NK031(ki)001:6207": "'jug dang mi 'jug mtha' la nga mi gnas //",
    "NK031(ki)001:6208": "kye /",
    "NK031(ki)001:6209": "sems dpa' rdo rje don la goms par gyis //",
    "NK031(ki)001:6210": "dgongs don gsang ba'i rig pa ma shar na //",
    "NK031(ki)001:6211": "tshig dang sgra la 'dzin pa'i goms pa dag /",
    "NK031(ki)001:6212": "kun byed nga yi lung dang 'phrad mi 'gyur //",
    "NK031(ki)001:6213": "bsrung du med pa'i dam pa'i dgongs pa 'di //",
    "NK031(ki)001:6214": "kun tu ye nas ma bsrungs gnas pa la //",
    "NK031(ki)001:6215": "kun byed nga yi dgongs pa ma goms na //",
    "NK031(ki)001:6216": "ji ltar bsrungs pa tshi chad nad du 'gyur //",
    "NK031(ki)001:6217": "kye /",
    "NK031(ki)001:6218": "kun byed nga yi dgongs pa'i dam tshig ni //",
    "NK031(ki)001:6219": "ma yengs dran pas dngos po ye shes su //",
    "NK031(ki)001:6220": "ma bcos sus kyang ma byas rang byung ste //",
    "NK031(ki)001:6221": "rig pas dbang bsgyur bsrung dang mi srung med //",
    "NK031(ki)001:6222": "ji ltar snang ba'i chos rnams thams cad kun //",
    "NK031(ki)001:6223": "rang byung snying por gsal bas dbang bsgyur bas //",
    "NK031(ki)001:6224": "kun byed rgyal pos byas pa'i chos rnams la //",
    "NK031(ki)001:6225": "rig dang ma rig gnyis ka'i yul las 'das //",
    "NK031(ki)001:6226": "kye /",
    "NK031(ki)001:6227": "ston pa'i ston pa kun byed rgyal po yis //",
    "NK031(ki)001:6228": "bsrung dang mi srung yul las 'das par ltar //",
    "NK031(ki)001:6229": "sems dpa' rdo rjes don la goms byas nas //",
    "NK031(ki)001:6230": "nga yi 'khor la de ltar lung ston cig /",
    "NK031(ki)001:6231": "nga yi 'khor la de ltar lung bstan na //",
    "NK031(ki)001:6232": "bya ba'i 'du shes lam las grol bar 'gyur //",
    "NK031(ki)001:6233": "skye ba med pas kun kyang zhi bar 'gyur //",
    "NK031(ki)001:6234": "kun byed rgyal po nga yi thugs su 'gyur //",
    "NK031(ki)001:6235": "kye /",
    "NK031(ki)001:6236": "nga ni kun byed rgyal po byang chub sems //",
    "NK031(ki)001:6237": "nga la sgro dang skur ba'i yul med pas //",
    "NK031(ki)001:6238": "gang la sems par ma byed bsgom ma byed //",
    "NK031(ki)001:6239": "sgo gsum bcos par mi bya lhug par bzhag /",
    "NK031(ki)001:6240": "gza' dang rgyu skar tshes grangs dus tshod med //",
    "NK031(ki)001:6241": "yid la mi byed sngags dang phyag rgya bral //",
    "NK031(ki)001:6242": "de bas kun byed byang chub sems nyid la //",
    "NK031(ki)001:6243": "bsrung dang mi srung sa mtshams med par bshad //",
    "NK031(ki)001:6244": "ces gsungs so //",
    "NK031(ki)001:6245": "byang chub kyi sems kun byed rgyal po las /",
    "NK031(ki)001:6246": "lta sgom 'dar med pa'i le'u ste bdun cu gnyis pa'o ////",
    "NK031(ki)001:6247": "de nas byang chub kyi sems kun byed rgyal pos",
    "NK031(ki)001:6248": "bya med rtsol ba dang bral bar rtogs pa 'di",
    "NK031(ki)001:6249": "gsungs so // kye /",
    "NK031(ki)001:6250": "nga ni kun byed rgyal po ste //",
    "NK031(ki)001:6251": "kun byed rgyal po nga yi dgongs pa ni //",
    "NK031(ki)001:6252": "bsam pa'i yul las 'das pas bsgom du med //",
    "NK031(ki)001:6253": "kye /",
    "NK031(ki)001:6254": "sems ni ji bzhin pa yi ngo bo ste //",
    "NK031(ki)001:6255": "ji bzhin pa la 'chos par byed ma myong //",
    "NK031(ki)001:6256": "rang byung nga la rgyu rkyen kun dang bral //",
    "NK031(ki)001:6257": "sgo gsum btsal med lhug pa nyid du zhog /",
    "NK031(ki)001:6258": "gang zhig bya rtsol mtshan ma'i rjes 'brangs pa //",
    "NK031(ki)001:6259": "kun byed nga dang 'phrad par mi 'gyur ro //",
    "NK031(ki)001:6260": "kye /",
    "NK031(ki)001:6261": "ston pa kun byed nga yi phrin las ni //",
    "NK031(ki)001:6262": "bya ba med pas rtsol ba'i las mi byed //",
    "NK031(ki)001:6263": "dmigs pa med pas bsgom pa'i 'du shes bral //",
    "NK031(ki)001:6264": "'du 'bral med pas ma brjed yid la zhog /",
    "NK031(ki)001:6265": "byung tshor skye ba med pas gsal 'gyur nas //",
    "NK031(ki)001:6266": "gang yang byas pa med par las kun grub //",
    "NK031(ki)001:6267": "kye /",
    "NK031(ki)001:6268": "nga ni ston pa kun byed rgyal po ste //",
    "NK031(ki)001:6269": "rgyal ba kun gyi phrin las ngas byas kyang //",
    "NK031(ki)001:6270": "rang byung ye shes bya med rdzogs pa'i phyir //",
    "NK031(ki)001:6271": "ji bzhin pa yi las la byed ma myong //",
    "NK031(ki)001:6272": "ma btsal ji bzhin nyid du sems dpa' zhog /",
    "NK031(ki)001:6273": "ji bzhin ma bcos rgyal ba'i dgongs pa la //",
    "NK031(ki)001:6274": "sems dang sems las byung ba ci skyes kyang //",
    "NK031(ki)001:6275": "de nyid skye med nyid du gnas shes na //",
    "NK031(ki)001:6276": "bya rtsol mtshan ma'i 'du shes kun dang bral //",
    "NK031(ki)001:6277": "kye /",
    "NK031(ki)001:6278": "sems dpa' rdo rje ji bzhin nyid sgoms shig /",
    "NK031(ki)001:6279": "rtogs pa rang sar grol ba'i lta ba la //",
    "NK031(ki)001:6280": "ma yengs rang bzhin bzhag pas bya btsal med //",
    "NK031(ki)001:6281": "kun kyang rang byung rang sar grol ba yin //",
    "NK031(ki)001:6282": "kye /",
    "NK031(ki)001:6283": "sems dpa' rdo rje ji bzhin nyid sgoms shig /",
    "NK031(ki)001:6284": "rang lus mi bcos dbang po mi rtul te //",
    "NK031(ki)001:6285": "ngag kyang mi gdams bya rtsol byar yang med //",
    "NK031(ki)001:6286": "sems kyang gar gtad mi g.yo'i ngang la bzhag /",
    "NK031(ki)001:6287": "bya ba med pa'i phrin las 'di bsgoms pas //",
    "NK031(ki)001:6288": "byas pa med par don kun rdzogs par 'gyur //",
    "NK031(ki)001:6289": "kye /",
    "NK031(ki)001:6290": "ji bzhin rtsol bral bde ba chen po la //",
    "NK031(ki)001:6291": "sgom gsum mi rtsol bcos shing dmigs mi byed //",
    "NK031(ki)001:6292": "yid la mi byed mtshan ma'i rjes mi 'brangs //",
    "NK031(ki)001:6293": "rang byung ye shes bde ba'i don la bzhag /",
    "NK031(ki)001:6294": "'di ni rang byung 'od gsal dgongs pa ste //",
    "NK031(ki)001:6295": "kun byed rgyal po'i dgongs pa'i phrin las so //",
    "NK031(ki)001:6296": "kye /",
    "NK031(ki)001:6297": "sems dpa' rdo rje ji bzhin nyid sgoms shig /",
    "NK031(ki)001:6298": "ma bcos ji bzhin nyid la 'jug pa la //",
    "NK031(ki)001:6299": "tshad ma mi dogs gnyen pos bcos mi dgos //",
    "NK031(ki)001:6300": "rtogs pa'i don la ma bcos de bzhin zhog /",
    "NK031(ki)001:6301": "kye /",
    "NK031(ki)001:6302": "bya ba med pa'i rang bzhin las 'di la //",
    "NK031(ki)001:6303": "sgo gsum rtsol ba byas pas zin mi 'gyur //",
    "NK031(ki)001:6304": "kun byed rgyal po'i dgongs pa la gnas pas //",
    "NK031(ki)001:6305": "nga yi dgongs pa phrin las lhun gyis grub //",
    "NK031(ki)001:6306": "ces gsungs so //",
    "NK031(ki)001:6307": "byang chub kyi sems kun byed rgyal po las ji",
    "NK031(ki)001:6308": "bzhin pa la bya rtsol dang bral bar gnas pa'i",
    "NK031(ki)001:6309": "le'u ste bdun cu gsum pa'o ////",
    "NK031(ki)001:6310": "de nas byang chub kyi sems kun byed rgyal pos",
    "NK031(ki)001:6311": "snying po 'du 'bral med par gnas pa 'di gsungs",
    "NK031(ki)001:6312": "so // kye /",
    "NK031(ki)001:6313": "ji bzhin pa la sems dpa' rdo rje sgom //",
    "NK031(ki)001:6314": "ston pa'i ston pa kun byed rgyal po yis //",
    "NK031(ki)001:6315": "snying po dgod du med par bstan pa ni //",
    "NK031(ki)001:6316": "ji bzhin gtso 'khor med pa'i don du bstan //",
    "NK031(ki)001:6317": "kye /",
    "NK031(ki)001:6318": "rig pa'i rgyal po gsal bar dbang bsgyur bas //",
    "NK031(ki)001:6319": "snying po rtsol bsgrub 'das pa'i bdag nyid de //",
    "NK031(ki)001:6320": "rtogs pa ye shes mchog gis len par byed //",
    "NK031(ki)001:6321": "'di ni kun byed rgyal po'i dkyil 'khor yin //",
    "NK031(ki)001:6322": "kye /",
    "NK031(ki)001:6323": "ston pa'i ston pa kun byed rgyal po yis //",
    "NK031(ki)001:6324": "snying po sku yi dkyil 'khor bkod pa ni //",
    "NK031(ki)001:6325": "ji ltar snang zhing gnas pa'i chos rnams kun //",
    "NK031(ki)001:6326": "skye ba med pa'i chos dbyings ngang la bkod //",
    "NK031(ki)001:6327": "snying po'i don la blang dor med pa'i phyir //",
    "NK031(ki)001:6328": "de yang kun byed nga yis bkod pa yin //",
    "NK031(ki)001:6329": "kye /",
    "NK031(ki)001:6330": "ston pa'i ston pa kun byed rgyal po yis //",
    "NK031(ki)001:6331": "snying po gsung gi dkyil 'khor bkod pa ni //",
    "NK031(ki)001:6332": "ji ltar grags shing gnas pa'i chos rnams ni //",
    "NK031(ki)001:6333": "skye ba med pa'i dbyings las gsung du bkod //",
    "NK031(ki)001:6334": "snying po brjod du med pa'i gsung la 'dus //",
    "NK031(ki)001:6335": "de yang kun byed rgyal pos bkod pa yin //",
    "NK031(ki)001:6336": "kye /",
    "NK031(ki)001:6337": "ston pa'i ston pa kun byed rgyal po yis //",
    "NK031(ki)001:6338": "snying po rig pa'i dkyil 'khor bkod pa ni //",
    "NK031(ki)001:6339": "ji ltar dran rig rtog pa thams cad kun //",
    "NK031(ki)001:6340": "ma skyes kun byed nyid kyi don du rig /",
    "NK031(ki)001:6341": "kun byed nga yi sku gsung thugs nyid ni //",
    "NK031(ki)001:6342": "ma bcos rnal du bzhag pa'i dkyil 'khor gsum //",
    "NK031(ki)001:6343": "ma bkod dus gcig rdzogs pa'i don rtogs pas //",
    "NK031(ki)001:6344": "lhun grub snying po don la 'jug par byed //",
    "NK031(ki)001:6345": "kye /",
    "NK031(ki)001:6346": "sems dpa' rdo rje ji bzhin nyid sgoms shig /",
    "NK031(ki)001:6347": "rang byung snying po mchog gi dkyil 'khor la //",
    "NK031(ki)001:6348": "sgo gsum lhug pas ji bzhin ngang bzhag na //",
    "NK031(ki)001:6349": "kun byed nga yi dgongs par gnas pa yin //",
    "NK031(ki)001:6350": "snga rabs 'das pa'i kun byed rgyal pos kyang //",
    "NK031(ki)001:6351": "dgongs pa rnal du bzhag pas don rdzogs la //",
    "NK031(ki)001:6352": "ma byon dus kyi kun byed rgyal pos kyang //",
    "NK031(ki)001:6353": "ma bcos rnal du bzhag pas don rdzogs 'gyur //",
    "NK031(ki)001:6354": "da ltar bzhugs pa'i kun byed rgyal pos kyang //",
    "NK031(ki)001:6355": "dgongs pa rnal du bzhag ste gnas pa yin //",
    "NK031(ki)001:6356": "kye /",
    "NK031(ki)001:6357": "sems dpa' rdo rje chen po khyod sgoms shig /",
    "NK031(ki)001:6358": "nga yi 'khor du gtogs pa'i rnal 'byor pa //",
    "NK031(ki)001:6359": "kun byed rgyal po'i dgongs pa 'di nyid la //",
    "NK031(ki)001:6360": "ma btsal rnal du bzhag par lung ston cig /",
    "NK031(ki)001:6361": "dgongs pa rnal du bzhag pa'i don 'di ni //",
    "NK031(ki)001:6362": "kun gyi spyod yul min pas mi shes shing //",
    "NK031(ki)001:6363": "mnyam par bzhag pas rtogs pa'i yul las 'das //",
    "NK031(ki)001:6364": "kun byed rgyal po de la gnas par byed //",
    "NK031(ki)001:6365": "ces gsungs so //",
    "NK031(ki)001:6366": "byang chub kyi sems kun byed rgyal po las snying",
    "NK031(ki)001:6367": "po don la gnas pa'i le'u ste bdun cu bzhi",
    "NK031(ki)001:6368": "pa'o //// de nas byang chub kyi sems kun byed",
    "NK031(ki)001:6369": "rgyal pos rig pa dbang bsgyur la gnas pa 'di",
    "NK031(ki)001:6370": "pa'o //// gsungs so // kye /",
    "NK031(ki)001:6371": "sems dpa' rdo rje ji bzhin nyid sgoms shig /",
    "NK031(ki)001:6372": "rig pa'i rgyal pos gsal bar dbang bsgyur nas //",
    "NK031(ki)001:6373": "mtshan ma'i bde ba'i dbang la rag mi lus //",
    "NK031(ki)001:6374": "rtogs nas mi rtog don la ji bzhin zhog /",
    "NK031(ki)001:6375": "kye /",
    "NK031(ki)001:6376": "kun byed rgyal po dbang thob rig pa na //",
    "NK031(ki)001:6377": "dngos po ma bcos ji bzhin rtag tu shar //",
    "NK031(ki)001:6378": "rgyu dang rkyen med zhi ba mchog gi lam //",
    "NK031(ki)001:6379": "gzhi bzhag gang ltar bzhag kyang de nyid dang //",
    "NK031(ki)001:6380": "kun byed rgyal po thabs chen rtogs pa'i dbang //",
    "NK031(ki)001:6381": "kun kyang ji bzhin yul la 'jug pa na //",
    "NK031(ki)001:6382": "skyon dang yon tan gnyi ga mnyam shes nas //",
    "NK031(ki)001:6383": "'jug dang mi 'jug don las shin tu 'das //",
    "NK031(ki)001:6384": "kye /",
    "NK031(ki)001:6385": "kun byed rig pas dbang bsgyur dgongs pa 'di //",
    "NK031(ki)001:6386": "ngag gis smrar med dmigs pa'i yul las 'das //",
    "NK031(ki)001:6387": "dran pa zhi zhing spros pa med pa ste //",
    "NK031(ki)001:6388": "mkha' ltar khyab cing phyogs cha yongs kyis med //",
    "NK031(ki)001:6389": "kye /",
    "NK031(ki)001:6390": "sems dpa' rdo rje de bzhin nyid sgoms shig /",
    "NK031(ki)001:6391": "bsgom dang mi sgom yul las 'das pa la //",
    "NK031(ki)001:6392": "gnyis ka 'byung 'jug re dogs med pa yis //",
    "NK031(ki)001:6393": "mnyam par mi 'jug don la sgom mi byed //",
    "NK031(ki)001:6394": "dbang po dngos grub mi len bcos su med //",
    "NK031(ki)001:6395": "kun byed rgyal po nyid la gus par gnas //",
    "NK031(ki)001:6396": "kye /",
    "NK031(ki)001:6397": "ston pa kun byed rgyal po nga nyid ni //",
    "NK031(ki)001:6398": "rang byung bsgom du med pa'i snying po ste //",
    "NK031(ki)001:6399": "ye shes gsal la bsgrub pa med pa yin //",
    "NK031(ki)001:6400": "dbang ni rtogs pas re dogs bcad pa yin //",
    "NK031(ki)001:6401": "'di la nges par 'jug pa'i rnal 'byor pas //",
    "NK031(ki)001:6402": "shin tu rnal 'byor rgyu 'bras 'das pa'i lung //",
    "NK031(ki)001:6403": "ma bcos ye shes kun byed rgyal po la //",
    "NK031(ki)001:6404": "gang ltar 'di ltar 'jog ces lung mi ston //",
    "NK031(ki)001:6405": "snga bar ma gsungs phyis kyang mi gsung zhing //",
    "NK031(ki)001:6406": "da ltar byung bar gsung bar mi mdzad do //",
    "NK031(ki)001:6407": "kye /",
    "NK031(ki)001:6408": "ston pa'i ngo bo kun byed rgyal po yis //",
    "NK031(ki)001:6409": "bsgom zhing bsam du med pa'i chos nyid la //",
    "NK031(ki)001:6410": "ma bsams yal bar gnas pas 'khor ba nyid //",
    "NK031(ki)001:6411": "btsal zhing bsgoms pas rtog pa'i mtshan ma'i lam //",
    "NK031(ki)001:6412": "de bas re dogs bcas pa'i ting 'dzin ni //",
    "NK031(ki)001:6413": "gnas pas grol bar kun byed lung mi ston //",
    "NK031(ki)001:6414": "kye /",
    "NK031(ki)001:6415": "ston pa'i ston pa kun byed rgyal po yis //",
    "NK031(ki)001:6416": "rtogs pas gnyi ga'i 'ching ba rab bcad nas //",
    "NK031(ki)001:6417": "mi 'gal mnyam pa'i don la gnas byas pas //",
    "NK031(ki)001:6418": "kun byed nga yi dgongs pa lhun gyis grub //",
    "NK031(ki)001:6419": "kye /",
    "NK031(ki)001:6420": "gang gis 'ching ba de rtogs bcad byas shing //",
    "NK031(ki)001:6421": "grol bar mi 'jug mya ngan 'das mi len //",
    "NK031(ki)001:6422": "snying po'i don la phyogs ris dmigs mi 'dzin //",
    "NK031(ki)001:6423": "don la mi sgom snying rje yul mi 'jug /",
    "NK031(ki)001:6424": "kye /",
    "NK031(ki)001:6425": "kun byed rgyal po nga yis gang bstan pa //",
    "NK031(ki)001:6426": "sems dpa' rdo rjes don la goms par gyis //",
    "NK031(ki)001:6427": "ye shes dran pas dbang bsgyur rig pa'i ngang //",
    "NK031(ki)001:6428": "'di ni kun byed rgyal por ngas lung bstan //",
    "NK031(ki)001:6429": "zhes gsungs so //",
    "NK031(ki)001:6430": "byang chub kyi sems kun byed rgyal po las rig",
    "NK031(ki)001:6431": "pa dbang bsgyur la gnas pa'i le'u ste bdun cu",
    "NK031(ki)001:6432": "lnga pa'o //// de nas byang chub kyi sems kun",
    "NK031(ki)001:6433": "byed rgyal pos snying po don gyi lam 'di gsungs",
    "NK031(ki)001:6434": "lnga pa'o //// so // kye /",
    "NK031(ki)001:6435": "sems dpa' rdo rje don la da sgoms shig /",
    "NK031(ki)001:6436": "snying po mi rtogs don gyi lam 'di la //",
    "NK031(ki)001:6437": "nam mkha'i mtha' ltar gnas pas ma khyab med //",
    "NK031(ki)001:6438": "skye med min pa med pas mi sgom med //",
    "NK031(ki)001:6439": "rtog dpyod yul las 'das pas dmigs su med //",
    "NK031(ki)001:6440": "snying po mtshan ma 'das pa'i yul 'di la //",
    "NK031(ki)001:6441": "bgrod pa'i yul las 'das pas bgrod pa med //",
    "NK031(ki)001:6442": "lam la mi bgrod sa la mi sbyong zhing //",
    "NK031(ki)001:6443": "mi rtog bde la gnas pas lhun gyis grub //",
    "NK031(ki)001:6444": "kye /",
    "NK031(ki)001:6445": "kun byed rgyal po nga yi lam nyid ni //",
    "NK031(ki)001:6446": "chos kyi dbyings su gcig pas bgrod du med //",
    "NK031(ki)001:6447": "snying po don dang 'grogs pas yengs pa med //",
    "NK031(ki)001:6448": "thig le gcig tu 'dus pas gar mi 'gro //",
    "NK031(ki)001:6449": "kye /",
    "NK031(ki)001:6450": "de yi don la sems dpa' rdo rje bsgom //",
    "NK031(ki)001:6451": "bsgom du med pa'i don la ma bsgoms na //",
    "NK031(ki)001:6452": "mtshan ma'i grangs la bskal pa brgyar bsgoms kyang //",
    "NK031(ki)001:6453": "kun byed nga yi dgongs pa rtogs mi 'gyur //",
    "NK031(ki)001:6454": "rnam rtog yul la mtshan ma'i grangs las 'das //",
    "NK031(ki)001:6455": "kun byed bya mi dgos la byar yang med //",
    "NK031(ki)001:6456": "bya ba mtshan ma'i rnal 'byor rjes zhugs shing //",
    "NK031(ki)001:6457": "bya bas mi zin rtog pas rtog pa 'jil //",
    "NK031(ki)001:6458": "chu las rnyog ma bzhin te byas pas bslus //",
    "NK031(ki)001:6459": "kye /",
    "NK031(ki)001:6460": "sems dpa' rdo rje don la legs par sgoms //",
    "NK031(ki)001:6461": "nga ni ston pa kun byed rgyal po ste //",
    "NK031(ki)001:6462": "dus gsum rgyal ba kun gyi lam 'dren pas //",
    "NK031(ki)001:6463": "khyod kyang nga yi lam la legs par zhugs //",
    "NK031(ki)001:6464": "'das pa'i sangs rgyas skye med lam du zhugs //",
    "NK031(ki)001:6465": "ma byon skye med lam la 'jug par 'gyur //",
    "NK031(ki)001:6466": "da ltar sangs rgyas skye med nyid la gnas //",
    "NK031(ki)001:6467": "des na kun byed rgyal po kun gyi lam //",
    "NK031(ki)001:6468": "kye /",
    "NK031(ki)001:6469": "lam 'dir 'jug cing bsgom pa'i rnal 'byor pa //",
    "NK031(ki)001:6470": "da lta nyid nas rgyal ba'i sa la gnas //",
    "NK031(ki)001:6471": "dgongs pa mi 'dzin phyogs ris gzung du med //",
    "NK031(ki)001:6472": "snying po'i lam la 'jug dang mi 'jug 'das //",
    "NK031(ki)001:6473": "kye /",
    "NK031(ki)001:6474": "rnal 'byor dus gcig 'jug pa'i skal ldan la //",
    "NK031(ki)001:6475": "kun byed rgyal po'i dgongs pa bstan byas nas //",
    "NK031(ki)001:6476": "rtogs pa'i rlung la dran zhing 'dris pa las //",
    "NK031(ki)001:6477": "bsgom zhing 'jug tu med par lung ston cig /",
    "NK031(ki)001:6478": "kye /",
    "NK031(ki)001:6479": "nga ni ston pa kun byed byang chub sems //",
    "NK031(ki)001:6480": "ma lus kun byas byang chub sems su byas //",
    "NK031(ki)001:6481": "sems nyid skye ba med pa'i lam du byas //",
    "NK031(ki)001:6482": "skye med bde ba'i lam la 'jug tu med //",
    "NK031(ki)001:6483": "skal ldan rgyal sras dam par nges pa la //",
    "NK031(ki)001:6484": "kun byed nga yi lam 'di goms byas nas //",
    "NK031(ki)001:6485": "bgrod med rtsal med snying po'i don rtogs nas //",
    "NK031(ki)001:6486": "kun byed rgyal po nyid du the tshom med //",
    "NK031(ki)001:6487": "ces gsungs so //",
    "NK031(ki)001:6488": "byang chub kyi sems kun byed rgyal po las snying",
    "NK031(ki)001:6489": "po lam la gnas pa'i le'u ste bdun cu drug",
    "NK031(ki)001:6490": "pa'o //// de nas byang chub kyi sems kun byed",
    "NK031(ki)001:6491": "rgyal pos don la sbyang du med pa 'di gsungs",
    "NK031(ki)001:6492": "pa'o //// so // kye /",
    "NK031(ki)001:6493": "sems dpa' rdo rje rtogs pa'i don la sgoms //",
    "NK031(ki)001:6494": "ston pa'i ston pa kun byed rgyal po yis //",
    "NK031(ki)001:6495": "bsam gyis mi khyab nges pa'i dus bstan pa //",
    "NK031(ki)001:6496": "snying po rtogs pa'i sa zhes bshad pa yin //",
    "NK031(ki)001:6497": "bde chen nges pa'i dus su gang bstan pa //",
    "NK031(ki)001:6498": "de ni goms pa'i sa zhes bshad pa yin //",
    "NK031(ki)001:6499": "gzhan dag rtsol zhing spyod pa'i khyad par dag /",
    "NK031(ki)001:6500": "khams gsum 'khor ba'i snying po bsgrib pa'i sa //",
    "NK031(ki)001:6501": "sa zhes bya ba gnas pa'i khyad par te //",
    "NK031(ki)001:6502": "gang la gang gnas de ni sa yin no //",
    "NK031(ki)001:6503": "kye /",
    "NK031(ki)001:6504": "sku gsum ston pa'i sa la grangs bgrangs kyang //",
    "NK031(ki)001:6505": "kun byed rgyal po'i sa la rim pa med //",
    "NK031(ki)001:6506": "sa dang sa yi rim pa'i khyad par yod //",
    "NK031(ki)001:6507": "ces pa sku gsum ston pas 'khor la bstan pa yin //",
    "NK031(ki)001:6508": "kye /",
    "NK031(ki)001:6509": "ston pa'i ston pa kun byed rgyal po yis //",
    "NK031(ki)001:6510": "mnyam nyid skye ba med pa'i rang bzhin la //",
    "NK031(ki)001:6511": "thabs dang snying po rtogs pa'i gang zag gis //",
    "NK031(ki)001:6512": "sgrib dang sa yi khyad par med par bstan //",
    "NK031(ki)001:6513": "kun byed rgyal po nga yi rang bzhin ni //",
    "NK031(ki)001:6514": "dus gsum 'byung 'jug mi byed yid la byed pa med //",
    "NK031(ki)001:6515": "ris su mi lta mtshan ma'i yul mi tshol //",
    "NK031(ki)001:6516": "kun byed rgyal po'i dgongs pa'i lung du bstan //",
    "NK031(ki)001:6517": "kye /",
    "NK031(ki)001:6518": "kun byed rgyal po nga yi dgongs pa ni //",
    "NK031(ki)001:6519": "tshig dang yi ges mtshon pa mi rnyed cing //",
    "NK031(ki)001:6520": "sgra dang tshad mas gtan la dbab tu med //",
    "NK031(ki)001:6521": "skye ba med pas 'gag pa med pa yin //",
    "NK031(ki)001:6522": "'phel ba med cing yongs su 'grib mi byed //",
    "NK031(ki)001:6523": "mtshan ma min zhing de nyid min pa'ang min //",
    "NK031(ki)001:6524": "kye /",
    "NK031(ki)001:6525": "ston pa'i ston pa kun byed rgyal po ngas //",
    "NK031(ki)001:6526": "ji ltar snang ba'i chos rnams thams cad kun //",
    "NK031(ki)001:6527": "skye ba med pa'i ngo bor byin brlabs pas //",
    "NK031(ki)001:6528": "rtogs pa de nyid ngang du ldog par 'gyur //",
    "NK031(ki)001:6529": "kun byed rgyal po nga yi byin rlabs kyis //",
    "NK031(ki)001:6530": "sems dpa' rdo rjes ji ltar rtogs pa ltar //",
    "NK031(ki)001:6531": "phyi rabs kun byed lung la dad pa la //",
    "NK031(ki)001:6532": "dngos po skye ba med par byin rlobs shig /",
    "NK031(ki)001:6533": "de ltar bsgom du med pa'i snying po la //",
    "NK031(ki)001:6534": "ma yengs dran pas bzung ba man ngag yin //",
    "NK031(ki)001:6535": "kun byed rgyal po byang chub sems 'di la //",
    "NK031(ki)001:6536": "bshad pas ma yin tshigs su bcad pas min //",
    "NK031(ki)001:6537": "bsgoms pas ma yin ma bsgoms pas kyang min //",
    "NK031(ki)001:6538": "snying po sngags dang phyag rgya kun las 'das //",
    "NK031(ki)001:6539": "kye /",
    "NK031(ki)001:6540": "kun byed rgyal po nga yis bstan pa'i sa //",
    "NK031(ki)001:6541": "ma lus 'di la brten pas spong len med //",
    "NK031(ki)001:6542": "phyogs cha med par khyab pas che chung med //",
    "NK031(ki)001:6543": "chos kyi dbyings su gnas pas rtog dang mi rtog med //",
    "NK031(ki)001:6544": "de phyir dus gcig gnas pa'i sa 'di la //",
    "NK031(ki)001:6545": "sems dpa' rdo rje legs par gnas par gyis //",
    "NK031(ki)001:6546": "zhes gsungs so //",
    "NK031(ki)001:6547": "byang chub kyi sems kun byed rgyal po las don",
    "NK031(ki)001:6548": "la sbyang med kyi le'u ste bdun cu bdun pa'o",
    "NK031(ki)001:6549": "//// de nas byang chub kyi sems kun byed rgyal",
    "NK031(ki)001:6550": "pos mnyam pa blang dor med pa'i dgongs pa 'di",
    "NK031(ki)001:6551": "//// gsungs so // kye /",
    "NK031(ki)001:6552": "ston pa'i ston pa kun byed rgyal po yis //",
    "NK031(ki)001:6553": "skye med byang chub sems kyi rang bzhin la //",
    "NK031(ki)001:6554": "ji bzhin ma bcos gnas pa'i dgongs pa la //",
    "NK031(ki)001:6555": "blang dang dor ba yod par lung ma bstan //",
    "NK031(ki)001:6556": "skye med rang bzhin sgros skur bral ba ste //",
    "NK031(ki)001:6557": "blang dang dor ba sgro skur don du bstan //",
    "NK031(ki)001:6558": "su zhig snying po'i don la zhugs pa yis //",
    "NK031(ki)001:6559": "sgro skur 'das pa snying po'i don du bstan //",
    "NK031(ki)001:6560": "gang yang bsam pa kun las 'das byed pa //",
    "NK031(ki)001:6561": "blang dor med par rtogs par lung bstan to //",
    "NK031(ki)001:6562": "kye /",
    "NK031(ki)001:6563": "sems dpa' rdo rje snying po'i don la sgoms //",
    "NK031(ki)001:6564": "nga ni ma nor don gyi snying po la //",
    "NK031(ki)001:6565": "blang dor rnam rtog bcos pa'i yul med de //",
    "NK031(ki)001:6566": "rang bzhin bde ba mchog gis goms par byed //",
    "NK031(ki)001:6567": "kun byed rtogs na snying por kun gnas pas //",
    "NK031(ki)001:6568": "snying po'i don la blang dor lung ma bstan //",
    "NK031(ki)001:6569": "skye zhing 'jig pa'i chos su'ang lung ma bstan //",
    "NK031(ki)001:6570": "bzang ngan gtsang dme'i chos su'ang lung ma bstan //",
    "NK031(ki)001:6571": "rtog dpyod bsam pa'i yul las 'das par bstan //",
    "NK031(ki)001:6572": "kye /",
    "NK031(ki)001:6573": "sems dpa' rdo rje nges par da sgoms shig /",
    "NK031(ki)001:6574": "bsgom dang bsgom par bya ba'i yul nyid ni //",
    "NK031(ki)001:6575": "ma bcos kun byed sems kyi rang bzhin la //",
    "NK031(ki)001:6576": "bsgom dang mi sgom blo yi yul las 'das //",
    "NK031(ki)001:6577": "kye /",
    "NK031(ki)001:6578": "kun byed rgyal po byang chub sems nga ni //",
    "NK031(ki)001:6579": "nga yi 'khor du 'dus pa'i tshogs rnams la //",
    "NK031(ki)001:6580": "blang dang dor ba'i chos nyid nga mi ston //",
    "NK031(ki)001:6581": "gcig la gnyis su dbye ba'i chos mi ston //",
    "NK031(ki)001:6582": "rtog dang dpyod 'das rtog dpyod bsam mi byed //",
    "NK031(ki)001:6583": "ma bcos ji bzhin pa la 'chos ma byed //",
    "NK031(ki)001:6584": "bya ba gang btang ci snang chos nyid la //",
    "NK031(ki)001:6585": "ma bsams rang bzhin bzhag pas grol bar ston //",
    "NK031(ki)001:6586": "kye /",
    "NK031(ki)001:6587": "sems dpa' rdo rje chen po da sgoms shig /",
    "NK031(ki)001:6588": "blang dor med pa'i chos nyid byang chub la //",
    "NK031(ki)001:6589": "mkha' ltar gnas pas lus sems bcos su med //",
    "NK031(ki)001:6590": "'du shes zhen 'dzin med pas bsgom du med //",
    "NK031(ki)001:6591": "mkha' ltar rab zhi rnyog pa kun bral la //",
    "NK031(ki)001:6592": "yul la mi 'jug dgongs pa'i dmigs 'jug bral //",
    "NK031(ki)001:6593": "kye /",
    "NK031(ki)001:6594": "sems dpa' rdo rje legs par da sgoms shig /",
    "NK031(ki)001:6595": "dbang po yul la mi rtog sems mi sdud //",
    "NK031(ki)001:6596": "gnyen po ma brten lus sems rgyud ma sbyongs //",
    "NK031(ki)001:6597": "lus sems ma bcos snying po'i don du rtogs //",
    "NK031(ki)001:6598": "kye /",
    "NK031(ki)001:6599": "kun byed rgyal po nga yi spyod pa ni //",
    "NK031(ki)001:6600": "ma btsal lhug par gnas pas don kun rdzogs //",
    "NK031(ki)001:6601": "snying po'i don du 'dus pas blang dor med //",
    "NK031(ki)001:6602": "re dogs rnam par chad pas mya ngan 'das mi sgom //",
    "NK031(ki)001:6603": "kun byed nga yi spyod pa gang rtogs pas //",
    "NK031(ki)001:6604": "dus gsum skye med don du mnyam pa la //",
    "NK031(ki)001:6605": "'jug dang mi 'jug tshig las shin tu 'das //",
    "NK031(ki)001:6606": "'di ni blang dor med par lung bstan to //",
    "NK031(ki)001:6607": "zhes gsungs so //",
    "NK031(ki)001:6608": "byang chub kyi sems kun byed rgyal po las mnyam",
    "NK031(ki)001:6609": "pa la blang dor med par bstan pa'i le'u ste",
    "NK031(ki)001:6610": "bdun cu brgyad pa'o ////",
    "NK031(ki)001:6611": "de nas byang chub kyi sems kun byed rgyal pos",
    "NK031(ki)001:6612": "rang byung snying po'i ngang la sgrib pa bsal du",
    "NK031(ki)001:6613": "med pa'i dgongs pa 'di gsungs so //",
    "NK031(ki)001:6614": "kye /",
    "NK031(ki)001:6615": "ston pa'i ston pa kun byed rgyal po yis //",
    "NK031(ki)001:6616": "snying po sgrib med dgongs par lung bstan pa //",
    "NK031(ki)001:6617": "ji ltar snang ba'i chos rnams ma lus pa //",
    "NK031(ki)001:6618": "skye med chos kyi dbyings su kun gcig pas //",
    "NK031(ki)001:6619": "skye med snying po thugs kyi rang bzhiin la //",
    "NK031(ki)001:6620": "sgrib dang mi sgrib khyad par bstan pa med //",
    "NK031(ki)001:6621": "kye /",
    "NK031(ki)001:6622": "sems dpa' rdo rje legs par da sgoms shig /",
    "NK031(ki)001:6623": "skye med chos kyi dbyings su gcig pa la //",
    "NK031(ki)001:6624": "sgrib dang mi sgrib spong len gang 'dod pa //",
    "NK031(ki)001:6625": "dam pa'i snying po'i don dang 'gal bar 'gyur //",
    "NK031(ki)001:6626": "kun byed byang chub sems kyis lung bstan pa //",
    "NK031(ki)001:6627": "skye med bsgoms pas skye ba snying por gsal //",
    "NK031(ki)001:6628": "mkha' ltar rtog dpyod 'das la gang gnas pas //",
    "NK031(ki)001:6629": "sgrib dang mi sgrib byang chub sems su gnas //",
    "NK031(ki)001:6630": "kye /",
    "NK031(ki)001:6631": "kun byed rgyal pos 'khor la lung bstan pa //",
    "NK031(ki)001:6632": "ye shes sgrib med gsal ba'i don du bstan //",
    "NK031(ki)001:6633": "rang byung rgyu rkyen med pa'i snying por gnas //",
    "NK031(ki)001:6634": "rtogs pas sgro skur 'das pa'i dgongs pa yin //",
    "NK031(ki)001:6635": "kye /",
    "NK031(ki)001:6636": "de phyir sems dpa' rdo rje da sgoms shig /",
    "NK031(ki)001:6637": "rang byung ye shes dmigs pa kun las 'das //",
    "NK031(ki)001:6638": "rtogs pa dmigs pa'i don du gzhog mi byed //",
    "NK031(ki)001:6639": "yul las 'das pas rnam shes srung mi byed //",
    "NK031(ki)001:6640": "dngos po snying por gsal bas sgom mi byed //",
    "NK031(ki)001:6641": "rnam pa snying por gsal bas re dogs med //",
    "NK031(ki)001:6642": "kye /",
    "NK031(ki)001:6643": "ston pa'i ston pa kun byed rgyal po yis //",
    "NK031(ki)001:6644": "ma bcos 'khor gyi nang du lung bstan pa //",
    "NK031(ki)001:6645": "ma bcos snying po chos kun rtsa ba la //",
    "NK031(ki)001:6646": "ji ltar snang ba gtan la 'bebs par byed //",
    "NK031(ki)001:6647": "snying po rang bzhin gcig gi don rtogs na //",
    "NK031(ki)001:6648": "kun gyi rang bzhin kun byed nyid du 'dus //",
    "NK031(ki)001:6649": "des na kun byed nga yi don mkhas na //",
    "NK031(ki)001:6650": "bsam gyis mi khyab chos la mkhas par 'gyur //",
    "NK031(ki)001:6651": "kun byed nga yi don la goms 'gyur na //",
    "NK031(ki)001:6652": "kun gyi don la gnas shing goms pa yin //",
    "NK031(ki)001:6653": "kye /",
    "NK031(ki)001:6654": "sems dpa' rdo rje legs par da sgoms shig /",
    "NK031(ki)001:6655": "ji ltar snang grags chos rnams thams cad la //",
    "NK031(ki)001:6656": "snying po rtogs goms don nyid gcig las med //",
    "NK031(ki)001:6657": "snying po mngon du phyung nas gang bstan pa //",
    "NK031(ki)001:6658": "rang bzhin skye ba med pa'i don du rtogs //",
    "NK031(ki)001:6659": "ma yengs re dogs chad pas dgongs pa yin //",
    "NK031(ki)001:6660": "kye /",
    "NK031(ki)001:6661": "sems dpa' rdo rje legs par da sgoms shig /",
    "NK031(ki)001:6662": "ji ltar snang ba'i chos su gang bstan pa //",
    "NK031(ki)001:6663": "kun byed rgyal po mtshon pa'i thabs su bstan //",
    "NK031(ki)001:6664": "thabs de'i lung dang 'gal bar ma byed cig /",
    "NK031(ki)001:6665": "kun byed nga yi sras su zhugs rnams kyis //",
    "NK031(ki)001:6666": "kun kyang skye med don du rtogs 'gyur na //",
    "NK031(ki)001:6667": "'khor dang mya ngan 'das par mi sems te //",
    "NK031(ki)001:6668": "snying po rang bzhin rtog dpyod bral bar bstan //",
    "NK031(ki)001:6669": "zhes gsungs so //",
    "NK031(ki)001:6670": "byang chub kyi sems kun byed rgyal po las mi sgrib pa'i le'u ste bdun cu dgu pa'o ////",
    "NK031(ki)001:6671": "de nas byang chub kyi sems kun byed rgyal pos",
    "NK031(ki)001:6672": "lhun grub re dogs las 'das pa'i dgongs pa 'di",
    "NK031(ki)001:6673": "gsungs so // kye /",
    "NK031(ki)001:6674": "sems dpa' rdo rje legs par da sgoms shig /",
    "NK031(ki)001:6675": "nga ni ston pa kun byed rgyal po ste //",
    "NK031(ki)001:6676": "ji ltar snang ba'i chos rnams ma lus pa //",
    "NK031(ki)001:6677": "skye med sems kyii rang bzhin nyid du bstan //",
    "NK031(ki)001:6678": "kye /",
    "NK031(ki)001:6679": "sems kyi rang bzhin lhun gyis grub pa'i phyir //",
    "NK031(ki)001:6680": "grub dang ma grub gnyis su lung mi ston //",
    "NK031(ki)001:6681": "bde dang sdug bsngal gnyis su rtog mi byed //",
    "NK031(ki)001:6682": "'khor dang mya ngan 'das par re dogs bral //",
    "NK031(ki)001:6683": "lhun grub sems kyi rang bzhin cir snang bas //",
    "NK031(ki)001:6684": "ma byung stong ba'i don du smra mi byed //",
    "NK031(ki)001:6685": "gzhi rtsa snying po rtog dpyod las 'das pas //",
    "NK031(ki)001:6686": "grub cing brtan pa'i phyogs su zhen mi byed //",
    "NK031(ki)001:6687": "kye /",
    "NK031(ki)001:6688": "sems dpa' rdo rje legs par da sgoms shig /",
    "NK031(ki)001:6689": "lhun grub rtog dpyod 'das pa'i snying po la //",
    "NK031(ki)001:6690": "grub dang ma grub don la rtog mi byed //",
    "NK031(ki)001:6691": "de phyir khyod kyang rtog par ma byed cig /",
    "NK031(ki)001:6692": "kye /",
    "NK031(ki)001:6693": "lhun grub bya rtsol 'das pa'i snying po la //",
    "NK031(ki)001:6694": "gang zhig phyogs ldog med pa'i zhen pa ni //",
    "NK031(ki)001:6695": "ji ltar bus pa mkha' la rtsod pa ltar //",
    "NK031(ki)001:6696": "kun byed nga yi rang bzhin mthong mi 'gyur //",
    "NK031(ki)001:6697": "gang gis gang spangs ldog par 'dod pa ni //",
    "NK031(ki)001:6698": "re dogs 'jigs pa'i sems dang ma bral bas //",
    "NK031(ki)001:6699": "mtha' bral mtha' la zhen pa'i gang zag gis //",
    "NK031(ki)001:6700": "lhun grub snying po'i don la ji ltar reg /",
    "NK031(ki)001:6701": "kye /",
    "NK031(ki)001:6702": "sems dpa' rdo rje legs par da sgoms shig /",
    "NK031(ki)001:6703": "ma skyes rnam par dag pa'i don snang bas //",
    "NK031(ki)001:6704": "snang ba dngos por mi lta 'dzin mi byed //",
    "NK031(ki)001:6705": "snang ba skye ba med par rang grol bas //",
    "NK031(ki)001:6706": "stong pa mi sgom ji bzhiin rtogs pas grol //",
    "NK031(ki)001:6707": "kye /",
    "NK031(ki)001:6708": "ston pa'i ston pa kun byed rgyal po ngas //",
    "NK031(ki)001:6709": "ji ltar snang ba'i chos ni thams cad kun //",
    "NK031(ki)001:6710": "ma skyes rnam par dag par lung bstan pas //",
    "NK031(ki)001:6711": "ji ltar skye ba med pa nyid du rtogs //",
    "NK031(ki)001:6712": "kye /",
    "NK031(ki)001:6713": "nga las byung ba ston pa sku gsum la //",
    "NK031(ki)001:6714": "sems nyid skye ba med par kun smra zhing //",
    "NK031(ki)001:6715": "de bzhin med pa'i don la kun rtsod kyang //",
    "NK031(ki)001:6716": "skye med mngon sum dus kyis rtogs pa med //",
    "NK031(ki)001:6717": "de phyir kun byed rgyal po'i lung 'di la //",
    "NK031(ki)001:6718": "shes nas ma yengs don la gnas pa las //",
    "NK031(ki)001:6719": "rtsol bas mi 'jug gnyen pos sems mi sbyong //",
    "NK031(ki)001:6720": "yul la mi 'jog dran pa'i sems mi sdud //",
    "NK031(ki)001:6721": "gang ltar byung ba de nyid don yin pas //",
    "NK031(ki)001:6722": "kun byed nga yi don la 'jug par gyis //",
    "NK031(ki)001:6723": "kye /",
    "NK031(ki)001:6724": "ston pa'i ston pa kun byed rgyal po yis //",
    "NK031(ki)001:6725": "ma bcos sems kyi 'khor la lung phog pa //",
    "NK031(ki)001:6726": "ma lus skye med rtogs pa'i rnal 'byor pa //",
    "NK031(ki)001:6727": "rang bzhin bcu las rtsol bar ma byed cig /",
    "NK031(ki)001:6728": "kun byed byang chub sems kyi rang bzhin la //",
    "NK031(ki)001:6729": "shes pas gzung 'dzin mi shes spang med pas //",
    "NK031(ki)001:6730": "rtogs pa dbang bsgyur don la gnas pa yis //",
    "NK031(ki)001:6731": "kun byed rgyal po'i dgongs pa lhun gyis grub //",
    "NK031(ki)001:6732": "ces gsungs so //",
    "NK031(ki)001:6733": "byang chub kyi sems kun byed rgyal po las lhun",
    "NK031(ki)001:6734": "grub re dogs bcad pa'i le'u ste brgyad cu pa'o",
    "NK031(ki)001:6735": "//// de nas byang chub kyi sems kun byed rgyal",
    "NK031(ki)001:6736": "po la sems dpa' rdo rjes 'di skad ces zhus",
    "NK031(ki)001:6737": "//// so // kye /",
    "NK031(ki)001:6738": "ston pa'i ston pa kun byed rgyal po lags //",
    "NK031(ki)001:6739": "ji ltar snang ba'i chos ni khyod kyis byas //",
    "NK031(ki)001:6740": "bstan pa'i dam chos ma lus khyod kyis bkod //",
    "NK031(ki)001:6741": "dam pa'i rang bzhin khyod kyis bstan pas na //",
    "NK031(ki)001:6742": "khyod kyi rang bzhin rtogs na chos kun rtogs //",
    "NK031(ki)001:6743": "de bas kun byed nyid kyi rang bzhin 'di //",
    "NK031(ki)001:6744": "'dus pa'i tshogs kyis gsal bar ma rig pas //",
    "NK031(ki)001:6745": "don du ji ltar gnas pa bshad du gsol //",
    "NK031(ki)001:6746": "zhes zhus so //",
    "NK031(ki)001:6747": "de nas byang chub kyi sems kun byed rgyal pos mdo lung rgyud la bsdu ba 'di gsungs so //",
    "NK031(ki)001:6748": "kye /",
    "NK031(ki)001:6749": "sems dpa' rdo rje legs par nan tan gyis //",
    "NK031(ki)001:6750": "ston pa'i ston pa kun byed rgyal po yis //",
    "NK031(ki)001:6751": "'khor la mdo lung bsdus pa 'di phog pa //",
    "NK031(ki)001:6752": "kye /",
    "NK031(ki)001:6753": "nga yi rang bzhin skye med don gcig la //",
    "NK031(ki)001:6754": "rgyud kyi rang bzhin rnam pa gsum du bstan //",
    "NK031(ki)001:6755": "gdams pa rnam pa gsum gyi rim pa yis //",
    "NK031(ki)001:6756": "rgyud ni rtsa ba'i rgyud dang phyi ma dang //",
    "NK031(ki)001:6757": "phyi ma'i phyi mas don rdzogs bstan pa yin //",
    "NK031(ki)001:6758": "kye /",
    "NK031(ki)001:6759": "rtsa ba thos pa'i rang bzhin bstan pa ni //",
    "NK031(ki)001:6760": "nga yi rang bzhin lnga bcu rtsa bdun gyis //",
    "NK031(ki)001:6761": "dngos po'i don kun gtan la phab pa ste //",
    "NK031(ki)001:6762": "sems dpa' rdo rjes legs par nan tan gyis //",
    "NK031(ki)001:6763": "kye /",
    "NK031(ki)001:6764": "nga yi rang bzhin lnga bcu rtsa bdun ni //",
    "NK031(ki)001:6765": "mngon du phyung ba'i mdo lung bcu po dang //",
    "NK031(ki)001:6766": "nges par bstan pa'i mdo lung bcu po dang //",
    "NK031(ki)001:6767": "rgyu 'bras 'das pa'i mdo lung bcu po dang //",
    "NK031(ki)001:6768": "bya med rdzogs pa'i mdo lung bcu po dang //",
    "NK031(ki)001:6769": "gtan la 'bebs pa'i mdo lung bcu dag dang //",
    "NK031(ki)001:6770": "dgos ched so sor bstan pas lnga bcu lnga //",
    "NK031(ki)001:6771": "gcig gis gzhi bstan gcig gis gdams pa bstan //",
    "NK031(ki)001:6772": "kye /",
    "NK031(ki)001:6773": "ston pa'i ston kun byed rgyal po yis //",
    "NK031(ki)001:6774": "mngon du phyung ba'i mdo lung bcu bstan pa //",
    "NK031(ki)001:6775": "dang po dang ni bcu dang gnyis bstan pa //",
    "NK031(ki)001:6776": "bcu gcig pa dang gsum dang nyi shu pa //",
    "NK031(ki)001:6777": "bco lnga pa dang nyi shu lnga pa dang //",
    "NK031(ki)001:6778": "nyi shu rtsa gcig drug pas rdzogs pa yin //",
    "NK031(ki)001:6779": "gdams ngag phog pas mngon phyung mthong ba'i phyir //",
    "NK031(ki)001:6780": "bcu drug pa yis mngon phyung dgos pa bstan //",
    "NK031(ki)001:6781": "kye /",
    "NK031(ki)001:6782": "ston pa'i ston pa kun byed pa rgyal po yis //",
    "NK031(ki)001:6783": "nges par bstan pa'i mdo lung bcu bstan pa //",
    "NK031(ki)001:6784": "bzhi pa sum cu gsum pa bcu gsum pa //",
    "NK031(ki)001:6785": "bcu gnyis pa dang lnga dang sum cu gnyis //",
    "NK031(ki)001:6786": "sum cu drug dang sum cu bzhi pa dang //",
    "NK031(ki)001:6787": "nyi shu dgu dang bcu bdun pa yis rdzogs //",
    "NK031(ki)001:6788": "nges par bstan pa'i dgos pa yid ches dag /",
    "NK031(ki)001:6789": "lnga bcu rtsa lnga pa yis bstan pa yin //",
    "NK031(ki)001:6790": "kye /",
    "NK031(ki)001:6791": "ston pa'i ston pa kun byed rgyal po yis //",
    "NK031(ki)001:6792": "rgyu 'bras 'das pa'i mdo lung bcu bstan pa //",
    "NK031(ki)001:6793": "bzhi bcu gcig pa bcu bzhi sum cu brgyad //",
    "NK031(ki)001:6794": "dgu pa dang ni so lnga bcu dgu pa //",
    "NK031(ki)001:6795": "bco brgyad pa dang brgyad dang bzhi bcu dang //",
    "NK031(ki)001:6796": "lnga bcu rtsa gnyis pa yis bstan pa yin //",
    "NK031(ki)001:6797": "rgyu 'bras 'das pas rtsol sgrub bya mi dgos //",
    "NK031(ki)001:6798": "bdun pa nyid du nges par bstan pa yin //",
    "NK031(ki)001:6799": "kye /",
    "NK031(ki)001:6800": "ston pa'i ston pa kun byed rgyal po yis //",
    "NK031(ki)001:6801": "bya med rdzogs pa'i lung bcu bstan pa ni //",
    "NK031(ki)001:6802": "nyi shu gnyis dang sum cu pa dag dang //",
    "NK031(ki)001:6803": "nyi shu bzhi dang nyer brgyad nyi shu bdun //",
    "NK031(ki)001:6804": "sum cu gcig dang nyer gsum nyi shu drug /",
    "NK031(ki)001:6805": "zhe bzhi lnga bcu drug pas bstan pa yin //",
    "NK031(ki)001:6806": "ma byas rang bzhin rdzogs par bstan pa'i phyir //",
    "NK031(ki)001:6807": "bzhi bcu gsum pas de yi dgos pa bstan //",
    "NK031(ki)001:6808": "kye /",
    "NK031(ki)001:6809": "ston pa'i ston pa kun byed rgyal po yis //",
    "NK031(ki)001:6810": "gtan la 'bebs pa'i lung bcu bstan pa ni //",
    "NK031(ki)001:6811": "zhe brgyad pa dang sum cu dgu pa dang //",
    "NK031(ki)001:6812": "bzhi bcu lnga dang so bdun zhe drug pa //",
    "NK031(ki)001:6813": "zhe bdun pa dang zhe dgu nga gcig pa //",
    "NK031(ki)001:6814": "lnga bcu pa dang lnga bcu gsum pas rdzogs //",
    "NK031(ki)001:6815": "gtan la phebs na ma bcos bcos med pas //",
    "NK031(ki)001:6816": "bzhi bcu gnyis pas dgos pa bstan pa yin //",
    "NK031(ki)001:6817": "lnga bcu bzhi pas rtsa ba'i gzhi bstan nas //",
    "NK031(ki)001:6818": "lnga bcu bdun pas gtad cing gdams pa ste //",
    "NK031(ki)001:6819": "rtsa ba'i rgyud de thos par gces pa yin //",
    "NK031(ki)001:6820": "kye /",
    "NK031(ki)001:6821": "ston pa'i ston pa kun byed rgyal po ngas //",
    "NK031(ki)001:6822": "bsam pas gtan la phab ste bstan pa ni //",
    "NK031(ki)001:6823": "rtsa ba'i rgyud du gsungs pa'ii don rnams kyang //",
    "NK031(ki)001:6824": "rdzogs pa'i rang bzhin bcu ru bstan pa'i phyir //",
    "NK031(ki)001:6825": "rtogs pa'i mdo lung bcu ru bstan pa yin //",
    "NK031(ki)001:6826": "kye /",
    "NK031(ki)001:6827": "ston pa'i ston pa kun byed rgyal po yis //",
    "NK031(ki)001:6828": "bsgoms pas nges par 'byin par bshad pa ni //",
    "NK031(ki)001:6829": "rang bzhin bcu ru dgongs pas bshad pa yang //",
    "NK031(ki)001:6830": "skye ba med pa'ii don du bsdus te bstan //",
    "NK031(ki)001:6831": "skye med rtogs pa'i don las ma yengs pas //",
    "NK031(ki)001:6832": "bsgom pa'i mdo lung bcu ru bsdus te bstan //",
    "NK031(ki)001:6833": "'di las 'phros shing thams cad 'dir 'dus pas //",
    "NK031(ki)001:6834": "kun gyi rtsa ba don gyi 'grel pa'i lung //",
    "NK031(ki)001:6835": "kun byed nga yi sras su gyur pa la //",
    "NK031(ki)001:6836": "ming gis don mtshon skye med rtogs phyir bstan //",
    "NK031(ki)001:6837": "kye /",
    "NK031(ki)001:6838": "sems dpa' rdo rje legs par nan tan gyis //",
    "NK031(ki)001:6839": "theg pa'i rtsa ba byang chub sems kyi lung //",
    "NK031(ki)001:6840": "kun byed rgyal pos bsdus pa'i rtsa ba 'di //",
    "NK031(ki)001:6841": "sems dpa' rdo rje legs par rtogs 'gyur na //",
    "NK031(ki)001:6842": "rgyal ba'i rgyal ba kun byed rgyal por 'gyur //",
    "NK031(ki)001:6843": "de phyir kun byed nga yi 'khor rnams la //",
    "NK031(ki)001:6844": "sems dpa' rdo rjes don 'di lung ston cig /",
    "NK031(ki)001:6845": "skye med byang chub sems su lung ston cig /",
    "NK031(ki)001:6846": "'khor 'das dbyings su gcig par lung ston cig /",
    "NK031(ki)001:6847": "rgyu 'bras dus gcig rdzogs par lung ston cig /",
    "NK031(ki)001:6848": "ces gsungs so //",
    "NK031(ki)001:6849": "byang chub kyi sems kun byed rgyal po las dgongs",
    "NK031(ki)001:6850": "don lde mig gi le'u ste brgyad cu rtsa gcig",
    "NK031(ki)001:6851": "pa'o //// de nas byang chub kyi sems kun byed",
    "NK031(ki)001:6852": "rgyal po la sems dpa' rdo rjes gus pa'i tshul",
    "NK031(ki)001:6853": "pa'o //// gyis bstod pa // kye /",
    "NK031(ki)001:6854": "ston pa'i ston pa kun byed rgyal po khyod //",
    "NK031(ki)001:6855": "dus gsum rgyal ba'i rang bzhin chos kyi dbyings //",
    "NK031(ki)001:6856": "'khor ba mi spong thugs rje phyogs ris med //",
    "NK031(ki)001:6857": "ston pa kun byed rgyal po khyod la 'dud //",
    "NK031(ki)001:6858": "kye /",
    "NK031(ki)001:6859": "ston pa'i ston pa kun byed rgyal po khyod //",
    "NK031(ki)001:6860": "'das pa'i sangs rgyas kun byed khyod kyis byas //",
    "NK031(ki)001:6861": "ma byon pa dang da ltar byed cing mdzad //",
    "NK031(ki)001:6862": "ston pa kun byed rgyal po khyod la 'dud //",
    "NK031(ki)001:6863": "kye /",
    "NK031(ki)001:6864": "ston pa'i ston pa kun byed rgyal po khyod //",
    "NK031(ki)001:6865": "khams gsum srid gsum byed mkhan khyod kyis byas //",
    "NK031(ki)001:6866": "rang byung lnga dang rgyan gyi rgyu lnga dang //",
    "NK031(ki)001:6867": "ye shes lnga byas kun byed khyod la 'dud //",
    "NK031(ki)001:6868": "kye /",
    "NK031(ki)001:6869": "ston pa'i ston pa kun byed rgyal po khyod //",
    "NK031(ki)001:6870": "sku gsum ston pa gsum yang khyod kyis byas //",
    "NK031(ki)001:6871": "sku gsum thugs gsum ma lus kun byas pas //",
    "NK031(ki)001:6872": "ston pa kun byed rgyal po khyod la 'dud //",
    "NK031(ki)001:6873": "kye /",
    "NK031(ki)001:6874": "ston pa'i ston pa kun byed rgyal po khyod //",
    "NK031(ki)001:6875": "sku gsum bzhugs pa'i gnas kyang khyod kyis byas //",
    "NK031(ki)001:6876": "'khor gyi dang po sdud pa'ang nyid las byung //",
    "NK031(ki)001:6877": "ston pa kun byed rgyal po khyod la 'dud //",
    "NK031(ki)001:6878": "kye /",
    "NK031(ki)001:6879": "ston pa'i ston pa kun byed rgyal po khyod //",
    "NK031(ki)001:6880": "'dus pa'i 'khor yang nges par khyod kyis byas //",
    "NK031(ki)001:6881": "bstan pa gsum yang nges par khyod kyis byas //",
    "NK031(ki)001:6882": "kun byed rgyal po nyid la phyag 'tshal 'dud //",
    "NK031(ki)001:6883": "kye /",
    "NK031(ki)001:6884": "ston pa'i ston pa kun byed rgyal po khyod //",
    "NK031(ki)001:6885": "zag med shes rab rtogs pa gsum bstan pas //",
    "NK031(ki)001:6886": "'khor gyi mun pa'i dkyil 'khor snang mdzad pa //",
    "NK031(ki)001:6887": "kun byed rgyal po nyid la phyag 'tshal 'dud //",
    "NK031(ki)001:6888": "kye /",
    "NK031(ki)001:6889": "ston pa'i ston pa kun byed rgyal po khyod //",
    "NK031(ki)001:6890": "nyid kyi thugs gcig rang byung ye shes las //",
    "NK031(ki)001:6891": "'byung zhing sdud pa'i rtsa ba khyod nyid pas //",
    "NK031(ki)001:6892": "chos kyi snying po khyod la phyag 'tshal 'dud //",
    "NK031(ki)001:6893": "kye /",
    "NK031(ki)001:6894": "ston pa'i ston pa kun byed rgyal po khyod //",
    "NK031(ki)001:6895": "ma rig pa yi lam ni bsam nas kyang //",
    "NK031(ki)001:6896": "ye shes snang ba kun tu mched par byed //",
    "NK031(ki)001:6897": "ston pa kun byed rgyal po khyod la 'dud //",
    "NK031(ki)001:6898": "kye /",
    "NK031(ki)001:6899": "ji ltar snang ba'i chos ni thams cad kun //",
    "NK031(ki)001:6900": "rang byung nyid pas rgyu rkyen kun dang bral //",
    "NK031(ki)001:6901": "ma bcos snying po ji bzhin gsal bas na //",
    "NK031(ki)001:6902": "rang byung ye shes kun byed rgyal po nyid //",
    "NK031(ki)001:6903": "ji ltar brtags kyang gting mtha' dbus med de //",
    "NK031(ki)001:6904": "kun gyi 'byung gnas bsam pa'i yul las 'das //",
    "NK031(ki)001:6905": "skye 'gag dmigs 'jug las 'das rnam par zhi //",
    "NK031(ki)001:6906": "su zhigs 'jug cing dmigs dang dad pa dag /",
    "NK031(ki)001:6907": "'di la dman dang dam par dmigs med pas //",
    "NK031(ki)001:6908": "mi rtsol bde la gnas shing dbugs phyin 'gyur //",
    "NK031(ki)001:6909": "chos kyi rtsa ba kun byed rgyal po las //",
    "NK031(ki)001:6910": "ji ltar gnas pa rtsol sgrub kun dang bral //",
    "NK031(ki)001:6911": "zhes gsungs so //",
    "NK031(ki)001:6912": "byang chub kyi sems kun byed rgyal po las rjes",
    "NK031(ki)001:6913": "su bstod pa'i le'u ste brgyad cu rtsa gnyis pa'o",
    "NK031(ki)001:6914": "//// de nas byang chub kyi sems kun byed rgyal",
    "NK031(ki)001:6915": "po la sems dpa' rdo rjes legs par 'dun nas",
    "NK031(ki)001:6916": "//// zhus pa / kye /",
    "NK031(ki)001:6917": "ston pa'i ston pa kun byed rgyal po lags //",
    "NK031(ki)001:6918": "ji ltar snang zhing grags pa'i chos rnams kun //",
    "NK031(ki)001:6919": "rang byung ye shes gcig tu bstan pa'i mdo //",
    "NK031(ki)001:6920": "chos kyi rtsa ba kun byed rgyal po'i rgyud //",
    "NK031(ki)001:6921": "phyi rabs rnal 'byor gang dang gang dag las //",
    "NK031(ki)001:6922": "bstan cing gdams pa legs par bshad du gsol //",
    "NK031(ki)001:6923": "zhes zhus so //",
    "NK031(ki)001:6924": "de nas byang chub kyi sems kun byed rgyal pos skal ldan la gdams pa'i don 'di gsungs so //",
    "NK031(ki)001:6925": "kye /",
    "NK031(ki)001:6926": "sems dpa' rdo rje legs par da nyon cig /",
    "NK031(ki)001:6927": "ston pa'i ston pa kun byed rgyal po ngas //",
    "NK031(ki)001:6928": "ji ltar snang zhing grags pa'i chos rnams kun //",
    "NK031(ki)001:6929": "ngas byas byed dang byed 'gyur snying po'i don //",
    "NK031(ki)001:6930": "gzhi rtsa kun 'das snying po byang chub rgyu //",
    "NK031(ki)001:6931": "dgongs pa mngon du phyung ba'i mdo lung 'di //",
    "NK031(ki)001:6932": "dad dang dam tshig brtson 'grus che ba dang //",
    "NK031(ki)001:6933": "snying rje yi rang skyo dang yid ldog med //",
    "NK031(ki)001:6934": "lus dang bu dang chung ma bran dang nor //",
    "NK031(ki)001:6935": "gang la'ang ma chags dad dang dga' bas 'bul //",
    "NK031(ki)001:6936": "'di dag dad dang dam tshig rtags yin pas //",
    "NK031(ki)001:6937": "snying po'i don dang ldan pas sbyin par bya //",
    "NK031(ki)001:6938": "grags pa spang zhing nga rgyal bral ba dang //",
    "NK031(ki)001:6939": "dam pa snying po'i don phyir lus srog phangs pa med //",
    "NK031(ki)001:6940": "bka' las mi 'da' rtags dang ldan pa la //",
    "NK031(ki)001:6941": "snying po don dang skye med bstan pa'i sbyin //",
    "NK031(ki)001:6942": "gang gis snying po'i bstan pa bdag thob na //",
    "NK031(ki)001:6943": "'jig rten mtshan mas bdag la ci bgyi ste //",
    "NK031(ki)001:6944": "thob na bdag gis dka' ba sgrub bo zhes //",
    "NK031(ki)001:6945": "dam bca' legs par gnas na bstan pa sbyin //",
    "NK031(ki)001:6946": "ji srid bdag dang slob dpon 'tsho ba'i bar //",
    "NK031(ki)001:6947": "lus dang srog gi 'brel ba ma mchis par //",
    "NK031(ki)001:6948": "khyod kyi bka' bzhin bsgrub ces gnas bor la //",
    "NK031(ki)001:6949": "bstan pa'i snying po kun byed rgyal po sbyin //",
    "NK031(ki)001:6950": "mdor na lus dang srog kyang 'bul bya zhing //",
    "NK031(ki)001:6951": "rdzas dang zhing yul rkang 'gros smos ci dgos //",
    "NK031(ki)001:6952": "gal te bdag la dgos par ma gyur kyang //",
    "NK031(ki)001:6953": "dam pas blangs te dkon mchog gsum la 'bul //",
    "NK031(ki)001:6954": "kye /",
    "NK031(ki)001:6955": "ston pa'i ston pa kun byed rgyal po yis //",
    "NK031(ki)001:6956": "snod min log pa'ii gang zag bstan pa ni //",
    "NK031(ki)001:6957": "grags dang 'jig rten chos la dga' ba dang //",
    "NK031(ki)001:6958": "nga rgyal dam par mi bkur yid thung ldog /",
    "NK031(ki)001:6959": "'phyar zhing rdzas dang dad par mi ldan te //",
    "NK031(ki)001:6960": "rang tshod nyams len btsan thabs 'dod pa dang //",
    "NK031(ki)001:6961": "bstan pa yongs la 'phel zhing mi mthun zhing //",
    "NK031(ki)001:6962": "sgro skur bdag gzhan gnod sems bsgom pa miin //",
    "NK031(ki)001:6963": "'di la mi bstan mchog tu gsang bar bya //",
    "NK031(ki)001:6964": "sngon du rtags dang dad pa brtag bya'i phyir //",
    "NK031(ki)001:6965": "rin chen dbyig dang chas pas gus mnod kyis //",
    "NK031(ki)001:6966": "chags sems nga rgyal gzhan sems ma nges la //",
    "NK031(ki)001:6967": "de la kun byed rgyal po bstan mi bya //",
    "NK031(ki)001:6968": "snying po'i don la blang dor mi gnas kyang //",
    "NK031(ki)001:6969": "mi ma yin dang 'byung pos bar gcod cing //",
    "NK031(ki)001:6970": "mkha' 'gro grub pa can gyis gnyis ka la //",
    "NK031(ki)001:6971": "dus min 'chi dang 'jigs pa'i dbang gyur nas //",
    "NK031(ki)001:6972": "sgro skur dbang gis snying po'i theg pa nub //",
    "NK031(ki)001:6973": "de bas rigs ngan gang zag spang bar bya //",
    "NK031(ki)001:6974": "'jig rten zhen pa dbral zhing rgyud brtag phyir //",
    "NK031(ki)001:6975": "lus dang longs spyod bla mas kun blangs la //",
    "NK031(ki)001:6976": "nus dang mi nus khyad par rtags ldan nas //",
    "NK031(ki)001:6977": "snying po don bstan kun byed rgyal po sbyin //",
    "NK031(ki)001:6978": "zhes gsungs so //",
    "NK031(ki)001:6979": "byang chub kyi sems kun byed rgyal po las bstan",
    "NK031(ki)001:6980": "pa gang la gzhag pa'i le'u ste brgyad cu rtsa",
    "NK031(ki)001:6981": "gsum pa'o //// de nas byang chub kyi sems kun",
    "NK031(ki)001:6982": "byed rgyal po la sems dpa' rdo rjes legs par",
    "NK031(ki)001:6983": "mdangs phyung ste mdun nas zhus pa /",
    "NK031(ki)001:6984": "kye /",
    "NK031(ki)001:6985": "ston pa'i ston pa kun byed rgyal po lags //",
    "NK031(ki)001:6986": "nyid kyi thugs gcig rang byung ye shes las //",
    "NK031(ki)001:6987": "skal ldan dus gcig grol bar mdzad pa'i mdo //",
    "NK031(ki)001:6988": "mtshan gyi khyad par bdag la bshad du gsol //",
    "NK031(ki)001:6989": "zhes zhus so //",
    "NK031(ki)001:6990": "de nas byang chub kyi sems kun byed rgyal pos",
    "NK031(ki)001:6991": "mtshan gyi rnam grangs rnam par phye ba 'di gsungs",
    "NK031(ki)001:6992": "so // kye /",
    "NK031(ki)001:6993": "ston pa'i ston pa kun byed rgyal po yis //",
    "NK031(ki)001:6994": "mtshan gyi khyad par phye ste bshad pa ni //",
    "NK031(ki)001:6995": "ji ltar snang ba'i chos rnams thams cad kun //",
    "NK031(ki)001:6996": "ma lus kun byas byed cing byed 'gyur te //",
    "NK031(ki)001:6997": "nyid la bya mi dgos te lhun grub pas //",
    "NK031(ki)001:6998": "kun byed rgyal po zhes su bstan pa yin //",
    "NK031(ki)001:6999": "kye /",
    "NK031(ki)001:7000": "snying po nga la dri ma med pa dang /",
    "NK031(ki)001:7001": "ma btsal lhun gyis grub pa'i don ldan pas //",
    "NK031(ki)001:7002": "'di la btsal zhing sgrub pa mi mnga' ste //",
    "NK031(ki)001:7003": "byang chub sems zhes nges par bstan pa yin //",
    "NK031(ki)001:7004": "kye ma gdod nas grub pa'i chos nyid la //",
    "NK031(ki)001:7005": "rgyu dang rkyen med btsal med snying po 'di //",
    "NK031(ki)001:7006": "ma bsgribs kun la phyogs ris med gsal bas //",
    "NK031(ki)001:7007": "rang byung ye shes zhes su bstan pa yin //",
    "NK031(ki)001:7008": "kye /",
    "NK031(ki)001:7009": "ji ltar snang ba'i chos rnams thams cad kun //",
    "NK031(ki)001:7010": "ma bcos ji bzhin ngang la kun snang bas //",
    "NK031(ki)001:7011": "phyogs ris gnyis su chad pa'i don med de //",
    "NK031(ki)001:7012": "bka' yi 'grel pa chos kyi me long yin //",
    "NK031(ki)001:7013": "kye /",
    "NK031(ki)001:7014": "ji bzhin ma bcos snying po rnal ma la //",
    "NK031(ki)001:7015": "'khor dang mya ngan 'das pa 'byung sdud pa //",
    "NK031(ki)001:7016": "blang dor 'dzin chags rgya las rnam grol te //",
    "NK031(ki)001:7017": "snying po don gyi theg pa bstan pa yin //",
    "NK031(ki)001:7018": "kye /",
    "NK031(ki)001:7019": "'das dang ma byon da ltar rgyal ba la //",
    "NK031(ki)001:7020": "skye med 'di las ma gzigs mi dgongs pas //",
    "NK031(ki)001:7021": "ma bcos thig le gzung 'dzin las 'das pas //",
    "NK031(ki)001:7022": "lta ba'i me long zhes su bstan pa yin //",
    "NK031(ki)001:7023": "kye /",
    "NK031(ki)001:7024": "nga ni ma bcos ji bzhin snying po la //",
    "NK031(ki)001:7025": "sgro 'dogs skur 'debs don las kun 'das te //",
    "NK031(ki)001:7026": "dus gsum rgyal ba nga las byung bas na //",
    "NK031(ki)001:7027": "rgyal ba'i yum zhes nges par bstan pa yin //",
    "NK031(ki)001:7028": "kye /",
    "NK031(ki)001:7029": "ma bcos skye med kun byed rgyal po la //",
    "NK031(ki)001:7030": "ma btsal dgos pa'i yon tan tshad rdzogs pas //",
    "NK031(ki)001:7031": "btsal zhing bsgrub pa kun las 'das pas na //",
    "NK031(ki)001:7032": "rgyud kyi rgyal po zhes su bstan pa yin //",
    "NK031(ki)001:7033": "kye /",
    "NK031(ki)001:7034": "ma bcos don la ma nor blo 'jog pas //",
    "NK031(ki)001:7035": "snying po don la sgro dang skur pa bral //",
    "NK031(ki)001:7036": "gnyi ga mi 'gal don du gang ston pa //",
    "NK031(ki)001:7037": "ma bcos don gyi lung du bstan pa yin //",
    "NK031(ki)001:7038": "kye /",
    "NK031(ki)001:7039": "ston pa'i ston pa kun byed rgyal pos lung bstan pa //",
    "NK031(ki)001:7040": "skye med byang chub sems dang ldan pa'i don //",
    "NK031(ki)001:7041": "gnyis med snying por ro gcig gnas pa la //",
    "NK031(ki)001:7042": "kun gyi mdo ni mdo ru bstan pa yin //",
    "NK031(ki)001:7043": "kye /",
    "NK031(ki)001:7044": "ma rig pa yi mun pa sel ba yin //",
    "NK031(ki)001:7045": "ye shes snang ba mched par byed pa yin //",
    "NK031(ki)001:7046": "sdug bsngal rgya mtsho gcod par byed pa yin //",
    "NK031(ki)001:7047": "snying po don la goms par byed pa yin //",
    "NK031(ki)001:7048": "kye /",
    "NK031(ki)001:7049": "ngas ni ma rig pa yi dmigs bsal nas //",
    "NK031(ki)001:7050": "skye med byang chub sems ni mngon bstan na //",
    "NK031(ki)001:7051": "skal ldan rnal 'byor mig dang ldan pa dag /",
    "NK031(ki)001:7052": "bya ba med pa'i rang bzhin grol bar 'gyur //",
    "NK031(ki)001:7053": "theg pa'i yang snying bka' yi rdzogs chen 'di //",
    "NK031(ki)001:7054": "man ngag snying po lung dang ldan rnams kyis //",
    "NK031(ki)001:7055": "rang bzhin bde bar gnas na gsal bar 'grub //",
    "NK031(ki)001:7056": "ma bcos mi 'gyur 'jug cing rtsol ba med //",
    "NK031(ki)001:7057": "kye /",
    "NK031(ki)001:7058": "nga ni ston pa kun byed rgyal po ste //",
    "NK031(ki)001:7059": "theg pa'i rtsa ba chos kyi snying po'i lung //",
    "NK031(ki)001:7060": "sku gsum ston pas ma gsungs rgya che ba //",
    "NK031(ki)001:7061": "skye ba med par ston pa'i sems rgyud 'di //",
    "NK031(ki)001:7062": "dus gsum rgyal bas sngon chad ma gsungs te //",
    "NK031(ki)001:7063": "phyi ma mi gsung da ltar ston mi mdzad //",
    "NK031(ki)001:7064": "kun byed rgyal pos 'pho 'gyur mi mnga' bas //",
    "NK031(ki)001:7065": "snga bar gsungs shing phyis kyang gsung 'gyur la //",
    "NK031(ki)001:7066": "da ltar byung bar gsungs pas skal ldan la //",
    "NK031(ki)001:7067": "nges par bstan pas 'bad med grol ba'i lung //",
    "NK031(ki)001:7068": "mdo lung mngon du bstan pa'i bka' rgyud 'di //",
    "NK031(ki)001:7069": "mi 'phel mi nub snying po 'dzin pa la //",
    "NK031(ki)001:7070": "kun byed rgyal po nges par khyod la gtad //",
    "NK031(ki)001:7071": "ces gsungs so //",
    "NK031(ki)001:7072": "byang chub kyi sems kun byed rgyal po las mtshan",
    "NK031(ki)001:7073": "gyi rnam grangs bstan pa'i le'u ste brgyad cu rtsa",
    "NK031(ki)001:7074": "bzhi pa'o //// byang chub kyi sems kun byed rgyal",
    "NK031(ki)001:7075": "po lta ba nam mkha' ltar mtha' dbus med pa'i",
    "NK031(ki)001:7076": "rgyud nam mkha'i snying po mchog gi don gsang ba",
    "NK031(ki)001:7077": "mchog gi mdo lung brgyad cu rtsa bzhi pa rdzogs",
    "NK031(ki)001:7078": "bzhi pa'o //// so //// rgya gar gyi mkhan po",
    "NK031(ki)001:7079": "dpal gyi seng ge mgon po dang dge slong bee"
}