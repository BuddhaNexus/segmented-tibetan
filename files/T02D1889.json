{
    "T02D1889:203a-0": "@203a # // rgya gar skad du /",
    "T02D1889:203a-1": "tattv'a ratna a'a lo ka /",
    "T02D1889:203a-2": "bod skad du /",
    "T02D1889:203a-3": "de kho na nyid rin po che snang ba /",
    "T02D1889:203a-4": "bcom ldan 'das 'jam pa'i rdo rje la phyag 'tshal lo //",
    "T02D1889:203a-5": "dpe med bde ba'i ngo bo dpal gyi gnas gyur gnas 'dren pa //",
    "T02D1889:203a-6": "dpe med lha mo bcu yi ngo bo rig dang rig par bcas //",
    "T02D1889:203a-7": "srid pa gsum phan bde ba thob mdzad 'gyur min 'gyur ba med //",
    "T02D1889:203a-8": "ji srid re ba snang bar phyag na padma rgyal",
    "T02D1889:203a-9": "gyur cig / dpal ldan sngags kyi gzhung lugs mdzes",
    "T02D1889:203a-10": "pa'i dbang bzhi'i ngo bo dag / rab tu gsal",
    "T02D1889:203a-11": "ba'i sgras stong gyur pas gang gis mi shes shing",
    "T02D1889:203a-12": "// du ma'i man ngag bdun gyi dbye ba'i tshogs kyis yongs 'khrugs pa //",
    "T02D1889:203a-13": "de dag rnams kyi gsal bar rtogs par bya phyir 'bad pas bya //",
    "T02D1889:203a-14": "de nyid bsgrub bya'i ngo bor rig pa la //",
    "T02D1889:203a-15": "mu stegs ma lus blo rnams rnam par 'khrul //",
    "T02D1889:203a-16": "de las rig byed mthar ni smra ba yi //",
    "T02D1889:203a-17": "skye bo rnams ni de nyid mchog ces smra //",
    "T02D1889:203a-18": "dga' ba'i ngo bo rang rig mi g-yo zhing /",
    "T02D1889:203a-19": "bsgrub byar 'dod pa rig byed mtha' can pa'o //",
    "T02D1889:203a-20": "nyan thos rang rgyal bcas pa gzugs la sogs //",
    "T02D1889:203a-21": "phung po dag dang bral ba bsgrub byar 'dod //",
    "T02D1889:203a-22": "rnam pas stong pa nam mkha' zla ba'i ngo bo nyid //",
    "T02D1889:203a-23": "so sor rang rig snying rje'i rang bzhin ca //",
    "T02D1889:203a-24": "mdzes pa'i mtshan rnams kyis brgyan don mdzad pa //",
    "T02D1889:203a-25": "sbyin la sogs pa'i rgyu mthun bde bral ba //",
    "T02D1889:203b-0": "sbyin sogs pha rol @203b phyin drug tshul gnas pa //",
    "T02D1889:203b-1": "dka' bcas sku ni mdzes pa'i mtshan gyis brgyan //",
    "T02D1889:203b-2": "sa bcur bzhugs pas yang dag longs spyod pa //",
    "T02D1889:203b-3": "'gro don mdzad pa bsgrub byar rab tu smra //",
    "T02D1889:203b-4": "sbyin sogs yon tan ma lus yongs rdzogs pa //",
    "T02D1889:203b-5": "rdzogs sangs mdzad pa ma lus mdzad nas ni //",
    "T02D1889:203b-6": "gang zhig yang dag mtha' ni mngon mdzad pa //",
    "T02D1889:203b-7": "'gog pa'i ngo bo bsgrub bya yang dag yod //",
    "T02D1889:203b-8": "nyid mtshungs lha mos 'khyud cing 'gro ba yi //",
    "T02D1889:203b-9": "don mdzad bde sdug nyid bral ngo bo nyid ;",
    "T02D1889:203b-10": "/ sku ni dpe byang bzang po brgyad cus brgyan //",
    "T02D1889:203b-11": "rtog pa dang bral bsgrub byar rab tu 'chad //",
    "T02D1889:203b-12": "dang po nyid nas lha yi rnam pa dag / khyad par gyis stong bde ba yang dag bsgom //",
    "T02D1889:203b-13": "gsal 'gyur bde chen 'gro ba'i don mdzad pa //",
    "T02D1889:203b-14": "yid bzhin nor bur grags pa kha cig smra //",
    "T02D1889:203b-15": "rang bdag bde ba'i ngo bo mngon byas nas //",
    "T02D1889:203b-16": "phyes btang bde btsam zhig 'bras 'gyur ba'o //",
    "T02D1889:203b-17": "dag pa mngon sum byed par nus med nas //",
    "T02D1889:203b-18": "de phyir bdag po'i rnam pa bsgom pa yin //",
    "T02D1889:203b-19": "sku ni nam mkha' dang mtshungs yan lag mtshan gyis brgyan //",
    "T02D1889:203b-20": "dpe med bde bas gang ba nyid dang mtshungs par 'dus pa dang /",
    "T02D1889:203b-21": "thub pa'i dbang po 'phro bas bsams can rnams kyi don mdzad pa //",
    "T02D1889:203b-22": "chad pas stong pa bsgrub bya nyid du gzhan dag rab tu smra ;",
    "T02D1889:203b-23": "/ rang bdag bde ba'i ngo bo mngon byas nas //",
    "T02D1889:203b-24": "btang snyoms ngo bo ye shes tsam 'bras bu //",
    "T02D1889:203b-25": "'khor ba srid zhugs sems can don mdzad pa //",
    "T02D1889:203b-26": "yid bzhin nor grags gcig tu zhi gyur pa'o //",
    "T02D1889:203b-27": "dkyil 'khor bde gang mngon sum byas nas ni //",
    "T02D1889:203b-28": "phyis ni de rang 'dod pas nges ldog pa //",
    "T02D1889:203b-29": "sems can don yang yod de 'dir med min //",
    "T02D1889:203b-30": "gang phyir nges par ldog pas rab tu byung //",
    "T02D1889:203b-31": "de rnams las 'dod ngo bo gsal byas la //",
    "T02D1889:203b-32": "phyir ni 'gog pas 'bras bu kha cig smra //",
    "T02D1889:203b-33": "gang phyir 'gog pa'i ngo bo tha dad min //",
    "T02D1889:203b-34": "de phyir tha dad phyogs kyi'am tha dad med //",
    "T02D1889:203b-35": "shes rab ye shes phyis ni byang chub sems //",
    "T02D1889:203b-36": "ro myang dbang bzhir 'chad pa de mchog min //",
    "T02D1889:203b-37": "gang phyir bsgom sogs kun stsol don med pa //",
    "T02D1889:203b-38": "thob 'gyur de 'bras rab tu mi rung phyir //",
    "T02D1889:203b-39": "shes rab ye shes phyir ni dga' ba'i ro //",
    "T02D1889:203b-40": "myong rnyed dbang bskur bzhir smra de dman te //",
    "T02D1889:204a-0": "gang phyir @204a * //",
    "T02D1889:204a-1": "bsgom sogs kun la rab tu stsol //",
    "T02D1889:204a-2": "sangs rgyas kyis gsungs 'bras med rab thal 'gyur //",
    "T02D1889:204a-3": "rdo rje'i sa bon dri med dga' 'bab pa //",
    "T02D1889:204a-4": "dag pa'i chu skyes yang dag myu gu 'byung rgyas shing //",
    "T02D1889:204a-5": "bzhi pa'i 'bru ni yongs gsal smin 'gyur ba'i //",
    "T02D1889:204a-6": "bzhi pa dag ni mkhas pa rnams la sbas //",
    "T02D1889:204a-7": "gsal byed bdud rtsi lnga dang thig le zla ba dang /",
    "T02D1889:204a-8": "smin dbus thig le las byung dkyil 'khor dang //",
    "T02D1889:204a-9": "rlung gi rang bzhin lce'u chung sogs de nyid //",
    "T02D1889:204a-10": "ngo bo min pa bdag nyid kyis rtag tu //",
    "T02D1889:204a-11": "rmi lam mig 'phrul gzugs brnyan sgyu ma dang ;",
    "T02D1889:204a-12": "/ smig rgyu dri za'i grong khyer chu zla dang //",
    "T02D1889:204a-13": "gzhan gyi sgra yis mngon par brjod pa yis //",
    "T02D1889:204a-14": "'dir bshad bsgrub bya gzhan la yod ma yin //",
    "T02D1889:204a-15": "zab mo stong nyid so sor snang ba tsam //",
    "T02D1889:204a-16": "zhi ba shin tu phra ba sgras brjod min //",
    "T02D1889:204a-17": "gos med dngos bral dri med la sogs dang //",
    "T02D1889:204a-18": "gzhan sgrub yod pa 'khrul par mi bya'o ;",
    "T02D1889:204a-19": "/ rnam pa bdun po bkod pa'i ngo bo dag las nam mkha' ma lus pa'i //",
    "T02D1889:204a-20": "slob dbyings khyab par byed pa'i bsod nams gang zhig bdag gis thob gyur pa //",
    "T02D1889:204a-21": "des ni 'jig rten 'di dag dpe med pa yi rig mas 'khyud par 'gyur ba yi //",
    "T02D1889:204a-22": "mdzes pa'i sku las rgyal ba'i sprul pa dag gis",
    "T02D1889:204a-23": "'gro ba'i don byed shog / de kho na nyid",
    "T02D1889:204a-24": "rin po che snang ba slob dpon ngag gi dbang"
}