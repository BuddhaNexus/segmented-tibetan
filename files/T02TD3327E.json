{
    "T02TD3327E:21a-0": "@21a # // rgya gar skad du /",
    "T02TD3327E:21a-1": "krishna ya m'a ri s'a dha nam ;",
    "T02TD3327E:21a-2": "bod skad du /",
    "T02TD3327E:21a-3": "gshin rje gshed nag po sgrub pa'i thabs /",
    "T02TD3327E:21a-4": "bcom ldan 'das gshin rje gshed la phyag 'tshal lo //",
    "T02TD3327E:21a-5": "dang po re zhig snying rje dang ldan pa'i sngags pas bde ba'i gdan la 'dug ste /",
    "T02TD3327E:21a-6": "thang ka la sogs par gtogs pa'i bcom ldan 'das gshin rje gshed mdun du dmigs te /",
    "T02TD3327E:21a-7": "bla ma dang /",
    "T02TD3327E:21a-8": "sangs rgyas dang /",
    "T02TD3327E:21a-9": "byang chub sems dpa' yang bltas nas /",
    "T02TD3327E:21a-10": "sna tshogs kyi mchod pa rnams kyis yang dag par mchod de /",
    "T02TD3327E:21a-11": "phyag 'tshal ba dang /",
    "T02TD3327E:21a-12": "sdig pa bshags pa la sogs pa bya'o //",
    "T02TD3327E:21b-0": "de nas sva bh'a wa shuddho zhes bya ba la sogs pa'i sngags kyis rang bzhin @21b gyis rnam par dag par mos shing chos thams cad bdag med par bsgom sa la gnyug ma'i sngags /",
    "T02TD3327E:21b-1": "aom sh'u n+ya t'a dzny'a na badzra sva bh'a wa a'atma ko&amp; ham zhes brjod par bya'o //",
    "T02TD3327E:21b-2": "de nas rang gi snying gar aom las skyes pa'i zla ba'i dkyil 'khor la h'um sngon po /",
    "T02TD3327E:21b-3": "kha cig gis ni nyi ma la gnas pa'i h'um bltas la /",
    "T02TD3327E:21b-4": "de'i 'od zer gyis bgegs rnams bskrad de/ sems can gyi don byed pa la sogs pa'i khro bo gshin rje gshed kyi rnam pa spro zhing bsdu ste /",
    "T02TD3327E:21b-5": "skad cig gis de yongs su gyur pa las bdag nyid gshin rje gshed du bsgom par bya'o //",
    "T02TD3327E:21b-6": "sku mdog nag po zhal gsum phyag drug pa'o //",
    "T02TD3327E:21b-7": "kha cig gis ni zhal drug zhabs drug par 'dod do //",
    "T02TD3327E:21b-8": "zhal mche ba gtsigs pa /",
    "T02TD3327E:21b-9": "spyan dmar ba'o //",
    "T02TD3327E:21b-10": "g-yas kyi phyag gsum na 'khor lo dang /",
    "T02TD3327E:21b-11": "ral gri dang /",
    "T02TD3327E:21b-12": "gtun shing bsnams pa'o //",
    "T02TD3327E:21b-13": "g-yon gyi gsum na pe ta li dang /",
    "T02TD3327E:21b-14": "dgra sta dang /",
    "T02TD3327E:21b-15": "zhags pa bsnams pa'o //",
    "T02TD3327E:21b-16": "kha cig gis ni g-yas pa'i phyag na ral gri dang ;",
    "T02TD3327E:21b-17": "tho ba dang /",
    "T02TD3327E:21b-18": "rdo rje bsnams pa'o //",
    "T02TD3327E:21b-19": "g-yon gyi phyag na dril bu rdo rje zhags pa dang /",
    "T02TD3327E:21b-20": "gtun shing ngo //",
    "T02TD3327E:21b-21": "skra kham pa gyen du bsgreng ba /",
    "T02TD3327E:21b-22": "mgo bo'i phreng bas brgyan pa'i dbu rgyan can /",
    "T02TD3327E:21b-23": "klu'i rgyal po brgyad kyis spras pa'i rgyan dang /",
    "T02TD3327E:21b-24": "mi bskyod pa'i dbu rgyan can sna tshogs padma'i steng na nyi ma'i lkyil 'khor la g-yon brkyang ba'i zhabs kyis gnas pa 'od kyi dkyil 'khor dmar po'i rnam par bsgoms nas /",
    "T02TD3327E:21b-25": "nu ma'i bar du zla ba'i dkyil 'khor la h'um blta'o //",
    "T02TD3327E:21b-26": "sku dang gsung dang thugs rnams la zla ba'i lkyil 'khor la aom a'a: h'um /",
    "T02TD3327E:21b-27": "zhes bya ba'i yi ge gsum /",
    "T02TD3327E:21b-28": "dkar po dang /",
    "T02TD3327E:21b-29": "dmar po dang /",
    "T02TD3327E:21b-30": "nag po go rims bzhin du blta'o //",
    "T02TD3327E:21b-31": "de nas snying ga'i sa bon las byung ba'i lha mo rnams kyis bdag nyid yang dag par mchod cing bstod nas bzlas pa bya'o //",
    "T02TD3327E:21b-32": "aom hr'i:shtri:wi kri t'a na na h'um h'um phat phat sv'a h'a /",
    "T02TD3327E:21b-33": "gshin rje gshed nag po'i sgrub pa'i thabs rdzogs so //",
    "T02TD3327E:21b-34": "khams pa lo ts'a ba dge slong ba ris//"
}