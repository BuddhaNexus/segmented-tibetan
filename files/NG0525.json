{
    "NG0525:1": "@#// u rgyan gyi skad du /",
    "NG0525:2": "tharbanya khwaswam na bat banang mang \\u0f7f bod skad du /",
    "NG0525:3": "bla ma sku gsum bde ba chen po'i gsang rgyud ces bya ba /",
    "NG0525:4": "bcom ldan 'das bde chen dri med 'od mi 'gyur ba la phyag 'tshal lo //",
    "NG0525:5": "'di skad bdag gis thos pa'i dus gcig na /",
    "NG0525:6": "bcom ldan 'das bde ba chen po lhun gyis grub pa'i ston pa /",
    "NG0525:7": "gnas chos nyid mnyam nyid kyi pho brang na /",
    "NG0525:8": "rang lus sprul pa'i 'khor tshogs rnams dang lhan cig tu /",
    "NG0525:9": "byang chub sems kyi chos nyid la dus gsum bla ma'i ting nge 'dzin la mnyam par bzhugs so //",
    "NG0525:10": "de'i tshe 'khor gyi nang nas /",
    "NG0525:11": "rang byung thugs rje ye shes rtsal langs nas /",
    "NG0525:12": "gus pa'i lus /",
    "NG0525:13": "snyan pa'i ngag / dang ba'i yid kyis /",
    "NG0525:14": "bcom ldan 'das la /",
    "NG0525:15": "'khor rnams kyis mgrin gcig tu 'di skad ces gsol to //",
    "NG0525:16": "e ma ho /",
    "NG0525:17": "bcom ldan dpal chen bde ba che //",
    "NG0525:18": "byang sems bla ma'i ting 'dzin de //",
    "NG0525:19": "ma rtogs skyon ni ji ltar 'gyur //",
    "NG0525:20": "rtogs pa'i yon tan gang ltar 'byung *//",
    "NG0525:21": "sems nyid bla ma ji ltar byon //",
    "NG0525:22": "de don 'dus pa'i 'khor la gsungs //",
    "NG0525:23": "zhes gsol to //",
    "NG0525:24": "de nas bcom ldan 'das kyi sku chos kyi dbyings las ma g.yos pa'i /",
    "NG0525:25": "gsung ci yang mi 'byon pa'i tshul gyis /",
    "NG0525:26": "thugs rtog pa med pa'i ngang nas dgyes bzhin du /",
    "NG0525:27": "bka' stsal pa /",
    "NG0525:28": "nyon cig rang byung rang sems 'khor //",
    "NG0525:29": "byang sems bla ma'i ting 'dzin de //",
    "NG0525:30": "ma rtogs skyon ni sems can 'gyur //",
    "NG0525:31": "rtogs pa'i yon tan sangs rgyas 'byung *//",
    "NG0525:32": "sangs rgyas kun bdag bla ma yin //",
    "NG0525:33": "bla ma rang byung ye shes so //",
    "NG0525:34": "zhes gsungs so //",
    "NG0525:35": "de nas thugs rje ye shes rtsal gyis yang gsol ba /",
    "NG0525:36": "e ma bcom ldan bde ba chen po la sogs /",
    "NG0525:37": "byang chub sems kyi chos nyid de //",
    "NG0525:38": "rtogs dang ma rtogs mtshan nyid gang *//",
    "NG0525:39": "de don ston pa'i bla ma de //",
    "NG0525:40": "rang byung nyid du ji ltar 'byon //",
    "NG0525:41": "de don rgyas par bshad du gsol //",
    "NG0525:42": "bcom ldan 'das kyis bka' stsal pa //",
    "NG0525:43": "byang chub sems kyi chos nyid de //",
    "NG0525:44": "chos nyid dbyings kyi nam mkha' la //",
    "NG0525:45": "de nyid rang rtsal ma 'gags pas //",
    "NG0525:46": "sprin bzhin bde gsal mi rtog gsum //",
    "NG0525:47": "rang @#//",
    "NG0525:48": "bzhin byang chub sems su shar //",
    "NG0525:49": "sems la nga bdag gzung ba yis //",
    "NG0525:50": "dus gsum shar nas gzhan du 'phrul //",
    "NG0525:51": "chags sdang rmongs pas khams gsum du //",
    "NG0525:52": "sems can lus ngag yid gsum grub //",
    "NG0525:53": "'khor ba'i sdug bsngal byung ba yin //",
    "NG0525:54": "sems la bdag tu ma gzung bar //",
    "NG0525:55": "'dzin med rang sar spyod pa yis //",
    "NG0525:56": "rang shar rang grol lhun grub tu //",
    "NG0525:57": "sprul sku longs sku chos sku'o //",
    "NG0525:58": "bde chen sangs rgyas 'byung ba yin //",
    "NG0525:59": "sangs rgyas bla mas bstan pas byung *//",
    "NG0525:60": "bla ma med pa'i gong rol tu //",
    "NG0525:61": "sangs rgyas bya ba'i byung sa med //",
    "NG0525:62": "thog ma'i sangs rgyas bla ma yin //",
    "NG0525:63": "bla ma sems las rang byung yin //",
    "NG0525:64": "sems nyid don gyi bla ma yis //",
    "NG0525:65": "nang gi rang sems chos skur bstan //",
    "NG0525:66": "chos sku snang ba mtha' yas yin //",
    "NG0525:67": "sems nyid brda yi bla ma yin //",
    "NG0525:68": "phyi rol snang ba sprul skur bstan //",
    "NG0525:69": "sprul sku pad+ma thod 'phreng rtsal //",
    "NG0525:70": "sems nyid ye shes bla ma yis //",
    "NG0525:71": "bar gyi rlung rig longs skur bstan //",
    "NG0525:72": "longs sku thugs rje chen po yin //",
    "NG0525:73": "sems nyid lhan skyes bla ma yis //",
    "NG0525:74": "nang rig sems gsum dbyer med bstan //",
    "NG0525:75": "bde chen 'od mi 'gyur ba yin //",
    "NG0525:76": "bla ma rang byung sangs rgyas te //",
    "NG0525:77": "kun gyi bdag nyid ni 'dod pa'i don grub nor",
    "NG0525:78": "gyi mchog / dug lnga nad sel sman gyi mchog",
    "NG0525:79": "/ thar bar 'dren pa skyabs kyi mchog / 'khor",
    "NG0525:80": "ba las grol gru yi mchog / ma rig mun",
    "NG0525:81": "sel sgron me mchog / bdag gzhan don grub dam",
    "NG0525:82": "pa'i mchog / bde legs kun mdzad gter gyi mchog",
    "NG0525:83": "/ sangs rgyas kun 'byung pha yi mchog / 'gro",
    "NG0525:84": "kun skyong ba ma yi mchog / theg pa kun",
    "NG0525:85": "ston chos kyi mchog / bar chad kun sel srung",
    "NG0525:86": "ba'i mchog / 'brel tshad don ldan byin rlabs mchog",
    "NG0525:87": "/ ya mtshan dngos grub ngo mtshar mchog / gang",
    "NG0525:88": "la gang 'dul yi dam mchog / las rnams kun",
    "NG0525:89": "grub chos skyong mchog / thams cad bla ma mchog",
    "NG0525:90": "las byung *// bla ma kun byung kun mkhyen yin //",
    "NG0525:91": "thams cad mkhyen pa'i sangs rgyas so //",
    "NG0525:92": "gdod nas yin te glo bur min //",
    "NG0525:93": "rang byung yin te bcos ma yin //",
    "NG0525:94": "lhun grub yin te 'gyur ldog med //",
    "NG0525:95": "sku gsum rdo rje 'dzin pa yin //",
    "NG0525:96": "zhes bka' stsal to //",
    "NG0525:97": "bla ma sku gsum bde ba chen po'i gsang rgyud las /",
    "NG0525:98": "gleng gzhi gleng bslangs bla ma byon tshul gyi le'u",
    "NG0525:99": "ste dang po'o // // de nas thugs rje ye",
    "NG0525:100": "shes rtsal gyis yang gsol ba /",
    "NG0525:101": "e ma /",
    "NG0525:102": "bcom ldan bde ba chen po la //",
    "NG0525:103": "rang byung sku gsum bla ma de //",
    "NG0525:104": "ma rtogs 'khrul ba'i sems can gyis //",
    "NG0525:105": "sku gsum bla ma ji ltar sgrub //",
    "NG0525:106": "de don 'dus pa'i 'khor la ston //",
    "NG0525:107": "ces gsol to //",
    "NG0525:108": "bcom ldan 'das kyis bka' stsal pa //",
    "NG0525:109": "rang byung sku gsum bla ma de //",
    "NG0525:110": "ma rtogs 'khrul ba'i sems can gyis //",
    "NG0525:111": "gzhan nas bsgrubs pas mi 'grub 'khrul //",
    "NG0525:112": "rang sems bla mar bsgrubs pa yin //",
    "NG0525:113": "sems can sangs rgyas snying po",
    "NG0525:115": "[(]2[)]@#// can //",
    "NG0525:116": "sku gsum bla ma'i ngo bos khyab //",
    "NG0525:117": "yin kyang bdag 'dzin sgrib pa yis //",
    "NG0525:118": "bla ma dus bzhi'i sangs rgyas dang *//",
    "NG0525:119": "'bral med gnas kyang ma rtogs pas //",
    "NG0525:120": "bdag med rang grol sku thob phyir //",
    "NG0525:121": "thog ma'i sangs rgyas bla ma la //",
    "NG0525:122": "rang sems sku gsum smin pa yis //",
    "NG0525:123": "gzhi la byin rlabs rjes snang zhu //",
    "NG0525:124": "da lta'i bla ma sangs rgyas kyis //",
    "NG0525:125": "rang sems sku gsum ngo bo ru //",
    "NG0525:126": "lam gyi sgrub thabs nyams su blang *//",
    "NG0525:127": "ma 'ongs bla ma sangs rgyas su //",
    "NG0525:128": "sku gsum grub pa'i 'bras bu de //",
    "NG0525:129": "rjes kyi yan lag rtsal sbyangs te //",
    "NG0525:130": "gzhi dang lam dang 'bras bu gsum //",
    "NG0525:131": "dus gsum sku gsum dbyer med du //",
    "NG0525:132": "sangs rgyas thog ma tha ma med //",
    "NG0525:133": "ye shes mig gcig dri med gsal //",
    "NG0525:134": "bde ba chen por dngos sangs rgyas //",
    "NG0525:135": "sku gsum 'gro don lhun gyis grub //",
    "NG0525:136": "ces bka' stsal to //",
    "NG0525:137": "bla ma sku gsum bde ba chen po'i gsang rgyud las //",
    "NG0525:138": "rang sems bla mar bsgrub pa'i mdo byang gi le'u ste gnyis pa'o ///",
    "NG0525:139": "/ de nas thugs rje ye shes rtsal gyis yang gsol ba /",
    "NG0525:140": "e ma /",
    "NG0525:141": "bcom ldan bde ba chen po lags /",
    "NG0525:142": "ma rtogs 'khrul pa'i sems can la //",
    "NG0525:143": "gzhi la sku gsum ji ltar gnas //",
    "NG0525:144": "thog mar bla ma'i byin rlabs kyis //",
    "NG0525:145": "gzhi las lam du ji ltar smin //",
    "NG0525:146": "de don 'dus pa'i 'khor la gsungs //",
    "NG0525:147": "zhes gsol to //",
    "NG0525:148": "bcom ldan 'das kyis bka' stsal pa //",
    "NG0525:149": "sems can ma lus thams cad la //",
    "NG0525:150": "kun gzhi byang chub sems las byung *//",
    "NG0525:151": "byang chub sems la sku gsum gyi //",
    "NG0525:152": "ngo bo ye nas lhun grub tu //",
    "NG0525:153": "sems nyid mi rtog chos skur gnas //",
    "NG0525:154": "sems nyid bde ba longs skur gnas //",
    "NG0525:155": "sems nyid gsal ba sprul skur gnas //",
    "NG0525:156": "sku gsum bla ma'i dgongs pa de //",
    "NG0525:157": "sems kyis khyab tshad kun la khyab //",
    "NG0525:158": "ye nas 'bral med gnas gyur kyang *//",
    "NG0525:159": "de nyid ma shes glo bur gyis //",
    "NG0525:160": "mkha' la sprin gyis bsgribs pa ltar //",
    "NG0525:161": "bdag 'dzin zhan pas ma rig 'khrul //",
    "NG0525:162": "dug gsum spyad pas khams gsum 'khor //",
    "NG0525:163": "de nyid gzung 'dzin gsal ba na //",
    "NG0525:164": "rang sems sku gsum bla ma ru //",
    "NG0525:165": "na bun sangs pa'i nam mkha' ru //",
    "NG0525:166": "sngon du lhag gis smin nas 'ong *//",
    "NG0525:167": "de phyir bdag 'dzin grol nas su //",
    "NG0525:168": "snang rig sems gsum bdag med du //",
    "NG0525:169": "sku gsum lhun grub bde ba che //",
    "NG0525:170": "rang rig rang dbang bskur ba yis //",
    "NG0525:171": "rang dbang sems la thob pa na //",
    "NG0525:172": "'dus byas rdzas dang dkyil 'khor gyis //",
    "NG0525:173": "kun rdzob mchog dbang bskur mi dgos //",
    "NG0525:174": "bskur yang rig pa'i dbang mi thob //",
    "NG0525:175": "'on kyang mos pa'i rten 'brel gyis //",
    "NG0525:176": "thun mong byin rlabs 'byung ba srid //",
    "NG0525:177": "yang dag sku gsum mi rtogs pas //",
    "NG0525:178": "thog mar rig pa rtsal dbang bstan //",
    "NG0525:179": "sbyor dngos rjes gsum byin gyis rlobs //",
    "NG0525:180": "sbyor ba slob mas bla ma la //",
    "NG0525:181": "chos kyi sku ru mos byas la //",
    "NG0525:182": "rang sems chos skur ma rtogs pas //",
    "NG0525:183": "gti @#//",
    "NG0525:184": "mug 'khor bar 'khyams pa yis //",
    "NG0525:185": "sdug bsngal sems can snying re rje //",
    "NG0525:186": "de rnams chos sku thob par bya //",
    "NG0525:187": "snyam du mos pa'i sems bskyed kyis //",
    "NG0525:188": "phyag 'tshal me tog gtor byas la //",
    "NG0525:189": "rnam dag chos dbyings pho brang du //",
    "NG0525:190": "skye med chos sku'i bla ma la //",
    "NG0525:191": "bdag nyid gus pas gsol ba 'debs //",
    "NG0525:192": "ma rig gti mug rang grol nas //",
    "NG0525:193": "rang byung ye shes lhun grub tu //",
    "NG0525:194": "chos sku'i byin brlabs dbang bskur zhu /",
    "NG0525:195": "zhes pas gsol ba lan gsum gdab //",
    "NG0525:196": "dngos gzhi bla mas slob ma la //",
    "NG0525:197": "ma yengs sems nyid rtse gcig la //",
    "NG0525:198": "rang byung chos sku'i dbang 'di bskur //",
    "NG0525:199": "chos sku'i pho brang chos kyi dbyings //",
    "NG0525:200": "cir yang ma grub yangs pa'i klong *//",
    "NG0525:201": "chos kyi sku ni spros dang bral //",
    "NG0525:202": "gcig tu ma grub gnyis su med //",
    "NG0525:203": "kun la khyab pa'i thugs rje can //",
    "NG0525:204": "ngo bo nyid du lhun grub 'dis //",
    "NG0525:205": "sems nyid chos skur dbang bskur ro //",
    "NG0525:206": "de bzhin nyid du byin gyis rlobs /",
    "NG0525:207": "khyod kyi sems nyid de ltar yin //",
    "NG0525:208": "rang sems chos sku'i dbang thob 'gyur //",
    "NG0525:209": "zhes pas chos sku'i dbang bskur la //",
    "NG0525:210": "rjes snang rang sems chos skur sgrub //",
    "NG0525:211": "chos sku'i rang rtsal longs sku'i dbang *//",
    "NG0525:212": "rang rig nyid la smin bya'i phyir //",
    "NG0525:213": "sbyor ba slob bus bla ma la //",
    "NG0525:214": "longs spyod rdzogs sku'i mos byas la //",
    "NG0525:215": "rang rig longs skur ma rtogs pas //",
    "NG0525:216": "'dod chags srid pas 'khor bar 'khyams //",
    "NG0525:217": "'dod log sems can snying re rje //",
    "NG0525:218": "de rnams longs skur thob par byed //",
    "NG0525:219": "snyam du 'jug pa'i sems skyed kyis //",
    "NG0525:220": "phyag btsal me tog gtor byas la //",
    "NG0525:221": "gsal dag bde chen pho brang du //",
    "NG0525:222": "ma 'gags longs sku'i bla ma la //",
    "NG0525:223": "bdag nyid gus pas gsol ba 'debs //",
    "NG0525:224": "'dod chags zhen pa rang grol nas //",
    "NG0525:225": "rang rig ye shes rang grol du //",
    "NG0525:226": "longs sku'i byin brlabs dbang bskur zhu //",
    "NG0525:227": "zhes gsol ba lan gsum gdab //",
    "NG0525:228": "dngos gzhi bla mas slob ma la //",
    "NG0525:229": "ma yengs yid kyis rtse gcig la //",
    "NG0525:230": "rang gsal longs sku'i dbang 'di bskur //",
    "NG0525:231": "longs sku'i pho brang bde ba can //",
    "NG0525:232": "zhing khams rnam dag bsam mi khyab //",
    "NG0525:233": "longs spyod rdzogs sku gsal la stong *//",
    "NG0525:234": "dngos por ma grub bzung du med //",
    "NG0525:235": "kun tu snang ba'i dal can la //",
    "NG0525:236": "rang byung ye shes gsal mdangs 'dis //",
    "NG0525:237": "rang rig longs skur dbang bskur ro //",
    "NG0525:238": "de bzhin nyid du byin gyi rlobs /",
    "NG0525:239": "khyod kyi rlung rigs de bzhin yin //",
    "NG0525:240": "rang rig longs skur rang dbang thob //",
    "NG0525:241": "ces pas longs sku'i dbang bskur la //",
    "NG0525:242": "rjes snang rang rig longs skur bsgrubs //",
    "NG0525:243": "longs sku'i rnam 'phrul sprul sku'i dbang *//",
    "NG0525:244": "rang snang nyid las smin bya'i phyir //",
    "NG0525:245": "sbyor ba slob bus bla ma la //",
    "NG0525:246": "sprul pa'i sku ru mos byas la //",
    "NG0525:247": "sdang sems gnyis snang 'khor bar 'khyams //",
    "NG0525:248": "log rtog sems can snying re rje //",
    "NG0525:249": "de rnams sprul skur thob par bya //",
    "NG0525:250": "snyam du don dam sems @#//",
    "NG0525:251": "bskyed kyis //",
    "NG0525:252": "phyag 'tshal me tog gtor byas la //",
    "NG0525:253": "skyon med pad+ma'i pho brang du //",
    "NG0525:254": "des med sprul sku'i bla ma la //",
    "NG0525:255": "bdag nyid gus pas gsol ba 'debs //",
    "NG0525:256": "log rtog zhe sdang rang grol nas //",
    "NG0525:257": "rang snang ye shes rang gsal du //",
    "NG0525:258": "sprul sku'i byin rlabs dbang bskur zhu //",
    "NG0525:259": "zhes pas gsol ba lan gsum gdab //",
    "NG0525:260": "dngos gzhi bla mas slob ma la //",
    "NG0525:261": "ma yengs snang ba rtse gcig la //",
    "NG0525:262": "rang snang sprul sku'i dbang 'di bskur //",
    "NG0525:263": "sprul sku'i pho brang u rgyan yul //",
    "NG0525:264": "rang rang gang mos zhing khams nas //",
    "NG0525:265": "sprul pa'i sku ni ngo mtshar can //",
    "NG0525:266": "nye ring med pa kun tu 'byon //",
    "NG0525:267": "gang mos der 'byon byin rlabs can //",
    "NG0525:268": "rang snang dag pa'i sku mchog 'dis //",
    "NG0525:269": "rang snang sprul skur dbang bskur ro //",
    "NG0525:270": "de bzhin nyid du byin gyis rlobs /",
    "NG0525:271": "khyod kyi snang ba de bzhin yin //",
    "NG0525:272": "rang snang sprul skur rang dbang thob //",
    "NG0525:273": "rjes snang rang snang sprul skur bsgrub //",
    "NG0525:274": "sku gsum ngo bo dbyer med pas //",
    "NG0525:275": "thams cad rdzogs pa'i sangs dbang *//",
    "NG0525:276": "lhan cig skyes par smin bya'i phyir //",
    "NG0525:277": "sbyor ba slob mas bla ma la //",
    "NG0525:278": "bde chen sku ru mos byas la //",
    "NG0525:279": "sku gsum dbyer med ma rtogs pa //",
    "NG0525:280": "der 'dzin shes bya'i sgrib pa yis //",
    "NG0525:281": "sangs rgyas ma thob snying re rje //",
    "NG0525:282": "snyam du dmigs med sems skyed kyis //",
    "NG0525:283": "phyag 'tshal me tog gtor byas la //",
    "NG0525:284": "yang dag 'od gsal pho brang du //",
    "NG0525:285": "phyogs med bde chen bla ma la //",
    "NG0525:286": "bdag nyid gus pas gsol ba 'debs //",
    "NG0525:287": "tha dad gzung 'dzin rang grol nas //",
    "NG0525:288": "rang byung sku gsum lhun grub tu //",
    "NG0525:289": "bde chen byin rlabs dbang bskur zhu //",
    "NG0525:290": "zhes pas gsol ba lan gsum gdab //",
    "NG0525:291": "dngos gzhi bla mas slob ma la //",
    "NG0525:292": "snang srid sku gsum dbyer med cing *//",
    "NG0525:293": "lhun grub bde chen dbang 'di bskur //",
    "NG0525:294": "bde chen pho brang rnam dag dbyings //",
    "NG0525:295": "lhun grub 'od gsal kun bzang klong *//",
    "NG0525:296": "bde chen sku ni 'dus ma byas //",
    "NG0525:297": "ma bcos rang bzhin lhun gyis grub //",
    "NG0525:298": "gsal la 'dzin med bde ba che //",
    "NG0525:299": "kun mkhyen kun shes kun rtog bral //",
    "NG0525:300": "sgrib med thams cad mkhyen pa 'dis //",
    "NG0525:301": "rdzogs sangs rgyas par dbang bskur ro //",
    "NG0525:302": "de bzhin nyid du byin gyis rlobs /",
    "NG0525:303": "khyod kyi ngo bo de bzhin nyid //",
    "NG0525:304": "sku gsum lhun grub rang dbang thob //",
    "NG0525:305": "rjes snang sku gsum dbyer med du //",
    "NG0525:306": "bde ba chen por rtsal sbyang ngo *//",
    "NG0525:307": "'bras bu myur du smin par 'gyur //",
    "NG0525:308": "'di thob sangs rgyas thams cad kyis //",
    "NG0525:309": "dbang bskur ma lus thob pa yin //",
    "NG0525:310": "bde gshegs bka' lung thams cad rdzogs //",
    "NG0525:311": "sku gsum bla mar rang ngo 'phrod //",
    "NG0525:312": "de nyid dbang gi mthar thug go / zhes bka' stsal to //",
    "NG0525:313": "sku gsum bde ba chen po'i gsang rgyud las //",
    "NG0525:314": "rang sems bla mar byin rlabs dbang gi le'u ste gsum pa'o ///",
    "NG0525:315": "/ de nas thugs rje ye shes rtsal gyis yang gsol ba /",
    "NG0525:316": "e ma /",
    "NG0525:317": "bcom ldan bde ba chen po lags //",
    "NG0525:318": "sems @#//",
    "NG0525:319": "can sangs rgyas rgyud nyid la //",
    "NG0525:320": "byin rlabs dbang gis gzhi smin pa //",
    "NG0525:321": "lam gyis nyams su blangs pa yis //",
    "NG0525:322": "'bras bu sku gsum ji ltar 'grub //",
    "NG0525:323": "de don 'khor la gsung du gsol //",
    "NG0525:324": "ces gsol to //",
    "NG0525:325": "bcom ldan 'das kyis bka' stsal pa //",
    "NG0525:326": "rang sems sangs rgyas sku gsum du //",
    "NG0525:327": "ma rtogs gzung 'dzin 'khor bar 'khyams //",
    "NG0525:328": "rtogs pa'i nyams len mngon sangs rgyas //",
    "NG0525:329": "sangs rgyas gzhan nas ma mchis te //",
    "NG0525:330": "rang sems sangs rgyas sku gsum yin //",
    "NG0525:331": "yin la chags 'dzin med pa yis //",
    "NG0525:332": "de yi nyams len rtsol ba bral //",
    "NG0525:333": "ma bcos bzhag pas sku gsum grub //",
    "NG0525:334": "de phyir da lta sgrub pa bstan //",
    "NG0525:335": "lus ngag yid gsum sku gsum du //",
    "NG0525:336": "rang bzhin nyid du 'od gsal bar //",
    "NG0525:337": "lhun gyis grub nas rtogs pa la //",
    "NG0525:338": "kun rdzob blos byas sgrub mi dgos //",
    "NG0525:339": "rang snang sprul skur gsal ba la //",
    "NG0525:340": "bskyed rim mi dgos dran pas gsal //",
    "NG0525:341": "rang sems stong pa chos sku yin //",
    "NG0525:342": "stong gsal 'gag med longs sku yin //",
    "NG0525:343": "cir yang 'char ba sprul pa'i sku //",
    "NG0525:344": "de gsum dbyer med bla ma yin //",
    "NG0525:345": "byas pa med par kun la rtogs //",
    "NG0525:346": "rtogs kyang rtsal ni ma rdzogs pas //",
    "NG0525:347": "bu chung mi ru rtogs gyur kyang *//",
    "NG0525:348": "gso ran ma byas rtsal ma rdzogs //",
    "NG0525:349": "de bzhin sku gsum yin gyur yang *//",
    "NG0525:350": "de nyid brtan pa ma thob pas //",
    "NG0525:351": "lus ngag yid gsum tha mal lus //",
    "NG0525:352": "de phyir sku gsum bla ma de //",
    "NG0525:353": "ma bcos sems la ma yengs bsgrub //",
    "NG0525:354": "rang sems sku gsum rtsal rdzogs 'gyur //",
    "NG0525:355": "de nyid sku gsum bla ma dngos //",
    "NG0525:356": "sangs rgyas kun dang dbye ba med //",
    "NG0525:357": "de ltar ma rtogs gang zag gi / sku gsum logs nas bsgrub 'dod cing *//",
    "NG0525:358": "'dus byas kun rdzob cho ga yis //",
    "NG0525:359": "med la rtog 'dzin rtag lta dang *//",
    "NG0525:360": "rtogs la med stong rdzogs rim dang *//",
    "NG0525:361": "gnyis med gnyis 'dzin bsnyen bsgrub kyis //",
    "NG0525:362": "sku gsum bla ma 'grub mi 'gyur //",
    "NG0525:363": "yin kyang mos snang mthu rtas kyis //",
    "NG0525:364": "tshogs rdzogs thun mong sgrib pa 'dag / mchog gi don la gzhol bar 'gyur //",
    "NG0525:365": "de phyir bla ma rang la sgrub //",
    "NG0525:366": "thams cad rang sems 'di nyid yin //",
    "NG0525:367": "bskyed rim spyan drangs bzhugs su gsol //",
    "NG0525:368": "phyag 'tshal mi dgos rang re yin //",
    "NG0525:369": "mchod 'bul mi dgos mnyes byed med //",
    "NG0525:370": "bstod bskul mi dgos gnyis su med //",
    "NG0525:371": "bsnyen bsgrub mi dgos ye nas grub //",
    "NG0525:372": "sku gsum rang nyid yin pa la //",
    "NG0525:373": "rang la yin lugs gsal 'debs ni //",
    "NG0525:374": "rang sems skye med chos kyi sku //",
    "NG0525:375": "bde chen snang ba mtha' yas yin //",
    "NG0525:376": "gnas ni chos dbyings snying dkyil na //",
    "NG0525:377": "rtogs dus chos kyi dbyings yin te //",
    "NG0525:378": "ma rtogs snying la gnas par bzung *//",
    "NG0525:379": "cir yang ma grub stong pa la //",
    "NG0525:380": "kun tu gsal bas snang ba ste //",
    "NG0525:381": "phyogs ris med par mtha' las 'das //",
    "NG0525:382": "gzung 'dzin med par bde ba che //",
    "NG0525:383": "dbyings rig gnyis med ngo bo nyid //",
    "NG0525:384": "'di dkar lhag ge @#//",
    "NG0525:385": "gsal ba yis //",
    "NG0525:386": "chos kyi sku zhes gsal ba yin //",
    "NG0525:387": "gzugs sku ma grub chos sku las //",
    "NG0525:388": "sangs rgyas thams cad 'di las byung *//",
    "NG0525:389": "dkyil 'khor kun gyi gtso bo yin //",
    "NG0525:390": "rigs kyi bdag po bla ma ste //",
    "NG0525:391": "rang sems bla ma chos sku la //",
    "NG0525:392": "ji ltar byas kyang 'gyur ldog med //",
    "NG0525:393": "ma bcos rang bzhin lhun gyis grub //",
    "NG0525:394": "de la nyams len ci yang med //",
    "NG0525:395": "de nyid ngang du skyong ba yin //",
    "NG0525:396": "rang sems 'gag med gsal tsam na //",
    "NG0525:397": "longs sku thugs rje rigs bzhi yin //",
    "NG0525:398": "gnas ni zhing khams rtsa la gnas //",
    "NG0525:399": "rtogs na mkha' spyod bde chen la //",
    "NG0525:400": "ma rtogs rtsa dang rlung du 'char //",
    "NG0525:401": "sgo lnga gsal bas sku yin la //",
    "NG0525:402": "dngos po med pas ye shes te //",
    "NG0525:403": "sku dang ye shes longs spyod pas //",
    "NG0525:404": "phyi nang kun tu gsal ba la //",
    "NG0525:405": "gzugs nyid gsal stong 'dzin pa med //",
    "NG0525:406": "me long ye shes longs spyod pa'i //",
    "NG0525:407": "badzra thugs rje chen po yin //",
    "NG0525:408": "sgra ni grag stong gnyis su med //",
    "NG0525:409": "mnyam nyid ye shes longs spyod rdzogs //",
    "NG0525:410": "rat+na'i thugs rje chen po yin //",
    "NG0525:411": "dri ni tshor stong 'du shes bral //",
    "NG0525:412": "kun rtogs ye shes longs spyod rdzogs //",
    "NG0525:413": "pad+ma'i thugs rje chen po yin //",
    "NG0525:414": "ro ni myong stong lhun gyis grub //",
    "NG0525:415": "bya grub ye shes longs spyod rdzogs //",
    "NG0525:416": "karma'i thugs rje chen po yin //",
    "NG0525:417": "rang sems sku gsum nyag gcig la //",
    "NG0525:418": "ma 'gags sgo lngar gsal tsam na //",
    "NG0525:419": "zhi ba longs spyod rdzogs sku 'byung *//",
    "NG0525:420": "gsal cha rags su shar tsam na /",
    "NG0525:421": "khro bo longs spyod rdzogs sku 'byung *//",
    "NG0525:422": "snang la rang bzhin ma grub pas //",
    "NG0525:423": "ye shes sku yi dkyil 'khor can //",
    "NG0525:424": "ye shes zhen 'dzin med pa yis //",
    "NG0525:425": "bla ma longs spyod rdzogs pa de //",
    "NG0525:426": "ji ltar byas kyang 'gag pa med //",
    "NG0525:427": "rang byung rang gsal lhun gyis grub //",
    "NG0525:428": "de la sgrub rgyu ci yang med //",
    "NG0525:429": "rang gsal nyid du skyong ba yin //",
    "NG0525:430": "rang sems snang bar shar tsam na //",
    "NG0525:431": "nges pa med pa sprul pa'i sku //",
    "NG0525:432": "u rgyan pad+ma mtshan brgyad yin //",
    "NG0525:433": "gnas ni u rgyan yul na gnas //",
    "NG0525:434": "rtogs na u rgyan ko sha la //",
    "NG0525:435": "ma rtogs tshogs brgyad yul de yin //",
    "NG0525:436": "rang sems gcig gi 'char tshul las //",
    "NG0525:437": "rnam shes tshogs brgyad byung ba yis //",
    "NG0525:438": "gang du 'char ni nges med la //",
    "NG0525:439": "gcig las brgyad byung sprul sku yin //",
    "NG0525:440": "yin kyang sems nyid chos sku la //",
    "NG0525:441": "gzhan gyi skyon gyis ma gos pas //",
    "NG0525:442": "u rgyan pad+ma zhes pa de //",
    "NG0525:443": "mig gi rnam shes snang stong tshogs //",
    "NG0525:444": "dngos med sprul sku pad+ma yin //",
    "NG0525:445": "rna ba'i rnam shes grags stong tshogs //",
    "NG0525:446": "bden med seng ge sgra sgrogs yin //",
    "NG0525:447": "sna yi rnam shes tshor stong tshogs //",
    "NG0525:448": "'dzin med nyi ma 'od zer yin //",
    "NG0525:449": "lce yi rnam shes myong stong tshogs //",
    "NG0525:450": "zhen med pad+ma sam b+ha yin //",
    "NG0525:451": "lus kyi rnam shes reg stong tshogs //",
    "NG0525:452": "chags med blo ldan mchog sred yin //",
    "NG0525:453": "kun gzhi rnam shes ye stong tshogs //",
    "NG0525:454": "gzhi med shakya seng ge yin //",
    "NG0525:455": "nyon mongs rnam shes rig stong tshogs //",
    "NG0525:456": "rtog med pad+ma rgyal @#//",
    "NG0525:457": "po yin //",
    "NG0525:458": "yid kyi rnam shes 'gyus stong tshogs //",
    "NG0525:459": "gtad med pad+ma thod 'phreng yin //",
    "NG0525:460": "de ltar rang sems chos kyi sku //",
    "NG0525:461": "tshogs brgyad yul du shar tsam na //",
    "NG0525:462": "rang snang sprul sku pad+ma brgyad //",
    "NG0525:463": "de las kyang ni ma 'gags pas //",
    "NG0525:464": "snang ba gang shar sprul sku yin //",
    "NG0525:465": "chos dbyings stong pa'i nam mkha' la //",
    "NG0525:466": "rig pa ye shes chos kyi sku //",
    "NG0525:467": "ma 'gags rol par shar ba yis //",
    "NG0525:468": "sprul sku dpa' bo mkha' 'gro yin //",
    "NG0525:469": "snang ba snod kyi 'jig rten kun //",
    "NG0525:470": "bla ma sprul sku'i gzhal yas yin //",
    "NG0525:471": "'gro ba sems can ma lus kun //",
    "NG0525:472": "bla ma sprul sku'i ngo bo yin //",
    "NG0525:473": "snang ba rang sems yin pa'i phyir //",
    "NG0525:474": "gang ltar byas pa de ltar yin //",
    "NG0525:475": "snang yang sems las gnyis su med //",
    "NG0525:476": "gnyis med snang ba sprul sku yin //",
    "NG0525:477": "sprul sku'i snang ba gsal ba la //",
    "NG0525:478": "rig pa hur gdon byung rgyal gtad //",
    "NG0525:479": "rang snang mi 'gyur gzhan mi 'gyur //",
    "NG0525:480": "rang snang sprul skur shes pa na //",
    "NG0525:481": "thams cad sprul skur 'char ba yin //",
    "NG0525:482": "ya nga'i phyogs su thog brdzis btang *//",
    "NG0525:483": "snyems rtog khu 'khrig med par bya //",
    "NG0525:484": "dngos grub chen po bdud kyis ster //",
    "NG0525:485": "bdud kyang rang snang sprul sku yin //",
    "NG0525:486": "rang snang sprul skur ma shes na //",
    "NG0525:487": "lha yang gnyis 'dzin bdud du 'khrul //",
    "NG0525:488": "snyems byed the tshom 'khor ba yin //",
    "NG0525:489": "snang ba ci shar rang snang yin //",
    "NG0525:490": "rang snang 'dzin med sprul sku yin //",
    "NG0525:491": "ji ltar shar yang 'dzin pa med //",
    "NG0525:492": "zhen med rang shar rang grol du //",
    "NG0525:493": "sprul sku chu zla bzhin du gsal //",
    "NG0525:494": "rtsol ba med par lhun gyis grub //",
    "NG0525:495": "de la bsgrub rgyu ci yang med //",
    "NG0525:496": "gang shar don de skyong ba yin //",
    "NG0525:497": "rang sems snang bar shar ba'i tshe //",
    "NG0525:498": "sprul sku yin pas gsal ba ltar //",
    "NG0525:499": "dngos por 'dzin pa'i rtag lta med //",
    "NG0525:500": "rang snang lus kyi 'dzin pa zad //",
    "NG0525:501": "lta byed rtogs pa rang grol yin //",
    "NG0525:502": "rang sems dngos med gsal ba'i tshe //",
    "NG0525:503": "longs sku yin pas de nyid spyod //",
    "NG0525:504": "rang rig rlung gi 'dzin pa zad //",
    "NG0525:505": "gnyis 'dzin 'dzin pa'i rtag lta med //",
    "NG0525:506": "gcod byed rtog pa rang sar grol //",
    "NG0525:507": "rang sems mi g.yo gnas pa'i tshe //",
    "NG0525:508": "chos sku yin pas de kar bzhag / stong par 'dzin pa'i chad lta med //",
    "NG0525:509": "rang sems 'di yin 'dzin pa zad //",
    "NG0525:510": "bsgom bya bsgom byed rang sar grol //",
    "NG0525:511": "rang sems sku gsum bla ma las //",
    "NG0525:512": "ji ltar byas kyang mi 'da' bas //",
    "NG0525:513": "rig pa gcer bu lding bar grol //",
    "NG0525:514": "thams cad dbyer med mnyam pa nyid //",
    "NG0525:515": "bde gshegs ma lus 'dus pa'i sku //",
    "NG0525:516": "bde chen thams cad mkhyen pa yin //",
    "NG0525:517": "de nyid don de bskyang ba las //",
    "NG0525:518": "gzhan gyi bya rgyu ci yang med //",
    "NG0525:519": "snang rig sems gsum dbyer med du //",
    "NG0525:520": "rtogs med sangs rgyas thams cad 'grub //",
    "NG0525:521": "mtha' yas bdag dang dbye ba med //",
    "NG0525:522": "yon tan ma lus thob pa yin //",
    "NG0525:523": "sku gsum rnam mkhyen lhun gyis grub //",
    "NG0525:524": "'gro don 'phrin las ma lus rdzogs //",
    "NG0525:525": "'khor ba dong nas sprugs pa yin //",
    "NG0525:526": "de nyid bsgrub @#//",
    "NG0525:527": "pa'i mthar thug go / zhes bka' stsal to //",
    "NG0525:528": "bla ma sku gsum bde ba chen po'i gsang rgyud las //",
    "NG0525:529": "rang sems bla mar bsgrub pa nyams len gyi le'u",
    "NG0525:530": "ste bzhi pa'o // // de nas thugs rje ye",
    "NG0525:531": "shes rtsal gyis yang zhus pa /",
    "NG0525:532": "e ma bcom ldan bde ba chen po lags //",
    "NG0525:533": "rang sems sku gsum bla ma ru //",
    "NG0525:534": "nyams len bsgrub pa ngo sprad nas //",
    "NG0525:535": "man ngag rtsal sbyong ji ltar byed //",
    "NG0525:536": "de don 'dus pa'i 'khor la gsungs //",
    "NG0525:537": "zhes gsol to //",
    "NG0525:538": "bcom ldan 'das kyis bka' stsal pa /",
    "NG0525:539": "khams gsum sems can thams cad la //",
    "NG0525:540": "sku gsum gdod nas lhun gyis grub //",
    "NG0525:541": "bde dang gsal dang mi rtog gsum //",
    "NG0525:542": "ma bcos gzhi yi sku gsum yin //",
    "NG0525:543": "'dod chags zhe sdang gti mug gsum //",
    "NG0525:544": "rtsal sbyong lam gyi sku gsum yin //",
    "NG0525:545": "chos sku longs sku sprul sku gsum //",
    "NG0525:546": "mthar thug 'bras bu'i sku gsum yin //",
    "NG0525:547": "don la de rnams dbyer med de //",
    "NG0525:548": "gdod nas lhun grub sangs rgyas kyi //",
    "NG0525:549": "ngo bo yin kyang ma rtogs 'khrul //",
    "NG0525:550": "dug gsum zhen pas 'khor bar 'khyams //",
    "NG0525:551": "bdag 'dzin rang khar ma zhen na //",
    "NG0525:552": "dug gsum sku gsum lhun grub kyis //",
    "NG0525:553": "lam gyi rtsal sbyong chen po yin //",
    "NG0525:554": "dug gsum sku gsum ma shes na //",
    "NG0525:555": "spangs pas mi spongs rang sems yin //",
    "NG0525:556": "rang sems spangs pa'i sangs rgyas med //",
    "NG0525:557": "bsgrubs pas mi 'grub dngos po med //",
    "NG0525:558": "dngos po med pas 'dzin pa grol //",
    "NG0525:559": "'dzin med spang med dug gsum ste //",
    "NG0525:560": "zhen pa med pa sku gsum dngos //",
    "NG0525:561": "zhen pa rtogs na dug yin te //",
    "NG0525:562": "'khor 'das zhen dang ma zhen phye //",
    "NG0525:563": "de phyir zhen med nyams len bsten //",
    "NG0525:564": "pha ni bde ba chen po yis /",
    "NG0525:565": "bud med 'dul ba'i chos su byung *//",
    "NG0525:566": "bud med stong pa bde la srid //",
    "NG0525:567": "'dod chags pa yi thig le las //",
    "NG0525:568": "phyi ru dus dang khog pa grub //",
    "NG0525:569": "nang du thig le rtsa mdud grub //",
    "NG0525:570": "kun rdzob 'dod chags de nyid las //",
    "NG0525:571": "rten nas don dam chags lam ni //",
    "NG0525:572": "phyi ru gzugs ma'i rtsa sna sprad //",
    "NG0525:573": "nang du thig le 'phen 'jug bya //",
    "NG0525:574": "gsang ba 'dod chags bde stong du //",
    "NG0525:575": "thams cad longs spyod rdzogs skur grol //",
    "NG0525:576": "zhen pa med par rtsal sbyangs pas //",
    "NG0525:577": "'khrul rtog skad cig yul ma grub //",
    "NG0525:578": "de nyid lam du 'khyer ba yin //",
    "NG0525:579": "ma ni stong shas phye ba yis //",
    "NG0525:580": "skyes pa 'dul ba'i chos su byung *//",
    "NG0525:581": "skyes pa'i bde ba stong par rtogs //",
    "NG0525:582": "zhe sdang ma yi thig le las //",
    "NG0525:583": "phyi ru sha dang pags pa grub //",
    "NG0525:584": "nang du rtsa dang rlung du grub //",
    "NG0525:585": "kun rdzob zhe sdang de nyid las //",
    "NG0525:586": "rten nas don dam thabs lam ni //",
    "NG0525:587": "phyi ru lus kyi 'khrul 'khor bya //",
    "NG0525:588": "nang du rlung gi dmigs pa gzung *//",
    "NG0525:589": "gsang ba zhe sdang gsal stong du //",
    "NG0525:590": "zhen pa med par rtsal sbyangs pas //",
    "NG0525:591": "'khrul snang rtog pa mi 'char bar //",
    "NG0525:592": "thams cad sprul pa'i sku ru grol //",
    "NG0525:593": "de nyid lam du 'khyer ba yin //",
    "NG0525:594": "sems ni mi rtog shas che ste //",
    "NG0525:595": "zung du 'jug pa'i chos @#//",
    "NG0525:596": "su byung *//",
    "NG0525:597": "gnyis med mnyam pa nyid yin pas //",
    "NG0525:598": "gti mug byang chub sems nyid de //",
    "NG0525:599": "phyi ru 'khrul pa'i snang ba grub //",
    "NG0525:600": "nang du bdag 'dzin sems su grub //",
    "NG0525:601": "kun rdzob gti mug de nyid la //",
    "NG0525:602": "rten nas don dam grol lam ni //",
    "NG0525:603": "phyi ru snang ba'i rjes mi 'brang *//",
    "NG0525:604": "nang du sems nyid ma bcos bzhag / gsang ba gti mug rig stong du //",
    "NG0525:605": "zhen pa med par rtsal sbyangs pas //",
    "NG0525:606": "bdag 'dzin zhen pa kun zad nas //",
    "NG0525:607": "thams cad chos skur grol nas 'gro //",
    "NG0525:608": "de nyid lam du khyer ba yin //",
    "NG0525:609": "gnad kyi man ngag 'di rtogs na //",
    "NG0525:610": "sangs rgyas kun dang dbyer mi phyed //",
    "NG0525:611": "de ltar dug gsum sku gsum du //",
    "NG0525:612": "rang sems bla mar rtsal sbyangs pas //",
    "NG0525:613": "snang srid sku gsum ngo bor rtogs //",
    "NG0525:614": "de nyid man pa gzhan med pas //",
    "NG0525:615": "'khor ba thams cad dong sprugs te //",
    "NG0525:616": "rang sems bde ba chen po ru //",
    "NG0525:617": "gsal stong 'dzin med mngon sangs rgyas //",
    "NG0525:618": "gzung 'dzin rnam rtog med pa ru //",
    "NG0525:619": "snang srid thams cad gsal ba ni //",
    "NG0525:620": "thams cad mkhyen pa'i sangs rgyas yin //",
    "NG0525:621": "rang rig chos sku gzhan don du //",
    "NG0525:622": "longs sku sprul sku'i gzugs su shar //",
    "NG0525:623": "shar yang rtsol rtog med pa yis //",
    "NG0525:624": "bla ma sku gsum lhun grub yin //",
    "NG0525:625": "chos nyid ngang la 'gyur ldog med //",
    "NG0525:626": "de nyid gdams pa'i mthar thug go / zhes bka' stsal to //",
    "NG0525:627": "bla ma sku gsum bde ba chen po'i gsang rgyud las //",
    "NG0525:628": "rang sems bla mar rtsal sbyong gi gdams ngag bstan pa'i le'u ste lnga pa'o ///",
    "NG0525:629": "/ de nas thugs rje ye shes rtsal gyis yang gsol ba /",
    "NG0525:630": "e ma /",
    "NG0525:631": "bcom ldan bde ba chen po lags //",
    "NG0525:632": "rang sems bla mar bsgrub pa yis //",
    "NG0525:633": "cha rkyen thun mong yan lag tu //",
    "NG0525:634": "las tshogs man ngag ji ltar lags //",
    "NG0525:635": "de don 'dus pa'i 'khor la gsungs //",
    "NG0525:636": "zhes gsol to //",
    "NG0525:637": "bcom ldan 'das kyis bka' stsal pa //",
    "NG0525:638": "rang sems bla ma sku gsum gyis //",
    "NG0525:639": "thun mong 'phrin las bzhi yin te //",
    "NG0525:640": "phyi rol gdon dang nang gi gdon //",
    "NG0525:641": "gsang ba nyon mongs rnam rtog kun //",
    "NG0525:642": "ma bcos 'dzin med rang sar gzhil //",
    "NG0525:643": "gtad med ngang du zhi gnas 'gro //",
    "NG0525:644": "chos sku zhi ba'i 'phrin las yin //",
    "NG0525:645": "phyi yi longs spyod nang gi tshe //",
    "NG0525:646": "gsang ba ye shes 'khor rgyas pa //",
    "NG0525:647": "shin tu gsal bar mdangs ston pas //",
    "NG0525:648": "bde ba chen po'i rang bzhin rgyas //",
    "NG0525:649": "longs sku rgyas pa'i 'phrin las yin //",
    "NG0525:650": "phyi ru mi mthun rigs pas gtor //",
    "NG0525:651": "nang du mdo don rlung sems bsdu //",
    "NG0525:652": "gsal la 'gyur ldog gang dgos pa //",
    "NG0525:653": "rang gsal rig pa'i stobs kyis bsgyur //",
    "NG0525:654": "dbang drag sprul sku'i 'phrin las yin //",
    "NG0525:655": "sku gsum 'phrin las dbyer mi phyed //",
    "NG0525:656": "don la rang byung ye shes yin //",
    "NG0525:657": "dus gsum sangs rgyas las byed mgon //",
    "NG0525:658": "'gro ba'i don la ston pa po //",
    "NG0525:659": "de nyid 'phrin las mthar thug go / zhes bka' stsal to //",
    "NG0525:660": "bla ma sku gsum bde ba chen po'i gsang @#//",
    "NG0525:661": "rgyud las //",
    "NG0525:662": "thun mong las tshogs kyi le'u ste drug pa'o ///",
    "NG0525:663": "/ de nas thugs rje ye shes rtsal gyis yang gsol pa /",
    "NG0525:664": "e ma /",
    "NG0525:665": "bcom ldan bde ba chen po lags //",
    "NG0525:666": "rang sems bla ma sku gsum du //",
    "NG0525:667": "lhun grub gsang ba'i rgyud mchog 'di //",
    "NG0525:668": "dam tshig gtad rgya gang ltar byed //",
    "NG0525:669": "de don 'dus pa'i 'khor la gsungs //",
    "NG0525:670": "zhes gsol to //",
    "NG0525:671": "bcom ldan 'das kyis bka' stsal pa //",
    "NG0525:672": "dus bzhi sangs rgyas ma lus rnams //",
    "NG0525:673": "sku gsum bla ma nyid la 'dus //",
    "NG0525:674": "sems nyid don gyi rgyud mchog 'di //",
    "NG0525:675": "sangs rgyas kun gyi snying po gtso //",
    "NG0525:676": "gsang sngags rgyal po kun gyi rje //",
    "NG0525:677": "'di rtogs 'gro kun rdzogs sangs rgyas //",
    "NG0525:678": "gsang sngags rgyud chen gzhan dag ni //",
    "NG0525:679": "byas bcos lam gyi rgyud yin te //",
    "NG0525:680": "'di nyid 'bras bu da ltar 'byin //",
    "NG0525:681": "yang gsang snying po'i rgyud yin pas //",
    "NG0525:682": "skal ldan mthong thos reg pas grol //",
    "NG0525:683": "skal med log lta'i rang bzhin bsgribs //",
    "NG0525:684": "log pa'i gdul bya thabs kyis 'dul //",
    "NG0525:685": "thugs rje chen po khyod la gtad //",
    "NG0525:686": "snyigs ma'i 'gro ba 'dren pa yi //",
    "NG0525:687": "bskal bzang sangs rgyas stong gi sras //",
    "NG0525:688": "mtha' yas sprul pa'i skur byon nas //",
    "NG0525:689": "mtsho skyes pad+ma 'byung gnas kyis //",
    "NG0525:690": "rgyud mchog 'gro ba'i don byed 'gyur //",
    "NG0525:691": "bstan pa mi mjed khams su 'byung *//",
    "NG0525:692": "'khor ba dong nas sprugs byed de //",
    "NG0525:693": "de bsgrubs sangs rgyas kun 'grub bo //",
    "NG0525:694": "sprul pa rnams kyi mthar thug go / zhes bka' stsal to //",
    "NG0525:695": "der 'khor thams cad sku gsum bla ma'i ngo bor",
    "NG0525:696": "yi rangs te chos nyid kyi ngang du grol lo",
    "NG0525:697": "// bla ma sku gsum bde ba chen po'i gsang rgyud las /",
    "NG0525:698": "gtad rgya lung bstan rjes su yi rangs pa'i le'u",
    "NG0525:699": "ste bdun pa'o // // sangs rgyas thams cad kyi",
    "NG0525:700": "dgongs pa mthar thug gcig tu dril ba /",
    "NG0525:701": "bla ma sku gsum bde ba chen po'i gsang rgyud ces bya ba /",
    "NG0525:702": "u rgyan pad+ma 'byung gnas kyis /",
    "NG0525:703": "u rgyan gyi skad las bod kyi yi ge ru /",
    "NG0525:704": "chos dbyings nam mkha'i rdzong du rang 'gyur mdzad pa'o //",
    "NG0525:705": "rdzogs so ///",
    "NG0525:706": "/ e ma ho /",
    "NG0525:707": "bdag 'dra pad+ma 'byung gnas la //",
    "NG0525:708": "gsang sngags mchog gi bka' babs kyang *//",
    "NG0525:709": "bla ma'i thugs rgyud gsang ba 'di //",
    "NG0525:710": "de snga 'jig rten khams ma byung *//",
    "NG0525:711": "pho brang bde ba chen po ru //",
    "NG0525:712": "'phags pa bsgrubs pa'i byin rlabs kyis //",
    "NG0525:713": "thugs rje chen pos rgyud 'di gnang *//",
    "NG0525:714": "'di la brten nas 'gro la phan don du //",
    "NG0525:715": "bla ma'i sgrub thabs mang du brtsams //",
    "NG0525:716": "gter kha du mar sbas nas bdog / rgyud mchog gsang ba snying thig 'di //",
    "NG0525:717": "bdag nyid pad+ma'i thugs la bcangs //",
    "NG0525:718": "srin po'i yul du bzhud kha ru //",
    "NG0525:719": "snyigs ma'i 'gro ba drang don du //",
    "NG0525:720": "yang gsang dgongs gter snying po ru //",
    "NG0525:721": "spel bar 'phangs nas gter du sbas //",
    "NG0525:722": "thub par bsrungs cig gter srungs tshogs //",
    "NG0525:723": "snying la phur cig sa ma ya /",
    "NG0525:724": "rgya rgya rgya /",
    "NG0525:725": "e ma /",
    "NG0525:726": "bskal pa mar 'grib nye ba @#//",
    "NG0525:727": "la //",
    "NG0525:728": "gter 'di dbang ba'i las can ni //",
    "NG0525:729": "u rgyan gnyis med thugs kyi sras //",
    "NG0525:730": "skye ba lnga yi tha ma la //",
    "NG0525:731": "mon bod gnyis kyi so 'tshams su //",
    "NG0525:732": "me nyag ban chung shes rab can //",
    "NG0525:733": "sbas pa'i ngang nas skal ldan skyong *//",
    "NG0525:734": "'khor ni khra mo rigs 'dus 'du //",
    "NG0525:735": "spyod lam ma nges kun gyi tshul //",
    "NG0525:736": "skye mtha' byang chub sems dpa' de //",
    "NG0525:737": "de la 'brel tshad u rgyan 'jal //",
    "NG0525:738": "gang zhig de yi ming dang rus //",
    "NG0525:739": "bla rtags gsang ba'i mtshan thos kyang *//",
    "NG0525:740": "byang chub mngon du byas pa yin //",
    "NG0525:741": "gang zhig bstod smad log lta spangs //",
    "NG0525:742": "nam zhig 'khor ba'i mtha' las grol //",
    "NG0525:743": "skal ldan slob bu bcu dgu 'byung *//",
    "NG0525:744": "de la chos 'di rdzogs par byin //",
    "NG0525:745": "'gro ba mang po smin par 'gyur //",
    "NG0525:746": "kun gyi tsit+ta'i dkyil du bcang *//",
    "NG0525:747": "'khor ba rgyun gcod sku gsum thob //",
    "NG0525:748": "bdud kyi byin rlabs skur 'debs mkhan //",
    "NG0525:749": "u rgyan nga la rgyab kyis phyogs //",
    "NG0525:750": "dmyal ba sgrub la sbyin mi bya //",
    "NG0525:751": "byin yang skal ldan sreg par 'gyur //",
    "NG0525:752": "seng ge dkar mo'i 'o ma de //",
    "NG0525:753": "rin chen gser snod ma gtogs pa //",
    "NG0525:754": "rdza shing snod du blug na 'gas //",
    "NG0525:755": "de phyir log lta can la gsang *//",
    "NG0525:756": "byin na gsang ba'i dam tshig nyams //",
    "NG0525:757": "rdo rje dmyal bar skye bar 'gyur //",
    "NG0525:758": "de bas ma spel tsit+tar stim /",
    "NG0525:759": "shin tu zab pa'i rgyud mchog 'di //",
    "NG0525:760": "rad na gling zhes grags pa yi //",
    "NG0525:761": "skal ldan de dang 'phrad par shog / sa ma ya /",
    "NG0525:762": "rgya rgya rgya /",
    "NG0525:763": "sa ma ya /",
    "NG0525:764": "b-itham /",
    "NG0525:765": "rgya rgya rgya rgya rgya /",
    "NG0525:766": "gtad rgya /",
    "NG0525:767": "gter rgya /",
    "NG0525:768": "sbas rgya /"
}