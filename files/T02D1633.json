{
    "T02D1633:246b-0": "@246b # // rgya gar skad du /",
    "T02D1633:246b-1": "tattva au pa de sha britti /",
    "T02D1633:246b-2": "bod skad du /",
    "T02D1633:246b-3": "de kho na nyid kyi man ngag gi 'grel pa /",
    "T02D1633:246b-4": "'jam dpal ye shes sems dpa' la phyag 'tshal lo //",
    "T02D1633:246b-5": "gang du snying gi padma kha sbyar dbus gnas gsal //",
    "T02D1633:246b-6": "phra bar blta ba rang byung myong ba'i sems 'jug pa //",
    "T02D1633:246b-7": "khams gsum ma lus gnyis med par ni nyer 'gro ba //",
    "T02D1633:246b-8": "gsal ba chos kyi dbyings mchog de la bdag phyag 'tshal //",
    "T02D1633:246b-9": "zhes pa la /",
    "T02D1633:246b-10": "gang du zhes bya ba ni chos kyi dbyings zhes bya ba dang sbyar te /",
    "T02D1633:246b-11": "'di ni gnas bzhi ste bdun pa yin la /",
    "T02D1633:246b-12": "gang dad de gnyis ni rtag tu 'brel pa yin pa'i phyir de la phyag 'tshal ba yin no //",
    "T02D1633:246b-13": "de la chos zhes bya ba ni de bzhin nyid de yang dag pa'i mtha' //",
    "T02D1633:246b-14": "de 'dzin par chos kyi dbyings te /",
    "T02D1633:246b-15": "dh'a tu ni bstun zhes bya ba dbye ba'i tshig",
    "T02D1633:246b-16": "gis ni gang du chos kyi dbyings yin bde ni",
    "T02D1633:246b-17": "khams gsum pa nye bar 'gro zhing song ba yin",
    "T02D1633:246b-18": "pas de la phyag 'tshal ba'o //",
    "T02D1633:246b-19": "gang du zhe na /",
    "T02D1633:246b-20": "snying gi padma kha sbyar dbus gnas zhes bya ba smos te /",
    "T02D1633:246b-21": "snying gi ni snying po /",
    "T02D1633:246b-22": "padma ni chu skyes te /",
    "T02D1633:246b-23": "'dab ma bzhi pa kha dog dmar po 'byung ba chen po bzhi'i rang bzhin no //",
    "T02D1633:246b-24": "de la /",
    "T02D1633:246b-25": "lte ba'i dbus gnas kha sbyar gsal /",
    "T02D1633:246b-26": "zhes bya ba zla ba dang nyi ma gnyis las yongs su grub pa ste /",
    "T02D1633:246b-27": "'di gnyis ka yang 'byung ba chen po bzhi'i ngo bo nyid do //",
    "T02D1633:246b-28": "de la zla ba ni sa dang chu'i rang bzhin no //",
    "T02D1633:246b-29": "nyi ma ni me dang rlung gi rang bzhin te /",
    "T02D1633:247a-0": "kha sbyar de'i dbus su gnas pa'i ngang tshul 'di la yod pas @247a * //",
    "T02D1633:247a-1": "na kha sbyar gyi dbus na gnas pa'o //",
    "T02D1633:247a-2": "de la 'di'i don ni 'di yin te /",
    "T02D1633:247a-3": "yon tan brgyad kyi phreng ba'i rnal 'byor ma'i ngo",
    "T02D1633:247a-4": "bo nyid kyi dbus na bzhugs pa de ni bcom",
    "T02D1633:247a-5": "ldan 'das chos kyi dbyings te /",
    "T02D1633:247a-6": "de bzhin nyid dang yang dag pa'i mthar thug pa'o //",
    "T02D1633:247a-7": "gsal byed ces bya ba ni 'bar pa ste /",
    "T02D1633:247a-8": "gnyis su med pa'i ngo bo nyid kyis snang bar byed pa'o //",
    "T02D1633:247a-9": "ji lta zhe na phra bar blta ba zhes bya ba smos te /",
    "T02D1633:247a-10": "phra ba ni bcom ldan 'das yin la /",
    "T02D1633:247a-11": "de ni phra ba rnams las kyang phra rab tu",
    "T02D1633:247a-12": "gyur pa rdo rje nam mkha'i khams dang mnyam du",
    "T02D1633:247a-13": "'jug pa'o // de la myong ba ni nye bar 'gro ba'o //",
    "T02D1633:247a-14": "der blta ba ni rnam par blta ba ste /",
    "T02D1633:247a-15": "padma'i rtsa ba'i snal ma shin tu phra ba'i bu ga la mi yeng bar blta ba'o //",
    "T02D1633:247a-16": "yang na phra ba yang yin la blta ba yang",
    "T02D1633:247a-17": "de nyid yin pas na phra bar blta ba zhes",
    "T02D1633:247a-18": "bya bar sbyar ro //",
    "T02D1633:247a-19": "de'i rang byung ba ni rgyun gyis 'bab pas rab tu 'jug pa'o //",
    "T02D1633:247a-20": "de la myong ba ring po ma yin pas bar ma chod par nye bar 'gro ba'o //",
    "T02D1633:247a-21": "sems kyis 'jug pa ni sems las byung ba ni 'jug pa gang yin pa ste /",
    "T02D1633:247a-22": "rgyu de'i phyir ro //",
    "T02D1633:247a-23": "de yang gang zhe na /",
    "T02D1633:247a-24": "khams gsum zhes bya ba la sogs pa smos te /",
    "T02D1633:247a-25": "khams gsum ni 'dod khams dag gzugs khams dang /",
    "T02D1633:247a-26": "gzugs med pa ste /",
    "T02D1633:247a-27": "de rnams gcig tu bsdus pa ni khams gsum mo //",
    "T02D1633:247a-28": "bsdus pa'i don gyis khams gsum pa ste /",
    "T02D1633:247a-29": "khams gsum gyi ngo bo nyid ni khams gsum pa'o //",
    "T02D1633:247a-30": "ma lus pa zhes bya ba ni lhag ma med pa'o //",
    "T02D1633:247a-31": "gnyis su med par nye bar 'gro ba zhes bya ba ni song ba ste /",
    "T02D1633:247a-32": "bsdus pa'i tshul gyis so sor snang zhing 'di dag",
    "T02D1633:247a-33": "thams cad nam mkha'i gzugs su yongs su dag par",
    "T02D1633:247a-34": "gyur pa'o zhes bya ba'i don to //",
    "T02D1633:247a-35": "ji skad du /",
    "T02D1633:247a-36": "der 'gro yid kyi gong bu ltar //",
    "T02D1633:247a-37": "gzugs gcig tu ni sgom par byed //",
    "T02D1633:247a-38": "ces bshad pa dang /",
    "T02D1633:247a-39": "gzhan yang 'gro ba rnams kyi de nyid gcig pu nyid ces bshad pas so //",
    "T02D1633:247a-40": "ji ltar na gnyis su med par 'gro ba yin zhe na /",
    "T02D1633:247a-41": "cung zad tsam yang mi gsal ba ma yin gyi /",
    "T02D1633:247a-42": "rnyog ma med pa la gsal bar gyur pa yin te /",
    "T02D1633:247a-43": "de lta bur gyur pa'i bcom ldan 'das chos kyi",
    "T02D1633:247a-44": "dbyings kyi ye shes de la phyag 'tshal lo zhes",
    "T02D1633:247a-45": "bya bar sbyar ro //",
    "T02D1633:247b-0": "chos kyi dbyings @247b kyi ye shes de la phyag 'tshal nas /",
    "T02D1633:247b-1": "ci zhig bya zhe na /",
    "T02D1633:247b-2": "dbang po g-yo ba'i rta kun nang du nges sbyar ba'i //",
    "T02D1633:247b-3": "ye shes rgyal ba ma lus 'dus pa'i snod gyur pa //",
    "T02D1633:247b-4": "khams gsum skye ba'i rgyu nyid du ni nyer 'gro ba //",
    "T02D1633:247b-5": "mthong ba mkha' dang 'dra ba di med dpal du 'gyur //",
    "T02D1633:247b-6": "zhes smos te /",
    "T02D1633:247b-7": "'phel ba dang 'grib pa bshad par bya ste /",
    "T02D1633:247b-8": "ye shes ni yang dag pa'i mtha'o //",
    "T02D1633:247b-9": "mthong ba ni so sor rtog par byed pa ste /",
    "T02D1633:247b-10": "de lta bu'i rnal 'byor 'di dri ma med pa'i",
    "T02D1633:247b-11": "dpal du 'gyur ro zhes bya ba dang sbyar ro",
    "T02D1633:247b-12": "// de lta na ni bzlog par dka' ba'i dbang",
    "T02D1633:247b-13": "po 'di dag ni rta lta bu yin na rnal",
    "T02D1633:247b-14": "'byor pa 'di ji ltar nam mkha' dang 'dra bar",
    "T02D1633:247b-15": "// 'gyur zhe na / dbang po zhes bya ba smos te /",
    "T02D1633:247b-16": "dbang po'i tshogs drug po ni g-yo zhing mi srun la /",
    "T02D1633:247b-17": "rang gi yul rnams la 'phyar zhing brkam pas rta dang 'dra ba'i phyir na rta ste /",
    "T02D1633:247b-18": "de lta bu'i rnam par g-yeng bar byed pa thams",
    "T02D1633:247b-19": "cad nang du sems kyis yang dag par bsdu ba",
    "T02D1633:247b-20": "la nges par sbyar zhing /",
    "T02D1633:247b-21": "g-yo ba ma lus pa nges par brtags pa'o //",
    "T02D1633:247b-22": "de ltar ma lus pa'i mthar thug pa thob pa'i",
    "T02D1633:247b-23": "rnal 'byor pa ni phyi nas dri ma med par",
    "T02D1633:247b-24": "'gyur ro // ye shes de yang ji lta bu zhe na /",
    "T02D1633:247b-25": "ye shes rgyal ba ma lus zhes bya ba la sogs pa smos te /",
    "T02D1633:247b-26": "rgyal ba ni sdig pa thams cad las rgyal ba'i phyir /",
    "T02D1633:247b-27": "sangs rgyas bcom ldan 'das la bya'o //",
    "T02D1633:247b-28": "ma lus zhes bya ba ni phyis 'byung ba de dang mtshams sbyar ba'o //",
    "T02D1633:247b-29": "de rnams kyis 'dus pa ni yang dag par 'du bar mdzad pa ste /",
    "T02D1633:247b-30": "de lta bu'i snod dang gnas su gyur pa yin no //",
    "T02D1633:247b-31": "'di skad du ston par 'gyur te /",
    "T02D1633:247b-32": "de bzhin gshegs pa de dag thams cad ni ye shes las skyes pa yin la /",
    "T02D1633:247b-33": "rgyal ba mchog gcig pu de las 'khrungs par ma zad kyi //",
    "T02D1633:247b-34": "khams gsum po de yang de las skyes pa yin te /",
    "T02D1633:247b-35": "khams gsum skyed pa'i rgyur gyur pa ni khams gsum",
    "T02D1633:247b-36": "ma lus pa ye shes kyi rnam pa can no",
    "T02D1633:247b-37": "zhes bya ba'i don to //",
    "T02D1633:247b-38": "de lta bur gyur pa'i phra ba'i rdo rje mthong",
    "T02D1633:247b-39": "bar gyur pa'i bsgom pa ni nam mkha' dang 'dra",
    "T02D1633:247b-40": "bar gyur pa yin te /",
    "T02D1633:247b-41": "nam mkha' ni go 'byed pa yin te /",
    "T02D1633:247b-42": "de dang 'dra ba'i dri ma med pa'i ye shes",
    "T02D1633:247b-43": "dpal gyis mdzes pa gang la yod pa de la",
    "T02D1633:247b-44": "de skad ces bya'o //",
    "T02D1633:248a-0": "de la rnam par rtog pa'i gdon gyis zin pas 'gro ba @248a * //",
    "T02D1633:248a-1": "rnams la gnyis su snang ba yin te /",
    "T02D1633:248a-2": "ji skad du /",
    "T02D1633:248a-3": "rnam rtog gti mug chen po ste //",
    "T02D1633:248a-4": "'khor ba'i rgya mtshor ltung byed yin //",
    "T02D1633:248a-5": "mi rtog ting 'dzin la gnas na //",
    "T02D1633:248a-6": "mkha' bzhin dri ma med par 'gyur //",
    "T02D1633:248a-7": "zhes bshad pa'i phyir ro //",
    "T02D1633:248a-8": "'o na bcom ldan 'das 'di ji ltar bsgom par bya ste /",
    "T02D1633:248a-9": "sangs rgyas rjes dran sbyor ba yis //",
    "T02D1633:248a-10": "chos ni rjes su dran pa bsgom //",
    "T02D1633:248a-11": "chos rjes dran pa'i sbyor ba yis //",
    "T02D1633:248a-12": "chos kyi skur ni rang nyid 'gyur //",
    "T02D1633:248a-13": "zhes smos te 'dir sangs rgyas zhes bya ba ni",
    "T02D1633:248a-14": "gzung ba dang 'dzin pa'i rtog pa rtsa ba nas",
    "T02D1633:248a-15": "bton pa la bya bar bshad la /",
    "T02D1633:248a-16": "rdo rje rnal 'byor ma bzhi ni gzugs la sogs pa'i rang bzhin te /",
    "T02D1633:248a-17": "'di rnams kyi dbus na bcom ldan 'das chos kyi",
    "T02D1633:248a-18": "dbyings de dang lhan cig yang dag par sbyar bar",
    "T02D1633:248a-19": "bya'o // sbyor ba des ci zhig bya zhe na /",
    "T02D1633:248a-20": "chos ni zhes bya ba la sogs pa smos te /",
    "T02D1633:248a-21": "chos ni zhes bya ba ni kha sbyor gyi nang na bzhugs pa'i bcom ldan 'das yin la /",
    "T02D1633:248a-22": "de yang snga ma bzhin du bsgoms pas phyis chos kyi dbyings su yang dag par skye zhing /",
    "T02D1633:248a-23": "nam mkha' snang bar nye bar 'gro ste /",
    "T02D1633:248a-24": "rnal 'byor pa rang nyid chos kyi skur 'gyur ro //",
    "T02D1633:248a-25": "de'i don ni 'di skad ston par 'gyur ba de yin te /",
    "T02D1633:248a-26": "padma'i steng du thig le bzhi las lha mo bzhir bskyed la /",
    "T02D1633:248a-27": "lte ba'i thig le las bcom ldan 'das bskyed pa ni rang gi bdag por bya ste /",
    "T02D1633:248a-28": "de'i thugs ka'i padma kha sbyar gyi dbus na ni chos kyi dbyings so //",
    "T02D1633:248a-29": "ji lta zhe na /",
    "T02D1633:248a-30": "gang gi tshe rnal 'byor pa 'gro ba dang 'ong",
    "T02D1633:248a-31": "ba dang gnas pa'i rim gyis dal bu dal bus",
    "T02D1633:248a-32": "skad cig re re la slob par byed pas de'i",
    "T02D1633:248a-33": "tshe zhi ba nyid la rab tu 'jug par 'gyur",
    "T02D1633:248a-34": "ro // zhi bar gyur nas ni rtsa dbugs gnyis 'gag par 'gyur ro //",
    "T02D1633:248a-35": "de gnyis 'gags nas kyang dngos po med pa'i gnas su 'gyur ro //",
    "T02D1633:248a-36": "ji skad du /",
    "T02D1633:248a-37": "'gro dang 'od dang gnas pa nyid //",
    "T02D1633:248a-38": "dal gyis dal ba'i rim gyis ni //",
    "T02D1633:248a-39": "de nas dngos po med 'gyur te //",
    "T02D1633:248a-40": "zhi ba gcig pu mngon phyogs nas //",
    "T02D1633:248a-41": "zhes bshad pa ni man ngag go //",
    "T02D1633:248a-42": "ye shes de bsgoms pa las khyad par ci zhig skye zhe na /",
    "T02D1633:248a-43": "dbus na gsal byed rnam par shes//",
    "T02D1633:248b-0": "@248b ye shes mchog ni shes rnams kyis //",
    "T02D1633:248b-1": "shin tu bsgoms pa goms pa las //",
    "T02D1633:248b-2": "'bar ba 'di la the tshom med //",
    "T02D1633:248b-3": "ces bya ba la /",
    "T02D1633:248b-4": "dbus kyis gsal bar byed pa ni //",
    "T02D1633:248b-5": "dbus na gsal bar byed pa'o //",
    "T02D1633:248b-6": "gsal bar byed pa yin pas na gsal bar byed pa'o //",
    "T02D1633:248b-7": "nye bar snang bar byed pa'i ye shes te /",
    "T02D1633:248b-8": "dbus na gsal bar byed pa dang rnam par shes pa zhes bya bar sbyar ro //",
    "T02D1633:248b-9": "rnam par shes pa zhes bya ba ni sems la bya ste /",
    "T02D1633:248b-10": "ji skad du sems dang yid dang rnam par shes",
    "T02D1633:248b-11": "pa zhes bya bar rnam grangs su bshad pa'i phyir",
    "T02D1633:248b-12": "ro // de'i dbus su gsal bar byed pa'i ye",
    "T02D1633:248b-13": "shes ni snying ga'i padma kha sbyar gyi nang du",
    "T02D1633:248b-14": "chud pa'i mi g-yo bas lta bar byed pa'i ye",
    "T02D1633:248b-15": "shes te chos kyi dbyings su gyur pa'o //",
    "T02D1633:248b-16": "de gang zhig ce na /",
    "T02D1633:248b-17": "mchog gi ye shes rnams kyi zhes bya ba smos te /",
    "T02D1633:248b-18": "de kho na nyid mthong ba rnams kyi'o //",
    "T02D1633:248b-19": "gyi na tsam gyis 'byung bar 'gyur ram zhe na /",
    "T02D1633:248b-20": "shin tu zhes bya ba la sogs pa smos te /",
    "T02D1633:248b-21": "shin tu yang rgyun mi 'chad par sbyor bas sgom zhe na /",
    "T02D1633:248b-22": "sems pas rgyun mi chad par goms shing bslab pa'i",
    "T02D1633:248b-23": "tshul gyis rnam par lta ba'i rgyu de na 'bar",
    "T02D1633:248b-24": "bar 'gyur zhing 'di na ste /",
    "T02D1633:248b-25": "snying la gsal zhing snang bar 'gyur bar the tshom med do //",
    "T02D1633:248b-26": "'di'i don ni 'di yin te /",
    "T02D1633:248b-27": "ting nge 'dzin gyi gnas skabs la gnas pa'i rnal",
    "T02D1633:248b-28": "'byor pa rnams la ni skad cig tsam gyis ye",
    "T02D1633:248b-29": "shes kyi snang ba 'byung bar 'gyur te /",
    "T02D1633:248b-30": "ji skad du /",
    "T02D1633:248b-31": "srog dang rtsol ba bsdams nas ni //",
    "T02D1633:248b-32": "bsgoms na skad cig de la 'bar //",
    "T02D1633:248b-33": "zhes bshad pas na som nyi mi bya'o //",
    "T02D1633:248b-34": "don 'di nyid gsal bar bya ba'i phyir /",
    "T02D1633:248b-35": "snying la rtag tu gnas pa yis //",
    "T02D1633:248b-36": "thig le gcig pu yi ge med //",
    "T02D1633:248b-37": "skyes bus de ni bsgoms gyur na //",
    "T02D1633:248b-38": "ye shes skye bar 'gyur ba'i mchog / ces bya",
    "T02D1633:248b-39": "ba la snying la zhes bya ba ni padma kha",
    "T02D1633:248b-40": "sbyar la bya ba ste /",
    "T02D1633:248b-41": "der thig le zhes bya ba la /",
    "T02D1633:248b-42": "rdo rje phra mo'i ngo bo nyid gnas shing dus thams cad du 'dug pa'o ;",
    "T02D1633:248b-43": "/ ci 'di dngos po yin nam //",
    "T02D1633:248b-44": "'on te ma yin zhe na /",
    "T02D1633:248b-45": "yi ge med ces bya ba smos te /",
    "T02D1633:248b-46": "dngos po med pa'i ngo bo nyid kun gzhi rnam par shes pa'i rang bzhin khyad par snang ba'o //",
    "T02D1633:248b-47": "de lta bu'i ngo bo nyid kyi sgom pa las ni ye shes skye bar 'gyur ro //",
    "T02D1633:248b-48": "ci nyan thos la sogs pa dang 'dra'am /",
    "T02D1633:249a-0": "@249a * // 'on te ma yin zhe na /",
    "T02D1633:249a-1": "mchog ces bya ba smos te /",
    "T02D1633:249a-2": "de bzhin gshegs pa rnams kyi ye shes rnam par mi rtog pa'o //",
    "T02D1633:249a-3": "de ltar phyag 'tshal ba sngon du 'gro ba'i tshigs",
    "T02D1633:249a-4": "su bcad pa lngas de kho na nyid kyi man",
    "T02D1633:249a-5": "ngag bshad nas / de ni phyi rol gyi mchod pa g-yeng ba dag ga par bya ba'i phyir //",
    "T02D1633:249a-6": "rdo rje mkha' 'gro thugs rje can //",
    "T02D1633:249a-7": "'di nyid du ni gnas mdzad cing //",
    "T02D1633:249a-8": "rdzogs sangs rgyas kun byang chub sems //",
    "T02D1633:249a-9": "'gro ba gsum po 'di la gnas //",
    "T02D1633:249a-10": "zhes bya ba smos te /",
    "T02D1633:249a-11": "snying ga'i padma kha sbyar ba'i dbus 'di nyid du",
    "T02D1633:249a-12": "bcom ldan 'das yum rdo rje mkha' 'gro ma rnam",
    "T02D1633:249a-13": "par rtog pa'i dra ba rnam par bsal ba'i thugs",
    "T02D1633:249a-14": "rje chen po 'khrigs pa bzhugs te /",
    "T02D1633:249a-15": "de rnams ni sems kyi ngo bo nyid yin pa'i phyir ro //",
    "T02D1633:249a-16": "de ni nam mkha' 'gro ma zhes bya ba'i rdo",
    "T02D1633:249a-17": "rje'i tshig gis ye shes lnga'i bdag nyid can du",
    "T02D1633:249a-18": "bshad do // de gang la yod pa de la de skad ces bya'o //",
    "T02D1633:249a-19": "rdzogs sangs rgyas kun zhes bya ba ni bcom ldan 'das rnam par snang mdzad la sogs pa'o //",
    "T02D1633:249a-20": "byang chub sems dpa' zhes bya ba ni byams pa la sogs pa'o //",
    "T02D1633:249a-21": "byang chub ces bya ba rnam par mi rtog pa'i ye shes la sems dpa' ste /",
    "T02D1633:249a-22": "dgongs pa gang yin pa de la de skad ces bya'o //",
    "T02D1633:249a-23": "de skad du /",
    "T02D1633:249a-24": "gzung dang 'dzin pa'i mtshan nyid la //",
    "T02D1633:249a-25": "byang chub ces bya 'ga' yang med //",
    "T02D1633:249a-26": "rtog pa'i shes pa las grol ba'i //",
    "T02D1633:249a-27": "sems ni byang chub yin zhes bshad //",
    "T02D1633:249a-28": "ces bshad pa'i phyir /",
    "T02D1633:249a-29": "de dag 'ba' zhig tu ma zad kyi /",
    "T02D1633:249a-30": "'gro ba gsum po dag kyang gnas pa'o //",
    "T02D1633:249a-31": "'o na 'di ltar 'gro ba gsum po dag kyang",
    "T02D1633:249a-32": "'di nyid du gnas so zhes bya ba ni tshig",
    "T02D1633:249a-33": "'di ji ltar rig pa yin zhe na /",
    "T02D1633:249a-34": "bshad par bya sta /",
    "T02D1633:249a-35": "gang gi phyir khams gsum po 'di dag thams cad",
    "T02D1633:249a-36": "ni sems rnam pa yongs su gyur pa yin gyi",
    "T02D1633:249a-37": "// phyi rol na yod pa ma yin te /",
    "T02D1633:249a-38": "bems po'i bdag nyid can rnams ni snang bar mi rigs pa'i phyir ro zhes bya bar dgongs te /",
    "T02D1633:249a-39": "ji skad du /",
    "T02D1633:249a-40": "kye rgyal ba'i sras dag khams gsum po 'di dag ni sems tsam mo zhes gsungs pa'i phyir ro //",
    "T02D1633:249a-41": "'o na phyi rol la ltos pa med na /",
    "T02D1633:249a-42": "gang gis ji ltar mchod ce na /",
    "T02D1633:249a-43": "'di nyid mchod pa nyid kyis na //",
    "T02D1633:249a-44": "mchod 'os thams cad mchod pa yin //",
    "T02D1633:249b-0": "gang zhig 'di la @249b rtag lta ba //",
    "T02D1633:249b-1": "de ni rgyal ba mchod par bzhed //",
    "T02D1633:249b-2": "ces bya ba smos te /",
    "T02D1633:249b-3": "'di nyid ces bya ba ni thig le'i rgyal po",
    "T02D1633:249b-4": "dngos po med pa de la mchod pas sangs rgyas",
    "T02D1633:249b-5": "dang / byang chub sems dpa' thams cad dus thams cad du mchod pa yin no //",
    "T02D1633:249b-6": "gal te de rnams la mchod pa'i phyir phyi rol gyi mchod pa lnga la ltos na ni /",
    "T02D1633:249b-7": "des rnal 'byor pa rnam par g-yeng bar 'gyur ro zhe na /",
    "T02D1633:249b-8": "gang zhig ces bya ba la sogs pa smos te /",
    "T02D1633:249b-9": "bcom ldan 'das phra ba'i rdo rje mgon po 'di",
    "T02D1633:249b-10": "la rtag tu lta zhing gnyis su med pa nyid",
    "T02D1633:249b-11": "kyis skad cig re re la de nyid mchod pa",
    "T02D1633:249b-12": "yin te / phyi rol gyi mchod pa rnam par g-yeng bar byed pa rnams kyis ci zhig bya //",
    "T02D1633:249b-13": "'o na de ltar na ni mchod pa zhes bya ba med de /",
    "T02D1633:249b-14": "des na 'di ni 'gal ba nyid du shes so zhe na /",
    "T02D1633:249b-15": "nang gi sbyor ba'i rdo rje yis //",
    "T02D1633:249b-16": "rnal 'byor rdo rje can du 'dod //",
    "T02D1633:249b-17": "de bas rdo rje mchod pa yis //",
    "T02D1633:249b-18": "yid 'dod rnams kyis lus la mchod //",
    "T02D1633:249b-19": "ces bya ba smos te /",
    "T02D1633:249b-20": "bdag nyid kyi dbang du byas pa'i rnal 'byor ni nang gi sbyor ba'o //",
    "T02D1633:249b-21": "de yang rnal 'byor ni ldan pa ste /",
    "T02D1633:249b-22": "thabs dang shes rab snyoms par 'jug pa'o //",
    "T02D1633:249b-23": "de skad du /",
    "T02D1633:249b-24": "shes rab thabs kyis snyoms 'jug pa //",
    "T02D1633:249b-25": "rnal 'byor zhes ni bya bar bshad //",
    "T02D1633:249b-26": "ces gsungs pa'i phyir de nyid ni mi phyed pa'i phyir rdo rje dang 'dra bas na rdo rje'o //",
    "T02D1633:249b-27": "rgyu de'i phyir rnal 'byor pa nyid rdo rje can yin par 'dod ces gsungs pa'o //",
    "T02D1633:249b-28": "de bas zhes bya ba ni nye bar bsdu ba bshad pa yin te /",
    "T02D1633:249b-29": "rgyu de'i phyir na rdo rje'i mchod pa yis zhes",
    "T02D1633:249b-30": "bya ba ni mi phyed pa'i mchod pa'i ting nge",
    "T02D1633:249b-31": "'dzin bsgoms pas yid la rnal 'byor 'dod pa rnams",
    "T02D1633:249b-32": "kyis lus mchod par bya'o //",
    "T02D1633:249b-33": "de ltar na bcom ldan 'das thams cad bzlog par mdzad pa yin te /",
    "T02D1633:249b-34": "rgyal ba rnams kyis mchod pa 'di dag nyid rgyud las gsungs pa ci'i phyir zhe na /",
    "T02D1633:249b-35": "mchod pa lnga yi sbyor ba yis //",
    "T02D1633:249b-36": "myur du sangs rgyas nyid thob par //",
    "T02D1633:249b-37": "gang 'di rgyud las gsungs bdag / de ni phyi rol gzhan du 'dod //",
    "T02D1633:249b-38": "ces bya ba smos te /",
    "T02D1633:249b-39": "mchod pa ni dbul bar bya ste /",
    "T02D1633:249b-40": "me tog la sogs pa lnga po 'di dag phyi nang gi bdag nyid can rnams yin la /",
    "T02D1633:249b-41": "des myur du sangs rgyas nyid thob par 'gyur ro zhes bya ba 'di nyid yin te /",
    "T02D1633:249b-42": "de ltar yin du zin kyang /",
    "T02D1633:250a-0": "gang @250a * //",
    "T02D1633:250a-1": "'di rgyud rnams las gsungs pa /",
    "T02D1633:250a-2": "de ni phyi rol pa nyid yin la //",
    "T02D1633:250a-3": "phyi'i rtsom pa'i tshogs kyis rnal 'byor pa thams cad rmongs par 'gyur ro //",
    "T02D1633:250a-4": "de ltar yin du zin na ni mchod pa zhes",
    "T02D1633:250a-5": "bya ba med de chad par lta ba dang mtshungs",
    "T02D1633:250a-6": "so zhe na / dngos med gzhi la bkod pa yis ;",
    "T02D1633:250a-7": "/ lha yi gzugs su bsgom pa ni //",
    "T02D1633:250a-8": "mnyam nyid mchod pa chen po ste //",
    "T02D1633:250a-9": "sangs rgyas thams cad rab bsgrub pa'o //",
    "T02D1633:250a-10": "zhes bya ba smos te /",
    "T02D1633:250a-11": "dngos po med pa'i gzhi ni gzung ba dang 'dzin",
    "T02D1633:250a-12": "pa'i rnam pa dmigs pa med pa zhes bya ba'i",
    "T02D1633:250a-13": "gnas te dngos po dang bcas pa'o //",
    "T02D1633:250a-14": "de med na dngos po med pa ste dmigs pa med pa zhes bya ba'i don to //",
    "T02D1633:250a-15": "de la bkod pa ni yang dag par dmigs pa med pa ste /",
    "T02D1633:250a-16": "rgyu des rang gi lhag pa'i lhar ngo bo nyid kyi rjes su byed pa'o //",
    "T02D1633:250a-17": "de nyid ni mchod pa chen por 'dod de /",
    "T02D1633:250a-18": "de bzhin gshegs pa ma lus pa dang /",
    "T02D1633:250a-19": "rdo rje'i rnal 'byor ma rnams mnyes par byed par 'dod pa yin na /",
    "T02D1633:250a-20": "rnam par g-yeng bar byed pa'i phyi'i mchod pa rnams kyis ci zhig bya /",
    "T02D1633:250a-21": "gal te gzhung du yang dag par dgod pa'i bdag",
    "T02D1633:250a-22": "nyid can gyis dgongs pa dang 'gal bar 'gyur ro",
    "T02D1633:250a-23": "zhe na / bstan pa tsam du legs 'byung ba'i //",
    "T02D1633:250a-24": "rgyud 'di don dam ma yin te //",
    "T02D1633:250a-25": "don dam yang dag skyes pas na //",
    "T02D1633:250a-26": "ston pa med cing bstan pa med //",
    "T02D1633:250a-27": "ces bya ba smos te /",
    "T02D1633:250a-28": "bstan pa zhes bya ba ni /",
    "T02D1633:250a-29": "'jig rten gdul bar bya ba'i don du gsungs pa yin la /",
    "T02D1633:250a-30": "yang dag skyes pas na zhes bya ba ni /",
    "T02D1633:250a-31": "sems las ye shes 'byung ba'o //",
    "T02D1633:250a-32": "ston pa med cing zhes bya ba ni ston par byed pa med pa'o //",
    "T02D1633:250a-33": "bstan pa med ces bya ba ni gzhung gi tshogs kyang med pa ste /",
    "T02D1633:250a-34": "rnam par mi rtog pa nyid yin pa'i phyir ro //",
    "T02D1633:250a-35": "phyi rol du g-yeng ba'i blo can rnams kyi gnas",
    "T02D1633:250a-36": "la sogs par 'khor bar byed pa dang ldan pa",
    "T02D1633:250a-37": "rnams dgag par bya ba'i phyir /",
    "T02D1633:250a-38": "nyi shu rtsa bzhir phye ba yi //",
    "T02D1633:250a-39": "gnas sogs de nyid la gnas te //",
    "T02D1633:250a-40": "de bas de kun 'khor ba nyid //",
    "T02D1633:250a-41": "skyo bya de nyid can gyis min //",
    "T02D1633:250a-42": "zhes bya ba smos te /",
    "T02D1633:250a-43": "nyi shu rtsa bzhir phye ba yi //",
    "T02D1633:250a-44": "zhes pa ni /",
    "T02D1633:250a-45": "rnam pa nyi shu rtsa bzhir bsres shing bgrang ba ste /",
    "T02D1633:250b-0": "de la gnas dang nye @250b ba'i gnas //",
    "T02D1633:250b-1": "zhes bya ba la sogs pa rgya cher sbyar ro //",
    "T02D1633:250b-2": "rgyu de sna gnas kyi rdo rje la sogs pa rnams kyang sems kyir do rje la gnas so //",
    "T02D1633:250b-3": "de bas zhes bya ba ni nye bar bsdu ba smra ba yin te /",
    "T02D1633:250b-4": "de rnams su 'khor ba nyid kyis khams zad par",
    "T02D1633:250b-5": "byed pa yin pas skyo zhing zhum pa nyid mi",
    "T02D1633:250b-6": "bya'o // gang gis she na /",
    "T02D1633:250b-7": "de nyid can gyis min zhes bya ba smos te /",
    "T02D1633:250b-8": "rnal 'byor chen po rnams kyis mi bya'o //",
    "T02D1633:250b-9": "'o na phyi rol du zhen pa skyon yin na /",
    "T02D1633:250b-10": "gtso bor bya ba gang yin zhe na /",
    "T02D1633:250b-11": "gal te de nyid med gyur na //",
    "T02D1633:250b-12": "de yi 'khrul pas ci zhig bya //",
    "T02D1633:250b-13": "yang na de nyid ldan gyur na //",
    "T02D1633:250b-14": "de la 'khrul pa ci zhig yod //",
    "T02D1633:250b-15": "ces bya ba smos te 'di ni go sla'o //",
    "T02D1633:250b-16": "'on te bcom ldan 'das nyid kyis gnas la sogs",
    "T02D1633:250b-17": "pa bgrod pas dri ma med pa nyid du 'gyur",
    "T02D1633:250b-18": "te / de bas na rang gi gzhung nyid dang 'gal bar 'gyur ro zhe na /",
    "T02D1633:250b-19": "gnas dang nye ba'i gnas sogs rnams //",
    "T02D1633:250b-20": "brten pas dri ma med par 'gyur//",
    "T02D1633:250b-21": "yang na mi nus bag med pa'i //",
    "T02D1633:250b-22": "mi yis gnas ni bsgrag par bya //",
    "T02D1633:250b-23": "zhes bya ba smos te /",
    "T02D1633:250b-24": "gnas dang nye ba'i gnas la sogs pa la brten cing /",
    "T02D1633:250b-25": "bsnyen bkur bya bas rnal 'byor pa dri ma med par 'gyur zhes bya ba ni srid de /",
    "T02D1633:250b-26": "rdo rje rnal 'byor ma rnams kyis /",
    "T02D1633:250b-27": "'gron po dang bcas ba'i gnas su bgrod cing mchod",
    "T02D1633:250b-28": "pas bsod nams su 'gyur ro zhes bya ba la",
    "T02D1633:250b-29": "sogs pa ni ngo mtshar med de /",
    "T02D1633:250b-30": "yang na la la zhig bgrod par mi nus pa'am /",
    "T02D1633:250b-31": "bag med cing bya ba mang pos g-yeng pa ste /",
    "T02D1633:250b-32": "de gnyis kyis kyang gnas pa la sogs pa'i ming bsgrags pas dag pa 'phel bar 'gyur ro //",
    "T02D1633:250b-33": "de yang ci don dam pa nyid du brten pa yin nam zhe na /",
    "T02D1633:250b-34": "ma yin te /",
    "T02D1633:250b-35": "nga yis 'di ltar bshad pa ni //",
    "T02D1633:250b-36": "sems can bsam pa'i dbang gis te //",
    "T02D1633:250b-37": "bsam gtan las gzhan bde med phyir //",
    "T02D1633:250b-38": "de bas bsam gtan mchog gzhol bya //",
    "T02D1633:250b-39": "zhes bya ba smos te /",
    "T02D1633:250b-40": "gang bdag cag rnams kyis de skad du smras pa",
    "T02D1633:250b-41": "de ni sems can rnams kyi bsam pa'i dbang du",
    "T02D1633:250b-42": "byas pa yin te /",
    "T02D1633:250b-43": "gang gnas bgrod pas dri ma med pa nyid du 'dod pa de'i phyir bstan pa yin gyi /",
    "T02D1633:250b-44": "de yang don dam par ni ma yin no //",
    "T02D1633:250b-45": "de'i phyir bsam gtan zhes bya ba la sogs pa smos te /",
    "T02D1633:251a-0": "bsam gtan zhes bya ba ni sems @251a * //",
    "T02D1633:251a-1": "rtse gcig pa'i mtshan nyid can yin la 'di nyid las bde ba zhes bya ba gzhan med de //",
    "T02D1633:251a-2": "de bas na nyin mtshan rtag tu bsam gtan kho",
    "T02D1633:251a-3": "na mchog tu bsten cing de la gzhol bar bya'o",
    "T02D1633:251a-4": "// 'o na phyi rol mngon par zhen cing btsal ba la skyon ci yod ce na /",
    "T02D1633:251a-5": "rnal 'byor pa ni phyi rol 'khor //",
    "T02D1633:251a-6": "de yis khams rnams zad par 'gyur //",
    "T02D1633:251a-7": "de bas phyi rol spangs nas ni //",
    "T02D1633:251a-8": "rnal 'byor rol pas gnas par bya //",
    "T02D1633:251a-9": "zhes smos te /",
    "T02D1633:251a-10": "phyi rol gyi sbyor ba la mngon par dga' ba'i",
    "T02D1633:251a-11": "rnal 'byor pa de rnams kyi khams rnams yongs su",
    "T02D1633:251a-12": "skams par 'gyur te /",
    "T02D1633:251a-13": "de bas na phyi rol gyi bya ba rnams yongs su spangs la //",
    "T02D1633:251a-14": "rnal 'byor rnam par rtse bas de kho na nyid kyi sbyor ba la gnas par bya'o //",
    "T02D1633:251a-15": "'o na khyad par can dag bzhugs pa'i gnas la bgrod pas dgos pa 'grub bam zhe na /",
    "T02D1633:251a-16": "dpal ldan rdo rje'i rnal 'byor can //",
    "T02D1633:251a-17": "rnam dag ye shes spyan gyis ni //",
    "T02D1633:251a-18": "thugs rje thugs gdung ring po nas ;",
    "T02D1633:251a-19": "/ rdo rje rnal 'byor can rnams gzigs //",
    "T02D1633:251a-20": "zhes bya ba smos te /",
    "T02D1633:251a-21": "bcom ldan 'das de rnams kyis ye shes dri ma",
    "T02D1633:251a-22": "med pa'i spyan gyis thugs rje'i dbang gis ring po",
    "T02D1633:251a-23": "nyid nas kyang bsam gtan la rnam par gzigs te",
    "T02D1633:251a-24": "/ de bas na gnas bgrod pa la sogs pa mi bya'o //",
    "T02D1633:251a-25": "'o na de dag gis gzigs pas cir 'gyur zhe na /",
    "T02D1633:251a-26": "de rnams dgyes pas dngos grub mchog / ci 'dod par ni stsol bar 'gyur //",
    "T02D1633:251a-27": "des ni rje btsun ye shes kyang //",
    "T02D1633:251a-28": "rab tu 'bad de bsgrub par bya //",
    "T02D1633:251a-29": "zhes bya ba smos te /",
    "T02D1633:251a-30": "bcom ldan 'das rdo rje'i rnal 'byor can dgyes par gyur nas thugs rje'i dbang gis /",
    "T02D1633:251a-31": "dngos grub kyi mchog gi ye shes stsol bar 'gyur zhing bsten par mdzad pa dang /",
    "T02D1633:251a-32": "gzhan yang ral gri'i dngos grub la sogs pa ji ltar mngon par dga' ba bzhin du //",
    "T02D1633:251a-33": "rnal 'byor pa rnams la stsol bar mdzad do //",
    "T02D1633:251a-34": "de bas na ye shes kyi de kho na nyid",
    "T02D1633:251a-35": "rnam pa thams cad du 'bad pas bsgrub par bya",
    "T02D1633:251a-36": "zhing mnyes par bya'o //",
    "T02D1633:251a-37": "ci rje btsun ye shes mnyes par byed pas spyod pa dang /",
    "T02D1633:251a-38": "brtul zhugs rnams la ltos par bya'am zhe na /",
    "T02D1633:251a-39": "sna tshogs spyod par yang dag ldan //",
    "T02D1633:251a-40": "spyod dang brtul zhugs bshad pa yi //",
    "T02D1633:251b-0": "spyod dang brtul zhugs 'dir @251b spangs la //",
    "T02D1633:251b-1": "de nyid brtul zhugs la dga' bya //",
    "T02D1633:251b-2": "zhes bya ba smos te /",
    "T02D1633:251b-3": "nyon mongs pa'i rnam pa du ma spyod pa dang /",
    "T02D1633:251b-4": "brtul zhugs rnams rgyud de dang de las gsungs pa",
    "T02D1633:251b-5": "rnams kyis lus sems rnam par g-yeng bar 'gyur te",
    "T02D1633:251b-6": "/ de bas na de spangs shing dor la rnal",
    "T02D1633:251b-7": "'byor pa rnams kyis rjes su mthun pa'i de kho",
    "T02D1633:251b-8": "na nyid kyi brtul zhugs spyad par bya'o //",
    "T02D1633:251b-9": "bcom ldan 'das kyis kyang bsam pa'i dbang gis spyod",
    "T02D1633:251b-10": "pa dang brtul zhugs gsungs pa yin no zhes bya",
    "T02D1633:251b-11": "bar gsungs so // ci bya ba'i rgyud rnams las",
    "T02D1633:251b-12": "kha zas ji lta bur gnas par gsungs pa de",
    "T02D1633:251b-13": "lta bu'i kha zas kyis gnas par bya'am /",
    "T02D1633:251b-14": "'o na te ma yin zhe na /",
    "T02D1633:251b-15": "gang yang rung ba'i zas gnas pa //",
    "T02D1633:251b-16": "rnam pa de byas brtul zhugs can //",
    "T02D1633:251b-17": "bsam gtan zas mchog gzhol 'gyur ba //",
    "T02D1633:251b-18": "smyon pa'i spyod pas gnas par gyis //",
    "T02D1633:251b-19": "zhes bya ba smos te /",
    "T02D1633:251b-20": "kha zas bsod pa rnams kyang /",
    "T02D1633:251b-21": "bsod pa ma yin pa'am /",
    "T02D1633:251b-22": "bslang ba'am /",
    "T02D1633:251b-23": "bslangs pa brtags pa'am /",
    "T02D1633:251b-24": "brtags pa ma yin pa'am /",
    "T02D1633:251b-25": "gang yang rung ba'i zas la longs spyod cing gnas pa ni zas kyis gnas pa'o //",
    "T02D1633:251b-26": "brtul zhing zhugs pa'i phyir brtul zhugs te /",
    "T02D1633:251b-27": "lung las bshad pa'i sngom pa'o //",
    "T02D1633:251b-28": "de lta bu'i brtul zhugs dang /",
    "T02D1633:251b-29": "zas la ma ltos par bsam gtan nyid zas dang 'dra bas na zas so //",
    "T02D1633:251b-30": "zas de la mchog tu gzhol bar gyur pas na",
    "T02D1633:251b-31": "sus kyang rjes su rtog par mi 'gyur bar smyon",
    "T02D1633:251b-32": "pa'i spyod pas gnas par gyis shig ces bya ba",
    "T02D1633:251b-33": "ste / gzhan du skye bo rnams dang nye bar 'dres pas kun du gtses par 'gyur ro //",
    "T02D1633:251b-34": "rnal 'byor pa gos la sogs pa slong ba la",
    "T02D1633:251b-35": "sogs pas brtul zhugs can g-yeng bar gyur na dge",
    "T02D1633:251b-36": "ba ji ltar byed ce na /",
    "T02D1633:251b-37": "gcer bu'am yang na gcer bu min //",
    "T02D1633:251b-38": "gang du ji lta de lta bur //",
    "T02D1633:251b-39": "rang gi lhag pa'i lhar dmigs la //",
    "T02D1633:251b-40": "de nyid gcig pu rnam par bsam //",
    "T02D1633:251b-41": "zhes bya ba smos te /",
    "T02D1633:251b-42": "gcer bu'am yang na gcer bu min //",
    "T02D1633:251b-43": "zhes bya ba ni go sla'o //",
    "T02D1633:251b-44": "bya ba'i rgyud la sogs pa nas gnas kyi nges",
    "T02D1633:251b-45": "pa bshad pa 'dir yang de bzhin du'am zhe na",
    "T02D1633:251b-46": "// gang yang rung ba zhes bya ba smos te /",
    "T02D1633:251b-47": "lam gyi bzhi mdo la sogs pa'i nges pa med do //",
    "T02D1633:252a-0": "'o na @252a * //",
    "T02D1633:252a-1": "skyil mo krung bcas nas mchan thog thag bzlas brjod",
    "T02D1633:252a-2": "bya ba'i spyod pas ni lus la gnod par 'gyur",
    "T02D1633:252a-3": "ro zhe na / ji lta de lta bur zhes bya ba smos te /",
    "T02D1633:252a-4": "gnas skabs gang yang rung ba dag tu ste /",
    "T02D1633:252a-5": "spyod lam rnam bzhir de kho na nyid rnam par bsam zhing bsgom par bya'o //",
    "T02D1633:252a-6": "ci rtog pa mang po dag gis 'di'i ye shes 'grub par 'gyur ram zhe na /",
    "T02D1633:252a-7": "zla drug tsam gyis nges par ni //",
    "T02D1633:252a-8": "zhes bya ba smos te /",
    "T02D1633:252a-9": "nges par zla ba drug gis 'di 'tshang rgya ba nyid kyang nges par 'grub pa ni //",
    "T02D1633:252a-10": "ci skye bo rnams dang 'dres shing g-yengs pas sam zhe na /",
    "T02D1633:252a-11": "lkugs pa'i dngos por thal 'gyur bas //",
    "T02D1633:252a-12": "zla drug tsam gyis nges par ni //",
    "T02D1633:252a-13": "rnal 'byor can gyis nyer brten na //",
    "T02D1633:252a-14": "rnal 'byor chen po 'di gsal 'gyur //",
    "T02D1633:252a-15": "zhes bya ba smos te /",
    "T02D1633:252a-16": "lkugs pa'i dngos por thal 'gyur pas //",
    "T02D1633:252a-17": "zhes bya ba ni dgongs pa'i dbang gis mi smra",
    "T02D1633:252a-18": "ba'i brtul zhugs la gnas pa yang nges pa med",
    "T02D1633:252a-19": "do // de bas na rnal 'byor chen po 'di yang gsal zhing 'bar bar 'gyur te /",
    "T02D1633:252a-20": "rdo rje mkha' 'gro'i tshogs rnams kyis nye bar brtse bar 'gyur ro //",
    "T02D1633:252a-21": "'o na 'di nyid kun gyis bkur ba dang bsnyen pa'i 'os su 'gyur ram zhe na /",
    "T02D1633:252a-22": "ye shes sgron ma mchog mthong na //",
    "T02D1633:252a-23": "rnal 'byor ma rnams legs 'dus te //",
    "T02D1633:252a-24": "padma'i 'byung gnas nyams dga' la //",
    "T02D1633:252a-25": "ngang pa'i tshogs 'dus ji bzhin no //",
    "T02D1633:252a-26": "zhes bya ba la //",
    "T02D1633:252a-27": "ye shes ni rnam par rtog pa ma lus pa bsal ba'i ngo bo nyid do //",
    "T02D1633:252a-28": "de'i sgron ma ni snang ba'o //",
    "T02D1633:252a-29": "des mchog tu gyur pa ni dam pa ste /",
    "T02D1633:252a-30": "de lta bas na lha mo rnams yang dag par nye bar sdud do //",
    "T02D1633:252a-31": "ji lta bu zhe na /",
    "T02D1633:252a-32": "dper na padma'i 'byung gnas kyi mtsho padmas khyab par",
    "T02D1633:252a-33": "gnas pa la ngan pa'i tshogs rnams 'bab par 'gyur",
    "T02D1633:252a-34": "ba dang 'dra'o // ji ltar 'bras bu bstan par bya ba'i phyir //",
    "T02D1633:252a-35": "mig 'phrul mkhan ltar 'jig rten du //",
    "T02D1633:252a-36": "'gro kun don ni byed pa'o //",
    "T02D1633:252a-37": "dpal ldan rdo rje 'dzin pa ni //",
    "T02D1633:252a-38": "mngon 'gyur 'di la the tshom med //",
    "T02D1633:252a-39": "ces smos te /",
    "T02D1633:252a-40": "'di dag ni go sla'o //",
    "T02D1633:252a-41": "gzhung rtsom par byed pas bskul bar bya ba'i phyir //",
    "T02D1633:252a-42": "spyod pa 'dis ni nges par ni //",
    "T02D1633:252a-43": "ji skad bshad par der 'gyur bas //",
    "T02D1633:252a-44": "sems ni dag par gyis shig ces //",
    "T02D1633:252a-45": "sems can rnams la bdag gsol 'debs //",
    "T02D1633:252a-46": "zhes bya ba smos te /",
    "T02D1633:252b-0": "@252b de ni go sla'o //",
    "T02D1633:252b-1": "gang phyir shin tu gsang bas na //",
    "T02D1633:252b-2": "de nyid bdag gis gsal ma byas //",
    "T02D1633:252b-3": "des na bla ma yang dag par //",
    "T02D1633:252b-4": "mnyes byas yang dag 'dod pas blangs //",
    "T02D1633:252b-5": "zhes bya ba la de kho na nyid shin tu",
    "T02D1633:252b-6": "gsang zhing gcig tu sba bar bya ba nyid yin",
    "T02D1633:252b-7": "pas ngas gsal bar ma bshad de /",
    "T02D1633:252b-8": "de bas na kye sems can rnams bla ma yang",
    "T02D1633:252b-9": "dag par mnyes shing mgu bar byas nas blang zhing",
    "T02D1633:252b-10": "gzung bar bya'o // da ni gzhung byed pas bskul ba /",
    "T02D1633:252b-11": "dge la dmigs pas nye bar bsags te 'phel ba yis //",
    "T02D1633:252b-12": "blo gros brtan rnams mngon dga'i dngos grub gnas su 'gro //",
    "T02D1633:252b-13": "'gro ba'i spyod pa de ltar snying la yongs bsgoms la //",
    "T02D1633:252b-14": "dge la mngon par dga' bar skad cig re res gyis [*kyis] //",
    "T02D1633:252b-15": "zhes bya ba smos te /",
    "T02D1633:252b-16": "dge la dmigs pa ni de la brten pa'o //",
    "T02D1633:252b-17": "nye bar bsags te ni rnal 'byor gyis las kyi lam yongs su bsags pa'o //",
    "T02D1633:252b-18": "'phal ba ni de nyid khyad par du gyur pa'o //",
    "T02D1633:252b-19": "ji lta bu zhe na //",
    "T02D1633:252b-20": "brtan pa zhes bya ba la /",
    "T02D1633:252b-21": "brtan pa ni mi 'gyur ba can no //",
    "T02D1633:252b-22": "de nyid kyi phyir mngon dga'i gnas su 'gro bar 'gyur bas na /",
    "T02D1633:252b-23": "'gro ba gtsor byas ba'i spyod pa thams cad de ltar yid la byas te /",
    "T02D1633:252b-24": "dus thams cad du dge ba rgyun mi 'chad par gyis shig pa'o //",
    "T02D1633:252b-25": "de kho na nyid kyi man ngag bris pa las /",
    "T02D1633:252b-26": "dge ba gang zhig yang dag par thob pa'i rtsa ba bsdo pa ni //",
    "T02D1633:252b-27": "de nyid bstan pa legs bris las //",
    "T02D1633:252b-28": "bdag gis dge ba gang bsags pa //",
    "T02D1633:252b-29": "des ni sems can ma lus kun //",
    "T02D1633:252b-30": "de nyid rin chen rab gsal shog / ces gsungs so //",
    "T02D1633:252b-31": "de kho na nyid kyi man ngag gi 'grel pa /",
    "T02D1633:252b-32": "slob dpon blo bzang snying po'i zhal snga nas mdzad pa rdzogs so /",
    "T02D1633:252b-34": "// / rgya gar gyi mkhan po k'a ma la gupta",
    "T02D1633:252b-35": "dang zhu chen gyi lo ts'a ba rin chen bzang"
}