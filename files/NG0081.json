{
    "NG0081:1": "@#// o rgyan skad du //",
    "NG0081:2": "bo la kar rna sha ri ra na tan tra /",
    "NG0081:3": "rgya gar skad du /",
    "NG0081:4": "ku na po shi ta b+ha smi ka la sarba",
    "NG0081:5": "pur+n+na sa mu da ya tan+t+ra ra dza na ma",
    "NG0081:6": "/ bod skad du /",
    "NG0081:7": "ro bsreg thal ba nag po thams cad rdzogs par 'dus pa'i rgyud kyi rgyal po zhes bya ba /",
    "NG0081:8": "dpal kun tu bzang po las kyi mnga' bdag chen po la phyag 'tshal lo //",
    "NG0081:9": "'di skad bdag gis thos pa'i dus gcig na /",
    "NG0081:10": "rnam par dag pa'i zhing khams chen po'i gnas /",
    "NG0081:11": "rang bzhin thig le rtogs pa'i dus nyid na /",
    "NG0081:12": "zer dang rtsal dang longs sku dang */",
    "NG0081:13": "byang chub sems dpa' kun tu bzang po dang */",
    "NG0081:14": "'jam dpal spyan ras gzigs dbang mi g.yo mgon po dang */",
    "NG0081:15": "chos sku'i zer dang rtsal dang ni /",
    "NG0081:16": "longs sku byang chub sems dpa' ste /",
    "NG0081:17": "bsdu na chos sku longs sku byang chub sems dpa' dang */",
    "NG0081:18": "rgyu dang gzhi yis thams cad khyab pa yin /",
    "NG0081:19": "dag dang ma dag snang ba gsum du 'dus pa yin //",
    "NG0081:20": "gzhi lam 'bras bu ma lus 'dus par bstan //",
    "NG0081:21": "dag dang ma dag 'khor gyis bsdus pa yin //",
    "NG0081:22": "zhes byin gyis rlabs kyis gsungs so //",
    "NG0081:23": "de'i tshe de'i dus nyid ni",
    "NG0081:25": "(19)@#// longs sku'i kun tu bzang po yis /",
    "NG0081:26": "byin chen kun tu bzang po la //",
    "NG0081:27": "lta ba sgom pa spyod pa dang *//",
    "NG0081:28": "'bras bu'i don rnams gsung bar zhu //",
    "NG0081:29": "zhes zhus so //",
    "NG0081:30": "thal ba nag po'i rgyud las /",
    "NG0081:31": "gleng gzhi'i le'u ste dang po'o //    // de nas yang dag bshad bya ba //",
    "NG0081:32": "longs sku'i gtso bo chen po nyon //",
    "NG0081:33": "sangs rgyas rnam lnga'i gtso bo khyod nyon cig / lta ba'i don la bsam mi khyab //",
    "NG0081:34": "bsdu na rnam pa bzhi ru 'dus //",
    "NG0081:35": "log lta dag dang thun mong dang */",
    "NG0081:36": "khyad par mchog dang rnam pa gsum //",
    "NG0081:37": "brtags na phyi ma med pa dang *//",
    "NG0081:38": "brtags na rgyu 'bras brtags pa ni //",
    "NG0081:39": "log pa'i lta ba yin par shes //",
    "NG0081:40": "thun mong lta ba sems nyid de //",
    "NG0081:41": "de dang gcig tu stong blta'o //",
    "NG0081:42": "khyad par lta ba bstan pa ni //",
    "NG0081:43": "don dam skye ba med pa'o //",
    "NG0081:44": "mchog gi lta ba bstan pa ni //",
    "NG0081:45": "gzhi shes pas ni lta ba'i mchog / sems nyid ma skyes dus nyid na //",
    "NG0081:46": "lta ba chen po'i gzhi ma yin //",
    "NG0081:47": "de yi gong na med pa'i phyir //",
    "NG0081:48": "lta ba'i gong gcod chen po yin //",
    "NG0081:49": "de bstan lta ba rnams 'dral bas //",
    "NG0081:50": "gcod 'dral chen po zhes bya'o //",
    "NG0081:51": "de med pa yi sngon rol na //",
    "NG0081:52": "lta ba'i gnas lugs med pa yin /",
    "NG0081:53": "khas len lta ba yongs gcod mkhan //",
    "NG0081:54": "de med yongs su gcod pa med //",
    "NG0081:55": "theg pa'i gzhi ma chen po 'dis //",
    "NG0081:56": "grub mtha' cham la 'bebs par byed //",
    "NG0081:57": "lta ba'i rgyal po kun khyab 'dis //",
    "NG0081:58": "lta ba chams la 'bebs par byed //",
    "NG0081:59": "phyi ma don du mi gnyer bas //",
    "NG0081:60": "tshe 'di'i 'dod pa sgrub pa la //",
    "NG0081:61": "lta ba'i rgyal po 'di bstan na //",
    "NG0081:62": "rdo rje dmyal bar the tshom med //",
    "NG0081:63": "ces gsungs so //",
    "NG0081:64": "thal ba nag po'i rgyud las /",
    "NG0081:65": "lta ba ro bsreg pa'i le'u ste gnyis pa'o ///",
    "NG0081:66": "/ de nas yang dag bshad bya ba //",
    "NG0081:67": "longs sku'i gtso bo khyod nyon cig / bsgom pa'i don la rnam gsum ste //",
    "NG0081:68": "thun mong khyad par mchog dang gsum //",
    "NG0081:69": "thun mong sems nyid bsgom pa yin /",
    "NG0081:70": "khyad par bskyed rdzogs bsgom pa yin //",
    "NG0081:71": "de yi 'bras bu ring ba yin //",
    "NG0081:72": "skye bo rtags myur 'bras bu brlag / mu stegs rtags myur mkha' 'gro la sogs pa'o //",
    "NG0081:73": "nyan thos la sogs rtags myur 'bras bu ring *//",
    "NG0081:74": "kri ya yo ga'i rtags myur 'bras bu ring *//",
    "NG0081:75": "ma ha a nu rtags bul 'bras bu nye //",
    "NG0081:76": "a ti rtags med 'bras bu myur //",
    "NG0081:77": "de bas bsgoms na khyad par che //",
    "NG0081:78": "mchog gi dgongs pa bstan pa ni //",
    "NG0081:79": "gzhi shes pa ni lta ba'i mchog / lta ba dras thag gcod pa yin //",
    "NG0081:80": "de nyid lam shes dgongs pa yin //",
    "NG0081:81": "ye shes khong gsal dgongs pa'i mchog / thig le cham la 'bebs pa yin //",
    "NG0081:82": "de nyid yul med dgongs pa'i mchog / de rtsa bsgom pa cham la 'bebs pa yin //",
    "NG0081:83": "ye shes zang thal dgong pa'i mchog / blun bsgom cham la 'bebs pa yin //",
    "NG0081:84": "ye shes chos min dgongs pa'i mchog / bskyed rim cham la 'bebs pa yin //",
    "NG0081:85": "kun mkhyen ye shes dgongs @#//",
    "NG0081:86": "pa'i mchog / sems bsgom cham la 'bebs pa yin //",
    "NG0081:87": "dpe yi ngo sprad bstan pa ni //",
    "NG0081:88": "ngo bo ma dang 'phrad pa 'dra //",
    "NG0081:89": "rtags ni ye shes ngo sprad yin //",
    "NG0081:90": "don ni rang snang ye shes yin //",
    "NG0081:91": "tshig gi ngo sprod byin rlabs dgongs pa bshad pa yin //",
    "NG0081:92": "dgongs pa'i gdams pa ngo sprod 'dis //",
    "NG0081:93": "'di rnyed mi la btsong snyam nas //",
    "NG0081:94": "slob ma med par slob dpon rings //",
    "NG0081:95": "dgongs pa ma sang nyams myong ston //",
    "NG0081:96": "chu yi lbu ba ma krogs par yang 'ong *//",
    "NG0081:97": "bsam gtan rtog med ma bsgoms par yang skye //",
    "NG0081:98": "dgra chung spang btub ma bsad par yang 'chi //",
    "NG0081:99": "the tshom ma chod blun pos sgom pa slob //",
    "NG0081:100": "shes long med par yug pa ring *//",
    "NG0081:101": "dam tshig rtsa ba chen po nyams pas na //",
    "NG0081:102": "'chi yang mi gtong na ra kan //",
    "NG0081:103": "zhes gsungs so //",
    "NG0081:104": "thal ba nag po'i rgyud las /",
    "NG0081:105": "bsgom pa'i ro bsreg pa'i le'u ste gsum pa'o //     // de nas yang dag bshad bya ba //",
    "NG0081:106": "longs sku'i bdag po khyod nyon cig / spyad bya'i thabs la mang yod kyang *//",
    "NG0081:107": "thun mong khyad par mchog dang gsum //",
    "NG0081:108": "thun mong dug lnga spangs nas spyod pa dang *//",
    "NG0081:109": "sbyangs nas dge bcu phyin drug spyod //",
    "NG0081:110": "grangs med bdun nam gsum spyod na /",
    "NG0081:111": "khyad par dug lnga la sogs gnas bsgyur nas //",
    "NG0081:112": "sbyor sgrol bdud rtsi rnam pa lnga //",
    "NG0081:113": "mi tshe lo brgyad gcig tu spyod pa'o //",
    "NG0081:114": "rtog pa 'joms pa'i spyod pa yin pa ste //",
    "NG0081:115": "'joms mkhan yul choms snyam byed pa //",
    "NG0081:116": "snyam byed rtog pa slar la che //",
    "NG0081:117": "mchog gi spyod pa 'di yin te //",
    "NG0081:118": "gzhi mo'i don la spyod shes na //",
    "NG0081:119": "thams cad ma lus dus gcig na //",
    "NG0081:120": "dgongs pa ma lus gcig tu rtogs //",
    "NG0081:121": "spyod pas rtogs te dgongs pa shar //",
    "NG0081:122": "rang shar chos sku spyad rtogs shar //",
    "NG0081:123": "bkag sbyangs rnam rtog sangs rgyas gang *//",
    "NG0081:124": "rgyud dag phyir na 'bras bu med //",
    "NG0081:125": "bsgyur nas 'bras bu thob ce na //",
    "NG0081:126": "pho bsgyur mor bsgoms mor 'gro yi //",
    "NG0081:127": "brtags pas rtogs te the tshom chod //",
    "NG0081:128": "blo nyid don spyad don rtogs nas //",
    "NG0081:129": "blo nyid don ltar shar ba yin //",
    "NG0081:130": "don dang rig pa dbyer mi phyed //",
    "NG0081:131": "rig pa ye yin ye shes chen por rtogs //",
    "NG0081:132": "bye ma mar btsir rdo la gser du bsgom pa dang */",
    "NG0081:133": "kha gsags spyi brtol tshul 'chos gzhog ngom mkhan //",
    "NG0081:134": "mun pa mon pa'i khong snying can //",
    "NG0081:135": "'tshul chos slob dpon rgyal po ltar 'chos pa //",
    "NG0081:136": "ma bstan ston na dmyal bar thong *//",
    "NG0081:137": "zhes gsungs so //",
    "NG0081:138": "thal ba nag po'i rgyud las /",
    "NG0081:139": "spyod pa'i ro bsreg pa'i le'u ste bzhi pa'o ///",
    "NG0081:140": "/ de nas yang dag bshad bya ba //",
    "NG0081:141": "longs sku'i bdag po chen po nyon //",
    "NG0081:142": "'bras bu'i don la rnam gsum ste //",
    "NG0081:143": "sems nyid stong bsgom sbyang ba yis //",
    "NG0081:144": "'bras bu bskal pa bdun gsum na //",
    "NG0081:145": "kun tu 'od du 'gro bar 'dod pa'o //",
    "NG0081:146": "bskyed rdzogs bsgoms spyad 'bras bu yis //",
    "NG0081:147": "tshe bdun lnga dang tshe gcig gis //",
    "NG0081:148": "bcu bzhi bco lnga bcu @#//",
    "NG0081:149": "gsum gnyis dag la //",
    "NG0081:150": "de yi sa la phyin par 'dod //",
    "NG0081:151": "'dod khams 'bras bur ma shes pas //",
    "NG0081:152": "'bras bu ro langs byed pa yin //",
    "NG0081:153": "de yi phyir na mchog bstan te //",
    "NG0081:154": "'bras bu'i sangs rgyas zhes bya'o //",
    "NG0081:155": "sangs rgyas sku gsum ngo bo nyid //",
    "NG0081:156": "'dod mkhan gzhi lam 'bras bur sprad //",
    "NG0081:157": "de yi 'bras bu sku gsum ste //",
    "NG0081:158": "da lta nyid du bstan pa yin //",
    "NG0081:159": "gzhi yi chos sku ngo sprad pa //",
    "NG0081:160": "gzhi gsum shes na ngo sprod yin //",
    "NG0081:161": "de bstan tshig gi ngo sprod yin //",
    "NG0081:162": "de la dpe yi ngo sprod yin //",
    "NG0081:163": "kun snang brda yi ngo sprod ni //",
    "NG0081:164": "chu nang bzhin bstan lta bur sprad //",
    "NG0081:165": "de sprad bshad mi dgos par rtogs //",
    "NG0081:166": "brda yi byad dang me long bstan pa dang *//",
    "NG0081:167": "me long g.ya' la phyi dgos bzhin //",
    "NG0081:168": "dpe bstan don nyid bshad la sprad //",
    "NG0081:169": "rtags kyi ngo sprod rna ba la //",
    "NG0081:170": "bsgrags pa tsam gyis sgro 'dogs chod //",
    "NG0081:171": "don gyi ngo sprod mig la sprad //",
    "NG0081:172": "mthong ba tsam gyis sgom mkhan dngas //",
    "NG0081:173": "blta spyod 'bras bu dus gcig grol //",
    "NG0081:174": "lus med lus yod khong gsal lus //",
    "NG0081:175": "zhing khams rnam dag sangs rgyas thugs su chud //",
    "NG0081:176": "thugs rje ye shes thugs kyi mchog / yon tan ye shes zang thal yin //",
    "NG0081:177": "phrin las mig gcig dri med mkhyen //",
    "NG0081:178": "'bras bu kun tu 'od la thim //",
    "NG0081:179": "dgongs pa rgya ma chad pa yin //",
    "NG0081:180": "sgrib g.yogs lus las ma 'das pa //",
    "NG0081:181": "thugs rje 'byung ba sgrib pas chod //",
    "NG0081:182": "de la 'bras bu'i sgrib pa la zlo ba //",
    "NG0081:183": "snang srid srid dang mi srid pa //",
    "NG0081:184": "skye 'gro ma lus thams cad kun //",
    "NG0081:185": "'bras bu'i klong las 'das pa med //",
    "NG0081:186": "med par mthong ba 'bras bu yin //",
    "NG0081:187": "yod par mthong yang 'bras bu yin //",
    "NG0081:188": "gnyis med zer yang 'bras bu yin //",
    "NG0081:189": "rnam rtog nyid kyang 'bras bu yin //",
    "NG0081:190": "ye shes nyid kyang 'bras bu yin //",
    "NG0081:191": "rtogs dang ma rtogs rtag dang chad //",
    "NG0081:192": "grub dang ma grub 'khor 'das rnams //",
    "NG0081:193": "dus dang rnam pa thams cad du //",
    "NG0081:194": "'bras bu'i ngang las 'das pa med //",
    "NG0081:195": "glen pa yus kyis brnangs ba dang *//",
    "NG0081:196": "dam bu snying med spra rgan dang *//",
    "NG0081:197": "tam+bu ra yi sgra 'byin dang *//",
    "NG0081:198": "spyug pa glu len ri la bro 'khrab dang *//",
    "NG0081:199": "tshul 'chos bcos ma 'og brus mkhan //",
    "NG0081:200": "sgro skur 'debs shing zhe la bsgrub //",
    "NG0081:201": "dad pa med pa'i mi rnams la //",
    "NG0081:202": "byin na rdo rje dmyal bar 'gro //",
    "NG0081:203": "dmyal 'gro'i ngo sprod dgos pa med //",
    "NG0081:204": "de bas brag la gla ba gab pa bzhin //",
    "NG0081:205": "mtshan mo spyod cing nyin mo sbos //",
    "NG0081:206": "'dod pa'i don yang bsgrub mi nus //",
    "NG0081:207": "ma bsgrubs dngos grub su la 'ong *//",
    "NG0081:208": "nyan pa mang yang 'bul mi nus //",
    "NG0081:209": "ma phul yab sras ci la yin //",
    "NG0081:210": "tshig la mkhas kyang don ma rnyed //",
    "NG0081:211": "mkhas pa rang sgo spyad pas ston //",
    "NG0081:212": "des na shin tu gsang bar bya'o //",
    "NG0081:213": "zhes gsungs so //",
    "NG0081:214": "thal ba nag po'i rgyud las /",
    "NG0081:215": "'bras bu'i ro bsreg pa'i ngo sprod chen po'i le'u",
    "NG0081:216": "ste lnga pa'o // // de nas yang dag bshad",
    "NG0081:217": "bya ba // nyon cig longs sku kun bzang @#//",
    "NG0081:218": "khyod //",
    "NG0081:219": "'dus pa'i ngo sprod bstan pa ni //",
    "NG0081:220": "'byung ba lnga yi rtsa ba ni //",
    "NG0081:221": "ngo bo nyid la 'dus pa yin //",
    "NG0081:222": "nyon mongs dug lnga ma rig pa //",
    "NG0081:223": "'gyu ba nyid la 'dus pa yin /",
    "NG0081:224": "kha dog lnga yi rtsa ba de //",
    "NG0081:225": "'ja' tshon lnga la 'dus pa yin //",
    "NG0081:226": "'ja' tshon lnga yi ngo bo yang *//",
    "NG0081:227": "ngo bo'i 'od la 'dus pa yin //",
    "NG0081:228": "blta bsgom spyod pa 'bras bu yang *//",
    "NG0081:229": "rang byung thig le gcig pur 'dus //",
    "NG0081:230": "chos sgo brgyad khri bzhi stong yang *//",
    "NG0081:231": "shes rab nyid la 'dus pa yin //",
    "NG0081:232": "sku lnga ye shes lnga po yang *//",
    "NG0081:233": "ngo bo nyid kyi ye shes dang *//",
    "NG0081:234": "ngo bo nyid kyi sku la 'dus pa yin //",
    "NG0081:235": "byang chub sems dpa' du ma yang *//",
    "NG0081:236": "kun bzang byang chub sems la 'dus //",
    "NG0081:237": "dpe rtags ngo sprod bsam yas kyang *//",
    "NG0081:238": "'gyu ba'i mig la sprod par 'dus //",
    "NG0081:239": "'khor 'das du mar snang ba yang *//",
    "NG0081:240": "thig le zang thal chen por 'dus //",
    "NG0081:241": "zhes gsungs so //",
    "NG0081:242": "so mangs lta bu'i sems can la //",
    "NG0081:243": "ci yang bstan par ma gsungs so //",
    "NG0081:244": "skra shad lta bu'i gang zag la //",
    "NG0081:245": "de la bstan na skran du 'gyur //",
    "NG0081:246": "zhabs brdol lta bu'i gang zag la //",
    "NG0081:247": "de la bstan na 'bras bu brlag / gzhog ral lta bu'i gang zag la //",
    "NG0081:248": "de la bstan yang rdo la gros 'debs 'dra //",
    "NG0081:249": "dug can lta bu'i gang zag la //",
    "NG0081:250": "bstan na phra ma mkhan grogs 'dra //",
    "NG0081:251": "skyes bu so ma dngas ma'am //",
    "NG0081:252": "blo che dad pa ldan pa dang *//",
    "NG0081:253": "gtong phod che zhing phyi chas med //",
    "NG0081:254": "tshe 'di mi blta ba yi gang zag dang *//",
    "NG0081:255": "byang chub yun du sgrub pa la //",
    "NG0081:256": "phung byed srog gcod 'di byin na //",
    "NG0081:257": "tsan dan ga pur 'grogs pa bzhin //",
    "NG0081:258": "dri mchog che zhing khyad par 'phags //",
    "NG0081:259": "lan grangs mang por ma brtags par //",
    "NG0081:260": "dkor mdzod gtod par cang nus sam //",
    "NG0081:261": "nang du rin po che bzhin du /",
    "NG0081:262": "kha ru ma 'byin ma smra shig / 'dam gyi gseb du skyur byed pa /",
    "NG0081:263": "kha mig byi dor mi byed gar dgar 'jog kha cig nor bu rin chen 'tshong */",
    "NG0081:264": "kha cig nor bu nyid la 'phra /",
    "NG0081:265": "kha cig nor bu rin chen gtun du rdung *//",
    "NG0081:266": "dais na gdams ngag sba bar bya'o //",
    "NG0081:267": "zhes gsungs so //",
    "NG0081:268": "thal ba nag po'i rgyud las /",
    "NG0081:269": "du ma'i srog gcod ro bsreg pa'i le'u ste drug pa'o ///",
    "NG0081:270": "/ mya ngan las 'das pa'i dgongs pa rdzogs so ///",
    "NG0081:271": "/ o rgyan skad du /",
    "NG0081:272": "mi le tsi le tsu le b+he ba ra ya he kra ma na /",
    "NG0081:273": "rgya gar skad du /",
    "NG0081:274": "lo ka karma tsar+ya pun+ya ma ha pu ra na ma ha pradz+nya tan+t+ra na ma /",
    "NG0081:275": "bod skad du /",
    "NG0081:276": "'jig rten gyi phrin las spyod pa bsod nams chen",
    "NG0081:277": "po rdzogs par byed pa shes rab chen po'i rgyud",
    "NG0081:278": "ces bya ba / dpal kun tu bzang po las kyi mnga' bdag chen po la phyag 'tshal lo //",
    "NG0081:279": "'di skad bdag gis thos pa'i dus gcig na /",
    "NG0081:280": "khyab gdal chen po rgya yongs su ma chad pa'i klong nas /",
    "NG0081:281": "chos sku kun tu bzang po zhes bya ba /",
    "NG0081:282": "thugs rje chen po dang ldan pa de'i byin rlabs las /",
    "NG0081:283": "mya ngan las 'das pa'i dgongs pa rin po che lta bu bka' stsal pa / @#//",
    "NG0081:284": "de nas byang chub sems dpa' 'jam dpal gzhon nu'i",
    "NG0081:285": "snying po zhes bya bas longs sku'i kun tu bzang",
    "NG0081:286": "po bos te bka' stsal pa /",
    "NG0081:287": "chos sku kun bzang gdung sob nyid //",
    "NG0081:288": "thugs rje byang chub sems dpa' 'di rnams so //",
    "NG0081:289": "'jam dpal spyan ras gzigs dang phyag na rdo rje dang *//",
    "NG0081:290": "sa snying nam mkha'i snying po sgrib pa sel ba dang *//",
    "NG0081:291": "byams pa mai tri spos kyi glang po rnams la ni //",
    "NG0081:292": "yang dag dgongs pa bshad par zhu //",
    "NG0081:293": "zhes zhus pas //",
    "NG0081:294": "dgongs pa'i don rnams ma shes pas //",
    "NG0081:295": "byang chub sems dpa' brgyad la bshad //",
    "NG0081:296": "'jam dpal gzhon nu'i snying po la //",
    "NG0081:297": "snying po ngo sprod mngon sangs rgyas //",
    "NG0081:298": "spyan ras gzigs kyi dbang phyug la //",
    "NG0081:299": "ye shes mig la sprad pa yis //",
    "NG0081:300": "de dus mngon sangs rgyas pa yin //",
    "NG0081:301": "phyag na rdo rje nyid la ni //",
    "NG0081:302": "ston pa nyid la ngo sprad pas //",
    "NG0081:303": "gnas de nyid du mngon sangs rgyas //",
    "NG0081:304": "byang chub sems dpa' sa yi snying po la //",
    "NG0081:305": "'gyur med rig pa'i ngo sprod der sangs rgyas //",
    "NG0081:306": "byang chub sems dpa' nam mkha'i snying po la //",
    "NG0081:307": "rig pa yul med ngo sprod mngon sangs rgyas //",
    "NG0081:308": "byang chub sems dpa' sgrib pa sel ba la //",
    "NG0081:309": "ye shes rang snang ngo sprad der sangs rgyas //",
    "NG0081:310": "byang chub sems dpa' byams pa mai tri la //",
    "NG0081:311": "thig le chos min ngo sprod mngon sangs rgyas //",
    "NG0081:312": "byang chub sems dpa' spos kyi glang po la //",
    "NG0081:313": "rig pa'i ye shes ngo sprad der sangs rgyas //",
    "NG0081:314": "byang chub sems dpa' brgyad po la //",
    "NG0081:315": "ngo sprod byas pa de nyid sangs rgyas nges //",
    "NG0081:316": "ma rig sems can rnams la ngo sprod bstan pa yang *//",
    "NG0081:317": "dbang po rab la byang chub sems dpa' yis //",
    "NG0081:318": "brda dang dpe dang rtags dang don gyi ngo sprad pas //",
    "NG0081:319": "skad cig gcig la sangs rgyas nyid thob po //",
    "NG0081:320": "dbang po 'bring du gyur pa yang *//",
    "NG0081:321": "brda dang dpe dang rtags dang don gyi ngo sprad pas //",
    "NG0081:322": "bar ma do nas mngon sangs rgyas par nges //",
    "NG0081:323": "dbang po tha mar gyur pa'i gang zag la //",
    "NG0081:324": "brda dang dpe dang rtags dang don gyi ngo sprad pas //",
    "NG0081:325": "bar ma do nas mngon sangs rgyas par nges //",
    "NG0081:326": "yin pa snang ba shar ba grol ba bzhi //",
    "NG0081:327": "gang zag gcig la ngo sprad shes par bya //",
    "NG0081:328": "zhes gsungs so //",
    "NG0081:329": "thal ba nag po'i rgyud las /",
    "NG0081:330": "gdams pa ngo sprad gang zag ro bsreg pa'i le'u ste bdun pa'o //    // o rgyan skad du /",
    "NG0081:331": "bu na ye ye yo ga tshe tra /",
    "NG0081:332": "rgya gar skad du /",
    "NG0081:333": "ga na pu ra na dar+sha no pa de sha /",
    "NG0081:334": "bod skad du /",
    "NG0081:335": "tshogs rdzogs par byed pa'i ngo sprod //",
    "NG0081:336": "dpal ldan chen po rnal 'byor pa //",
    "NG0081:337": "tshad med rnam pa bzhi yi smon 'jug gis //",
    "NG0081:338": "sngon du 'gro ba rdzogs byas te //",
    "NG0081:339": "sa bslang sa sbyang gzung bya ba //",
    "NG0081:340": "man+dal byi dor legs byas te //",
    "NG0081:341": "bla gab can nam dur khrod du //",
    "NG0081:342": "yang na bkra shis byin chen du //",
    "NG0081:343": "thig la sogs pa rim btab ste //",
    "NG0081:344": "man+dal bzhengs tshon byin gyis brlabs //",
    "NG0081:345": "bgegs bskrad gser skyems gtang bar bya //",
    "NG0081:346": "de nas dkyil @#//",
    "NG0081:347": "'khor br-i ba ni //",
    "NG0081:348": "dbus su thig le chen po la //",
    "NG0081:349": "'dab drug bcu drug gnyis kyis brgyan //",
    "NG0081:350": "gru chad sgo dang rgyan chas pa //",
    "NG0081:351": "tshogs 'khor chen po'i dkyil 'khor yin //",
    "NG0081:352": "dbang bskur kun la sbyar ba ni //",
    "NG0081:353": "dbus su thig le zlum po la //",
    "NG0081:354": "rdo rje'i ra bas bskor ba la //",
    "NG0081:355": "tshom bu rnam pa lnga dang ni //",
    "NG0081:356": "dbus su tshom bu bkod pa ni //",
    "NG0081:357": "ngo sprad dkyil 'khor bstan pa ni //",
    "NG0081:358": "ngo bo sku lnga'i ngo bo sku //",
    "NG0081:359": "rang bzhin ye shes rnam lnga ngo bo'i ye shes nyid //",
    "NG0081:360": "mtshan nyid 'das pa rnam lnga'i thig le nyid //",
    "NG0081:361": "thugs rje thub drug mdzad de 'gro ba'i don yang mdzad //",
    "NG0081:362": "de yi mtha' mar pad+ma lnga //",
    "NG0081:363": "rgyal ba rigs lnga kha sbyor tshul du bri //",
    "NG0081:364": "'dab ma lnga la mkha' 'gro rnam lnga bri //",
    "NG0081:365": "gru chad lha mo brgyad dang sems dpa' brgyad //",
    "NG0081:366": "lha snam 'dod yon lha mos mtshon //",
    "NG0081:367": "sgo bzhi ye shes sgo mas brgyan //",
    "NG0081:368": "de ni brten pa lha yi dkyil 'khor bstan pa yin //",
    "NG0081:369": "zhes gsungs so //",
    "NG0081:370": "ro bsreg thal ba nag po'i rgyud las /",
    "NG0081:371": "dkyil 'khor bri ba'i thabs bstan pa'i le'u ste brgyad",
    "NG0081:372": "pa'o // // de nas yang dag bshad bya ba",
    "NG0081:373": "// rten gyi rdzas rnams dgod pa yang *//",
    "NG0081:374": "rnam pa gsum gsum dag tu shes //",
    "NG0081:375": "rdul tshon lha ru shes dang gzhal yas dang *//",
    "NG0081:376": "ngo sprod dal du shes par bya //",
    "NG0081:377": "rdzas la dbang rdzas mchod rdzas dang *//",
    "NG0081:378": "dngos grub gsum du shes par bya //",
    "NG0081:379": "rdzas dgod byin brlab byas nas ni //",
    "NG0081:380": "dang po mtshams gcod dkyil 'khor bsgom //",
    "NG0081:381": "bgegs bskrad bsad gso byas nas ni //",
    "NG0081:382": "bden pa bdar dang gser skyems gtong *//",
    "NG0081:383": "mchod sbyin dkyil 'khor la sogs bya //",
    "NG0081:384": "de nas rnam par mi rtog bsgom //",
    "NG0081:385": "de nas bshags pa sgrib sbyang dkyil 'khor bsgom //",
    "NG0081:386": "de nas byin rlabs rdzas kyi dkyil 'khor bsgom //",
    "NG0081:387": "de yang phyi ru 'dod yon lnga yi ngang du bsgom //",
    "NG0081:388": "nang du lha yi dal du bsgom //",
    "NG0081:389": "gsang ba bla na med pa'i dal du bsgom //",
    "NG0081:390": "dbyer med ye shes dal du bsgom //",
    "NG0081:391": "tha ma mjug sdud gnyis su shes par bya //",
    "NG0081:392": "de nas rang bzhin kun tu snang dag las //",
    "NG0081:393": "rgyu dang ting 'dzin rnam gsum dkyil 'khor bsgom //",
    "NG0081:394": "de nas 'byung ba rim brtsegs dkyil 'khor bsgom //",
    "NG0081:395": "de nas rten gzhal yas dkyil 'khor bsgom //",
    "NG0081:396": "brten pa lha yi dkyil 'khor 'khor lo bsgom /",
    "NG0081:397": "bla ma'i dkyil 'khor dang */",
    "NG0081:398": "yi dam mkha' 'gro'i dal gsum bsgom /",
    "NG0081:399": "de nas gdams pa'i ting 'dzin rnam gsum bsgom //",
    "NG0081:400": "rang 'dod bya phyir rgyal ba rnams kyang spyan drangs te //",
    "NG0081:401": "phyag 'tshal gdan dbul sgo dbye la sogs bya ba yin //",
    "NG0081:402": "de la mchod bstod bstim gzhug dge shis byas nas ni //",
    "NG0081:403": "thams cad mnyes byed srog gi snying po 'bod //",
    "NG0081:404": "ces gsungs so //",
    "NG0081:405": "thal ba nag po'i rgyud las /",
    "NG0081:406": "rnam rtog mtshan ma'i ro bsreg pa'i le'u ste dgu pa'o //    // de nas yang bka' stsal pa /",
    "NG0081:407": "bla ma yi dam @#//",
    "NG0081:408": "gsal bskyed mkha' 'gro gsal byas la /",
    "NG0081:409": "de ming srog snying 'phrog pa'i yi ge'i phreng ba bzlas par bya /",
    "NG0081:410": "zhes so /",
    "NG0081:411": "longs sku kun tu bzang po yis //",
    "NG0081:412": "byang chub sems dpa' 'jam dpal gzhon nu la //",
    "NG0081:413": "spyi srog thams cad bsdus pa dang *//",
    "NG0081:414": "rang dbang dam tshig bsdus pa rjes su drang ba gnyis su 'dus //",
    "NG0081:415": "de la spyi bsdoms srog gi snying po smras pa ni //",
    "NG0081:416": "chos sku'i kun tu bzang po yis //",
    "NG0081:417": "byin rlabs gang nas gsungs pa yin //",
    "NG0081:418": "de yang khyod la bstan par bya //",
    "NG0081:419": "om sa ma ya s+t+wam dzah /",
    "NG0081:420": "spyi bsdams srog snying ngo *//",
    "NG0081:421": "rang ngam srog gi snying po la //",
    "NG0081:422": "de la thams cad 'dus pa ni //",
    "NG0081:423": "a+om swa hri ra tsa ya swa ha /",
    "NG0081:424": "zhes pa kun tu bzang po'i srog gi snying po nyid do //",
    "NG0081:425": "'di ni rgyal ba rigs lnga dang */",
    "NG0081:426": "kun tu bzang po nyid du 'grub par 'gyur ro //",
    "NG0081:427": "spyan sreg bya bar 'dod na yang 'grub par 'gyur ro //",
    "NG0081:428": "bdud rtsi byin rlabs dang gtor ma dang sman dang */",
    "NG0081:429": "tshogs la sogs byin gyis brlab par byed pa nyid do //",
    "NG0081:430": "dgra dang bgegs la sogs pa thams cad kyang */",
    "NG0081:431": "'di bzlas pa tsam gyis brlag par 'gyur ro //",
    "NG0081:432": "bum pa gsar pa bcas te rdzas blugs nas bsgrub pa zhag bdun byas nas /",
    "NG0081:433": "bud med smyung bar gnas te khrus byas na bu rnyed par 'gyur ro //",
    "NG0081:434": "shing skam po la gtor na me tog skye'o //",
    "NG0081:435": "skud pa sngon po la mdud pa brgya rtsa brgyad",
    "NG0081:436": "byas te byis pa'i sker btags na 'khru rims bsrung",
    "NG0081:437": "ngo *// rdzas ni /",
    "NG0081:438": "bzang drug la sogs pa dri sna tshogs so //",
    "NG0081:439": "de ltar byas na sri'u sos par 'gyur ro //",
    "NG0081:440": "gser la btab ste rin po che lnga'i gseb tu bcug ste /",
    "NG0081:441": "lus la bsrel na 'jigs pa brgyad skyob par 'gyur ro //",
    "NG0081:442": "mi tshil dang gu gul nag po gla rtsi la btab na /",
    "NG0081:443": "klu'i nad thams cad sos par 'gyur ro //",
    "NG0081:444": "yid la bzlas te mi dang khyi dang rta la",
    "NG0081:445": "sogs pa'i klad pa dang dug sna tshogs dang khrag",
    "NG0081:446": "dang du ba dang */",
    "NG0081:447": "sbre sna tshogs la btab na btsan dug rdo rje bzhin du 'joms so //",
    "NG0081:448": "zhes byin gyis rlabs kyis gsungs so //",
    "NG0081:449": "thal ba nag po'i rgyud las /",
    "NG0081:450": "rtog pa ngan pa'i ro bsreg pa'i le'u ste bcu pa'o //    // yang bka' stsal pa /",
    "NG0081:451": "byang chub sems dpa' khyod nyon cig / srog gi snying po om yin no //",
    "NG0081:452": "de rjes sa ma ya tram dzahdzahang+ku sha zhes klad du'o //",
    "NG0081:453": "swa ha mtha' rten las mthar shes par bya //",
    "NG0081:454": "chos sku rdo rje sems dpa' om yig ldan //",
    "NG0081:455": "longs sku rang dam sngags smras pa //",
    "NG0081:456": "a+om badzra sa twa hum /",
    "NG0081:457": "shan+ti push+tim /",
    "NG0081:458": "ba shang ma ra ya phatah ang+ku sha dza dzah thab khung 'dab brgyad gru gsum zla gam dang *//",
    "NG0081:459": "gru bzhi la sogs mdzes pas brgyan //",
    "NG0081:460": "dus tshod bzhi dang kha dog dang *//",
    "NG0081:461": "dal gyi lha tshogs rim par bya //",
    "NG0081:462": "tshe 'das lus brjes drangs pa de //",
    "NG0081:463": "man+dal steng du dbang bskur bkru snyad gtang *//",
    "NG0081:464": "gzugs phyin brlabs la thab khung bskyed //",
    "NG0081:465": "me lha spyan drangs bdun po rnam @#//",
    "NG0081:466": "dag rdzogs par bya //",
    "NG0081:467": "ye shes me dang dam tshig bzhu btul bya //",
    "NG0081:468": "phung po me lhar bskyed par bya //",
    "NG0081:469": "de dag mchod rdzas me lha bzhu btul bya //",
    "NG0081:470": "ye shes lha phab lus la bstim //",
    "NG0081:471": "dgug gzhug bcings dang dgas pa bskyed //",
    "NG0081:472": "mchod bstod las bcol smon lam gdab //",
    "NG0081:473": "gtor gtang dal bsdu gshegs sam bsdu //",
    "NG0081:474": "nga rgyal ldan pas gnas su 'gro //",
    "NG0081:475": "zhes gsungs so //",
    "NG0081:476": "thal ba nag po'i rgyud las /",
    "NG0081:477": "'byung po ro bsreg pa'i le'u ste bcu gcig pa'o //     // de nas yang dag bshad bya ba //",
    "NG0081:478": "nyon cig byang chub sems dpa' khyod //",
    "NG0081:479": "sa bcu'i byang chub sems dpa' yi //",
    "NG0081:480": "srog gi snying po thams cad 'dus pa ni //",
    "NG0081:481": "de ni bdag gis brjod par bya //",
    "NG0081:482": "om badzra ma ha mu na ye swa ha //",
    "NG0081:483": "byang chub sems dpa' rigs drug gi / dngos po'i rtog pa 'joms pa'i tho chen yin //",
    "NG0081:484": "ma rig ling tog sel ba'i thur ma yin //",
    "NG0081:485": "gsang sngags 'di ni bzlas gyur na //",
    "NG0081:486": "gza' skar rmi lam ngan pa dang *//",
    "NG0081:487": "bkra mi shis dang dal yams dang *//",
    "NG0081:488": "mu ge sad dang ser ba dang *//",
    "NG0081:489": "lo nyes phyugs nyes thams cad dang *//",
    "NG0081:490": "smyo 'bog rgyal nad klad gzer dang *//",
    "NG0081:491": "lha smra 'dre smra snying zhugs dang *//",
    "NG0081:492": "gdon gyis brlabs nas chos 'chad dang *//",
    "NG0081:493": "bdud kyi byin rlabs lung ston dang *//",
    "NG0081:494": "gcer bur rgyug cing khrel shor dang *//",
    "NG0081:495": "don ma rtogs pas ro snyoms byed snying 'dod //",
    "NG0081:496": "pha rol ma mthong mngon shes ston //",
    "NG0081:497": "snying 'dod gar dgar smra ba yis //",
    "NG0081:498": "ma rtogs nyon mongs rnams kyis 'dre dbang khrid //",
    "NG0081:499": "gdon gyis brlabs te lung ston tha ra ra //",
    "NG0081:500": "tha ma snying du 'dre zhugs smyon pa 'ong *//",
    "NG0081:501": "smyon pa 'dres brlabs chos smyos shi zer dga' //",
    "NG0081:502": "rang yang 'dre dbang song ba mi tshor bas //",
    "NG0081:503": "drag sngags rgyal po 'di ni bzlas gyur na //",
    "NG0081:504": "'dre nyid byer nas sangs rgyas dgongs pa 'char //",
    "NG0081:505": "lta ba sgom pa zab mo bstan kyang ni //",
    "NG0081:506": "drag sngags rgyal po sum khri 'di zlos shig / blta ba bzang snyam bzang rtog 'dre yis khyer //",
    "NG0081:507": "rang 'dres khyer ba mi tshor ro //",
    "NG0081:508": "bsgom pa nyams myong khel snyam byed //",
    "NG0081:509": "bsgom pa 'dres khyer ma tshor ro //",
    "NG0081:510": "spyod pa ro snyoms byas pa yis //",
    "NG0081:511": "rnam rtog zhi ba snyam byed pa //",
    "NG0081:512": "spyod pa 'dre zhugs mi tshor ro //",
    "NG0081:513": "'bras bu 'jig rten dga' brod skyes snyam byed //",
    "NG0081:514": "'bras bu 'dres khyer mi tshor gyis //",
    "NG0081:515": "drag sngags rgyal po sum sbrel gyis //",
    "NG0081:516": "nyin stong mtshan stong bzlas par bya //",
    "NG0081:517": "lta sgom spyod pa rgyud la ston shes sam //",
    "NG0081:518": "de ltar shes na spyod pa'i bdud bsrungs nas //",
    "NG0081:519": "blta bas chos sku mngon du 'char //",
    "NG0081:520": "bsgoms pas longs sku shugs las 'byung *//",
    "NG0081:521": "sprul sku dal nyid 'di yin mod //",
    "NG0081:522": "'dre la ngo sprod zer zhing gtang rag gtong *//",
    "NG0081:523": "chos 'chad slob dpon rang la 'dre chen yod //",
    "NG0081:524": "lta ba mnyam yang bdag dang mi mnyam zer //",
    "NG0081:525": "chos nyid ye nas mtho dman @#//",
    "NG0081:526": "med pa ma rtogs par //",
    "NG0081:527": "dgongs pa'i rang sgo gcig las med pa la //",
    "NG0081:528": "bdag la nyams myong gdams pa zab zer ba //",
    "NG0081:529": "blo yi 'khrul pa yin pa ma rtogs so //",
    "NG0081:530": "rang snang ye shes sku gsum shar ba la //",
    "NG0081:531": "'bras bu myur ro zer ba don la rmongs //",
    "NG0081:532": "nyams myong zhe 'dod rnam rtog ro dang 'dra //",
    "NG0081:533": "ro yis ro khrid nyon re mongs //",
    "NG0081:534": "nyams myong ro bsregs thal ba rdul du rlog / ces gsungs so //",
    "NG0081:535": "thal ba nag po'i rgyud las /",
    "NG0081:536": "ro shan dbye ro bsreg 'khor ba rtsad gcod kyi",
    "NG0081:537": "le'u ste bcu gnyis pa'o // // de nas yang",
    "NG0081:538": "dag bshad bya ba //",
    "NG0081:539": "thor bu bya ba'i rim pa ni //",
    "NG0081:540": "ro bsregs pa yi rus pa brdung *//",
    "NG0081:541": "de brdung tsha tsha bya ba ni //",
    "NG0081:542": "gang dag rtogs ldan sbyong byed na //",
    "NG0081:543": "thab khung 'og tu rdo leb bzhag / de steng rdo rje rgya gram bri //",
    "NG0081:544": "bu gu btod la bsreg par bya //",
    "NG0081:545": "gdung byung smra bar mi bya zhing *//",
    "NG0081:546": "mi gtsang mi bsnyen nye khrus bya //",
    "NG0081:547": "byang sems sprul sku ring bsrel nyid //",
    "NG0081:548": "de bzhin gshegs gdung sha ri ram //",
    "NG0081:549": "longs spyod rdzogs pa'i sku dang mchod rten no //",
    "NG0081:550": "chos sku skye med sha ri ram //",
    "NG0081:551": "mchod pa tshogs 'khor ma byas na //",
    "NG0081:552": "snying dang 'dra bar bstan pa las //",
    "NG0081:553": "kun la bstan na gdung 'bros so //",
    "NG0081:554": "dngos grub yal nas 'gro bas gsang zhing mchod //",
    "NG0081:555": "klu gnyan sa bdag rims kyis mi tshugs so //",
    "NG0081:556": "rtag tu sde brgyad de la srung skyob byed //",
    "NG0081:557": "mkha' 'gro chos skyong rgyal po lta bur khur //",
    "NG0081:558": "ston 'tshong rkun ban bka' chad sbos sam gri ru 'chi //",
    "NG0081:559": "rgyal ba rgya mtsho'i byin gyis brlabs par nges //",
    "NG0081:560": "thun mong dngos grub ma bsgrubs par yang 'byung *//",
    "NG0081:561": "sa bdag klu gnyen dag gis rdo rje khyung du mthong *//",
    "NG0081:562": "rtag tu gtsug tu bkur zhing mi la bstan pa min //",
    "NG0081:563": "za ma tog gam ga bu srubs med na //",
    "NG0081:564": "blugs la dar tshon dmar pos dril //",
    "NG0081:565": "de la mchod bstod yon tan bsam mi khyab //",
    "NG0081:566": "sngags sbrel byin brlabs 'bi 'bi dang *//",
    "NG0081:567": "gdab dang bskur dang rab gnas rten 'brel brjod la sogs //",
    "NG0081:568": "zhes gsungs so //",
    "NG0081:569": "thal ba nag po'i rgyud las /",
    "NG0081:570": "ro'i snang ba brtag pa dang tsha tsha'i le'u ste",
    "NG0081:571": "bcu gsum pa'o // // de nas yang dag bshad",
    "NG0081:572": "bya ba // bar chad bsrungs nas bstan bsrung phyir //",
    "NG0081:573": "mkha' 'gro'i srog snying bshad par bya //",
    "NG0081:574": "spyi bsdoms srog dang snying po dang *//",
    "NG0081:575": "rang rang snying po srog dang drag sngags gsum //",
    "NG0081:576": "de nyid bdag gis bshad par bya //",
    "NG0081:577": "gro ga dag la bris nas ni //",
    "NG0081:578": "dkyil 'khor 'khor lo rtsibs bzhi sgo dang bcas //",
    "NG0081:579": "dbus su gru gsum mthing nag la //",
    "NG0081:580": "dpangs su chag gang brtsig par bya //",
    "NG0081:581": "rdo sol ro sol nag por byug / de nang thod pa kha sbyar du stsal te //",
    "NG0081:582": "dug thun dag gis brabs byas pas //",
    "NG0081:583": "smyo 'bog drag pos 'chi bar bshad //",
    "NG0081:584": "zhes gsungs so //",
    "NG0081:585": "yang na snail gri'i thod pa ru /",
    "NG0081:586": "khrag dang @#//",
    "NG0081:587": "dug sna tshang bar blugs //",
    "NG0081:588": "ming rus bcas te thun brabs na //",
    "NG0081:589": "zla ba gcig na brlag par 'gyur //",
    "NG0081:590": "thar nu dug dang re'u lcag pa //",
    "NG0081:591": "mdzo zho sbyar na mdzes 'dzin 'gyur //",
    "NG0081:592": "nyungs kar brag dang d+ha du ra //",
    "NG0081:593": "dbyi mo thang phrom dur bying ni //",
    "NG0081:594": "rgyu ma dag gis 'chi bar 'gyur //",
    "NG0081:595": "bse zho sbrang rgod d+ha du ra //",
    "NG0081:596": "sbyar na smyo 'bog gdon mi za //",
    "NG0081:597": "kyi lce nag po bul tog mdze khrag sbyar byas nas //",
    "NG0081:598": "thun du brabs pas mdze rims 'gyur //",
    "NG0081:599": "b+ha ri sha sa a be sha btags nas //",
    "NG0081:600": "thun du brabs na ser ba 'byung *//",
    "NG0081:601": "zhes gsungs so //",
    "NG0081:602": "thal ba nag po'i rgyud las /",
    "NG0081:603": "sngags sbyor ba drag sngags kyi le'u ste bcu bzhi",
    "NG0081:604": "pa'o // // de nas yang dag bshad bya ba",
    "NG0081:605": "// byang chub sems dpa' khyod nyon cig / chos spyod du mi ster zhing *//",
    "NG0081:606": "slob ma dam la ldog pa la //",
    "NG0081:607": "mkha' 'gro rnams kyi snying 'byin dang *//",
    "NG0081:608": "dam nyams chad pa gcod par byed //",
    "NG0081:609": "dus kyi snyigs ma 'byung ba'i tshe //",
    "NG0081:610": "sngags pa'i bstan pa nub pa dang *//",
    "NG0081:611": "drag sngags 'di yis bstan pa bsrung *//",
    "NG0081:612": "dus ngan tha ma byung tsam na //",
    "NG0081:613": "mkha' 'gro ma yi dmod pa 'di //",
    "NG0081:614": "'gal ba cham la 'bebs pa'i phyir //",
    "NG0081:615": "dad ldan skyes bu gcig dang 'phrad //",
    "NG0081:616": "skal med rnams la byin na dam tshig nyams //",
    "NG0081:617": "dus ngan tha ma'i don ched du //",
    "NG0081:618": "bstan srung rgyal po chen po 'dis //",
    "NG0081:619": "las rnams thams cad 'grub par byed //",
    "NG0081:620": "spu gri lta bu'i drag sngags 'di //",
    "NG0081:621": "spel na mkha' 'gro'i chad pa 'ong *//",
    "NG0081:622": "phung sri dam la mi gnas pa /",
    "NG0081:623": "kha la chos min nga rgyal can //",
    "NG0081:624": "chos dang mi ldan rgyud 'di sba //",
    "NG0081:625": "dam la gnas shing tshul 'chos med //",
    "NG0081:626": "byang chub srog bzhin 'tsho bar byed //",
    "NG0081:627": "kun gyi snying du de sdug ste //",
    "NG0081:628": "gcig nas gnyis las ma spel cig / byang chub sems dpa' chen po nyon //",
    "NG0081:629": "chos kyi sgo mo brgyad khri bzhi stong la //",
    "NG0081:630": "bstan srung brgyad khri bzhi stong yod //",
    "NG0081:631": "phyi srung bsnyen bsgrub las dang gsum du bstan pa yin //",
    "NG0081:632": "nang la dril ba'i drag sngags yin //",
    "NG0081:633": "gsang ba rgod du phyung ba 'di yin pas //",
    "NG0081:634": "dug lnga 'dra ba'i ngan sngags 'di //",
    "NG0081:635": "dgra dang bgegs stsogs bar gcod byed //",
    "NG0081:636": "cham la dbab phyir bzla lugs kyang *//",
    "NG0081:637": "chos nyid don gyi bzlas pa dang */",
    "NG0081:638": "snying po 'phro 'du dug sbyor bzlas pa dang */",
    "NG0081:639": "khams gsum yongs sgrol bzlas pa dang *//",
    "NG0081:640": "dkyil 'khor lha yi bzlas pa dang *//",
    "NG0081:641": "bsnyen bsgrub las kyi bzlas pa dang *//",
    "NG0081:642": "ngan sngags spu gri so sdebs bzlas pa dang *//",
    "NG0081:643": "sngags rgod thog 'dra'i bzlas pa dang *//",
    "NG0081:644": "ngan sngags mda' 'dra'i bzlas pa dang *//",
    "NG0081:645": "phra men me 'dra'i bzlas pa'o //",
    "NG0081:646": "kun kyang gcig la shes gyur na //",
    "NG0081:647": "thams cad 'dus pa'i rtsa ba yin / chos nyid klong gi bzlas pa nyi ma'i 'od ltar bzlas //",
    "NG0081:648": "byang chub bsgrub dang lam chen du //",
    "NG0081:649": "chos nyid don gyi bzlas pa bya //",
    "NG0081:650": "zhes gsungs so //",
    "NG0081:651": "thal ba nag po'i rgyud las / @#//",
    "NG0081:652": "gdams pa ngan sngags kyi le'u ste bco lnga pa'o //    // de nas longs sku'i kun bzang la //",
    "NG0081:653": "byang chub sems dpa' kun bzang gis //",
    "NG0081:654": "rgyud 'di bdag gis ji ltar gzung *//",
    "NG0081:655": "zhes zhus te /",
    "NG0081:656": "bdun rnam dag brjod nas zhus pa /",
    "NG0081:657": "rgyud kyi rgyal po thal ba nag po 'di /",
    "NG0081:658": "khams gsum 'khor ba ro bsreg pas //",
    "NG0081:659": "ro bsreg chen po'i rgyud du zung *//",
    "NG0081:660": "ngan thabs las tshogs bstan pas na //",
    "NG0081:661": "thal ba nag po'i rgyud du zung *//",
    "NG0081:662": "sku gsum rang snang ngo sprad pas //",
    "NG0081:663": "dmar byang chen po'i rgyud du zung *//",
    "NG0081:664": "zhes gsungs pas /",
    "NG0081:665": "byang chub sems dpa' kun tu bzang po rjes su yi rang ngo *//",
    "NG0081:666": "thal ba nag po'i rgyud las /",
    "NG0081:667": "gtad pa dang rjes su yi rang ba'i le'u ste"
}