{
    "T02D2387:19b-0": "@19b # // rgya gar skad du /",
    "T02D2387:19b-1": "tsitta sya sam pra dh'a ya by'a bashta nam n'a ma /",
    "T02D2387:19b-2": "bod skad du /",
    "T02D2387:19b-3": "sems la gros 'debs pa zhes bya ba /",
    "T02D2387:20a-0": "yum rdo rje @20a * //",
    "T02D2387:20a-1": "phag mo la phyag 'tshal lo //",
    "T02D2387:20a-2": "dpa' bo dpa' mo 'byung po rnams kyis bskor byas pa'i //",
    "T02D2387:20a-3": "dpal chen he ru ka yi zhabs la phyag 'tshal nas //",
    "T02D2387:20a-4": "khams gsum sems can rnams kyi sgrib pa bsal ba'i phyir //",
    "T02D2387:20a-5": "bdag gzhan rnams kyi don du sems la phan pa'i gros 'debs bya //",
    "T02D2387:20a-6": "'dod pa padma'i chu ltar rig nas sems nyid kyi //",
    "T02D2387:20a-7": "bla med lta sgom 'bras bu khyod kyis dran par gyis //",
    "T02D2387:20a-8": "de yis dpal ldan zhal mthong gnyis med don rtogs te //",
    "T02D2387:20a-9": "de phyir nyams len brtson pas phyag rgya chen po thob pa'i phyir //",
    "T02D2387:20a-10": "sna tshogs gzugs sgra sogs la ma chags ma zhen na //",
    "T02D2387:20a-11": "'khor bar mi gnas rgyu med mya ngan 'das pa thob //",
    "T02D2387:20a-12": "padma'i bzhin mdzes mngon sum mig gi dbang po dang //",
    "T02D2387:20a-13": "sgra brnyan rnams shing sems nyid rmongs 'gyur bas //",
    "T02D2387:20a-14": "kye ma zhes sdang phrang dog dug ni ci phyir 'dzin //",
    "T02D2387:20a-15": "skra dkar gnyer ma la sogs khyod kyis mthong gyur kyang //",
    "T02D2387:20a-16": "yongs su tshol ba'i zhen pas nyes pa skyon gyis bcings //",
    "T02D2387:20a-17": "rab 'bring tha ma'i spyod lam 'dod chags zhe sdang gis //",
    "T02D2387:20a-18": "mkhas btsun mngon pa'i rgyal 'khor ba'i gnas su 'khyam //",
    "T02D2387:20a-19": "yi dgas lha min dung 'gro la sogs sdug bsngal mang //",
    "T02D2387:20a-20": "de phyir phrag dog spangs lar rang nyid dmigs par gyis //",
    "T02D2387:20a-21": "lha dang klu dang mi rnams bde bar grangs mang thob gyur kyang //",
    "T02D2387:20a-22": "sems kyi rgyal po 'dod pas mi ngoms ngo mtshar che //",
    "T02D2387:20a-23": "gnyen bral sdug bsngal mchi ma rgya mtsho bas kyang",
    "T02D2387:20a-24": "lhag / dur khrod gnas kyi keng rus bsags pa",
    "T02D2387:20a-25": "ri dang mnyam // 'dod pa'i rma phyung 'khrugs pa'i khrag ni mtsho dang 'dra //",
    "T02D2387:20a-26": "kye ma sems kyi rgyal po'i rnal 'byor ci phyir srid mi spong //",
    "T02D2387:20a-27": "mi lus 'dod bya khom ldan yang dag thob byas nas //",
    "T02D2387:20a-28": "dngos po rnams ni chu bur lta bur brtags byas la //",
    "T02D2387:20a-29": "khyod kyis bdag gzhan rnams la ji srid phan par gyis //",
    "T02D2387:20a-30": "'khor pa'i 'dam la bying 'gyur thar ba shin tu dka' //",
    "T02D2387:20a-31": "dmyal ba'i sdug bsngal du 'bod tsha grang sreg cing btsir //",
    "T02D2387:20a-32": "sred pas phrag dog yi dgas bkres skom skye 'gyur la //",
    "T02D2387:20a-33": "snying rje'i gnas thob dud 'gro phan tshun zhe sdang che //",
    "T02D2387:20a-34": "lha yang gnas nas ltung 'gyur mi rnams sdug bsngal mang //",
    "T02D2387:20b-0": "@20b de ltar 'gro ba'i sdug bsngal khyod kyis dran khyos la //",
    "T02D2387:20b-1": "don dam kun rdzob tha snyad sna tshogs spang bar gyis //",
    "T02D2387:20b-2": "longs spyod sprin phung glog ltar rnam par g-yo bar 'gyur //",
    "T02D2387:20b-3": "tshe 'di rlung gis bskyod pa'i padma'i chu ltar 'jig",
    "T02D2387:20b-4": "/ lang tsho rnams ni mi rtag de ltar bltas",
    "T02D2387:20b-5": "byas nas // mkhas pa rnams ni myur du nags su 'gro bar gyis //",
    "T02D2387:20b-6": "'khor ba'i 'dod pa'i gnyen bshes chags pas phrag dog skye //",
    "T02D2387:20b-7": "mthar yang gshin rje'i gnas 'gro rgyal ba thob mi 'gyur //",
    "T02D2387:20b-8": "khyod kyis de ltar shes na thar pa'i lam thob bo //",
    "T02D2387:20b-9": "mi lus dam pa yang dang yang du thob pa dka' //",
    "T02D2387:20b-10": "dper na rgya mtsho'i chu rlabs rlabs snang zla ba'i gzugs brnyan dang //",
    "T02D2387:20b-11": "rmi lam mig 'phrul 'khrul snang sna tshogs sgom byed na //",
    "T02D2387:20b-12": "'khor ba'i zhags pas bcings grol rgyal bya bzhin no //",
    "T02D2387:20b-13": "de phyir sems nyid ma chags ma zhe na nyams len gyis //",
    "T02D2387:20b-14": "'khrul zad gang zhig rnal 'byor bde ba thob pa des //",
    "T02D2387:20b-15": "sems gsal yal ga brgya yis sangs rgyas 'bras bu thob //"
}