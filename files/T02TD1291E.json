{
    "T02TD1291E:148a-0": "@148a # // rgya gar skad du /",
    "T02TD1291E:148a-1": "bha ga b'an he badzra s'a dha nam aa bhi sa ma ya kra m'artha pra sa na n'a ma /",
    "T02TD1291E:148a-2": "bod skad du /",
    "T02TD1291E:148a-3": "bcom ldan 'das kye'i rdo rje'i sgrub pa'i thabs mngon par rtogs pa'i rim pa don rab tu gsal ba zhes bya ba /",
    "T02TD1291E:148a-4": "bcom ldan 'das dpal kye'i rdo rje la phyag 'tshal lo //",
    "T02TD1291E:148a-5": "gang gi ye shes me lta bus //",
    "T02TD1291E:148a-6": "rnam rtog ma lus sreg mdzad cing //",
    "T02TD1291E:148a-7": "snying rje chu yis sdud mdzad pa //",
    "T02TD1291E:148a-8": "kye'i rdo rje la phyag 'tshal te //",
    "T02TD1291E:148a-9": "bdag pas blo dman rnams don du //",
    "T02TD1291E:148a-10": "sgrub thabs don rab gsal ba brtsam //",
    "T02TD1291E:148a-11": "de la rnal 'byor pas dang po dur khrod la sogs pa'i gnas yid du 'ong bar stan bde ba la 'dug ste /",
    "T02TD1291E:148a-12": "bdag nyid kye'i rdo rjer gsal ba'i snying gar pam las padma /",
    "T02TD1291E:148a-13": "de'i steng du ram las nyi ma'i dkyil 'khor /",
    "T02TD1291E:148a-14": "de'i steng du h'um sngon po bsams la /",
    "T02TD1291E:148b-0": "de las 'od 'phros pas sna bug g-yas nas byung bas kye'i rdo rje 'khor dang @148b bcas pa spyan drangs te /",
    "T02TD1291E:148b-1": "mdun gyi nam mkha' la bzhugs pa la /",
    "T02TD1291E:148b-2": "phyi'i mchod pa sna tshogs kyis mchod nas goo r'i byang chub kyi sems kyi snod can dang /",
    "T02TD1291E:148b-3": "chom rkun ma rang byung gi me tog gi snod can dang /",
    "T02TD1291E:148b-4": "ro langs ma dri chu'i snod can dang /",
    "T02TD1291E:148b-5": "za phod ma dri chen gyi snod can dang /",
    "T02TD1291E:148b-6": "pukka s'i sha sna tshogs kyi snod can dang /",
    "T02TD1291E:148b-7": "ri khrod ma chang gi snod can dang /",
    "T02TD1291E:148b-8": "gtum mo cang te'u brdung ba dang /",
    "T02TD1291E:148b-9": "g-yung mo 'khyud pa dang ldan pas mchod par bya'o //",
    "T02TD1291E:148b-10": "de nas sdig pa bshags pa la sogs pa bya ste /",
    "T02TD1291E:148b-11": "'khor ba thog ma med dus nas //",
    "T02TD1291E:148b-12": "log pa'i rnam par rtog pa yis //",
    "T02TD1291E:148b-13": "lus ngag yid kyis bgyis pa gang //",
    "T02TD1291E:148b-14": "so sor bshags bgyid slan chad sdom //",
    "T02TD1291E:148b-15": "'gro ba gang gis thar pa'i phyir //",
    "T02TD1291E:148b-16": "bsod nams ye shes tshogs bsags pa //",
    "T02TD1291E:148b-17": "de la yang dag yi rang zhing //",
    "T02TD1291E:148b-18": "de dag byang chub mchog tu bsngo //",
    "T02TD1291E:148b-19": "thams cad rang bzhin kye'i rdor dang //",
    "T02TD1291E:148b-20": "de yis bstan pa'i lam mchog dang //",
    "T02TD1291E:148b-21": "tshogs mchog de yi 'khor 'dus la //",
    "T02TD1291E:148b-22": "bdag ni rtag tu skyabs su mchi //",
    "T02TD1291E:148b-23": "skyon rnams ma lus sel byed cing //",
    "T02TD1291E:148b-24": "yon tan thams cad rgyas byed pa //",
    "T02TD1291E:148b-25": "yid bzhin nor la sogs mtshungs pa //",
    "T02TD1291E:148b-26": "byang chub sems mchog bskyed par bgyi //",
    "T02TD1291E:148b-27": "deng nas kun mkhyen ma thob par //",
    "T02TD1291E:148b-28": "bdag gi lus ni bder gshegs dang //",
    "T02TD1291E:148b-29": "de sras rnams la dbul bar bgyi //",
    "T02TD1291E:148b-30": "dam pa'i lam la gnas par bgyi //",
    "T02TD1291E:148b-31": "de nas byams pa dang /",
    "T02TD1291E:148b-32": "snying rje dang /",
    "T02TD1291E:148b-33": "dga' ba dang /",
    "T02TD1291E:148b-34": "btang snyoms bsgom par bya'o //",
    "T02TD1291E:148b-35": "de'i 'og tu stong pa nyid bsgoms la /",
    "T02TD1291E:148b-36": "aom sh'u n+ya t'a dzny'a na badzra sva bh'a ba a'atma ko&amp; ham zhes brjod par bya'o //",
    "T02TD1291E:148b-37": "de ltar stong par bsgoms pa las pam las sna tshogs padma de'i steng du ram las nyi ma'i dkyil 'khor /",
    "T02TD1291E:148b-38": "de'i steng du h'um las sna tshogs rdo rje /",
    "T02TD1291E:148b-39": "de'i lte ba la h'um /",
    "T02TD1291E:148b-40": "de las 'od 'phros pa las rdo rje'i ra ba dang bla rer gyur pa la aom raksha raksha h'um h'um h'um phat sv'a h'a /",
    "T02TD1291E:148b-41": "zhes bya bas byin gyis brlab par bya'o //",
    "T02TD1291E:148b-42": "de'i nang du chos kyi 'byung gnas dkar po gyen khar gnas par bsam /",
    "T02TD1291E:148b-43": "de'i nang du yam las rlung gi dkyil 'khor sngon po gzhu'i dbyibs la ba dan gyis mtshan pa de'i steng du ram las me'i dkyil 'khor dmar po gru gsum pa rdo rjes mtshan pa /",
    "T02TD1291E:148b-44": "de'i steng du bam las chu'i dkyil 'khor dkar po zlum po bum pas mtshan pa /",
    "T02TD1291E:149a-0": "de'i steng du lam las sa yi @149a * //",
    "T02TD1291E:149a-1": "dkyil 'khor ser po gru bzhi rdo rjes mtshan pa /",
    "T02TD1291E:149a-2": "de'i steng du bh'um las 'khor lo /",
    "T02TD1291E:149a-3": "de'i bdag nyid srid pa bar ma'i bag chags bsam par bya'o //",
    "T02TD1291E:149a-4": "de rnams 'od du zhu ba las gzhal yas khang ngos bzhi dang /",
    "T02TD1291E:149a-5": "sgo bzhi dang rta babs bzhis brgyan pa /",
    "T02TD1291E:149a-6": "dra ba dang dra ba phyed pas brgyan pa /",
    "T02TD1291E:149a-7": "ka ba brgyad kyis nye bar mdzes pa'o //",
    "T02TD1291E:149a-8": "de'i dkyil du pam las padma 'dab brgyad dmar po /",
    "T02TD1291E:149a-9": "de'i steng du ram las nyi ma'i dkyil 'khor de'i steng du bdud bzhi'i gzugs bsnol ba bsgom par bya'o //",
    "T02TD1291E:149a-10": "phyogs bzhir tshangs pa dang /",
    "T02TD1291E:149a-11": "dbang po dang /",
    "T02TD1291E:149a-12": "nye dbang dang /",
    "T02TD1291E:149a-13": "drag po bzhi dgod par bya'o //",
    "T02TD1291E:149a-14": "mtshams bzhir gshin rje dang nor sbyin dang bden bral dang thags bzangs ris rnams bkod la /",
    "T02TD1291E:149a-15": "'dis byin gyis brlabs te /",
    "T02TD1291E:149a-16": "aom sarba ta th'a ga ta aa la ya badzra sva bh'a ba a'a tma ko&amp; ham /",
    "T02TD1291E:149a-17": "de nas bdud bzhi'i snying gar aa a'a ai a'i au a'u ri r'i li l'i ae aee ao aoo aam aa: rnams las zla ba'i dkyil 'khor te me long lta bu'i ye shes so //",
    "T02TD1291E:149a-18": "de'i steng du ka kha ga gha nga /",
    "T02TD1291E:149a-19": "tsa tsha dza dzha nya /",
    "T02TD1291E:149a-20": "ta tha da dha na /",
    "T02TD1291E:149a-21": "ta tha da dha na /",
    "T02TD1291E:149a-22": "pa pha ba bha ma /",
    "T02TD1291E:149a-23": "ya ra la wa /",
    "T02TD1291E:149a-24": "sha sha sa ha ksha: dang dha ya ra rnams las nyi ma'i dkyil 'khor te /",
    "T02TD1291E:149a-25": "mnyam pa nyid kyi ye shes so //",
    "T02TD1291E:149a-26": "zla ba dang nyi ma'i bar du h'um dang /",
    "T02TD1291E:149a-27": "aa las rdo rje gri gug ste /",
    "T02TD1291E:149a-28": "so sor rtog pa'i ye shes so //",
    "T02TD1291E:149a-29": "de dag chu dang 'o ma lta bur 'dres pa ni bya ba nan tan gyi ye shes so //",
    "T02TD1291E:149a-30": "de las aom dang h'um ngo //",
    "T02TD1291E:149a-31": "de gnyis rdo rje dang gri gug go //",
    "T02TD1291E:149a-32": "de las bzhengs pa'i bcom ldan 'das zhal brgyad phyag bcu drug pa /",
    "T02TD1291E:149a-33": "zhabs bzhi dang ldan pa /",
    "T02TD1291E:149a-34": "dbu la thod pa'i phreng bas bskor ba /",
    "T02TD1291E:149a-35": "bdag med mas mgul nas 'khyud pa /",
    "T02TD1291E:149a-36": "phyag rgya lnga dang ldan pa sku mdog dkar po g-yas sngo ba g-yon dmar ba ltag pa'i zhal gnag pa'o //",
    "T02TD1291E:149a-37": "phyag g-yas kyi thod pa brgyad na rim par glang po che dang rta dang bong bu dang glang dang rnga mo dang mi dang seng ge dang byi la rnams 'dzin pa /",
    "T02TD1291E:149a-38": "phyag g-yon gyi thod pa brgyad na sa'i lha dang chu'i lha dang me'i lha dang /",
    "T02TD1291E:149a-39": "rlung gi lha dang zla ba dang nyi ma dang gshin rje dang nor sbyin rnams 'dzin pa'o //",
    "T02TD1291E:149a-40": "lha mo zhal gcig phyag gnyis pa kha dog gnag pa skra ser po gyen du ba greng [?] ba phyag g-yas na gri gug g-yon na thod pa 'dzin pa ste /",
    "T02TD1291E:149b-0": "de ni chos kyi dbyings rnam par dag pa'i @149b ye shes so //",
    "T02TD1291E:149b-1": "de nas lha mo'i gnas gsum du byin gyis brlab par bya ste /",
    "T02TD1291E:149b-2": "dpral bar aom /",
    "T02TD1291E:149b-3": "thugs kar h'um /",
    "T02TD1291E:149b-4": "gsang ba'i gnas su a'a: padma byin gyis brlab pa'i sngags ni /",
    "T02TD1291E:149b-5": "aom padma su kha dha ra ma h'a r'a ga su kham da ta tsa tur a'a nandha bha ga bi sva h'um h'um h'um kar+yam gu ru shva me /",
    "T02TD1291E:149b-6": "rdo rje byin gyis brlab pa'i sngags ni /",
    "T02TD1291E:149b-7": "aom badzra ma h'a dve sha tsa tur a'a nanda da ya ka kha ga mu khe ka r'a sho n'a tha h'um h'um h'um kar+yam ku ru shva me /",
    "T02TD1291E:149b-8": "de nas yab yum chags pa chen po'i rol pa las de'i sgras bskul bas /",
    "T02TD1291E:149b-9": "phyogs bcu'i de bzhin gshegs pa thams cad yi ge lnga po bhr'um aom dzr'im kham h'um rnams byang chub kyi sems kyi rnam par yab kyi zhal nas rdo rje'i lam nas byung ste /",
    "T02TD1291E:149b-10": "thig le brgyad du gyur nas padma 'phro ba'i dus su sngags 'di brjod par bya ste /",
    "T02TD1291E:149b-11": "aom sarba ta th'a ga ta aa nu r'a ga na badzra sv'a bh'a ba a'a tma ko&amp; ham /",
    "T02TD1291E:149b-12": "thig le brgyad las gam tsam bam gham pam sham lam dam sa bon de dag las phyag g-yas kyi phyag mtshan brgyad du gyur /",
    "T02TD1291E:149b-13": "de dag las lha mo brgyad du gyur te /",
    "T02TD1291E:149b-14": "goo r'i nag mo g-yas na gri gug g-yon na nya bsnams pa /",
    "T02TD1291E:149b-15": "shar phyogs su tshangs pa'i steng du gdon par bya ste /",
    "T02TD1291E:149b-16": "de bzhin du lho phyogs su chom rkun ma btsod kyi kha dog can phyag g-yas na cang te'u g-yon na phag pa can dbang po'i steng du'o //",
    "T02TD1291E:149b-17": "ro langs ma dmar ser gser bsregs pa'i mdog can phyag g-yas na rus sbal g-yon na thod pa bsnams pa /",
    "T02TD1291E:149b-18": "nub phyogs su nye dbang gi steng du'o //",
    "T02TD1291E:149b-19": "za phod ma kha dog ljang gu phyag g-yas na sbrul g-yon na thod pa bsnams pa /",
    "T02TD1291E:149b-20": "byang phyogs su drag po'i steng du'o //",
    "T02TD1291E:149b-21": "pukka s'i kha dog sngon mo phyag g-yas na seng ge g-yon na dgra sta bsnams pa /",
    "T02TD1291E:149b-22": "byang shar gyi mtshams na gshin rje'i steng du'o //",
    "T02TD1291E:149b-23": "ri khrod ma sku mdog dkar mo phyag g-yas na dge slong g-yon na gsil byed bsnams pa /",
    "T02TD1291E:149b-24": "shar lho'i mtshams su nor sbyin gyis steng du'o //",
    "T02TD1291E:149b-25": "gtum mo nam mkha'i kha dog can phyag g-yas na 'khor lo /",
    "T02TD1291E:149b-26": "g-yon na thod pa bsnams pa /",
    "T02TD1291E:149b-27": "lho nub kyi mtshams su bden bral gyi steng du'o //",
    "T02TD1291E:149b-28": "g-yung mo sna tshogs pa'i mdog can phyag g-yas na rdo rje g-yon na sdigs mdzub dang ldan pa nub byang mtshams su thags bzangs ris kyi steng du gdon par bya'o //",
    "T02TD1291E:149b-29": "lha mo de dag skyil krung phyed pa gar gyis gnas pa /",
    "T02TD1291E:149b-30": "spyan gsum pa phyag rgya lngas brgyan pa'o //",
    "T02TD1291E:150a-0": "de nas @150a * //",
    "T02TD1291E:150a-1": "yab yum gyi rol pa'i sgras bskul bas srid pa bar ma'i bag chags kyis yi ge lnga po ho //",
    "T02TD1291E:150a-2": "aom a'a: h'um ho: rnams zhal nas zhugs te /",
    "T02TD1291E:150a-3": "padmar phyin pa tsam gyis yab yum gnyis 'od kyi gong bur gyur pa la /",
    "T02TD1291E:150a-4": "mtshams kyi lha mo rnams kyis glus skul bar byed de /",
    "T02TD1291E:150a-5": "snying rje'i thugs kyis rje btsun bzhengs //",
    "T02TD1291E:150a-6": "pukka s'i ni bdag skyabs mdzod //",
    "T02TD1291E:150a-7": "stong pa'i rang bzhin spangs nas ni //",
    "T02TD1291E:150a-8": "bdag la bde chen rnal 'byor sbyor //",
    "T02TD1291E:150a-9": "khyod dang bral na bdag 'gum pas //",
    "T02TD1291E:150a-10": "kye yi rdo rje khyod bzhengs shig / stong ba'i rang bzhin spongs mdzod la //",
    "T02TD1291E:150a-11": "ri khrod ma ni bdag don sgrub //",
    "T02TD1291E:150a-12": "'jig rten mgron gnyer 'dod pa'i gtso //",
    "T02TD1291E:150a-13": "stong pa nyid la ci phyir bzhugs //",
    "T02TD1291E:150a-14": "gtum mo bdag ni zhu ba bgyid //",
    "T02TD1291E:150a-15": "khyod ma langs na phyogs mi 'tshal //",
    "T02TD1291E:150a-16": "bdag gis nyid kyi thugs 'tshal gyi //",
    "T02TD1291E:150a-17": "dbang po'i dran ldan khyod bzhengs shig / g-yung mo bdag ni dran nyams pas //",
    "T02TD1291E:150a-18": "thugs rjes rgyun chad ma mdzad cig / de ltar bskul bas sngon gyi smon lam rjes su dran nas /",
    "T02TD1291E:150a-19": "khu ba'i gzugs las bzhengs pa ni gong du smos pa lta bu la /",
    "T02TD1291E:150a-20": "sku mdog gnag pa g-yas dkar ba g-yon dmar ba //",
    "T02TD1291E:150a-21": "zhabs phyed krung du bzhugs pa /",
    "T02TD1291E:150a-22": "mgo bo'i phreng ba'i do shal can /",
    "T02TD1291E:150a-23": "sna tshogs rdo rje spyi bor 'dzin pa'o //",
    "T02TD1291E:150a-24": "de nas snying gar pam las padma /",
    "T02TD1291E:150a-25": "de'i steng du ram las nyi ma'i dkyil 'khor /",
    "T02TD1291E:150a-26": "de'i steng du h'um las rdo rje /",
    "T02TD1291E:150a-27": "de las rang dang 'dra ba'i ye shes sems dpa'/",
    "T02TD1291E:150a-28": "de'i thugs kar yang padma dang nyi ma dang h'um las rdo rje /",
    "T02TD1291E:150a-29": "de'i lte ba la h'um bsam par bya'o //",
    "T02TD1291E:150a-30": "de nas aom badzra goo r'i a'a karsha ya dza: zhes brjod pas ye shes kyi dkyil 'khor mdun gyi nam mkha' la spyan drangs te /",
    "T02TD1291E:150a-31": "phyi nang gsang ba'i mchod pas mchod la /",
    "T02TD1291E:150a-32": "aom badzra tsoo r'i pra be sha ya h'um /",
    "T02TD1291E:150a-33": "zhes brjod pas gzhug par bya'o //",
    "T02TD1291E:150a-34": "aom badzra be t'a l'i spho ta ya bam zhes brjod pas bcing bar bya'o //",
    "T02TD1291E:150a-35": "aom badzra ghasma r'i wa sham ku ru ho: zhes brjod pas dgyes pa bskyed par bya'o //",
    "T02TD1291E:150a-36": "de ltar ye shes kyis bstims pa la skye mched byin gyis brlab par bya ste /",
    "T02TD1291E:150a-37": "gti mug rdo rje ma dang /",
    "T02TD1291E:150a-38": "'dod chags rdo rje ma dang /",
    "T02TD1291E:150a-39": "phrag dog rdo rje ma dang /",
    "T02TD1291E:150b-0": "bdag med rnal 'byor ma rnams mig dang rna ba dang sna dang lce dang lus dang yid la ming gi yi ge dang po mam dam mam ram sam nam rnams @150b las bskyed par bya ste /",
    "T02TD1291E:150b-1": "zhal gcig phyag gnyis sna tshogs mdog can phyag g-yas na gri gug g-yon na thod pa ro'i gdan can no //",
    "T02TD1291E:150b-2": "aom a'a: h'um gsum las mkha' spyod ma dang sa spyod ma dang sa 'og ma gsum dkar ba dang dmar ba dang gnag pa'o //",
    "T02TD1291E:150b-3": "lha mo sku yi rigs las byung //",
    "T02TD1291E:150b-4": "rnal 'byor ma ni mkha' spyod ma //",
    "T02TD1291E:150b-5": "de dag byin gyis brlabs nas su //",
    "T02TD1291E:150b-6": "byin gyis brlab pa mdzad du gsol //",
    "T02TD1291E:150b-7": "aom sarba ta th'a ga ra p'u dza ri badzra sva bh'a ba a'atma ko&amp; ham /",
    "T02TD1291E:150b-8": "lha mo thugs kyi rigs las byung //",
    "T02TD1291E:150b-9": "rnal 'byor ma ni sa 'og mas //",
    "T02TD1291E:150b-10": "deng bdag byin brlab gnas su gsol //",
    "T02TD1291E:150b-11": "aom sarba ta th'a ga ta batt'a l'i badzra sva bh'a ba a'atma ko&amp; ham //",
    "T02TD1291E:150b-12": "de nas rang gi snying ga'i sa bon las 'od zer lcags kyu lta bus phyogs bcu'i sangs rgyas thams cad spyan drangs te /",
    "T02TD1291E:150b-13": "phyi nang gsang ba gsum gyi mchod pas mchod la dbang bskur ba blang bar bya'o //",
    "T02TD1291E:150b-14": "bcom ldan de bzhin gshegs pa rnams //",
    "T02TD1291E:150b-15": "mgon pos bdag la dbang bskur cig / de nas de bzhin gshegs pa de dag he ru ka'i gzugs su bya ste bdud rtsi lngas bkang ba'i bum pas dbang bskur bas /",
    "T02TD1291E:150b-16": "tsoo r'i dang goo r'i dang /",
    "T02TD1291E:150b-17": "pukka s'i rnams kyi dbu rgyan la mi bskyod pa'o //",
    "T02TD1291E:150b-18": "chom rkun ma dang ri khrod ma la rnam par snang mdzad do //",
    "T02TD1291E:150b-19": "ro langs ma dang gtum mo ni rin chen 'byung ldan no //",
    "T02TD1291E:150b-20": "za phod ma dang g-yung mo la snang ba mtha' yas bsam par bya'o //",
    "T02TD1291E:150b-21": "aom sarba ta t'a ga ta aa bhi she ka ta badzra sva bh'a ba a'atma ko&amp; ham /",
    "T02TD1291E:150b-22": "de nas yam las rlung dang ram las me'i steng du aa las thod pa'o //",
    "T02TD1291E:150b-23": "de'i nang du zla ba dang nyi ma'i dkyil du h'um las rdo rje /",
    "T02TD1291E:150b-24": "de'i lte ba la h'um zla ba'i bar du bhr'um a'am dzr'am kham h'um rnams las sangs rgyas lnga bskyed /",
    "T02TD1291E:150b-25": "go ku da ha na rnams las sems can lnga bskyed de /",
    "T02TD1291E:150b-26": "me sbar ba de dag 'od du zhu ba la rdo rje'i lte ba'i h'um las 'od 'phros pas phyogs bcu'i bdud rtsi bkug nas thim par gyur pa la /",
    "T02TD1291E:150b-27": "aom a'a: h'um gsum gyis byin gyis brlabs te /",
    "T02TD1291E:150b-28": "lha rnams kyi lce la rdo rje nas kyi 'bras bu tsam bsams la bdud rtsi myang bar bya'o //",
    "T02TD1291E:150b-29": "aom sarba ta th'a ga ta aa mri ta sva da na badzra sva bh'a ba a'atma ko nyham /",
    "T02TD1291E:150b-30": "de nas lha mo brgyad 'phros pa las byang chub kyi sems la sogs pa gong du brjod pa lta bur bsdus te gtso bo nas brtsams te dkyil 'khor mchod par bya'o //",
    "T02TD1291E:151a-0": "aom sarbba ta th'a ga ta p'u dza @151a * //",
    "T02TD1291E:151a-1": "badzra sva bh'a ba a'atma ko&amp; ham /",
    "T02TD1291E:151a-2": "de nas lha mo de dag gis bstod pa /",
    "T02TD1291E:151a-3": "khyod ni rnal 'byor ma rnams yongs su bskor //",
    "T02TD1291E:151a-4": "nyid kyi thugs kyis khyod kyi dgongs pa 'grub //",
    "T02TD1291E:151a-5": "g-yo dang mi g-yo 'khor ba kun sgrub khyod //",
    "T02TD1291E:151a-6": "snying rje'i thugs kyis sems can byang chub bsgrub //",
    "T02TD1291E:151a-7": "sgyu ma spros pa'i thugs ni sgrub mdzad pa //",
    "T02TD1291E:151a-8": "rdo rje he ru ka dpal dgyes pa'i thugs //",
    "T02TD1291E:151a-9": "aom sarba ta th'a ga ta stu ti badzra sva bh'a ba a'atma ko&amp; ham /",
    "T02TD1291E:151a-10": "de ltar bsgoms pa las dang po sprin lta bu dang /",
    "T02TD1291E:151a-11": "gnyis pa du ba lta bu dang /",
    "T02TD1291E:151a-12": "gsum pa glog gi rnam pa lta bu dang /",
    "T02TD1291E:151a-13": "bzhi pa mar me lta bu dang /",
    "T02TD1291E:151a-14": "lnga pa thams cad gsal ba'i sprin med pa'i nam mkha' lta bu ste /",
    "T02TD1291E:151a-15": "phyis sgyu ma dang /",
    "T02TD1291E:151a-16": "rmi lam dang mtshungs par 'gyur ro //",
    "T02TD1291E:151a-17": "de nas 'khor lo bzhi la gnas par bya ste /",
    "T02TD1291E:151a-18": "lte bar gtum mo sbar ba yis //",
    "T02TD1291E:151a-19": "de bzhin gshegs pa lnga bsregs te //",
    "T02TD1291E:151a-20": "spyan la sogs pa yang bsregs nas //",
    "T02TD1291E:151a-21": "bsregs pas ham las ri bong 'dzag / de ni bla ma'i zhal las shes par bya'o //",
    "T02TD1291E:151a-22": "de nas dag pa rjes su dran par bya ste /",
    "T02TD1291E:151a-23": "spyan dmar pa ni snying rje'o //",
    "T02TD1291E:151a-24": "yan lag gnag pa ni byams pa'o //",
    "T02TD1291E:151a-25": "zhabs bzhi ni bsdu ba'i dngos po bzhi'o //",
    "T02TD1291E:151a-26": "zhal brgyad ni rnam par thar pa brgyad do //",
    "T02TD1291E:151a-27": "phyag bcu drug ni stong pa nyid bcu drug go //",
    "T02TD1291E:151a-28": "'khor lo dang rna cha dang mgur chu dang gdu bu dang /",
    "T02TD1291E:151a-29": "ska rags ni mi bskyod pa dang snang ba mtha' yas dang rin chen 'byung ldan dang rnam par snang mdzad dang don yod grub pa rnams go rims bzhin no //",
    "T02TD1291E:151a-30": "khro bo ni gdug pa 'dul ba'o //",
    "T02TD1291E:151a-31": "spyan gsum ni sku gsum mo //",
    "T02TD1291E:151a-32": "rus pa ni bden pa bzhi'o //",
    "T02TD1291E:151a-33": "gzugs dang tshor ba dang 'du shes dang 'du byed dang rnam par shes pa'i phung po ni rdo rje ma dang /",
    "T02TD1291E:151a-34": "gsang ba'i goo r'i dang chu ma dang rdo rje mkha' 'gro ma dang bdag med ma'o //",
    "T02TD1291E:151a-35": "sa dang chu dang me dang rlung ni pukka s'i dang ri khrod ma dang gtum mo dang g-yung mo'o //",
    "T02TD1291E:151a-36": "gzugs dang sgra dang dri dang ro dang reg bya dang chos ni goo r'i dang chom rkun ma dang za phod ma dang sa spyod ma dang mkha' spyod ma'o //",
    "T02TD1291E:151a-37": "phyag g-yon gyi thod pa brgyad na sa la sogs pa brgyad 'dzin pa ni yo byad phun sum tshogs par mdzad pa'o //",
    "T02TD1291E:151a-38": "phyag g-yas kyi thod pa na glang po la sogs pa 'dzin pa ni glo nad dang dbugs mi bde ba dang smyo ba dang khrag skyug pa dang /",
    "T02TD1291E:151b-0": "mdze nad dang 'brum @151b pa dang /",
    "T02TD1291E:151b-1": "mcher ba'i nad dang mchin pa'i nad rnams zhi bar byed pa'o //",
    "T02TD1291E:151b-2": "bsam gtan gyis dub na sngags kyi bzlas pa bya ste /",
    "T02TD1291E:151b-3": "aom aasht'a na n'a ya /",
    "T02TD1291E:151b-4": "pim ga lordhva ke sha wa rta ma ne /",
    "T02TD1291E:151b-5": "tsa tu rbim sha ti ne tr'a ya /",
    "T02TD1291E:151b-6": "sho da sha bhu dz'a ya /",
    "T02TD1291E:151b-7": "krishna dz'i m'u ta wa pu she /",
    "T02TD1291E:151b-8": "ka p'a la m'a l'a ne k'a dh'a ri ne /",
    "T02TD1291E:151b-9": "aadha m'a ta kr'u ra tsitt'a ya /",
    "T02TD1291E:151b-10": "aardhen du dam shtr'i ne /",
    "T02TD1291E:151b-11": "m'a ra ya m'a ra ya /",
    "T02TD1291E:151b-12": "k'a ra ya k'a ra ya /",
    "T02TD1291E:151b-13": "gardza ya gardza ya /",
    "T02TD1291E:151b-14": "trdza ya ta rdza ya /",
    "T02TD1291E:151b-15": "sho sha ya sho sha ya /",
    "T02TD1291E:151b-16": "sa bha s'a ga r'an /",
    "T02TD1291E:151b-17": "bandha bandha n'a g'a shta k'an /",
    "T02TD1291E:151b-18": "grihna grihna /",
    "T02TD1291E:151b-19": "sha tr'um nam /",
    "T02TD1291E:151b-20": "ha h'a hi h'i hu h'u he hee ho loo ham ha: phat sv'a h'a /",
    "T02TD1291E:151b-21": "yang na aom de ba pi tsu badzra h'um h'um h'um phat sv'a h'a /",
    "T02TD1291E:151b-22": "zhes rgyun du bzlas pa bya'o //",
    "T02TD1291E:151b-23": "de nas gtor ma gong ma ltar bdud rtsir byin gyis brlabs la /",
    "T02TD1291E:151b-24": "mdun gyi nam mkha' la chos kyi 'byung gnas kyi nang du /",
    "T02TD1291E:151b-25": "padma 'dab ma brgyad sum brtsegs su dkar po dang nag po dang dmar po la aom dang h'um dang a'a: rnams las lha brgyad dang /",
    "T02TD1291E:151b-26": "phyogs skyong brgyad dang klu brgyad bkod la de la ye shes kyi lha bstim pa dang sku gsung thugs byin gyis brlabs la /",
    "T02TD1291E:151b-27": "lce la rdo rje bsams te sngags 'dis btang ngo //",
    "T02TD1291E:151b-28": "aom ainda /",
    "T02TD1291E:151b-29": "dza ma /",
    "T02TD1291E:151b-30": "dza la /",
    "T02TD1291E:151b-31": "dzakkha /",
    "T02TD1291E:151b-32": "bh'u ta /",
    "T02TD1291E:151b-33": "pahin /",
    "T02TD1291E:151b-34": "ba au /",
    "T02TD1291E:151b-35": "rakkha /",
    "T02TD1291E:151b-36": "tsanda /",
    "T02TD1291E:151b-37": "sudzdza /",
    "T02TD1291E:151b-38": "m'a da /",
    "T02TD1291E:151b-39": "pa ppa /",
    "T02TD1291E:151b-40": "ta la p'a t'a le /",
    "T02TD1291E:151b-41": "aatta sappa sv'a h'a /",
    "T02TD1291E:151b-42": "ai dam ba lim /",
    "T02TD1291E:151b-43": "bhunydza /",
    "T02TD1291E:151b-44": "dzi gha /",
    "T02TD1291E:151b-45": "phulla /",
    "T02TD1291E:151b-46": "dh'u ppa /",
    "T02TD1291E:151b-47": "m'am sa /",
    "T02TD1291E:151b-48": "pim gha /",
    "T02TD1291E:151b-49": "aambha /",
    "T02TD1291E:151b-50": "sappa /",
    "T02TD1291E:151b-51": "kadzdza /",
    "T02TD1291E:151b-52": "s'a da /",
    "T02TD1291E:151b-53": "khanti /",
    "T02TD1291E:151b-54": "khu ni /",
    "T02TD1291E:151b-55": "phe da /",
    "T02TD1291E:151b-56": "g'a da /",
    "T02TD1291E:151b-57": "aom aa k'a ro mu kham sarbba dha rm'a n'am /",
    "T02TD1291E:151b-58": "a'a d+ya nutpanna tv'a ta aom a'a: h'um phat sv'a h'a /",
    "T02TD1291E:151b-59": "bsgom pa'i mthar smon lam ni /",
    "T02TD1291E:151b-60": "rigs bzang skye dang smyo min pa //",
    "T02TD1291E:151b-61": "dam tshig ldan zhing kye'i rdor 'chang //",
    "T02TD1291E:151b-62": "bla ma bsnyen bkur snying rje ldan //",
    "T02TD1291E:151b-63": "bdag ni skye zhing skye gyur cig / lag pas rdo rje dril bu 'khrol //",
    "T02TD1291E:151b-64": "zab mo'i chos 'di 'don pa dang //",
    "T02TD1291E:151b-65": "btsun mo'i khu ba yang dag za //",
    "T02TD1291E:151b-66": "bdag ni skye zhing skye gyur cig / bdag ni shes rab ldan pa ma yin yang //",
    "T02TD1291E:151b-67": "'du byed rgya mtshos g-yengs dang blo chung yang //",
    "T02TD1291E:151b-68": "phan par bsams nas sgrub thabs 'di brtsams pas //",
    "T02TD1291E:151b-69": "'gro kun kye yi rdo rje myur thob shog / bcom ldan 'das kye'i rdo rje'i sgrub pa'i thabs /",
    "T02TD1291E:151b-70": "mngon par rtogs pa'i rim pa don rab tu gsal ba zhes bya ba rdzogs so//"
}