{
    "T02D3231:5b-0": "@5b # // rgya gar skad du /",
    "T02D3231:6a-0": "@6a * // aoo ti ya na m'a r'i tsyee s'a dha nam /",
    "T02D3231:6a-1": "bod skad du /",
    "T02D3231:6a-2": "aoo t+yan nas byung ba'i 'od zer can gyi sgrub thabs /",
    "T02D3231:6a-3": "aoo t+yan nas 'byung ba'i 'od zer can gyi sgrub",
    "T02D3231:6a-4": "thabs su gyur pa ni dang por re zhig rang",
    "T02D3231:6a-5": "gi snying gar yi ge aam yongs su gyur pa",
    "T02D3231:6a-6": "las nyi ma'i dkyil 'khor ro //",
    "T02D3231:6a-7": "de'i steng du sa bon dang po'i bcu gsum pa zla ba tshes pa dang /",
    "T02D3231:6a-8": "thig les brgyan pa'o //",
    "T02D3231:6a-9": "de kho na bzhin du sdig pa bshags pa la sogs pa thams cad byas la /",
    "T02D3231:6a-10": "de nyid yongs su rdzogs pa las ni mam mo /",
    "T02D3231:6a-11": "de dag thams cad yongs su gyur pa las 'od zer can de /",
    "T02D3231:6a-12": "sku mdog dmar mo /",
    "T02D3231:6a-13": "zhal drug ma /",
    "T02D3231:6a-14": "phyag bcu gnyis ma'o //",
    "T02D3231:6a-15": "zhal dang po ni dmar mo'o //",
    "T02D3231:6a-16": "gnyis pa ni nag mo'o //",
    "T02D3231:6a-17": "gsum pa ni ljang gu'o //",
    "T02D3231:6a-18": "bzhi pa ni ser mo'o //",
    "T02D3231:6a-19": "lnga pa ni dkar mo'o //",
    "T02D3231:6a-20": "dbus la gnas pa'i drug pa ni steng na ste phag gi zhal nag mo'o //",
    "T02D3231:6a-21": "shing mya ngan med kyi mchod rten rgyan du byas pa /",
    "T02D3231:6a-22": "rnam par snang mdzad ser po dbu la bzhugs pa /",
    "T02D3231:6a-23": "gsus pa 'jol ba /",
    "T02D3231:6a-24": "thod pa'i phreng bas rnam par brgyan pa skra kham ser gyen du 'phur pa /",
    "T02D3231:6a-25": "bya khyung gis rnam par brgyan pa /",
    "T02D3231:6a-26": "stag gi pags pa'i sham thabs bsnams pa /",
    "T02D3231:6a-27": "bgegs mnan pa'i phag la g-yas bskum pas gnas pa /",
    "T02D3231:6a-28": "g-yas pa'i phyag rnams na ni ral gri dang rdo",
    "T02D3231:6a-29": "rje dang dbyug to dang mda' dang rdo rje rtse",
    "T02D3231:6a-30": "gcig pa dang mdung rnams so //",
    "T02D3231:6a-31": "g-yon pa'i phyag rnams na ni sdigs mdzub mdzad pas",
    "T02D3231:6a-32": "zhags pa dang thod pa dang shing mya ngan med",
    "T02D3231:6a-33": "'dab ma dang ldan pa dang tshangs pa'i mgo bo",
    "T02D3231:6a-34": "dang gzhu dang mdung thung rtse gsum pa'o //",
    "T02D3231:6a-35": "spyan gsum dmar zhing zlum pa /",
    "T02D3231:6a-36": "zhal mche ba rnam par gtsigs pa shing rta'i dbus na bzhugs pa'o //",
    "T02D3231:6a-37": "lha mo gzhan ni phyag gnyis ma ste sdigs mdzub",
    "T02D3231:6a-38": "mdzad cing zhags pa dad lo 'dab dang bcas pa",
    "T02D3231:6a-39": "bsnams pa'i bcom ldan 'das ma nyid nga yin no",
    "T02D3231:6a-40": "bar bsgom par bya ba'o //",
    "T02D3231:6a-41": "de nas phyag rgya bcing bar bya ste /",
    "T02D3231:6a-42": "rdo rje'i snyim pa legs par bcings la /",
    "T02D3231:6a-43": "gung mo dag cung zad bskum pas rtse sprad de",
    "T02D3231:6a-44": "sgreng zhing dkyil ba kug nas bskum pa'i rtse mo",
    "T02D3231:6a-45": "la mthe bong gnyis kyis mnan pa'o //",
    "T02D3231:6a-46": "sngags ni aom m'a r'i tsyee /",
    "T02D3231:6a-47": "aom mam h'um h'um phat phat sv'a h'a /",
    "T02D3231:6a-48": "aoo tyan gyi 'od zer can gyi sgrub thabs so //"
}