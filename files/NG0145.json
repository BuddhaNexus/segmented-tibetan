{
    "NG0145:0": "(3)@#// gang yin pa de bzhin gshegs pa'i bka' yin no //",
    "NG0145:2": "chos nying gdal ba chen po ma skyes pa la /",
    "NG0145:3": "skye 'gag med cing spros pa dang bral ba de bzhin gshegs pa'i bka' yin no //",
    "NG0145:4": "thams cad skye 'chi dang 'pho 'gyur med cing */",
    "NG0145:5": "nga dang bdag med pa de bzhin gshegs pa'i bka' yin no //",
    "NG0145:6": "dus la snga phyi med cing gnas la mtho dman",
    "NG0145:7": "med la yun la ring thung med pa de bzhin",
    "NG0145:8": "gshegs pa'i bka' yin no //",
    "NG0145:9": "de ci yang med pa las ni cir yang snang ba la /",
    "NG0145:10": "cir yang snang tsam na cir med pa las ma g.yos pa ni /",
    "NG0145:11": "de bzhin gshegs pa'i bka' yin no //",
    "NG0145:12": "gcig las ma g.yos par mang po bsam gyis mi khyab par snang la /",
    "NG0145:13": "mang po bsam gyis mi khyab par snang tsam na /",
    "NG0145:14": "gcig las ma g.yos pa ni de bzhin gshegs pa'i bka' yin no //",
    "NG0145:15": "gcig tu 'dus la gnyis su med cing */",
    "NG0145:16": "gsung du snang ba de bzhin gshegs pa'i bka' yin no //",
    "NG0145:17": "bsam gyis mi khyab pa la yang bsam du med cing brjod kyis kyang mi langs la /",
    "NG0145:18": "brjod du yang med la bgrang du yang med pa ni de bzhin gshegs pa'i bka' yin no //",
    "NG0145:19": "spangs kyang ma spangs la /",
    "NG0145:20": "chags kyang ma chags pa ni de bzhin gshegs pa'i bka' yin no //",
    "NG0145:21": "cir yang snang ci lta bur yang ma grub cing */",
    "NG0145:22": "bsam gyis kyang mi khyab la /",
    "NG0145:23": "dpag gis kyang mi langs la /",
    "NG0145:24": "dpag tu yang med pa ni de bzhin gshegs pa'i bka' yin no //",
    "NG0145:25": "chos ma byung ma skyes pa skye ba med pa'i",
    "NG0145:26": "rtogs pa chen po'i thugs mnyam pa chen po'i sangs",
    "NG0145:27": "rgyas ni / de bzhin gshegs pa'i bka' bzhin du mi 'gyur ba yin te /",
    "NG0145:28": "sa gzhi nam mkha' la 'phags srid la /",
    "NG0145:29": "chu klung rgyun las ldog srid kyang */",
    "NG0145:30": "de bzhin gshegs pa'i bka' gzhan du 'gyur mi srid do //",
    "NG0145:31": "de ni rtsol ba dang bcas pa ma yin /",
    "NG0145:32": "rtsol du med pa'i bdag nyid yin la /",
    "NG0145:33": "mtshan ma dang bcas pa ma yin /",
    "NG0145:34": "mtshan ma med pa'i ngang du brdal bas /",
    "NG0145:35": "don dam pa yang yin no //",
    "NG0145:36": "de ni sgro skur dang gron thebs med de /",
    "NG0145:37": "grub cing mthar phyin par 'gyur nges pas bden pa yin no //",
    "NG0145:38": "de ni dper na rgya gar gyi yul na bsod nams las grub pa'i rgyal po 'ba' li ta /",
    "NG0145:39": "rgyal srid rin po che sna bdun la dbang byed",
    "NG0145:40": "cing chags pa la thugs rje chen pos chags pa",
    "NG0145:41": "las bzlog pa'i phyir sprang po'i gzugs las bkres pa",
    "NG0145:42": "nyam thag pa cig byung nas /",
    "NG0145:43": "rgyal pos smras pa /",
    "NG0145:44": "e ma nyam thag pa'i sems can bkres skom gyis nyen pa /",
    "NG0145:45": "'dod pa'i longs spyod la cung zad brten nam /",
    "NG0145:46": "bram ze sprang pos smras pa /",
    "NG0145:47": "gser gyi ri la g.yu yi rdza lhags te /",
    "NG0145:48": "gram pa la sogs rin chen bcal bkram zhing *//",
    "NG0145:49": "chu klung 'di kun bdud rtsir 'bab gyur kyang *//",
    "NG0145:50": "nor gyis chog dang zas kyis chog shes @#//",
    "NG0145:51": "bzang *//",
    "NG0145:52": "dgos pa'i don ni bla med sangs rgyas so //",
    "NG0145:53": "zhes smras pas /",
    "NG0145:54": "rgyal po rgyal srid la skyo sems skyes nas /",
    "NG0145:55": "phyir mi ldog pa'i sa la bkod do de bzhin du /",
    "NG0145:56": "de bzhin gshegs pa'i bka' bden pa 'di ni /",
    "NG0145:57": "sangs rgyas dang byang chub sems dpa' lta bu ma yin gyi /",
    "NG0145:58": "tha na bya dang ri dwags dang me sgra rlung sgra las grags kyang */",
    "NG0145:59": "kun tu bzang po'i ngang nyid kyis byin gyis brlabs kyis bstan pa yin par shes par bya'o //",
    "NG0145:60": "de ci'i phyir zhe na /",
    "NG0145:61": "de ni thams cad du bzang ngan dang spang len med pa'i phyir ro //",
    "NG0145:62": "gsol pa /",
    "NG0145:63": "tshad ma zhes bgyi ba gang lags /",
    "NG0145:64": "bka' stsal pa /",
    "NG0145:65": "tshad ma zhes bya ba ni /",
    "NG0145:66": "drang zhing don dang mthun pa de yin zhing */",
    "NG0145:67": "steng du phebs pa la tshad ma zhes bya ste /",
    "NG0145:68": "ston pa'i bka' tshad ma ni 'gyur ba med pa'o //",
    "NG0145:69": "rdo rje slob dpon gyi bka' tshad ma ni gol ba med pa'o //",
    "NG0145:70": "rang gi rtogs pa tshad ma ni bcos pa med pa'o //",
    "NG0145:71": "de ci'i phyir zhe na /",
    "NG0145:72": "ston pa'i bka' tshad ma 'gyur ba med de /",
    "NG0145:73": "de bzhin gshegs pa'i mthus chos nyid la bzhugs pa la /",
    "NG0145:74": "mu stegs byed kyi ston pa ltar /",
    "NG0145:75": "byed pa po dang byed pa'i skyes bu dang */",
    "NG0145:76": "rtag chad kyi mtshan ma can ma yin pa'o //",
    "NG0145:77": "de lta bu'i don 'di thams cad rdo rje slob dpon gyis rtogs nas /",
    "NG0145:78": "sgro skur med par snod dang ldan pa rnams la bstan na /",
    "NG0145:79": "des tshad ma thog tu phebs nas /",
    "NG0145:80": "'khor ba dang ngan song gi rgyur gol ba med pa'o //",
    "NG0145:81": "rang gi rtogs pa tshad mas bcos pa med de /",
    "NG0145:82": "chos nyid tshig dang yi ges gdags su med pa la /",
    "NG0145:83": "sangs rgyas kyis ma mdzad /",
    "NG0145:84": "sems can gyis ma bcos /",
    "NG0145:85": "mdzad cing bcos pa'i mtha' las 'das pas /",
    "NG0145:86": "'di ltar tshad mas rtogs na /",
    "NG0145:87": "las dang sdug bsngal gyis bcos su med de /",
    "NG0145:88": "bcos pa med pa'o //",
    "NG0145:89": "tshad ma zhes bya ba ni nges pa'o //",
    "NG0145:90": "tshad ma zhes bya ba skyon med pa'o //",
    "NG0145:91": "tshad ma zhes bya ba ni mthar phyin pa'o //",
    "NG0145:92": "de ci'i phyir zhe na /",
    "NG0145:93": "snga rabs 'das pa'i sangs rgyas dang */",
    "NG0145:94": "da ltar dang ma byon pa'i sangs rgyas kyang */",
    "NG0145:95": "tshad ma nges pa'i don rtogs nas sangs rgyas so //",
    "NG0145:96": "de bzhin snga rabs 'das pa dang */",
    "NG0145:97": "da ltar dang ma 'ongs pa'i rdo rje slob dpon kyang tshad ma skyon med pa /",
    "NG0145:98": "'di dag gi don rtogs nas grub pa brnyes pa yin no //",
    "NG0145:99": "de bzhin du snod dang ldan pa'i rnal 'byor phyis 'byung ba yang */",
    "NG0145:100": "tshad ma'i don rtogs na tshe gcig gis rig 'dzin gyi gnas su sangs rgya bar 'gyur ro //",
    "NG0145:101": "gsol pa /",
    "NG0145:102": "sangs rgyas zhes bya ba ci lta bu la bgyi /",
    "NG0145:103": "bka' stsal pa /",
    "NG0145:104": "sangs rgyas zhes bya ba ni /",
    "NG0145:105": "sems can la yang bya na /",
    "NG0145:106": "rtogs pa klong du gyur te nyams su len pa la bya /",
    "NG0145:107": "de ci'i phyir zhe na /",
    "NG0145:108": "sems can thams cad byang chub kyi snying po can yin pa dang */",
    "NG0145:109": "sangs rgyas thams cad nyid sems can las byung ba'o //",
    "NG0145:110": "de ltar rtogs pa klong du gyur pa ni /",
    "NG0145:111": "gzung 'dzin rtag chad @#//",
    "NG0145:112": "dang */",
    "NG0145:113": "yod med sdug bsngal la sogs sangs la /",
    "NG0145:114": "de nyid mi rtog pa'i rig pa'i rgyal po rang dbang du rgyas pas /",
    "NG0145:115": "'khor ba dang mya ngan las 'das pa'i chos thams cad nyams su lon pa'o //",
    "NG0145:116": "gzhan yang sangs rgyas zhes bya ba ni /",
    "NG0145:117": "dngos po dang mtshan ma med pa'i sangs rgyas chos nyid la /",
    "NG0145:118": "de rtogs pa mthar phyin par rgyas pas sangs rgyas pa'o //",
    "NG0145:119": "gsol pa /",
    "NG0145:120": "chos nyid skye ba med pa la //",
    "NG0145:121": "gnyis su ma mchis pa lags na //",
    "NG0145:122": "sems can bgyi ba ji lta bu /",
    "NG0145:123": "bka' stsal pa /",
    "NG0145:124": "sems can zhes bya ba ni /",
    "NG0145:125": "chos thams cad la ma rig pa'i dbang gis mtshan mar bzung bas /",
    "NG0145:126": "'dzin rtog la blo 'chel ba dang */",
    "NG0145:127": "gzhan yang ru tra rnam pa gsum ste /",
    "NG0145:128": "phyi gzung bar bya ba'i yul med pa la gzung",
    "NG0145:129": "ba'i yul du 'dzin pa ma tram ka ru dra'o",
    "NG0145:130": "// nang 'dzin par byed pa'i sems med pa la /",
    "NG0145:131": "'dzin pa'i sems su bzung ba ni a kar sha ru dra'o //",
    "NG0145:132": "gzung 'dzin rnam pa gnyis yul sems brtas pa las grub pa ni kha tram kha ru dra'o //",
    "NG0145:133": "ru tra rnam pa gsum yang sems can no //",
    "NG0145:134": "gzhan yang rnal 'byor pa chos log par spyod pa yang sems can yin no //",
    "NG0145:135": "de la chos log par spyod pa zhes bya ba ni /",
    "NG0145:136": "theg pa chen po rdo rje theg pa 'di spyod pa las /",
    "NG0145:137": "dper na rgyal po dmangs kyi las spyod pa dang 'dra bar /",
    "NG0145:138": "theg pa 'og ma pa'i gzhung spyad nas 'di la",
    "NG0145:139": "sgro dang skur pa la sogs pas smod par byed",
    "NG0145:140": "pa dang */ gsang ba'i theg pa 'di ltar spyod na yang */",
    "NG0145:141": "lta bas ma rtogs shing spyod pas 'di dag 'phyas zlos su spyod cing */",
    "NG0145:142": "tshig gi gzhung med pas gzhan dang ris su chad",
    "NG0145:143": "nas nang ris mi mthun pas rtsod pa dang 'gal",
    "NG0145:144": "zhing 'phyugs pa'i gzhir gyur pa rnams ni mtshan ma",
    "NG0145:145": "la spyod pas sems can no //",
    "NG0145:146": "de'i phyir na gsang ba'i rgyud chen po 'di thig le spyod pa nyams pa dang */",
    "NG0145:147": "dmyal ba rdo rje byed pa dang */",
    "NG0145:148": "snying rje'i lam las log pa dang snod ngan pa rnam pa gsum la ni /",
    "NG0145:149": "tshig 'bru gcig tsam yang bstan par mi bya ste /",
    "NG0145:150": "de dag la bstan na mnar med pa'i dmyal ba dang */",
    "NG0145:151": "sems can dmyal ba zhes bya ba'i nang du skye bar 'gyur ro //",
    "NG0145:152": "de la thig le spyod pa nyams pa zhes bya ba ni /",
    "NG0145:153": "bla ma'i bka' las thig ni drang po le ni",
    "NG0145:154": "gdal ba ste thams cad du drang zhing chos nyid",
    "NG0145:155": "du gdal ba yin pa la /",
    "NG0145:156": "spyod pa thams cad log par spyad pas /",
    "NG0145:157": "thig le spyod pa nyams zhes bya ste /",
    "NG0145:158": "rtsa ba'i dam tshig gsum nyams pa dang */",
    "NG0145:159": "khyad par du bla ma'i gzungs ma dang */",
    "NG0145:160": "bzhugs gnas gsang ba la spyod pa dang */",
    "NG0145:161": "rdo rje mched dang gsang ba gnyen po'i gsang ba'i mkha' la /",
    "NG0145:162": "ma rig pa'i las spyad pa dang */",
    "NG0145:163": "gsang ba'i bka' nges pa la bka' rkun dang lung med pa dang */",
    "NG0145:164": "dbang ma nos par mtha' dag la ston cing */",
    "NG0145:165": "'dod pa tshol ba'i phyir sgrog pa rnams ni /",
    "NG0145:166": "khyad par du thig le spyod pa nyams @#//",
    "NG0145:167": "pa ste /",
    "NG0145:168": "'di dag la bstan na gnyis ka dmyal bar lhung ngo *//",
    "NG0145:169": "dmyal ba rdo rje zhes bya ba ni /",
    "NG0145:170": "shin tu rnyed dka' ba'i mi lus thob pa la /",
    "NG0145:171": "mi la sogs pa g.yo sgyu med pa'i drang po rang bzhin gyis dge ba la gnas pa las /",
    "NG0145:172": "ngan song gsum gyis spyod pa la zhugs te /",
    "NG0145:173": "dge sdig don la yang 'dzem pa med cing */",
    "NG0145:174": "de dag la cher mi blta zhing ma rtogs pas",
    "NG0145:175": "blun po byol song dang 'dra bar spyod pa dang",
    "NG0145:176": "*/ gzhan yang mir skyes na yang shin tu chags shing zhen pa'i dbang gis /",
    "NG0145:177": "thams cad du 'dod pa la chags te /",
    "NG0145:178": "gzhan la mi dbang bar spyad pa dang */",
    "NG0145:179": "gzhan las dam du 'bog pa dang */",
    "NG0145:180": "ser sna la sogs pa 'jungs pas yi dwags 'dra ba'i las byed pa dang */",
    "NG0145:181": "mi'i lus thob pa la bsad pa dang bcad pa la sogs pa dang */",
    "NG0145:182": "sdig pa mi dge ba'i las sna tshogs dmyal ba dang 'dra ba'i las byed pa ni /",
    "NG0145:183": "dmyal ba'i rdo rje byed pa zhes bya'o //",
    "NG0145:184": "snying rje'i lam las gol ba zhes bya ba ni /",
    "NG0145:185": "ga na la sogs pa'i las la snying rje chen",
    "NG0145:186": "pos ma zin par 'dod chags rang ga mas yul",
    "NG0145:187": "mtha' 'khob kyi gling dang 'dra bar spyod pa dang",
    "NG0145:188": "*/ zhing bcur gyur pa la snying rje chen pos",
    "NG0145:189": "ma zin par bsnyad dang chags 'brel phren tshegs tsam",
    "NG0145:190": "la ta na'i las spyod pa dang */",
    "NG0145:191": "gzhan yang sems can thams cad la gnod cing mi dge ba'i rigs kyi las byed pa rnams ni /",
    "NG0145:192": "zhing bcur gyur pa'o //",
    "NG0145:193": "snod ma yin pa ni /",
    "NG0145:194": "snod dug can dang */",
    "NG0145:195": "zhabs brdol ba dang */",
    "NG0145:196": "kha sbubs la sogs pa ni /",
    "NG0145:197": "rang bzhin gyis gsang ba ste /",
    "NG0145:198": "go bar mi 'gyur bas /",
    "NG0145:199": "de bas na /",
    "NG0145:200": "bdud rtsi'i theg pa rgyud kyi rgyal po 'di /",
    "NG0145:201": "su la bstan kyang go bar mi 'gyur bas /",
    "NG0145:202": "rnal 'byor gsang ba'i snod ldan 'ga' tsam las //",
    "NG0145:203": "kun la bstan pa ma yin gter du bcad //",
    "NG0145:204": "zhes gsungs pa'o //",
    "NG0145:205": "lha min dpal 'bar khro mo'i rgyud rdzogs so //",
    "NG0145:206": "slob dpon rdo rje gro lod rtsal dang */"
}