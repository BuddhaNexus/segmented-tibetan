{
    "T02TD3261E:17a-0": "@17a # // rgya gar skad du /",
    "T02TD3261E:17a-1": "pra sanna t'a r'a y'a:s'a dha nam /",
    "T02TD3261E:17a-2": "bod skad du /",
    "T02TD3261E:17a-3": "sgrol ma rab tu dang ba'i sgrub thabs /",
    "T02TD3261E:17a-4": "sgrol ma la phyag 'tshal lo //",
    "T02TD3261E:17a-5": "sngar gyi rim pa'i sbyor bas bha ga'i dbus su zla ba'i dkyil 'khor la lha mo sgrol ma rdzu 'phrul can gangs kyi mdog ste 'jigs chen ma /",
    "T02TD3261E:17a-6": "spyan gsum ma ste zhal brgyad ma /",
    "T02TD3261E:17a-7": "bcu drug phyag na rgyan du 'gyur /",
    "T02TD3261E:17a-8": "skra khams ser gyen du 'khyil ba 'dzag pa dang ldan pa'i mi mgo brgya phyed kyi phreng bas do shal du brgyan ba /",
    "T02TD3261E:17a-9": "skye dgu rnams kyi skyabs mdzad pa'i stobs chen mo dang ldan pa /",
    "T02TD3261E:17a-10": "g-yas bskum pa'i zhabs kyis gnas pa dang ldan pa bzhad pa dang ldan zhing gzhon nu ma lang tshol babs pa /",
    "T02TD3261E:17a-11": "rnam par bkra ba'i na bza' gsol bar gyur pa zhal gyi gtso bo ni ser mo'o //",
    "T02TD3261E:17b-0": "g-yas @17b kyi gnyis pa ni mthing nag go //",
    "T02TD3261E:17b-1": "gsum pa ni ljang gu'o //",
    "T02TD3261E:17b-2": "bzhi pa ni nam mkha' ltar sngo ba'o //",
    "T02TD3261E:17b-3": "g-yon pa ni kunda ltar dkar ba'o //",
    "T02TD3261E:17b-4": "gnyis pa ni dmar ba'o //",
    "T02TD3261E:17b-5": "gsum pa ni nam mkha' ltar sngo ba'o //",
    "T02TD3261E:17b-6": "steng gi zhal ni du ba'i mdog lta bu ste shin tu 'jigs su rung ba'o //",
    "T02TD3261E:17b-7": "zhal dbus ma ni rnam par bsgyur zhing tshems gtsigs pa'o //",
    "T02TD3261E:17b-8": "g-yas pa'i phyag rnams kyis ni ral gri dang /",
    "T02TD3261E:17b-9": "autpala dang /",
    "T02TD3261E:17b-10": "mda' dang rdo rje dang lcags kyu dang dbyug to dang gri gug dang mi 'jigs pa'i phyag rgya /",
    "T02TD3261E:17b-11": "g-yon pa'i phyag rnams kyis ni zhags pa dang bcas pa'i sdigs mdzub dang thod pa dang gzhu dang /",
    "T02TD3261E:17b-12": "kha tv'am ga dang rdo rje dang zhags pa dang /",
    "T02TD3261E:17b-13": "tshangs pa'i mgo bo dang rin po che'i bum pa bsnams pa'o //",
    "T02TD3261E:17b-14": "sna tshogs padma dang zla ba la bzhugs shing nyi ma'i 'od zer gyis rnam par brgyan pa /",
    "T02TD3261E:17b-15": "g-yon pa'i zhabs kyis ni dbang po ste zhabs g-yas pas ni nye ba'i dbang po'o //",
    "T02TD3261E:17b-16": "zhabs gnyis kyi bar na ni drag po dang tshangs pa yang mnan nas bzhugs pa'o //",
    "T02TD3261E:17b-17": "sgrib pa thams cad rnam par 'joms par mdzad pa rnal 'byor pas bsgom par bya ste /",
    "T02TD3261E:17b-18": "sla bar dngos grub thob par 'gyur ro //",
    "T02TD3261E:17b-19": "bzlas pa'i sngags ni /",
    "T02TD3261E:17b-20": "aom pra s'nna t'a re za mri ta mu khi aa mri ta lo tsa ne sarba artha s'a dha ni sarba stva ba shyam ka ra h'um phat h'um sv'a h'a /",
    "T02TD3261E:17b-21": "zhes bya ba'o //",
    "T02TD3261E:17b-22": "don rnams thams cad sgrub par mdzad ma 'phags ma sgrol ma rab tu dang ba'i sgrub thabs rdzogs so /",
    "T02TD3261E:17b-24": "// / aa bha ya'i zhal snga nas tshul khrims rgyal mtshan gyis bsgyur ba'o//"
}