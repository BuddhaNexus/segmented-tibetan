{
    "NG0013:0": "// rgya gar skad du //",
    "NG0013:1": "tan+t+ra gra ra dza sur+ya tsan+d+ra pra d+ha tswa la",
    "NG0013:2": "a ka sha bar+t+ta bi shud+d+ha sa mu dra bar+t+ta",
    "NG0013:3": "pra ka ta tan+t+ra na ma /",
    "NG0013:4": "bod skad du /",
    "NG0013:5": "rgyud kyi rtse rgyal nyi zla 'od 'bar mkha' klong",
    "NG0013:6": "rnam dag rgya mtsho klong gsal gyi rgyud ces bya",
    "NG0013:7": "ba / sngon thog ma'i sangs rgyas skye med ka dag la phyag 'tshal lo //",
    "NG0013:8": "'di skad bdag gis ci yang ma thos pa gang",
    "NG0013:9": "du yang mtshon brjod las 'das pa'i dus med pa",
    "NG0013:10": "na / bkol med gnas su ka dag ston pa des //",
    "NG0013:11": "'od gsal 'khor la skye med bstan pa bshad //",
    "NG0013:12": "dus ni dus gsum gcig ste snga phyi med pa'i dus //",
    "NG0013:13": "sdud pa po ni gsal dag rin po che'o //",
    "NG0013:14": "de nas gsal dag rin chen gyis //",
    "NG0013:15": "skye med ka dag ston pa la //",
    "NG0013:16": "phun sum tshogs pa'i don ni de @#//",
    "NG0013:17": "ltar na //",
    "NG0013:18": "dngos po gshis kyi gnas lugs ji ltar gnas //",
    "NG0013:19": "'od gsal rtsal gyi yan lag ji ltar shar //",
    "NG0013:20": "snying po'i klong du 'od gsal ji ltar grol //",
    "NG0013:21": "de gnyis dbyer med gdams ngag ji ltar lags //",
    "NG0013:22": "thod rgal theg pa ji ltar bshad //",
    "NG0013:23": "nyi zla'i snying po spyi ti yo ga la //",
    "NG0013:24": "grub mtha'i blos btags yod dam med //",
    "NG0013:25": "rtsis gdab blo \\u0f84bral bstan pa la //",
    "NG0013:26": "bya btsal blo chos mi 'tshal lam //",
    "NG0013:27": "rtsol sgrub 'das pa'i theg pa la //",
    "NG0013:28": "lta sgom spyod 'bras dgos mi dgos //",
    "NG0013:29": "theg dgu spang ngam ji lta bgyi //",
    "NG0013:30": "dkyil 'khor dbang dang dngos grub la //",
    "NG0013:31": "re bar bya ba'am ye nas rdzogs //",
    "NG0013:32": "tshogs dang gtor ma ma btang bar //",
    "NG0013:33": "tshogs bsags smon lam ji ltar rdzogs //",
    "NG0013:34": "nyi zla'i snying po spyi ti yo ga la //",
    "NG0013:35": "gol sgrib 'khrul pa yod dam med //",
    "NG0013:36": "ma rig ye shes yod dam med //",
    "NG0013:37": "'char sgo 'khrul pa ci la zer //",
    "NG0013:38": "rtogs dang ma rtogs yod dam med //",
    "NG0013:39": "sangs rgyas sems can ci la zer //",
    "NG0013:40": "dge sdig las 'phro yod dam med //",
    "NG0013:41": "mtho ris ngan song ci la zer //",
    "NG0013:42": "rdzogs chen spyi ti yo ga yis //",
    "NG0013:43": "ma bsgrubs 'bras bu ji ltar thob //",
    "NG0013:44": "zhus tshig nyi shu rtsa gcig de //",
    "NG0013:45": "ston pas 'khor la bka' stsol cig / shin tu zab par gsung du gsol //",
    "NG0013:46": "zhes zhus so //",
    "NG0013:47": "rgyud kyi rtse rgyal ny-i zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:48": "phun sum tshogs pa dang zhus tshig nyi shu rtsa",
    "NG0013:49": "gcig gi gleng slong bstan pa'i le'u ste dang po'o",
    "NG0013:50": "/// / de nas gsal dag rin chen gyis //",
    "NG0013:51": "skye med ka dag ston pa la //",
    "NG0013:52": "dngos po gshis kyi gnas lugs ji ltar gnas //",
    "NG0013:53": "zhus pas /",
    "NG0013:54": "ston pa'i rgyal po skye med ka dag gis //",
    "NG0013:55": "'khor gyi dam pa gsal dag rin chen la //",
    "NG0013:56": "rdzogs chen rgyal po nyi zla'i snying po bshad //",
    "NG0013:57": "'khor rnams ma yengs gus pas nyon //",
    "NG0013:58": "don dam mtshon dang brjod las 'das mod kyang *//",
    "NG0013:59": "rtsal gyi rig pa blo dang sbyar nas bstan //",
    "NG0013:60": "dper na mun nag rdzas stor la //",
    "NG0013:61": "lag nom rtsal ba'i rnyed par dka' //",
    "NG0013:62": "snang gsal sgron me la brten nas //",
    "NG0013:63": "btsal bas rnyed par the tshom med //",
    "NG0013:64": "de bzhin ma rig mun nag tu //",
    "NG0013:65": "chos nyid nor bu stor ba de //",
    "NG0013:66": "tha snyad tshig gi rnyed par dka' //",
    "NG0013:67": "ma nor bla ma'i zhal dran gyis //",
    "NG0013:68": "rin chen brda yis rnyed par 'gyur //",
    "NG0013:69": "a la la ho ngo mtshar che ba'i bka' //",
    "NG0013:70": "dngos po gshis kyi gnas lugs ni //",
    "NG0013:71": "gti mug chos skur ye nas gnas //",
    "NG0013:72": "zhe sdang longs skur ye nas gnas //",
    "NG0013:73": "'dod chags sprul pa'i sku ru gnas //",
    "NG0013:74": "nga rgyal sku gsum dbyer med yin //",
    "NG0013:75": "phrag dog don dam bde ba'i sku //",
    "NG0013:76": "sdug bsngal ma spangs sku lngar grol //",
    "NG0013:77": "dug gsum ma spangs sku gsung thugs su grol //",
    "NG0013:78": "ma rig ma spangs ye shes chen por grol //",
    "NG0013:79": "sgrib g.yogs ma spangs 'od gsal chen por grol //",
    "NG0013:80": "rnam rtog ma spangs chos nyid chen @#//",
    "NG0013:81": "por grol //",
    "NG0013:82": "sems can ma spangs sangs rgyas bsgrub med chen por grol //",
    "NG0013:83": "'khor ba ma spangs myang 'das chen por grol //",
    "NG0013:84": "snang ba ma spangs zhing khams chen por grol //",
    "NG0013:85": "sdug bsngal ma spangs bde ba chen por grol //",
    "NG0013:86": "phyi nang ma spangs yul sems gnyis med grol //",
    "NG0013:87": "bzang ngan ma spangs dgag sgrub med par grol //",
    "NG0013:88": "gzung 'dzin ma spangs dbye bsal med par grol //",
    "NG0013:89": "dngos po gshis kyi gnas lugs ni //",
    "NG0013:90": "ye nas skye med chen por gnas //",
    "NG0013:91": "dus gsum skye bar ma gsungs so //",
    "NG0013:92": "ka dag chen por ye nas gnas //",
    "NG0013:93": "blo bur sgrib g.yogs ma gsungs so //",
    "NG0013:94": "gnyis med chen por ye nas gnas //",
    "NG0013:95": "gnyis 'dzin rtog par ma gsungs so //",
    "NG0013:96": "rgyu rkyen med par ye nas gnas //",
    "NG0013:97": "thog mtha' yod par ma gsungs so //",
    "NG0013:98": "gnyen pos bcos bsgyur med par gnas //",
    "NG0013:99": "rtsol bas 'grub par ma gsungs so //",
    "NG0013:100": "dngos med chen por ye nas grol //",
    "NG0013:101": "zang thal chen por ye nas grol //",
    "NG0013:102": "spyi phud thod rgal chen por gnas //",
    "NG0013:103": "zhes gsungs so //",
    "NG0013:104": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal kyi rgyud las /",
    "NG0013:105": "dngos po gshis kyi gnas lugs bstan pa'i le'u ste gnyis pa'o ///",
    "NG0013:106": "/ de nas gsal dag rin chen gyis //",
    "NG0013:107": "skye med ka dag ston pa la //",
    "NG0013:108": "'od gsal rtsal gyi yan lag ji ltar shar //",
    "NG0013:109": "zhus pas /",
    "NG0013:110": "ston pas 'khor la bka' stsal pa //",
    "NG0013:111": "dngos po gshis kyi rtsa zer gnyis med kyang *//",
    "NG0013:112": "'khor gyi rtog pa bsal phyir shar tshul bshad //",
    "NG0013:113": "mkha' klong rnam dag gnas lugs klong dkyil nas //",
    "NG0013:114": "ma 'gags 'od gsal rtsal rnam shar //",
    "NG0013:115": "gzhi rlung nga yi rtsal du shar //",
    "NG0013:116": "'od gsal nga yi rol pa'i rtsal //",
    "NG0013:117": "shes rig ma 'gags rol pa'i rtsal //",
    "NG0013:118": "ngo bo rang bzhin nga yi rtsal //",
    "NG0013:119": "dus gsum yid 'khor nga yi rtsal //",
    "NG0013:120": "ma rig ye shes yan lag rtsal //",
    "NG0013:121": "'char sgo 'khrul sgo nga yi rtsal //",
    "NG0013:122": "kun gzhi rig yid nga yi rtsal //",
    "NG0013:123": "'khrul lugs rnam gsum nga yi rtsal //",
    "NG0013:124": "'khrul smin phung lnga nga yi rtsal //",
    "NG0013:125": "btang bzung zhen pa nga yi rtsal //",
    "NG0013:126": "phyi nang snod bcud nga yi rtsal //",
    "NG0013:127": "yul sems gnyis ka nga yi 'phrul //",
    "NG0013:128": "dgag bsgrub gnyis 'dzin rol pa'i rtsal //",
    "NG0013:129": "spang len dbye bsal yan lag rtsal //",
    "NG0013:130": "bzang ngan rtsis gdab yan lag rtsal //",
    "NG0013:131": "'khor ba myang 'das yan lag rtsal //",
    "NG0013:132": "bde dang sdug pa nga yi rtsal //",
    "NG0013:133": "dgra gnyen phyogs ris nga yi rtsal //",
    "NG0013:134": "phyogs mtshams kha dog yan lag rtsal //",
    "NG0013:135": "kun btags rim dgu yan lag rtsal //",
    "NG0013:136": "'gro ba rigs drug nga yi rol par shar //",
    "NG0013:137": "rtag chad rnam gnyis rol par shar //",
    "NG0013:138": "grub mtha' rnam gnyis rol pa'i rtsal //",
    "NG0013:139": "grub mtha'i lta sgom rol pa'i rtsal //",
    "NG0013:140": "zhe 'dod bya rtsal yan lag rtsal //",
    "NG0013:141": "'gyus tshad rig tshad yan lag rtsal //",
    "NG0013:142": "rtags tshad ma lus rol pa'i rtsal //",
    "NG0013:143": "'chad tshad brjod tshad thams cad @#//",
    "NG0013:144": "nga yi rtsal du shar //",
    "NG0013:145": "zhes gsungs so //",
    "NG0013:146": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:147": "'od gsal rtsal dang yan lag bstan pa'i le'u ste gsum pa'o ///",
    "NG0013:148": "/ de nas gsal dag rin chen gyis //",
    "NG0013:149": "skye med ka dag ston pa la //",
    "NG0013:150": "snying po'i klong du 'od gsal ji ltar grol //",
    "NG0013:151": "zhus pas /",
    "NG0013:152": "ston pas 'khor la bka' stsal pa //",
    "NG0013:153": "mkha' klong rnam dag chos dbyings snying po ru //",
    "NG0013:154": "gzhi rlung 'od lnga snying po'i klong du thim //",
    "NG0013:155": "rtsal lnga zer lnga snying po'i klong du grol //",
    "NG0013:156": "stong gsal 'od 'bar snying po'i klong du grol //",
    "NG0013:157": "shes rig dran pa snying po'i klong du grol //",
    "NG0013:158": "rang bzhin ngo bo snying po'i klong du grol //",
    "NG0013:159": "ma rig ye shes snying po'i klong du grol //",
    "NG0013:160": "'char sgo 'khrul sgo snying po'i klong du grol //",
    "NG0013:161": "gti mug ma spangs mi gnas klong du grol //",
    "NG0013:162": "ma rig ma spangs mi gnas klong du grol //",
    "NG0013:163": "sgrib g.yogs ma spangs mi gnas klong du grol //",
    "NG0013:164": "'gro drug ma spangs mi gnas klong du grol //",
    "NG0013:165": "snang srid snod bcud snying po'i klong du grol //",
    "NG0013:166": "'khor dang mya 'das snying po'i klong du grol //",
    "NG0013:167": "bde dang sdug bsngal snying po'i klong du grol //",
    "NG0013:168": "bzang ngan spang len snying po'i klong du grol //",
    "NG0013:169": "yin min dbye bsal snying po'i klong du grol //",
    "NG0013:170": "dgra gnyen phyogs ris snying po'i klong du grol //",
    "NG0013:171": "rtag chad gzung 'dzin snying po'i klong du grol //",
    "NG0013:172": "rig tshad 'gyu tshad snying po'i klong du grol //",
    "NG0013:173": "dran tshad bsam tshad snying po'i klong du grol //",
    "NG0013:174": "dug lnga sku lnga snying po'i klong du grol //",
    "NG0013:175": "rnam rtog bag chags snying po'i klong du grol /",
    "NG0013:176": "kun btags rim dgu snying po'i klong du grol //",
    "NG0013:177": "grub mtha'i lta sgom thams cad snying po'i klong du grol //",
    "NG0013:178": "mtshon tshad btags tshad snying po'i klong du grol //",
    "NG0013:179": "bya btsal rtsol bsgrub ma byas par //",
    "NG0013:180": "rang bzhin shugs kyis de ltar grol //",
    "NG0013:181": "klong nas rtsal zer klong du grol //",
    "NG0013:182": "stong las kun 'byung stong par grol //",
    "NG0013:183": "med las sna tshogs med par grol //",
    "NG0013:184": "thol byung yid rig byung tshad grol //",
    "NG0013:185": "wal byung dran rtog snying por grol //",
    "NG0013:186": "gzugs su snang tshad bde gshegs sku ru grol //",
    "NG0013:187": "sgra skad thams cad grags stong gsung du grol //",
    "NG0013:188": "dran rtog thams cad sangs rgyas thugs su grol //",
    "NG0013:189": "khams gsum sems can lus ngag yid gsum de //",
    "NG0013:190": "dus gsum sangs rgyas kun gyi sku gsung thugs su grol //",
    "NG0013:191": "snang srid 'jig rten 'khor 'das thams cad kun //",
    "NG0013:192": "sangs rgyas zhing khams 'od gsal chen por grol //",
    "NG0013:193": "zhe 'dod rtsol sgrub byas nas grol ba ma yin te //",
    "NG0013:194": "thog ma nyid nas ma spangs mi gnas grol //",
    "NG0013:195": "nyon mongs brgyad khri bzhi stong grol //",
    "NG0013:196": "blos btags chos sde brgyad khri bzhi stong grol //",
    "NG0013:197": "dper na sbrul gyi mdud pa bzhin //",
    "NG0013:198": "'ching mkhan grol mkhan med par grol //",
    "NG0013:199": "de bzhin rtag chad chos rnams ma @#//",
    "NG0013:200": "lus kun //",
    "NG0013:201": "ma bcings ma grol snying po'i klong du grol //",
    "NG0013:202": "dper na rnga ma'i mdud pa bzhin //",
    "NG0013:203": "mtshan ma sna tshogs rang grol nyid //",
    "NG0013:204": "ces gsungs so //",
    "NG0013:205": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:206": "snying po'i klong du 'od gsal grol bar bstan pa'i",
    "NG0013:207": "le'u ste bzhi pa'o // // de nas gsal dag",
    "NG0013:208": "rin chen gyis // skye med ka dag ston pa la //",
    "NG0013:209": "snying po'i yan lag gnyis med ji ltar lags //",
    "NG0013:210": "zhes zhus pas /",
    "NG0013:211": "ston pas 'khor la bka' stsal pa //",
    "NG0013:212": "chos nyid mkha' klong snying po'i klong dkyil du //",
    "NG0013:213": "'od gsal rtsal zer yan lag ma lus thim //",
    "NG0013:214": "snying po rtsal zer gnyis med thog mar ye sangs rgyas //",
    "NG0013:215": "bya btsal rtsol bas ma bsgrubs par //",
    "NG0013:216": "mkha' la 'ja' tshon thim pa 'dra //",
    "NG0013:217": "nam mkhar cho 'phrul thim pa dang *//",
    "NG0013:218": "'o ma chu dang 'dres pa dbyer mi phyed //",
    "NG0013:219": "de bzhin gzhi rlung gnyis su 'dres pa dbyer mi phyed //",
    "NG0013:220": "rlung lnga 'byung lnga gnyis med dbyer mi phyed //",
    "NG0013:221": "'od lnga zer lnga gnyis med dbyer mi phyed //",
    "NG0013:222": "shes pa snang tshul 'gyu med dbyer mi phyed //",
    "NG0013:223": "rang bzhin ngo bo thugs rje dbyer mi phyed //",
    "NG0013:224": "dus gsum sku gsum gnyis med dbyer mi phyed //",
    "NG0013:225": "yid 'khor 'khrul 'khor gnyis med dbyer mi phyed //",
    "NG0013:226": "ma rig ye shes gnyis med dbyer mi phyed //",
    "NG0013:227": "'khrul dang ma 'khrul gnyis med dbyer mi phyed //",
    "NG0013:228": "rtogs dang ma rtogs gnyis med dbyer mi phyed //",
    "NG0013:229": "sangs rgyas sems can gnyis med dbyer mi phyed //",
    "NG0013:230": "'khor ba myang 'das gnyis med dbyer mi phyed //",
    "NG0013:231": "sangs rgyas 'gro drug gnyis med dbyer mi phyed //",
    "NG0013:232": "snang srid snod bcud gnyis med dbyer mi phyed //",
    "NG0013:233": "dug lnga sku lnga gnyis med dbyer mi phyed //",
    "NG0013:234": "dug gsum sku gsum gnyis med dbyer mi phyed //",
    "NG0013:235": "rnam rtog chos nyid gnyis med dbyer mi phyed //",
    "NG0013:236": "nyon mongs brgyad khri bzhi stong dang *//",
    "NG0013:237": "chos sde brgyad khri bzhi stong gnyis su med //",
    "NG0013:238": "phyi nang yul sems dbye ba gnyis su med //",
    "NG0013:239": "gzugs lnga sku lnga gnyis med dbye ru med //",
    "NG0013:240": "dbang lnga yul lnga dbyer med gnyis su med //",
    "NG0013:241": "sgo lnga gzugs lnga dbyer med gnyis su med //",
    "NG0013:242": "yid lnga gsal dbang dmigs 'dzin gnyis su med //",
    "NG0013:243": "rig sems ming 'dogs nyon mongs gnyis su med //",
    "NG0013:244": "'gyu dran glo rtog 'dzin zhen gnyis su med //",
    "NG0013:245": "ci la spyod kyang ma zhen ma chags gnyis su med //",
    "NG0013:246": "sdug bsngal bde ba gnyis su dbye ru med //",
    "NG0013:247": "bzang ngan spang len dbyer med gnyis su med //",
    "NG0013:248": "yin min dbye bsal dbyer med gnyis su med //",
    "NG0013:249": "dgra gnyen phyogs ris gnyis med dbye ru med //",
    "NG0013:250": "phyi nang yul sems dgag sgrub gnyis su med //",
    "NG0013:251": "dper na rgya mtsho chen po ru //",
    "NG0013:252": "chu bran 'di yin 'di min dbyer mi phyed //",
    "NG0013:253": "de bzhin sems kyis brtags pa'i chos rnams kun //",
    "NG0013:254": "snying po'i klong du thim @#//",
    "NG0013:255": "nas blo las grol tsam na //",
    "NG0013:256": "chos rnams 'di yin 'di min dbyer mi phyed //",
    "NG0013:257": "ci'i phyir zhe na chos dang chos nyid 'phrad nas blo dngos 'dres tsam na //",
    "NG0013:258": "yin rgyu gang yin min rgyu gang blo zad //",
    "NG0013:259": "theg pa grub mtha' stongs tsam na //",
    "NG0013:260": "yin min dbye bsal med de ka dag chen por grol //",
    "NG0013:261": "sangs rgyas gzhan nas mi re blos btags chos rnams zad //",
    "NG0013:262": "skye med ka dag dngos med dang *//",
    "NG0013:263": "rnal ma blo 'das ngo bo nyid //",
    "NG0013:264": "ces gsungs so //",
    "NG0013:265": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:266": "snying po dang rtsal zer dbyer med bstan pa'i le'u",
    "NG0013:267": "ste lnga pa'o // // de nas gsal dag rin",
    "NG0013:268": "chen gyis // skye med ka dag ston pa la //",
    "NG0013:269": "blo 'das theg pa ji ltar bshad //",
    "NG0013:270": "zhus pas /",
    "NG0013:271": "ston pas 'khor la bka' stsal pa //",
    "NG0013:272": "blo 'das rang la brjod med kyang *//",
    "NG0013:273": "'khor gyi rtog pa bsal phyir bshad //",
    "NG0013:274": "yang ti nyi zla'i snying po theg pa'i spyi phud 'di //",
    "NG0013:275": "theg pa'i gong brgal rdzogs chen gnya' gcog yin //",
    "NG0013:276": "nyi zla'i snying po theg dgu thod rgal 'di //",
    "NG0013:277": "'di go kun go'i chos su bshad //",
    "NG0013:278": "'di rtogs kun rtogs chos su bshad //",
    "NG0013:279": "'di shes kun shes chos su bshad //",
    "NG0013:280": "'di gsal kun gsal chos su bshad //",
    "NG0013:281": "'di bcangs kun yod chos su bshad //",
    "NG0013:282": "'dir zhugs kun gyi sgor bzhugs yin //",
    "NG0013:283": "'di bris chos kun bris par bshad //",
    "NG0013:284": "ci'i phyir zhe na chos rnams kun gyi rtsa ba'i rgyud sde yin //",
    "NG0013:285": "theg pa kun gyi spyi phud rtse rgyal yin //",
    "NG0013:286": "brgyad khri bzhi stong gsal bar ston pa'i nyi zla yin //",
    "NG0013:287": "theg pa kun gyi gter mdzod lde mig yin //",
    "NG0013:288": "btags chag kun gyi zhing sa yin //",
    "NG0013:289": "thams cad bskyed pa'i yab yum mkha' klong b+ha ga yin /",
    "NG0013:290": "kun gyi sa bon gzhi ma rtsa ba yin //",
    "NG0013:291": "kun gyi rtsa ba gcig rtogs pas //",
    "NG0013:292": "kun la dbang bsgyur thob pa yin //",
    "NG0013:293": "yang ti 'di yis chos rnams gtan la phebs pa'i phyir //",
    "NG0013:294": "bstan pa'i yang snying 'di thos pas //",
    "NG0013:295": "'di thos gang zhig thos pa'i mchog / dper na mchog rab rtse nas ri bran thams cad gsal //",
    "NG0013:296": "'byung chen nam mkhar 'byung ba thams cad gsal //",
    "NG0013:297": "gnam sa gnyis su skye 'gro thams cad gsal //",
    "NG0013:298": "za 'og snam bur dang sna sna tshogs gsal //",
    "NG0013:299": "bsam 'phel nor bur rin chen sna tshogs gsal //",
    "NG0013:300": "dkyil 'khor chen por sa tshon rnam lnga gsal //",
    "NG0013:301": "phyi yi rgya mtshor chu bran sna tshogs gsal //",
    "NG0013:302": "de bzhin chos kun rtsa rgyud nyi zla'i snying por gnas //",
    "NG0013:303": "sems kyi btags pa'i chos rnams ril por gsal //",
    "NG0013:304": "a ho nga yi bka' chen 'di lta bu //",
    "NG0013:305": "gzhan nas mi 'byung a la la //",
    "NG0013:306": "rang byung ngo mtshar khyad par can //",
    "NG0013:307": "dug gsum sku gsum yin par bshad //",
    "NG0013:308": "dug lnga sku lnga yin par bshad //",
    "NG0013:309": "ma rig 'od gsal chen @#//",
    "NG0013:310": "por bshad //",
    "NG0013:311": "gti mug ka dag chen por bshad //",
    "NG0013:312": "rnam rtog chos nyid chen por bshad //",
    "NG0013:313": "mtshan ma'i chos rnams gzigs mor bshad //",
    "NG0013:314": "bya btsal med pa'i chos su bshad //",
    "NG0013:315": "rtsol sgrub med pa'i chos su bshad //",
    "NG0013:316": "zhe 'dod med pa'i chos su bshad //",
    "NG0013:317": "lta sgom spyod 'bras med pa'i chos su bshad //",
    "NG0013:318": "dngos grub yid smon med pa'i chos su bshad //",
    "NG0013:319": "sku dang ye shes rang la tshang ba'i chos su bshad //",
    "NG0013:320": "blo zad grub mtha' stongs pa'i chos su bshad //",
    "NG0013:321": "mtshon brjod dmigs las 'das pa'i chos su bshad //",
    "NG0013:322": "ces gsungs so //",
    "NG0013:323": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:324": "blo 'das bshad thabs bstan pa'i le'u ste drug pa'o //    // de nas gsal dag rin chen gyis //",
    "NG0013:325": "skye med ka dag ston pa la //",
    "NG0013:326": "nyi zla'i snying po yang ti yo ga la //",
    "NG0013:327": "grub mtha'i blos btags yod dam med //",
    "NG0013:328": "ces zhus pas /",
    "NG0013:329": "ston pas 'khor la bka' stsal pa //",
    "NG0013:330": "grub mtha'i blos btags blo yi yul //",
    "NG0013:331": "blo yi yul la nges pa med //",
    "NG0013:332": "blo yul ma zad sangs mi rgya //",
    "NG0013:333": "de phyir yang ti nyi zla'i snying po'i rtogs pa la //",
    "NG0013:334": "theg pa dgu yi chos mi dgos //",
    "NG0013:335": "'on kyang yang ti ma rtogs gang zag la //",
    "NG0013:336": "theg pa dgu yi lta bsgom bstan //",
    "NG0013:337": "mu stegs nyan thos rang rgyal dang *//",
    "NG0013:338": "sems tsam dbu ma byang sems dang *//",
    "NG0013:339": "kri ya yo ga u pa ya //",
    "NG0013:340": "ma ha a nu a ti dgu //",
    "NG0013:341": "de yi grub mtha' blos btags ni //",
    "NG0013:342": "rang rang dkyus na gsal phyir ro //",
    "NG0013:343": "blos btags tha snyad 'dir ma bstan //",
    "NG0013:344": "nyi zla'i snying po rtogs pa la //",
    "NG0013:345": "de rnams blo yin dgos pa med //",
    "NG0013:346": "'on kyang 'khrul rmongs mi shes blo can la //",
    "NG0013:347": "re zhig tshig gi sgron mes don gyi dper mtshon pa //",
    "NG0013:348": "dngos po'i chos can gcig la ni //",
    "NG0013:349": "mu stegs rtag lta bas ni shes shing rig pa'i ngo bor btags //",
    "NG0013:350": "de yang rdzas su grub par 'dod //",
    "NG0013:351": "rtag 'dod kha dog dbyibs kyi tshad //",
    "NG0013:352": "rang rang lus dang sbyar nas ni //",
    "NG0013:353": "snying dkyil nyung 'bru sran tsam pa //",
    "NG0013:354": "kha dog dkar tsher snum la 'dril //",
    "NG0013:355": "zhes gsungs so //",
    "NG0013:356": "mu stegs chad pa'i lta ba ni //",
    "NG0013:357": "rgyu med 'bras bu med par 'dod //",
    "NG0013:358": "mi shi thal ba rlung khyer bzhin //",
    "NG0013:359": "slar 'tsho ba dag ga la yod //",
    "NG0013:360": "ces gsungs so //",
    "NG0013:361": "nang pa sangs rgyas theg pa ni //",
    "NG0013:362": "chos can gang rung gcig la ni //",
    "NG0013:363": "nyan thos phra rags rdzas su grub par 'dod //",
    "NG0013:364": "bye brag pa ni bskor ba bar dang bcas par 'dod //",
    "NG0013:365": "de yang gzhung las phyi yi yul //",
    "NG0013:366": "yul ni phra rab rdul du snang *//",
    "NG0013:367": "zhes gsungs so //",
    "NG0013:368": "rang sangs rgyas kyi 'dod pa ni //",
    "NG0013:369": "rdul min yul gyi rnam pa stong *//",
    "NG0013:370": "rnam par rig byaid ma yin 'dod //",
    "NG0013:371": "ces gsungs so //",
    "NG0013:372": "sems tsam pa yi 'dod pa ni //",
    "NG0013:373": "rnam bden rnam rdzun rnam gnyis te //",
    "NG0013:374": "sems tsam rnam bden lta ba ni //",
    "NG0013:375": "dkar dmar sna tshogs sems kyi snang bar 'dod //",
    "NG0013:376": "'jig @#//",
    "NG0013:377": "rten khams ni sems tsam mo //",
    "NG0013:378": "zhes gsungs so //",
    "NG0013:379": "sems tsam rnam rdzun lta ba ni //",
    "NG0013:380": "yul gyi rnam pa med pa ru //",
    "NG0013:381": "rang rig rgyun gyi rtag par 'dod //",
    "NG0013:382": "snga ma snga mas rgyu byas nas //",
    "NG0013:383": "phyi ma phyi ma 'bras bur 'dod //",
    "NG0013:384": "de yang gzhung las kyang *//",
    "NG0013:385": "shes pa bden te rnam pa rdzun *//",
    "NG0013:386": "mi rnams la ni phyi rol snang *//",
    "NG0013:387": "'jig rten pa la sems tsam mo //",
    "NG0013:388": "sems ni yang dag dngos ma yin //",
    "NG0013:389": "sems tsam du ni ngas bshad do //",
    "NG0013:390": "zhes gsungs so //",
    "NG0013:391": "dbu ma pa yi lta ba ni //",
    "NG0013:392": "sems tsam spyod pa'i dbu ma dang *//",
    "NG0013:393": "rnal 'byor spyod pa'i dbu ma'o //",
    "NG0013:394": "de yang rnam par snang ba 'di dag ni //",
    "NG0013:395": "sgyu mar 'dod dang rab tu mi gnas pa //",
    "NG0013:396": "sgyu ma lta bu'i lta ba ni //",
    "NG0013:397": "yul gyi rnam pa mi rtag mi bden sgyu ma'i tshul //",
    "NG0013:398": "chos rnams rmi lam lta bu la sogs pa //",
    "NG0013:399": "sgyu ma'i dpe brgyad bzhin du'o //",
    "NG0013:400": "rnal 'byor spyod pa'i lta ba ni //",
    "NG0013:401": "yul gyi rnam pa gang snang yang *//",
    "NG0013:402": "phyogs char bshigs pas gcig ma grub //",
    "NG0013:403": "gcig ma grub pa'i gtan tshigs kyis //",
    "NG0013:404": "mtha' bzhi bral lo stong par gnas //",
    "NG0013:405": "stong pa bco brgyad spros pa'i mtha' brgyad 'das //",
    "NG0013:406": "zhes gsungs so //",
    "NG0013:407": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:408": "mtshan nyid sde gsum gyi grub mtha' bstan pa'i le'u",
    "NG0013:409": "ste bdun pa'o // // de nas gsal dag rin",
    "NG0013:410": "chen gyis // skye med ka dag ston pa la //",
    "NG0013:411": "phyi rgyud sde gsum theg pa ji ltar lags //",
    "NG0013:412": "ston pas 'khor la bka' stsal pa //",
    "NG0013:413": "kri ya pa yi lta ba ni //",
    "NG0013:414": "yul gyi rnam pa snang ba ni //",
    "NG0013:415": "rigs gsum lha yi sku ru 'dod //",
    "NG0013:416": "mtho dman 'jam rtsub rigs gsum mgon //",
    "NG0013:417": "u pa ya yi theg pa ni //",
    "NG0013:418": "kri yar spyod la yo gar blta //",
    "NG0013:419": "gnyis ka'i rgyud las gzhung tshugs med //",
    "NG0013:420": "yo ga pa yi theg pa ni //",
    "NG0013:421": "phyi yi yul du snang ba de //",
    "NG0013:422": "rigs lnga lha yi snang bar 'dod //",
    "NG0013:423": "skye 'gag gnyis su snang ba la //",
    "NG0013:424": "de yang spun dang grogs po'i tshul //",
    "NG0013:425": "zhes gsungs so //",
    "NG0013:426": "nang rgyud sde gsum theg pa la //",
    "NG0013:427": "ma ha yo ga'i theg pa ni //",
    "NG0013:428": "snang ba thams cad lha dang lha mo'i dkyil 'khor du //",
    "NG0013:429": "phung po lnga ni rigs lnga'i lha ru bsgom //",
    "NG0013:430": "rnam shes tshogs brgyad sems dpa' brgyad //",
    "NG0013:431": "'byung lnga rigs kyi yum lngar bsgom //",
    "NG0013:432": "gzugs sgra dri ro mchod pa'i lha mo bzhi //",
    "NG0013:433": "yan lag rnam bzhi sgo ma bzhi //",
    "NG0013:434": "sgal tshigs rtsa brgyad dbang phyug ma //",
    "NG0013:435": "phung po khams dang skye mched lha dang lha mo'o //",
    "NG0013:436": "thabs kyi rang bzhin skye rim tshul //",
    "NG0013:437": "shes rab rang bzhin rdzogs rim 'dod //",
    "NG0013:438": "de yang gzhung las //",
    "NG0013:439": "snang ba mi 'gag thabs yin te //",
    "NG0013:440": "rang bzhin med pa shes rab yin //",
    "NG0013:441": "zhes gsungs so //",
    "NG0013:442": "rdzogs pa a nu'i lta ba ni //",
    "NG0013:443": "yul gyi rnam pa chos dbyings gzhal yas khang *//",
    "NG0013:444": "snying po dran tsam ma bskyed rdzogs pa'i lha //",
    "NG0013:445": "sa chu me rlung snod bcud bcas //",
    "NG0013:446": "kun kyang ma bskyed @#//",
    "NG0013:447": "yongs rdzogs lha //",
    "NG0013:448": "zhes gsungs so //",
    "NG0013:449": "rdzogs chen a ti'i lta ba ni //",
    "NG0013:450": "chags zhen la sogs yul gyi rnam pa rnams //",
    "NG0013:451": "chos nyid rol pa'i snang bar 'dod //",
    "NG0013:452": "stong gsum 'jig rten de rnams ni //",
    "NG0013:453": "sku gsung thugs kyi rol par shar ba'o //",
    "NG0013:454": "zhes gsungs so //",
    "NG0013:455": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:456": "gsang sngags theg pa'i grub mtha' phyi rgyud dang nang",
    "NG0013:457": "rgyud bskyed rdzogs gsum bstan pa'i le'u ste brgyad pa'o",
    "NG0013:458": "/// / de nas gsal dag rin chen gyis //",
    "NG0013:459": "skye med ka dag ston pa la //",
    "NG0013:460": "gong brgal spyi ti ji ltar lags //",
    "NG0013:461": "zhes zhus pas /",
    "NG0013:462": "ston pas 'khor la bka' stsal pa /",
    "NG0013:463": "e ma ho ngo mtshar khyad par 'phags //",
    "NG0013:464": "theg pa dgu rtse spyi ti yo ga 'di //",
    "NG0013:465": "gzhan nas mi rnyed rang las rnyed //",
    "NG0013:466": "theg mchog ngo mtshar khyad par can //",
    "NG0013:467": "rdzogs chen spyi ti'i lta ba ni //",
    "NG0013:468": "snang srid 'khor 'das ma lus pa //",
    "NG0013:469": "ka dag rten med chen por grol //",
    "NG0013:470": "yin min rtsis gdab med pa'i dgongs pa shar //",
    "NG0013:471": "bya btsal rtsol sgrub med pa ru //",
    "NG0013:472": "zang ka rnal mar gnas pa'o //",
    "NG0013:473": "skye med dngos med 'bras bu blo las 'das //",
    "NG0013:474": "e ma ngo mtshar rmad byung chos //",
    "NG0013:475": "gzhan las mi 'byung a las byung *//",
    "NG0013:476": "a la la ho /",
    "NG0013:477": "ma lus ril por ka dag chen por grol //",
    "NG0013:478": "zhes gsungs so //",
    "NG0013:479": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:480": "spyi ti'i theg pa bstan pa'i le'u ste dgu pa'o ///",
    "NG0013:481": "/ de nas gsal dag rin chen gyis //",
    "NG0013:482": "skye med ka dag ston pa la //",
    "NG0013:483": "de las yang ti gang gis 'phags //",
    "NG0013:484": "zhes zhus pas /",
    "NG0013:485": "ston pas 'khor la bka' stsal pa /",
    "NG0013:486": "a ti tra b+h+yo ya thu la d+har+m+ma d+ha tu /",
    "NG0013:487": "a a tha thi /",
    "NG0013:488": "yang ti nyi zla'i snying po 'di //",
    "NG0013:489": "lta sgom spyod 'bras bsgrub tu med //",
    "NG0013:490": "gtad med dmigs med so ma blo las grol //",
    "NG0013:491": "snang ba thams cad ming med chen por grol //",
    "NG0013:492": "ka dag skye med dngos po'i chos rnams med //",
    "NG0013:493": "spyi ti nyid la gang gis 'phags zhe na //",
    "NG0013:494": "snang ba'i rnam pa gang la yang *//",
    "NG0013:495": "ming 'dogs med par thig le spyi brtol yin //",
    "NG0013:496": "dag dang ma dag med par gti mug chen por grol //",
    "NG0013:497": "khams gsum sdug bsngal med par 'di ka lta bur grol //",
    "NG0013:498": "sangs rgyas sems can 'gro drug gnas med par //",
    "NG0013:499": "blos btags ming 'dogs med par grol //",
    "NG0013:500": "chos zad blo stor mtshon brjod bsam las 'das par grol //",
    "NG0013:501": "sarba d+harma b+h+yo ha thu la mu la a //",
    "NG0013:502": "cang med cir snang ming med chen por grol //",
    "NG0013:503": "zhes gsungs so //",
    "NG0013:504": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:505": "rdzogs chen gnya' gcog spyi ti gong brgal yang ti bstan pa'i le'u ste bcu pa'o ///",
    "NG0013:506": "/ de nas gsal dag rin chen gyis //",
    "NG0013:507": "skye med ka dag ston pa la //",
    "NG0013:508": "spyi 'das blo bral bstan pa la //",
    "NG0013:509": "bya btsal blo @#//",
    "NG0013:510": "chos mi 'tshal lam //",
    "NG0013:511": "zhes zhus pas /",
    "NG0013:512": "ston pas 'khor la bka' stsal pa //",
    "NG0013:513": "yang ti nyi zla'i snying po la //",
    "NG0013:514": "bya btsal rtsol sgrub mi dgos te //",
    "NG0013:515": "ma bcos rang sar grol bas mchog / chos rnams thams cad spros bcad la //",
    "NG0013:516": "lus ngag yid gsum dal bar sdod //",
    "NG0013:517": "spyod lam rnam bzhi cir spyod kyang *//",
    "NG0013:518": "spyod bzhin ma chags bde ba'i mchog / blta mi blta yi lta ba med //",
    "NG0013:519": "lta ba rtsol bas sgrub tu med //",
    "NG0013:520": "bsgom mi bsgom gyi sgom pa med //",
    "NG0013:521": "bsgom pa rtsol bas bsgrub tu med //",
    "NG0013:522": "spyod mi spyod kyi spyod pa med //",
    "NG0013:523": "spyod pa rtsol bas bsgrub tu med //",
    "NG0013:524": "bsgrub mi bsgrub kyi bsgrub tu med //",
    "NG0013:525": "'bras bu rtsol bas bsgrub tu med //",
    "NG0013:526": "phrin las rtsol bas bsgrub tu med //",
    "NG0013:527": "dam tshig rtsol bas bsrung du med //",
    "NG0013:528": "sa lam rtsol bas bgrod du med //",
    "NG0013:529": "cir snang cir srid lta ba la //",
    "NG0013:530": "lta dang mi lta'i rtsol sgrub med //",
    "NG0013:531": "rig tshad 'gyus tshad grol ba las //",
    "NG0013:532": "thun du bcad pas bsgom du med //",
    "NG0013:533": "gang gang snang snang spyod pa las //",
    "NG0013:534": "rtsol bas ched du spyad du med //",
    "NG0013:535": "ka dag 'od gsal dam tshig las //",
    "NG0013:536": "ched du bsrung zhing bsdam du med //",
    "NG0013:537": "sbyang bgrod ye med grol ba las //",
    "NG0013:538": "sa lam sbyangs shing bgrod du med //",
    "NG0013:539": "'bras bu ye klong mtha' stongs pas //",
    "NG0013:540": "yid smon re dogs rtsol ba med //",
    "NG0013:541": "yang ti nyi zla'i snying po la //",
    "NG0013:542": "zhe 'dod bya rtsol mi byed de //",
    "NG0013:543": "byar med lhug par bzhag pas chog / ma bcos",
    "NG0013:544": "rnal ma rang sar zhog / ched du rtsol bsgrub",
    "NG0013:545": "gang yang med // 'gro yin 'gro yin rang sar grol //",
    "NG0013:546": "sdod kyin sdod kyin rang sar grol //",
    "NG0013:547": "nyal kyin nyal kyin rang sar grol //",
    "NG0013:548": "za yin za yin rang sar grol //",
    "NG0013:549": "sdug gin sdug gin rang sar grol //",
    "NG0013:550": "skyed kyin skyed kyin rang sar grol //",
    "NG0013:551": "gang na gnas kyang ma chags rang sar grol //",
    "NG0013:552": "ci la spyod kyang ma zhen rang sar grol //",
    "NG0013:553": "ji skad smras kyang grag stong grol //",
    "NG0013:554": "ci thos gang yang ma nyan grol //",
    "NG0013:555": "gang la reg kyang ma btang ma bzung grol //",
    "NG0013:556": "sgo lnga gsal ba'i shes pa la //",
    "NG0013:557": "yid lnga ma bsgrubs zang thal grol //",
    "NG0013:558": "yid rig 'gyus kyang ma bzung grol //",
    "NG0013:559": "skye med 'gag med sna tshogs kyang *//",
    "NG0013:560": "sna tshogs skye med klong du grol //",
    "NG0013:561": "dngos med dngos po ji snyed kyang *//",
    "NG0013:562": "ngang dngas dngos med klong du grol //",
    "NG0013:563": "cang med cir snang de kar grol //",
    "NG0013:564": "stong pa'i klong nas kun 'byung stong pa ngang du grol //",
    "NG0013:565": "rtsa zer rig sems 'od gsal chen por grol //",
    "NG0013:566": "'gyu ba dran pa blo dang rtog pa yang *//",
    "NG0013:567": "ngang dngas rang sangs snying po'i klong du grol //",
    "NG0013:568": "blos btags chos rnams thams cad kyang *//",
    "NG0013:569": "ched du dgag bsgrub rtsol bas ma spangs par //",
    "NG0013:570": "ka dag dngos med skye med byar med blo las 'das //",
    "NG0013:571": "gnas lugs snying po chig chod pa //",
    "NG0013:572": "chos nyid yang dag nges pa ma nor ba //",
    "NG0013:573": "chig chod chos sku lhun grub zang thal ye nas grol //",
    "NG0013:574": "ye dag ye gsal ye grub ye gnas @#//",
    "NG0013:575": "so //",
    "NG0013:576": "yang ti nyi zla'i snying po la //",
    "NG0013:577": "da gdod bya btsal rtsol sgrub ga la yod //",
    "NG0013:578": "ces gsungs so //",
    "NG0013:579": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:580": "spyi 'das yang ti la bya btsal blo chos mi dgos par bstan pa'i le'u ste bcu gcig pa'o ///",
    "NG0013:581": "/ de nas gsal dag rin chen gyis //",
    "NG0013:582": "skye med ka dag ston pa la //",
    "NG0013:583": "rtsol bsgrub 'das pa'i theg pa la //",
    "NG0013:584": "lta sgom spyod 'bras dgos mi dgos //",
    "NG0013:585": "zhes zhus pas /",
    "NG0013:586": "ston pas 'khor la bka' stsal pa //",
    "NG0013:587": "yang ti rtsol bsgrub 'das pa las //",
    "NG0013:588": "lta sgom spyod 'bras blo yi yul //",
    "NG0013:589": "blo yi yul las nges pa med //",
    "NG0013:590": "blo yul ma zad sangs rgyas chos mi zad //",
    "NG0013:591": "des na yang ti nyi zla'i snying po la //",
    "NG0013:592": "zhe 'dod lta ba'i sems dang bral //",
    "NG0013:593": "dmigs pa sgom pa'i sems dang bral //",
    "NG0013:594": "bya rtsol spyod pa'i sems dang bral //",
    "NG0013:595": "re dogs 'bras bu'i sems dang bral //",
    "NG0013:596": "thig le mthong brtol sems dang bral //",
    "NG0013:597": "zhe 'dod gza' gtad lta ba med //",
    "NG0013:598": "ka dag 'od gsal bsgom pa la //",
    "NG0013:599": "dmigs gtad yid gzungs bsgom pa med //",
    "NG0013:600": "dngos med byar med rnal ma la //",
    "NG0013:601": "bya btsal med pas spyod pa med //",
    "NG0013:602": "gsang ba'i yang snying blo 'das la //",
    "NG0013:603": "gzhan nas rnyed pa'i sangs rgyas med //",
    "NG0013:604": "ye nas sku gsum lhun grub la //",
    "NG0013:605": "re dogs 'bras bu yongs kyis med //",
    "NG0013:606": "ming med phyogs bral rtogs pas lta ba med //",
    "NG0013:607": "ka dag skye med rtogs pas sgom pa med //",
    "NG0013:608": "dngos med rnal ma rtogs pas bsam du med //",
    "NG0013:609": "so ma lhug pa bag yangs rtogs pas spyod pa med //",
    "NG0013:610": "ye nas rang 'khrungs rtogs pas 'bras bu med //",
    "NG0013:611": "rtag chad blo las grol bas lta sgom med //",
    "NG0013:612": "blo zad nyon mongs ye brlag yid smon sangs rgyas med //",
    "NG0013:613": "yang ti yo ga rtogs pas na //",
    "NG0013:614": "rig med sems med chos rnams med //",
    "NG0013:615": "ces gsungs so //",
    "NG0013:616": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:617": "yang ti rtsol sgrub 'das pa la lta sgom spyod",
    "NG0013:618": "'bras mi dgos par bstan pa'i le'u ste bcu gnyis",
    "NG0013:619": "pa'o // // de nas gsal dag rin chen gyis",
    "NG0013:620": "// skye med ka dag ston pa la //",
    "NG0013:621": "theg dgu spang ngam ji ltar bgyi //",
    "NG0013:622": "zhes zhus pas /",
    "NG0013:623": "ston pas 'khor la bka' stsal pa //",
    "NG0013:624": "yang ti nyi zla'i snying po la //",
    "NG0013:625": "theg dgu spangs pas rdzogs mi 'gyur //",
    "NG0013:626": "theg dgu spangs len med par rdzogs //",
    "NG0013:627": "yul sems gnyis su ma bzung bas //",
    "NG0013:628": "nyan thos lta ba ngang gis rdzogs //",
    "NG0013:629": "rten 'brel rnam par rig med pas //",
    "NG0013:630": "rang rgyal lta ba ngang gis rdzogs //",
    "NG0013:631": "yul sems gnyis med ma bzung bas //",
    "NG0013:632": "sems tsam lta ba ngang gis rdzogs //",
    "NG0013:633": "don dam kun rdzob gnyis med pas //",
    "NG0013:634": "dbu ma'i lta ba ngang gis rdzogs //",
    "NG0013:635": "dag pa rigs gsum mgon med pas //",
    "NG0013:636": "kri ya'i lta ba ngang gis rdzogs //",
    "NG0013:637": "mar spyod yar lta'i sems med @#//",
    "NG0013:638": "pas //",
    "NG0013:639": "u pa'i lta ba ngang gis rdzogs //",
    "NG0013:640": "rigs lnga skye 'gag gnyis med pas //",
    "NG0013:641": "yo ga'i lta ba ngang gi rdzogs //",
    "NG0013:642": "nang rgyud ma ha'i theg pa ni //",
    "NG0013:643": "thabs dang shes rab gnyis med pas //",
    "NG0013:644": "ma ha'i lta ba ngang gis rdzogs //",
    "NG0013:645": "dbyings dang ye shes gnyis med pas //",
    "NG0013:646": "a nu'i lta ba ngang gis rdzogs //",
    "NG0013:647": "rig pa 'gyu ba'i shes pa la //",
    "NG0013:648": "rang rgyud med pas zhen med pa //",
    "NG0013:649": "a ti'i lta ba ngang gis rdzogs *//",
    "NG0013:650": "chos nyid ka dag chen po la //",
    "NG0013:651": "dag dang ma dag gnyis med pas //",
    "NG0013:652": "spyi ti'i lta ba ngang gis rdzogs //",
    "NG0013:653": "mkha' klong rnam dag chos nyid snying po la //",
    "NG0013:654": "blos btags chos rnams ma lus yongs su rdzogs //",
    "NG0013:655": "rdzogs chen yang ti yo ga la //",
    "NG0013:656": "spang na dug lnga spang kyang spang len yin //",
    "NG0013:657": "bsgrub na sku gsum bsgrub kyang rtsol bsgrub yin //",
    "NG0013:658": "spang len med pa nyi zla'i snying po yin //",
    "NG0013:659": "zhes gsungs so //",
    "NG0013:660": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:661": "yang t-i nyi zla'i snying por theg pa dgu ma",
    "NG0013:662": "spangs ngang gis rdzogs pa'i le'u ste bcu gsum pa'o",
    "NG0013:663": "/// / de nas gsal dag rin chen gyis //",
    "NG0013:664": "skye med ka dag ston pa la //",
    "NG0013:665": "dkyil 'khor dbang dang dngos grub la //",
    "NG0013:666": "re bar bya ba'am ye nas rdzogs //",
    "NG0013:667": "zhes zhus pa dang */",
    "NG0013:668": "ston pas 'khor la bka' stsal pa //",
    "NG0013:669": "yang ti nyi zla'i snying po la //",
    "NG0013:670": "'jug pa'i dkyil 'khor re ba'i dngos grub med //",
    "NG0013:671": "chos nyid byang chub sems kyi dkyil 'khor ni //",
    "NG0013:672": "gdod nas gsal bas 'drir mi re //",
    "NG0013:673": "mkha' klong rnam dag chos dbyings dkyil 'khor na //",
    "NG0013:674": "rang byung snying po'i lha tshogs ngang gis gsal //",
    "NG0013:675": "da gdod mi bskyed ye nas rdzogs pa'i lha *//",
    "NG0013:676": "spyan 'dren mchod bstod mi byed ye nas rang la rdzogs //",
    "NG0013:677": "dngos grub gzhan nas mi re rang gi sems la grub //",
    "NG0013:678": "dkyil 'khor gzhan nas mi bri sems la rdzogs //",
    "NG0013:679": "sa tshon dkyil 'khor 'dus byas yin //",
    "NG0013:680": "'dus byas dkyil 'khor thams cad 'jig / de phyir rang byung sems kyi dkyil 'khor ni //",
    "NG0013:681": "rang bzhin ngo bo thugs rje gsum //",
    "NG0013:682": "thog ma dang po'i dkyil 'khor yin //",
    "NG0013:683": "'dod chags zhe sdang gti mug gsum //",
    "NG0013:684": "bde gshegs gsum gyi dkyil 'khor yin //",
    "NG0013:685": "sems can lus ngag yid gsum kyang *//",
    "NG0013:686": "sku gsung thugs kyi dkyil 'khor yin //",
    "NG0013:687": "snang srid snod bcud 'jig rten rnams //",
    "NG0013:688": "ma bris 'od gsal dkyil 'khor yin //",
    "NG0013:689": "skye 'gro snang srid sems can rnams //",
    "NG0013:690": "ma skyes yongs rdzogs lha tshogs yin //",
    "NG0013:691": "snang ba sku yi dkyil 'khor yin //",
    "NG0013:692": "sgra grag gsung gi dkyil 'khor yin //",
    "NG0013:693": "dran rtog thugs kyi dkyil 'khor yin //",
    "NG0013:694": "stong gsum 'jig rten ma lus kun //",
    "NG0013:695": "ye gdod ma nyid nas ka dag yin //",
    "NG0013:696": "rang byung 'od gsal chen po de //",
    "NG0013:697": "gsal dag sgrib med dkyil 'khor yin //",
    "NG0013:698": "dkyil 'khor de ltar rdzogs pas bskyed mi @#//",
    "NG0013:699": "dgos //",
    "NG0013:700": "snying po chos dbyings dkyil 'khor la //",
    "NG0013:701": "rang byung skye med gtso bo bzhugs //",
    "NG0013:702": "'od gsal shar phyogs dkyil 'khor la //",
    "NG0013:703": "ka dag sgrib med lha tshogs gnas //",
    "NG0013:704": "lho phyogs rang bzhin dkyil 'khor la //",
    "NG0013:705": "rang byung sangs rgyas lha yang bzhugs //",
    "NG0013:706": "nyon mongs rnam rtog nub pa'i nub phyogs na //",
    "NG0013:707": "ngang gsal khye'u chung ye nas ma bskyed bzhugs //",
    "NG0013:708": "blos brtags brgyad khri bzhi stong byang ba'i byang phyogs na //",
    "NG0013:709": "blos brtags mtshan ma grol ba'i lha yang bzhugs //",
    "NG0013:710": "ma bskyed yongs su rdzogs par bzhugs //",
    "NG0013:711": "rigs lnga cha mthun khyad par 'phags //",
    "NG0013:712": "rtsol bsgrub byas nas bzhugs pa ma yin te //",
    "NG0013:713": "ye thog ma nyid nas bzhugs pa yin //",
    "NG0013:714": "ye nas bzhugs pas spyan mi 'dren //",
    "NG0013:715": "gdod nas dag pas sgrib mi sbyang *//",
    "NG0013:716": "ka nas dag pas da mi mchod //",
    "NG0013:717": "ye nas bzang bas bstod mi dgos //",
    "NG0013:718": "rang la rang gnas gshegs bzhud med //",
    "NG0013:719": "gong du bshad pa'i don rtogs na //",
    "NG0013:720": "de las mi 'da' dam tshig yin //",
    "NG0013:721": "ka dag skye med don rtogs na //",
    "NG0013:722": "de las mi mda' dam tshig yin //",
    "NG0013:723": "ming med brjod 'das don rtogs na //",
    "NG0013:724": "de las mi 'da' dam tshig yin //",
    "NG0013:725": "dngos med zang thal don rtogs na //",
    "NG0013:726": "de las mi 'da' dam tshig yin //",
    "NG0013:727": "byar med blo 'das don rtogs na //",
    "NG0013:728": "de las mi 'da' dam tshig yin //",
    "NG0013:729": "yang ti nyi zla'i don rtogs na //",
    "NG0013:730": "'og mar mi spyod dam tshig yin //",
    "NG0013:731": "dam tshig dam tshig ces bya ba //",
    "NG0013:732": "skye med ka dag dam tshig yin //",
    "NG0013:733": "dper na chu dang shel sgong 'dra //",
    "NG0013:734": "phyi nang skyon med ka nas dag / de la ched du bsrung zhing bsdam du med //",
    "NG0013:735": "dngos grub gzhan nas re ba med //",
    "NG0013:736": "rang gi sems la ye nas grub //",
    "NG0013:737": "dngos grub dngos grub zhes bya ba //",
    "NG0013:738": "dngos ni skye med snying po ste //",
    "NG0013:739": "grub pa ka dag 'od gsal lo //",
    "NG0013:740": "dngos ni dngos med zang thal te //",
    "NG0013:741": "grub ni blo 'das byar med grub //",
    "NG0013:742": "des na dngos grub ces su bshad //",
    "NG0013:743": "gong gi dkyil 'khor nges tshig kyang *//",
    "NG0013:744": "dper na ri bo mchog rab dkyil //",
    "NG0013:745": "gling bzhi gling phran 'khor yin no //",
    "NG0013:746": "'byung ba rim brtsegs dkyil yin la //",
    "NG0013:747": "gling phran bcu gnyis 'khor yin no //",
    "NG0013:748": "de la lcags ri mu khyud bskor //",
    "NG0013:749": "kha dog lnga yi sa tshon ye nas bkod //",
    "NG0013:750": "phyogs bzhi mtshams bzhi sgo bzhi ye nas gnas //",
    "NG0013:751": "snod kyi 'jig rten dkyil 'khor na //",
    "NG0013:752": "bcud kyi sems can lha tshogs yin //",
    "NG0013:753": "rang bzhin lhun grub bud+d+ha'i lha tshogs so //",
    "NG0013:754": "bya btsal rtsol bsgrub med par ye nas rdzogs //",
    "NG0013:755": "dkyil 'khor dkyil 'khor zhes bya na //",
    "NG0013:756": "dkyil ni snying po'i klong yin no //",
    "NG0013:757": "'khor ni ka dag skye med yin //",
    "NG0013:758": "dkyil ni ye nas gzhi yin te //",
    "NG0013:759": "'khor ni snang srid 'khor 'das yin //",
    "NG0013:760": "dkyil ni chos kyi dbyings yin te //",
    "NG0013:761": "'khor ni gsal dag 'od gsal yin //",
    "NG0013:762": "zhes gsungs so //",
    "NG0013:763": "rgyud kyi rtse rgyal nyi zla 'od 'bar @#//",
    "NG0013:764": "mkha' klong rnam dag rgya mtsho klong gsal gyi rgyud las /",
    "NG0013:765": "yang ti gnas lugs kyi dkyil 'khor bstan pa'i le'u ste bcu bzhi pa'o ///",
    "NG0013:766": "/ de nas gsal dag rin chen gyis //",
    "NG0013:767": "skye med ka dag ston pa la //",
    "NG0013:768": "dkyil 'khor chen po de ltar na //",
    "NG0013:769": "dbang bskur byin brlab 'tshal mi 'tshal //",
    "NG0013:770": "zhes zhus pas /",
    "NG0013:771": "ston pas 'khor la bka' stsal pa //",
    "NG0013:772": "rdzogs chen yang ti rtogs pa la //",
    "NG0013:773": "byin brlab dbang skur mi dgos te //",
    "NG0013:774": "rang sems gdod dag skye med nam mkha' la //",
    "NG0013:775": "thig le mthong brtol ka dag nyi zla shar //",
    "NG0013:776": "ma rig las dang nyon mongs ye nas brlag / de dag 'od gsal chen po'i dbang rdzogs so //",
    "NG0013:777": "snying po 'dus ma byas pa'i dkyil 'khor du //",
    "NG0013:778": "rig gsal ngang dngas khye'u chung la //",
    "NG0013:779": "thig le khong gsal bcud bsdus dbang bskur bas //",
    "NG0013:780": "rang grol zang thal dbang thob bo //",
    "NG0013:781": "mkha' klong rnam dag chos dbyings dkyil 'khor du //",
    "NG0013:782": "sems rig ngang dngas khye'u chung la //",
    "NG0013:783": "thol byung ngang dngas dbang skur bas //",
    "NG0013:784": "rang byung ngang dngas dbang thob bo //",
    "NG0013:785": "rin chen gsal dag 'od kyi dkyil 'khor du // rig pa ngang dngas kun byed khye'u chung la //",
    "NG0013:786": "bya med rtsol bsgrub 'das pa'i dbang bskur bas //",
    "NG0013:787": "blo zad chos med gting rdzogs mtha' yas dbang thob bo //",
    "NG0013:788": "dbang bskur dbang bskur byar med de //",
    "NG0013:789": "rang sems ka dag ngang la rdzogs pa la //",
    "NG0013:790": "rdzas dang bum pa'i rten med kyang *//",
    "NG0013:791": "byar med blo 'das dbang bskur bas //",
    "NG0013:792": "rtsol bral ming med dbang thob bo //",
    "NG0013:793": "dbang ni rang sems skye ba med //",
    "NG0013:794": "bskur ba ka dag chen por bskur //",
    "NG0013:795": "thob ni 'pho 'gyur med par thob //",
    "NG0013:796": "dbang ni ngang dngas gsal dag ste //",
    "NG0013:797": "bskur ni dngos med rnal mar bskur //",
    "NG0013:798": "thob ni zang thal rang byung thob //",
    "NG0013:799": "dbang ni stong pa kun tu 'byung *//",
    "NG0013:800": "bskur ni 'dzin pa rang dag bskur //",
    "NG0013:801": "thob ni rnam dag ye shes thob //",
    "NG0013:802": "gzhan gyis bskur ba'i mkhan po med //",
    "NG0013:803": "rang gi sems la ye nas rdzogs //",
    "NG0013:804": "zhes gsungs so //",
    "NG0013:805": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:806": "rdzogs chen yang ti rtogs pa la dbang dang byin",
    "NG0013:807": "brlab gzhan nas re mi dgos par bstan pa'i le'u",
    "NG0013:808": "ste bco lnga pa'o ///",
    "NG0013:809": "/ de nas gsal dag rin chen gyis //",
    "NG0013:810": "skye med ka dag ston pa la //",
    "NG0013:811": "tshogs dang gtor ma ma btang bar //",
    "NG0013:812": "tshogs bsags smon lam ji ltar rdzogs //",
    "NG0013:813": "zhes zhus so /",
    "NG0013:814": "ston pas 'khor la bka' stsal pa //",
    "NG0013:815": "rdzogs chen yang ti yo ga la //",
    "NG0013:816": "tshogs dang gtor ma mi dgos te //",
    "NG0013:817": "tshogs gsog gtor ma dgos na yang ti min //",
    "NG0013:818": "ci phyir rtsol sgrub yid smon yin //",
    "NG0013:819": "yid smon chos kyis sangs mi rgya //",
    "NG0013:820": "de bas yang ti yo ga la //",
    "NG0013:821": "tshogs dang gtor ma ye nas rdzogs //",
    "NG0013:822": "ye nas rang la rdzogs lugs ni //",
    "NG0013:823": "tshogs ni snang srid 'khor 'das @#//",
    "NG0013:824": "te //",
    "NG0013:825": "phul ni ka dag chen por phul //",
    "NG0013:826": "dgyes ni rang byung skye med dgyes //",
    "NG0013:827": "tshogs ni dug lnga dug gsum ste //",
    "NG0013:828": "phul ni sku lnga sku gsum phul //",
    "NG0013:829": "dgyes pa don dam 'gyur med dgyes //",
    "NG0013:830": "tshogs ni mtshan ma'i rnam rtog ste //",
    "NG0013:831": "phul ni rtsis gdab med par phul //",
    "NG0013:832": "dgyes ni chos dbyings klong chen gyis //",
    "NG0013:833": "gtor ni blos btags chos rnams gtor //",
    "NG0013:834": "ma ni chos nyid rnal ma yin //",
    "NG0013:835": "gtor ba grub mtha'i lta sgom gtor //",
    "NG0013:836": "ma ni lta spyod bsgrub pa med //",
    "NG0013:837": "tshogs gnyis ma bsags ye nas rdzogs //",
    "NG0013:838": "sgrib gnyis ma sbyangs ye nas dag / tshogs dang gtor ma ma btang bar //",
    "NG0013:839": "ka dag snying po'i klong du gyur //",
    "NG0013:840": "tshogs gsog byas pas der mi sleb //",
    "NG0013:841": "smon lam zhes pa'i rang bzhin kyang *//",
    "NG0013:842": "'dir btab phyi mar mi re'o //",
    "NG0013:843": "smon lam gang yin yid smon te //",
    "NG0013:844": "smon lam zhes pa'i tha tshig yin //",
    "NG0013:845": "smon pa'i sangs rgyas rang la rnyed //",
    "NG0013:846": "de nyid thar lam 'gro ba'i lam //",
    "NG0013:847": "de na smon lam zhes su bshad //",
    "NG0013:848": "ka dag skye med klong gyur pas //",
    "NG0013:849": "smon lam ma btab ye nas rdzogs //",
    "NG0013:850": "zhes gsungs so //",
    "NG0013:851": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:852": "yang ti nyi zla'i snying po la tshogs gtor smon",
    "NG0013:853": "lam mi dgos par bstan pa'i le'u ste bcu drug",
    "NG0013:854": "pa'o /// / de nas gsal dag rin chen gyis //",
    "NG0013:855": "skye med ka dag ston pa la /",
    "NG0013:856": "yang ti nyi zla'i snying po la //",
    "NG0013:857": "gol sgrib 'khrul pa yod dam med //",
    "NG0013:858": "zhes zhus pas /",
    "NG0013:859": "ston pas 'khor la bka' stsal pa *//",
    "NG0013:860": "yang ti nyi zla'i snying po rtogs pa na //",
    "NG0013:861": "gol sgrib 'khrul pa gang yang med //",
    "NG0013:862": "ye nas thog ma'i don rtogs gol du med //",
    "NG0013:863": "skye med ka dag rtogs pas sgrib pa med //",
    "NG0013:864": "bya med blo 'das rtogs pas 'khrul du med //",
    "NG0013:865": "ye shes spyi blugs rtogs pas theg pa'i gol sgrib med //",
    "NG0013:866": "yang ti yo ga rtogs pas na //",
    "NG0013:867": "gol sgrib nyis stong lnga brgya yang *//",
    "NG0013:868": "tshig gi gong 'og theg pas gcig tu chod //",
    "NG0013:869": "gol sgrib chod pas 'khrul pa gang yang med //",
    "NG0013:870": "ces gsungs so //",
    "NG0013:871": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:872": "yang ti nyi zla'i snying po rtogs pa la gol",
    "NG0013:873": "sgrib 'khrul pa med par bstan pa'i le'u ste bcu",
    "NG0013:874": "bdun pa'o /// / de nas gsal dag rin chen gyis //",
    "NG0013:875": "skye med ka dag ston pa la //",
    "NG0013:876": "ma rig ye shes yod dam med //",
    "NG0013:877": "'char sgo 'khrul sgo ci la zer //",
    "NG0013:878": "zhus pas /",
    "NG0013:879": "ston pas 'khor la bka' stsal pa //",
    "NG0013:880": "yang ti nyi zla'i snying po la //",
    "NG0013:881": "ma rig ye shes gang yang med //",
    "NG0013:882": "dper na nyi zla'i snying po la //",
    "NG0013:883": "mun pa yod par ma gsungs so //",
    "NG0013:884": "de bzhin ka dag ston pa yi //",
    "NG0013:885": "'od gsal de la ma rig med //",
    "NG0013:886": "bag chags sgrib med 'khrul sgo med //",
    "NG0013:887": "ye dag rang gsal ye shes la //",
    "NG0013:888": "snying po klong du gyur pas 'char sgo med //",
    "NG0013:889": "thig le mthong brtol gsal @#//",
    "NG0013:890": "med la //",
    "NG0013:891": "ma rig yod par ma mthong ngo *//",
    "NG0013:892": "ma rig ye shes rnam gnyis kyang *//",
    "NG0013:893": "rnam rtog blo la gnyis snang te //",
    "NG0013:894": "yang ti'i don rtogs gnyis ka med //",
    "NG0013:895": "ma rig ye shes tha dad med //",
    "NG0013:896": "ma rtogs rtogs pas lam du gcig / 'char sgo 'khrul sgo gang yang med //",
    "NG0013:897": "thig le spyi brtol rtogs pas na //",
    "NG0013:898": "'char sgo med la 'khrul sgo med //",
    "NG0013:899": "dper na mtshan mo'i mun nag la //",
    "NG0013:900": "sur+ya gsal ba'i nyi shar bas //",
    "NG0013:901": "mun pa ma spangs 'od du gsal //",
    "NG0013:902": "'od dang mun pa nam mkhar gcig / de bzhin ma rig sgrib g.yogs la //",
    "NG0013:903": "thig le gsal dag nyi shar bas //",
    "NG0013:904": "ma rig ma spangs ka dag chen por gsal //",
    "NG0013:905": "bag chags sgrib g.yogs 'od gsal chen por gsal //",
    "NG0013:906": "gti mug chos sku rang bzhin gcig / rgyu rkyen 'pho 'gyur med pa'i don rtogs nas //",
    "NG0013:907": "snying po yang dag ma nor nges pa'i lam //",
    "NG0013:908": "skye med ka dag bya med blo 'das yin //",
    "NG0013:909": "dngos med zang thal ming med don rtogs pas //",
    "NG0013:910": "'char sgo 'khrul sgo gnyis ka med //",
    "NG0013:911": "de phyir thog mar ye sangs rgyas //",
    "NG0013:912": "zhes gsungs so //",
    "NG0013:913": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:914": "yang ti nyi zla'i snying po rtogs pas ma rig",
    "NG0013:915": "ye shes 'char sgo 'khrul sgo med par bstan pa'i",
    "NG0013:916": "le'u ste bco brgyad pa'o ///",
    "NG0013:917": "/ de nas gsal dag rin chen gyis //",
    "NG0013:918": "skye med ka dag ston pa la //",
    "NG0013:919": "rtogs dang ma rtogs yod dam med //",
    "NG0013:920": "sangs rgyas sems can ci la zer //",
    "NG0013:921": "zhes zhus pas /",
    "NG0013:922": "ston pas 'khor la bka' stsal pa //",
    "NG0013:923": "yang ti nyi zla'i snying po la //",
    "NG0013:924": "rtogs dang ma rtogs tha snyad blo //",
    "NG0013:925": "blo yul ma zad grol mi thob //",
    "NG0013:926": "rtogs dang ma rtogs snying po gcig / ye yin glo bur mngon sangs rgyas //",
    "NG0013:927": "ka dag mi 'bral rtogs pa la //",
    "NG0013:928": "blo yul med kyis ma rtog cig / rtog mkhan",
    "NG0013:929": "med kyis ma rtog cig / shes rtogs med kyis",
    "NG0013:930": "ma shes shig / shes yul med kyis ma shes",
    "NG0013:931": "shig / shes rgyu med kyis ma shes shig /",
    "NG0013:932": "shes mkhan med kyis ma shes shig / gang gi",
    "NG0013:933": "gang rtogs ci zhig rtogs //",
    "NG0013:934": "rtogs na sems de ji ltar 'dug / shes na gang shes cis ci shes //",
    "NG0013:935": "shes pa'i rgyu ni ci zhig 'dug / ston pas 'khor la bka' stsal pa //",
    "NG0013:936": "thams cad rtogs pas rtogs rgyu med //",
    "NG0013:937": "cang med ngang dngas chen po yin //",
    "NG0013:938": "tha snyad tsam ste mtshon rgyu med //",
    "NG0013:939": "rtogs pa po ni dngos med grol //",
    "NG0013:940": "shes med kun shes shes rgyu'i dngos po grol //",
    "NG0013:941": "skye med ka dag dngos po'i blo las 'das //",
    "NG0013:942": "tshig gis shes rtogs gang yang yod ma yin /",
    "NG0013:943": "kun shes kun rtogs gang yang ma btags bzhag / rten med ka dag 'od gsal blo 'das so //",
    "NG0013:944": "zhes gsungs so //",
    "NG0013:945": "rang grol rang gsal klong gyur pas //",
    "NG0013:946": "sangs rgyas sems can gnyis ka med //",
    "NG0013:947": "stong pa kun 'byung stong par sangs //",
    "NG0013:948": "rang byung rang grol rang sangs rgyas //",
    "NG0013:949": "gti @#//",
    "NG0013:950": "mug mun pa ka dag rgyas //",
    "NG0013:951": "sangs rgyas gzhan na med kyis ma re zhig / ye yin klong gyur ngo shes pas //",
    "NG0013:952": "sems can 'khor ba med kyis ma dogs shig / gnyis med gnyis su dbyer med pas //",
    "NG0013:953": "sems can sangs rgyas gnyis med gnyis ka med //",
    "NG0013:954": "ces gsungs so //",
    "NG0013:955": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:956": "rtogs ma rtogs sangs rgyas sems can gzhi la dbyer",
    "NG0013:957": "med par bstan pa'i le'u ste bcu dgu pa'o //",
    "NG0013:958": "// de nas gsal dag rin chen gyis //",
    "NG0013:959": "skye med ka dag ston pa la //",
    "NG0013:960": "dge sdig las 'phro yod dam med //",
    "NG0013:961": "mtho ris ngan song ci la zer //",
    "NG0013:962": "zhus pas /",
    "NG0013:963": "ston pas 'khor la bka' stsal pa //",
    "NG0013:964": "rdzogs chen yang ti yo ga la //",
    "NG0013:965": "dge ba mi bsgrub sdig mi 'gegs //",
    "NG0013:966": "rang sar grol zhing skye med rtogs //",
    "NG0013:967": "dge ba ched du mi byed mtho ris skye ru med //",
    "NG0013:968": "sdig pa ched du mi byed ngan song skye ru med //",
    "NG0013:969": "dge sdig gnyis po ched du ma byas pas //",
    "NG0013:970": "mtho ris ngan song re dogs g.yang sa med //",
    "NG0013:971": "las 'phro mi len 'di ka lta bur grol //",
    "NG0013:972": "ci ste las kyi dbang gyur na //",
    "NG0013:973": "rang byung ye shes ga la yod //",
    "NG0013:974": "mtho ris ngan song bla dgas yin //",
    "NG0013:975": "yang dag don la mtho ris ngan song med //",
    "NG0013:976": "skye med ka dag rtogs pa la //",
    "NG0013:977": "ngan song ltung ba'i rgyu yang med //",
    "NG0013:978": "thig le khong gsal don rtogs pas //",
    "NG0013:979": "mtho ris ngan song rgyu yang med //",
    "NG0013:980": "ye yin rang sar grol gyur pas //",
    "NG0013:981": "las 'phro mi len mu mtha' yas //",
    "NG0013:982": "ka dag ming med don rtogs pas //",
    "NG0013:983": "mtho ris ngan song skye ltung med //",
    "NG0013:984": "dge sdig las 'phro'i khar mi 'ong *//",
    "NG0013:985": "rgyu rkyen chos la blo mi gtod //",
    "NG0013:986": "dge sdig gnyis la rten mi 'cha' //",
    "NG0013:987": "rgyu 'bras gnyis la rag ma lus //",
    "NG0013:988": "bya rtsol zhe 'dod re dogs med //",
    "NG0013:989": "ces gsungs so //",
    "NG0013:990": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:991": "yang t-i nyi zla'i snying po la dge sdig mtho",
    "NG0013:992": "ris ngan song med par bstan pa'i le'u ste nyi",
    "NG0013:993": "shu pa'o /// / de nas gsal dag rin chen gyis //",
    "NG0013:994": "skye med ka dag ston pa la //",
    "NG0013:995": "sangs rgyas bya ba yod dam med //",
    "NG0013:996": "dmyal ba bya ba ci la zer //",
    "NG0013:997": "zhus pas /",
    "NG0013:998": "ston pas 'khor la bka' stsal pa //",
    "NG0013:999": "thig le mthong brtol don rtogs pas //",
    "NG0013:1000": "sangs rgyas med pas sangs rgyas ming yang med //",
    "NG0013:1001": "rnyed par 'dod pas bskal pa brgyar mi rnyed //",
    "NG0013:1002": "sangs rgyas gang yin bla dgas yin //",
    "NG0013:1003": "bla dag tshig la sangs rgyas med //",
    "NG0013:1004": "sangs rgyas gang yin zhe 'dod yin //",
    "NG0013:1005": "zhe 'dod sangs rgyas dgos pa med //",
    "NG0013:1006": "sangs rgyas yod 'dod yid smon yin //",
    "NG0013:1007": "yid smon sangs rgyas dgos pa med //",
    "NG0013:1008": "sangs rgyas med pas sangs la rgyas rgyu med //",
    "NG0013:1009": "'dod pas mi myong re dogs yin //",
    "NG0013:1010": "sangs rgyas med kyis ma re cig / dmyal ba med kyis ma dogs shig / re dogs @#//",
    "NG0013:1011": "gnyis med mtha' chod cig / ye shes gting rdzogs mthong brtol bas //",
    "NG0013:1012": "dmyal bar skye ba'i rgyu med do //",
    "NG0013:1013": "dmyal ba'i gnas med ka dag klong *//",
    "NG0013:1014": "dngos la dmyal ba'i rgyu med pas //",
    "NG0013:1015": "dmyal ba me lce'i phreng ba yang *//",
    "NG0013:1016": "byang chub sems kyi zhing khams yin //",
    "NG0013:1017": "'dod chags sprul pa'i sku ru rdzogs //",
    "NG0013:1018": "lha ru skye ba'i g.yang sa bcad //",
    "NG0013:1019": "zhe sdang longs spyod rdzogs skur rdzogs //",
    "NG0013:1020": "dmyal bar skye ba'i g.yang sa bcad //",
    "NG0013:1021": "gti mug chos skur chen por rdzogs //",
    "NG0013:1022": "byol song skye ba'i g.yang sa bcad //",
    "NG0013:1023": "nga rgyal ngo bo gnyis kyi sku //",
    "NG0013:1024": "lha min skye ba'i g.yang sa bcad //",
    "NG0013:1025": "phrag dog don dam bde ba'i sku //",
    "NG0013:1026": "mi ru skye ba'i g.yang sa bcad //",
    "NG0013:1027": "ser sna dbyer med sku ru rdzogs //",
    "NG0013:1028": "yi dgas skye ba'i g.yang sa bcad //",
    "NG0013:1029": "ka dag ming med blo 'das rtogs //",
    "NG0013:1030": "dmyal ba la sogs 'gro drug med //",
    "NG0013:1031": "ces gsungs so //",
    "NG0013:1032": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:1033": "yang ti nyi zla'i snying po rtogs pa la sangs",
    "NG0013:1034": "rgyas dmyal ba med par bstan pa'i le'u ste nyer",
    "NG0013:1035": "gcig pa'o /// / de nas gsal dag rin chen gyis //",
    "NG0013:1036": "skye med ka dag ston pa la //",
    "NG0013:1037": "rdzogs chen yang ti yo ga yis //",
    "NG0013:1038": "ma bsgrubs 'bras bu ji ltar thob //",
    "NG0013:1039": "zhes zhus pa dang */",
    "NG0013:1040": "ston pas 'khor la bka' stsal pa //",
    "NG0013:1041": "nyi zla'i snying po yang ti la //",
    "NG0013:1042": "'bras bu thob dang ma thob gnyis med kyang *//",
    "NG0013:1043": "rtsol bas 'bras bu mi 'grub ste //",
    "NG0013:1044": "re zhig 'khor la brod pa bskyed phyir bshad //",
    "NG0013:1045": "re dogs 'bras bu ngas ma bshad //",
    "NG0013:1046": "yid smon 'bras bu ngas ma bshad //",
    "NG0013:1047": "zhe 'dod 'bras bu ngas ma bshad //",
    "NG0013:1048": "bya btsal 'bras bu ngas ma bshad //",
    "NG0013:1049": "tshogs bsags 'bras bu ngas ma bshad //",
    "NG0013:1050": "gzhan nas 'bras bu re ba ngas ma bshad //",
    "NG0013:1051": "gzhan nas 'bras bu thob pa ngas ma bshad //",
    "NG0013:1052": "sngon thog ye nas rang la rang chas ldan //",
    "NG0013:1053": "gnyis med klong du ka dag rang grol la //",
    "NG0013:1054": "thig le spyi brtol gsang ba'i yang snying bsgrub //",
    "NG0013:1055": "stong gsal 'od 'bar klong dkyil du //",
    "NG0013:1056": "thig le yang gsang bcud bsdus pas //",
    "NG0013:1057": "thig le khong gsal 'bras bu'o //",
    "NG0013:1058": "chos nyid gsang ba'i pho brang du //",
    "NG0013:1059": "ye shes gting rdzogs ka dag pas //",
    "NG0013:1060": "gting mtha' yas pa'i 'bras bu'o //",
    "NG0013:1061": "mkha' klong rnam dag dkyil 'khor du //",
    "NG0013:1062": "skye med ka dag blo 'das pas //",
    "NG0013:1063": "mu mtha' yas pa'i 'bras bu'o //",
    "NG0013:1064": "bya btsal rtsol bas ma bsgrubs ma byas pas //",
    "NG0013:1065": "yod med dbye bsal med pa ste //",
    "NG0013:1066": "ming med chen por rang grol lo //",
    "NG0013:1067": "ka dag skye med dngos po med //",
    "NG0013:1068": "byar med 'bras bu blo las 'das //",
    "NG0013:1069": "bya btsal zhe 'dod ma bsgrubs pas //",
    "NG0013:1070": "gsang spyod 'phrul gyi snying po yang snying 'di //",
    "NG0013:1071": "rang byung rang grol rang sangs nyid du grol //",
    "NG0013:1072": "bde gshegs gsang ba'i snying po'i bcud 'di rtogs //",
    "NG0013:1073": "re dogs blo yis ma bsgrubs @#//",
    "NG0013:1074": "pas //",
    "NG0013:1075": "ye med gting med yod rgyu ci yang med //",
    "NG0013:1076": "thig le khong gsal ye shes zang thal lo //",
    "NG0013:1077": "stong pa'i klong nas kun 'byung bas //",
    "NG0013:1078": "ngang dngas rang sangs rang grol lo //",
    "NG0013:1079": "bya btsal rtsol bas ma bsgrubs par //",
    "NG0013:1080": "'di ka rang du grol ba thob //",
    "NG0013:1081": "bsgrubs nas gzhan nas thob pa'i 'bras bu min //",
    "NG0013:1082": "re zhig 'bras bu'i ming btags gong ltar ro //",
    "NG0013:1083": "zhes gsungs so //",
    "NG0013:1084": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:1085": "yang ti nyi zla rtogs pas ma bsgrubs 'bras bu",
    "NG0013:1086": "thob par bstan pa'i le'u ste nyer gnyis pa'o //",
    "NG0013:1087": "// de nas gsal dag rin chen gyis //",
    "NG0013:1088": "skye med ka dag ston pa la //",
    "NG0013:1089": "rgyud kyi mtshan bshad ji ltar bshad //",
    "NG0013:1090": "ces zhus pas /",
    "NG0013:1091": "ston pas 'khor la bka' stsal pa //",
    "NG0013:1092": "rgyud gsum rtse rgyal nyi zla'i rgyud du 'dus //",
    "NG0013:1093": "rgyud rnams kun gyi rtse mo byung rgyal bas //",
    "NG0013:1094": "rgyud sde kun gyi spyi phud rtse rgyal yin //",
    "NG0013:1095": "de phyir rgyud kyi rtse rgyal rgyud //",
    "NG0013:1096": "nyi zla 'od 'bar rgyud chen dang *//",
    "NG0013:1097": "mkha' klong rnam dag rgyud chen dang *//",
    "NG0013:1098": "rgya mtsho klong gsal rgyud chen dang *//",
    "NG0013:1099": "de gsum rgyud kyi rtse rgyal spyi phud yin //",
    "NG0013:1100": "de nas 'khor gyis zhus pa la //",
    "NG0013:1101": "nyi zla 'od 'bar rgyud kyis don ni gang zhig bstan //",
    "NG0013:1102": "mkha' klong rnam dag rgyud kyis don ni gang zhig bstan //",
    "NG0013:1103": "rgya mtsho klong gsal rgyud kyis don ni gang zhig bstan //",
    "NG0013:1104": "zhes zhus pas /",
    "NG0013:1105": "ston pas 'khor la bka' stsal pa //",
    "NG0013:1106": "nyi zla 'od 'bar rgyud kyis ni //",
    "NG0013:1107": "nyi mas gsal ba'i go yang 'byed //",
    "NG0013:1108": "snang gsal go 'byed 'od gsal rgyud //",
    "NG0013:1109": "snying po ka dag ston pa ste //",
    "NG0013:1110": "ye shes gsal dag mtshon pa'i rgyud //",
    "NG0013:1111": "'od chen rab tu 'bar bas ni //",
    "NG0013:1112": "gti mug ma rig mun pa sel //",
    "NG0013:1113": "bag chags sgrib g.yogs ka dag rgyud //",
    "NG0013:1114": "mun pa'i smag rum sangs te rang sar grol //",
    "NG0013:1115": "gsal ba'i go 'byed nyi ma'i rgyud //",
    "NG0013:1116": "tsan+d+ra zla ba'i rgyud kyis ni //",
    "NG0013:1117": "mtha' yi mun sel 'od 'bar rgyud //",
    "NG0013:1118": "ma rig mun pa sel ba yin //",
    "NG0013:1119": "ma rig ka dag ye shes gsal //",
    "NG0013:1120": "rmongs pa'i mun pa sel ba'i rgyud //",
    "NG0013:1121": "zla ba'i 'od 'bar ma rig gti mug sangs //",
    "NG0013:1122": "nyi ma'i 'od 'bar snang gsal ye shes rgyas //",
    "NG0013:1123": "de phyir nyi zla 'od 'bar rgyud //",
    "NG0013:1124": "zla ba'i 'od 'bar thabs kyi rgyud //",
    "NG0013:1125": "nyi ma'i 'od 'bar shes rab rgyud //",
    "NG0013:1126": "de phyir thabs dang shes rab gnyis med rgyud //",
    "NG0013:1127": "mkha' klong rnam dag rgyud kyis ni //",
    "NG0013:1128": "mkha' ni rig pa'i 'od gsal mkha' //",
    "NG0013:1129": "klong ni snying po chos nyid klong *//",
    "NG0013:1130": "rnam dag 'khrul pa rnam par dag / de phyir mkha' klong rnam dag rgyud //",
    "NG0013:1131": "mkha' ni rtsal zer 'od gsal la //",
    "NG0013:1132": "klong ni snying po ka dag klong *//",
    "NG0013:1133": "rnam dag blo sabatags chos rnams 'gags //",
    "NG0013:1134": "de phyir mkha' klong rnam dag rgyud //",
    "NG0013:1135": "mkha' ni snang gsal nam mkha' la //",
    "NG0013:1136": "klong ni chos nyid dbyings kyi klong *//",
    "NG0013:1137": "rnam dag chos can cho 'phrul dag / sprin dang khu rlangs char @#//",
    "NG0013:1138": "ser kun //",
    "NG0013:1139": "nam mkha'i klong du ye nas dag / de bzhin snying po mkha' klong du //",
    "NG0013:1140": "yan lag rtsal zer ma lus dag / de phyir mkha' klong rnam dag rgyud chen yin //",
    "NG0013:1141": "rgya mtsho klong gsal rgyud kyis ni //",
    "NG0013:1142": "blta ba rgya mtsho klong na gsal //",
    "NG0013:1143": "bsgom pa rgya mtsho klong na gsal //",
    "NG0013:1144": "spyod pa rgya mtsho klong na gsal //",
    "NG0013:1145": "'bras bu rgya mtsho klong na gsal //",
    "NG0013:1146": "dam tshig rgya mtsho klong na gsal //",
    "NG0013:1147": "sa lam rgya mtsho klong na gsal //",
    "NG0013:1148": "man ngag rgya mtsho klong na gsal //",
    "NG0013:1149": "rgyud lung rgya mtsho klong na gsal //",
    "NG0013:1150": "ye shes rgya mtsho klong na gsal //",
    "NG0013:1151": "rgya ni snying po 'gyur ba med //",
    "NG0013:1152": "mtsho ni chos nyid yangs pa'i mtsho //",
    "NG0013:1153": "klong ni mtshon med brjod las 'das //",
    "NG0013:1154": "gsal ni skye med ka nas gsal //",
    "NG0013:1155": "de phyir rgya mtsho klong gsal rgyud //",
    "NG0013:1156": "rgya mtsho klong gsal bya ba ni //",
    "NG0013:1157": "rgya mtsho snying po skye med yin //",
    "NG0013:1158": "klong ni chos nyid thig pa'i klong //",
    "NG0013:1159": "gsal ni ka dag 'od 'bar gsal //",
    "NG0013:1160": "de phyir rgya mtsho klong gsal rgyud //",
    "NG0013:1161": "rgya ni gtad med rten med bstan //",
    "NG0013:1162": "mtshos ni dmigs med g.yo med bstan //",
    "NG0013:1163": "klong ni byar med spros bral bstan //",
    "NG0013:1164": "gsal bas ye dag sgrib med bstan //",
    "NG0013:1165": "des na rgya mtsho klong gsal rgyud //",
    "NG0013:1166": "rgya mtsho skye med ka dag lta ba bstan //",
    "NG0013:1167": "klong gis g.yo med rnal ma'i sgom pa bstan //",
    "NG0013:1168": "gsal gyis lhug pa bag yangs go bde ba //",
    "NG0013:1169": "byar med spros bral spyod pa bstan //",
    "NG0013:1170": "rgyud kyi thog ma bar mtha' ru //",
    "NG0013:1171": "ye shes rgyun du gnas pa'i phyir //",
    "NG0013:1172": "snying po rgyun chad med pa'i rgyud //",
    "NG0013:1173": "sngon thog dus nas tha ma ru //",
    "NG0013:1174": "skye med rgyun du gnas pa'i phyir //",
    "NG0013:1175": "skye med ka dag snying po'i rgyud //",
    "NG0013:1176": "gzhi rlung dus nas da lta'i bar //",
    "NG0013:1177": "'od gsal rgyun du gnas pa yis //",
    "NG0013:1178": "snang gsal 'od 'bar gsal dag rgyud //",
    "NG0013:1179": "ces gsungs so //",
    "NG0013:1180": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:1181": "rgyud kyi mtshan bshad bstan pa'i le'u ste nyer gsum",
    "NG0013:1182": "pa'o // // de nas gsal dag rin chen gyis",
    "NG0013:1183": "// skye med ka dag ston pa la //",
    "NG0013:1184": "rgyud 'di bstan pa'i skal ldan ji lta bu //",
    "NG0013:1185": "zhes zhus pas /",
    "NG0013:1186": "ston pas 'khor la bka' stsal pa //",
    "NG0013:1187": "dper na seng ge'i 'o ma yang *//",
    "NG0013:1188": "rin chen gser zor blugs pa las //",
    "NG0013:1189": "snod ngan phal du bzhos gyur na //",
    "NG0013:1190": "bcud kyang 'bo la snod kyang chag / de bzhin nyi zla yang ti yang *//",
    "NG0013:1191": "snod ldan 'ga' la bstan pa las //",
    "NG0013:1192": "snod med dag la bstan gyur na //",
    "NG0013:1193": "chos kyang shor la rang yang brlag / des na snod kyi khyad par gces //",
    "NG0013:1194": "rgyud 'di bstan pa'i skal ldan ni //",
    "NG0013:1195": "smras pa mi 'gyur ri rab lta bu'i blo //",
    "NG0013:1196": "snying rje phan sems che zhing dkon mchog mchod //",
    "NG0013:1197": "bla ma gtsug khur gdams ngag snying la 'chang *//",
    "NG0013:1198": "dam tshig gzhung bsrung rnam smin las la 'dzem //",
    "NG0013:1199": "rgyud 'jam ngang ring skyo dub med la gtad //",
    "NG0013:1200": "nga rgyal ser sna chung la chos phyogs @#//",
    "NG0013:1201": "gtong *//",
    "NG0013:1202": "rin chen la sogs zang zing nor //",
    "NG0013:1203": "chags med ser sna med par gtong *//",
    "NG0013:1204": "de la yang ti'i rgyud 'di gtad //",
    "NG0013:1205": "rang rgyud ngan la grogs mched bslu //",
    "NG0013:1206": "dam tshig med la brtse gdung chung *//",
    "NG0013:1207": "che dga' sdig spyod chags sems can //",
    "NG0013:1208": "g.yo sgyu khrel med thabs kyis bslu //",
    "NG0013:1209": "logs lta byed cing sgro skur 'debs //",
    "NG0013:1210": "slob dpon gsang nas rang che 'byin //",
    "NG0013:1211": "g.yo dang thabs kyis man ngag 'brid //",
    "NG0013:1212": "lag tu thob nas zong du 'tshong *//",
    "NG0013:1213": "de lta bu yi snod ngan la //",
    "NG0013:1214": "yul mkhar ster kyang mi sbyin no //",
    "NG0013:1215": "de lta bu la byin gyur na //",
    "NG0013:1216": "gnyis bsdong g.yang la lhung ba bzhin //",
    "NG0013:1217": "gnyis ka rdo rje dmyal bar 'gro //",
    "NG0013:1218": "zhes gsungs so //",
    "NG0013:1219": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud las /",
    "NG0013:1220": "rgyud gtad pa dang snod kyi khyad par bstan pa'i le'u ste nyer bzhi pa'o ///",
    "NG0013:1221": "/ gu ru la bstan pa 'byung ba'i dus ji tsam na lags /",
    "NG0013:1222": "zhus pas /",
    "NG0013:1223": "nga yi yang snying nyi zla 'di /",
    "NG0013:1224": "sku dang gsung gi bstan pa nub //",
    "NG0013:1225": "gsang sngags thugs kyi bstan pa dar //",
    "NG0013:1226": "lnga brgya dus kyi tha ma la //",
    "NG0013:1227": "dus ngan zer zhing spyod ngan byed //",
    "NG0013:1228": "rgya bod bye zhing rgyal khrims 'jig / chos su rdzogs chen dar /",
    "NG0013:1229": "ban+de rnal 'byor dar /",
    "NG0013:1230": "gos su re thul khyi thul dar la lag cha dbyug pa mi mgo dar //",
    "NG0013:1231": "da lta sangs rgyas yin zer nyon mongs kha ma bri //",
    "NG0013:1232": "zongs su chos 'tshong nyams myong glu ru len //",
    "NG0013:1233": "spyod pa bab chol gling kun tho cos 'gengs //",
    "NG0013:1234": "man ngag grong bskor rna ba rdzun gyis 'gengs //",
    "NG0013:1235": "rnal 'byor zas nor 'dod phyir srang khar sprang ste rgyu //",
    "NG0013:1236": "ri khrod 'grims pa'i lad mo grong rgyu'i rnal 'byor byed //",
    "NG0013:1237": "brtul zhugs gsang sngags med par spyod pa tho cos sgra skad 'gengs //",
    "NG0013:1238": "de ltar byas pas tshe thung nad kyang mang *//",
    "NG0013:1239": "mi thub drug po 'byung ba'i dus //",
    "NG0013:1240": "bde gshegs byin rlabs mi thub dus //",
    "NG0013:1241": "'byung ba sa yis gser mi thub //",
    "NG0013:1242": "mkha' 'gros bcol ba'i gter mi thub //",
    "NG0013:1243": "skye 'gros gtad pa'i blau mi thub //",
    "NG0013:1244": "nyan thos 'dul ba'i khrims mi thub //",
    "NG0013:1245": "btsun mas rang gi lus mi thub //",
    "NG0013:1246": "btsun pas mda' rgyag byed pa'i dus //",
    "NG0013:1247": "pha spun nang rgyas byed pa'i dus //",
    "NG0013:1248": "phyi yi so kha nang du zug / lan gcig de lta bu yi dus gcig mchi //",
    "NG0013:1249": "zhes gsungs so //",
    "NG0013:1250": "rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud chen /",
    "NG0013:1251": "rdzogs pa chen po yang ti /",
    "NG0013:1252": "u rgyan gu ru pad+ma dang *//",
    "NG0013:1253": "lots+tsha ba ska ba dpal brtsegs kyis bsgyur cing zhus te gtan la phab pa'o ///",
    "NG0013:1254": "/ pad+ma gsal ba'i brag phug nang du sbas /",
    "NG0013:1255": "mnga' bdag nyang ral pa can dang snye mo zhu yas gnod sbyin 'bar gyis bton /",
    "NG0013:1256": "gter rgya /",
    "NG0013:1257": "gsang rgya /",
    "NG0013:1258": "gtad rgya /",
    "NG0013:1259": "zab rgya /",
    "NG0013:1260": "rgya rgya rgya /",
    "NG0013:1261": "gsang ngo */"
}