{
    "T02TD1527E:84b-0": "@84b # // rgya gar skad du /",
    "T02TD1527E:84b-1": "shr'i badzra d'a ki n'i k'a ya ni dharmma n'a ma /",
    "T02TD1527E:84b-2": "bod skad du //",
    "T02TD1527E:84b-3": "dpal rdo rje mkha' 'gro lus med pa'i chos zhes bya ba ;",
    "T02TD1527E:84b-4": "ye shes kyi mkha' 'gro ma la phyag 'tshal lo //",
    "T02TD1527E:84b-5": "gang zhig 'jigs rung dur khrod chen por phat phat rngam pa'i sgra sgrogs shing /",
    "T02TD1527E:84b-6": "mkha' 'gro za byed mun pa'i nang na zla shar lta bur rab tu 'bar //",
    "T02TD1527E:84b-7": "h'um h'um zhes brjod sha za ro langs ma mo'i tshogs rnams skrag mdzad pa //",
    "T02TD1527E:84b-8": "gsang sngags gsang mdzod mnga' bdag bde chen rgyal mo'i sku la 'dud //",
    "T02TD1527E:84b-9": "ae ma ho //",
    "T02TD1527E:84b-10": "padma rin chen chu bo'i gzhung //",
    "T02TD1527E:84b-11": "seng ge glang chen ri dags ltar //",
    "T02TD1527E:84b-12": "nyi ma me dang shel dang mtshungs //",
    "T02TD1527E:84b-13": "ae ma ho //",
    "T02TD1527E:84b-14": "skal ldan rnams kyis rtogs par gyis //",
    "T02TD1527E:84b-15": "rang bzhin chos dbyings rnam dag dbyer med bde ba chen po'i klong //",
    "T02TD1527E:84b-16": "dag ba'i gzhal yas chos kyi 'byung gnas rdo rje'i btsun mo ste /",
    "T02TD1527E:84b-17": "sha za smyon pa bu chung bzhin //",
    "T02TD1527E:84b-18": "sprin dang nam mkha' glog bzhin du //",
    "T02TD1527E:84b-19": "ce sbyang ro langs sa ra sa //",
    "T02TD1527E:84b-20": "ae ma ho //",
    "T02TD1527E:84b-21": "skal ldan rnams kyis nyams su long //",
    "T02TD1527E:84b-22": "rgyal ba rnams kyi rtag tu mnyam gzhag 'od gsal chen po'i ngang //",
    "T02TD1527E:84b-23": "dus gsum dag tu rgyun mi 'chad pas sangs rgyas sku gsum de rang bzhin //",
    "T02TD1527E:84b-24": "bdag gzhan dbyer med ngo bo nyid dpal lhun grub dbyer med spros dang bral //",
    "T02TD1527E:84b-25": "ae ma ho //",
    "T02TD1527E:84b-26": "sa ma ya /",
    "T02TD1527E:84b-27": "ae ma ho //",
    "T02TD1527E:84b-28": "gcer bu gling pa rgyal po blangs //",
    "T02TD1527E:84b-29": "blon po sna bsgyur rta mchog ste //",
    "T02TD1527E:85a-0": "@85a * // bran dang lam chen btsun mo'o //",
    "T02TD1527E:85a-1": "skal ldan rnams kyis rtogs par gyis //",
    "T02TD1527E:85a-2": "sa ma ya /",
    "T02TD1527E:85a-3": "dam pa bde chen mgon po skye med rang byung sangs rgyas yin //",
    "T02TD1527E:85a-4": "ae ma ho //",
    "T02TD1527E:85a-5": "smin grol sems kyi rgya mdud shig / phyi nang gsang ba mthar thug pas //",
    "T02TD1527E:85a-6": "dbang gis rnam par rtog pa'i rgya //",
    "T02TD1527E:85a-7": "mdud pa sems nyid rang grol du //",
    "T02TD1527E:85a-8": "rtog pa'i dra ba bshig pa yin //",
    "T02TD1527E:85a-9": "rang bzhin med pa'i dang la gzhag par bya //",
    "T02TD1527E:85a-10": "dam tshig rang sems me long ltas //",
    "T02TD1527E:85a-11": "aa ham srog rtsa ba sam ta //",
    "T02TD1527E:85a-12": "sems nyid rang gsal me long la //",
    "T02TD1527E:85a-13": "dbang gi 'bras bur mthar phyin pas //",
    "T02TD1527E:85a-14": "log rtog 'khor ba'i dri ma phyis //",
    "T02TD1527E:85a-15": "gdod nas dag pa kun gzhi'i rgyud //",
    "T02TD1527E:85a-16": "mi med rig la dag pa la //",
    "T02TD1527E:85a-17": "snang med rig tsam rgyun du ltos //",
    "T02TD1527E:85a-18": "dam rdzas rtogs pa'i nyi ma ni //",
    "T02TD1527E:85a-19": "bde chen rang sems spros dang bral //",
    "T02TD1527E:85a-20": "rtsa rlung byang sems mi 'gyur ba'i //",
    "T02TD1527E:85a-21": "gnyis med rdo rje gang gis rtogs /",
    "T02TD1527E:85a-22": "de ni rdzas kyi dam ba mchog / phyi ltar snang ba sna tshogs pa //",
    "T02TD1527E:85a-23": "rtog pa'i nyi ma gcig la 'de //",
    "T02TD1527E:85a-24": "de la gsal 'grib med pa yin //",
    "T02TD1527E:85a-25": "spyod pa chu la ral gri rgyob //",
    "T02TD1527E:85a-26": "gang dang gang snang de dag la //",
    "T02TD1527E:85a-27": "spyod du med pa'i ngang nyid las //",
    "T02TD1527E:85a-28": "spyad par gyis shig rnal 'byor ba //",
    "T02TD1527E:85a-29": "chu la ral gris gang btab pa //",
    "T02TD1527E:85a-30": "rjes med dag tu 'gro ba bzhin //",
    "T02TD1527E:85a-31": "nyam da med pa'i ral gri yis //",
    "T02TD1527E:85a-32": "spas dang brtul zhugs bhu su ku //",
    "T02TD1527E:85a-33": "mnyam rjes med par spyod pa bya //",
    "T02TD1527E:85a-34": "rig pa sems kyi spyod pa gyis //",
    "T02TD1527E:85a-35": "rang grol phyag rgya chen po ltos //",
    "T02TD1527E:85a-36": "rang sems gnyis med phyag rgya che //",
    "T02TD1527E:85a-37": "rang grol sems kyi dang du grol //",
    "T02TD1527E:85a-38": "phyag ni stong pa'i ye shes yin //",
    "T02TD1527E:85a-39": "rgya ni 'khor ba'i rgya dang bral //",
    "T02TD1527E:85a-40": "chen po zung du 'jug pa yin //",
    "T02TD1527E:85a-41": "ngo bo rang bzhin mtshan nyid de //",
    "T02TD1527E:85a-42": "bde chen dri med dang du ltos //",
    "T02TD1527E:85a-43": "ae ma ho //",
    "T02TD1527E:85a-44": "dpal ldan rdo rje mkha' 'gro ma //",
    "T02TD1527E:85a-45": "nam mkha' stong pa'i dang las ni //",
    "T02TD1527E:85a-46": "brda skad brag ca ji bzhin du //",
    "T02TD1527E:85a-47": "stong pa'i dang las snying rje'i sgra //",
    "T02TD1527E:85a-48": "dbyer med bde chen dang du rdzogs //",
    "T02TD1527E:85a-49": "skal ldan blo yi padma de //",
    "T02TD1527E:85a-50": "ye shes nyi ma shar ba yis //",
    "T02TD1527E:85a-51": "rang grol shugs 'byung kha zum 'byed //",
    "T02TD1527E:85a-52": "blo ldan dri med gzi brjid khyod //",
    "T02TD1527E:85a-53": "bu la ha ri'i dgon pa ru //",
    "T02TD1527E:85b-0": "bho ta'i ma rig mun @85b sel la //",
    "T02TD1527E:85b-1": "ye shes snang pas khyab par gyis //",
    "T02TD1527E:85b-2": "rje to lo chen pos na ro pa la gsungs pa'o /",
    "T02TD1527E:85b-4": "// / dpal 'khor lo sdom pa la phyag 'tshal lo //",
    "T02TD1527E:85b-5": "rtsa rlung dra ba'i 'khor lo bskor //",
    "T02TD1527E:85b-6": "rtsa ni lus la gnas pa ste //",
    "T02TD1527E:85b-7": "aa ba dh'u t'i la la n'a //",
    "T02TD1527E:85b-8": "ra sa n'a ste dbye ba yang //",
    "T02TD1527E:85b-9": "'khor lo bzhi ru gnas pa'o //",
    "T02TD1527E:85b-10": "dra ba zhes bya ba 'brel te //",
    "T02TD1527E:85b-11": "rlung ni las kun byed pa can //",
    "T02TD1527E:85b-12": "lnga yi bdag nyid bcu ming ste //",
    "T02TD1527E:85b-13": "rlung sems gnyis su med par ni //",
    "T02TD1527E:85b-14": "mi rtog 'khor lo bskor bar bya //",
    "T02TD1527E:85b-15": "rig pa ye shes sgron me som //",
    "T02TD1527E:85b-16": "rig pa sems kyi rgyal po ste //",
    "T02TD1527E:85b-17": "lhun grub dang du ye shes kyi //",
    "T02TD1527E:85b-18": "sgron me gnyis su med par 'bar //",
    "T02TD1527E:85b-19": "ma rig pa yi mun bsal nas //",
    "T02TD1527E:85b-20": "ye shes dri bral snang bas khyab //",
    "T02TD1527E:85b-21": "ro snyoms phyi yi me long ltos //",
    "T02TD1527E:85b-22": "'byung ba bzhi po ro snyoms dang //",
    "T02TD1527E:85b-23": "shes pa ting 'dzin ro snyoms te //",
    "T02TD1527E:85b-24": "nyams ni bde gsal rnam pa bzhi //",
    "T02TD1527E:85b-25": "skye ba med pa'i me long la //",
    "T02TD1527E:85b-26": "dran pa'i rdul gyis bkab pa de //",
    "T02TD1527E:85b-27": "dran med rig pa'i nyams kyis phyi //",
    "T02TD1527E:85b-28": "sems kyi me long dag pa la //",
    "T02TD1527E:85b-29": "snang ba gnyis mad lta ba la //",
    "T02TD1527E:85b-30": "rnam rtog shugs byung dri ma phyis //",
    "T02TD1527E:85b-31": "bde chen gsung gi rin chen chongs //",
    "T02TD1527E:85b-32": "bde ba rang rig gsal ba ste //",
    "T02TD1527E:85b-33": "chen po bla ma dam pa'i gsung //",
    "T02TD1527E:85b-34": "zag bcas lus kyi bde ba las //",
    "T02TD1527E:85b-35": "zag med ro mnyam dbyer med pa //",
    "T02TD1527E:85b-36": "gsang ba mchog gi dbyer med pa //",
    "T02TD1527E:85b-37": "bdud rtsi zhal rnyed snying po 'di //",
    "T02TD1527E:85b-38": "rin chen lta bur rang gzhan don //",
    "T02TD1527E:85b-39": "'byung bas skal ldan dam pas chongs //",
    "T02TD1527E:85b-40": "rnal 'byor dbang phyug te lo chen po yis //",
    "T02TD1527E:85b-41": "rgyan gyi ri zhes grags par bdag la gnang //",
    "T02TD1527E:85b-42": "gsang sngags snying po lus med rdo rje'i tshig / zab mo'i man ngag n'a ros bdag la gnang //",
    "T02TD1527E:85b-43": "lnga brgya'i tha mar gyur te sa steng du //",
    "T02TD1527E:85b-44": "snod ldan rnams kyi blo yi padmo de //",
    "T02TD1527E:85b-45": "kha ba can ljongs khyed kyi slob ma yis //",
    "T02TD1527E:85b-46": "'dul par gyur zhes bla ma'i gsung las thob //",
    "T02TD1527E:85b-47": "'gro rnams bde mchog 'bras bu rgyas gyur cig //",
    "T02TD1527E:85b-48": "dpal rdo rje mkha' 'gro lus med pa'i chos zhes bya ba rdzogs so//"
}