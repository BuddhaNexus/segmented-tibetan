{
    "K12D0447_H0419:181b-0": "@181b rgya gar skad du /",
    "K12D0447_H0419:181b-1": "badzra dzny'a na sa mutstsha ya n'a ma tantra /",
    "K12D0447_H0419:181b-2": "bod skad du /",
    "K12D0447_H0419:181b-3": "ye shes rdo rje kun las btus pa zhes bya ba'i rgyud /",
    "K12D0447_H0419:181b-4": "sangs rgyas dang byang chub sems dpa' thams cad la phyag 'tshal lo //",
    "K12D0447_H0419:181b-5": "ji skad du bcom ldan 'das kyis ye shes rdo",
    "K12D0447_H0419:181b-6": "rje kun las btus pa'i rgyud las ji lta ba",
    "K12D0447_H0419:181b-7": "bzhin du gsungs pa'o //",
    "K12D0447_H0419:181b-8": "byams pa la sogs pa byang chub sems dpa' drug stong gis bcom ldan 'das la zhus pa /",
    "K12D0447_H0419:181b-9": "bcom ldan 'das /",
    "K12D0447_H0419:181b-10": "ma rig pa dang /",
    "K12D0447_H0419:181b-11": "sems las byung ba dang /",
    "K12D0447_H0419:181b-12": "sems zhes bgyi ba ci lags /",
    "K12D0447_H0419:181b-13": "bcom ldan 'das de bzhin gshegs pa thams cad kyi sku dang /",
    "K12D0447_H0419:181b-14": "gsung dang /",
    "K12D0447_H0419:181b-15": "thugs rdo rjes bka' stsal pa /",
    "K12D0447_H0419:181b-16": "rigs kyi bu nyon cig /",
    "K12D0447_H0419:181b-17": "ye shes gsum rdo rje las yang dag par byung",
    "K12D0447_H0419:181b-18": "ba de'i phyir ye shes gsum rdo rje'i rang bzhin",
    "K12D0447_H0419:181b-19": "no // byams pas gsol ba /",
    "K12D0447_H0419:181b-20": "bcom ldan 'das /",
    "K12D0447_H0419:181b-21": "ye shes gsum rdo rje'i ngo bo ji ltar lags /",
    "K12D0447_H0419:181b-22": "bcom ldan 'das kyis bka' stsal pa /",
    "K12D0447_H0419:181b-23": "yang dag pa'i mtha' zab pa //",
    "K12D0447_H0419:181b-24": "'gag pa med pa /",
    "K12D0447_H0419:181b-25": "skye ba med pa de'i rkyen gyis ma rig pa ste /",
    "K12D0447_H0419:181b-26": "ma rig pa zhes bya ba dang /",
    "K12D0447_H0419:181b-27": "snang ba nye bar thob pa dang /",
    "K12D0447_H0419:181b-28": "stong pa chen po'o //",
    "K12D0447_H0419:181b-29": "de yang rtogs par dka' ba'o //",
    "K12D0447_H0419:181b-30": "'on kyang snang ba dang bcas par brjod par bya'o //",
    "K12D0447_H0419:181b-31": "ma rig pa'i rkyen gyis sems las byung ba ste /",
    "K12D0447_H0419:181b-32": "de ni /",
    "K12D0447_H0419:182a-0": "snang ba @182a *//",
    "K12D0447_H0419:182a-1": "mched pa dang /",
    "K12D0447_H0419:182a-2": "shin tu stong pa zhes gsungs so //",
    "K12D0447_H0419:182a-3": "sems las byung ba'i rkyen gyis sems te /",
    "K12D0447_H0419:182a-4": "de ni /",
    "K12D0447_H0419:182a-5": "snang ba dang /",
    "K12D0447_H0419:182a-6": "stong pa ste /",
    "K12D0447_H0419:182a-7": "sems dang /",
    "K12D0447_H0419:182a-8": "sems las byung ba dang /",
    "K12D0447_H0419:182a-9": "ma rig pa'i rang bzhin bdag med pa'o //",
    "K12D0447_H0419:182a-10": "gsum po de dang de 'od gsal ba las byung ba'i rdo rje'i rang bzhin no //",
    "K12D0447_H0419:182a-11": "de nas byams pa la sogs pa byang chub sems",
    "K12D0447_H0419:182a-12": "dpa' de dag thams cad ngo mtshar du gyur pas",
    "K12D0447_H0419:182a-13": "cang mi smra bar gyur to //",
    "K12D0447_H0419:182a-14": "de nas bcom ldan 'das de bzhin gshegs pa thams cad kyi sku dang /",
    "K12D0447_H0419:182a-15": "gsung dang /",
    "K12D0447_H0419:182a-16": "thugs rdo rjes byang chub sems dpa' sems dpa' chen",
    "K12D0447_H0419:182a-17": "po de rnams cang mi smra bar 'dug pa mthong",
    "K12D0447_H0419:182a-18": "nas bka' stsal pa /",
    "K12D0447_H0419:182a-19": "rigs kyi bu /",
    "K12D0447_H0419:182a-20": "ci'i phyir cang mi smra bar gyur pas 'dug /",
    "K12D0447_H0419:182a-21": "de nas byang chub sems dpa' chen po de rnams",
    "K12D0447_H0419:182a-22": "kyis bcom ldan 'das kyi zhabs gnyis la phyag btsal",
    "K12D0447_H0419:182a-23": "te gtugs nas gzhan yang zhus pa /",
    "K12D0447_H0419:182a-24": "ae ma'o ston pa /",
    "K12D0447_H0419:182a-25": "rtogs par dka' ba rnam par shes pa gsum gyi",
    "K12D0447_H0419:182a-26": "dbye ba mchog tu zab pa bcom ldan 'das bshad",
    "K12D0447_H0419:182a-27": "du gsol / bde bar gshegs pa bshad du gsol /",
    "K12D0447_H0419:182a-28": "bcom ldan 'das kyis bka' stsal pa /",
    "K12D0447_H0419:182a-29": "gang 'od gsal ba las byang chub se [?] par shes pa de nyid sems dang /",
    "K12D0447_H0419:182a-30": "yid dang /",
    "K12D0447_H0419:182a-31": "rnam par shes pa zhes bya la /",
    "K12D0447_H0419:182a-32": "de ni /",
    "K12D0447_H0419:182a-33": "chos thams cad kyi rtsa ba ste /",
    "K12D0447_H0419:182a-34": "kun nas nyon mongs pa dang /",
    "K12D0447_H0419:182b-0": "rnam par byang ba'i @182b bdag nyid de las rtog pa gnyis su gyur te bdag dang /",
    "K12D0447_H0419:182b-1": "gzhan dag tu'o //",
    "K12D0447_H0419:182b-2": "rnam par shes pa de'i bzhon pa rlung ngo //",
    "K12D0447_H0419:182b-3": "rlung las me'o //",
    "K12D0447_H0419:182b-4": "me las chu'o //",
    "K12D0447_H0419:182b-5": "chu las sa'o //",
    "K12D0447_H0419:182b-6": "de rnams las phung po lnga dang /",
    "K12D0447_H0419:182b-7": "skye mched drug dang /",
    "K12D0447_H0419:182b-8": "yul lnga ste /",
    "K12D0447_H0419:182b-9": "de dag thams cad ni /",
    "K12D0447_H0419:182b-10": "rnam par shes pa rlung dang 'dres pa'o //",
    "K12D0447_H0419:182b-11": "de nas rnam par shes pa gsum gyi rang bzhin",
    "K12D0447_H0419:182b-12": "gyi snang ba rab tu gsal bar spyod pa rjes",
    "K12D0447_H0419:182b-13": "su myong bar byed de /",
    "K12D0447_H0419:182b-14": "snang ba'i rgyus rang bzhin rnams yang dag par 'byung ngo //",
    "K12D0447_H0419:182b-15": "de las 'od gsal ba /",
    "K12D0447_H0419:182b-16": "gnas pa med pa /",
    "K12D0447_H0419:182b-17": "'gag pa med pa /",
    "K12D0447_H0419:182b-18": "skye ba med pa /",
    "K12D0447_H0419:182b-19": "don dam pa'i bden pa /",
    "K12D0447_H0419:182b-20": "yang dag pa'i mtha' ste /",
    "K12D0447_H0419:182b-21": "de las byung ba'i mun pa'i snang ba ni /",
    "K12D0447_H0419:182b-22": "ma rig pa'o //",
    "K12D0447_H0419:182b-23": "de'i rang bzhin lta ba dang /",
    "K12D0447_H0419:182b-24": "'khrul ba dang /",
    "K12D0447_H0419:182b-25": "rnam par g-yeng ba dang /",
    "K12D0447_H0419:182b-26": "brjed nges pa dang /",
    "K12D0447_H0419:182b-27": "le lo dang /",
    "K12D0447_H0419:182b-28": "mi smra ba dang /",
    "K12D0447_H0419:182b-29": "mi gsal ba'o //",
    "K12D0447_H0419:182b-30": "ma rig pa sems las byung ba ste /",
    "K12D0447_H0419:182b-31": "nyi ma'i snang ba lta bu dang /",
    "K12D0447_H0419:182b-32": "shin tu gsal ba'i smig rgyu ba lta bu'o //",
    "K12D0447_H0419:182b-33": "de'i rang bzhin 'dod chags dang /",
    "K12D0447_H0419:182b-34": "dga' ba dang /",
    "K12D0447_H0419:182b-35": "mchog tu dga' ba dang /",
    "K12D0447_H0419:182b-36": "drag po la sogs pa dang /",
    "K12D0447_H0419:182b-37": "kun rdzob tu mngon sum du skyes pa'i gzugs dang /",
    "K12D0447_H0419:182b-38": "lha'i tshogs dang /",
    "K12D0447_H0419:182b-39": "mtshan ma dang /",
    "K12D0447_H0419:182b-40": "rdo rje'i brda'o //",
    "K12D0447_H0419:182b-41": "sems las byung ba las sems te /",
    "K12D0447_H0419:182b-42": "zla ba'i snang ba dang /",
    "K12D0447_H0419:182b-43": "shin tu gsal ba'i chu'i zla ba lta bu'o //",
    "K12D0447_H0419:182b-44": "rang bzhin ni /",
    "K12D0447_H0419:182b-45": "'dod chags dang bral ba la sogs pa'o //",
    "K12D0447_H0419:183a-0": "kun rdzob @183a *//",
    "K12D0447_H0419:183a-1": "tu ni /",
    "K12D0447_H0419:183a-2": "mngon sum gyi bud med dang /",
    "K12D0447_H0419:183a-3": "bhu ga dang /",
    "K12D0447_H0419:183a-4": "padma dang /",
    "K12D0447_H0419:183a-5": "lha mo'i tshogs kyi brda'o //",
    "K12D0447_H0419:183a-6": "rdo rje dang padma yang dag par sbyor ba las",
    "K12D0447_H0419:183a-7": "shes rab kyi ye shes byung ba las rang gi",
    "K12D0447_H0419:183a-8": "rdo rje'i 'bad pa las me'o //",
    "K12D0447_H0419:183a-9": "me las chu ste /",
    "K12D0447_H0419:183a-10": "nur nur po'i rnam pa dang /",
    "K12D0447_H0419:183a-11": "de las mer mer po dang /",
    "K12D0447_H0419:183a-12": "nar nar po dang /",
    "K12D0447_H0419:183a-13": "gor gor bo dag go /",
    "K12D0447_H0419:183a-14": "de nas 'dod chags dang bral ba'i snang ba la khrag gi gong bu mkhrang gyur rnams so //",
    "K12D0447_H0419:183a-15": "de khu ba dang khrag dag gis bskyed pa'o //",
    "K12D0447_H0419:183a-16": "de nas dbang po gnyis mnyam par sbyor ba las 'dod chags so //",
    "K12D0447_H0419:183a-17": "'dod chags las 'dod chags dang bral ba dang /",
    "K12D0447_H0419:183a-18": "bar ma'i 'dod chags rab tu shes par bya ste /",
    "K12D0447_H0419:183a-19": "de'i phyir lus te /",
    "K12D0447_H0419:183a-20": "lus las byung ba'i skyil krung bcing ba la sogs pa dang /",
    "K12D0447_H0419:183a-21": "gsung gi phyag rgya'i thabs su gyur pa a'a li",
    "K12D0447_H0419:183a-22": "k'a li las yang dag par byung ba'i sngags dang",
    "K12D0447_H0419:183a-23": "/ sems kyi phyag rgya'i thabs su gyur pa sa",
    "K12D0447_H0419:183a-24": "bon dang mtshan ma las lhar dmigs pa'o; ;gzugs la",
    "K12D0447_H0419:183a-25": "sogs pa'i yul ni /",
    "K12D0447_H0419:183a-26": "dbang po gnyis snyoms par zhugs pa'i thabs su gyur pa'o //",
    "K12D0447_H0419:183a-27": "rdo rje dang padma yang dag par sbyor ba ni /",
    "K12D0447_H0419:183a-28": "sems dang sems las byung ba dag gi thabs su gyur pa'o //",
    "K12D0447_H0419:183a-29": "sems dang sems las byung ba mnyam par sbyar ba ni /",
    "K12D0447_H0419:183a-30": "bde ba chen po'i ting nge 'dzin gyi thabs su gyur pa'o //",
    "K12D0447_H0419:183b-0": "de sgyu ma'i dpes nye bar mtshon @183b pa ste;",
    "K12D0447_H0419:183b-1": "de'i phyir sangs rgyas kyi zhing gang+g'a'i klung gi bye",
    "K12D0447_H0419:183b-2": "ma snyed kyi de bzhin gshegs pa rnams ni /",
    "K12D0447_H0419:183b-3": "sgyu ma lta bu dang /",
    "K12D0447_H0419:183b-4": "chu zla dang /",
    "K12D0447_H0419:183b-5": "mig yor dang /",
    "K12D0447_H0419:183b-6": "smig rgyu dang /",
    "K12D0447_H0419:183b-7": "rmi lam dang /",
    "K12D0447_H0419:183b-8": "sgra brnyan dang /",
    "K12D0447_H0419:183b-9": "dri za'i grong khyer dang /",
    "K12D0447_H0419:183b-10": "mig 'phrul dang /",
    "K12D0447_H0419:183b-11": "dbang po'i gzhu dang /",
    "K12D0447_H0419:183b-12": "glog dang /",
    "K12D0447_H0419:183b-13": "chu bur dang /",
    "K12D0447_H0419:183b-14": "me long gi gzugs brnyan lta bu ste /",
    "K12D0447_H0419:183b-15": "sgyu ma'i dpe bcu gnyis kyis bde ba chen po'i",
    "K12D0447_H0419:183b-16": "ting nge 'dzin nye bar mtshon par byed pa yin",
    "K12D0447_H0419:183b-17": "no // ji ltar 'o ma bsrubs pa las mar dang /",
    "K12D0447_H0419:183b-18": "ji ltar til las til mar te /",
    "K12D0447_H0419:183b-19": "de bzhin du rdo rjes ni /",
    "K12D0447_H0419:183b-20": "thabs kyi ye shes nye bar mtshon pa'i phyir dang /",
    "K12D0447_H0419:183b-21": "padmas ni /",
    "K12D0447_H0419:183b-22": "shes rab kyi ye shes nye bar mtshon pa'i phyir ro //",
    "K12D0447_H0419:183b-23": "ji ltar 'o ma dang til yang dag par mngon",
    "K12D0447_H0419:183b-24": "par 'dus byas pa med par mar dang til mar",
    "K12D0447_H0419:183b-25": "mi 'byung ba de bzhin du sngags dang phyag rgyas",
    "K12D0447_H0419:183b-26": "mngon par 'dus byas pa'i rdo rje dang padma mnyam",
    "K12D0447_H0419:183b-27": "par sbyar ba med par rnam par shes pa gsum",
    "K12D0447_H0419:183b-28": "nye bar mtshon par mi nus so //",
    "K12D0447_H0419:183b-29": "gang gis bha ga dang ling+ga yang dag par sbyor bar mi nus pa des ni /",
    "K12D0447_H0419:183b-30": "bde ba chen po'i ting nge 'dzin mi rnyed do //",
    "K12D0447_H0419:183b-31": "bde ba chen po'i ting nge 'dzin 'ba' zhig la lhag par mos pa tsam gyis ni /",
    "K12D0447_H0419:183b-32": "las dang po pa'i sa la gnas par 'gyur te /",
    "K12D0447_H0419:183b-33": "phyir mi ldog pa la yang slob par 'gyur ro //",
    "K12D0447_H0419:183b-34": "gang rdo rje dang padma mnyam par sbyor ba'i bde",
    "K12D0447_H0419:183b-35": "bas rang bzhin snang ba yang dag par nye bar",
    "K12D0447_H0419:184a-0": "mtshon par byed pa @184a *//",
    "K12D0447_H0419:184a-1": "de ni; bde ba chen po'i go 'phang la rab tu gnas par 'gyur ro //",
    "K12D0447_H0419:184a-2": "'di ni /",
    "K12D0447_H0419:184a-3": "sbas pa'i bshad pa'o //",
    "K12D0447_H0419:184a-4": "byang chub sems dpa' sems dpa' chen po rnams kyis gsol pa /",
    "K12D0447_H0419:184a-5": "bcom ldan 'das /",
    "K12D0447_H0419:184a-6": "spyi'i don ji ltar lags /",
    "K12D0447_H0419:184a-7": "bcom ldan 'das kyis bka' stsal pa /",
    "K12D0447_H0419:184a-8": "nyan thos la sogs pa 'dod chags dang bral ba'i",
    "K12D0447_H0419:184a-9": "chos spyod pa rnam par rtog pa'i bag chags las",
    "K12D0447_H0419:184a-10": "ma grol ba rnams rnal 'byor chen po'i rgyud dag",
    "K12D0447_H0419:184a-11": "tu btsun mo'i bha ga la bzhugs zhes bya ba",
    "K12D0447_H0419:184a-12": "la sogs pa 'dod chags kyi chos gsal bar byed",
    "K12D0447_H0419:184a-13": "pa ngo mtshar can gyi rdo rje'i tshig thos nas",
    "K12D0447_H0419:184a-14": "smod par byed pa de rnams dang mi 'gal ba'i",
    "K12D0447_H0419:184a-15": "sgo nas bshad pa de ni /",
    "K12D0447_H0419:184a-16": "spyi'i don du bshad pa gsungs pa'o //",
    "K12D0447_H0419:184a-17": "byang chub sems dpa' sems dpa' chen po rnams kyis gsol pa /",
    "K12D0447_H0419:184a-18": "bcom ldan 'das /",
    "K12D0447_H0419:184a-19": "'dod chags la spyod pa'i chos kyi tshul du mthar thug pa ji ltar lags /",
    "K12D0447_H0419:184a-20": "de nas bcom ldan 'das kyis bka' stsal pa /",
    "K12D0447_H0419:184a-21": "byang chub sems dpa' rnams //",
    "K12D0447_H0419:184a-22": "legs so legs so //",
    "K12D0447_H0419:184a-23": "byang chub sems dpa' chen po snying rje mchog dang ldan pa rnams nyon cig /",
    "K12D0447_H0419:184a-24": "mtha' ni /",
    "K12D0447_H0419:184a-25": "mu ste /",
    "K12D0447_H0419:184a-26": "'od gsal ba yang dag pa'i tshul zhes bya ba mthar thug pa'o //",
    "K12D0447_H0419:184a-27": "byang chub sems dpa' sems dpa' chen pos gsol pa /",
    "K12D0447_H0419:184a-28": "bcom ldan 'das /",
    "K12D0447_H0419:184a-29": "thabs gang gis mthar thug pa thob pa lags /",
    "K12D0447_H0419:184b-0": "bcom ldan 'das @184b kyis bka' stsal pa /",
    "K12D0447_H0419:184b-1": "phung po dang khams dang skye mched la sogs pa'i mtha' stong pa gsum mo //",
    "K12D0447_H0419:184b-2": "stong pa gsum gyi mtha' 'od gsal ba'o //",
    "K12D0447_H0419:184b-3": "byang chub sems dpa' chen po rnams kyis gsol pa; bcom ldan 'das /",
    "K12D0447_H0419:184b-4": "stong pa gsum 'od gsal ba'i mthar ji ltar 'gyur pa lags /",
    "K12D0447_H0419:184b-5": "bcom ldan 'das kyis bka' stsal pa /",
    "K12D0447_H0419:184b-6": "ji ltar mes shing bsregs te thal bar byed pa",
    "K12D0447_H0419:184b-7": "de bzhin du 'od gsal bar shes rab kyi ye",
    "K12D0447_H0419:184b-8": "shes yun ring pos rnam par sbyong bar byed do",
    "K12D0447_H0419:184b-9": "// ji ltar ta la'i lo ma thal bar byed",
    "K12D0447_H0419:184b-10": "pa de bzhin du thabs kyis ye shes rnam par",
    "K12D0447_H0419:184b-11": "sbyong bar byed do //",
    "K12D0447_H0419:184b-12": "ji ltar ras bal gyi 'dab ma bsregs pa de",
    "K12D0447_H0419:184b-13": "bzhin du snang ba thob pa'i ye shes mchog tu",
    "K12D0447_H0419:184b-14": "myur bas rnam par sbyong bar byed do //",
    "K12D0447_H0419:184b-15": "de bas na rim pa 'dis shing ta la'i lo ma dang /",
    "K12D0447_H0419:184b-16": "ras bal gyi 'dab ma thal bar 'gyur ba de bzhin du stong pa dang /",
    "K12D0447_H0419:184b-17": "shin tu stong pa dang /",
    "K12D0447_H0419:184b-18": "stong pa chen po rnams mthar 'od gsal bar 'gyur ro //",
    "K12D0447_H0419:184b-19": "'di ni /",
    "K12D0447_H0419:184b-20": "mthar thug pa'i bshad pa gsungs pa'o //",
    "K12D0447_H0419:184b-21": "byams pas gsol ba /",
    "K12D0447_H0419:184b-22": "bcom ldan 'das /",
    "K12D0447_H0419:184b-23": "rnal 'byor gyi rgyud du de bzhin gshegs pa thams",
    "K12D0447_H0419:184b-24": "cad kyi mtha' drug gis bshad pa ji ltar lags",
    "K12D0447_H0419:184b-25": "/ bcom ldan 'das kyis bka' stsal pa /",
    "K12D0447_H0419:184b-26": "dgongs pas bshad pa dang /",
    "K12D0447_H0419:184b-27": "dgongs pa ma yin pas bshad pa dang /",
    "K12D0447_H0419:184b-28": "drang ba'i don dang /",
    "K12D0447_H0419:184b-29": "nges pa'i don dang /",
    "K12D0447_H0419:184b-30": "sgra ji bzhin pa dang /",
    "K12D0447_H0419:184b-31": "sgra ji bzhin pa ma yin pa rnams so //",
    "K12D0447_H0419:184b-32": "byams pas gsol pa /",
    "K12D0447_H0419:185a-0": "bcom @185a *//",
    "K12D0447_H0419:185a-1": "ldan 'das thugs brtse ba nye bar bzhag ste tshig re re'i bshad pa bka' stsal du gsol /",
    "K12D0447_H0419:185a-2": "bcom ldan 'das kyis bka' stsal pa /",
    "K12D0447_H0419:185a-3": "gang mthar thug pa bshad pa de nyid dgongs pas bshad pa ste /",
    "K12D0447_H0419:185a-4": "'di lta ste /",
    "K12D0447_H0419:185a-5": "'dod chags ma yin pa dang /",
    "K12D0447_H0419:185a-6": "'dod chags dang bral ba ma yin pa dang /",
    "K12D0447_H0419:185a-7": "bar ma nye bar mi dmigs pa zhes bya ba la sogs pa rdo rje'i tshig rnams ni //",
    "K12D0447_H0419:185a-8": "dgongs pas bshad pa'o //",
    "K12D0447_H0419:185a-9": "lus dang ngag dang yid med pa dang /",
    "K12D0447_H0419:185a-10": "bdag med pa dang /",
    "K12D0447_H0419:185a-11": "thams cad stong pa dang /",
    "K12D0447_H0419:185a-12": "dag pa dang /",
    "K12D0447_H0419:185a-13": "'od gsal bzhes bya ba la sogs pa rdo rje'i tshig ni /",
    "K12D0447_H0419:185a-14": "dgongs pa ma yin pas bshad pa'o //",
    "K12D0447_H0419:185a-15": "ga bur dang /",
    "K12D0447_H0419:185a-16": "khrag chen po dang /",
    "K12D0447_H0419:185a-17": "tsandan dmar po dang /",
    "K12D0447_H0419:185a-18": "rdo rje dang /",
    "K12D0447_H0419:185a-19": "padma dang /",
    "K12D0447_H0419:185a-20": "phyag rgya zhes bya ba la sogs pa rdo rje'i tshig rnams ni /",
    "K12D0447_H0419:185a-21": "drang ba'i don ste /",
    "K12D0447_H0419:185a-22": "ga bur ni /",
    "K12D0447_H0419:185a-23": "khu ba dang /",
    "K12D0447_H0419:185a-24": "khrag chen po ni /",
    "K12D0447_H0419:185a-25": "zla mtshan gyi khrag dang /",
    "K12D0447_H0419:185a-26": "tsandan dmar po'i khu ba dang bsres pa ni /",
    "K12D0447_H0419:185a-27": "tsandan dmar po'o //",
    "K12D0447_H0419:185a-28": "rdo rje ni /",
    "K12D0447_H0419:185a-29": "mtshan ma ste; thabs so //",
    "K12D0447_H0419:185a-30": "padma ni /",
    "K12D0447_H0419:185a-31": "bha ga ste /",
    "K12D0447_H0419:185a-32": "shes rab dang /",
    "K12D0447_H0419:185a-33": "phyag rgya dang /",
    "K12D0447_H0419:185a-34": "btsun mo zhes bya ba la sogs pa rdo rje'i tshig rnams ni /",
    "K12D0447_H0419:185a-35": "nges pa'i don to //",
    "K12D0447_H0419:185a-36": "gnyi ga dang /",
    "K12D0447_H0419:185a-37": "spyod pa dang /",
    "K12D0447_H0419:185a-38": "bya ba'i rgyud rnams su don gsal bar gsungs pa 'di lta ste /",
    "K12D0447_H0419:185a-39": "dkyil 'khor dang /",
    "K12D0447_H0419:185a-40": "mchod sbyin dang /",
    "K12D0447_H0419:185a-41": "gtor ma dang /",
    "K12D0447_H0419:185a-42": "sman dang /",
    "K12D0447_H0419:185a-43": "zhi ba la sogs pa'i las kyi tshogs rnams dang /",
    "K12D0447_H0419:185b-0": "de bzhin du 'jig @185b rten pa'i dngos grub chen po brgyad gsungs pa rnams ni /",
    "K12D0447_H0419:185b-1": "sgra ji bzhin pa ste /",
    "K12D0447_H0419:185b-2": "de ni /",
    "K12D0447_H0419:185b-3": "yi ge'i don gyi bshad pa'o //",
    "K12D0447_H0419:185b-4": "ko t'a khya /",
    "K12D0447_H0419:185b-5": "ko t'a ba /",
    "K12D0447_H0419:185b-6": "ko t'a:/",
    "K12D0447_H0419:185b-7": "ko t'a bashtsa /",
    "K12D0447_H0419:185b-8": "ko ta r'a g'a /",
    "K12D0447_H0419:185b-9": "ko la khya /",
    "K12D0447_H0419:185b-10": "ko la wa /",
    "K12D0447_H0419:185b-11": "ko la; ko la bashtsa /",
    "K12D0447_H0419:185b-12": "ko la sta tha /",
    "K12D0447_H0419:185b-13": "'dis dbang po dang /",
    "K12D0447_H0419:185b-14": "yul gsungs te /",
    "K12D0447_H0419:185b-15": "de lta bu la sogs pa rdo rje'i tshig rnams ni /",
    "K12D0447_H0419:185b-16": "sgra ji bzhin pa ma yin pas bshad pa'o //",
    "K12D0447_H0419:185b-17": "byang chub sems dpa' chen phos gsol pa //",
    "K12D0447_H0419:185b-18": "bcom ldan 'das /",
    "K12D0447_H0419:185b-19": "rnal 'byor chen po'i rgyud dang /",
    "K12D0447_H0419:185b-20": "gnyi ga'i rgyud dang /",
    "K12D0447_H0419:185b-21": "spyod pa'i rgyud dang /",
    "K12D0447_H0419:185b-22": "bya ba'i rgyud dang /",
    "K12D0447_H0419:185b-23": "rtog pa'i rgyud rnams kyi tshad ji ltar lags /",
    "K12D0447_H0419:185b-24": "bcom ldan 'das kyis bka' stsal pa /",
    "K12D0447_H0419:185b-25": "rnal 'byor chen po'i rgyud kyi ming stong phrag bcu gnyis zhes bya ste /",
    "K12D0447_H0419:185b-26": "rgyas par phyen grangs med do //",
    "K12D0447_H0419:185b-27": "gnyis ka'i rgyud stong phrag drug go /",
    "K12D0447_H0419:185b-28": "spyod pa'i rgyud stong phrag brgyad do //",
    "K12D0447_H0419:185b-29": "bya ba'i rgyud stong phrag bzhi'o //",
    "K12D0447_H0419:185b-30": "rtog pa'i rgyud stong phrag bzhi'o //",
    "K12D0447_H0419:185b-31": "de dag ni /",
    "K12D0447_H0419:185b-32": "stong phrag sum cu rtsa bzhi ste /",
    "K12D0447_H0419:185b-33": "rgyud dang rtog pa'i ming gi mtha' ma'i yi ge ji snyed pa ni /",
    "K12D0447_H0419:185b-34": "ka kha ga gha nga /",
    "K12D0447_H0419:185b-35": "tsa tsha dza dzha nya /",
    "K12D0447_H0419:185b-36": "ta tha da dha na /",
    "K12D0447_H0419:185b-37": "pa pha ba bha ma /",
    "K12D0447_H0419:185b-38": "ya ra la wa /",
    "K12D0447_H0419:185b-39": "sha sha sa haksha 'di dag ni /",
    "K12D0447_H0419:185b-40": "ming gi yi ge'i mtha' ma rnams so //",
    "K12D0447_H0419:185b-41": "byang chub sems dpa' chen po rnams kyis gsol pa /",
    "K12D0447_H0419:185b-42": "bcom ldan 'das /",
    "K12D0447_H0419:185b-43": "de rnams kyi byed pa dang /",
    "K12D0447_H0419:185b-44": "cho ga dang /",
    "K12D0447_H0419:185b-45": "bsgrub bya dang /",
    "K12D0447_H0419:185b-46": "sgrub pa de gang lags /",
    "K12D0447_H0419:185b-47": "bcom ldan 'das kyis bka' stsal pa /",
    "K12D0447_H0419:186a-0": "don dam pa'i @186a *//",
    "K12D0447_H0419:186a-1": "bden pa las bdag byin gyis brlab pa'i rim gyis",
    "K12D0447_H0419:186a-2": "langs te 'dod chags las byung ba'i byang chub kyi",
    "K12D0447_H0419:186a-3": "gnas rab tu bstan pa'i phyir btsun mo'i 'khor gyi",
    "K12D0447_H0419:186a-4": "dbus su 'khor los bsgyur ba'i gzugs kyis bde ba",
    "K12D0447_H0419:186a-5": "chen po'i ting nge 'dzin gyis btsun mo'i bha ga",
    "K12D0447_H0419:186a-6": "la yang dag par bzhugs te /",
    "K12D0447_H0419:186a-7": "'jig rten gyi spyod pa dang 'gal ba /",
    "K12D0447_H0419:186a-8": "rmad du byung ba'i rdo rje'i tshig gi mtha' drug",
    "K12D0447_H0419:186a-9": "gang gis rab tu dpyad de sgrub par byed pa",
    "K12D0447_H0419:186a-10": "ni / rnal 'byor chen po'i rgyud la bzhugs so //",
    "K12D0447_H0419:186a-11": "rig pa'i lha mo rnams dang lhan cig dkyil 'khor gyi 'khor lo la dgod pa dang /",
    "K12D0447_H0419:186a-12": "de las byung ba'i byed pa dang las dang sgrub",
    "K12D0447_H0419:186a-13": "pa la sogs pa de kho na nyid rnam pa",
    "K12D0447_H0419:186a-14": "bcu rab tu dpyad de sgrub par byed pa ni",
    "K12D0447_H0419:186a-15": "/ gnyi ga'i rgyud la bzhugs so //",
    "K12D0447_H0419:186a-16": "las kyi bya ba sna tshogs phyag rgya chen po",
    "K12D0447_H0419:186a-17": "bya ba'i rgyud kyi phyag rgya dmigs pa'i mtshan nyid",
    "K12D0447_H0419:186a-18": "rab tu dpyad pas bsgrub par bya ba dang sgrub",
    "K12D0447_H0419:186a-19": "par byed pa ni /",
    "K12D0447_H0419:186a-20": "spyod pa'i rgyud la bzhugs so; ;'jigs par dmigs shing shin tu gtsang spra byed pa dang /",
    "K12D0447_H0419:186a-21": "ye shes sems dpa'i bde ba dam pa med pa dang /",
    "K12D0447_H0419:186a-22": "bdag nyid lha'i snyems pa med pa dang /",
    "K12D0447_H0419:186a-23": "rmad du byung ba'i spyod yul ma yin pa dang /",
    "K12D0447_H0419:186a-24": "skyon gyi rgyu'i rtog pas rab tu spyod pas sgrub par byed pa ni /",
    "K12D0447_H0419:186a-25": "bya ba'i rgyud la bzhugs so //",
    "K12D0447_H0419:186a-26": "sngags dang /",
    "K12D0447_H0419:186a-27": "sman dang /",
    "K12D0447_H0419:186a-28": "sbyin sreg dang /",
    "K12D0447_H0419:186a-29": "phye ma dang /",
    "K12D0447_H0419:186b-0": "mig sman @186b dang /",
    "K12D0447_H0419:186b-1": "rkang mgyogs la sogs pa dngos grub chen po brgyad rab tu dpyad pa sgrub par byed pa ni /",
    "K12D0447_H0419:186b-2": "rtog pa'i rgyud la bzhugs so //",
    "K12D0447_H0419:186b-3": "byang chub sems dpa' chen po rnams kyis gsol ba /",
    "K12D0447_H0419:186b-4": "bcom ldan 'das /",
    "K12D0447_H0419:186b-5": "rgyan rnam pa bdun ji ltar lags /",
    "K12D0447_H0419:186b-6": "bcom ldan 'das kyis bka' stsal pa /",
    "K12D0447_H0419:186b-7": "glang bslang ba rnam pa lnga dang /",
    "K12D0447_H0419:186b-8": "mtha' drug gi bshad pa dang /",
    "K12D0447_H0419:186b-9": "rig pa rnam pa bzhi dang /",
    "K12D0447_H0419:186b-10": "bshad pa rnam pa bzhi dang /",
    "K12D0447_H0419:186b-11": "dbye ba rnam pa gnyis dang /",
    "K12D0447_H0419:186b-12": "gang zag rnam pa lnga'i slob ma brtag pa dang /",
    "K12D0447_H0419:186b-13": "bden pa rnam pa gnyis kyi dgongs pa rnams so //",
    "K12D0447_H0419:186b-14": "gleng bslang ba rnam pa lnga ni /",
    "K12D0447_H0419:186b-15": "'di lta ste /",
    "K12D0447_H0419:186b-16": "ming dang /",
    "K12D0447_H0419:186b-17": "gang gi don du byas pa dang /",
    "K12D0447_H0419:186b-18": "byed pa po dang /",
    "K12D0447_H0419:186b-19": "tshad dang /",
    "K12D0447_H0419:186b-20": "dgos pa rnams so //",
    "K12D0447_H0419:186b-21": "mtha' drug tu bshad pa ni /",
    "K12D0447_H0419:186b-22": "'di lta ste /",
    "K12D0447_H0419:186b-23": "dgongs pas bshad pa dang /",
    "K12D0447_H0419:186b-24": "dgongs pa ma yin pas bshad pa dang /",
    "K12D0447_H0419:186b-25": "drang ba'i don dang /",
    "K12D0447_H0419:186b-26": "nges pa'i don dang /",
    "K12D0447_H0419:186b-27": "sgra ji bzhin pa dang /",
    "K12D0447_H0419:186b-28": "sgra ji bzhin pa ma yin pa rnams so //",
    "K12D0447_H0419:186b-29": "rigs pa rnam pa bzhi ni /",
    "K12D0447_H0419:186b-30": "rgyud dang /",
    "K12D0447_H0419:186b-31": "gleng gzhi dang /",
    "K12D0447_H0419:186b-32": "nges tshig dang /",
    "K12D0447_H0419:186b-33": "rgyu rnams so //",
    "K12D0447_H0419:186b-34": "bshad pa rnam pa bzhi ni /",
    "K12D0447_H0419:186b-35": "yi ge'i don dang /",
    "K12D0447_H0419:186b-36": "spyi'i don dang /",
    "K12D0447_H0419:186b-37": "sbas pa dang /",
    "K12D0447_H0419:186b-38": "mthar thug pa rnams so //",
    "K12D0447_H0419:186b-39": "dbye ba rnams pa gnyis ni /",
    "K12D0447_H0419:186b-40": "'di lta ste /",
    "K12D0447_H0419:186b-41": "tshogs la bshad pa dang /",
    "K12D0447_H0419:186b-42": "slob ma la bshad pa'o //",
    "K12D0447_H0419:186b-43": "gang zag rnam pa lnga'i slob ma brtag pa ni /",
    "K12D0447_H0419:186b-44": "'di lta ste /",
    "K12D0447_H0419:186b-45": "rin po che dang /",
    "K12D0447_H0419:186b-46": "tsandan dang /",
    "K12D0447_H0419:186b-47": "padma dang /",
    "K12D0447_H0419:186b-48": "padma dkar po dang /",
    "K12D0447_H0419:186b-49": "autpa la rnams so //",
    "K12D0447_H0419:187a-0": "bden pa @187a *//",
    "K12D0447_H0419:187a-1": "rnam pa gnyis kyi dgongs pa ni /",
    "K12D0447_H0419:187a-2": "'di lta ste /",
    "K12D0447_H0419:187a-3": "kun rdzob kyi bden pa dang /",
    "K12D0447_H0419:187a-4": "don dam pa'i bden pa'o //",
    "K12D0447_H0419:187a-5": "rigs kyi bu /",
    "K12D0447_H0419:187a-6": "kun rdzob ni /",
    "K12D0447_H0419:187a-7": "mi brtan pa dang /",
    "K12D0447_H0419:187a-8": "g-yo ba'o //",
    "K12D0447_H0419:187a-9": "de'i bden pa ni /",
    "K12D0447_H0419:187a-10": "chu zla lta bu'o //",
    "K12D0447_H0419:187a-11": "don dam pa'i bden pa ni /",
    "K12D0447_H0419:187a-12": "stong pa chen po bco brgyad do //",
    "K12D0447_H0419:187a-13": "de'i mtha' ni /",
    "K12D0447_H0419:187a-14": "gnas so //",
    "K12D0447_H0419:187a-15": "byang chub sems dpa' rnams kyis gsol ba /",
    "K12D0447_H0419:187a-16": "don dam pa'i bden pa la rab tu gnas pa'i",
    "K12D0447_H0419:187a-17": "rnal 'byor chen po bas las kyi rgyal po mchog",
    "K12D0447_H0419:187a-18": "gi ting nge 'dzin la brten nas sems can gyi",
    "K12D0447_H0419:187a-19": "don ji ltar rab tu spyod par bgyid /",
    "K12D0447_H0419:187a-20": "bcom ldan 'das kyis bka' stsal pa /",
    "K12D0447_H0419:187a-21": "ji srid du zhi ba la sogs pa'i las kyis",
    "K12D0447_H0419:187a-22": "sems can gyi don mi byed pa de srid du",
    "K12D0447_H0419:187a-23": "yang dag pa'i mtha' la rab tu gnas par 'gyur",
    "K12D0447_H0419:187a-24": "ro // gang du sems can gyi don bya bar",
    "K12D0447_H0419:187a-25": "mthong ba de'i tshe bdag byin gyis brlab pa'i rim",
    "K12D0447_H0419:187a-26": "pas yang dag pa'i mtha' las langs te sems can",
    "K12D0447_H0419:187a-27": "gyi don byas nas yang dag pa'i mtha' nyid du",
    "K12D0447_H0419:187a-28": "'jug par byed do //",
    "K12D0447_H0419:187a-29": "de nas byams pa la sogs pa byang chub sems",
    "K12D0447_H0419:187a-30": "dpa' chen po rnams dga' zhing mgu la yid rangs",
    "K12D0447_H0419:187a-31": "te dga' ba dang yid bde ba skyes nas cang",
    "K12D0447_H0419:187a-32": "mi smra bar gyur to //",
    "K12D0447_H0419:187a-33": "ye shes rdo rje kun las btus pa zhes bya ba rnal 'byor chen po'i rgyud las /",
    "K12D0447_H0419:187a-34": "bde ba chen po'i le'u ste rim par phye ba gnyis pa'o //",
    "K12D0447_H0419:187a-35": "rdzogs so ////",
    "K12D0447_H0419:187b-0": "rgya gar gyi mkhan po dzny'a na ka ra'i zhal snga @187b nas dang /",
    "K12D0447_H0419:187b-1": "zhu chen gyi lo ts'a pa khu ston dngos grub kyis bsgyur /",
    "K12D0447_H0419:187b-2": "slad nas bla ma de nyid dang /",
    "K12D0447_H0419:187b-3": "dge slong tshul khrims rgyal bas zhus shing gtan la phab pa /",
    "K12D0447_H0419:187b-4": "ye shes rdo rje kun las btus //",
    "K12D0447_H0419:187b-5": "rnal 'byor chen po'i gsal byed yin //",
    "K12D0447_H0419:187b-6": "ye shes rang bzhin 'khor ba dang //",
    "K12D0447_H0419:187b-7": "mya ngan 'das pa'i ngo bo la //",
    "K12D0447_H0419:187b-8": "de gnyis dbyer med rdo rje ste //",
    "K12D0447_H0419:187b-9": "kun 'dir 'dus pas kun las btus //",
    "K12D0447_H0419:187b-10": "de ston pa la der brtags nas //"
}