{
    "NG0660:1": "@#// rgya gar skad du /",
    "NG0660:2": "badzra g+hu ya tsit+ta tan tra /",
    "NG0660:3": "bod skad du /",
    "NG0660:4": "rdo rje gsang ba thugs kyi rgyud //",
    "NG0660:5": "bcom ldan 'das dpal kun bzangs rdo rje 'chang la phyag 'tshal lo //",
    "NG0660:6": "'di skad bdag gis thos pa'i dus gcig na /",
    "NG0660:7": "'og min gyi gnas mtha' dbus med pa nas /",
    "NG0660:8": "rgya phyogs su ma chad pa /",
    "NG0660:9": "gzhi tshad med pa ye shes 'bar ba'i gzhal yas khang */",
    "NG0660:10": "phyi nang med par gsal ba mnyam pa'i gdan la //",
    "NG0660:11": "bcom ldan 'das dpal kun bzang rdo rje 'chang */",
    "NG0660:12": "sku mdun rgyab med pa ngo bo stong pa rang bzhin gyis gsal ba dang */",
    "NG0660:13": "mkha' skye ba med pa 'gro /",
    "NG0660:14": "'gag pa med pa'i zhing khams rnam par dag pa'i",
    "NG0660:15": "mkha' 'gro ma bzhi dang thabs gcig tu bzhugs so",
    "NG0660:16": "// yang longs spyod rdzogs pa'i 'khor //",
    "NG0660:17": "seng ge dang *//",
    "NG0660:18": "glang chen dang */",
    "NG0660:19": "rta dang */",
    "NG0660:20": "rma bya dang */",
    "NG0660:21": "shang shang dang */",
    "NG0660:22": "rin chen khri dang */",
    "NG0660:23": "nyi zla pad+ma'i gdan la /",
    "NG0660:24": "rnam shes rdor sems dang */",
    "NG0660:25": "gzugs rnam snang dang */",
    "NG0660:26": "tshor ba rin 'byung dang */",
    "NG0660:27": "'du shes mtha' yas dang */",
    "NG0660:28": "'du byed don grub pa dang *//",
    "NG0660:29": "btsun mo nam mkha' bzang mo dang */",
    "NG0660:30": "sa sangs rgyas spyan dang */",
    "NG0660:31": "chu ma ma ki dang */",
    "NG0660:32": "me gos dkar mo dang */",
    "NG0660:33": "rlung dam tshig sgrol ma dang */",
    "NG0660:34": "byang chub sems dpa' mthong ba sa'i snying po dang */",
    "NG0660:35": "thos pa phyag na rdo @#//",
    "NG0660:36": "rje dang */",
    "NG0660:37": "snom pa nam mkha' snying po dang */",
    "NG0660:38": "myong ba spyan ras gzigs dang */",
    "NG0660:39": "btsun mo reg la s+ya ma dang */",
    "NG0660:40": "sgra ma le ma dang */",
    "NG0660:41": "dri gir ti ma dang */",
    "NG0660:42": "ro nir ti ma dang */",
    "NG0660:43": "sems dpa' mthong byed byams pa dang */",
    "NG0660:44": "thos byed sgr-ib pa sel dang */",
    "NG0660:45": "snom byed kun du bzang po dang */",
    "NG0660:46": "myong byed 'jam dpal dang */",
    "NG0660:47": "btsun mo 'das pa d+hu pe ma dang */",
    "NG0660:48": "da ltar push+pe ma dang */",
    "NG0660:49": "'byung ba a lo ki ma dang */",
    "NG0660:50": "ma 'ongs gan d+he ma la sogs pa de dag kun kyang */",
    "NG0660:51": "mthing kha dang */",
    "NG0660:52": "dkar po dang */",
    "NG0660:53": "ser po dang */",
    "NG0660:54": "dmar po dang */",
    "NG0660:55": "ljang khu'i mdangs su gsal bar thabs cig tu bzhugs so //",
    "NG0660:56": "thugs rje sprul pa'i 'khor reg shes gshed po dang */",
    "NG0660:57": "reg bya stobs chen dang */",
    "NG0660:58": "reg byed rta 'grin dang */",
    "NG0660:59": "reg pa bdud rtsi 'khyil ba dang */",
    "NG0660:60": "btsun mo rtag pa ma yin dang */",
    "NG0660:61": "chad pa ma yin dang */",
    "NG0660:62": "bdag ma yin dang */",
    "NG0660:63": "mtshan ma ma yin dang thabs cig tu bzhugs so //",
    "NG0660:64": "'jig rten drug 'dul ba'i brgya byin dang */",
    "NG0660:65": "thags bzangs rigs dang */",
    "NG0660:66": "shag thub dang */",
    "NG0660:67": "shag seng dang */",
    "NG0660:68": "nam mkha' mdzod dang */",
    "NG0660:69": "chos kyi rgyal po la sogs pa pad+ma'i gdan la thabs cig tu bzhugs so //",
    "NG0660:70": "de nas gsang ba'i bdag pos /",
    "NG0660:71": "bcom ldan 'das dpal kun bzang rdo rje 'chang la gsol pa /",
    "NG0660:72": "kye bcom ldan kun bzangs rdo rje 'chang chen po /",
    "NG0660:73": "'jig rten drug na nga dang bdag 'dzin pa rtags",
    "NG0660:74": "pa la mngon par zhen pas yang dag pa'i lam",
    "NG0660:75": "dang bral ba rnams /",
    "NG0660:76": "thugs rjes yang dag pa'i lam du bsgral du gsol zhes zhus pas /",
    "NG0660:77": "de nas kun bzang rdo rje 'chang gis bka' stsal pa /",
    "NG0660:78": "e ma ho ngo mtshar rmad kyi chos //",
    "NG0660:79": "rdzogs pa'i sangs rgyas kun gyi gsang *//",
    "NG0660:80": "skye ba med las thams cad skyes //",
    "NG0660:81": "skyes tsam nyid na skye ba med //",
    "NG0660:82": "zhi bas phan par ma gyur te /",
    "NG0660:83": "khro bo de bzhin gshegs bskul mdzad //",
    "NG0660:84": "ye nas sangs rgyas yin mod kyang *//",
    "NG0660:85": "rtogs pa'i dbang gis 'khor ba las //",
    "NG0660:86": "byang chub mchog tu sems bskyed do //",
    "NG0660:87": "zhes gsungs so //",
    "NG0660:88": "de nas bcom ldan 'das dpal kun tu bzang po rdo rje 'chang chen po des /",
    "NG0660:89": "'jig rten drug gi bdag po dregs pa can rnams 'dul bar bya ba'i phyir /",
    "NG0660:90": "chos sku zhi ba'i ngang las ma 'gags pa'i thugs rje /",
    "NG0660:91": "de bzhin gshegs pa thams cad kyi sku gsung thugs rdo rje'i bdag pos /",
    "NG0660:92": "rigs lnga yab yum gyi thugs las /",
    "NG0660:93": "khro chung rnam par 'phro ba'i ting nge 'dzin la snyoms par zhugs te /",
    "NG0660:94": "hum bi shwa badzra kro d+ha dz+wa la phat /",
    "NG0660:95": "ces brjod pas /",
    "NG0660:96": "'jig rten drug g.yos 'gul du gyur te /",
    "NG0660:97": "'jig rten drug gi bdag po mthu chen dregs pa can thams cad brgyal bar gyur to //",
    "NG0660:98": "de nas hum b+h+yo e a ra li dza dza /",
    "NG0660:99": "zhes brjod pas /",
    "NG0660:100": "dregs pa can de dag gi chung ma dbang mo thams cad dbang du bsdus so //",
    "NG0660:101": "om ahhum badzra a be sha ya a la la ho /",
    "NG0660:102": "zhes brjod pas / @#//",
    "NG0660:103": "dbang mo rnams hi hi dgyes pa'i gzi mdangs kyi pad+ma rgyas par mdzad nas /",
    "NG0660:104": "yab yum gnyis su med pa 'khril ba'i dgyes par thim nas /",
    "NG0660:105": "byang chub sems kyi sprin las /",
    "NG0660:106": "bcom ldan 'das 'bar ba khrag 'thung he ru ka zhal gsum phyag drug pa /",
    "NG0660:107": "mtshon cha sna tshogs 'dzin pa yum dang bcas nas /",
    "NG0660:108": "zhabs bzhi dur khrod chen po'i gnas na rak+ta'i rgya mtsho //",
    "NG0660:109": "keng rus kyi ri rab kyi steng na /",
    "NG0660:110": "dbang phyug la sogs dur khrod kyi bdag po khyo shug gi gdan la brkyang bskum du bzhugs so //",
    "NG0660:111": "dri za gshin rje srin mo gnod sbyin la sogs khyo shug gi gdan la /",
    "NG0660:112": "khrag 'thung rigs bzhi yum dang bcas nas bzhugs so //",
    "NG0660:113": "zhing re re'i gdan la ke'u ri brgyad dang */",
    "NG0660:114": "sing nga ma brgyad dang */",
    "NG0660:115": "lcags kyu ma zhags pa lcags sgrog dril bu ma bzhi dang */",
    "NG0660:116": "khrau bo bcu ngo mtshar du 'thon par gyur to //",
    "NG0660:117": "ma mo thams cad bka' bsgo las la lag tu rdo rje byin nas bkye'o //",
    "NG0660:118": "rdo rje gsang ba thugs kyi rgyud las /",
    "NG0660:119": "gleng gzhi gleng bslang bstan pa'i le'u ste dang po'o //  // de nas gsang ba'i bdag pos /",
    "NG0660:120": "kun bzang rdo rje 'chang la gsol ba /",
    "NG0660:121": "'dod khams na gnas pa'i lhag pa'i rnal 'byor rigs",
    "NG0660:122": "'dzin gyi gral du bsnyeg pa rnams kyis ji ltar",
    "NG0660:123": "bslab par bgyi zhes zhus pas //",
    "NG0660:124": "de nas kun bzang rdo rje 'chang gis bka' stsal pa /",
    "NG0660:125": "kye gsang ba'i bdag po de phyir ngas /",
    "NG0660:126": "khyod la legs par bshad par bya /",
    "NG0660:127": "khyaud ni rtse gcig yid kyis nyon //",
    "NG0660:128": "phyi nang chos dbyings rnam dag las //",
    "NG0660:129": "thugs rje'i 'phrin las 'gro ba 'dul //",
    "NG0660:130": "brjod mi lang gi dkyil 'khor kun //",
    "NG0660:131": "legs par brtags pa'i sa gzhi la //",
    "NG0660:132": "gtor ma'i las la 'jug par bya //",
    "NG0660:133": "las dang bya ba ting 'dzin gyis //",
    "NG0660:134": "ri rab chos 'byung gzhal yas khang *//",
    "NG0660:135": "'khor gyis gtso la gsol ba btab //",
    "NG0660:136": "lta ba stang stobs rdo rje 'gros //",
    "NG0660:137": "phur pas gdab cing dbang ltor chud //",
    "NG0660:138": "gzhal yas mtshan nyid sbyang dang bcas //",
    "NG0660:139": "mnga' gsol mnyam par tshad dang ldan //",
    "NG0660:140": "nyon mongs ye shes khang du bslang *//",
    "NG0660:141": "pho brang yid bzhin lhun gyis grub //",
    "NG0660:142": "sku lnga lhun gyis rdzogs par gnas //",
    "NG0660:143": "ngo bo ma 'dres so sor gsal //",
    "NG0660:144": "tshad med bzhi ldan rgyan gyis mdzes //",
    "NG0660:145": "ces gsungs so //",
    "NG0660:146": "rdo rje gsang ba thugs kyi rgyud las /",
    "NG0660:147": "gzhal yas spros pa'i le'u ste gnyis pa'o // //",
    "NG0660:148": "de nas dam tshig gi dkyil 'khor bkod pa 'di",
    "NG0660:149": "gsungs so // ma lus dkyil 'khor bsam yas kun //",
    "NG0660:150": "rgyan dgod rnam rtog dag par gcad //",
    "NG0660:151": "lha tshogs gzhal yas mchod pas mdzes //",
    "NG0660:152": "dam tshig dkyil 'khor sems sgo dbye //",
    "NG0660:153": "sgo gsum bsod nams rdzogs par dor //",
    "NG0660:154": "ma rig rang gsang thabs kyis gcod //",
    "NG0660:155": "sus kyang ma bcings 'dzin pas 'khrul //",
    "NG0660:156": "gnyis med ye shes chen por bshags //",
    "NG0660:157": "mngon sum ye shes byin gyis @#//",
    "NG0660:158": "brlab //",
    "NG0660:159": "phung po sangs rgyas yan lag lnga //",
    "NG0660:160": "lus nyid lha yi gzhal yas khang *//",
    "NG0660:161": "de tshe sku lnga ye shes rdzogs //",
    "NG0660:162": "rang rig sku lnga rdzogs par gsal //",
    "NG0660:163": "ye shes rang snang rjes su 'jug / ces gsungs so //",
    "NG0660:164": "rdo rje gsang ba'i thugs kyi rgyud las /",
    "NG0660:165": "dam tshig dkyil 'khor bkod pa'i le'u ste gsum pa'o",
    "NG0660:166": "// // de nas ting nge 'dzin gyi bsgrub pa",
    "NG0660:167": "'di gsungs so // ting nge 'dzin dkyil 'khor bsam pas 'grub //",
    "NG0660:168": "mi dmigs spros med de bzhin nyid //",
    "NG0660:169": "rang bzhin 'od gsal kun tu snang *//",
    "NG0660:170": "hum nyid rgyu las dkyil 'khor 'byung *//",
    "NG0660:171": "thams cad bskyed pa'i sa bon rgyu //",
    "NG0660:172": "phyag rgya brkyang ba'i hum nyid las //",
    "NG0660:173": "'phros pas gnas su sa bon bskyed //",
    "NG0660:174": "e yam kham su ra kam ram brum /",
    "NG0660:175": "pam mam a tir bam /",
    "NG0660:176": "gzhal yas rim brtsegs gdan dang bcas //",
    "NG0660:177": "ting nge 'dzin sa bon rkyang pa las //",
    "NG0660:178": "chu las nya ldang tshul du bskyed //",
    "NG0660:179": "hum mum /",
    "NG0660:180": "om lam sa mam am pyam ham tam k+shi hum /",
    "NG0660:181": "tram tram d+hi d+hi dzi a me dza th+l+ham hum",
    "NG0660:182": "hum bam mum ho om a mu ne hum phat",
    "NG0660:183": "hum phat hum phat hum hum hum hum hum /",
    "NG0660:184": "ha ha ha ha ha ha ha ha /",
    "NG0660:185": "he he he he he he he he /",
    "NG0660:186": "ha ri ni sa ra tsa hri ya /",
    "NG0660:187": "b+h+yo b+h+yo b+h+yo b+h+yo b+h+yo b+h+yo /",
    "NG0660:188": "b+h+yo b+h+yo b+h+yo b+h+yo b+h+yo b+h+yo /",
    "NG0660:189": "b+h+yo b+h+yo b+h+yo b+h+yo b+h+yo b+h+yo /",
    "NG0660:190": "b+h+yo b+h+yo b+h+yo b+h+yo b+h+yo b+h+yo //",
    "NG0660:191": "b+h+yo b+h+yo b+h+yo b+h+yo /",
    "NG0660:192": "hum hum hum hum hum hum hum hum hum hum /",
    "NG0660:193": "ting nge 'dzin thugs kyi dkyil 'khor las //",
    "NG0660:194": "phyogs bcu dkyil 'khor bdag nyid che //",
    "NG0660:195": "sku gsum dkyil 'khor spyan drang ngo *//",
    "NG0660:196": "om badzra gu ru /",
    "NG0660:197": "e h+ye hi b+hag ba na /",
    "NG0660:198": "ma ha ka ru ni ka dri sha ho /",
    "NG0660:199": "dzahhum bam ho /",
    "NG0660:200": "sa ma a om ru lu ru lu hum b+h+yo hum /",
    "NG0660:201": "da ki hi b+h+yo sa ma ya ti sta lhan /",
    "NG0660:202": "bde gshegs lha tshogs brjod mi lang */",
    "NG0660:203": "gnyis su med par gsal bar bzhugs //",
    "NG0660:204": "ces gsungs so //",
    "NG0660:205": "rdo rje gsang ba thugs kyi rgyud las /",
    "NG0660:206": "ting nge 'dzin bsgrub pa'i le'u ste bzhi pa'o //",
    "NG0660:207": "// de nas ye shes kyi phyag rgya spros pa",
    "NG0660:208": "'di gsungs so // phyag rgya chen por dam tshig ldan //",
    "NG0660:209": "bsgul bskyod thams cad phyag rgyar gsal //",
    "NG0660:210": "om badzra sa ma ya hum /",
    "NG0660:211": "sa ma ya stam /",
    "NG0660:212": "sa ma ya ho /",
    "NG0660:213": "sku gsung thugs su byin gyis brlab //",
    "NG0660:214": "rigs kyi gtso bos dbang bskur ro //",
    "NG0660:215": "om ahhum /",
    "NG0660:216": "sarba ta tha ga ta a b+hi shiny+tsa a /",
    "NG0660:217": "sku gsung thugs kyi dbang bsgyur mchog / kun bsgyur dbang gis sbyin pa spyod //",
    "NG0660:218": "dpal gyi dkyil 'khor lha tshogs la /",
    "NG0660:219": "gus pas phyag gi tshogs mchog las //",
    "NG0660:220": "sgo gsum dkyil 'khor spro bar thim /",
    "NG0660:221": "rgyu 'bras dam tshig rnam par dag / bdag nyid de bzhin gshegs pa'i sras //",
    "NG0660:222": "ye shes rgyu 'bras dbyings su thim //",
    "NG0660:223": "di bzhin gshegs pa bdag gi sras //",
    "NG0660:224": "ces gsungs so //",
    "NG0660:225": "rdo rje gsang ba thugs kyi rgyud las /",
    "NG0660:226": "ye shes phyag rgya spros pa'i le'u ste lnga pa'o",
    "NG0660:227": "// // de nas mchod pa'i sprin bkod pa 'di",
    "NG0660:228": "gsungs so // kun 'byung mdzes par rin chen 'bar //",
    "NG0660:229": "dbyibs legs kha dog rgyan gyis spras /",
    "NG0660:230": "na bza' bla re rgyal mtshan @#//",
    "NG0660:231": "gdugs //",
    "NG0660:232": "'dod yon zhal zas sil snyan gyis //",
    "NG0660:233": "dbyings nas lha tshogs spyan drangs mchod //",
    "NG0660:234": "mnyes nas dngos grub dam tshig mchog / rang byung",
    "NG0660:235": "gdod nas rnam par dag / bdud rtsi nyon mongs",
    "NG0660:236": "kun sel mchog / spyad nas mnyam pa'i don rtogs",
    "NG0660:237": "'gyur // bdag mchog kun mnyes gnyis med rol //",
    "NG0660:238": "lta ba bla ma mi spang bskur //",
    "NG0660:239": "bsgom pa yi dam lha mi 'bral //",
    "NG0660:240": "sngags spyod phyag rgya rgyun mi 'chad //",
    "NG0660:241": "'bras bu yang dag lam du zhugs //",
    "NG0660:242": "sku gsum mchog gi snying po 'grub //",
    "NG0660:243": "chos dbyings rnam dag yangs pa'i snod //",
    "NG0660:244": "'dod yon ma 'gag gtor ma'i mchog khams gsum nyon mongs khrag chen po //",
    "NG0660:245": "'dod chags bde bar rnam dag cing *//",
    "NG0660:246": "sangs rgyas kun gyis bsgrubs pa yis //",
    "NG0660:247": "'jig bral med pa'i rdo rje'i tshe //",
    "NG0660:248": "'dod yon lnga ldan mchod pa'i sprin //",
    "NG0660:249": "bsod nams tshogs rdzogs mi mthun sel //",
    "NG0660:250": "'phrin las rnam bzhi'i dngos grub thob //",
    "NG0660:251": "ces gsungs so //",
    "NG0660:252": "rdo rje gsang ba thugs kyi rgyud las //",
    "NG0660:253": "mchod pa'i sprin bkod pa'i le'u ste drug pa'o //",
    "NG0660:254": "// de nas bsnyen cing dgyes par bstod pa 'di",
    "NG0660:255": "gsungs so // dkyil 'khor lha tshogs bsnyen pa'i //",
    "NG0660:256": "gsang chen 'bras bu 'di yin no //",
    "NG0660:257": "hum badzra d+h+rig / om dzi na dzig / swa",
    "NG0660:258": "rat+na d+h+rig / am a ro lig / ha pra",
    "NG0660:259": "dza d+h+rig / mum d+ha tu shwa ri /",
    "NG0660:260": "lam te sha ra ti /",
    "NG0660:261": "mam mo ha ra ti /",
    "NG0660:262": "pyam ra ga ra ti /",
    "NG0660:263": "tam badzra ra ti /",
    "NG0660:264": "om bo d+hi tsit+ta ma ha su ka / dz+nya na d+ha du a /",
    "NG0660:265": "ma lus gsal bar bsnyen pa yis //",
    "NG0660:266": "sangs rgyas sras su dgongs par 'gyur //",
    "NG0660:267": "gsang chen rol pa'i tshig brjod pas //",
    "NG0660:268": "'bar ba'i khro bo khro mos gang *//",
    "NG0660:269": "om ru lu ru lu hum b+h+yo hum /",
    "NG0660:270": "om ha ri ni sa ra tsa hri ya hum /",
    "NG0660:271": "mi bzad 'bar ba'i mkha' 'gro 'phro //",
    "NG0660:272": "bsnyen pa sangs rgyas sras su 'gyur //",
    "NG0660:273": "rgyal ba'i dkyil 'khor mnyes par bstod //",
    "NG0660:274": "dgyes pa chen po gad rgyangs che //",
    "NG0660:275": "zhes gsungs so //",
    "NG0660:276": "rdo rje gsang ba thugs kyi rgyud las /",
    "NG0660:277": "bsnyen cing dgyes par bstod pa'i le'u ste bdun pa'o",
    "NG0660:278": "// // de nas tshogs bsgrub pa 'di gsungs so",
    "NG0660:279": "// 'dod yon lnga ldan gzhal yas su //",
    "NG0660:280": "bza' btung dam rdzas byin brlabs nas //",
    "NG0660:281": "rgyan dang rol mo ldan gnas su //",
    "NG0660:282": "tshogs la dkyil 'khor spyan drangs la //",
    "NG0660:283": "gzugs sgra dri ro reg la sogs //",
    "NG0660:284": "zhi rgyas dbang drag 'dod yon gyis //",
    "NG0660:285": "ye shes lha tshogs dgyes par mchod //",
    "NG0660:286": "rkang stabs lag gar glu dbyangs sgyur //",
    "NG0660:287": "bdag nyid rtogs pa'i ting 'dzin gyis //",
    "NG0660:288": "snying rje gnyis su med pa rab bsgral bdud rtsi lnga 'am zas lnga la //",
    "NG0660:289": "mtshan ma ming du bcas par bya //",
    "NG0660:290": "e yi tshogs kyi dkyil 'khor mchog / bkug nas rdo rje phur pas gdab //",
    "NG0660:291": "rdul du byas nas tshogs la dbul //",
    "NG0660:292": "'bar ba gtum chen rngam pa la //",
    "NG0660:293": "'phros pa'i yid kyis mchod sbyin bya //",
    "NG0660:294": "zhes gsungs so //",
    "NG0660:295": "rdo rje gsang ba thugs kyi rgyud las / @#//",
    "NG0660:296": "tshogs bsgrub pa'i le'u ste brgyad pa'o //  // de nas 'phrin las spros pa 'di gsungs so //",
    "NG0660:297": "slob dpon mnyes byas dbang rnams thob //",
    "NG0660:298": "nyan byed kun la gsang thub cing *//",
    "NG0660:299": "spros la mi dad bsgom brtson la //",
    "NG0660:300": "dbang gi yan lag rdzogs par sbyin //",
    "NG0660:301": "slob dpon ma mnyes dbang ma thob //",
    "NG0660:302": "tshig spros 'bras bu rlag par 'gyur //",
    "NG0660:303": "bde gshegs sku gsung thugs kyi rten //",
    "NG0660:304": "rab gnas ting 'dzin mchod pa 'bul //",
    "NG0660:305": "e yi tshogs chen dkyil 'khor rnams //",
    "NG0660:306": "me ltar dbang sgyur mchod par bya //",
    "NG0660:307": "'gro ba gnas sbyang skyabs su gsol //",
    "NG0660:308": "dbang bskur ngo sprad gnas lam bstan //",
    "NG0660:309": "bkra shis smon lam don du bsngo //",
    "NG0660:310": "zhes gsungs so //",
    "NG0660:311": "rdo rje gsang ba thugs kyi rgyud las /",
    "NG0660:312": "'phrin las spros pa'i le'u ste dgu pa'o // //",
    "NG0660:313": "de nas rgyud yongs su gtad pa 'di gsungs so",
    "NG0660:314": "// gsang ba'i bdag po khyod nyon cig / rgyud kyi brjod 'brel dgongs pa dang *//",
    "NG0660:315": "rang bzhin ngo bo yon tan rnams //",
    "NG0660:316": "legs par gtad do thub par zung *//",
    "NG0660:317": "sgro skur dam med don las dreng */",
    "NG0660:318": "don med lung du ma bstan la //",
    "NG0660:319": "don du mi 'gyur gsang bar bya //",
    "NG0660:320": "dad brtson gtong phod don la lta //",
    "NG0660:321": "yid ches thugs sras de la sbyin //",
    "NG0660:322": "de na nges par lung bstan yin //",
    "NG0660:323": "zhes gsungs so //",
    "NG0660:324": "rdo rje gsang ba thugs kyi rgyud las /",
    "NG0660:325": "rgyud yongs su gtad pa'i le'u ste bcu pa'o //",
    "NG0660:326": "// rdo rje gsang ba thugs kyi rgyud rdzogs soha",
    "NG0660:327": "// // 'phags pa rtogs pa'i rgyal po /",
    "NG0660:328": "sgyu 'phrul dra ba le'u stong phrag brgya pa las /",
    "NG0660:329": "mtshan nyid dang rgyud thams cad kyi lung gi spy-i /",
    "NG0660:330": "de bzhin gshegs pa thams cad kyi gsang ba /",
    "NG0660:331": "gsang ba'i snying po kho na nyid nges pa'o //",
    "NG0660:332": "rgya gar skad du /",
    "NG0660:333": "g+hu ya garba ta a ti ya ti /",
    "NG0660:334": "bod skad du /",
    "NG0660:335": "gsang ba'i snying po de kho na nyid nges pa'o //",
    "NG0660:336": "de la le'u nyi shu rtsa gnyis pa'o //",
    "NG0660:337": "de la sangs rgyas thams cad kyi thugs rje 'dus pa /",
    "NG0660:338": "thugs gsang ba rdo rje'i rgyud le'u bcu pa'o //",
    "NG0660:339": "slob dpon pad+ma 'byung gnas kyis //",
    "NG0660:340": "mnga' bdag rgyal po nyid la gnang *//",
    "NG0660:341": "mi spel phyi rabs don du gter du sbas //",
    "NG0660:342": "gshin rje dmar nag gnyis la gtad //",
    "NG0660:343": "mig dmar khyod la gtad do //",
    "NG0660:344": "rgya /",
    "NG0660:345": "stag lo pa gcig dang phrad par shog / gtad rgya /",
    "NG0660:346": "ga ka ma ca khatre:gter rgya //",
    "NG0660:347": "aglarkat+wa /",
    "NG0660:348": "n+wa /",
    "NG0660:349": "n+wa /",
    "NG0660:350": "d+ha:sbas rgya /",
    "NG0660:351": "tha /",
    "NG0660:352": "rba /",
    "NG0660:353": "khagya /",
    "NG0660:354": "rba / :rgya rgya /",
    "NG0660:355": "anakhasar+k+rat+warwa /",
    "NG0660:356": "bdag 'dra pad+ma 'byung gnas kyi //",
    "NG0660:357": "ting 'dzin nyams len dgongs pa mthar phyin kyang *//",
    "NG0660:358": "bde gshegs bka' dang mi 'gal ba'i //",
    "NG0660:359": "bde gshegs 'dus pa'i lha tshogs la //",
    "NG0660:360": "rgyal bas gsungs pa'i bka' rgyud la //",
    "NG0660:361": "sgrub thabs man ngag mngon rtogs dang *//",
    "NG0660:362": "dbang dang rab gnas dkyil 'khor dang *//",
    "NG0660:363": "drag sngags bsrung ba'i 'khor lo dang *//",
    "NG0660:364": "gnas lam sbyin sreg la sogs dang *//",
    "NG0660:365": "lta spyod dkyil 'khor dbang dam @#//",
    "NG0660:366": "tshig / 'phrin las bsgrub pa'i las rims kyis //",
    "NG0660:367": "gsang sngags rgyud kyi dbye ba bzhag / brjod 'brel dgos pa yang dgos //",
    "NG0660:368": "'brel dang ma tshang med pa'o //",
    "NG0660:369": "pad+ma dag gi gdams pa yin rgyal po'i jo mo'i thugs dam mdzod //",
    "NG0660:370": "phyis kyang gter du sba bar bgyi //",
    "NG0660:371": "skal ldan cig dang phrad par shog / gter rgya /",
    "NG0660:372": "bka' rgya /",
    "NG0660:373": "gtad rgya /",
    "NG0660:374": "a rgya /",
    "NG0660:375": "sprul sku ye shes khyung grags kyis /"
}