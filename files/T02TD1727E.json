{
    "T02TD1727E:93a-0": "@93a # // rgya gar skad du /",
    "T02TD1727E:93a-1": "a'arya au gra t'a ra s'a dha nam n'a ma /",
    "T02TD1727E:93a-2": "bod skad du /",
    "T02TD1727E:93a-3": "'phags ma sgrol ma drag mo'i sgrub thabs zhes bya ba /",
    "T02TD1727E:93a-4": "rje btsun ma sgrol ma la phyag 'tshal lo //",
    "T02TD1727E:93a-5": "sgrol ma srid pa gsum sgrol au gra t'a ra la btud de //",
    "T02TD1727E:93a-6": "padma'i man ngag ji bzhin de yi sgrub thabs bdag gis brjod //",
    "T02TD1727E:93a-7": "ling ga gcig dang de bzhin dur khrod yang na khang pa stong par ni //",
    "T02TD1727E:93a-8": "gnas der srid gsum grol ba'i rig ma rnal 'byor pa yis bsgrub //",
    "T02TD1727E:93a-9": "'jam par gyur pa'i byis pa'i ro'am yang na 'jam pa yi //",
    "T02TD1727E:93a-10": "stan la sogs la mnyam gnas dngos grub mchog ni bsgrub par bya'o //",
    "T02TD1727E:93a-11": "thog mar kha gdong dag par rab byas gsum la skyabs su 'gro //",
    "T02TD1727E:93a-12": "mdun gyi nam mkha' bla ma mchod la sdig pa bshags pa dang //",
    "T02TD1727E:93a-13": "rjes su yi rang bsod nams yongs bsngo lam ni rab tu bsten //",
    "T02TD1727E:93a-14": "tshangs pa'i gnas bzhi rjes su dran par byang chub sems ni bskyed //",
    "T02TD1727E:93a-15": "skad cig rnam pa'i sbyor bas rdo rje gsum ni bde mnyam bzhag / de ni gnas gsum bsam bya de las 'od zer rab 'phros nas //",
    "T02TD1727E:93a-16": "srid gsum spyod pa'i sems can gsal bar mdzad nas slar yang ni //",
    "T02TD1727E:93a-17": "khams gsum mtha' dag bsdus nas stong pa nyid du bsam par bya //",
    "T02TD1727E:93a-18": "de nas sh'u n+ya t'a sogs rang bzhin rgyal ba'i gsang sngags brjod //",
    "T02TD1727E:93a-19": "de nas nam mkha' aa yig las byung chu skyes dmar po bsam //",
    "T02TD1727E:93a-20": "slar yang de steng t'am yig las ni padma'i steng bsam bya //",
    "T02TD1727E:93b-0": "de dbus @93b h'um yig mthon mthing dag dang mtshungs pa bsams nas ni //",
    "T02TD1727E:93b-1": "h'um yig de las skyes pa'i gri gug sa bon gyis brgyan pa //",
    "T02TD1727E:93b-2": "gri gug yongs gyur bdag nyid sgrol ma mtshungs par bsgom pa ni /",
    "T02TD1727E:93b-3": "g-yon brkyang zhabs can mi bzad mgo bo'i phred pa rab tu 'phyad //",
    "T02TD1727E:93b-4": "chu skyes sngon po rnam par brgyan cing thung zhing lto 'phyang 'jigs byed ma / bzang mo zhal gcig phyag bzhi spyan gsum gad rgyangs 'od dang ldan //",
    "T02TD1727E:93b-5": "rab tu dgyes shing ro mnan klu brgyad kyis ni rnam par brgyan //",
    "T02TD1727E:93b-6": "dmar zhing zlum pa'i spyan can stag gi pags pa rked la bsnams //",
    "T02TD1727E:93b-7": "lang tsho gzhon zhing phun tshogs phyag rgya lnga yis rnam par brgyan //",
    "T02TD1727E:93b-8": "ljags ni rab 'khyug mche ba gcig sa shing 'jigs chen 'jigs byed ma //",
    "T02TD1727E:93b-9": "phyag g-yas ral gri gri gug g-yon na autpala thod pa bsnams //",
    "T02TD1727E:93b-10": "ral gcig dmar ser gyen brdzes mi bskyod pa yis dbu brgyan ma //",
    "T02TD1727E:93b-11": "bsgoms pas stobs ni rab rdzogs rnal 'byor snyan dngags chen por 'gyur //",
    "T02TD1727E:93b-12": "gal te blun rmongs gyur kyang bsgom pa'i rol 'bad byed na //",
    "T02TD1727E:93b-13": "bzlas pa 'bum phrag gcig gis 'jam pa'i dbyangs nyid thob par 'gyur //",
    "T02TD1727E:93b-14": "snying gar yig gsum sngags chen rab bkod phat yig mtha' ru'o //",
    "T02TD1727E:93b-15": "yang dag 'od zer lnga ldan mi shes bud shing rab tu bsreg / rnal 'byor spyod pa'i rjes 'brang de nyid btu ba'i cho ga brjod //",
    "T02TD1727E:93b-16": "dang por sa yi pha rol dbyangs yig bzhi bas rnam brgyan cing //",
    "T02TD1727E:93b-17": "ra yis bzhon zhing 'od 'phros zla ba'i thig le yang dag ldan //",
    "T02TD1727E:93b-18": "de bzhin bzhi pas ta yig brgyan te rnam par yang dag sbyin //",
    "T02TD1727E:93b-19": "slar yang ham yig las sbyor yang dag au yig ring por ldan //",
    "T02TD1727E:93b-20": "phad yig de nas sbyin zhing yongs rdzogs sgrub pa'i sngags nyid do //",
    "T02TD1727E:93b-21": "ral gri'i gnas su mkhas pas mi mgo'i phreng ba rnam par bsam //",
    "T02TD1727E:93b-22": "yang dag sngags mchog bzla zhing spro dang bsdu ba'i sbyor ba yis //",
    "T02TD1727E:93b-23": "brtan pa'i sems kyis brtag byas bdag nyid mkhas shing snyan dngags tshe //",
    "T02TD1727E:93b-24": "rab tu bsgom la goms pas de nyid the tshom med par 'grub //",
    "T02TD1727E:94a-0": "h'um gi yi ge las byung @94a * //",
    "T02TD1727E:94a-1": "sngo zhing sbom thung ral ba'i thor tshugs ldan //",
    "T02TD1727E:94a-2": "g-yon brkyang mchog gis mi ro mnan cing mi bzad mchog gi gad rgyangs can //",
    "T02TD1727E:94a-3": "ral gri autpala gri gug thod pa 'dzin cing klu chen rgyan dang ldan //",
    "T02TD1727E:94a-4": "'gro ba'i mi shes mun pa 'joms mdzad sgrol ma drag mo khyod la 'dud //",
    "T02TD1727E:94a-5": "sgrol ma'i sgrub thabs rab byas dge ba bdag gis gang bsags pa //",
    "T02TD1727E:94a-6": "de yis 'gro ba ma lus rgyal ba'i bstan la mkhas par shog / de 'dir rtag pa'i rdo rjes blo 'phel sgrub thabs byas pa yis //",
    "T02TD1727E:94a-7": "zab mo la ni mkhas pa rnams kyis 'di la bzod pa mdzad rigs so //",
    "T02TD1727E:94a-8": "'phags ma sgrol ma drag mo'i sgrub thabs zhes bya ba //",
    "T02TD1727E:94a-9": "slob dpon rtag pa'i rdo rjes mdzad pa rdzogs so /",
    "T02TD1727E:94a-11": "// / rgya gar shar phyogs kyi panti ta chen po shr'i ba na ratna'i zhal snga nas dang /",
    "T02TD1727E:94a-12": "lo ts'a ba manydzu shr'is slad nas bsgyur ba'o//"
}