{
    "T02TD1858E:43a-0": "@43a # // rgya gar skad du /",
    "T02TD1858E:43a-1": "shr'i he ru ka s'a dha n'am pram tti /",
    "T02TD1858E:43a-2": "bod skad du /",
    "T02TD1858E:43a-3": "dpal he ru ka sgrub pa'i thabs kyi 'grel pa /",
    "T02TD1858E:43a-4": "dpal rdo rje sems dpa' la phyag 'tshal lo //",
    "T02TD1858E:43a-5": "mi bskyod rdo rje gnas gyur pa //",
    "T02TD1858E:43b-0": "rdo rje khro bo sgrub @43b pa'i tshul //",
    "T02TD1858E:43b-1": "dpal ldan 'dus pa'i gzhung brten pa'i //",
    "T02TD1858E:43b-2": "bla ma'i man ngag la brten nas //",
    "T02TD1858E:43b-3": "tshig ler byas pa'i gsal skyed pa //",
    "T02TD1858E:43b-4": "bdag gis rab tu sbyar ba yin //",
    "T02TD1858E:43b-5": "de la bskyed pa'i rim pa dang //",
    "T02TD1858E:43b-6": "sgrub pa'i brtul zhugs dang /",
    "T02TD1858E:43b-7": "mnyam par bzhag pa dang /",
    "T02TD1858E:43b-8": "ma bzhag pa'i rim pas rdo rje khro bo he ru ka sgrub pa'i thabs dpal gsang ba 'dus pa'i rim pas shes par bya'o //",
    "T02TD1858E:43b-9": "de yang bskyed pa'i rim pa zhes pa la sogs pa de ci'i phyir 'di mdzad ce na //",
    "T02TD1858E:43b-10": "dpal ldan he ru 'gro ba'i mgon //",
    "T02TD1858E:43b-11": "bsgyur nas don kun phun sum tshogs //",
    "T02TD1858E:43b-12": "'gro la phan par bya ba'i phyir //",
    "T02TD1858E:43b-13": "zhes bya ba smos te /",
    "T02TD1858E:43b-14": "dpal he ru ka ni 'gro la phan par bya ba'i phyir ro zhes bya bar sbyar ro //",
    "T02TD1858E:43b-15": "tshig gi don ni bsod nams dang ye shes kyi tshogs la dpal te /",
    "T02TD1858E:43b-16": "de gang la yod pa de la dpal ldan zhes bya ste /",
    "T02TD1858E:43b-17": "de nyid he ru ka'o //",
    "T02TD1858E:43b-18": "de bas na dpal ldan yang yin la he ru ka yang yin pas na dpal ldan he ru ka ste //",
    "T02TD1858E:43b-19": "dngos su dpal ldan he ru ka zhes bya ba'i don to //",
    "T02TD1858E:43b-20": "he ru ka de yang nges pa'i tshig gi tshul gyis na he zhes bya ba'i tshul gyis na rgyu yin la /",
    "T02TD1858E:43b-21": "de dang bral bas na mtshan ma med pa'i rnam par thar pa'i sgo'o //",
    "T02TD1858E:43b-22": "du ni ru ti ra ste smon pa med pa'o //",
    "T02TD1858E:43b-23": "ka ni ka ra ste byed pa dang bral bas stong pa nyid do //",
    "T02TD1858E:43b-24": "de ltar rnam par thar pa'i sgo gsum gang la yod pa de la de skad ces bya ste /",
    "T02TD1858E:43b-25": "rdo rje khro bo chen po zhes bya ba'i don to //",
    "T02TD1858E:43b-26": "des ci mdzad ce na /",
    "T02TD1858E:43b-27": "'gro ba'i mgon zhes bya ba smos te /",
    "T02TD1858E:43b-28": "'gro ba lnga'i skyabs mdzad pa'o //",
    "T02TD1858E:43b-29": "thabs gang gis mdzad ce na /",
    "T02TD1858E:43b-30": "bsgyur nas zhes bya ba smos te /",
    "T02TD1858E:43b-31": "rnam par snang mdzad la sogs pas mi 'dul ba la rdo rje khro bor bcom ldan 'das mi bskyod pa de nyid kyis khro bor mdzad pa'o //",
    "T02TD1858E:43b-32": "don yang yin la kun kyang yin pas so //",
    "T02TD1858E:43b-33": "de nyid phun sum tshogs pa ste /",
    "T02TD1858E:43b-34": "skyabs su 'gro ba la sogs pa'o //",
    "T02TD1858E:43b-35": "bskyed pa'i rim pa ni /",
    "T02TD1858E:43b-36": "dang por 'di ltar zhes bya ba smos te /",
    "T02TD1858E:43b-37": "dang po ni thun bzhir byas pa'i dang po'o //",
    "T02TD1858E:43b-38": "nam gyi cha brgyad du byas pa'i tha ma ni dang po ste /",
    "T02TD1858E:43b-39": "de las langs nas lha yi khong par song nas /",
    "T02TD1858E:43b-40": "khrus bya ba dang dri zhim pos byug pa dang /",
    "T02TD1858E:43b-41": "mandala bya ba dang /",
    "T02TD1858E:43b-42": "me tog gi sil ma dgram pha dang /",
    "T02TD1858E:43b-43": "dri'i thig le bya ba la sogs pa byas la /",
    "T02TD1858E:43b-44": "stan bde ba la 'dug ste /",
    "T02TD1858E:43b-45": "'di ltar dran par bya'o //",
    "T02TD1858E:44a-0": "bdag sngon slob dpon las gsar ba 'dus pa'i dkyil 'khor du @44a * //",
    "T02TD1858E:44a-1": "zhugs pa la sogs pa'i dam tshig la sogs pa zhig pa dang ma zhig pa dran par byas la /",
    "T02TD1858E:44a-2": "rang gi snying gar nyi ma'i dkyil 'khor gyi steng du /",
    "T02TD1858E:44a-3": "h'um shel lta bu gyen du lta ba bsam par bya'o //",
    "T02TD1858E:44a-4": "de nas mdun gyi nam mkha' la de bzhin gshegs pa dang /",
    "T02TD1858E:44a-5": "rdo rje khro bo dang bla ma rnams tha mi dad par byas la /",
    "T02TD1858E:44a-6": "dper na til gyi gang bu bzhin du bar mtshams med par bsgom par bya'o //",
    "T02TD1858E:44a-7": "de nas snying ga'i h'um las gzugs rdo rje la sogs pa dang /",
    "T02TD1858E:44a-8": "bdug pa la sogs pa mchod pa rnam pa lngas de dag la mchod pa dang /",
    "T02TD1858E:44a-9": "phyag 'tshal ba dang /",
    "T02TD1858E:44a-10": "bshags pa dang /",
    "T02TD1858E:44a-11": "skyabs su 'gro ba dang /",
    "T02TD1858E:44a-12": "sems bskyed pa la sogs pa dang /",
    "T02TD1858E:44a-13": "tshad med pa bzhi la sogs pa bsgom par bya'o //",
    "T02TD1858E:44a-14": "de nas rnam par thar pa'i sgo gsum bsgoms te /",
    "T02TD1858E:44a-15": "chos thams cad rnam par rig pa tsam du bsgom par byas la /",
    "T02TD1858E:44a-16": "de brtan par bya ba'i phyir /",
    "T02TD1858E:44a-17": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02TD1858E:44a-18": "stong pa nyid kyi sems de nyid yi ge gsum du bsam mo //",
    "T02TD1858E:44a-19": "de nas h'um las sa gzhi rdo rje'i rang bzhin du bya ba dang /",
    "T02TD1858E:44a-20": "phyogs mtshams bsrung bar yang bya'o //",
    "T02TD1858E:44a-21": "de dag ni 'di ltar zhes bya ba'i sgra ni ji ltar zhes bya ba'i don to //",
    "T02TD1858E:44a-22": "sgra des mtshon par shes par bya'o //",
    "T02TD1858E:44a-23": "de nas ji ltar bya zhe na /",
    "T02TD1858E:44a-24": "bsgom par bya zhes smos so //",
    "T02TD1858E:44a-25": "gang du sgom pa dang gzugs ci ltar bsgom par bya zhe na /",
    "T02TD1858E:44a-26": "zur gsum chos kyi dbyings gnas pa //",
    "T02TD1858E:44a-27": "zhes bya ba smos te /",
    "T02TD1858E:44a-28": "de ni rdo rje'i sa gzhi'i dbus su ste //",
    "T02TD1858E:44a-29": "de'i gzugs ni zur gsum pa gyen du bsgreng ba /",
    "T02TD1858E:44a-30": "nam mkha'i rang bzhin bsam mo //",
    "T02TD1858E:44a-31": "de'i nang du sna tshogs padma /",
    "T02TD1858E:44a-32": "de'i steng du sna tshogs rdo rje'i lte ba la yi ge bhr'um las 'khor lo rtsibs bcu gnyis la lte ba bhr'um yig gis mtshan pa /",
    "T02TD1858E:44a-33": "de yongs su gyur pa las rnam par snang mdzad rig pa dang bcas pa'o //",
    "T02TD1858E:44a-34": "de las gzhal yas khang gru bzhi pa /",
    "T02TD1858E:44a-35": "sgo bzhi pa /",
    "T02TD1858E:44a-36": "rta babs dang /",
    "T02TD1858E:44a-37": "kha khyer dang /",
    "T02TD1858E:44a-38": "gzugs dang me tog la sogs pas brgyan par bsgoms la /",
    "T02TD1858E:44a-39": "de'i dbus su padma'i gdan la zla ba'i dkyil 'khor bsam mo //",
    "T02TD1858E:44a-40": "de'i phyir na gzhal yas khang gi dkyil 'khor gyi dbus su /",
    "T02TD1858E:44a-41": "sna tshogs padma zla ba la //",
    "T02TD1858E:44a-42": "zhes smos so //",
    "T02TD1858E:44a-43": "gdan de la ci zhig gnas she na /",
    "T02TD1858E:44a-44": "de la mtshan gyi sa bon a'a li dang /",
    "T02TD1858E:44b-0": "dpe byad kyis bon ka'i li go @44b rims bzhin nyis 'gyur du byas te /",
    "T02TD1858E:44b-1": "sum cu rtsa gnyis dang /",
    "T02TD1858E:44b-2": "brgyad cu bsam par bya'o //",
    "T02TD1858E:44b-3": "de las thabs dang shes rab kyi ngo bo zla ba brtsegs ma bsam mo //",
    "T02TD1858E:44b-4": "der h'um las rdo rje h'um gis mtshan pa'o //",
    "T02TD1858E:44b-5": "de las 'od zer 'phros pas phyogs bcu'i byang chub sems dpa' khro bo'i tshul gyis bzhugs pa bkug la /",
    "T02TD1858E:44b-6": "rdo rje'i h'um la slar bsdus nas //",
    "T02TD1858E:44b-7": "badzra a'atma ko&amp; ham /",
    "T02TD1858E:44b-8": "zhes nga rgyal byas la /",
    "T02TD1858E:44b-9": "de rnams las rdo rje sems dpa'i sku bskyed do //",
    "T02TD1858E:44b-10": "de'i cha lugs bstan par bya ba'i phyir //",
    "T02TD1858E:44b-11": "dbu zhal sku ni shel 'dra ba //",
    "T02TD1858E:44b-12": "zhes pa ste /",
    "T02TD1858E:44b-13": "zhal dbus ma dang sku mdog shel lta bu'o //",
    "T02TD1858E:44b-14": "g-yas ni gnag pa'o ;",
    "T02TD1858E:44b-15": "/ g-yon ni dmar ba'o //",
    "T02TD1858E:44b-16": "phyag dang po gnyis kyis rig ma la 'khyud pa'o //",
    "T02TD1858E:44b-17": "g-yas kyi gnyis pa na rdo rje /",
    "T02TD1858E:44b-18": "gsum pa na ral gri'o //",
    "T02TD1858E:44b-19": "g-yon gyi gnyis pa na rin po che zur gsum pa /",
    "T02TD1858E:44b-20": "gsum pa na padma dkar po'o //",
    "T02TD1858E:44b-21": "de bas na rdo rje sems dpa' bsgoms nas kyang zhes bya ba smos so ;",
    "T02TD1858E:44b-22": "/ kyang gi sgras ni de bsam par bya ba yin gyi /",
    "T02TD1858E:44b-23": "mngon sum du bdag nyid bya ba ma yin te /",
    "T02TD1858E:44b-24": "rang gi sems srid pa bar ma'i gzugs su gnas pa'i phyir ro //",
    "T02TD1858E:44b-25": "rig pa ni /",
    "T02TD1858E:44b-26": "shes rab gnyis kyis 'khyud /",
    "T02TD1858E:44b-27": "ces bya bas dang por dus gcig tu bskyed pa yin gyi /",
    "T02TD1858E:44b-28": "dus phyis bskyed pa ma yin no ;",
    "T02TD1858E:44b-29": "/ de nas gdug pa rnams gdul bar bya ba'i phyir /",
    "T02TD1858E:44b-30": "rang gi lus la thabs dang shes rab kyi sbyor bas bde ba bskyed la /",
    "T02TD1858E:44b-31": "rgyal ba'i tshogs rang gi lus la bcug nas de lha mo dgur sbrul la /",
    "T02TD1858E:44b-32": "gyen du rgyu ba'i rlung gis ba ton te /",
    "T02TD1858E:44b-33": "rig pa la thim par byas la /",
    "T02TD1858E:44b-34": "de'i gsang bar dkyil 'khor sbrul la /",
    "T02TD1858E:44b-35": "dkyil 'khor de'i dbus su ye shes sems dpa' bsams la /",
    "T02TD1858E:44b-36": "de'i phyogs bzhir m'a ma k'i la sogs pa bzhi bsam par bya'o //",
    "T02TD1858E:44b-37": "dkyil 'khor der yang 'gro ba rnams bcug la dang bskur te /",
    "T02TD1858E:44b-38": "kshim la sogs pas dbyung bar bya'o //",
    "T02TD1858E:44b-39": "de lta bu de'i skyes gnas de mthong ba dang /",
    "T02TD1858E:44b-40": "bdag kyang de lta bu thob par bya'o zhes 'dod pa skyes te /",
    "T02TD1858E:44b-41": "sems de de ra mar me'i 'od kyi tshul du zhugs par bsam mo //",
    "T02TD1858E:44b-42": "de nas rigs lnga zhugs te /",
    "T02TD1858E:44b-43": "rdo rje'i lam nas byung ba padmar phab ste /",
    "T02TD1858E:44b-44": "sems yi ge lnga'i ngo bo de 'od du zhu bar gyur to /",
    "T02TD1858E:44b-45": "de bas na /",
    "T02TD1858E:44b-46": "rdo rje de las padmar babs //",
    "T02TD1858E:45a-0": "'dod @45a * //",
    "T02TD1858E:45a-1": "chags me yis thams cad zhu //",
    "T02TD1858E:45a-2": "zhes bya ba de'i bshad pa yin no //",
    "T02TD1858E:45a-3": "de lta bu'i mngal gyi gnas skabs ni ming dang gzugs kyi dang po de la bskul bar bya ba'i phyir /",
    "T02TD1858E:45a-4": "spyan la sogs pa rang dbyangs kyis //",
    "T02TD1858E:45a-5": "bzhengs pa'i don du bskul bar bya //",
    "T02TD1858E:45a-6": "zhes pa ste /",
    "T02TD1858E:45a-7": "lha mo spyan gyis bskul ba 'di len te /",
    "T02TD1858E:45a-8": "sems can khams na zhes bya ba la sogs pa le'u bcu bdun pa las gsungs pa'i glu bzhis bskul bar bsam mo //",
    "T02TD1858E:45a-9": "de las me dpung 'bar ba lta bu'i hr'i: bsams la /",
    "T02TD1858E:45a-10": "de las khro bo bskyed pa'o //",
    "T02TD1858E:45a-11": "gal te snying rje sems las byung ba dge ba yin la /",
    "T02TD1858E:45a-12": "khro bo ni nye ba'i nyon mongs pa zhe sdang gi cha la gtogs pa yin na ji ltar snying rje'i khro bo zhes bya zhe na /",
    "T02TD1858E:45a-13": "'di ni snying rje sngon du song bas bskyed pa yin te /",
    "T02TD1858E:45a-14": "dper na ma yi bu lta bu'o //",
    "T02TD1858E:45a-15": "de bas na rgyu snying rje las byung ba 'bras bu khro bo'i tshul de yang bsnyen pa yin te me lta bu'o //",
    "T02TD1858E:45a-16": "cig shos ni rgyu bdag dang bdag gi las byung ba /",
    "T02TD1858E:45a-17": "'bras bu yang mnar sems dang ldan par 'byung ste /",
    "T02TD1858E:45a-18": "dper na sva sti dang aa ri sha lta bu'o //",
    "T02TD1858E:45a-19": "de'i phyir /",
    "T02TD1858E:45a-20": "'jig pa'i med dang 'bar mnyam pa //",
    "T02TD1858E:45a-21": "zhes bya ba la sogs pa smos so //",
    "T02TD1858E:45a-22": "de'i cha lugs bstan pa'i phyir //",
    "T02TD1858E:45a-23": "'jigs byed ces bya ste /",
    "T02TD1858E:45a-24": "mah'a de la sogs par 'jigs bar byed pa'o //",
    "T02TD1858E:45a-25": "phal pas kyang de ltar 'jigs pa yod pas de'i chen po'o //",
    "T02TD1858E:45a-26": "thod pa'i phreng ba thogs pa yin pas na thod phreng thogs pa'o //",
    "T02TD1858E:45a-27": "zhal gyi khro gnyer gyen du 'greng ba dang /",
    "T02TD1858E:45a-28": "skra dang smin ma bsdus pa gyen du 'greng ba 'bar ba'o //",
    "T02TD1858E:45a-29": "yang gi sgras spyan dmar ba dang mche ba gtsigs pa'o//",
    "T02TD1858E:45a-30": "zhal dbus ma dang sku ni gnag pa /",
    "T02TD1858E:45a-31": "gad rgyangs sgrogs pa /",
    "T02TD1858E:45a-32": "ljags 'dril ba dang ldan pa'o //",
    "T02TD1858E:45a-33": "zhal g-yas ni dkar po'o //",
    "T02TD1858E:45a-34": "g-yon ni dmar po'o //",
    "T02TD1858E:45a-35": "skal dur khrod kyi thal bas byugs pa /",
    "T02TD1858E:45a-36": "phyag dang po gnyis ni rig ma la 'khyud pa /",
    "T02TD1858E:45a-37": "g-yas kyi gnyis pa na rdo rje nag po //",
    "T02TD1858E:45a-38": "gsum pa na ral gri bsnams pa /",
    "T02TD1858E:45a-39": "g-yon gyi gnyis pa na kha tv'am ga / gsum pan rin po che cha dgu pa'o //",
    "T02TD1858E:45a-40": "drag po la sogs drug dang ldan //",
    "T02TD1858E:45a-41": "zhes pa ni zhi ba dang sgeg pa dang snying rje ba ma gtogs te /",
    "T02TD1858E:45a-42": "khro bo'i sku yin pa'i phyir ro //",
    "T02TD1858E:45a-43": "de bas na drag po dang dpa' ba dang /",
    "T02TD1858E:45a-44": "'jigs su rung ba dang /",
    "T02TD1858E:45b-0": "'jigs @45b par byed pa dang /",
    "T02TD1858E:45b-1": "rgod pa dang gshe ba'o //",
    "T02TD1858E:45b-2": "keng rus gsum phreng ni thod pa dang /",
    "T02TD1858E:45b-3": "rkang pa'i bol dang /",
    "T02TD1858E:45b-4": "lag ba'i bol gsum spel ba'i phreng bas dbu la bcings pa'o //",
    "T02TD1858E:45b-5": "yang dag brgyan zhes bya ba la sogs pa la /",
    "T02TD1858E:45b-6": "dbu rgyan dang /",
    "T02TD1858E:45b-7": "mgul rgyan dang /",
    "T02TD1858E:45b-8": "se mo do dang /",
    "T02TD1858E:45b-9": "phyag gdub dang ;",
    "T02TD1858E:45b-10": "zhabs gdub la sogs pa'o //",
    "T02TD1858E:45b-11": "na bza' ni dar la sogs pa'o //",
    "T02TD1858E:45b-12": "zhabs g-yas kyis ma h'a de ba'i bzhin gnon cing /",
    "T02TD1858E:45b-13": "g-yon pas au ma'i nu ma mnan pa'o //",
    "T02TD1858E:45b-14": "g-yas pa brkyang la /",
    "T02TD1858E:45b-15": "g-yon pa bskum pa ni khro bo'i skyil krung ste /",
    "T02TD1858E:45b-16": "rnal 'byor ba bdag nyid de ltar bsgom mo ;",
    "T02TD1858E:45b-17": "de dag ni bsnyen pa ste /",
    "T02TD1858E:45b-18": "rgyu mthun pa'i 'bras bu'o //",
    "T02TD1858E:45b-19": "da ni skyo mched byin gyis brlab par bya ste /",
    "T02TD1858E:45b-20": "mig dang rna ba dang sna dang lce dang lus dang yid rnams la zla b'i dkyil 'khor re re bsams la /",
    "T02TD1858E:45b-21": "de'i steng du go rims bzhin du /",
    "T02TD1858E:45b-22": "kshim dzra'im kham gam shkam sam zhes bya ba las sa'i snying po dang /",
    "T02TD1858E:45b-23": "phyag na rdo rje dang /",
    "T02TD1858E:45b-24": "nam mkha'i snying po dang /",
    "T02TD1858E:45b-25": "'jig rten dbang phyug dang /",
    "T02TD1858E:45b-26": "sgrib pa rnam par sel ba dang /",
    "T02TD1858E:45b-27": "kun du bzang po rnams bsam par bya ste /",
    "T02TD1858E:45b-28": "de nas /",
    "T02TD1858E:45b-29": "sangs rgyas kun gyi dbang drug bsgom //",
    "T02TD1858E:45b-30": "zhes pa sangs rgyas kyi ngo bo nyid du dbang po drug bsgom pa'o //",
    "T02TD1858E:45b-31": "de ni nye bar sgrub pa ste ;",
    "T02TD1858E:45b-32": "rnam par smin pa'i 'bras bu'o //",
    "T02TD1858E:45b-33": "de la rnam par smin pa'i 'bras bu ni /",
    "T02TD1858E:45b-34": "rnam pa thams cad mkhyen pa'i ye shes sgrib pa dang bral ba yin pas na sangs rgyas zhes mos so //",
    "T02TD1858E:45b-35": "kun gyis gra ni phung po lnga dang /",
    "T02TD1858E:45b-36": "khams bzhi dang skye mched drug byin gyis brlab po zhes gzhan dag zer ro //",
    "T02TD1858E:45b-37": "da ni sku rdo rje la sogs pa byin gyis brlab par bya ste /",
    "T02TD1858E:45b-38": "de yang sku gsum thob par bya ba'i phyir ro //",
    "T02TD1858E:45b-39": "de la snying gar zla ba la h'um las rdo rje /",
    "T02TD1858E:45b-40": "de'i lte bar h'um las rdo rje phra mo h'um gis mtshan pa'o //",
    "T02TD1858E:45b-41": "de las thugs rdo rje'i sku phyag rgya chen po'i ngo bo nyid bsam mo //",
    "T02TD1858E:45b-42": "de'i thugs kar zla ba la gnas pa'i rdo rje h'um gis mtshan pa bsams la /",
    "T02TD1858E:45b-43": "de'i 'od zer gyis phyogs bcu'i sangs rgyas mdun gyi nam mkha' la spyan drangs te /",
    "T02TD1858E:45b-44": "de rnams la ye shes sems dpa'i thugs ka'i sa bon las gzugs rdo rje la sogs pa spros pas mchod par bya'o //",
    "T02TD1858E:46a-0": "de nas tshigs su bcad pa dang po ni thugs dro rje gtso bo'i tshul @46a * //",
    "T02TD1858E:46a-1": "du bzhugs pa la gsol ba btab la /",
    "T02TD1858E:46a-2": "gnyis pas ni de'i 'khor lta bur bzhugs pa la gsol ba btab po //",
    "T02TD1858E:46a-3": "de nas thugs rdo rje zhugs pa dang /",
    "T02TD1858E:46a-4": "sngags kyi nga rgyal bya'o //",
    "T02TD1858E:46a-5": "snying ga'i gong nu ma gnyis kyi bar du ye shes sems dpa' dam tshig sems dpa' lta bu bsam par bya'o //",
    "T02TD1858E:46a-6": "lkog ma dang spyi bor padma dang zla ba la a'a: dang aom yang snga ma bzhin du bya'o //",
    "T02TD1858E:46a-7": "thugs rdo rje la sogs pa re re zhing yang phyag rgya bzhi bzhi dang ldan par bya ste /",
    "T02TD1858E:46a-8": "de yang rgyud las //",
    "T02TD1858E:46a-9": "sngags kyi skyes bu ji snyed pa //",
    "T02TD1858E:46a-10": "rdo rje gsum gyis ye shes rdzogs //",
    "T02TD1858E:46a-11": "zhes gsungs pa'i phyir ro //",
    "T02TD1858E:46a-12": "de'i phyir sku gsung thugs kyang yi ge gsum mo //",
    "T02TD1858E:46a-13": "thugs kar ye shes sems dpa' bsgom //",
    "T02TD1858E:46a-14": "zhes bya'o //",
    "T02TD1858E:46a-15": "yang gi sgras sgrub pa po yan lag bzhi dang ldan par ma zad kyi sku rdo rje la sogs pa yang ldan no zhes zer ro //",
    "T02TD1858E:46a-16": "des ni sgrub pa zhes bya ba'i yan lag ste /",
    "T02TD1858E:46a-17": "skyes bu byed pa'i 'bras bu dang bral ba'i 'bras bu gnyis bstan to //",
    "T02TD1858E:46a-18": "da ni chos kyi rgyal po thob par bya ba'i phyir dbang bskur bar bya ste /",
    "T02TD1858E:46a-19": "ye shes sems dpa'i thugs ka'i sa bon las 'od zer gyis phyogs bcu'i de bzhin gshegs pa rnams yang dag par bskul la //",
    "T02TD1858E:46a-20": "de'i 'od zer gyi rtse mo las lha mo bcu sprul la //",
    "T02TD1858E:46a-21": "de dag gi phyag na bum pa byang chub kyi sems kyis gang ba bsnams pa dang /",
    "T02TD1858E:46a-22": "bla re dang gdugs dang mchod pa lnga dang glu dang bcas pas dbang bskur bar bsam par bya ste /",
    "T02TD1858E:46a-23": "chu yongs su gyur pa las mi bskyod pa cod pan du bsam par bya'o //",
    "T02TD1858E:46a-24": "de'i phyir /",
    "T02TD1858E:46a-25": "mi bskyod dbu rgyan 'bras bu mchog / ces bya ste /",
    "T02TD1858E:46a-26": "mi bskyod pa ni rigs kyi mchog yin te /",
    "T02TD1858E:46a-27": "'bras bu'i mchog dang 'dra ba'i don to //",
    "T02TD1858E:46a-28": "'dis ni sgrub la chen po'i zhes bya ba'i yan lag ste /",
    "T02TD1858E:46a-29": "dbang gi 'bras bu dang /",
    "T02TD1858E:46a-30": "skyes bu byed pa'i 'bras bu'i phyogs gcig kyang bstan to //",
    "T02TD1858E:46a-31": "de nas //",
    "T02TD1858E:46a-32": "dam pa'i dga' ba'i bde ba myang //",
    "T02TD1858E:46a-33": "zhes pa ste /",
    "T02TD1858E:46a-34": "rdo rje dang padma byin gyis brlabs la sgyu ma lta bus byang chub kyi sems byin gyis brlabs te myang bar bya'o //",
    "T02TD1858E:46a-35": "de nas yang byang chub kyi sems spro ba dang bsdus pas thabs dang shes rab tshim par bya zhing /",
    "T02TD1858E:46b-0": "chos thams cad sgyu ma ltar ro gcig pa gnyis su med pa'i ye shes @46b bsgom par bya'o //",
    "T02TD1858E:46b-1": "da ni sgrub pa po'i brtul zhugs bstan te /",
    "T02TD1858E:46b-2": "dpa' bo lnga ni //",
    "T02TD1858E:46b-3": "sha chen rta dang khyi sha dang //",
    "T02TD1858E:46b-4": "ba lang glang po'i sha dang lnga //",
    "T02TD1858E:46b-5": "zhes 'byung bas sha lnga'o //",
    "T02TD1858E:46b-6": "bdud rtsi lnga ni /",
    "T02TD1858E:46b-7": "bshang ba mchil ma khu ba khrag / rdo rje chu dang rnam pa lnga'o //",
    "T02TD1858E:46b-8": "zhes pas te /",
    "T02TD1858E:46b-9": "de rnams byin gyis brlab par bya ba ni dang por yam las rlung gi dkyil 'khor gzhu lta bu'o //",
    "T02TD1858E:46b-10": "de'i steng du ram las me'i dkyil 'khor gru gsum bsams la /",
    "T02TD1858E:46b-11": "de'i steng du padma la gnas pa'i aa las bdud rtsi'i snod bskyed de /",
    "T02TD1858E:46b-12": "de'i nang du rdzas rnams bzhag la /",
    "T02TD1858E:46b-13": "de'i steng du aom bsam mo //",
    "T02TD1858E:46b-14": "bdud rtsi'i snod kyi kha gab rdo rje lnga pa'i lte bar h'um dang ldan par bsams la /",
    "T02TD1858E:46b-15": "rlung gis me sbar bas bdud rtsi btsos par bsam mo //",
    "T02TD1858E:46b-16": "aom dang h'um gi 'od zer gyis kyang smin par byas te /",
    "T02TD1858E:46b-17": "rnal 'byor pa skra bshig la /",
    "T02TD1858E:46b-18": "lus dur khrod kyi thal bas byugs te /",
    "T02TD1858E:46b-19": "rtag tu bsgoms nas bza' bar bya //",
    "T02TD1858E:46b-20": "zhes bya ba rdzas de 'bar gyi bar du bsgoms la /",
    "T02TD1858E:46b-21": "'bar nas bza' bar bya ste /",
    "T02TD1858E:46b-22": "stong par bsgom mo //",
    "T02TD1858E:46b-23": "gzhung de dag gis mnyam par gzhag pa'i rnal 'byor yin no //",
    "T02TD1858E:46b-24": "rnal 'byor pa langs nas kyang mchod pa'i las dang /",
    "T02TD1858E:46b-25": "'gro la phan gdags pa dang /",
    "T02TD1858E:46b-26": "dus thams cad du dmigs pa med pa'i shes rab dang mi 'bral ba dang /",
    "T02TD1858E:46b-27": "thabs kyis snying rje bsgom pa dang //",
    "T02TD1858E:46b-28": "mi bskyod pa ni ye shes che //",
    "T02TD1858E:46b-29": "zhes bya ba'i bstod pa bya ba dang /",
    "T02TD1858E:46b-30": "thod pa'i rgyan la sogs pa bcang ba dang /",
    "T02TD1858E:46b-31": "thod pa'i rgyan la sogs pa bcang ba dang /",
    "T02TD1858E:46b-32": "cang te'u dang /",
    "T02TD1858E:46b-33": "kha tv'am ga gzung bar bya'o //",
    "T02TD1858E:46b-34": "yang na snying po bzla bar bya'o //",
    "T02TD1858E:46b-35": "aom a'a: hr'i h'um zhes bya ba bzlas bar bya'o //",
    "T02TD1858E:46b-36": "de ltar bya ba thams cad rnam par gsang ste /",
    "T02TD1858E:46b-37": "he ru ka'i brtul zhugs spyad par bya'o //",
    "T02TD1858E:46b-38": "gnas dgu ni /",
    "T02TD1858E:46b-39": "zhi gnas dur khrod shing gcig dang //",
    "T02TD1858E:46b-40": "lam mdo brag phug chu 'gram dang //",
    "T02TD1858E:46b-41": "ri rtse khang stong ma mo'i gnas //",
    "T02TD1858E:46b-42": "'di ni dur khrod sa dgu yin //",
    "T02TD1858E:46b-43": "zhis bshad do //",
    "T02TD1858E:46b-44": "mtshan mo sgrub pa'i dus ni mtshan mo yin no //",
    "T02TD1858E:46b-45": "yon tan kun brtsegs 'od zer can gyi gtsug lag khang chen du //",
    "T02TD1858E:46b-46": "dngos grub mchog thob ye shes rim pa'i tshul //",
    "T02TD1858E:46b-47": "blo dman nyam chung rgyas bar mi nus phyir //",
    "T02TD1858E:46b-48": "mdor bsdus 'ga' zhig dran phyir dbye ba byas //",
    "T02TD1858E:47a-0": "dpal gsang ba 'dus pa'i rim par phye ba dpal he ru ka'i sgrub @47a * //",
    "T02TD1858E:47a-1": "pa'i thabs kyi 'grel pa rdzogs so//"
}