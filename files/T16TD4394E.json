{
    "T16TD4394E:324b-0": "@324b ` // dpal legs par grub par byed pa'i rgyud las gsungs pa'i smon lam bzhugs /",
    "T16TD4394E:324b-2": "# // dkon mchog gsum la phyag 'tshal lo //",
    "T16TD4394E:324b-3": "'jig rten dag gi phyogs kun na //",
    "T16TD4394E:324b-4": "de bzhin gshegs pa gang bzhugs dang //",
    "T16TD4394E:324b-5": "dgra bcom byang chub sems dpa' dag / de dag bdag la dgongs su gsol //",
    "T16TD4394E:324b-6": "tshe rabs gang yang rung ba ni //",
    "T16TD4394E:324b-7": "bdag gis sdig pa ci bgyis dang //",
    "T16TD4394E:324b-8": "sngon gyi tshe rabs gzhan dag dang //",
    "T16TD4394E:324b-9": "tshe rabs 'di dang 'khor ba na //",
    "T16TD4394E:324b-10": "'dod chags dbang dang blun pa dang //",
    "T16TD4394E:324b-11": "khro ba dag gis 'khrugs gyur te //",
    "T16TD4394E:324b-12": "sangs rgyas chos dang dge 'dun nam //",
    "T16TD4394E:325a-0": "bla ma dag dang pha @325a * //",
    "T16TD4394E:325a-1": "ma dang //",
    "T16TD4394E:325a-2": "dgra bcom byang chub sems dpa' dang //",
    "T16TD4394E:325a-3": "sbyin gnas gang yang rung ba dang //",
    "T16TD4394E:325a-4": "de las gzhan pa'i sems can dag / yon tan ldan dang mi ldan la //",
    "T16TD4394E:325a-5": "sdig pa'i las rnams gang bgyid dang //",
    "T16TD4394E:325a-6": "gang yang bgyid du stsal ba dang //",
    "T16TD4394E:325a-7": "gang yang cung zad yi rang ba //",
    "T16TD4394E:325a-8": "bag med pas ni phra mo yang //",
    "T16TD4394E:325a-9": "lus ngag yid kyis bgyis pa rnams //",
    "T16TD4394E:325a-10": "de dag ma lus blos bsdus nas //",
    "T16TD4394E:325a-11": "rdzogs pa'i sangs rgyas sras bcas pa //",
    "T16TD4394E:325a-12": "bdag gi de ni mngon sum bzhin //",
    "T16TD4394E:325a-13": "rab tu gus pas phyag 'tshal lo //",
    "T16TD4394E:325a-14": "skyo ba'i yid du gyur pa yis //",
    "T16TD4394E:325a-15": "thal mo sbyar te nongs pa rnams //",
    "T16TD4394E:325a-16": "yang dang yang du so sor bshags //",
    "T16TD4394E:325a-17": "bdag gis mi dge bgyis pa rnams //",
    "T16TD4394E:325a-18": "rdzogs sangs rgyas kyis mkhyen pa bzhin //",
    "T16TD4394E:325a-19": "de ltar bdag gis so sor bshags //",
    "T16TD4394E:325a-20": "slan chad de ltar yongs mi bgyi //",
    "T16TD4394E:325a-21": "srog chags sdug bsngal zhi ba'i phyir //",
    "T16TD4394E:325a-22": "bdag nyid ji srid 'tsho'i bar du //",
    "T16TD4394E:325a-23": "sangs rgyas chos dang dge 'dun la //",
    "T16TD4394E:325a-24": "gus pas yang dag skyabs su mchi //",
    "T16TD4394E:325a-25": "de yi yon tan gus bsgrags te //",
    "T16TD4394E:325a-26": "sa la mgo bos gtugs nas ni //",
    "T16TD4394E:325a-27": "dkon mchog gsum la blo can gyis //",
    "T16TD4394E:325a-28": "de ltar gus pas skyabs su 'gro //",
    "T16TD4394E:325a-29": "de nas mchog gi sa bon gang //",
    "T16TD4394E:325a-30": "thar pa bdud rtsi'i 'bras bu sbyin //",
    "T16TD4394E:325a-31": "shin tu bsgoms nas mchog gyur pa //",
    "T16TD4394E:325a-32": "dngos grub phyir ni de bskyed do //",
    "T16TD4394E:325a-33": "sems can khams ni mtha' yas pa'i //",
    "T16TD4394E:325a-34": "sdug bsngal nye bar zhi ba dang //",
    "T16TD4394E:325a-35": "ngan 'gro rnams las bsgral ba dang //",
    "T16TD4394E:325a-36": "nyon mongs rnams las sgrol ba'i phyir //",
    "T16TD4394E:325a-37": "srid pa mi bde dog pa na //",
    "T16TD4394E:325a-38": "sdug bsngal sna tshogs ci mchis pa //",
    "T16TD4394E:325a-39": "de dag yongs su bskyab pa'i phyir //",
    "T16TD4394E:325a-40": "bdag gis byang chub sems bskyed do //",
    "T16TD4394E:325a-41": "sems can phongs pa thams cad kyi //",
    "T16TD4394E:325a-42": "skyabs su bdag nyid rtag tu shog / bdag ni mgon med rnams kyi mgon //",
    "T16TD4394E:325a-43": "rten med rnams kyi rten du bdag / skyabs med rnams kyi skyabs 'gyur zhing //",
    "T16TD4394E:325a-44": "sdug bsngal bde bar byed pa dang //",
    "T16TD4394E:325a-45": "bdag ni sems can thams cad kyi //",
    "T16TD4394E:325a-46": "nyon mongs zhi bar byed par shog / dge ba'i las rnams gang dang gang //",
    "T16TD4394E:325b-0": "'di @325b dang gzhan du bsags pa rnams //",
    "T16TD4394E:325b-1": "bsod nams ye shes zhes bya ba'i //",
    "T16TD4394E:325b-2": "tshogs ni rnam pa gnyis su shog / pha rol phyin pa drug sgo nas //",
    "T16TD4394E:325b-3": "bdag gi brtson 'grus gang brtsams pa //",
    "T16TD4394E:325b-4": "de yang sems can ma lus pa //",
    "T16TD4394E:325b-5": "thams cad la ni phan par shog / tshe yi mtha' klas byed pa dang //",
    "T16TD4394E:325b-6": "gang yang cung zad byed 'gyur ba //",
    "T16TD4394E:325b-7": "mdor na sems can thams cad kyi //",
    "T16TD4394E:325b-8": "nyon mongs thams cad zhi ba dang //",
    "T16TD4394E:325b-9": "grol bar bya ba'i phyir 'bad cing //",
    "T16TD4394E:325b-10": "byang chub rab tu dga' brtson no //",
    "T16TD4394E:325b-11": "de nas rdzogs pa'i byang chub sems //",
    "T16TD4394E:325b-12": "cho ga bzhin du kun tu skyed //",
    "T16TD4394E:325b-13": "sems can kun la snying rje dang //",
    "T16TD4394E:325b-14": "byams pa nye bar gnas par bya //",
    "T16TD4394E:325b-15": "sems ni legs par sbyang ba'i phyir //",
    "T16TD4394E:325b-16": "sna tshos thabs kyis rjes dran drug / nang gi bdag nyid zhi ba yis //",
    "T16TD4394E:325b-17": "bsam pa gcig tu bsgom par bya //",
    "T16TD4394E:325b-18": "sngon gyi rgyal ba'i sras rnams kyis //",
    "T16TD4394E:325b-19": "smon lam ji ltar mdzad pa bzhin //",
    "T16TD4394E:325b-20": "bdag kyang dge ba'i sems kyis su //",
    "T16TD4394E:325b-21": "de bzhin du ni smon lam 'debs //",
    "T16TD4394E:325b-22": "chos kyi longs spyod sna tshogs la //",
    "T16TD4394E:325b-23": "mnyam par gzhag nas yi rang ngo //",
    "T16TD4394E:325b-24": "sems can thams cad bde ba dang //",
    "T16TD4394E:325b-25": "zhi zhing nad kyang med par shog /",
    "T16TD4394E:325b-26": "bdag kyang bya ba kun nus shing //",
    "T16TD4394E:325b-27": "yon tan dang yang ldan par shog / nor ldan gtong phod shes rab can //",
    "T16TD4394E:325b-28": "bzod ldan dge la dad pa yis //",
    "T16TD4394E:325b-29": "sems ldan tshe rabs thams cad du //",
    "T16TD4394E:325b-30": "skye ba dran zhing brtser ldan shog / dpal legs par grub par byed pa'i rgyud las gsungs pa'i smon lam rdzogs so//"
}