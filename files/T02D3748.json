{
    "T02D3748:84a-0": "@84a # // rgya gar skad du /",
    "T02D3748:84a-1": "a'arya dzambha la sto tra /",
    "T02D3748:84a-2": "bod skad du /",
    "T02D3748:84a-3": "'phags pa rmugs 'dzin la bstod pa /",
    "T02D3748:84a-4": "bcom ldan 'das dzambha la la phyag 'tshal lo //",
    "T02D3748:84a-5": "mchod sbyin brgya pa me lha gdong bzhi dang //",
    "T02D3748:84a-6": "seng ge 'phrog byed nyin mor byed rnams kyis //",
    "T02D3748:84a-7": "zhabs gnyis la btud bcom ldan sdug bsngal pa //",
    "T02D3748:84a-8": "bdag la pad ltar yangs pa'i spyan ras gzigs ;",
    "T02D3748:84a-9": "/ bcom ldan chab khyor gang gis mnyes 'gyur na //",
    "T02D3748:84a-10": "thugs rje mnga' ba gzhan gang lags pa gsungs //",
    "T02D3748:84a-11": "de phyir mchod pa bshams la mi rtsi zhing //",
    "T02D3748:84a-12": "khyod dang 'dra ba phal cher rnyed par dka' //",
    "T02D3748:84a-13": "brtse bas 'bad pa'i sgo nas btsal btsal nas //",
    "T02D3748:84a-14": "phongs par gyur pa bdag la bde mdzad na //",
    "T02D3748:84a-15": "kho bo mchi ma dag gis gdong spags pa //",
    "T02D3748:84a-16": "spyan sngar mchis kyang ci ste gzigs ma lags //",
    "T02D3748:84a-17": "ae ma'o rab tu rgyas pa thugs rje yi //",
    "T02D3748:84a-18": "gzhu mo mnga' ba khyod lta bzhugs gyur kyang //",
    "T02D3748:84a-19": "skye tshogs bzlog dka' sdug bsngal chom rkun gyi //",
    "T02D3748:84a-20": "ste yis rnam par 'joms par ji ltar lags //",
    "T02D3748:84a-21": "sems can sman slad nor phu rin po che //",
    "T02D3748:84a-22": "rnam pa sna tshogs dgung char 'bebs drag na //",
    "T02D3748:84a-23": "kho bo khyod nyid gcig pu'i mthar thug pa //",
    "T02D3748:84a-24": "ci ste thigs pa yang ni 'bebs ma lags //",
    "T02D3748:84a-25": "khyod bzhugs bzhin du me yis 'bar ba ltar //",
    "T02D3748:84a-26": "kho bo phongs pas shin tu cher bsreg na //",
    "T02D3748:84a-27": "khyod kyis lta zhig thugs rje 'jo ba'i ba //",
    "T02D3748:84a-28": "sa gsum khur du khur ba gang du thal //",
    "T02D3748:84a-29": "bum pa dpag bsam shing dang yid bzhin gyi //",
    "T02D3748:84a-30": "nor bu sems dpa' dang ldan ma lags pa //",
    "T02D3748:84a-31": "de dag gis kyang sems can phan bgyid na //",
    "T02D3748:84b-0": "thugs rje'i bdag @84b can bcom ldan smos ci 'tshal //",
    "T02D3748:84b-1": "gang zhig rmugs 'dzin chu yi dbang po zhes //",
    "T02D3748:84b-2": "skad cig kyang ni khyod kyi mtshan smos pa //",
    "T02D3748:84b-3": "de la padma'i 'byung gnas legs bzhin du //",
    "T02D3748:84b-4": "pad rgyas dpal ni 'jug par bgyid pa lags //",
    "T02D3748:84b-5": "de ltar bcom ldan srid 'joms khyod spyan sngar //",
    "T02D3748:84b-6": "cho nges btab pa'i bsod nams 'byam klas pa //",
    "T02D3748:84b-7": "gang yin de yis skye bo khyod bzhin du //",
    "T02D3748:84b-8": "mngon par 'dod pa'i 'bras bu 'byin par shog /",
    "T02D3748:84b-9": "bcom ldan 'das rmugs 'dzin la bstod pa slob dpon",
    "T02D3748:84b-10": "chen po btsun ba zla bas mdzad pa rdzogs so",
    "T02D3748:84b-12": "/ // / rgya gar gyi mkhan po mu ti ta shr'i dzny'a na'i zhal snga nas dang /"
}