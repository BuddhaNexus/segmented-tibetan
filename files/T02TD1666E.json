{
    "T02TD1666E:139a-0": "@139a # // rgya gar skad du /",
    "T02TD1666E:139a-1": "shr'i bee ro tsa na gu hy'a rtha dha ro by'u ha n'a ma /",
    "T02TD1666E:139a-2": "bod skad du /",
    "T02TD1666E:139a-3": "dpal rnam par snang mdzad kyi gsang ba'i don rnam par dgod pa zhes bya ba /",
    "T02TD1666E:139a-4": "dpal rdo rje sems dpa'i la phyag 'tshal lo //",
    "T02TD1666E:139a-5": "dngos bdag gsal ba gnyis med mchog //",
    "T02TD1666E:139a-6": "longs spyod rnam sprul bde chen sku //",
    "T02TD1666E:139a-7": "rigs kyi 'khor lo rab mdzes pa'i dkyil 'khor kun 'byung gnas phyag 'tshal //",
    "T02TD1666E:139a-8": "zhi 'gog mya ngan 'das sogs 'joms //",
    "T02TD1666E:139a-9": "rgyu 'bras lam zhen dbugs sbyin mdzad //",
    "T02TD1666E:139a-10": "dpal ldan rnam snang gsang ba'i don //",
    "T02TD1666E:139a-11": "rnam dgod sgrub thabs mchog bshad bya //",
    "T02TD1666E:139a-12": "rang bzhin dang tshul bzang las byung //",
    "T02TD1666E:139a-13": "gnyis med yon tan skye ba thob //",
    "T02TD1666E:139a-14": "skyabs 'gro byang sems sngon pa can //",
    "T02TD1666E:139a-15": "dbang thob dam tshig 'jigs med pa //",
    "T02TD1666E:139a-16": "theg chen gsang sngags blo gros mchog / rnam snang dkyil 'khor la dga' bas //",
    "T02TD1666E:139a-17": "phyi nang g-yeng ba rab bsal te //",
    "T02TD1666E:139a-18": "rang gi 'dod don 'bras bu gner//",
    "T02TD1666E:139a-19": "rten gnas dgon pa gtsug lag khang //",
    "T02TD1666E:139a-20": "ri yi rtse rnams thams cad du //",
    "T02TD1666E:139a-21": "rnam pa du ma sna tshogs pa'i //",
    "T02TD1666E:139a-22": "sangs rgyas dgongs pa bsgrub par bya //",
    "T02TD1666E:139a-23": "'gro la snying rje chen po yis //",
    "T02TD1666E:139a-24": "bdag gzhan sgrol par dam bcas nas //",
    "T02TD1666E:139a-25": "sbyor ldan nus mthug sum bskyed pas /",
    "T02TD1666E:139a-26": "bdag dang 'gro ba spyang ba dang //",
    "T02TD1666E:139a-27": "dbang po'i dkyil 'khor mdun dmigs te /",
    "T02TD1666E:139a-28": "dang po bya ba'i rim rdzogs spyad //",
    "T02TD1666E:139a-29": "sgrib tshogs las sgrol dag byed pa'i //",
    "T02TD1666E:139a-30": "sems can tshad med blo yis gzung //",
    "T02TD1666E:139a-31": "bar chad bgegs bsal srung byed pa'i //",
    "T02TD1666E:139a-32": "'khor lo me 'od ra ba gur //",
    "T02TD1666E:139a-33": "phyogs bcur khro bo'i tshogs bskyed pa'i //",
    "T02TD1666E:139a-34": "cho gas rang gi las bzhin bsgom //",
    "T02TD1666E:139a-35": "thams cad spos bral de bzhin nyid //",
    "T02TD1666E:139a-36": "gnyis med byang chub sems dbyings las //",
    "T02TD1666E:139a-37": "'gro la khyab pa'i thugs rje'i rgyun //",
    "T02TD1666E:139b-0": "stong gsal nam mkha'i @139b shugs ltar byung //",
    "T02TD1666E:139b-1": "rdo rje sems dpa' skal bzang dpal //",
    "T02TD1666E:139b-2": "rnam 'phrul ting 'dzin gnas la zhugs //",
    "T02TD1666E:139b-3": "ae yam ram bam lam sum ram //",
    "T02TD1666E:139b-4": "aom na ma: sarba ta th'a ga ta aa nu r'a ga ya me manta la h'um bh'um /",
    "T02TD1666E:139b-5": "chos 'byung nam mkha'i rang bzhin las //",
    "T02TD1666E:139b-6": "'byung ba'i dkyil 'khor rim bzhin brtsegs //",
    "T02TD1666E:139b-7": "ri rab me 'od rgyan gsal zhing //",
    "T02TD1666E:139b-8": "kha dog dbyibs rgyan mtshan mar bcas //",
    "T02TD1666E:139b-9": "bde gshegs yon tan snang ba'i nas //",
    "T02TD1666E:139b-10": "sna tshogs padma rin po che //",
    "T02TD1666E:139b-11": "'khor lo sna tshogs rdo rje dbus //",
    "T02TD1666E:139b-12": "khang pa gru bzhi sgo khyud dang //",
    "T02TD1666E:139b-13": "rta babs bzhi yis mdzes byas pa //",
    "T02TD1666E:139b-14": "sa gzhi nam mkha' logs kyi phyogs //",
    "T02TD1666E:139b-15": "rigs kyi rin chen 'tsher ba la //",
    "T02TD1666E:139b-16": "rang 'byung nyi shu rtsa lnga'i 'od //",
    "T02TD1666E:139b-17": "snang lnga'i rtsig pa dra ba dang //",
    "T02TD1666E:139b-18": "dra phyed rin chen pha gus mtshan //",
    "T02TD1666E:139b-19": "'khor lo mtshan pa'i ka ba brgyad //",
    "T02TD1666E:139b-20": "rin chen mu tig me tog phreng //",
    "T02TD1666E:139b-21": "rgyal mtshan bla re rnga yab gdugs //",
    "T02TD1666E:139b-22": "'dod yon lnga yi lha mo mchag / zla phyed rdo rje rin chen dang //",
    "T02TD1666E:139b-23": "ba dan dril bu'i sgra snyan sgrogs //",
    "T02TD1666E:139b-24": "pho brang 'khor lo rtse brgyad la //",
    "T02TD1666E:139b-25": "pad mtshan mu khyud 'khor lo'i phreng //",
    "T02TD1666E:139b-26": "mtshams su bum pa gang ba bzhi //",
    "T02TD1666E:139b-27": "rigs kyi mtshan mas rnam par mdzes //",
    "T02TD1666E:139b-28": "bar skabs re'u cha brgyad la //",
    "T02TD1666E:139b-29": "mtshams phyed 'khor lo'i phreng bas mdzes //",
    "T02TD1666E:139b-30": "khyams kyi cha yi mtshams bzhi dang //",
    "T02TD1666E:139b-31": "sgo gnas la sogs padma'i gdan //",
    "T02TD1666E:139b-32": "phyi rol ra ba rim gsum brgyan //",
    "T02TD1666E:139b-33": "phyogs mtshams dur khrod chen po brgyad //",
    "T02TD1666E:139b-34": "de mtha' 'dod pa'i longs spyod dang //",
    "T02TD1666E:139b-35": "rdo rjer bas bskor ba'o //",
    "T02TD1666E:139b-36": "yod pa ma yin med pa min //",
    "T02TD1666E:139b-37": "dbu mar yang ni dmigs su med //",
    "T02TD1666E:139b-38": "shes rab pha rol phyin sbyor ba //",
    "T02TD1666E:139b-39": "sangs rgyas byang chub rab sgrub pa'o //",
    "T02TD1666E:139b-40": "rnam thar sgo bzhir snyoms 'jug gi //",
    "T02TD1666E:139b-41": "'gog gnas gdul bya'i don bral la //",
    "T02TD1666E:139b-42": "phyogs bcu'i rgyal bas bskul mdzad de //",
    "T02TD1666E:139b-43": "mngon byang lnga yis rdzogs skur 'gyur //",
    "T02TD1666E:139b-44": "sems dang sems dpa'i ti nge 'dzin dang //",
    "T02TD1666E:139b-45": "byang chub spyod pa sna tshogs nyid //",
    "T02TD1666E:139b-46": "de bzhin bdud dang bdud las rgyal //",
    "T02TD1666E:139b-47": "de yi byang chub sangs rgyas yin //",
    "T02TD1666E:140a-0": "aom @140a * //",
    "T02TD1666E:140a-1": "ma h'a su kha badzra satva aa: dza: h'um bam ho: su ra ta stvam /",
    "T02TD1666E:140a-2": "rdo rje sems dpa' bde chen sku //",
    "T02TD1666E:140a-3": "dkar zhing dmar ba'i mdangs gsal lo //",
    "T02TD1666E:140a-4": "zhal bzhin rnam gzigs phyag bzhi pa //",
    "T02TD1666E:140a-5": "dang po rdo rje rtse lnga 'bar //",
    "T02TD1666E:140a-6": "rdo rje kha tv'am dril bcas 'khrol //",
    "T02TD1666E:140a-7": "'og ma gnyis kyis mda' dang gzhu //",
    "T02TD1666E:140a-8": "mtshan dpe phyag rgya lnga yis mdzes //",
    "T02TD1666E:140a-9": "stod g-yogs dar dkar gser ris can //",
    "T02TD1666E:140a-10": "sku smad tshi gu'i na bza' la //",
    "T02TD1666E:140a-11": "rin chen phreng ba'i rkad cings 'dril //",
    "T02TD1666E:140a-12": "mgul du do shal dpung rgyan dang //",
    "T02TD1666E:140a-13": "phyag bzhi gdu bu se mo do //",
    "T02TD1666E:140a-14": "rdo rje rtse lnga'i phyag rgya ni ;",
    "T02TD1666E:140a-15": "/ gnas lnga dag tu gtugs bya ste //",
    "T02TD1666E:140a-16": "sngags kyi bde gshegs thams cad kyi //",
    "T02TD1666E:140a-17": "sku gsung thugs sogs rnam par bsam //",
    "T02TD1666E:140a-18": "aom na ma: sarba ta th'a ga ta k'a ya w'a ka tsitta gu na karmma badzra sva bh'a wa a'atma ko&amp; ham /",
    "T02TD1666E:140a-19": "lus kyi ba spu'i gnas rnams su //",
    "T02TD1666E:140a-20": "dkyil 'khor drug gi rdul phran gnas //",
    "T02TD1666E:140a-21": "mkha' dbyings dbang phyug phyag rgya yis //",
    "T02TD1666E:140a-22": "gnas kun byin gyis brlab par bya //",
    "T02TD1666E:140a-23": "aom dharma dh'a tu sva bh'a wa a'atma ko&amp; ham /",
    "T02TD1666E:140a-24": "rdo rje thal mo mnyam sbyar te //",
    "T02TD1666E:140a-25": "lag gnyis nor bu rin chen dung //",
    "T02TD1666E:140a-26": "ji ltar rigs pa mnyam sbyar nas //",
    "T02TD1666E:140a-27": "mdzub mo mthe bong rtse mo bzhi //",
    "T02TD1666E:140a-28": "yongs su bsgyur te bteg nas su //",
    "T02TD1666E:140a-29": "dpral bar legs par gzhag par bya //",
    "T02TD1666E:140a-30": "kham aa bhi shinytsam /",
    "T02TD1666E:140a-31": "ratna m'a le aa bhi shinyatsa tram /",
    "T02TD1666E:140a-32": "ba ta lam aa bhi shnytsa aom /",
    "T02TD1666E:140a-33": "badzra tu shya ho //",
    "T02TD1666E:140a-34": "byin brlabs rigs kyi dbu rgyan gyis //",
    "T02TD1666E:140a-35": "rgyu yi mgon po rdo rje 'chang //",
    "T02TD1666E:140a-36": "sangs rgyas rnam par snang mdzad sku //",
    "T02TD1666E:140a-37": "cha lugs mtshan ma rgyan gsal gyur //",
    "T02TD1666E:140a-38": "zhal bzhi ser dkar ljang dmar mdog / sku mdog gangs ri nyi shar bzhin //",
    "T02TD1666E:140a-39": "phyag na chos gos lhung bzed dang //",
    "T02TD1666E:140a-40": "'khar gsil dam chos glegs bam 'dzin //",
    "T02TD1666E:140a-41": "'khor los sgyur rgyal cha lugs dang ;",
    "T02TD1666E:140a-42": "/ longs spyod kun gyis nyer mdzes par //",
    "T02TD1666E:140a-43": "thun mong rgyan sogs tshang pa las //",
    "T02TD1666E:140a-44": "khyad par rtags kyis rnam spras pa'o //",
    "T02TD1666E:140a-45": "rang 'od ngo bo las byung ba'i //",
    "T02TD1666E:140a-46": "thabs dang shes rab gnyis med yum //",
    "T02TD1666E:140a-47": "sangs rgyas spyan ma dkar gsal mdangs //",
    "T02TD1666E:140b-0": "zhal gcig @140b phyag gnyis sgyu rtsal can //",
    "T02TD1666E:140b-1": "g-yas pa 'khor lo thod pa g-yon //",
    "T02TD1666E:140b-2": "rin chen rgyan sogs phreng ba dang //",
    "T02TD1666E:140b-3": "na bza' dril bu rked chings can //",
    "T02TD1666E:140b-4": "phyung nas byin gyis brlabs mdzad de //",
    "T02TD1666E:140b-5": "thabs dang shes rab ldan gyur pa //",
    "T02TD1666E:140b-6": "gnas bzhi yi ge mtshan ma sngags //",
    "T02TD1666E:140b-7": "dkyil 'khor gdan la legs gnas rnams //",
    "T02TD1666E:140b-8": "spro dang bsdu ba'i sbyor ba yis //",
    "T02TD1666E:140b-9": "phyag rgya bzhi yis rnam par gsal //",
    "T02TD1666E:140b-10": "lha yi bum pas khrus byas te //",
    "T02TD1666E:140b-11": "dbang bskur rigs kyi bdag por bsam //",
    "T02TD1666E:140b-12": "kham las skeys pa'i ling ga ni //",
    "T02TD1666E:140b-13": "'khor lo gsang lam phat kyis mtshan //",
    "T02TD1666E:140b-14": "aa yig dag byas bha ga'i dbyibs //",
    "T02TD1666E:140b-15": "padma'i 'dab brgyad ae gnas pa //",
    "T02TD1666E:140b-16": "sna tshogs brda yis bskul byas nas //",
    "T02TD1666E:140b-17": "thabs shes gnyis med rol par mdzad //",
    "T02TD1666E:140b-18": "aom pra be sha phat /",
    "T02TD1666E:140b-19": "aa la la la la ho //",
    "T02TD1666E:140b-20": "byang chub sems kyi 'od zer gyis //",
    "T02TD1666E:140b-21": "phyogs bcu'i dkyil 'khor mnyes par mdzad //",
    "T02TD1666E:140b-22": "lha rnams rang la gzhug byas te //",
    "T02TD1666E:140b-23": "gnyis ka'i dga' ba rab tu 'phel //",
    "T02TD1666E:140b-24": "khams gsum 'gro gnas dag pa dang //",
    "T02TD1666E:140b-25": "rnal 'byor mtshan ma rnam par spyang //",
    "T02TD1666E:140b-26": "gsal ba'i gnas su gzhal yas khang //",
    "T02TD1666E:140b-27": "rgyan sogs gdan rnams sngon bzhin dbyung //",
    "T02TD1666E:140b-28": "thig le gnas su mtshan byas na //",
    "T02TD1666E:140b-29": "spros pa yi ge'i dkyil 'khor gsal //",
    "T02TD1666E:140b-30": "kham las rnam par snang mdzad de //",
    "T02TD1666E:140b-31": "gsang gnas dbus kyi padma la'o //",
    "T02TD1666E:140b-32": "ham las sangs rgyas kun brjod ma //",
    "T02TD1666E:140b-33": "tsham las de bzhin dpa' mo ste //",
    "T02TD1666E:140b-34": "tram las kun tu bzangs mo yin //",
    "T02TD1666E:140b-35": "dham las mi zad snod 'dzin ma'o //",
    "T02TD1666E:140b-36": "aam las sangs rgyas kun ldan pa //",
    "T02TD1666E:140b-37": "bh'um las zhal bzang gzung ma ste //",
    "T02TD1666E:140b-38": "ha las lha mo sbrin chen mo //",
    "T02TD1666E:140b-39": "kham las nam mkha'i spyan ma'o //",
    "T02TD1666E:140b-40": "de dag nang gi phyogs bzhi dang //",
    "T02TD1666E:140b-41": "phyi nas re'u cha'i phyogs bzhir ro //",
    "T02TD1666E:140b-42": "aam las gling bu tram pi wang //",
    "T02TD1666E:140b-43": "bam las rda chen dzam rdza rnga //",
    "T02TD1666E:140b-44": "me mtshams la sogs re'u mig tu //",
    "T02TD1666E:140b-45": "lha mo bzhi ni gnas pa yin //",
    "T02TD1666E:140b-46": "aa a'a me tog spos me ma //",
    "T02TD1666E:140b-47": "aam aa: mar me dri chab ma'o //",
    "T02TD1666E:140b-48": "bar khyams mtshams kyi gnas bzhi ru //",
    "T02TD1666E:140b-49": "lha mo bzhi ni gnas pa yin //",
    "T02TD1666E:141a-0": "@141a * // dza: las rta mgrin 'phang mtho ma //",
    "T02TD1666E:141a-1": "h'um las phag gdong mche bcan //",
    "T02TD1666E:141a-2": "bam las nyi zla me 'bar ma //",
    "T02TD1666E:141a-3": "ho: las thal byed sgo bzhir gnas //",
    "T02TD1666E:141a-4": "aom bhu kham dza:/",
    "T02TD1666E:141a-5": "rang gi gnas nas spro bya ste //",
    "T02TD1666E:141a-6": "slar 'dus rang gi lus la gzhug / aom sa taksha /",
    "T02TD1666E:141a-7": "sangs rgyas kun brjod chu shel mtshungs //",
    "T02TD1666E:141a-8": "rgyan mdzes lce yi phyag rgya 'dzin //",
    "T02TD1666E:141a-9": "aom badzra ratna ram /",
    "T02TD1666E:141a-10": "dpa' bo shin tu rgyal mo mchog / gsar mdog phyag gnyis thal mo 'dzin //",
    "T02TD1666E:141a-11": "aom badzra dharma pa /",
    "T02TD1666E:141a-12": "kun bzang padma r'a ga'i mdog / phyag gnyis rdo rje rtse lnga tog / aom badzra karmma ham /",
    "T02TD1666E:141a-13": "mi zad snod 'dzin sna tshogs mdog / rgyan dang snod kyang chos kyi dung //",
    "T02TD1666E:141a-14": "aom satva badzra /",
    "T02TD1666E:141a-15": "sangs rgyas kun brgyan gur kum mdog / thugs kar sangs rgyas mi bskyod sku //",
    "T02TD1666E:141a-16": "tsham badzra ra ti ho //",
    "T02TD1666E:141a-17": "lha mo zhal bzangs me long mdog / phyag gnyis me long rlung g-yang 'dzin //",
    "T02TD1666E:141a-18": "tram badzra padma /",
    "T02TD1666E:141a-19": "sprin chen bee d'urya mdog mtshungs //",
    "T02TD1666E:141a-20": "phyag gnyis sprin chen ser ba 'bebs //",
    "T02TD1666E:141a-21": "dha bi shva badzra /",
    "T02TD1666E:141a-22": "nam mkha'i spyan ma ser skya'i mdangs //",
    "T02TD1666E:141a-23": "phyag gnyis pad bcas mig gi rgya //",
    "T02TD1666E:141a-24": "he ra ti tsakra pi la si tra th'a /",
    "T02TD1666E:141a-25": "gling bu sngon mo sna tshogs sgra //",
    "T02TD1666E:141a-26": "'khor los mtshan pa'i gling bu sgogs //",
    "T02TD1666E:141a-27": "he ra ti tsakra ke te te te te /",
    "T02TD1666E:141a-28": "pi wangs ser mo drug ldan dbyangs //",
    "T02TD1666E:141a-29": "'khor los mtshan pa'i pi wang bsgreng //",
    "T02TD1666E:141a-30": "he ra ti tsakra ha se ta sa bam /",
    "T02TD1666E:141a-31": "rnga chen dmar mo 'khor lo'i rnga //",
    "T02TD1666E:141a-32": "phrin las so so'i tshul bzhin du //",
    "T02TD1666E:141a-33": "he ra ti tsa kra ni pi te pa pa ba dzam /",
    "T02TD1666E:141a-34": "rdza rnga ljang gu rdza rngam //",
    "T02TD1666E:141a-35": "'khor los mtshan ba'i rol stabs tshul //",
    "T02TD1666E:141a-36": "aa badzra pushpe /",
    "T02TD1666E:141a-37": "me tog dmar ser 'khor los mtshan //",
    "T02TD1666E:141a-38": "rin chen gzhong pa gang ba 'dzin //",
    "T02TD1666E:141a-39": "aa badzra dh'u pe /",
    "T02TD1666E:141a-40": "spos me dkar sngon bdug pa'i snod //",
    "T02TD1666E:141a-41": "'khor los mtshan pa g-yas su 'jog / aa badzra a'a lo ke /",
    "T02TD1666E:141a-42": "mar med mo 'khor los mtshan //",
    "T02TD1666E:141a-43": "snod mang mar me'i sdong po 'dzin //",
    "T02TD1666E:141a-44": "aa badzra gandhe /",
    "T02TD1666E:141a-45": "dri chab ljang skya 'khor los mtshan //",
    "T02TD1666E:141a-46": "dung chos g-yon 'dzin g-yas par 'thor //",
    "T02TD1666E:141b-0": "aom badzra aam ku sha dza: rta gdong dkar mo lcags kyu @141b dang ;",
    "T02TD1666E:141b-1": "/ thod pa rta mgo ljang gu 'dzin //",
    "T02TD1666E:141b-2": "aom badzra p'ashe h'um /",
    "T02TD1666E:141b-3": "phag gdong sngon mo g-yas mche ba //",
    "T02TD1666E:141b-4": "g-yon pa rin chen zhags pa 'dzin //",
    "T02TD1666E:141b-5": "aom badzra shri kham le bam /",
    "T02TD1666E:141b-6": "snang ba dmar mo phyag gnyis kyis //",
    "T02TD1666E:141b-7": "lcags sgrog nyi ma zla bas mtshan //",
    "T02TD1666E:141b-8": "aom badzra gandhe ho:/",
    "T02TD1666E:141b-9": "thal byed ljang gu g-yas dril bu //",
    "T02TD1666E:141b-10": "g-yon pas thod pa mtha' yas sku //",
    "T02TD1666E:141b-11": "kun kyang rgyan phreng na bza' dang //",
    "T02TD1666E:141b-12": "rigs kyi mtshan ma 'gying bag bzhin //",
    "T02TD1666E:141b-13": "'dzum btag dgod pa'i so zur ston //",
    "T02TD1666E:141b-14": "rang gi cha lugs gar gyi gnas //",
    "T02TD1666E:141b-15": "mgon po ro mnyam la zhugs nas //",
    "T02TD1666E:141b-16": "chos dbyings ye shes snyoms 'jug pas //",
    "T02TD1666E:141b-17": "lha mos bdag po bskul mdzad de //",
    "T02TD1666E:141b-18": "sems can kun don rnam 'phrul mdzad //",
    "T02TD1666E:141b-19": "brten pa'i dkyil 'khor lha rnams kyi //",
    "T02TD1666E:141b-20": "skye mched drug la sangs rgyas drug / phyag rgya bzhi yi mtshan ma dang //",
    "T02TD1666E:141b-21": "rigs kyi bdag pos nye bar mtshan //",
    "T02TD1666E:141b-22": "thugs ka'i 'od zer spro bsdu yis //",
    "T02TD1666E:141b-23": "ye shes dkyil 'khor bskul mdzad cing //",
    "T02TD1666E:141b-24": "dza:h'um bam ho:'i sbyor tshogs dang //",
    "T02TD1666E:141b-25": "rdo rje bsdu ba'i phyag rgya bcing //",
    "T02TD1666E:141b-26": "stong pa shin tu yod med rnal 'byor mthu //",
    "T02TD1666E:141b-27": "nam mkha' nyid du dam tshig nye bar gnas //",
    "T02TD1666E:141b-28": "bde gshegs bde bar gshegs pa bzhengs su gsol //",
    "T02TD1666E:141b-29": "rnam par snang mdzad skal bzang dpal khyod bdag / dza:h'um bam ho:ae hye hi bha ga b'an ma h'a k'a ru ni ka di shya ho //",
    "T02TD1666E:141b-30": "sa ma ya ho //",
    "T02TD1666E:141b-31": "sa ma ya stvam /",
    "T02TD1666E:141b-32": "bde gshegs pho brang dkyil 'khor 'dir //",
    "T02TD1666E:141b-33": "'gro ba ma lus bsgral ba'i phyir //",
    "T02TD1666E:141b-34": "don gyi dbang gis dgongs nas kyang //",
    "T02TD1666E:141b-35": "'khor bcas gshegs shing bzhugs su gsol //",
    "T02TD1666E:141b-36": "k'a ya w'a ka tsitta h'um /",
    "T02TD1666E:141b-37": "sgyu 'phrul dga' ba'i rdo rje rol mo'i tshogs //",
    "T02TD1666E:141b-38": "gzhan la snang ba'i dkyil 'khor rnam par mdzes //",
    "T02TD1666E:141b-39": "aa la la ho //",
    "T02TD1666E:141b-40": "tshangs pa'i tshogs rnams zil gyis non mdzad cing //",
    "T02TD1666E:141b-41": "rtog pa du ma'i sgro 'dogs gcod par mdzad //",
    "T02TD1666E:141b-42": "aa la la ho //",
    "T02TD1666E:141b-43": "gnyis med ye shes gnyis can rnam mtha' yas //",
    "T02TD1666E:141b-44": "snang stong bde chen mnyam nyid dbyings la rol //",
    "T02TD1666E:141b-45": "aa la la ho //",
    "T02TD1666E:141b-46": "kun 'byung yon tan rtsol med lhun grub snang //",
    "T02TD1666E:142a-0": "rgyan gyi @142a * //",
    "T02TD1666E:142a-1": "dkyil 'khor rnam dgod rang las byung //",
    "T02TD1666E:142a-2": "aa la la ho //",
    "T02TD1666E:142a-3": "mdzad pa rgya chen 'gog med kun grub pas //",
    "T02TD1666E:142a-4": "tshogs bsags rol pas bya ba kun rdzogs pa //",
    "T02TD1666E:142a-5": "aa la la ho //",
    "T02TD1666E:142a-6": "sku gsung thugs kyi yon tan phrin las rgyan //",
    "T02TD1666E:142a-7": "dkyil 'khor mdzes pa'i lha la phyag 'tshal lo //",
    "T02TD1666E:142a-8": "aa la la ho //",
    "T02TD1666E:142a-9": "rdo rje dpal gyi thal mo sbyar //",
    "T02TD1666E:142a-10": "bsam g-yos bzhin rgyas gnas su 'dud //",
    "T02TD1666E:142a-11": "aom aa ti pu ho //",
    "T02TD1666E:142a-12": "banda n'am k'a ro ya mi gu ru pa ti aa la la ho //",
    "T02TD1666E:142a-13": "aom 'byung ba che las thams cad 'byung //",
    "T02TD1666E:142a-14": "stong gsum rdul snyed ma lus pa'i //",
    "T02TD1666E:142a-15": "gzugs sgra dri ro reg bya chos ;",
    "T02TD1666E:142a-16": "/ lha mo'i tshogs rnams ma lus spro //",
    "T02TD1666E:142a-17": "me tog bdug pa mar me dang //",
    "T02TD1666E:142a-18": "dri tshogs kun gyis mchod par bya //",
    "T02TD1666E:142a-19": "aom pa ne pem po nu su ra ta ti pu par mu /",
    "T02TD1666E:142a-20": "sarba ta th'a ga ta sa ma yo ga siddha a'a:h'um /",
    "T02TD1666E:142a-21": "aom badzra pushpe /",
    "T02TD1666E:142a-22": "badzra dh'u pe /",
    "T02TD1666E:142a-23": "badzra a'a lo ke /",
    "T02TD1666E:142a-24": "badzra gandhe /",
    "T02TD1666E:142a-25": "pra t'itstsha ho ;",
    "T02TD1666E:142a-26": "/ sh'i bha ga b'an kha kha kh'a hi //",
    "T02TD1666E:142a-27": "lag pa g-yas g-yon gnyis dag gi //",
    "T02TD1666E:142a-28": "mjub mo mthe'u chung mdzes par bsgyur //",
    "T02TD1666E:142a-29": "rdo rje thal mo sbyar nas su //",
    "T02TD1666E:142a-30": "de bzhin g-yon pa bsgyur bar bya //",
    "T02TD1666E:142a-31": "de ni sbyor ba bteg nas ni //",
    "T02TD1666E:142a-32": "spyi bo'i mtshams su gzhag par bya //",
    "T02TD1666E:142a-33": "skal bzang aom zhes bya ba'i glus //",
    "T02TD1666E:142a-34": "mchod pa thams cad dbul bar bya //",
    "T02TD1666E:142a-35": "aom gyi glu yi phyag rgya ni //",
    "T02TD1666E:142a-36": "tshangs pa'i dbyangs kyis ci dgar blang //",
    "T02TD1666E:142a-37": "dza:h'um bam ho:/",
    "T02TD1666E:142a-38": "rnal 'byor de nyid bcom ldan 'das //",
    "T02TD1666E:142a-39": "rdo rje sems dpa' de bzhin gshegs //",
    "T02TD1666E:142a-40": "thar pa thams cad rnam dag phyir ;",
    "T02TD1666E:142a-41": "/ sangs rgyas phyag rgya dpal du gnas //",
    "T02TD1666E:142a-42": "don dam rnam par dag pa'i phyir //",
    "T02TD1666E:142a-43": "btso ma gser gyi kha dog bzhin //",
    "T02TD1666E:142a-44": "chags med la sogs chags chen phyir //",
    "T02TD1666E:142a-45": "dkar zhing sna tshogs gsal ba'i mdangs //",
    "T02TD1666E:142a-46": "chos kyi rgyal srid rab bsgrub pa //",
    "T02TD1666E:142a-47": "rin chen chos las lhag pa med //",
    "T02TD1666E:142a-48": "de bas theg chen byang chub sems //",
    "T02TD1666E:142a-49": "rgya ba rdo rje rin chen can //",
    "T02TD1666E:142a-50": "g-yas pa'i mthe bong gung mo gnyis //",
    "T02TD1666E:142a-51": "g-yon pa'i khu tshur bcangs pa yi //",
    "T02TD1666E:142a-52": "sor mo kun la reg pa ni //",
    "T02TD1666E:142a-53": "rtsa ba'i phyag rgya yin par grags //",
    "T02TD1666E:142b-0": "g-yas pa'i yan @142b lag gnon pa yis //",
    "T02TD1666E:142b-1": "g-yon pa'i yan lag kun las rgyal //",
    "T02TD1666E:142b-2": "sems dpa'i skyil mo krung bcas pa //",
    "T02TD1666E:142b-3": "bdud rnams thams cad 'joms par byed //",
    "T02TD1666E:142b-4": "aom bhu kham sv'ah'a /",
    "T02TD1666E:142b-5": "rdo rje khu tshur bcangs nas su //",
    "T02TD1666E:142b-6": "g-yon pas dgag pa kun brjod ma //",
    "T02TD1666E:142b-7": "he ru ka yi khu tshur che ;",
    "T02TD1666E:142b-8": "/ g-yon pas dgab pa dpa' mo yin //",
    "T02TD1666E:142b-9": "padmo rdo rje khu tshur ni //",
    "T02TD1666E:142b-10": "g-yon dag ba kun tu bzang mo'o //",
    "T02TD1666E:142b-11": "rin chen 'dzin pa'i khu tshur yang //",
    "T02TD1666E:142b-12": "g-yon pas dgab pa mi zad snod //",
    "T02TD1666E:142b-13": "sangs rgyas khu tshur bcangs nas su //",
    "T02TD1666E:142b-14": "dgab pa sangs rgyas kun ldan dpal //",
    "T02TD1666E:142b-15": "bud med phyag rgya bcings nas su //",
    "T02TD1666E:142b-16": "dgag pa zhal bzang gzung ma yin //",
    "T02TD1666E:142b-17": "rta mchog dpal gyi khu tshur yang //",
    "T02TD1666E:142b-18": "dgab pa sprin chen me yi rgya //",
    "T02TD1666E:142b-19": "dpal grub spyan gyi khu tshur dag / dgab pa nam mkha'i spyan ma'o //",
    "T02TD1666E:142b-20": "gling bu ma tshogs lha mo yi //",
    "T02TD1666E:142b-21": "phyag rgya'i dkyil 'khor snga ma bzhin //",
    "T02TD1666E:142b-22": "rang byung lha mo dang bcas pa'i //",
    "T02TD1666E:142b-23": "phyag rgya sngags kyis gnyis med 'gyur //",
    "T02TD1666E:142b-24": "'jig rten khams mang rdul phran grangs med khyab par spros pa ni //",
    "T02TD1666E:142b-25": "rgyal ba'i don rnams rab tu phra ba'i rdul gyi grangs snyed ni //",
    "T02TD1666E:142b-26": "srid pa'i bde chen de bzhin gshegs kun rnam 'phrul tshogs bcas kyis //",
    "T02TD1666E:142b-27": "rdul phreng grangs snyed de bzhin gshegs pa'i rnam par 'phrul par mdzod //",
    "T02TD1666E:142b-28": "mchod pa chen po thams cad 'grub par mdzod //",
    "T02TD1666E:142b-29": "ho dpal rnam par mdzad sbyor ba aa la la la la ho //",
    "T02TD1666E:142b-30": "de ring grub par mdzod //",
    "T02TD1666E:142b-31": "so so'i ljags kyi padmo la //",
    "T02TD1666E:142b-32": "chos kyi snying pos mtshan pa'i dkyil //",
    "T02TD1666E:142b-33": "aom ru ru spu ru dzva la tishtha siddhi lo tsa ne sarb'artha s'a dha ni s'a h'a /",
    "T02TD1666E:142b-34": "rdo rje thal mo mnyam sbyar nas //",
    "T02TD1666E:142b-35": "mjub mo gnyis kyi rtse mo dgug / mthe bo'i rtse mo mnyam par gzhag / khong stong mi 'gyur dam pa'o //",
    "T02TD1666E:142b-36": "sngags bcas gnas su gzhag bya ste //",
    "T02TD1666E:142b-37": "rim bzhin mtha' nas dgrol bar bya'o //",
    "T02TD1666E:142b-38": "aom a'a:h'um /",
    "T02TD1666E:142b-39": "rab tu dga' ba'i bdag la phyag 'tshal lo //",
    "T02TD1666E:142b-40": "de bzhin gshegs pa'i dam pa grub par mdzod //",
    "T02TD1666E:142b-41": "dam tshig dam pa grub par mdzad du gsol //",
    "T02TD1666E:143a-0": "mchod pa chen po thams cad dag par @143a * //",
    "T02TD1666E:143a-1": "mdzod /",
    "T02TD1666E:143a-2": "mchod pa chen po thams cad grub par mdzod //",
    "T02TD1666E:143a-3": "mnyam pa chen po'i gnas la rol du gsol //",
    "T02TD1666E:143a-4": "aom rdo rje sems dpa' bsdus pa na //",
    "T02TD1666E:143a-5": "rdo rje rin chen bla na med //",
    "T02TD1666E:143a-6": "rdo rje chags ni glur blangs pas //",
    "T02TD1666E:143a-7": "rdo rje las ni byed par 'gyur //",
    "T02TD1666E:143a-8": "sangs rgyas byang chub mnyam sbyor ba //",
    "T02TD1666E:143a-9": "rab tu dga' bas blta zhing 'dzum //",
    "T02TD1666E:143a-10": "shin tu srid pa yang dag sgrub //",
    "T02TD1666E:143a-11": "gsal bar lta la gnas par mdzod //",
    "T02TD1666E:143a-12": "sna tshogs bandha brtag pa la //",
    "T02TD1666E:143a-13": "sna tshogs bdud rtsi'i rnam par dag / lnga lnga lnga yi 'phro 'du yis //",
    "T02TD1666E:143a-14": "mtshan ma rnam pa lnga dang ldan //",
    "T02TD1666E:143a-15": "'od dang du ba dri dang sgra //",
    "T02TD1666E:143a-16": "lha yi gzugs ston bdud rtsi bsgrub //",
    "T02TD1666E:143a-17": "rang byung gdod nas rnam par dag / mnyam pa'i don las rol par mdzad //",
    "T02TD1666E:143a-18": "byin brlabs mtshan dang rgyan ldan pa'i //",
    "T02TD1666E:143a-19": "mi mo rnams kyi reg bya'i mchog / byin gyis rlobs shig rnal 'byor pa //",
    "T02TD1666E:143a-20": "gsang ba chen po rnam par rol //",
    "T02TD1666E:143a-21": "grub pa'i rdzas 'di thams cad la //",
    "T02TD1666E:143a-22": "h'um dang phat kyis ldan par mdzod //",
    "T02TD1666E:143a-23": "mnyam nyid mi g-yo la sogs pa'i //",
    "T02TD1666E:143a-24": "bstong pa'i glu rnams blangs byas nas //",
    "T02TD1666E:143a-25": "sil snyan kun gyi sgra rnams dang //",
    "T02TD1666E:143a-26": "gar gyi lha rnams mnyes par bya //",
    "T02TD1666E:143a-27": "aam aam aam //",
    "T02TD1666E:143a-28": "ham ham ham /",
    "T02TD1666E:143a-29": "bam bam bam /",
    "T02TD1666E:143a-30": "dam dam dam /",
    "T02TD1666E:143a-31": "bdag cag dam tshig 'di la mngon du zhugs pa rnams //",
    "T02TD1666E:143a-32": "bcad gtubs lus la 'byung bar mi 'gyur zhing //",
    "T02TD1666E:143a-33": "grib mas phog pa'i sdug bsngal mi bzod pa //",
    "T02TD1666E:143a-34": "sku yi phyogs tsam mthong na mod la 'tsho ba dang //",
    "T02TD1666E:143a-35": "gzi mdangs lus la 'jug pa bye ba stong phrag gi //",
    "T02TD1666E:143a-36": "'od kyis phog pas 'jig rten khams kun snang ba dang //",
    "T02TD1666E:143a-37": "lus ngag sems dang tshe ni rdo rjer rab gnas te //",
    "T02TD1666E:143a-38": "re smon thams cad dus 'dir 'grub par mdzad du gsol //",
    "T02TD1666E:143a-39": "de nas bzlas brjod rnam gnyis sam //",
    "T02TD1666E:143a-40": "thig le gnyis sam phra mo gnyis //",
    "T02TD1666E:143a-41": "rnam dag mtshan ma gsal ba dang //",
    "T02TD1666E:143a-42": "mtshan ma med pa'i don bsam bya //",
    "T02TD1666E:143a-43": "mnyam nyid dkyil 'khor kun gyi mchog / don dam bde ba chen po'i sku //",
    "T02TD1666E:143a-44": "de bzhin nyid dbyings ye shes kyi //",
    "T02TD1666E:143a-45": "lha nyid brtson pas bsgom par bya //",
    "T02TD1666E:143b-0": "thun @143b bzhi'i skabs su gtor ma btang / rdzogs nas dkyil 'khor mchod bstod cing //",
    "T02TD1666E:143b-1": "rang las byung te mdun bzhag nas //",
    "T02TD1666E:143b-2": "gsol btab las la bskul bar bya //",
    "T02TD1666E:143b-3": "aom khyed kyis sems can don kun mdzad //",
    "T02TD1666E:143b-4": "rjes su mthun pa'i dngos grub stsol //",
    "T02TD1666E:143b-5": "sangs rgyas yul du gshegs nas kyang //",
    "T02TD1666E:143b-6": "slar yang 'gro ba'i don la dgongs //",
    "T02TD1666E:143b-7": "aom badzra gatstsha mu:/",
    "T02TD1666E:143b-8": "de nas phyag rgya rnam bkod pa //",
    "T02TD1666E:143b-9": "rim bzhin bdag la bsdu byas nas //",
    "T02TD1666E:143b-10": "rnam gsum sems dpa' h'um la thim //",
    "T02TD1666E:143b-11": "rim bzhin thig le mnyam pa'i dbyings //",
    "T02TD1666E:143b-12": "rdzas 'byung mtshan ma'i skur gnas te //",
    "T02TD1666E:143b-13": "mtshan dpe rgyan dang cha lugs gsal //",
    "T02TD1666E:143b-14": "cho ga go bcings bsrung bya zhing //",
    "T02TD1666E:143b-15": "dbang bskur dbu rgyan cod pan ldan //",
    "T02TD1666E:143b-16": "kam ham aom tum aom ratna m'a le aa bhi shinytsa tram /",
    "T02TD1666E:143b-17": "aom pa ta lam ba ae bhi shinytsalam ba h'um /",
    "T02TD1666E:143b-18": "spyod lam kun du ma nyams par //",
    "T02TD1666E:143b-19": "lha nyid du ni bsgom bya ste //",
    "T02TD1666E:143b-20": "dbang po snang ba'i yul dus rnams //",
    "T02TD1666E:143b-21": "dkyil 'khor rol pa'i tshul du brtag / bza' btung byin brlabs ma nyams par //",
    "T02TD1666E:143b-22": "sgyu ma gnyis med ye shes rol //",
    "T02TD1666E:143b-23": "byed spyod tshogs gnyis rgyu ru brtag / thams cad 'gro ba'i don phyir spyad //",
    "T02TD1666E:143b-24": "dpal ldan rnam snang dkyil 'khor gyi //",
    "T02TD1666E:143b-25": "gsang don rnam par bkod byas las //",
    "T02TD1666E:143b-26": "byung ba'i dge ba dri med des //",
    "T02TD1666E:143b-27": "khams gsum sku drug rnam gsal shog / dpal rnam par snang mdzad kyi gsang ba'i don rnam par dgod pa zhes bya ba /",
    "T02TD1666E:143b-28": "slob dpon ku ku r'a dzas mdzad pa rdzogs so /",
    "T02TD1666E:143b-30": "// / rgya gar gyi mkhan po bidya ka ra sim ha dang /",
    "T02TD1666E:143b-31": "zhu chen gyi lo ts'a ba bandhe lha rin po ches bsgyur cing zhus te gtan la phab pa'o//"
}