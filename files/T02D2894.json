{
    "T02D2894:244a-0": "@244a # // rgya gar skad du /",
    "T02D2894:244a-1": "badzra p'a ni mandal bi dhi /",
    "T02D2894:244a-2": "bod skad du /",
    "T02D2894:244a-3": "phyag na rdo rje'i dkyil 'khor gyi cho ga //",
    "T02D2894:244a-4": "dpal phyag na rdo rje la phyag 'tshal lo //",
    "T02D2894:244a-5": "dpal ldan phyag na rdo rje dang //",
    "T02D2894:244a-6": "bla ma la gus phyag 'tshal nas //",
    "T02D2894:244a-7": "sgrub pa po la phan pa'i phyir //",
    "T02D2894:244a-8": "de yi dkyil 'khor cho ga brtsam //",
    "T02D2894:244a-9": "dpal phyag na rdo rje bsgrub par 'dod pa'i don du /",
    "T02D2894:244a-10": "dkyil 'khor cho ga 'di bsdu bar bya'o //",
    "T02D2894:244a-11": "de la sngon du bsnyen pa bya ba ni /",
    "T02D2894:244a-12": "sgrub pa'i thabs las 'byung ba bzhin du /",
    "T02D2894:244a-13": "bdag nyid lhar bskyed nas /",
    "T02D2894:244a-14": "snying po 'bum bzlas par bya ba'am /",
    "T02D2894:244a-15": "yang na ji srid mtshan ma ma byung gi bar",
    "T02D2894:244b-0": "de srid kyi bar du bsgom pa dang @244b bzlas",
    "T02D2894:244b-1": "pa bya'o // de ni sngon du bsnyen pa byed pa'i cho ga'o //",
    "T02D2894:244b-2": "de ltar sngon du bsnyen pa'i cho ga rdzogs nas /",
    "T02D2894:244b-3": "sa'i cho ga bya ste /",
    "T02D2894:244b-4": "gtsug lag khang ngam /",
    "T02D2894:244b-5": "kun dga' ra ba'am /",
    "T02D2894:244b-6": "nags tshal la sogs pa yid du 'ong ba'i gnas su sa bslang ba dang /",
    "T02D2894:244b-7": "sa sbyang ba dang /",
    "T02D2894:244b-8": "sa gzung ba dang /",
    "T02D2894:244b-9": "sa byin gyis brlab bar bya ste /",
    "T02D2894:244b-10": "tshad brtag pa dang /",
    "T02D2894:244b-11": "dbyibs brtag pa dang /",
    "T02D2894:244b-12": "kha dog brtag pa'o //",
    "T02D2894:244b-13": "de las bslang ba ni /",
    "T02D2894:244b-14": "gnas kyi bdag po la bslang ba ni /",
    "T02D2894:244b-15": "mandal dang dri'i thig le dang me tog gi tshom bu byas te /",
    "T02D2894:244b-16": "mchod pa dang /",
    "T02D2894:244b-17": "gtor ma bshams nas /",
    "T02D2894:244b-18": "aom bi ti bam sa a'a k'arsha ya dza: bya ba dang /",
    "T02D2894:244b-19": "rdo rje bsdams pa'i mdzub mo gnyis brkyang pas la reg par byas pas /",
    "T02D2894:244b-20": "sa'i lha mo 'khor dang bcas pa spyan drangs pa /",
    "T02D2894:244b-21": "sa'i lha mo la mchod pa dang /",
    "T02D2894:244b-22": "de'i 'khor la gtor ma byin la /",
    "T02D2894:244b-23": "gsol ba gdab bar bya ste /",
    "T02D2894:244b-24": "skyob pa sangs rgyas thams cad kyi //",
    "T02D2894:244b-25": "spyod pa'i tshul dang khyad par gyi //",
    "T02D2894:244b-26": "sa dang pha rol phyin pa la //",
    "T02D2894:244b-27": "lha mo khyod ni dpang du gyur //",
    "T02D2894:244b-28": "skyob pa sh'akya seng ge yis //",
    "T02D2894:244b-29": "ji ltar bdud sde bcom pa ltar //",
    "T02D2894:244b-30": "de bzhin bdag gis bdud kyis sde //",
    "T02D2894:244b-31": "pham par byas te dkyil 'khor 'bri //",
    "T02D2894:244b-32": "zhes lan gsum gyi bar du brjod la /",
    "T02D2894:244b-33": "byon par bsams te mchod la gshegs su gsol /",
    "T02D2894:244b-34": "de nas sbyang ba'i phyir drag po dang zhi ba'i sbyin sreg dang /",
    "T02D2894:244b-35": "'dom gang nye 'khor du lte ba nub tsam ma /",
    "T02D2894:244b-36": "pus mo nub tsam brkos la gseg ma dang gyo mo dang /",
    "T02D2894:244b-37": "rus pa la sogs pa bsal te /",
    "T02D2894:244b-38": "spos chus bran te /",
    "T02D2894:244b-39": "sa de nyid kyis bkang nas sa'i ltas brtag par bya ste /",
    "T02D2894:244b-40": "sa bslang ba'i cho ga'o //",
    "T02D2894:244b-41": "de'i rjes las gzung ba ni /",
    "T02D2894:244b-42": "gdugs dang rgyal mtshan dang /",
    "T02D2894:244b-43": "bla re la sogs pa bres la /",
    "T02D2894:244b-44": "sku gzugs rnams bkram nas /",
    "T02D2894:244b-45": "phyogs bzhir spos rgyun mi 'chad par btul bar bya'o //",
    "T02D2894:244b-46": "de nas lag pa g-yas pa der gtugs te /",
    "T02D2894:244b-47": "yi ge brgya pa lan bdun nam nyi shu rtsa gcig bzlas par bya'o //",
    "T02D2894:244b-48": "sa gzhi rdo rje'i rang bzhin du byin gyis brlab pa ni /",
    "T02D2894:244b-49": "sa gzung ba dang byin gyis brlab pa ste /",
    "T02D2894:244b-50": "sa'i cho ga'o /",
    "T02D2894:244b-51": "de nas khrus bya zhing dris byugs la gos sngon",
    "T02D2894:245a-0": "po'i stod g-yog sa bgos la rgyan gdags @245a *",
    "T02D2894:245a-1": "// shing dang rdo rje dang dril bur ldan pas /",
    "T02D2894:245a-2": "gal te nus na smyung bar gnas pa dang /",
    "T02D2894:245a-3": "ma nus na zas dkar gsum bza' bar bya'o //",
    "T02D2894:245a-4": "de la re zhig dkyil 'khor gyi dbus su 'dug la /",
    "T02D2894:245a-5": "tshogs bsags pa dang /",
    "T02D2894:245a-6": "srung ba'i 'khor lo dang /",
    "T02D2894:245a-7": "gzhal yas khang gdan dang bcas pa bsgom par bya'o //",
    "T02D2894:245a-8": "de la yi ge h'um yongs su gyur pa las /",
    "T02D2894:245a-9": "rdo rje chen po nam mkha'i tshad dang mnyam pa'i khong stong bsam pa ni srung ba'i 'khor lo'o //",
    "T02D2894:245a-10": "de'i steng du bhr'um las gzhal yas khang gru bzhi ba rta babs dang bcas pa bskyed pa /",
    "T02D2894:245a-11": "dbus su aa las zla ba'i dkyil 'khor bsgom par bya'o //",
    "T02D2894:245a-12": "de nas bdag nyid lhar bskyed la /",
    "T02D2894:245a-13": "ye shes sems dpa' gzhug pa dang /",
    "T02D2894:245a-14": "dbang bskur ba dang /",
    "T02D2894:245a-15": "yi ge gsum gyis gnas gsum du byin gyis brlabs pa'i bar du byas la lha mo mchod nas /",
    "T02D2894:245a-16": "gsol ba gdab par bya'o //",
    "T02D2894:245a-17": "de nas sgrub pa'i grogs pos mtshan brgya rtsa brgyad pas bstod la gsol ba gdab ste /",
    "T02D2894:245a-18": "mig g-yas par ma las nyi ma /",
    "T02D2894:245a-19": "g-yon par ta dang aa las zla ba /",
    "T02D2894:245a-20": "rkang mthil du aa las sna tshogs rdo rje bskyed nas langs te /",
    "T02D2894:245a-21": "sangs rgyas thams cad la phyag byas nas /",
    "T02D2894:245a-22": "bdag nyid lha'i nga rgyal gsal bar byas nas /",
    "T02D2894:245a-23": "dbus kyi gtso bo nam mkhar bteg la khro bo'i bstod pa bya'o //",
    "T02D2894:245a-24": "de la bstod pa ni /",
    "T02D2894:245a-25": "chos dbyings stong pa gnyis med dang nyid las //",
    "T02D2894:245a-26": "'jig rten spyod pa'i tshul yang mi spong zhing //",
    "T02D2894:245a-27": "thabs la mkhas pas 'jigs byed skur ston pa //",
    "T02D2894:245a-28": "khro chen 'bar ba'i tshogs la phyag 'tshal bstod //",
    "T02D2894:245a-29": "bskal pa me ltar 'bar ba'i klong dkyil nas //",
    "T02D2894:245a-30": "dpa' bo'i stang stabs brkyang bskum tshul du bzhugs //",
    "T02D2894:245a-31": "nyi zla 'bar ba'i spyan gyi sdang mig gis //",
    "T02D2894:245a-32": "bgegs dpung sreg par mdzad la phyag 'tshal bstod //",
    "T02D2894:245a-33": "ces brjod nas bka' bsgo bar bya ste /",
    "T02D2894:245a-34": "dkyil 'khor chen po'i sa gzhi la gnas pa'i lha",
    "T02D2894:245a-35": "la sogs pa'i bgegs tshogs kun nyon cig / da",
    "T02D2894:245a-36": "ni gnas 'dir dkyil 'khor chen po 'bri //",
    "T02D2894:245a-37": "bgegs kyi rigs tshogs gang yin 'byer bar gyis //",
    "T02D2894:245a-38": "ci ste da yi bka' las 'das gyur na //",
    "T02D2894:245a-39": "ye shes can gyi rdo rje 'bar ba 'dis //",
    "T02D2894:245a-40": "spyi bo tshal ba brgyar ni rab 'gems shing //",
    "T02D2894:245b-0": "rnam @245b par 'jig par 'gyur bar gdon mi za //",
    "T02D2894:245b-1": "zhes bya ba dang /",
    "T02D2894:245b-2": "deng rnal 'byor gyi dbang phyug che ge mo zhes bya bas /",
    "T02D2894:245b-3": "slob ma che ge mo zhes bya ba /",
    "T02D2894:245b-4": "rdzogs pa'i byang chub thob par bya ba'i phyir dang /",
    "T02D2894:245b-5": "sems can thams cad bla na med pa'i byang chub",
    "T02D2894:245b-6": "thob par bya ba'i phyir dpal phyag na rdo rje",
    "T02D2894:245b-7": "zhes bya ba'i dkyil 'khor chen po zhig rtsom gyis",
    "T02D2894:245b-8": "/ gang su yang rung bas phyogs 'di nas gnas",
    "T02D2894:245b-9": "pa'i lha dang lha ma yin dang gnod sbyin dang",
    "T02D2894:245b-10": "/ srin po dang / yi dags dang /",
    "T02D2894:245b-11": "sha za dang brjed byed dang 'byung po dang /",
    "T02D2894:245b-12": "nam mkha' lding dang mi'am ci dang /",
    "T02D2894:245b-13": "rig 'dzin la sogs pa rgan po dang /",
    "T02D2894:245b-14": "rgan mo g-yog dang 'khor du bcas pa rnams /",
    "T02D2894:245b-15": "'dir ma gnas par gzhan du dengs shig / de",
    "T02D2894:245b-16": "ltar phyag na rdo rje'i bka' thos pas myur ba",
    "T02D2894:245b-17": "nyid du dengs shig / gang dag mi 'gro ba",
    "T02D2894:245b-18": "de dag ni // de'i ye shes kyi rdo rje",
    "T02D2894:245b-19": "chen po kun du 'bar ba 'dis mgo bo tshal",
    "T02D2894:245b-20": "ba brgyar 'gas par 'gyur ro //",
    "T02D2894:245b-21": "h'um zhes lan gsum brjod de /",
    "T02D2894:245b-22": "rdo rje chen po'i gar dang /",
    "T02D2894:245b-23": "rdo rje'i 'gros kyis sa gzhi lan gsum bskor zhing /",
    "T02D2894:245b-24": "rang gi lus la khro bo'i tshogs phyung la /",
    "T02D2894:245b-25": "sdang pa thams cad bskrad par bsam mo //",
    "T02D2894:245b-26": "de nas yi ge h'um gis srung ba'i 'khor lo byas la /",
    "T02D2894:245b-27": "phur bu lnga stong phyag na rdo rje smad do rje rtse gcig pa lta bur bskyed nas //",
    "T02D2894:245b-28": "aom badzra k'i li k'i l'a ya sarba bi gh'am bandha h'um phat /",
    "T02D2894:245b-29": "ces bya ba brgya rtsa brgyad bzlas la /",
    "T02D2894:245b-30": "dbus dang grva bzhir /",
    "T02D2894:245b-31": "aom gha gha gh'a ta ya gh'a ta ya sarba dusht'a na phat /",
    "T02D2894:245b-32": "k'i l'a ya k'i l'a ya sarba p'a bam phat /",
    "T02D2894:245b-33": "h'um h'um h'um badzra k'i li k'i l'a ya badzra",
    "T02D2894:245b-34": "dha ra a'a dzny'a pa ya ti k'a ya w'a",
    "T02D2894:245b-35": "ka tsitta badzra k'i l'a ya h'um phat /",
    "T02D2894:245b-36": "ces bya bas btab la /",
    "T02D2894:245b-37": "aom badzra mungkar a'a ko ta ya h'um phat /",
    "T02D2894:245b-38": "ces byas brdung bar bya'o //",
    "T02D2894:245b-39": "de nas srung skud bcing ba dang /",
    "T02D2894:245b-40": "gu gul gyis bdugs pa dang /",
    "T02D2894:245b-41": "me tog gi phreng ba gdags shing dri'i thig le byas na /",
    "T02D2894:245b-42": "byams pa'i go cha bskon par bya'o //",
    "T02D2894:245b-43": "de nas dkyil 'khor ba'i rnam lnga dang /",
    "T02D2894:245b-44": "snying po bzlas pa'i dra'i chus byugs la /",
    "T02D2894:245b-45": "dbus su dri'i thig le bya'o //",
    "T02D2894:245b-46": "me tog gi tshom bu bkram nas /",
    "T02D2894:245b-47": "dza:h'um bam ho:'i sngags kyis bteg pa'i lha bzhugs su gsol la /",
    "T02D2894:245b-48": "ye shes sems dpa' gzhug pa dang /",
    "T02D2894:245b-49": "dbang bskur ba dang /",
    "T02D2894:246a-0": "yi ge gsum gyis gnas gsum du byin gyis brlabs la @246a * //",
    "T02D2894:246a-1": "mchod pa lnga dang /",
    "T02D2894:246a-2": "mchod pa rgyas pa dang /",
    "T02D2894:246a-3": "bstod pa byas nas snyan gsan dbab par bya'o //",
    "T02D2894:246a-4": "phyag na rdo rje bcom ldan 'das //",
    "T02D2894:246a-5": "rig sngags rgyal la phyag 'tshal lo //",
    "T02D2894:246a-6": "slob ma kun la brtse ba dang //",
    "T02D2894:246a-7": "khyed rnams la yang mchod pa'i phyir //",
    "T02D2894:246a-8": "sang ni dkyil 'khor 'bri bar 'tshal//",
    "T02D2894:246a-9": "bcom ldan bdag ni gus pa la //",
    "T02D2894:246a-10": "de bas gnang ba mdzad par rigs //",
    "T02D2894:246a-11": "zhes lan gsum brjod par bya ste /",
    "T02D2894:246a-12": "lha lhag par gnas pa'o //",
    "T02D2894:246a-13": "de nas 'byor pa yod na sbyin sreg gi mchod pa bya'o //",
    "T02D2894:246a-14": "de nas gtor ma'i cho gnas 'byung ba bzhin du gtor ma btang nas /",
    "T02D2894:246a-15": "slob ma lhag par gnas par bya ste /",
    "T02D2894:246a-16": "khrus byas la /",
    "T02D2894:246a-17": "me tog lag na thogs te /",
    "T02D2894:246a-18": "slob dpon gyi zhabs gnyis la phyag byas nas /",
    "T02D2894:246a-19": "gsol ba btab ste rgyun bshags byas te /",
    "T02D2894:246a-20": "de nas lhar bskyed nas mchod pa byas te /",
    "T02D2894:246a-21": "so shing dor ba dang /",
    "T02D2894:246a-22": "ku sha sbyin pa dang /",
    "T02D2894:246a-23": "srung skud gdags pa dang /",
    "T02D2894:246a-24": "zab cing rgya che ba'i chos bshad par bya ste /",
    "T02D2894:246a-25": "rgyas par ni bzhi brgya lnga bcu pa'i cho ga las shes par bya'o //",
    "T02D2894:246a-26": "slob ma lhag par gnas pa'o /",
    "T02D2894:246a-28": "// / de ltar lhag par gnas pa byas nas /",
    "T02D2894:246a-29": "nang par nyi ma shar pa dang /",
    "T02D2894:246a-30": "mchod pa bshams la dkyil 'khor nam mkhar bteg ste /",
    "T02D2894:246a-31": "sa gzhi pa'i rnam lnga dang /",
    "T02D2894:246a-32": "dris byugs nas /",
    "T02D2894:246a-33": "thig byin gyis brlabs la cho ga bzhin du thig gdab par bya'o //",
    "T02D2894:246a-34": "de nas tshon dgye bar bya ste /",
    "T02D2894:246a-35": "tshon byin gyis brlabs la dbus su padma dang zla",
    "T02D2894:246a-36": "ba'i gdan la rdo rje rtse lnga pa bri ba",
    "T02D2894:246a-37": "dang / phyogs kyi rim par tshon dgye pa dang /",
    "T02D2894:246a-38": "rtsig pa la phyi rol dkar po dang /",
    "T02D2894:246a-39": "ser po dang /",
    "T02D2894:246a-40": "dmar po dang /",
    "T02D2894:246a-41": "ljang gu dang /",
    "T02D2894:246a-42": "nag po dang /",
    "T02D2894:246a-43": "kha khyer dmar po rin po che pha gu ser po dang /",
    "T02D2894:246a-44": "dra ba dra phyed nag po /",
    "T02D2894:246a-45": "rta babs ci mdzes par bri bar bya'o //",
    "T02D2894:246a-46": "de ltar dkyil 'khor bris nas /",
    "T02D2894:246a-47": "dgongs ka'i dus su mchod pa'i rdzas rnams bsags nas stan bde ba la 'dug ste /",
    "T02D2894:246a-48": "lha'i nga rgyal gyis dkyil 'khor bteg la yid kyis dkyil 'khor nang du zhugs te /",
    "T02D2894:246a-49": "lhag pa dang ma tshang ba'i nyes pa zhi bar bya ba'i phyir /",
    "T02D2894:246a-50": "lan bdun bskor bar bya'o //",
    "T02D2894:246a-51": "de nas me tog gi phreng ba dor la slar rang gi mgo la bcing bar bya'o //",
    "T02D2894:246a-52": "de nas bdag nyid lhar bskyed la /",
    "T02D2894:246b-0": "mdun gyi lha yang yi ge @246b yongs su gyur pa las rdo rje /",
    "T02D2894:246b-1": "de la 'od zer spro bsdu byas nas /",
    "T02D2894:246b-2": "lhar bskyed la ye shes sems dpa' gzhug pa la",
    "T02D2894:246b-3": "sogs pa rdzogs par byas nas mchod pa rgyas pa",
    "T02D2894:246b-4": "dbul bar bya'o // bstod pa byas nas bum pa bcug ste /",
    "T02D2894:246b-5": "bzlas pa byas nas chur bzhu la sku khrus gsol bar bya'o //",
    "T02D2894:246b-6": "de nas sbyin sreg bya ba dang /",
    "T02D2894:246b-7": "gtor ma btang nas slob ma la dbang bskur ba'o //",
    "T02D2894:246b-8": "de la dang por gsol ba btab pa dang /",
    "T02D2894:246b-9": "gdong g-yogs bcing ba dang /",
    "T02D2894:246b-10": "rgyun bshags bya ba dang /",
    "T02D2894:246b-11": "sdom pa gzung ba dang /",
    "T02D2894:246b-12": "lhar bskyed cing las thams cad pa'i bum pas sku khrus gsol bar bya'o //",
    "T02D2894:246b-13": "dkyil 'khor du gzhug pa dang /",
    "T02D2894:246b-14": "lha'i dam tshig bsgrags pa dang /",
    "T02D2894:246b-15": "slob dpon gyi dam tshig bsgrags pa dang /",
    "T02D2894:246b-16": "ye shes dbab pa dang /",
    "T02D2894:246b-17": "phreng ba dor ba dang /",
    "T02D2894:246b-18": "gdong g-yogs dgrol ba dang /",
    "T02D2894:246b-19": "dkyil 'khor blta ba byas nas /",
    "T02D2894:246b-20": "lhar bskyed nas /",
    "T02D2894:246b-21": "chu dang cod pan dang /",
    "T02D2894:246b-22": "bdag po dang /",
    "T02D2894:246b-23": "ming gi dbang bskur bar bya'o //",
    "T02D2894:246b-24": "de nas sku gsung thugs kyi brtul zhugs dang /",
    "T02D2894:246b-25": "spangs pa dang /",
    "T02D2894:246b-26": "ye shes la sogs pa'i dbang dang /",
    "T02D2894:246b-27": "rjes su gnang ba dang /",
    "T02D2894:246b-28": "brtul zhugs kyi dbang la sogs pa bya'o /",
    "T02D2894:246b-30": "// / dkyil 'khor cho ga sbyar ba 'di'i //",
    "T02D2894:246b-31": "dge ba gang nges thob pa kun //",
    "T02D2894:246b-32": "phyag na rdo rje thob nas ni //",
    "T02D2894:246b-33": "'gro don du ma byed par shog / phyag na",
    "T02D2894:246b-34": "rdo rje'i dkyil 'khor gyi cho ga / slob dpon"
}