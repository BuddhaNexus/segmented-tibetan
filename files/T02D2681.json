{
    "T02D2681:186b-0": "@186b # // rgya gar skad du /",
    "T02D2681:186b-1": "badzra bi d'a ra na n'a ma dh'a ra ni t'i k'a /",
    "T02D2681:186b-2": "bod skad du /",
    "T02D2681:186b-3": "rdo rje rnam par 'joms pa'i gzungs zhes bya ba'i rnam par bshad pa /",
    "T02D2681:186b-4": "dpal phyag na rdo rje la phyag 'tshal lo //",
    "T02D2681:186b-5": "rgyal ba kun gyi gsang mdzod 'dzin pa yi //",
    "T02D2681:186b-6": "rgyud kyi don 'byung ston pa'i ngo bo la //",
    "T02D2681:186b-7": "sgo gsum dang bas 'dud de phyag 'tshal nas //",
    "T02D2681:186b-8": "mdo yi rnam bshad bdag gis bya bar 'dod //",
    "T02D2681:186b-9": "de la rdo rje zhes bya ba ni yang dag pa'i ye shes la bya ste /",
    "T02D2681:186b-10": "rtag pa dang mi rtag pa bde ba dang sdug",
    "T02D2681:186b-11": "bsngal gyi mtshan ma'i dngos po thams cad 'joms pa",
    "T02D2681:186b-12": "la bya'o // de nas 'joms pa zhes bya ba'i don to //",
    "T02D2681:186b-13": "gzungs zhes bya ba ni dbyings dang ye shes gnyis su med pa la bya'o //",
    "T02D2681:186b-14": "de ltar mdo'i bstan nas /",
    "T02D2681:186b-15": "da dgos 'brel gyi don ston te /",
    "T02D2681:186b-16": "ma nor bar ston pa'i phyir ston pa dang /",
    "T02D2681:186b-17": "yongs su dag pa'i 'khor dang /",
    "T02D2681:186b-18": "gang du bshad pa'i gnas dang /",
    "T02D2681:186b-19": "ma nor sdud pa'i sdud pa po dang /",
    "T02D2681:186b-20": "gang bshad pa'i mdo'i don to //",
    "T02D2681:186b-21": "de la ston pa ni bcom ldan 'das thugs yang",
    "T02D2681:186b-22": "dag pa'i ting nge 'dzin rdo rje lta bu las",
    "T02D2681:186b-23": "ma g-yos kyang nyid kyi che ba dbyung ba'i don",
    "T02D2681:186b-24": "du thugs yang dag pa'i sras gsang ba'i bdag po",
    "T02D2681:186b-25": "phyag na rdo rje la shod cig par byin gyis",
    "T02D2681:186b-26": "brlabs nas / sangs rgyas kyi zhing khams mtha' yas",
    "T02D2681:186b-27": "pa'i nang du rdo rje rnam par 'joms pa'i don",
    "T02D2681:186b-28": "'di phyag na rdo rje las rab tu thob pa'i",
    "T02D2681:186b-29": "brlabs nas / phyir na / 'di skad bdag gis thos pa dus cig na zhes bya ba'o //",
    "T02D2681:186b-30": "ston pa dang /",
    "T02D2681:186b-31": "'khor dang /",
    "T02D2681:186b-32": "sdud pa dang ldan pas na dus zhes bya ba'o //",
    "T02D2681:186b-33": "lan grangs mang du ma gsungs par brgya lam du gsungs pas dus gcig na zhes bya ba'o //",
    "T02D2681:186b-34": "bcom ldan 'das rdo rje la bzhugs te zhes pa ni bdud bzhi bcom pa'i la bya'o //",
    "T02D2681:186b-35": "yang na bcom ldan 'das rdo rje lta bu'i ting",
    "T02D2681:186b-36": "nge 'dzin la thugs mnyam par gzhag pa la bya'o",
    "T02D2681:186b-37": "// sangs rgyas kyi mthus zhes pa ni ting nge 'dzin la snyoms par zhugs pa la bya'o //",
    "T02D2681:187a-0": "lag na rdo rje lus thams @187a * //",
    "T02D2681:187a-1": "cad rdo rjer byin gyis brlabs nas zhes pa ni",
    "T02D2681:187a-2": "yang dag pa'i ye shes rdo rje ltar 'dus ma",
    "T02D2681:187a-3": "byas pa la bya'o //",
    "T02D2681:187a-4": "rdo rje'i ting nge 'dzin la snyoms par zhugs so //",
    "T02D2681:187a-5": "zhes pa ni yang dag pa'i ye shes kyi ngo bor rab tu gnas pa la bya'o //",
    "T02D2681:187a-6": "de nas lag na rdo rje sangs rgyas kyi mthu",
    "T02D2681:187a-7": "dang zhes pa ni snyoms par zhugs ma thag tu",
    "T02D2681:187a-8": "byang chub sems dpa' thams cad la mthu ston pa'i",
    "T02D2681:187a-9": "phyir ro // sangs rgyas kyi byin gyis rlabs kyis",
    "T02D2681:187a-10": "zhes pa ni klu'i rgyal po ma dros pas char",
    "T02D2681:187a-11": "'bebs pa de bzhin du mthu stobs bskyed pa'i phyir",
    "T02D2681:187a-12": "phyir ro // ro // rdo rje khro bo las",
    "T02D2681:187a-13": "byung ba zhes pa ni lag na rdo rjer byin",
    "T02D2681:187a-14": "gyis brlabs pa'i mthus dkyil 'khor gyi lha rnams kyi",
    "T02D2681:187a-15": "sku gsung thugs las 'thon nas khams gsum gyi dregs",
    "T02D2681:187a-16": "pa can rnams btul ba'o //",
    "T02D2681:187a-17": "rdo rje snying pos rab tu smras te zhes pa",
    "T02D2681:187a-18": "ni sku gsung thugs rdo rje ltar 'dus ma byas",
    "T02D2681:187a-19": "pa des sems can la phan gdags pa'i phyir 'di",
    "T02D2681:187a-20": "gsungs so // da ni khro bo rnams kyi rang",
    "T02D2681:187a-21": "bzhin gyi don thugs ka nas phyung ba'i don te",
    "T02D2681:187a-22": "gsungs so // / mi chod pa /",
    "T02D2681:187a-23": "mi shigs pa bden pa zhes pas gshin rje gshed ston te /",
    "T02D2681:187a-24": "gzung ba'i yul ma grub pas mtshan ma thams cad 'joms pas tho ba bsnams ba'o //",
    "T02D2681:187a-25": "rtsa ba'i snying po ma tha las bskyed pas ma tha zhes bya'o //",
    "T02D2681:187a-26": "de bdag gis bsgoms na dngos grub thob ste /",
    "T02D2681:187a-27": "dngos grub de bdud kyis bar du mi chod pas mi chod pa zhes bya'o //",
    "T02D2681:187a-28": "sku gsung thugs mtshan ma'i rnam rtog gis mi shigs pas na /",
    "T02D2681:187a-29": "mi shigs pa zhes bya'o //",
    "T02D2681:187a-30": "bden pa zhes pa ni gsung gi ngo bo bden",
    "T02D2681:187a-31": "ba dang ldan pas na bden pa zhes bya bas",
    "T02D2681:187a-32": "h'um ka ra ston te /",
    "T02D2681:187a-33": "sku gsung thugs mi 'gyur bas na bden pa ste rtsa ba'i sngags ma tha ma zhes pa'o //",
    "T02D2681:187a-34": "sra ba brtan pa thams cad du thogs pa med pa zhes pas /",
    "T02D2681:187a-35": "rnam par rgyal ba'i don ston te /",
    "T02D2681:187a-36": "nyon mongs pa dang 'khor ba las rgyal ba'i phyir",
    "T02D2681:187a-37": "na ye shes kyi 'khor lo bsnams pa sku gsung",
    "T02D2681:187a-38": "thugs rdo rje ltar sra bas na sra ba zhes",
    "T02D2681:187a-39": "bya'o // byang chub kyi sems mi 'gyur bas na brtan pa zhes bya'o //",
    "T02D2681:187a-40": "thugs rdo rje dang brtson 'grus ci la yang thogs pa med pas na thogs pa med pa'o //",
    "T02D2681:187b-0": "rtsa ba'i yig @187b 'bru dh'u na las bskyed pas",
    "T02D2681:187b-1": "na dhu na dhu na badzra zhes bya ste bdud",
    "T02D2681:187b-2": "kyis glags mi rnyed pas na sra ba brtan pa'i",
    "T02D2681:187b-3": "dngos grub thob la /",
    "T02D2681:187b-4": "thams cad du thogs pa med pas na thogs pa med pa'i dngos grub thob ba'o //",
    "T02D2681:187b-5": "thams cad du ma pham pa /",
    "T02D2681:187b-6": "sems can thams cad skag par byed pa /",
    "T02D2681:187b-7": "sems can thams cad 'jil bar byed pa ni da",
    "T02D2681:187b-8": "ha da ha badzra zhes pas rta mgrin ston te",
    "T02D2681:187b-9": "/ khams gsum sems can thams cad bdud dang dregs pa thams cad las rgyal bas na /",
    "T02D2681:187b-10": "bdud la sogs pa skrag par byed pa'o //",
    "T02D2681:187b-11": "'dod chags la sogs pa 'jil bar byed pas na 'jil bar byed ba dang ;",
    "T02D2681:187b-12": "nyon mongs pa'i skyon gyis ma gos pas na padma bsnams pa'o //",
    "T02D2681:187b-13": "rtsa ba'i snying po da ha las bskyed pas na /",
    "T02D2681:187b-14": "da ha da ha badzra zhes pa'o //",
    "T02D2681:187b-15": "des ni ha yi gri ba'i don no //",
    "T02D2681:187b-16": "rig sngags thams cad gcod par byed pa /",
    "T02D2681:187b-17": "rig sngags thams cad gnon par byed pa /",
    "T02D2681:187b-18": "las thams cad 'joms par byed pa zhes pas bdud rtsi 'khyil ba'i don bstan te /",
    "T02D2681:187b-19": "pas kyi dmod mo rnams dang //",
    "T02D2681:187b-20": "gzhan gyi gnod pa thams cad ni ye shes kyi rang bzhin gyis gcod pa dang /",
    "T02D2681:187b-21": "gnon pa dang 'joms pas na 'joms pa'o //",
    "T02D2681:187b-22": "rtsa ba'i yi ge pa tsa las bskyed pas na //",
    "T02D2681:187b-23": "ba tsa pa tsa badzra zhes pa'o //",
    "T02D2681:187b-24": "rdzas dang yo byad dang cho ga tshang bar byas",
    "T02D2681:187b-25": "na dmod mo'i bye brag thams cad thar bar 'gyur",
    "T02D2681:187b-26": "ro // des ni bdud rtsi 'khyil ba'i don no //",
    "T02D2681:187b-27": "gzhan gyi las thams cad 'jigs par byed pa //",
    "T02D2681:187b-28": "gdon thams cad rlag par byed pa //",
    "T02D2681:187b-29": "gdon thams cad las thar par byed pa zhes pa ni stobs po che'i don ston te /",
    "T02D2681:187b-30": "thugs rje chen po'i bye brag gis phyir rgol ba thams cad 'jig par byed pa'o //",
    "T02D2681:187b-31": "sangs rgyas kyi ye shes kyis gdon thams cad mi",
    "T02D2681:187b-32": "gnas shing rlag par byed pas na rlag par byed",
    "T02D2681:187b-33": "pa'o // tshe dang dbang thang 'phrog pa thams cad las thar bar mdzad pas na /",
    "T02D2681:187b-34": "gdon thams cad las thar bar byed pa zhes bya'o //",
    "T02D2681:187b-35": "rtsa ba'i yi ge dhar las bskyed pas na dha ra dha ra badzra zhes pa'o //",
    "T02D2681:187b-36": "'byung po thams cad 'gugs par byed pa //",
    "T02D2681:187b-37": "rig sngags kyi las thams cad byed du 'jug pa zhes pa ni /",
    "T02D2681:187b-38": "gzhan gyis mi thub pa'i don ston te /",
    "T02D2681:188a-0": "thabs mkhas pa'i @188a * //",
    "T02D2681:188a-1": "thugs rjes 'byung po'i rigs thams cad dbang du bsdus",
    "T02D2681:188a-2": "na 'khor bas na 'byung po thams cad 'gugs par",
    "T02D2681:188a-3": "byed pa'o // thugs rje chen po la mnga' brnyes",
    "T02D2681:188a-4": "shing legs pa thams cad byed du 'jug pa zhes",
    "T02D2681:188a-5": "gzhan la ston pa dang /",
    "T02D2681:188a-6": "nyams su len du 'jug pas na rig sngags kyi las thams cad byed du 'jug pa zhes bya'o //",
    "T02D2681:188a-7": "rtsa ba'i yi ge d'a ra ya las bskyed de",
    "T02D2681:188a-8": "d'a ra ya d'a ra ya badzra zhes pas gzhan",
    "T02D2681:188a-9": "gyis mi thub pa'i don bstan pa'o //",
    "T02D2681:188a-10": "ma grub pa rnams grub par byed pa /",
    "T02D2681:188a-11": "grub pa rnams chud mi za bar byed pa 'dod",
    "T02D2681:188a-12": "pa thams cad rab tu sbyin pa zhes pas ni",
    "T02D2681:188a-13": "mi g-yo mgon po'i don ston te thugs yang dag",
    "T02D2681:188a-14": "pas dngos grub ma grub pa rnams grub par byed",
    "T02D2681:188a-15": "pas na grub par byed pa'o //",
    "T02D2681:188a-16": "grub pa rnams bdud kyi dbang du mi 'gyur bar 'grub pas na /",
    "T02D2681:188a-17": "grub pa rnams chud mi za ba'o //",
    "T02D2681:188a-18": "'dod pa thams cad skong bas na 'dod pa thams cad rab tu sbyin pa'o //",
    "T02D2681:188a-19": "rtsa ba'i yi ge d'a ru na las bskyed pas na /",
    "T02D2681:188a-20": "d'a ru na d'a ru na badzra zhes pa'o //",
    "T02D2681:188a-21": "sems can thams cad srung ba zhes pas ni dbyug pa sngon po'i don ston te /",
    "T02D2681:188a-22": "thabs mkhas pa'i thugs rjes khams gsum gyi sems can",
    "T02D2681:188a-23": "thams cad kyi nyon mongs pa'i sdug bsngal las phan",
    "T02D2681:188a-24": "gdags pas na / sems can thams cad srung ba'o //",
    "T02D2681:188a-25": "rtsa ba'i yi ge tstshinda las bskyed pas na tstshinda tstshinda badzra /",
    "T02D2681:188a-26": "zhes pa'o //",
    "T02D2681:188a-27": "zhi brgyas pa /",
    "T02D2681:188a-28": "sems can thams cad rengs par byed pa zhes pas /",
    "T02D2681:188a-29": "ha ra ha ra badzra zhes pas dbus kyi gtso bo'i don ston te ;",
    "T02D2681:188a-30": "rdo rje rnam 'joms des phyin ci log gi nyon",
    "T02D2681:188a-31": "mongs pa thams cad zhi bar mdzad pas yon tan",
    "T02D2681:188a-32": "gyi cho gas thams cad rgyas par byed pas bdud",
    "T02D2681:188a-33": "dregs pa can thams cad rengs par byed pa'o //",
    "T02D2681:188a-34": "rtsa ba'i snying po ha ra ha ra badzra zhes pa'o //",
    "T02D2681:188a-35": "sems can thams cad rmugs par byed pa'i gsang sngags",
    "T02D2681:188a-36": "kyi mthu chen po 'di zhes pas ni thugs ye",
    "T02D2681:188a-37": "shes bzhi'i ngo bo las sgo ba bzhir sprul nas",
    "T02D2681:188a-38": "bdud dregs pa can glags tshol ba rnams rmugs par",
    "T02D2681:188a-39": "byas te / zhi bar byas pa'i don te sgo bzhi'i don bstan pa'o //",
    "T02D2681:188b-0": "sangs rgyas kyi mthus lag na rdo rjes zhes @188b",
    "T02D2681:188b-1": "ba'i gong du khro bo rnams kyi rang bzhin bstan",
    "T02D2681:188b-2": "pa las dus gsum gyi sangs rgyas thams cad kyis",
    "T02D2681:188b-3": "lag na rdo rje la mthu stobs kyi bdag por",
    "T02D2681:188b-4": "byin gyis brlabs nas /",
    "T02D2681:188b-5": "lag tu ye shes kyi rtags rdo rje byin te",
    "T02D2681:188b-6": "ming gi dbang bskur nas srid pa gsum gyi mthu",
    "T02D2681:188b-7": "can du byin gyis brlabs pa'o //",
    "T02D2681:188b-8": "des ni khro bo bcu'i sngags kyi don bshad do //",
    "T02D2681:188b-9": "rab tu smras so zhes pa ni 'di nas mar",
    "T02D2681:188b-10": "phyag na rdo rje nyid kyi phrin las kyi don",
    "T02D2681:188b-11": "bstan pa'o // na mo ratna tra y'a ya zhes pa ni dkon mchog gsum la phyag 'tshal lo //",
    "T02D2681:188b-12": "zhes pa'i don to /",
    "T02D2681:188b-13": "na mashtsa na da badzra p'a na ye zhes pa",
    "T02D2681:188b-14": "ni rdo rje rin po chen gyi ngo bo phyag",
    "T02D2681:188b-15": "na rdo rje'i yang dag pa'i snying po'o //",
    "T02D2681:188b-16": "ma h'a yaksha se na pa ta ye zhes pa ni /",
    "T02D2681:188b-17": "gnod sbyin gyi sde dpon chen po phyag na rdo rje drag po la phyag 'tshal lo //",
    "T02D2681:188b-18": "zhes pa'i don to //",
    "T02D2681:188b-19": "tadya th'a zhes pa'i don ni 'di lta ste zhes pa'i don no //",
    "T02D2681:188b-20": "aom tra da tra da zhes pa ni ye shes",
    "T02D2681:188b-21": "kyi lha'i ngo bo yin pas nyon mongs pa thams",
    "T02D2681:188b-22": "cad sod sod ces pa'o //",
    "T02D2681:188b-23": "tro ta ya tro ta ya zhes pa ni phyag",
    "T02D2681:188b-24": "na rdo rje byin rlabs kyis rab tu sod sod",
    "T02D2681:188b-25": "ces pa'o // sphu ta sphu ta zhes pa ni",
    "T02D2681:188b-26": "bdag gi bgegs thams cad zung la ye shes kyi",
    "T02D2681:188b-27": "mes sregs sregs zhes pa'o //",
    "T02D2681:188b-28": "sphot ya sphot ya zhes pa ni ye shes kyi tho bas rdungs shig rdungs shig ces pa'o //",
    "T02D2681:188b-29": "ghurna ghurna zhes pa ni thugs rje'i lcags kyu'i zung la bskyod cig bskyod cig ces pa'o //",
    "T02D2681:188b-30": "ghurna pa ya ghurnna pa ya zhes pa ni legs par skrod legs par skrod ces pa'o //",
    "T02D2681:188b-31": "sarba satv'a zhes pa ni sems can thams cad la thugs rjes gzigs shig ces pa'o //",
    "T02D2681:188b-32": "bo dha bo dha zhes pa ni khams gsum gyi",
    "T02D2681:188b-33": "sems can thams cad byang chub tu sems bskyed cig",
    "T02D2681:188b-34": "ces pa'o // sam bodha ya sam bodha ya zhes",
    "T02D2681:188b-35": "pa ni 'gro ba thams cad khongs su chud par",
    "T02D2681:188b-36": "mdzod cig gces pa'o //",
    "T02D2681:188b-37": "bhra ma bhra ma zhes pa ni byang chub sems",
    "T02D2681:188b-38": "dang mi ldan pa'i bgegs thams cad sod cig ces",
    "T02D2681:188b-39": "pa'o // sam bhra ma ya sam bhra ma ya",
    "T02D2681:188b-40": "zhes pa ni phyin ci log gi nyon mongs pa",
    "T02D2681:188b-41": "thams cad thugs rjes legs par sod cig ces pa'o",
    "T02D2681:188b-42": "pa'o // // sarba bh'u ta ni zhes pa ni",
    "T02D2681:189a-0": "gdon dang 'byung po thams cad gtubs la thugs @189a",
    "T02D2681:189a-1": "pa'o // // * // ye shes kyi spyan gyis gzigs shig ces pa'o //",
    "T02D2681:189a-2": "ku ta ku ta zhes pa ni bdag la gnod pa'i gdon thams cad rdungs shig ces pa'o //",
    "T02D2681:189a-3": "sam ku ta ya sam ku ta ya zhes pa",
    "T02D2681:189a-4": "ni 'jig rten na gnod pa byed pa thams cad",
    "T02D2681:189a-5": "byams pa'i thugs rjes rdungs shig ces pa'o ;",
    "T02D2681:189a-6": "/ sarba sha tr'u n'am zhes pa ni bdag la",
    "T02D2681:189a-7": "gnod pa'i dgra bgegs thams cad yang dag pa'i ye",
    "T02D2681:189a-8": "shes kyis sregs shig ces pa'o //",
    "T02D2681:189a-9": "gha ta gha ta zhes pa ni bgegs thams cad thugs rjes sod cig ces pa'o //",
    "T02D2681:189a-10": "sam gha ta ya sam gha ta ya zhes pa ni legs par sod cig ces pa'o //",
    "T02D2681:189a-11": "sarba bidy'i badzra badzra zhes pa ni /",
    "T02D2681:189a-12": "rig sngags kyi mthu gang la bya ba thams cad rdo rje 'bar bas 'grub par gyis shig pa'o //",
    "T02D2681:189a-13": "sphot ya badzra badzra zhes pa ni ye shes kyi",
    "T02D2681:189a-14": "rdo rje 'bar bas nyon mongs pa thams cad sod",
    "T02D2681:189a-15": "cig ces pa'o / ka ta badzra badzra zhes pa",
    "T02D2681:189a-16": "ni ye shes grub pa'i rdo rje 'bar bas nyon",
    "T02D2681:189a-17": "mongs pa thams cad chod cig ces pa'o //",
    "T02D2681:189a-18": "ma ta badzra badzra zhes pa ni byang chub kyi",
    "T02D2681:189a-19": "sems kyi rdo rjes bdag gi gdug pa thams cad",
    "T02D2681:189a-20": "gtubs shing ces pa'o //",
    "T02D2681:189a-21": "ma tha badzra badzra zhes pa ni yang dag pa'i",
    "T02D2681:189a-22": "ye shes kyi rdo rjes bgegs thams cad thul cig",
    "T02D2681:189a-23": "ces pa'o // aatta h'a sa n'i la ya badzra",
    "T02D2681:189a-24": "zhes pa ni rdo rje rnon po rnon po me",
    "T02D2681:189a-25": "dang 'dra bas nyon mongs pa'i bag chags thams cad",
    "T02D2681:189a-26": "chod cig drol cig ces pa'o //",
    "T02D2681:189a-27": "su badzra badzra sv'ah'a zhes pa ni thugs yang dag",
    "T02D2681:189a-28": "par mkhyen pa'i rdo rjes chos kyi dbyings rnam par",
    "T02D2681:189a-29": "dag pa la legs par spyod cig ces pa'o /",
    "T02D2681:189a-30": "de yan chad kyis phyag na rdo rje'i phrin las",
    "T02D2681:189a-31": "kyi don bshad nas da ni khro bo rnams kyi",
    "T02D2681:189a-32": "phrin las kyi don ston te /",
    "T02D2681:189a-33": "he phul lu ni ru phullu zhes pa ni /",
    "T02D2681:189a-34": "rdo rje 'bar ba khams gsum pa'i nyon mongs pa rnams thugs rje 'bar bas chod cig ces pa'o //",
    "T02D2681:189a-35": "grihna kullu zhes pa ni khams gsum gyi sems can",
    "T02D2681:189a-36": "thams cad kyi gshin rje'i sdug bsngal thams cad choms",
    "T02D2681:189a-37": "shig ces pa'o // mi lu tsullu ku ru ku",
    "T02D2681:189a-38": "lu zhes pa ni dpal rta mgrin sngon po 'bar",
    "T02D2681:189a-39": "bas sdug bsngal thams cad spyod shig ces pa'o //",
    "T02D2681:189a-40": "badzra bi dza ya sv'a h'a zhes pa ni khro",
    "T02D2681:189b-0": "bo bdud rtsi 'khyil bas nyon mongs pa thams @189b",
    "T02D2681:189b-1": "cad bdud rtsir byin gyis rlobs shig ces pa'o //",
    "T02D2681:189b-2": "k'i li k'i l'a la sv'ah'a zhes pa ni khro",
    "T02D2681:189b-3": "bo stobs po che'i drag shul gyis mdzod cig ces",
    "T02D2681:189b-4": "pa'o // ka ta ka ta zhes pa ni khro",
    "T02D2681:189b-5": "bo rgyal pos bdud thams cad pa bkongs shig ces",
    "T02D2681:189b-6": "pa'o // pa'o // ma ta ma ta zhes pa",
    "T02D2681:189b-7": "ni khro bo h'um ka ras nyon mongs pa thams",
    "T02D2681:189b-8": "cad las skyobs shig ces pa'o //",
    "T02D2681:189b-9": "ra ta ra ta zhes pa ni khro bo padma",
    "T02D2681:189b-10": "'khyil bas nyon mongs pa thams cad zhi bar mdzod",
    "T02D2681:189b-11": "cig ces pa'o // mo ta mo ta phra mo",
    "T02D2681:189b-12": "ta na ya sv'ah'a zhes pa ni ye shes kyi",
    "T02D2681:189b-13": "rdo rje 'bar bas gshin rje rtogs shig ces pa'o",
    "T02D2681:189b-14": "cig ces pa'o // // tsa ra ni tsa ra",
    "T02D2681:189b-15": "zhes pa ni khro bo'i rgyal po n'i la dandas",
    "T02D2681:189b-16": "bdag dang sems can thams cad la tshe dang dbang",
    "T02D2681:189b-17": "stsol cig ces pa'o //",
    "T02D2681:189b-18": "ha ra ha ra zhes pa ni ye shes kyi",
    "T02D2681:189b-19": "gshog pas 'khor ba'i sdug bsngal las skyobs shig ces",
    "T02D2681:189b-20": "pa'o // sa ra sa ra m'a ra ya m'a",
    "T02D2681:189b-21": "ra ya zhes pa ni ye shes kyi rdo rjes",
    "T02D2681:189b-22": "nyon mongs pa rnams sod la rdul du rlog cig",
    "T02D2681:189b-23": "pa'o // ces pa'o // badzra bi d'a ra na",
    "T02D2681:189b-24": "ya sv'ah'a zhes pas rdo rje rnam par 'joms pas",
    "T02D2681:189b-25": "sems can thams cad kyi las mdzod cig ces pa'o",
    "T02D2681:189b-26": "pa'o // ces pa'o // // tstshinda tstshinda zhes pa ni /",
    "T02D2681:189b-27": "rta mgrin gyis nyon mongs pa thams cad tshar chod cig ces pa'o //",
    "T02D2681:189b-28": "bhinda bhinda zhes pa ni //",
    "T02D2681:189b-29": "sems can thams cad sdug bsngal ba zhi bar gyis shi ces pa'o //",
    "T02D2681:189b-30": "ma h'a k'i li k'i l'a ya sv'ah'a /",
    "T02D2681:189b-31": "zhes pa ni khro bo stobs po ches nyon mongs pa thams cad zhi bar mdzod cig ces pa'o //",
    "T02D2681:189b-32": "ban dha ban dha zhes pa ni khro bo takki",
    "T02D2681:189b-33": "r'a dzas gdug pa can gyi bdud thams cad zung",
    "T02D2681:189b-34": "la choms shig ces pa'o //",
    "T02D2681:189b-35": "kro dha kro dha zhes pa ni khro bo rnams",
    "T02D2681:189b-36": "kyis nyon mongs pa rnams la rol cig ces pa'o",
    "T02D2681:189b-37": "/ k'i li k'i l'a ya sv'a h'a zhes pa",
    "T02D2681:189b-38": "ni khro bo bdud rtsi 'khyil bas gdug pa rnams",
    "T02D2681:189b-39": "zhi bar mdzod cig ces ba'o //",
    "T02D2681:189b-40": "tsu ru tsu ru zhes pa ni khro bo aa",
    "T02D2681:189b-41": "mo gha p'a shas phrin las mdzod cig ces pa'o",
    "T02D2681:189b-42": "/ tsanda li zhes pa ni khro bo rgyal po tshur spyon dam tshig la dgongs shig ces pa'o //",
    "T02D2681:189b-43": "k'i li k'i l'a ya sv'ah'a /",
    "T02D2681:189b-44": "zhes pa ni khro bo bdud rtsi 'khyil ba'i thugs",
    "T02D2681:189b-45": "tshad med pa'i gsung sgras thams cad byang chub sems",
    "T02D2681:189b-46": "su zhi bar mdzod cig ces pa'o //",
    "T02D2681:189b-47": "tr'a sa ya tr'a sa ya zhes pa ni khro",
    "T02D2681:190a-0": "bo ma h'a ba las bgegs thams cad @190a *",
    "T02D2681:190a-1": "// skrod cig ces pa'o //",
    "T02D2681:190a-2": "badzra k'i li k'i l'a ya sv'ah'a zhes pa ni",
    "T02D2681:190a-3": "ye shes kyi rdo rje 'bar bas thams cad zhi",
    "T02D2681:190a-4": "bar mdzod cig ces pa'o //",
    "T02D2681:190a-5": "ha ra ha ra badzra dha r'a ya sv'a h'a",
    "T02D2681:190a-6": "zhes pa ni rdo rje 'bar ba'i sgo bzhis bgegs",
    "T02D2681:190a-7": "thams cad sregs shig ces pa'o //",
    "T02D2681:190a-8": "pra ha ra pra ha ra zhes pa ni khro",
    "T02D2681:190a-9": "bo bdud rtsi 'khyil bas mtshan ma'i rtog pa thams",
    "T02D2681:190a-10": "cad zhi bar mdzod cig ces pa'o //",
    "T02D2681:190a-11": "badzra pra bhanydza n'a ya sv'ah'a zhes pa ni byang",
    "T02D2681:190a-12": "chub kyi sems rdo rje 'bar bas nyon mongs pa'i",
    "T02D2681:190a-13": "bag chags thams cad zhi bar mdzod cig ces pa'o",
    "T02D2681:190a-14": "// de yan chad kyis ni khro bo rnams kyi phrin las kyi don bshad do //",
    "T02D2681:190a-15": "da ni khro bo rnams kyi bsrung ba'i don ston te /",
    "T02D2681:190a-16": "ma tisthir badzra zhes pa ni blo brtan pa'i rdo",
    "T02D2681:190a-17": "rjes byang chub sems kyi rang bzhin dang ldan par",
    "T02D2681:190a-18": "gyis shig ces pa'o //",
    "T02D2681:190a-19": "su ti shtir badzra zhes pa ni shin tu brtan",
    "T02D2681:190a-20": "pa'i rdo rjes la legs pa'i yon tan dang ldan",
    "T02D2681:190a-21": "par 'gyur cig ces pa'o //",
    "T02D2681:190a-22": "pra tisthir badzra zhes pa ni so sor brtan pa'i",
    "T02D2681:190a-23": "rdo rjes bdag gi lus brten par mdzod cig ces",
    "T02D2681:190a-24": "pa'o // ma h'a badzra zhes pa ni chen po rdo rjes bdud las rgyal bar mdzod ces pa'o //",
    "T02D2681:190a-25": "aa pra ti ha ha badzra zhes pa ni rab",
    "T02D2681:190a-26": "tu brtan pa'i rdo rjes bdag la ye shes kyi",
    "T02D2681:190a-27": "mtshon cha gsol cig ces pa'o //",
    "T02D2681:190a-28": "aa mo gha badzra zhes pa ni don yod pa'i rdo rjes gzhan thams cad 'joms pa'o zhes pa'o //",
    "T02D2681:190a-29": "ae hya hi badzra zhes pa ni bden pa'i rdo",
    "T02D2681:190a-30": "rje bdag 'khor ba las drongs pa shig ces pa'o",
    "T02D2681:190a-31": "// sh'i ghram badzra ya sv'ah'a zhes pa ni dpa'",
    "T02D2681:190a-32": "bar 'gro ba'i rdo rjes rings par bdag gi las",
    "T02D2681:190a-33": "'grub par mdzod cig ces pa'o //",
    "T02D2681:190a-34": "dha ra dha ra zhes pa ni sgo bzhi'i srung ba bstan te /",
    "T02D2681:190a-35": "byang chub sems kyi rang bzhin thams cad khyer la gzungs su gyis zhes pa'o //",
    "T02D2681:190a-36": "dhi ri dhi ri zhes pa ni dbyings kyi rang",
    "T02D2681:190a-37": "bzhin chos nyid dang ldan par gyis shig ces pa'o",
    "T02D2681:190a-38": "; / dhu ru dhu ru zhes pa ni lus",
    "T02D2681:190a-39": "thams cad thugs rjes zungs la thogs shig ces pa'o",
    "T02D2681:190a-40": "; // sarba badzra ku lam a'a brta ya sv'ah'a //",
    "T02D2681:190a-41": "zhes pa ni rdo rje 'khor lo dang bcas pas bdag la byin gyis rlobs shig ces pa'o //",
    "T02D2681:190a-42": "aa mu kam m'a ya phat ces pa ni bdag",
    "T02D2681:190b-0": "dus ma yin pa'i 'jigs @190b ba las bzlog la",
    "T02D2681:190b-1": "bdud thams cad choms shig ces pa'o //",
    "T02D2681:190b-2": "de yan chad khro bo bcu'i srung ba'i don bshad do /",
    "T02D2681:190b-3": "da ni khro bo'i dbang gi don ston te /",
    "T02D2681:190b-4": "na ma:sa manta badzra n'am zhes pa ni kun du",
    "T02D2681:190b-5": "bzang po'i ye shes rdo rjes rang bzhin gyis dbang",
    "T02D2681:190b-6": "bskur cig ces pa'o //",
    "T02D2681:190b-7": "sarba ba lam a'a brta yang zhes pa ni stobs po ches dbang bskur cig ces pa'o //",
    "T02D2681:190b-8": "ma h'a ba le zhes pa ni stobs po ches",
    "T02D2681:190b-9": "mgyogs pa rlung dang 'dra bar dbang bskur cig ces",
    "T02D2681:190b-10": "pa'o // ka ta be ta ta le zhes pa",
    "T02D2681:190b-11": "ni ye shes kyi mche bas nyon mongs pa'i bdud",
    "T02D2681:190b-12": "thul cig ces pa'o //",
    "T02D2681:190b-13": "aa tsa le zhes pa ni khams gsum rnam rgyal",
    "T02D2681:190b-14": "gyi sprul pas dbang bskur la skyobs shig ces pa'o",
    "T02D2681:190b-15": "// manda la ma ye shes pa ni dkyil 'khor",
    "T02D2681:190b-16": "gyi phyi'i srung ma rnams kyis sprul pa'i ngo bo",
    "T02D2681:190b-17": "nyid kyi che ba sna tshogs su snang ba'o //",
    "T02D2681:190b-18": "aa ti badzra zhes pa ni rdo rje bzang pos thams cad la skyobs shig pa'o //",
    "T02D2681:190b-19": "ma h'a ba le be ga ra na ra na",
    "T02D2681:190b-20": "zhes pa ni stobs po ches mgyogs pa rlung dang",
    "T02D2681:190b-21": "'dra bas gnod pa thams cad zhi bar mdzod cig",
    "T02D2681:190b-22": "pa'o // aa dzi te dzva la dzva la zhes",
    "T02D2681:190b-23": "pa ni yang dag pa'i shes rab kyis bdud dang",
    "T02D2681:190b-24": "log 'dren rnams sregs shig ces pa'o //",
    "T02D2681:190b-25": "ti ti ti ti ping ga le zhes pa ni",
    "T02D2681:190b-26": "so sor 'bar ba'i sdug bsngal thams cad las skyobs",
    "T02D2681:190b-27": "shig pa'o // de ha da ha zhes pa ni bdag gi nyon mongs pa rnams sregs shig pa'o //",
    "T02D2681:190b-28": "te dzo ba ti zhes pa ni yang dag pa'i",
    "T02D2681:190b-29": "ye shes kyis gti mug pa rnams sol cig pa'o",
    "T02D2681:190b-30": "// ti li ti li zhes pa ni bdag gi sdug bsngal thams cad med par gyis shig pa'o ;",
    "T02D2681:190b-31": "bhandha bhanda zhes pa ni bgegs dang 'byung po thams cad ching shig pa'o //",
    "T02D2681:190b-32": "ma h'a ba zhes pa ni stobs po ches las mdzod cig pa'o //",
    "T02D2681:190b-33": "badzra aam ku sha dzva l'a ya sv'a h'a zhes",
    "T02D2681:190b-34": "pa ni rdo rje 'khor lo me dang 'dra bas",
    "T02D2681:190b-35": "mtshan ma thams cad zhi bar mdzod cig pa'o //",
    "T02D2681:190b-36": "de yan chad khro bo bcu'i rang gi las bshad pa'o //",
    "T02D2681:190b-37": "da ni ye shes kyi khro bo lag na rdo rje'i rang bzhin ston te /",
    "T02D2681:190b-38": "na mo ratna tra y'a la zhes pa ni dkon mchog gsum la phyag 'tshal lo zhes pa'o //",
    "T02D2681:190b-39": "na ma: tsanda badzra p'a na ye zhes pa khams",
    "T02D2681:190b-40": "gsum gyi gnod sbyin rnams gdul ba'i phyir lag na",
    "T02D2681:191a-0": "@191a * // rdo rje khro bo'i tshul du bzhugs pa'o //",
    "T02D2681:191a-1": "ma h'a yaksha se n'a pa ta ye zhes pa",
    "T02D2681:191a-2": "ni gnod sbyin gyi sde dpon chen po lag na",
    "T02D2681:191a-3": "rdo rje ye shes kyi ngo bor bzhugs pa'o //",
    "T02D2681:191a-4": "tadya th'a ni 'di lta ste zhes pa'o //",
    "T02D2681:191a-5": "aom ha ra ha ra badzra zhes pa ni ye",
    "T02D2681:191a-6": "shes kyi lag na rdo rje dbus su bzhugs te",
    "T02D2681:191a-7": "/ ma tha ma tha badzra zhes pa ni h'um ka ra gshin rje gshed du bstan pa'o //",
    "T02D2681:191a-8": "dhu na dhu na badzra zhes pa ni mtshan ma thams cad 'joms pas na /",
    "T02D2681:191a-9": "khams gsum rnam par rgyal pa'i snying po'o //",
    "T02D2681:191a-10": "da ha da ha badzra zhes pa ni rta mgrin gyi snying po'o //",
    "T02D2681:191a-11": "pa tsa pa tsa badzra zhes pa ni bdud rtsi 'khyil pa'i snying po'o //",
    "T02D2681:191a-12": "dha ra dha ra badzra zhes pa ni stobs po che'i snying po'o //",
    "T02D2681:191a-13": "d'a ra ya d'a ra ya badzra zhes pa ni gzhan gyis mi thub pa'i snying po'o //",
    "T02D2681:191a-14": "d'a ru na d'a ru na badzra zhes pa ni mi g-yo mgon po'i snying po'o //",
    "T02D2681:191a-15": "tstshinda tstshinda badzra zhes pa ni dbyug pa sngon po'i snying po'o //",
    "T02D2681:191a-16": "bhinda bhinda badzra h'um phat sv'a h'a /",
    "T02D2681:191a-17": "zhes pa ni padma 'khyil pa'i snying po'o //",
    "T02D2681:191a-18": "de yan chad khro bo'i rang bzhin bshad do /",
    "T02D2681:191a-20": "// / na ma shtsanta badzra kro dha ya h'um zhes pa ni phyag 'tshal ba'i don to //",
    "T02D2681:191a-21": "da ni sgo ba bzhi'i don ston te /",
    "T02D2681:191a-22": "hu lu hu lu zhes pa ni shar gyi sgo",
    "T02D2681:191a-23": "bas bgegs dang 'byung po thams cad tshur drongs shig",
    "T02D2681:191a-24": "pa'o // tishtha tishtha zhes pa ni lho'i sgo bas chings shig chings shig pa'o //",
    "T02D2681:191a-25": "bandha bandha zhes pa ni nub kyi sgo bas bgegs dang log 'dren rnams choms shig choms shig pa'o //",
    "T02D2681:191a-26": "ha na ha na zhes pa ni byang gi sgo bas rtogs shig rtogs shig pa'o //",
    "T02D2681:191a-27": "aa mri te h'um phat ces pa ni bdud rtsi 'khyil pa'i sngags te /",
    "T02D2681:191a-28": "gang gi sngags thams cad kyi lhag chad skong pa'o //",
    "T02D2681:191a-29": "der khro bo rnams kyi don bshad nas //",
    "T02D2681:191a-30": "da ni yon tan gyi rnam grangs kyi sgo nas bye brag 'chad de /",
    "T02D2681:191a-31": "sdig pa thams cad byang byas nas //",
    "T02D2681:191a-32": "sdug bsngal thams cad med par byed //",
    "T02D2681:191a-33": "ces pa ni rgyud 'di'i don la zhugs te dkyil 'khor gyi cho ga gzhung bzhin du bya ste /",
    "T02D2681:191a-34": "dkyil 'khor du gzhug pa la sogs pa byas na nyon mongs pa'i sgrib pa dang /",
    "T02D2681:191a-35": "las kyi sgrib pa dang /",
    "T02D2681:191a-36": "chos kyi sgrib pa'i sdig pa la sogs pa byang bar 'gyur ro //",
    "T02D2681:191b-0": "sdug bsngal thams cad med par @191b byed ;",
    "T02D2681:191b-1": "/ ces pa ni rgyud 'di nyams su blangs shing bsgrubs na /",
    "T02D2681:191b-2": "nyon mongs pa'i sdug bsngal gsum dang brgyad la sogs pa'i sdug bsngal thams cad zhi bar byed pa'o //",
    "T02D2681:191b-3": "rgyud do cog gi rtsa ba ste //",
    "T02D2681:191b-4": "zhes pa ni bde bar gshegs pa'i zhal nas gsungs",
    "T02D2681:191b-5": "pa'i rgyud thams cad kyi rtsa ba yin pa'i phyir",
    "T02D2681:191b-6": "ro// dpal kun gyis ni legs par brgyan //",
    "T02D2681:191b-7": "zhes pa ni dpal ni 'jig rten dang 'jig rten",
    "T02D2681:191b-8": "las 'das pa'i yon tan thams cad dang ldan pas",
    "T02D2681:191b-9": "na'o // kun ni dus gsum gyi sangs rgyas thams cad kyang de'i don rtogs pa las 'byung ba'o //",
    "T02D2681:191b-10": "de'i don nyams su blangs shing phul du phyin na legs par brgyan zhes pa'o //",
    "T02D2681:191b-11": "sems can dbang po nyams pa dang //",
    "T02D2681:191b-12": "zhes pa ni khams gsum gyi sems can thams cad la mi nad dang phyugs nad dang tshe dang /",
    "T02D2681:191b-13": "mdangs 'phrog pa la sogs pa'i gnod pa'i byed pa",
    "T02D2681:191b-14": "rnams 'di'i don nyams su blangs na bzlog par 'gyur",
    "T02D2681:191b-15": "ro // tshe zad pa dang tshe nyams dang //",
    "T02D2681:191b-16": "zhes pa ni tshe zad pa gso ba'i thabs ston",
    "T02D2681:191b-17": "te dkyil 'khor gyi lha rnams la phrin las bzhi",
    "T02D2681:191b-18": "gzhung bzhin byas te mchod na tshe nyams pa sos",
    "T02D2681:191b-19": "par 'gyur ro // phun sum tshogs min gang chags dang //",
    "T02D2681:191b-20": "zhes pa ni mdog nyams pa gso pa'i thabs ston te /",
    "T02D2681:191b-21": "khams gsum gyi sems can bkres pa dang grang ba",
    "T02D2681:191b-22": "la sogs pa'i sdug bsngal gyis byang chub la mi",
    "T02D2681:191b-23": "chags te / sdug bsngal la chags pas de sbyang",
    "T02D2681:191b-24": "ba'i thabs ni dkyil 'khor gyi lha rnams spyan drangs",
    "T02D2681:191b-25": "la rgyas pa'i las byas na bde ba phun sum",
    "T02D2681:191b-26": "tshogs pa dang ldan no //",
    "T02D2681:191b-27": "lha rnams rgyab kyis phyogs pa dang //",
    "T02D2681:191b-28": "zhes pa ni /",
    "T02D2681:191b-29": "'jig rten las 'das pa'i lha mi dga' ba ston te /",
    "T02D2681:191b-30": "bde bar gshegs pa'i spyan sngar dbang dang dam tshig",
    "T02D2681:191b-31": "nos nas 'jig rten pa'i las dang mthun pa'i spyod",
    "T02D2681:191b-32": "pa byas pas lha rnams mi dgyes te /",
    "T02D2681:191b-33": "de zhi bar bya ba'i thabs ni rang yi dam lhar zhugs nas dkyil 'khor dang /",
    "T02D2681:191b-34": "mchod rdzas la sogs pa thams cad mang por bsgyur te /",
    "T02D2681:191b-35": "dbang gi las byas na 'grub po //",
    "T02D2681:191b-36": "mdza' sdug skye bo sdang ba dang //",
    "T02D2681:191b-37": "zhes pa ni lha 'phangs pa'i snga ltas te rang",
    "T02D2681:191b-38": "gi mdza' ba dang 'khor la sogs pa zhe sdang",
    "T02D2681:192a-0": "dang ngan @192a * //",
    "T02D2681:192a-1": "sems la sogs pa byed de de zhi bar bya ba'i phyir drag po'i las byas nas 'grub bo //",
    "T02D2681:192a-2": "bram ze la sogs gtses pa dang //",
    "T02D2681:192a-3": "zhes pa ni rgyal po log pa'i stobs can gyis",
    "T02D2681:192a-4": "bram ze la gseg shad brgyab pa'i rnam smin la",
    "T02D2681:192a-5": "bya ste / rang gis bsgrubs na 'grub par 'gyur ro //",
    "T02D2681:192a-6": "phan tshun mthun pa ma yin dang //",
    "T02D2681:192a-7": "zhes pa ni mi mthun pa ston te //",
    "T02D2681:192a-8": "gdon 'byung pos byin gyis brlabs pas sems can thams cad dgra byed de /",
    "T02D2681:192a-9": "khrus chog byas na gang yang 'grub po //",
    "T02D2681:192a-10": "nor 'grib pas ni gnod pa dang //",
    "T02D2681:192a-11": "zhes pa ni nor yod pa de nyams te phongs",
    "T02D2681:192a-12": "par gyur na rgyas pa'i las byas na nor dang",
    "T02D2681:192a-13": "ldan par 'gyur ro //",
    "T02D2681:192a-14": "mya ngan ngal dang gnod pa dang //",
    "T02D2681:192a-15": "zhes pa ni mya ngan gyi gnas ston te /",
    "T02D2681:192a-16": "khams gsum gyi sems can thams cad nyon mongs pa'i",
    "T02D2681:192a-17": "mya ngan gyis gzir ba la zhi pa'i las byas",
    "T02D2681:192a-18": "na 'grub par 'gyur ro //",
    "T02D2681:192a-19": "'jigs pa dang ni phongs pa dang /",
    "T02D2681:192a-20": "zhes pa ni 'jigs shing phongs pa ston te /",
    "T02D2681:192a-21": "sems can rgyal po'i chad pas 'jigs pa dang /",
    "T02D2681:192a-22": "gnam lcags kyi 'jigs pa dang /",
    "T02D2681:192a-23": "gcan gzhan gyi 'jigs pa dang /",
    "T02D2681:192a-24": "me dang chus 'jigs pa dang /",
    "T02D2681:192a-25": "skar mda' ltung bas 'jigs pa dang /",
    "T02D2681:192a-26": "mgon skyob med de phongs pa la sogs pa la phrin las bzhi'i las byas na 'grub pa'o //",
    "T02D2681:192a-27": "gza' dang rgyu skar byad stems dang //",
    "T02D2681:192a-28": "zhes pa ni byad stems ston te /",
    "T02D2681:192a-29": "'jig rten gyi gza' chen po brgyad dang /",
    "T02D2681:192a-30": "rgyu skar nyi shu rtsa brgyad kyi byad stems la gza' dang /",
    "T02D2681:192a-31": "rgyu skar gyi cho ga byas na zhi bar 'gyur ro //",
    "T02D2681:192a-32": "mi bzad gdon gyi nyen pa dang /",
    "T02D2681:192a-33": "zhes pa ni gdon stong phrag brgyad cus nyen pa",
    "T02D2681:192a-34": "la phrin las bzhi'i las byas na 'grub par 'gyur",
    "T02D2681:192a-35": "ro // mya ngan ngal las byung ba yi //",
    "T02D2681:192a-36": "rmi lam sdig pa mthong na yang //",
    "T02D2681:192a-37": "zhes pa ni nyon mongs pa'i sems can phyin ci",
    "T02D2681:192a-38": "log gi lta ba ngan pa'i mya ngan gyis gdungs",
    "T02D2681:192a-39": "pa'am / lus sems na zhing thang chad pas 'thibs",
    "T02D2681:192a-40": "pa gnyid log pa'i rmi lam na sdig pa'i bag",
    "T02D2681:192a-41": "chags rmis na phrin las bzhi'i las byas na 'grub",
    "T02D2681:192a-42": "pa'am / pa'o // des ni rab bkrus gtsang ma yin //",
    "T02D2681:192a-43": "zhes pa ni cho ga'i thabs ston te /",
    "T02D2681:192b-0": "dkyil 'khor gyi cho ga rdzogs par byas @192b la ;",
    "T02D2681:192b-1": "slob dpon gyis bdud rtsi'i bum pas slob ma'i spyi",
    "T02D2681:192b-2": "bor dbang bskur zhing khrus byas na mi gtsang ba",
    "T02D2681:192b-3": "la sogs pa thams cad 'dag go //",
    "T02D2681:192b-4": "gtsang ma ni nyon mongs pa med pa'o //",
    "T02D2681:192b-5": "mdo sde dam pa mnyam par bya //",
    "T02D2681:192b-6": "zhes pa ni slob ma ni byang chub tu sems bskyed la /",
    "T02D2681:192b-7": "mdo sde'i don nyan du bcug la lha dbog bsgom du gzhug pa bya'o //",
    "T02D2681:192b-8": "gang dag yid dge sems dang zhing //",
    "T02D2681:192b-9": "gtsang ma'i gos kyis rab brgyan te //",
    "T02D2681:192b-10": "zhes pa ni /",
    "T02D2681:192b-11": "slob dpon gyis slob ma de la ras sam dar",
    "T02D2681:192b-12": "dkar la sogs pa'i gos gcang ma bskon la dri",
    "T02D2681:192b-13": "zhim po'i me tog la sogs pa'i rgyan mang pos",
    "T02D2681:192b-14": "brgyan la gzhag go //",
    "T02D2681:192b-15": "zab mo sangs rgyas spyod yul ba //",
    "T02D2681:192b-16": "mdo sde 'di ni nyan byed na //",
    "T02D2681:192b-17": "zhes pa ni thag pa chen po'i chos mnyan pa'i yon tan ston te /",
    "T02D2681:192b-18": "skul ma gdab po //",
    "T02D2681:192b-19": "mdo sde'i rgyal po 'di klog pa dang 'dzin pa",
    "T02D2681:192b-20": "dang gzhan la ston cing nyams su longs shig pa",
    "T02D2681:192b-21": "bstan to // mdo sde 'di yi gzi brjid kyis //",
    "T02D2681:192b-22": "srog chags dag ni thams cad kyi //",
    "T02D2681:192b-23": "zhes pa ni mdo sde 'di nyan cing nyams su",
    "T02D2681:192b-24": "len pa'i gzi byin gyis nyon mongs pa'i rnam pa",
    "T02D2681:192b-25": "dang / sdug bsngal gyi bye brag thams cad zhi bar byed pa'o //",
    "T02D2681:192b-26": "mi bzad pa yi nang rnams kyang //",
    "T02D2681:192b-27": "de dag thams cad zhi par blta //",
    "T02D2681:192b-28": "zhes pa ni /",
    "T02D2681:192b-29": "khams gsum gyi sems can thams cad kyi nyon mongs pa'i bag chags mi bzad pa rnams dang /",
    "T02D2681:192b-30": "nad kyi rang bzhin rnams zhi bar bya ba'i phyir ro //",
    "T02D2681:192b-31": "de ltar nad zhi nas /",
    "T02D2681:192b-32": "de'i 'og tu bde ba thob pa'i rtags ston te /",
    "T02D2681:192b-33": "tshe dang bsod nams 'phel bar 'gyur //",
    "T02D2681:192b-34": "sdig pa kun las rnam par grol //",
    "T02D2681:192b-35": "zhes pa ni /",
    "T02D2681:192b-36": "sems can thams cad kyi tshe zad pa'am 'chi ba la sogs pa bzlog pa ste /",
    "T02D2681:192b-37": "mdo sde 'di mnyan pa'am bsam pa'am bsgoms pas tshe",
    "T02D2681:192b-38": "dang bsod nams tshad med pa 'phel par 'gyur ro",
    "T02D2681:192b-39": "// de yan chad kyis cho ga'i thabs dang phan yon bshad do //",
    "T02D2681:192b-40": "da ni bum pa'i cho ga dang cha rkyen ston te /",
    "T02D2681:192b-41": "nor bu yungs kar d'ur ba dang //",
    "T02D2681:192b-42": "zhes pa ni nor bu ni mu tig dang gzi mchod dang byi ru'o //",
    "T02D2681:192b-43": "yungs kar ni 'bru sna lnga'i gtso bo ste /",
    "T02D2681:192b-44": "nas dang /",
    "T02D2681:192b-45": "so ba dang /",
    "T02D2681:192b-46": "til dang /",
    "T02D2681:192b-47": "mon sran no //",
    "T02D2681:193a-0": "d'ur ba @193a * //",
    "T02D2681:193a-1": "ni kha rgyan no //",
    "T02D2681:193a-2": "de'i khongs su bya kri seng kri tsandan la sogs pa ste shing yal gcan no //",
    "T02D2681:193a-3": "rin chen rma med tsandan bcas //",
    "T02D2681:193a-4": "zhes pa ni rin po che lnga dang /",
    "T02D2681:193a-5": "snying po lnga ston te /",
    "T02D2681:193a-6": "rin chen lnga ni gser dang /",
    "T02D2681:193a-7": "shel dang /",
    "T02D2681:193a-8": "aindra n'i la dang byi ru'o //",
    "T02D2681:193a-9": "rma med pa ni de rnams skyon med pa la bya'o //",
    "T02D2681:193a-10": "tsandan ni gla rtsi dang gur gum dang /",
    "T02D2681:193a-11": "spos dang /",
    "T02D2681:193a-12": "aa ga ru dang /",
    "T02D2681:193a-13": "lnga ni dri lnga'o //",
    "T02D2681:193a-14": "shel dang rdo rje me tog dang /",
    "T02D2681:193a-15": "zhes pa ni snying po ste /",
    "T02D2681:193a-16": "me shes dang chu shel dang /",
    "T02D2681:193a-17": "rtsi thog gi snying po mar dang /",
    "T02D2681:193a-18": "shing thog gi snying po bu ram dang /",
    "T02D2681:193a-19": "me tog gi snying po sbrang rtsi ste snying po lnga'o//",
    "T02D2681:193a-20": "rdo rje me tog ni bum pa'i gdan te /",
    "T02D2681:193a-21": "dbyar me tog gi dkyil 'khor bya /",
    "T02D2681:193a-22": "dgun tshon sna lnga'i dkyil 'khor bya /",
    "T02D2681:193a-23": "yang na 'bru la bya'o //",
    "T02D2681:193a-24": "chu yis gser ram yang na ni //",
    "T02D2681:193a-25": "dngul gyi bum pa dag kyang rung //",
    "T02D2681:193a-26": "gtsang ma'i gos kyis dkri zhing dgang //",
    "T02D2681:193a-27": "zhes pa ni bum pa'i rgyu ston te /",
    "T02D2681:193a-28": "rgyal po la gser gyi bum pa /",
    "T02D2681:193a-29": "blon po la dngul gyi bum pa dag kyang zhes pa mang po ste /",
    "T02D2681:193a-30": "dmangs la zangs sam sa las bya //",
    "T02D2681:193a-31": "gtsang ma'i gos ni ras kha tshar ma nyams pa la bya'o //",
    "T02D2681:193a-32": "lan grangs nyi shu rtsa gcig gam //",
    "T02D2681:193a-33": "yang na lan grangs brgya rtsa brgyad //",
    "T02D2681:193a-34": "rdo rje rnam 'joms bzlas nas ni //",
    "T02D2681:193a-35": "zhes pa grangs ston te /",
    "T02D2681:193a-36": "rgyal po dang blon po la brgya rtsa brgyad do //",
    "T02D2681:193a-37": "blon po tha ma'am dmangs la nyi shu rtsa gcig bzlas so //",
    "T02D2681:193a-38": "dmangs tha ma la bdun bzlas so //",
    "T02D2681:193a-39": "rgyal po rtag tu khrus kyis shig / ces pa ni rgyal po stobs can snying po la bya'o //",
    "T02D2681:193a-40": "rgyal po sngon la smos pa ci'i phyir zhe na /",
    "T02D2681:193a-41": "bsod nams can gyis sngon la byas na thams cad la bde ba'i phyir ro //",
    "T02D2681:193a-42": "'bangs ni rgyal po'i 'khor yin te don gyis shes par bya'o /",
    "T02D2681:193a-44": "// / rdo rje rnam par 'joms pa'i don rnam par phye ste bshad pa /"
}