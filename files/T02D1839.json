{
    "T02D1839:8a-0": "@8a * // rgya gar skad du /",
    "T02D1839:8a-1": "panytsa kra ma bi par na /",
    "T02D1839:8a-2": "bod skad du /",
    "T02D1839:8a-3": "rim pa lnga'i rnam par bshad pa /",
    "T02D1839:8a-4": "rje btsun 'phags pa spyan ras gzigs dbang phyug la phyag 'tshal lo //",
    "T02D1839:8a-5": "mtha' gnyis son par ldan pa'i ltung ba can gyi 'gro la sman slad du //",
    "T02D1839:8a-6": "gang zhig dbu ma'i blo yis rtogs nas bstan pa yin //",
    "T02D1839:8a-7": "de'i phyir rgyal ba las 'khrungs klu sgrub la btud nas //",
    "T02D1839:8a-8": "rim lnga rnam par mi gsal ba rnams gsal bar bya //",
    "T02D1839:8a-9": "'dir 'di la 'phags pa klu sgrub kyis dpal ldan 'dus pa rtogs nas /",
    "T02D1839:8a-10": "mdor byas pa zhes bya ba'i sgrub thabs bya bar bzhed nas /",
    "T02D1839:8a-11": "sku bzhi'i bdag nyid can gyi bcom ldan 'das la phyag 'tshal ba gsungs pa /",
    "T02D1839:8a-12": "khams gsum spyod pa las grol zhes bya ba la sogs pa gsungs te /",
    "T02D1839:8a-13": "rgyal ba rnams kyis ni bdud bzhi phas pham par",
    "T02D1839:8a-14": "byas pa rnams kyi sku lus la phyag 'tshal zhing",
    "T02D1839:8a-15": "'dud do zhes bya bar sprel to //",
    "T02D1839:8a-16": "bde ba ni bde ba chen po'i rang bzhin zung 'jug gi sgrar brjod do //",
    "T02D1839:8a-17": "mnyam med mnyam ni mnyam med kyis thun mong ma yin pa'o //",
    "T02D1839:8a-18": "mnyam pa mtshungs pa'o //",
    "T02D1839:8a-19": "rtog med sku gcig zhes pa ni //",
    "T02D1839:8a-20": "rnam par rtog pa dang bral bas rtog pa med pa'o //",
    "T02D1839:8a-21": "gcig ni gnyis su med pa'o //",
    "T02D1839:8a-22": "sku ni mtshan sum bcu rtsa gnyis kyis brgyan pa gang la yod pa de'o //",
    "T02D1839:8a-23": "khams gsum spyod pa las grol zhes pa ni /",
    "T02D1839:8a-24": "de de lta bas na rnam par rtog pa dang bral ba'i phyir /",
    "T02D1839:8a-25": "'jig rten gsum ni 'jig rten gsum gyi skye bo",
    "T02D1839:8a-26": "gang zhig gi rnam par rtog pas kun nas slong",
    "T02D1839:8a-27": "nas tha snyad 'jug pa de yongs su spangs pa'o",
    "T02D1839:8a-28": "// mkha' dang mnyam rtog zhes pa ni //",
    "T02D1839:8a-29": "stong pa nyid tsam gyi yul nam mkha' dang mnyam par rtogs pa'i ye shes gang gi de'o //",
    "T02D1839:8a-30": "dngos kun ngo bo nyid ces pa ni /",
    "T02D1839:8a-31": "stong pa nyid kyi rang bzhin de las byung ba'i",
    "T02D1839:8a-32": "gzugs la sogs pa dngos po kun gyi rang bzhin",
    "T02D1839:8a-33": "no // dag cing ni sgrib pa rnam pa gnyis dang bral ba'i phyir ro //",
    "T02D1839:8a-34": "zhi ba ni zhi ba'i ro'i gtso bo yin pa'i phyir ro //",
    "T02D1839:8a-35": "rnam dben ni don dam pa ste stong pa nyid kyi ngo bo'i phyir ro //",
    "T02D1839:8a-36": "mchog zhing 'di ni zhes pa ni //",
    "T02D1839:8a-37": "dge ba rnams spyad pa'i phyir ro //",
    "T02D1839:8a-38": "rnal 'byor pa nyid yul zhes pa ni /",
    "T02D1839:8b-0": "gzhan gyis yid ches pa'i rig pa med @8b pa'i phyir ro //",
    "T02D1839:8b-1": "rtogs dka' ba ni 'jam dpal nas bzung ba rnams",
    "T02D1839:8b-2": "kyi mngon sum gyi tshad ma'i yul ma yin pa'i",
    "T02D1839:8b-3": "phyir ro // brtag par dka' la zhes pa ni //",
    "T02D1839:8b-4": "de rnams kyi rjes su dpag par bya ba ma yin pa'i phyir ro //",
    "T02D1839:8b-5": "bstan ma thag pa'i tshig gnyis po 'dis ni chos kyi sku'i tshul nyid bstan pa yin no //",
    "T02D1839:8b-6": "bdag gzhan rab phan zhes bya ba ni bdag dang gzhan gyi don phun sum tshogs pa'i phyir ro //",
    "T02D1839:8b-7": "'dis kyang longs spyod rdzogs pa'i sku dang sprul pa'i sku rtogs pa nyid yin no //",
    "T02D1839:8b-8": "khyab cing zhes pa ni thams cad du gdul bya'i",
    "T02D1839:8b-9": "skye bo'i rgyud rnams la so sor snang ba'i phyir",
    "T02D1839:8b-10": "ro // mtshan ma med pa zhes pa ni gsal",
    "T02D1839:8b-11": "bar spyad pa dang bcas pa de las lam la",
    "T02D1839:8b-12": "longs spyod pa gzhan gyis skad cig la 'od gsal",
    "T02D1839:8b-13": "rtogs pa yin no //",
    "T02D1839:8b-14": "da ni skabs su bab pa bstan par bya ba'i phyir gsungs pa /",
    "T02D1839:8b-15": "dpal ldan zhes bya ba la sogs pa ste /",
    "T02D1839:8b-16": "mtha' drug don ni rtogs byed pa //",
    "T02D1839:8b-17": "zhes pa ni dgongs pas bshad pa dang /",
    "T02D1839:8b-18": "dgongs pa ma yin pas bshad pa dang /",
    "T02D1839:8b-19": "sgra ji bzhin pa dang /",
    "T02D1839:8b-20": "sgra ji bzhin ba ma yin pa dang /",
    "T02D1839:8b-21": "nges pa dang drang ba'i don gyi mtshan nyid bshad",
    "T02D1839:8b-22": "pa'i khyad par yongs su shes pa zhes bya ba",
    "T02D1839:8b-23": "la sogs pa'i don to //",
    "T02D1839:8b-24": "mdor byas rim pa zhes pa ni //",
    "T02D1839:8b-25": "rgyud sna tshogs kyi tshigs su bcad pa nyung bar ril por gcig tu bsdus pa'i mdor byas pa'o //",
    "T02D1839:8b-26": "de'i rim pa ni bsgom pa'i khyad par gyi brgyud",
    "T02D1839:8b-27": "rim gang la yod pa de la de skad ces",
    "T02D1839:8b-28": "bya'o // 'di'i dgongs pa gang yin zhe na gsungs pa /",
    "T02D1839:8b-29": "rnam rtog ces bya ba la sogs pa gsungs te /",
    "T02D1839:8b-30": "rnam rtog bag chags nyes pa yis //",
    "T02D1839:8b-31": "zhes ba ni rnam par rtog pa sna tshogs su",
    "T02D1839:8b-32": "sgro btags pa'i bag chags kyis bskyed pa'i nyes pa",
    "T02D1839:8b-33": "'dod chags la sogs pa yin no //",
    "T02D1839:8b-34": "rnal 'byor rgyud kyi zhes pa ni //",
    "T02D1839:8b-35": "rnal 'byor rgyud las gsungs pa'i don gyi bsgom pa'i khyad par gyis so //",
    "T02D1839:8b-36": "'dod pa la ni zhes pa ni /",
    "T02D1839:8b-37": "gzugs dang sgra dang dri dang ro dang reg cas bya'o //",
    "T02D1839:8b-38": "rnal 'byor rgyud kyi rjes 'brangs la //",
    "T02D1839:8b-39": "zhes pa ni gang gis zhes pa tshig gi lhag ma'o //",
    "T02D1839:8b-40": "rgyud gang gis rnal 'byor gyi rgyud kyi rjes su",
    "T02D1839:8b-41": "'brangs nas bde bas byang chub bsgrub par bya'o zhes",
    "T02D1839:8b-42": "dgongs pa'o // mi phyed ces pa ni /",
    "T02D1839:9a-0": "'di dag gi bsgom pa 'di ches mngon par @9a * //",
    "T02D1839:9a-1": "gsal bar gyur pas kyang dbye ba'i nus pa med do zhes bya ba'i don to //",
    "T02D1839:9a-2": "sku gsung thugs kyi rdo rje yis //",
    "T02D1839:9a-3": "zhes pa ni rdo rje sems dpa'i'o //",
    "T02D1839:9a-4": "bsgom pa'i gnas gsungs pa /",
    "T02D1839:9a-5": "dgon pa chen po'i sa phyogs ni //",
    "T02D1839:9a-6": "zhes bya ba la sogs pa ni 'dir gzhan yang rnam par dben pa'i phyogs so //",
    "T02D1839:9a-7": "dngos grub thams cad bsdus pa 'grub //",
    "T02D1839:9a-8": "zhes pa ni 'jig rten dang 'jig rten las 'das",
    "T02D1839:9a-9": "pa'i dngos grub kun ni 'dir bsdus shing bsdoms pa",
    "T02D1839:9a-10": "'di la rdo rje sems pa'i sku ste dngos grub",
    "T02D1839:9a-11": "thams cad bsdus pa'o //",
    "T02D1839:9a-12": "bya bar 'os par bya ba'i phyir gsungs pa /",
    "T02D1839:9a-13": "'jam po'i stan la 'dug nas ni //",
    "T02D1839:9a-14": "zhes bya ba la sogs pa ste dang po kho",
    "T02D1839:9a-15": "nar yid dang rjes su mthun pa'i gnas su 'dug",
    "T02D1839:9a-16": "ste / bdag nyid kyi snying gar son pa'i sa",
    "T02D1839:9a-17": "bon las 'od zer spros pas bsgom par 'gyur ba'i",
    "T02D1839:9a-18": "bcom ldan 'das 'khor dang bcas pa spyan drangs te",
    "T02D1839:9a-19": "ste / / de nas sa bon de nyid las",
    "T02D1839:9a-20": "phyung ba'i me tog dang bdug pa la sogs pa",
    "T02D1839:9a-21": "rnams kyis yang dag par mchod nas de'i mdun du",
    "T02D1839:9a-22": "sdig pa bshags pa la sogs pa bya ste /",
    "T02D1839:9a-23": "sems can thams cad la snying rje chen po'i sems bskyed par bya'o //",
    "T02D1839:9a-24": "de'i rjes thogs su zhe sdang rdo rje'i ting nge",
    "T02D1839:9a-25": "'dzin gyis gnas bsrung ba rnams ni brtsam par bya",
    "T02D1839:9a-26": "ste / 'dir 'di'i rim pa ni /",
    "T02D1839:9a-27": "yi ge pam las byung ba'i sna tshogs padma'i lte ba la /",
    "T02D1839:9a-28": "yi ge aa las byung ba'i nyi ma'i dkyil 'khor gyi steng du /",
    "T02D1839:9a-29": "yi ge bhru'm ser po yongs su gyur pa las",
    "T02D1839:9a-30": "'khor lo rtsibs bcu pa rnam par bsgom par bya'o",
    "T02D1839:9a-31": "// de'i dbus su stong pa nyid du lhag par mos pas tha mal pa'i nga rgyal spangs te /",
    "T02D1839:9a-32": "skad cig gis bdag 'chad par 'gyur ba'i mdog dang",
    "T02D1839:9a-33": "mtshan ma la sogs pas khyad par du 'phags pa'i",
    "T02D1839:9a-34": "rdo rje sems dpa'i skur lhag par byas te /",
    "T02D1839:9a-35": "rang gi snying ga'i sa bon gyi 'od zer rnams",
    "T02D1839:9a-36": "kyis dkyil 'khor gyi 'khor lo spyan drangs te zhal",
    "T02D1839:9a-37": "nas zhugs pas khu bar gyur te /",
    "T02D1839:9a-38": "padma'i nang du lhung ba nyid las /",
    "T02D1839:9a-39": "khu ba yang thugs kyi bdag po'i srung ba'i 'khor lo'i sku yongs su gyur pa las /",
    "T02D1839:9a-40": "badzra dhramka ces pa'i sngags brjod pas bcom ldan 'das",
    "T02D1839:9a-41": "mi bskyod pa phyung ste mdun du bzhugs par rnam",
    "T02D1839:9b-0": "par bltas @9b te ;",
    "T02D1839:9b-1": "bdag nyid kyi lus la chu dang 'o ma 'dres",
    "T02D1839:9b-2": "pa bzhin du ro gcig tu gyur nas mdog dkar",
    "T02D1839:9b-3": "por 'gyur ba las /",
    "T02D1839:9b-4": "sku mdog nag por gyur pa'i zhe sdang rdo rje'i sku mngon du phyogs par bya'o //",
    "T02D1839:9b-5": "de'i rjes thogs su /",
    "T02D1839:9b-6": "yi ge h'um bcu las gshin rje mthar byed la",
    "T02D1839:9b-7": "sogs pa'i khro bo bcu phyung nas 'khor lo'i rtsibs",
    "T02D1839:9b-8": "rnams la g-yon brkyang pa'i zhabs kyis ni ma'i dkyil",
    "T02D1839:9b-9": "'khor la bzhugs pa /",
    "T02D1839:9b-10": "'og nas 'chad par 'gyur ba'i mdog dang mtshan ma",
    "T02D1839:9b-11": "la sogs pa dang ldan pas bsgom par bya ba'i",
    "T02D1839:9b-12": "gnas bsrung bar bya'o zhes bya ba'i don te /",
    "T02D1839:9b-13": "bgegs kun rnam par gzhig pa'i phyir //",
    "T02D1839:9b-14": "zhes bya ba la sogs pa ni 'og gi khro",
    "T02D1839:9b-15": "bo'i rgyal po nges par gnod mdzes su mtshan gsol",
    "T02D1839:9b-16": "ba des gnod mdzes gnyis pa sprul te phyung la",
    "T02D1839:9b-17": "rang gi mdun du 'khod de ci bgyi bka' stsol",
    "T02D1839:9b-18": "cig ces bka' nod par bsams la /",
    "T02D1839:9b-19": "aom sumbha ni sumbha zhes bya ba la sogs pa'i",
    "T02D1839:9b-20": "sngags kyis bka' bsgo ba sbyin par bya'o zhes dgongs",
    "T02D1839:9b-21": "pa'o // khro bo'i gzugs can 'dis zhes bya ba la sogs pa ni /",
    "T02D1839:9b-22": "'dir bstan pa'i rjes thogs su gnod mdzes rgyal pos bka' gnang ba thob nas /",
    "T02D1839:9b-23": "phyogs bcur son par gyur pa'i bgegs kyi rgyal po rnams lcags kyus bkug ste /",
    "T02D1839:9b-24": "zhags pas ske la bcings la /",
    "T02D1839:9b-25": "khro bo bcu po rnams la gtad par bsam par bya'o //",
    "T02D1839:9b-26": "rdo rje bdud rtsi rgyal po che //",
    "T02D1839:9b-27": "zhes bya ba la sogs pa ni /",
    "T02D1839:9b-28": "byang phyogs kyi sgo ba gnyis pa sprul pa yang dag par bzhag nas /",
    "T02D1839:9b-29": "bdag nyid phur bu bcu'i rnam par mngon par sprul te /",
    "T02D1839:9b-30": "bgegs kyi bdag po rnams kyi spyi bor rnam par gdab par bsam par bya'o //",
    "T02D1839:9b-31": "de nas gnod mdzes rgyal po langs te rdo rje tho bas /",
    "T02D1839:9b-32": "aom gha gha zhes bya ba la sogs pa'i sngags",
    "T02D1839:9b-33": "brjod cing brdung bar bya'o zhes bya ba'i don to",
    "T02D1839:9b-34": "// steng 'og yang dag byin gyis brlab //",
    "T02D1839:9b-35": "ces pa ni /",
    "T02D1839:9b-36": "takki h'um dza: zhes bya ba'i yi ge bzhi rim pa ji lta ba bzhin du /",
    "T02D1839:9b-37": "lcags dang /",
    "T02D1839:9b-38": "chu dang /",
    "T02D1839:9b-39": "me dang /",
    "T02D1839:9b-40": "rlung rnams kyis phyi rol du ra ba bzhi'i rnam par bsam par bya'o //",
    "T02D1839:9b-41": "steng du yi ge bh'um gyis rdo rje gur mchod",
    "T02D1839:9b-42": "rten lta bu lcags kyi ra ba'i steng du rnam",
    "T02D1839:9b-43": "par dgod do // der yi ge gsum las go cha'o //",
    "T02D1839:10a-0": "@10a * // yi ge h'um las sna tshogs rdo rje'i char yang bsam par bya'o zhes pa'i don to //",
    "T02D1839:10a-1": "dngos po med pa sgom pa min //",
    "T02D1839:10a-2": "zhes pa ni brtan pa dang g-yo ba'i dngos po",
    "T02D1839:10a-3": "thams cad kyi yod pa dang med pa'i sgom pa",
    "T02D1839:10a-4": "mi srid de dgos pa med pa'i phyir dngos po",
    "T02D1839:10a-5": "med pa'i mo gsham gyi bu bsgoms pa las mngon",
    "T02D1839:10a-6": "sum du gyur pa med pa yin pa'i phyir ro",
    "T02D1839:10a-7": "// dngos po'ang bsgom par bya ba min //",
    "T02D1839:10a-8": "zhes pa ni gang yang mngon du gyur na sgom pa de mi srid par 'gyur ba'o //",
    "T02D1839:10a-9": "sgom pa dang bral ba nyid las de'i bsgom par bya ba mngon du gyur pa'i phyir ro //",
    "T02D1839:10a-10": "de bas dngos po dngos med pas /",
    "T02D1839:10a-11": "zhes pa ni de ltar dngos po dang dngos po",
    "T02D1839:10a-12": "med par gnas pa gnyis kyi bdag nyid kyang mi",
    "T02D1839:10a-13": "'gyur te / skyon gnyis su thal bar 'gyur ba'i phyir ro //",
    "T02D1839:10a-14": "sgom pa dmigs su med pa'o //",
    "T02D1839:10a-15": "zhes pa ni rnam pa 'dis na thams cad du bsgom pa mi srid par 'gyur ba yin no //",
    "T02D1839:10a-16": "cho ga'i sbyor ba 'di yis ni //",
    "T02D1839:10a-17": "zhes pa ni 'chad par 'gyur ba'i cho ga'o //",
    "T02D1839:10a-18": "ye shes sa gzhi zhes pa ni rdo rje'i rang bzhin gyi sa gzhi'o //",
    "T02D1839:10a-19": "h'um gnyis sa bon yam las byung //",
    "T02D1839:10a-20": "zhes pa ni yi ge h'um gnyis kyi dbus su",
    "T02D1839:10a-21": "son pa'i yi ge yam yongs su gyur pa las",
    "T02D1839:10a-22": "so // rdo rje gnyis dang yang dag ldan //",
    "T02D1839:10a-23": "zhes pa ni logs gnyis su yi ge h'um gnyis kyis bskyed pa'i rdo rje gnyis kyis mtshan pa'o //",
    "T02D1839:10a-24": "de ltar dkyil 'khor gzhan gsum po la yang go bar bya'o //",
    "T02D1839:10a-25": "slar yang kha sbyang rnal 'byor gyis //",
    "T02D1839:10a-26": "zhes pa ni gnas ji lta ba bzhin du rim pas khongs su bsdu bar bya ba yin no //",
    "T02D1839:10a-27": "bsad na zhes pa ni stong pa nyid kyi phyir na rang bzhin med par byas pa'o //",
    "T02D1839:10a-28": "gzugs phung zhes bya ba la sogs pa ni gzugs",
    "T02D1839:10a-29": "kyi phung po'i rang bzhin rnam par snang mdzad de",
    "T02D1839:10a-30": "/ bdag nyid kyi spyi bo'i khongs su gtogs par bya'o //",
    "T02D1839:10a-31": "gtogs pa me long dang zhes pa ni /",
    "T02D1839:10a-32": "gshin rje mthar byed me long lta bu'i ye shes kyi bdag nyid de lag pa g-yas su'o //",
    "T02D1839:10a-33": "sa khams ni spyan ma ste sa'i khams la'o //",
    "T02D1839:10a-34": "mig gi dbang po ni sa'i snying po ste mig dag la'o //",
    "T02D1839:10a-35": "gzugs kyang ni gzugs rdo rje ma ste lus la son pa'i gzugs kyi yul lo //",
    "T02D1839:10a-36": "khro bo byams pa yang dag ldan //",
    "T02D1839:10b-0": "zhes pa ni mi g-yo mgon @10b po rtsib logs g-yas su'o //",
    "T02D1839:10b-1": "byams pa mgo la'o //",
    "T02D1839:10b-2": "tshor ba'i phung po ni rin chen 'byung ldan te lte bar ro //",
    "T02D1839:10b-3": "mnyam nyid nam mkha'i snying po ste snal la'o //",
    "T02D1839:10b-4": "chu khams ni m'a ma k'i ste chu'i khams la'o //",
    "T02D1839:10b-5": "rna ba'i dbang po ni phyag na rdo rje ste rna ba dag la'o //",
    "T02D1839:10b-6": "sgra yang ni sgra rdo rje ma ste sgra'i yul la'o //",
    "T02D1839:10b-7": "khro bo gnyis dang yang dag ldan ni shes rab mthar byed ni lag pa g-yon pa la'o //",
    "T02D1839:10b-8": "'dod pa'i rgyal po ni rtsib logs g-yon du'o //",
    "T02D1839:10b-9": "'du shes ni snang ba mtha' yas te mgrin par ro //",
    "T02D1839:10b-10": "so sor rtog pa ni 'jam dpal te snying gar ro //",
    "T02D1839:10b-11": "byin za ni gos dkar mo ste me'i khams la'o //",
    "T02D1839:10b-12": "sna'i dbang po ni lce'i dbang po'i brdar dgongs pa ste /",
    "T02D1839:10b-13": "de yang 'jig rten dbang phyug ste de nyid la'o //",
    "T02D1839:10b-14": "dri yang ni rdo rje ma ste dri'i yul la'o //",
    "T02D1839:10b-15": "khro bo gnyis dang yang dag ldan //",
    "T02D1839:10b-16": "zhes pa ni padma mthar byed khar ro //",
    "T02D1839:10b-17": "dbyug pa sngon po pus mo g-yas su'o //",
    "T02D1839:10b-18": "'du byed ni don yod grub pa ste rkang pa gnyis la'o //",
    "T02D1839:10b-19": "bya ba grub pa ni kun du bzang po ste tshigs rnams su'o //",
    "T02D1839:10b-20": "rlung khams ni sgrol ma ste rlung gi khams la'o //",
    "T02D1839:10b-21": "ro'i dbang po dang zhes bya ba ni 'dir yang",
    "T02D1839:10b-22": "brda'i dbang gis reg bya'i dbang por dgongs pa ste",
    "T02D1839:10b-23": "de yang sgrib pa thams cad rnam par sel ba",
    "T02D1839:10b-24": "ste de nyid du'o// ro yang ni ro rdo rje ma ste ro'i yul la'o //",
    "T02D1839:10b-25": "khro bo gnyis dang yang dag ldan //",
    "T02D1839:10b-26": "zhes pa ni bgegs mthar byed rdo rje la'o //",
    "T02D1839:10b-27": "stobs po che pus mo g-yon pa la'o //",
    "T02D1839:10b-28": "steng 'og khro bo gnyis dang ldan //",
    "T02D1839:10b-29": "zhes pa ni gtsug tor la khor los sgyur ba spyi bor ro //",
    "T02D1839:10b-30": "gnod mdzes rgyal po rkang pa gnyis la'o //",
    "T02D1839:10b-31": "rang bzhin gyis snang ba nyid ces pa ni reg bya rdo rje la'o //",
    "T02D1839:10b-32": "rnam shes phung por gtogs pa ste //",
    "T02D1839:10b-33": "zhes pa ni bcom ldan 'das kyi sku'i khongs su gtogs pa yin no //",
    "T02D1839:10b-34": "rnam shes kyang ni 'od gsal ba'o //",
    "T02D1839:10b-35": "zhes pa ni bcom ldan 'das kyi sku yang spyi bo dang rkang pa dag nas //",
    "T02D1839:10b-36": "ji srid snying gar son gyi bar du rim pa",
    "T02D1839:10b-37": "'dis stong pa nyid 'di la khongs su gtogs par",
    "T02D1839:10b-38": "'gyur ba yin no //",
    "T02D1839:10b-39": "nam mkha'i khams zhes bya ba la sogs pa ni /",
    "T02D1839:10b-40": "yi ge h'um yongs su gyur pa las nyi ma'i dkyil 'khor la'o //",
    "T02D1839:10b-41": "aom yongs su gyur pa las zla ba'i dkyil 'khor la'o //",
    "T02D1839:11a-0": "yi ge a'a: yongs @11a * //",
    "T02D1839:11a-1": "su gyur pa las padma'o zhes bya ba ni man ngag go //",
    "T02D1839:11a-2": "de nas yi ge gsum las byung //",
    "T02D1839:11a-3": "zhes pa ni yi ge gsum las yang dag par",
    "T02D1839:11a-4": "byung ba'i rdo rje yongs su gyur pa las so",
    "T02D1839:11a-5": "// ji ste yang rnam par snang mdzad la sogs",
    "T02D1839:11a-6": "pa gtso bor gyur pa bsgom par 'dod pa de'i",
    "T02D1839:11a-7": "che de rnams kyi ji lta ba bzhin du rang",
    "T02D1839:11a-8": "gi mtshan ma yongs su gyur pa las rdzogs pa",
    "T02D1839:11a-9": "// yin no // mi bskyod pa ni rjes zhus pas //",
    "T02D1839:11a-10": "zhes bya ba la sogs pa ni mdor bstan pa'o //",
    "T02D1839:11a-11": "'di'i rgyas par bshad pa ni phyis 'byung bar 'gyur ro //",
    "T02D1839:11a-12": "rlung sogs der ni rim pa bzhin //",
    "T02D1839:11a-13": "zhes pa ni 'di'i rjes thogs su dza:h'um bam ho:zhes",
    "T02D1839:11a-14": "bya ba'i yi ge bzhis rim pa ji lta bar",
    "T02D1839:11a-15": "gzugs rdo rje ma dang /",
    "T02D1839:11a-16": "sgra rdo rje ma dang /",
    "T02D1839:11a-17": "dri rdo rje ma dang /",
    "T02D1839:11a-18": "ro rdo rje ma rnams lus la gnas pa'i gzugs",
    "T02D1839:11a-19": "dang sgra dang dri dang ro rnams la dgod par",
    "T02D1839:11a-20": "blta bar bya ba yin no //",
    "T02D1839:11a-21": "rdo rje'i sku rnams mdzad du gsol //",
    "T02D1839:11a-22": "zhes pa ni dang po gcig gi tshig gi don ni mang po'i tshig go //",
    "T02D1839:11a-23": "de ltar gzhan gnyis po'i skabs su'ang rig par bya'o //",
    "T02D1839:11a-24": "spyan dang zhes bya ba la sogs pa ni gsol",
    "T02D1839:11a-25": "ba btab pa'i rjes su lha rnams kyi dgongs pa",
    "T02D1839:11a-26": "phan tshun du rjes su chags pa sngon du 'gro",
    "T02D1839:11a-27": "bas mchog tu dga' ba'i bde ba nyams su myong",
    "T02D1839:11a-28": "nas 'dir khu ba'i rang bzhin gyis rnam par snang",
    "T02D1839:11a-29": "mdzad sgo nas zhugs te /",
    "T02D1839:11a-30": "ye shes kyi sa thob nas lus mtha' dag gang zhing tshim par bsams nas /",
    "T02D1839:11a-31": "sangs rgyas kun gyi sku gang yin //",
    "T02D1839:11a-32": "zhes bya ba la sogs pas brtan par bya ba yin te spyi'i don to //",
    "T02D1839:11a-33": "gsung dang thugs byin gyis brlab pa dag la rim pa ji lta bar khu ba dmar po dang /",
    "T02D1839:11a-34": "nag po'i rang bzhin gyis gnas ji lta ba bzhin du zhugs par rig par bya'o //",
    "T02D1839:11a-35": "gsung zhes bya ba ni tshig go //",
    "T02D1839:11a-36": "nges pa'i tshig ces pa ni chos bstan pa'i sgra'i rang bzhin dag klu la sogs pas rtogs pa'o //",
    "T02D1839:11a-37": "ye shes sems dpa' zhes pa ni dmar po'o //",
    "T02D1839:11a-38": "yi ge h'um zhes pa ni gnag pa'o //",
    "T02D1839:11a-39": "bdag nyid can zhes pa ni bdag nyid la'o //",
    "T02D1839:11a-40": "btso blag ces pa ni chos kyi sbyin pas rang",
    "T02D1839:11a-41": "gi rigs rnams kyi byang chub sems dpa' rnams mi",
    "T02D1839:11a-42": "bskyod pas 'tsheng par byed de zhes bya ba'i don",
    "T02D1839:11a-43": "to // de nyid la ni zhes pa ni gzugs",
    "T02D1839:11b-0": "dang sgra la @11b sogs pa de rnams nyid la'o",
    "T02D1839:11b-1": "to // // sa snying la sogs rnams kyis ni //",
    "T02D1839:11b-2": "zhes pa ni mig la sogs pa rnams la gnas pas so //",
    "T02D1839:11b-3": "snyoms 'jug ni bzung ba'i dngos po'o //",
    "T02D1839:11b-4": "padma 'dab ma brgyad pa ni //",
    "T02D1839:11b-5": "zhes pa ni 'di ni nye bar mtshon pa tsam",
    "T02D1839:11b-6": "ste 'di nyid kyi sa bon yongs su gyur pa",
    "T02D1839:11b-7": "las ze'u 'bru yang yongs su bsgom par bya'o //",
    "T02D1839:11b-8": "de ni /",
    "T02D1839:11b-9": "phat kyi gsang sngags brjod par bya //",
    "T02D1839:11b-10": "zhes pa ni dang po nyid du rdo rje'i khar yi ge phat ser po bskyed la /",
    "T02D1839:11b-11": "kha nas kyang brjod par bya ba yin no zhes bya ba'i don to //",
    "T02D1839:11b-12": "rang sngags yi ge las byung ba //",
    "T02D1839:11b-13": "zhes bya ba la sogs pa ni /",
    "T02D1839:11b-14": "slar yang zhe sdang rdo rjer 'gyur //",
    "T02D1839:11b-15": "zhes pa'i mthar mdor bstan pa'i tshig yin no //",
    "T02D1839:11b-16": "padma'i dbus su bskyed nas ni //",
    "T02D1839:11b-17": "zhes pa ni padma'i nang du chud pa'i dkyil 'khor",
    "T02D1839:11b-18": "'khor lo khu bar gyur nas yong pa'i khu ba",
    "T02D1839:11b-19": "cung zad kyis so //",
    "T02D1839:11b-20": "rgyas par bstan pa gsungs pa badzra dhri ka sngags las byung zhes bya ba la sogs pa ste /",
    "T02D1839:11b-21": "sngo nag dmar dang dkar ba'i zhal //",
    "T02D1839:11b-22": "zhes pa ni rtsa ba'i zhal sngon po //",
    "T02D1839:11b-23": "g-yon dmar ba g-yas dkar ba'o //",
    "T02D1839:11b-24": "thugs ka las 'byung zhes pa ni chos kyi 'byung gnas so //",
    "T02D1839:11b-25": "spyan snga ru ni 'dug par 'gyur //",
    "T02D1839:11b-26": "zhes pa ni rdo rje rtse mo lnga pa'i lte bar gnas pa'i nyi ma la'o //",
    "T02D1839:11b-27": "dkar dang dmar dang gnag pa'i zhal //",
    "T02D1839:11b-28": "zhes pa ni rtsa ba'i zhal dkar po //",
    "T02D1839:11b-29": "g-yas nag po g-yon dmar po //",
    "T02D1839:11b-30": "shar phyogs kyi ni zla bar bzhugs //",
    "T02D1839:11b-31": "zhes pa ni shar gyi 'khor lo dkar po rtsibs",
    "T02D1839:11b-32": "brgyad pa'i lte bar son pa'i zla ba'i dkyil 'khor",
    "T02D1839:11b-33": "ro // ser dang gnag dang dkar ba'i zhal //",
    "T02D1839:11b-34": "zhes pa ni rtsa ba'i zhal ser po //",
    "T02D1839:11b-35": "g-yas sngon po g-yon dkar po'o //",
    "T02D1839:11b-36": "rin chen snying por bzhugs par gyur //",
    "T02D1839:11b-37": "zhes pa ni rin po che ma rgad cha dgu",
    "T02D1839:11b-38": "pa'i lte ba la gnas pa'i nyi ma'i dkyil 'khor",
    "T02D1839:11b-39": "ro // dmar dang gnag dang dkar ba'i zhal //",
    "T02D1839:11b-40": "zhes pa ni zhal dang po dmar po g-yas nag po g-yon dkar ba'o //",
    "T02D1839:11b-41": "rgyab kyi padma la bzhugs gyur //",
    "T02D1839:11b-42": "zhes pa ni nub kyi phyogs kyi padma 'dab ma",
    "T02D1839:11b-43": "brgyad pa'i lte bar gnas pa'i nyi ma'i dkyil 'khor",
    "T02D1839:11b-44": "ro // ljang dang nag dang dmar pa'i zhal //",
    "T02D1839:11b-45": "zhes pa ni zhal gyi nges pa snga ma bzhin no //",
    "T02D1839:12a-0": "sna tshogs @12a * //",
    "T02D1839:12a-1": "rdo rje dag la bzhugs //",
    "T02D1839:12a-2": "zhes pa ni sna tshogs rdo rje'i lte ba la gnas pa'i nyi ma la'o //",
    "T02D1839:12a-3": "zhe sdang zhes pa la sogs pa ni zhe sdang ni mi bskyod pa'o //",
    "T02D1839:12a-4": "gti mug ni rnam par snang mdzad do //",
    "T02D1839:12a-5": "'dod chags ni 'od dpag med do //",
    "T02D1839:12a-6": "yid bzhin nor bu ni rin chen 'byung ldan no //",
    "T02D1839:12a-7": "dam tshig ste zhes pa ni don yod grub pa'o //",
    "T02D1839:12a-8": "rigs zhes bya ba ni rigs kyi gtso bo'o //",
    "T02D1839:12a-9": "'dod dang thar pa sgrub par byed //",
    "T02D1839:12a-10": "ces pa ni sgrub pa po'i 'dod pa 'di rnams",
    "T02D1839:12a-11": "grol bar sgrub par byed do zhes bya ba'i don",
    "T02D1839:12a-12": "to // dkar dang gnag dang dmar ba'i zhal //",
    "T02D1839:12a-13": "zhes pa ni rnam par snang mdzad bzhin no //",
    "T02D1839:12a-14": "zla dkyil du zhes pa ni 'khor lo la gnas pa'i zla ba'i dkyil 'khor ro //",
    "T02D1839:12a-15": "shar gyi mtshams su zhes pa ni me'i mtshams su'o //",
    "T02D1839:12a-16": "gnag dang dmar dang dkar ba'i zhal //",
    "T02D1839:12a-17": "zhes pa ni mi bskyod pa bzhin no //",
    "T02D1839:12a-18": "lho nub tu ni bzhugs par gyur //",
    "T02D1839:12a-19": "zhes pa ni bden bral gyi mtshams su rdo rje'i",
    "T02D1839:12a-20": "lte ba la gnas pa'i zla ba'i dkyil 'khor ro",
    "T02D1839:12a-21": "// zhal ni dmar dang nag dang dkar ba'i zhal //",
    "T02D1839:12a-22": "zhes pa ni 'od dpag tu med pa bzhin no //",
    "T02D1839:12a-23": "autpala sdong bu zhes pa ni padma dmar ba'i sdong bu'o //",
    "T02D1839:12a-24": "autpala zhes pa ni padma dmar po'o //",
    "T02D1839:12a-25": "padma'i dbus nyid du zhes pa ni padma dmar po'i ze'u 'bru'i steng gi zla ba la'o //",
    "T02D1839:12a-26": "ljang dang gnag dang dkar ba'i zhal //",
    "T02D1839:12a-27": "zhes pa ni don yod grub pa bzhin no //",
    "T02D1839:12a-28": "sna tshogs rdo rje'i stan la yang //",
    "T02D1839:12a-29": "zhes pa ni sna tshogs rdo rje'i lte ba'i steng gi zla ba la gnas pa'o //",
    "T02D1839:12a-30": "rdo rje gzugs la sogs pa dbyung //",
    "T02D1839:12a-31": "zhes pa ni dza:h'um bam ho: zhes bya ba'i sa bon ni lhag ma'o //",
    "T02D1839:12a-32": "dbu rgyan la ni rnga sgra bzhugs //",
    "T02D1839:12a-33": "zhes pa ni don yod grub pa'i dbu rgyan can no //",
    "T02D1839:12a-34": "'di la dbu rgyan rang gi mgon //",
    "T02D1839:12a-35": "zhes pa ni byams pa dang sa'i snying po'i dbu rgyan ni rnam par snang mdzad do //",
    "T02D1839:12a-36": "phyag na rdo rje la mi bskyod pa'o //",
    "T02D1839:12a-37": "nam mkha'i snying po'i ni rin chen 'byung ldan no //",
    "T02D1839:12a-38": "'jig rten dbang gi ni 'od dpag tu med pa'o //",
    "T02D1839:12a-39": "de bzhin du 'jam pa'i dbyangs kyi ni mi bskyod pa'o //",
    "T02D1839:12a-40": "sgrib pa thams cad rnam par sel ba'i ni don yod grub pa'o //",
    "T02D1839:12a-41": "kun du bzang po'i ni rdo rje sems dpa' yin no //",
    "T02D1839:12b-0": "skye mched rnams zhes pa ni skye mched la @12b sogs pa ste /",
    "T02D1839:12b-1": "lha'i mig la sogs pa rtsol ba yin no //",
    "T02D1839:12b-2": "lha'i rgyus pa dang /",
    "T02D1839:12b-3": "spyan dang /",
    "T02D1839:12b-4": "rna ba dang /",
    "T02D1839:12b-5": "sna dang /",
    "T02D1839:12b-6": "lce dang /",
    "T02D1839:12b-7": "lus dang /",
    "T02D1839:12b-8": "tshigs rnams ster bar byed do zhes bya ba'i don to //",
    "T02D1839:12b-9": "slar byon nas ni stan la bzhugs //",
    "T02D1839:12b-10": "zhes pa ni rang rang gi phyag mtshan gyi gtso bo'i steng na zla ba rnams la'o //",
    "T02D1839:12b-11": "ya m'anta krita ces bya ba la sogs pa ni /",
    "T02D1839:12b-12": "gnag dang dmar dang dkar ba'i zhal //",
    "T02D1839:12b-13": "zhes pa ni mi bskyod pa ltar nges pa yin no //",
    "T02D1839:12b-14": "padma nyi ma zhes pa ni padma'i lte ba'i steng",
    "T02D1839:12b-15": "gi rdo rje tho ba'i lte bar gnas pa'i nyi",
    "T02D1839:12b-16": "ma'i dkyil 'khor ro //",
    "T02D1839:12b-17": "dkar dang gnag dang dmar ba'i zhal //",
    "T02D1839:12b-18": "zhes pa ni rnam par snang mdzad ltar ro //",
    "T02D1839:12b-19": "padma'i nyi ma zhes pa ni /",
    "T02D1839:12b-20": "padma'i lte ba'i steng gi rdo rje rtse lnga pa'i lte bar gnas pa'i nyi ma'i dkyil 'khor ro //",
    "T02D1839:12b-21": "dmar dang gnag dang dkar ba'i zhal //",
    "T02D1839:12b-22": "zhes pa ni 'od dpag tu med pa bzhin no //",
    "T02D1839:12b-23": "padma nyi ma zhes pa ni sna tshogs padma'i lte",
    "T02D1839:12b-24": "bar gnas pa'i padma dmar po'i steng du nyi ma'o",
    "T02D1839:12b-25": "// zhal ni sngo dang dmar dang dkar //",
    "T02D1839:12b-26": "zhes pa ni mi bskyod pa bzhin no //",
    "T02D1839:12b-27": "padma'i nyi ma zhes pa ni sna chogs padma'i lte ba la gnas pa'i nyi ma'i dkyil 'khor ro //",
    "T02D1839:12b-28": "rang gi gsang sngags las byung ba //",
    "T02D1839:12b-29": "zhes pa ni yi ge h'um yongs su gyur pa las so ;",
    "T02D1839:12b-30": "/ de bzhin du gzhan lnga po rnams la yang rig par bya'o //",
    "T02D1839:12b-31": "zhal ni gnag dang dkar dang dmar //",
    "T02D1839:12b-32": "zhes pa ni mi bskyod pa bzhin no //",
    "T02D1839:12b-33": "padma nyi ma zhes pa ni padma'i steng gi ral",
    "T02D1839:12b-34": "gri'i yu ba la son pa'i nyi ma'i dkyil 'khor",
    "T02D1839:12b-35": "la bzhugs pa'o // zhal ni gnag dang dmar dang dkar //",
    "T02D1839:12b-36": "zhes pa ni sngon bzhin no //",
    "T02D1839:12b-37": "padma nyi mar bzhugs zhes pa ni rdo rje h'um",
    "T02D1839:12b-38": "mdzad kyi phyag rgya'i nang du son pa'i nyi ma'i",
    "T02D1839:12b-39": "dkyil 'khor la bzhugs pa'o //",
    "T02D1839:12b-40": "zhal ni gnag dang dmar dang dkar //",
    "T02D1839:12b-41": "zhes pa ni mi bskyod pa bzhin no //",
    "T02D1839:12b-42": "padma nyi ma zhes pa ni padma'i lte bar son",
    "T02D1839:12b-43": "pa'i dbyug pa sngon po la gnas pa'i nyi ma",
    "T02D1839:12b-44": "la'o // zhal ni gnag dang dmar dang dkar //",
    "T02D1839:12b-45": "zhes pa ni sngar bzhin no //",
    "T02D1839:12b-46": "padma nyi ma zhes pa ni /",
    "T02D1839:12b-47": "padmar gnas pa'i dbyug par son pa'i nyi ma'i dkyil 'khor ro //",
    "T02D1839:12b-48": "zhal ni gnag dang dmar dang dkar //",
    "T02D1839:12b-49": "zhes pa ni 'dir yang sngar gyi bzhin no //",
    "T02D1839:12b-50": "padma nyi ma zhes pa ni /",
    "T02D1839:13a-0": "padma'i steng gi gtsug @13a * //",
    "T02D1839:13a-1": "tor la son pa'i lag pa gnyis la gnas pa'i nyi ma la'o //",
    "T02D1839:13a-2": "zhal ni gnag dang dmar dang dkar //",
    "T02D1839:13a-3": "zhes pa ni sngar bzhin no //",
    "T02D1839:13a-4": "padma nyi ma zhes pa ni padmar son pa'i rdo rjer gnas pa'i nyi ma la'o //",
    "T02D1839:13a-5": "de ltar lha sum cu rtsa gnyis kyi bdag nyid can gyi dkyil 'khor mngon par sprul nas ;",
    "T02D1839:13a-6": "ye shes sems dpa' gzhug pa dang dbang bskur ba la sogs pa rnams bsgom par bya'o //",
    "T02D1839:13a-7": "'di'i rjes thogs su phra mo'i rnal 'byor bstan pa gsungs pa /",
    "T02D1839:13a-8": "sna'i rtse mor zhes bya ba la sogs pa ste /",
    "T02D1839:13a-9": "sna'i rtse mor zhes pa ni lha mo'i padma'i sna rtser ro //",
    "T02D1839:13a-10": "yungs kar zhes pa ni yungs kar gyi 'bras bu'i tshad tsam gyi byang chub sems kyi thig le'o //",
    "T02D1839:13a-11": "'gro dang mi 'gro zhes pa ni gzhal yas khang dang bcas pa lha'i tshogs so //",
    "T02D1839:13a-12": "ye shes mchog gi gnas zhes pa ni 'jig rten las 'das pa'i ye shes kyi rgyur gyur pa'o //",
    "T02D1839:13a-13": "ye shes kyis ni brtags pa yi //",
    "T02D1839:13a-14": "zhes pa ni ye shes tsam gyi rang bzhin no //",
    "T02D1839:13a-15": "slar yang bsgom pa gzhan bstan pa'i phyir gsungs pa /",
    "T02D1839:13a-16": "kha dog sna lnga pa zhes bya ba la sogs pa ste sna lnga pa zhes pa ni /",
    "T02D1839:13a-17": "rigs lnga so so'i sde tshan gyi phyir dkar po la sogs pa'i rigs so //",
    "T02D1839:13a-18": "rin chen zhes pa ni rin thang med pa'i phyir ro //",
    "T02D1839:13a-19": "rdo rje la sogs pa'i phyag mtshan no //",
    "T02D1839:13a-20": "rin chen brtan par gyur nas spro //",
    "T02D1839:13a-21": "zhes pa ni ji srid du rdo rje la sogs",
    "T02D1839:13a-22": "pa'i phyag mtshan la bsgom pa brtan par gyur pa",
    "T02D1839:13a-23": "yin no // de srid du bsgom pa brtan pa'i",
    "T02D1839:13a-24": "dbang gis bskyed pa'i don phyogs bcu rnams su spro",
    "T02D1839:13a-25": "yin no // bar bya'o // brtan par ma gyur",
    "T02D1839:13a-26": "zhes bya ba la sogs pas ni spro ba bkag",
    "T02D1839:13a-27": "yin no // bar bya'o // pa yin no // rab mchog sprin ni spro bar bya //",
    "T02D1839:13a-28": "zhes pa ni dang po rdo rje spros pas brtan",
    "T02D1839:13a-29": "par gyur nas sangs rgyas kyi sprin yang spro bar",
    "T02D1839:13a-30": "bya'o // sangs rgyas 'bar ba'i 'od mnyam pas //",
    "T02D1839:13a-31": "zhes pa ni sangs rgyas gzhan dang /",
    "T02D1839:13a-32": "kha dog rnams ni dkar po la sogs pa'i kha dog dang ldan pa'o zhes bya ba'i don to //",
    "T02D1839:13a-33": "da ni rdo rje'i bzlas pa bstan pa'i phyir gsungs pa /",
    "T02D1839:13a-34": "slong mo dang tshul mi bzla ste /",
    "T02D1839:13a-35": "shin tu spos pa med pa'i spyod pa spyad pa'i",
    "T02D1839:13a-36": "rnal 'byor pa rnams kyis slong mo'i ched du slong",
    "T02D1839:13a-37": "mo stsol cig ces mngon par sbyor bar gzung bar",
    "T02D1839:13b-0": "mi bya'o // bslang @13b bar bya la yang chags mi bya //",
    "T02D1839:13b-1": "zhes pa ni zas la rab tu chags pas kyang 'dod par mi bya'o //",
    "T02D1839:13b-2": "ji srid du lus brtan par gyur pa de srid du chog shes par bya ba yin no //",
    "T02D1839:13b-3": "phyis ci zhig bya zhe na gsungs pa /",
    "T02D1839:13b-4": "gsang sngags bzla zhes pa ni yi ge gsum 'jug",
    "T02D1839:13b-5": "pa dang gnas pa dang 'byung ba'i bdag nyid du",
    "T02D1839:13b-6": "bsgom par bya'o // 'di'i man ngag kyang rdo rje'i",
    "T02D1839:13b-7": "bzlas pa'i rim par bstan par bya ba nyid do",
    "T02D1839:13b-8": "bsgom par bya'o // // yan lag ma nyams zhes",
    "T02D1839:13b-9": "pa ni bdag nyid dang tha mi dad pa'i lha'i",
    "T02D1839:13b-10": "rnal 'byor dang zhes bya ba'i don to //",
    "T02D1839:13b-11": "ngag gi bzlas pa bstan par bya ba'i phyir gsungs pa /",
    "T02D1839:13b-12": "'phags nas zhes bya ba la sogs pa ste /",
    "T02D1839:13b-13": "'phags nas ni gdan rnams las langs nas so //",
    "T02D1839:13b-14": "spro ba ni bdag nyid kyi phung po la sogs pa'i rang bzhin la khongs su gtogs par bya'o //",
    "T02D1839:13b-15": "snyoms 'jug dag la rab bsdu bya //",
    "T02D1839:13b-16": "zhes pa ni de ltar gyur nas ye shes sems dpa' dang /",
    "T02D1839:13b-17": "ting nge 'dzin sems dpa' dag kyang gzhug par bya'o //",
    "T02D1839:13b-18": "'di ni sangs rgyas thams cad kyis //",
    "T02D1839:13b-19": "don dam pa yi bzlas par gsungs //",
    "T02D1839:13b-20": "zhes pa ni de ltar gcig gi bdag nyid kyi rnal 'byor pa dang /",
    "T02D1839:13b-21": "byed pa ni ngag gi bzlas pa ste /",
    "T02D1839:13b-22": "de ni sangs rgyas thams cad de kho na nyid yin par dgongs pa'o //",
    "T02D1839:13b-23": "de bzhin nyid la zhugs par bya //",
    "T02D1839:13b-24": "zhes pa ni gnas ji lta bar dkyil 'khor gyi lha rnams skad cig gis bkod la /",
    "T02D1839:13b-25": "bdag nyid stong nyid sngon du 'gro bas zhugs par bya'o //",
    "T02D1839:13b-26": "dga' ba yid 'ong don chen 'dod //",
    "T02D1839:13b-27": "ces pa ni dga' ba ni shin tu dga' ba'o //",
    "T02D1839:13b-28": "de'i rgyun gang zhig yid du 'ong ba'i don chen",
    "T02D1839:13b-29": "po 'dod pa bde ba chen po skyed par byed",
    "T02D1839:13b-30": "pa 'khyud pa dang 'o bya ba la sogs pa",
    "T02D1839:13b-31": "des de bzhin du gsungs so //",
    "T02D1839:13b-32": "g-yon par mchis bzhes na zhes pa ni bdag nyid gson par ro //",
    "T02D1839:13b-33": "sangs rgyas don du nga byang chub //",
    "T02D1839:13b-34": "don dam rjes su phan par gzigs //",
    "T02D1839:13b-35": "zhes pa ni sangs rgyas don du ni kun rdzob kyi bden pa'o //",
    "T02D1839:13b-36": "byang chub ni don dam pa'i bden pa'o //",
    "T02D1839:13b-37": "don dam pa ni yang dag par sbyor ba las byung ba'i sku'o //",
    "T02D1839:13b-38": "'di gsum rjes su phan par gzigs pa'i phyir zhes pa'i don to //",
    "T02D1839:13b-39": "sangs rgyas kyis bstod gsol zhes pa ni /",
    "T02D1839:13b-40": "sangs rgyas kyi mdzad par gyur pas bdag nyid bstod du bcug nas so //",
    "T02D1839:13b-41": "'khor lo rjes chags zhes pa ni //",
    "T02D1839:14a-0": "gsol @14a * //",
    "T02D1839:14a-1": "ba btab pa'i rjes thogs la lha mo'i 'khor lo mnyes par bya'o //",
    "T02D1839:14a-2": "mchog tu gsang bar ji bzhin don bshad nas //",
    "T02D1839:14a-3": "zhes pa ni lha mo de'i phyir yang 'khor lo",
    "T02D1839:14a-4": "la bsam pa'i rim pa gsang ba'i mchog bstan nas",
    "T02D1839:14a-5": "so // rang gi 'khor lo la ni 'khor lo",
    "T02D1839:14a-6": "gzhug / ces pa ni sngar gyi rim pas so",
    "T02D1839:14a-7": "so // // h'um gi snying por zhes pa ni /",
    "T02D1839:14a-8": "yi ge h'um gi rgyus so //",
    "T02D1839:14a-9": "de byung 'gro kun rdo rje sems dpa' zhes pa ni /",
    "T02D1839:14a-10": "yi ge h'um las byung ba'i rdo rje sems dpa'i rang bzhin no //",
    "T02D1839:14a-11": "bsam zhes pa ni yid des so //",
    "T02D1839:14a-12": "mtho gang tsam gyis zhes bya ba la sogs pas ni /",
    "T02D1839:14a-13": "spyi bo'i steng du mtho gang tsam gyi bar snang",
    "T02D1839:14a-14": "la zla ba'i dkyil 'khor bsgom par bya'o zhes pa'i",
    "T02D1839:14a-15": "don to // h'um gi zhes bya ba la sogs pas ni /",
    "T02D1839:14a-16": "bza' dang tshod la sogs pa'i dam tshig gi rdzas",
    "T02D1839:14a-17": "kyi gzugs kyis yongs su yi ge aa yis mtshan",
    "T02D1839:14a-18": "pa'i thod par son par bltas la /",
    "T02D1839:14a-19": "de'i steng du son pa'i yi ge h'um las byung",
    "T02D1839:14a-20": "ba'i mes zhu ba sngon du 'gro bas dri ma",
    "T02D1839:14a-21": "med par byas la yi ge aas kyang ye shes",
    "T02D1839:14a-22": "kyi bdud rtsir byas pa blta bar bya'o zhes dgongs",
    "T02D1839:14a-23": "pa'o // 'brug gi sgra ni yi ge h'um ngo //",
    "T02D1839:14a-24": "de dag thams cad chu yis kyang //",
    "T02D1839:14a-25": "zhes pa ni zhu bar 'gyur ro zhes pa ni lhag ma'o //",
    "T02D1839:14a-26": "bza' ba zhes pa ni bza' bar bya'o //",
    "T02D1839:14a-27": "kha sbyor ba yi sbyor ba yis//",
    "T02D1839:14a-28": "zhes pa ni steng dang 'og dag gis mnan pa'i phyir ro //",
    "T02D1839:14a-29": "thal ba'i mthar zhes pa ni dri chen thug par bya'o //",
    "T02D1839:14a-30": "rnam par brtag ces pa ni bya ba'o //",
    "T02D1839:14a-31": "phan yon gsungs pa /",
    "T02D1839:14a-32": "rims nad med cing la sogs pa'o //"
}