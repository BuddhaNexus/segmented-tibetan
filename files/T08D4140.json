{
    "T08D4140:154b-0": "@154b # // rgya gar skad du /",
    "T08D4140:154b-1": "sa ma ya bhe do pa ra wa tsa na",
    "T08D4140:154b-2": "tsakra se na k'a ya bhe do pa ri de",
    "T08D4140:154b-3": "sha nam n'a ma sam gra ha /",
    "T08D4140:154b-4": "bod skad du /",
    "T08D4140:154b-5": "gzhung tha dad pa rim par bklag pa'i 'khor lo",
    "T08D4140:154b-6": "las sde pa tha dad pa bstan pa bsdus pa",
    "T08D4140:154b-7": "zhes bya ba / dkon mchog gsum la phyag 'tshal lo //",
    "T08D4140:154b-8": "shar dang nub dang gangs rir gnas //",
    "T08D4140:154b-9": "'jig rten 'das par smra ba'i sde //",
    "T08D4140:154b-10": "btags par smra ba'i sde pa dang //",
    "T08D4140:154b-11": "lnga tshan dge 'dun phal chen pa //",
    "T08D4140:154b-12": "gzhi kun pa dang 'od srungs sde //",
    "T08D4140:154b-13": "sa ston sde dang chos srung sde //",
    "T08D4140:154b-14": "mang thos gos dmar slob ma dang //",
    "T08D4140:154b-15": "rnam par phye ste smra ba'i sde //",
    "T08D4140:154b-16": "thams cad yod par smra ba yin //",
    "T08D4140:154b-17": "rgyal byed tshal gnas 'jigs med gnas //",
    "T08D4140:154b-18": "gtsug lag khang chen gnas brtan pa //",
    "T08D4140:154b-19": "sa sgrogs ris dang srung ba pa //",
    "T08D4140:154b-20": "gnas ma bu yi sde rnams ni //",
    "T08D4140:154b-21": "kun gyis bkur ba rnam pa gsum //",
    "T08D4140:154b-22": "yul don slob dpon bye brag gis //",
    "T08D4140:154b-23": "tha dad rnam pa bco brgyad gsungs //",
    "T08D4140:154b-24": "sde pa bco brgyad las 'phags pa dge 'dun phal",
    "T08D4140:154b-25": "chen pa'i sde pa rnam pa lnga'i nang nas 'jig",
    "T08D4140:154b-26": "rten las 'das par smra ba'i sde ba'i lta ba",
    "T08D4140:154b-27": "la gzhan dang mi mthun pa'i rnam grangs mnga' bas",
    "T08D4140:154b-28": "na sngar de bshad la /",
    "T08D4140:154b-29": "lhag ma gzhan rnams phyis bshad na bde ba'i phyir de dang por bshad do //",
    "T08D4140:154b-30": "de la 'jig rten las 'das par smra ba'i sde pa rnams ni 'di skad ces zer te /",
    "T08D4140:154b-31": "thub pa ni 'jig rten las 'das pa /",
    "T08D4140:154b-32": "rdzas yod pa /",
    "T08D4140:154b-33": "sku dang tshe dang mtha' yas pa /",
    "T08D4140:154b-34": "mnyam par gzhag pa /",
    "T08D4140:154b-35": "skad cig skad cig la thams cad mkhyen pa /",
    "T08D4140:154b-36": "zad pa dang mi skye ba'i blo rtag tu mnga' ba yin no //",
    "T08D4140:155a-0": "chos kyi 'khor @155a * //",
    "T08D4140:155a-1": "lo bskor ba ni tshig gi yin no //",
    "T08D4140:155a-2": "byang chub sems dpa' la ni 'dod chags la sogs pa skye ba dang /",
    "T08D4140:155a-3": "mer mer po la sogs pa las skye ba med do //",
    "T08D4140:155a-4": "bden pa ni cig car mthong ngo //",
    "T08D4140:155a-5": "mig la sogs pa'i sems kyis kyang 'dod chags dang bral bar 'gyur ro //",
    "T08D4140:155a-6": "gzugs dang gzugs med pa na yang mig la sogs pa'i rnam par shes pa yod do //",
    "T08D4140:155a-7": "dbang po rnams kyis ni yul mi 'dzin no //",
    "T08D4140:155a-8": "mnyam par gzhag pa yang tshig smra'o //",
    "T08D4140:155a-9": "sems la yang gzugs yod do //",
    "T08D4140:155a-10": "rang rig pa yin no //",
    "T08D4140:155a-11": "dgra bcom pa rnams la yang som nyi dang mi shes pa yod de bstan dgos so //",
    "T08D4140:155a-12": "'bras bu la gzhan gyis brda sprad dgos so //",
    "T08D4140:155a-13": "sdug bsngal smos shing sdug bsngal tshig tu brjod pas lam skye bar 'gyur ro //",
    "T08D4140:155a-14": "'jig pa yang yod do //",
    "T08D4140:155a-15": "brgyad pa la yang yun ring du gnas so //",
    "T08D4140:155a-16": "chos kyi cho ga las kyang nyams par 'gyur ro //",
    "T08D4140:155a-17": "rgyun du zhugs pa dang dgra bcom pa las ni nyams pa med do //",
    "T08D4140:155a-18": "dang po shos ni mtshams med pa ma gtogs pa gzhan byed do //",
    "T08D4140:155a-19": "'jig rten pa la ni yang dag pa'i lta ba'i dbang po med do //",
    "T08D4140:155a-20": "ma gsungs pa la ni bcas bcos byar med do //",
    "T08D4140:155a-21": "drang ba'i don ni med do //",
    "T08D4140:155a-22": "gzugs med pa ni gzugs med pa bzhi dang /",
    "T08D4140:155a-23": "'dus ma byas gsum dang /",
    "T08D4140:155a-24": "lam dang rten cing 'brel par 'byung ba'i lugs su gtogs pa dgu'o //",
    "T08D4140:155a-25": "sangs rgyas mang po cig car 'byung ba yod do //",
    "T08D4140:155a-26": "sems gnyis cig car 'byung ba dang /",
    "T08D4140:155a-27": "nyon mongs pa dang lam cig car 'byung ba dang /",
    "T08D4140:155a-28": "las dang las kyi 'bras bu cig car 'byung ba dang /",
    "T08D4140:155a-29": "sa bon dang myu gu cig car 'byung ba yod do //",
    "T08D4140:155a-30": "lus la ni sems kyis khyab bo //",
    "T08D4140:155a-31": "sems ni 'od gsal ba'o //",
    "T08D4140:155a-32": "phra rgyas ni mi ldan pa'o //",
    "T08D4140:155a-33": "kun nas dkris pa ni mtshungs par ldan pa'o //",
    "T08D4140:155a-34": "zhig par 'gyur pa dang ma skyes pa dang /",
    "T08D4140:155a-35": "bar ma do'i srid pa ni med do //",
    "T08D4140:155a-36": "rgyun du zhugs pa ni bsam gtan thob pa'o //",
    "T08D4140:155a-37": "drug pa ni shes par bya ba yang ma yin /",
    "T08D4140:155a-38": "rnam par shes par bya ba yang ma yin no",
    "T08D4140:155a-39": "zhes 'jig rten las 'das par smra ba'i sde pa",
    "T08D4140:155a-40": "rnams zer ro // de las gzhan pa rnams kyi khyad par 'di yin te /",
    "T08D4140:155a-41": "thub pa ni btags pa'i sgo nas bla ma yin no zhes zer ro //",
    "T08D4140:155b-0": "@155b btags par smra ba'i sde pa rnams ni skyes bu byed pa'i rtsal dang /",
    "T08D4140:155b-1": "dus ma yin par 'chi ba med do //",
    "T08D4140:155b-2": "lam ni bsod nams kyis 'thob bo //",
    "T08D4140:155b-3": "lam ni bsgom par bya ba yin no //",
    "T08D4140:155b-4": "lam ni 'jig par mi 'gyur ro zhes zer ro //",
    "T08D4140:155b-5": "shar gyi ri bo'i sde dang /",
    "T08D4140:155b-6": "nub kyi ri bo la gnas pa'i sde pa rnams",
    "T08D4140:155b-7": "ni byang chub sems dpa' ni ngan 'gro las rnam",
    "T08D4140:155b-8": "par grol ba ma yin no //",
    "T08D4140:155b-9": "mchod rten la mchod pa ni 'bras bu mchog tu gyur pa ma yin no zhes zer ro //",
    "T08D4140:155b-10": "gangs ri pa'i sde pa rnams ni phyi rol pa la ni mngon par shes pa lnga med do //",
    "T08D4140:155b-11": "lha rnams la ni lam bsgom pa med do zhes zer ro //",
    "T08D4140:155b-12": "'phags pa thams cad yod par smra ba'i sde pa",
    "T08D4140:155b-13": "rnam pa bdun las gzhi thams cad yod par smra",
    "T08D4140:155b-14": "ba'i sde pa rnams ni dus gsum dang /",
    "T08D4140:155b-15": "ming dang /",
    "T08D4140:155b-16": "gzugs kyis ni dus byas thams cad bsdus so //",
    "T08D4140:155b-17": "drug pa dang mi ldan pa rnams dang /",
    "T08D4140:155b-18": "'dus ma byas rnams ni shes par bya ba yang ma yin /",
    "T08D4140:155b-19": "rnam par shes par bya ba yang ma yin no //",
    "T08D4140:155b-20": "'dus ma byas ni rnam pa gsum mo //",
    "T08D4140:155b-21": "nyon mongs pa ni mtshungs par ldan pa'o //",
    "T08D4140:155b-22": "thub pa ni rnam pa gnyis so //",
    "T08D4140:155b-23": "de'i gsung rab dang dbang po rnams ni gzugs can rnams nyi tshe la yod do //",
    "T08D4140:155b-24": "mchod rten la mchod pa ni 'bras bu che'o //",
    "T08D4140:155b-25": "byang chub sems dpa' ngan 'gro spangs pa ni rnam",
    "T08D4140:155b-26": "pa gnyis su 'dod pa yod do zhes zer ro",
    "T08D4140:155b-27": "// bsod nams lam gyi tshogs su 'gyur ro zhes zer ba la sogs pa ni mi 'dod do //",
    "T08D4140:155b-28": "de las gzhan pa rnams kyi khyad par ni 'od",
    "T08D4140:155b-29": "srungs sde'i slob ma rnams ni yongs su shes la",
    "T08D4140:155b-30": "ma spangs pa dang /",
    "T08D4140:155b-31": "ma 'ongs pa'i rgyud las 'byung ba med do //",
    "T08D4140:155b-32": "slob ma'i chos rnams ni rnam par smin pa yod pa'o zhes bya ba'i gzhung la brten to //",
    "T08D4140:155b-33": "sa ston sde'i slob ma rnams kyi gzhung lugs ni ma 'ongs pa med do //",
    "T08D4140:155b-34": "'das pa med do //",
    "T08D4140:155b-35": "ma 'ongs pa med do //",
    "T08D4140:155b-36": "da ltar byung ba med do //",
    "T08D4140:155b-37": "bden pa cig car mthong ngo //",
    "T08D4140:155b-38": "phyi rol pa la nyon mongs pa zad pa med do //",
    "T08D4140:155b-39": "lha yul pa la ni lam med do //",
    "T08D4140:155b-40": "bar ma do'i srid pa med do //",
    "T08D4140:155b-41": "dgra bcom pa la yang bsod nams skye ba yod do //",
    "T08D4140:155b-42": "phra rgyas ni sems las tha dad do //",
    "T08D4140:155b-43": "'dus ma byas kyi dngos po ni dgu ste /",
    "T08D4140:155b-44": "mi g-yo ba dang ldan pa gsum dang /",
    "T08D4140:156a-0": "dge ba dang mi @156a * //",
    "T08D4140:156a-1": "dge ba dang lung dum bstan pa gnyis dang /",
    "T08D4140:156a-2": "rten cing 'brel par 'byung ba dang /",
    "T08D4140:156a-3": "lam rnams te rtag tu gnas pa yin no //",
    "T08D4140:156a-4": "ston pa ni dge 'dun gyi nang du gtogs te /",
    "T08D4140:156a-5": "de'i phyir dge 'dun la phul ba lhag par don che'o //",
    "T08D4140:156a-6": "rgyal ba nyan thos dang bcas pa rnams ni lam",
    "T08D4140:156a-7": "dang rnam par grol ba gcig go zhes de skad",
    "T08D4140:156a-8": "ces zer ro // chos srung sde pa rnams ni",
    "T08D4140:156a-9": "sangs rgyas ni dge 'dun gyi nang du ma gtogs",
    "T08D4140:156a-10": "ces zer ro // so // sangs rgyas la phul ba 'bras bu che'o //",
    "T08D4140:156a-11": "sangs rgyas dang /",
    "T08D4140:156a-12": "nyan thos rnams kyi lam ni tha dad do //",
    "T08D4140:156a-13": "phyi rol pa la ni mngon par shes pa med do //",
    "T08D4140:156a-14": "dgra bcom pa'i lus ni zag pa med pa'o zhes zer ro //",
    "T08D4140:156a-15": "mang du thos pa'i sde ba rnams ni mi rtag pa dang /",
    "T08D4140:156a-16": "bdag med pa dang /",
    "T08D4140:156a-17": "stong pa'i shes pa dang /",
    "T08D4140:156a-18": "lam dang /",
    "T08D4140:156a-19": "mya ngan las 'das pa 'di rnams ni thub pa'i 'jig rten las 'das pa'i chos yin no //",
    "T08D4140:156a-20": "lhag ma rnams ni 'jig rten pa'o zhes zer ro //",
    "T08D4140:156a-21": "dgra bcom pa la som nyi yod do zhes bya pa la sogs par 'dod do //",
    "T08D4140:156a-22": "'pho bar smra ba de dag ni gos dmar gyi sde pa nyid de /",
    "T08D4140:156a-23": "de'i phyir sems can 'pho'o //",
    "T08D4140:156a-24": "phung po bzhi ni rang bzhin gcig tu nges so //",
    "T08D4140:156a-25": "lam gyi mthus ni phung po rnams 'gag go zhes zer ro//",
    "T08D4140:156a-26": "rnam par phye ste smra ba'i sde pa rnams ni gang zag ni don dam par yod do //",
    "T08D4140:156a-27": "'bras bu ma smin pa'i don ma gtogs pa 'das pa med do //",
    "T08D4140:156a-28": "'bras bu las gzhan pa'i ma 'ongs pa med do //",
    "T08D4140:156a-29": "rigs mi mthun pa'i da ltar byung ba yang med do //",
    "T08D4140:156a-30": "chos ni de ma thag pa'i rgyur mi 'gyur ro //",
    "T08D4140:156a-31": "gzugs kyi 'dra ba'i rgyu yang med do zhes de ltar blta'o //",
    "T08D4140:156a-32": "'phags pa gnas brtan pa'i sde pa rgyal byed tshal gnas pa'i sde dang /",
    "T08D4140:156a-33": "'jigs med ring gnas pa'i sde dang /",
    "T08D4140:156a-34": "gtsug lag khang chen gnas pa'i sde 'di gsum ni lta ba mthun te /",
    "T08D4140:156a-35": "lha rnams la ni lam bsgom pa med do zhes zer ro //",
    "T08D4140:156a-36": "'phags pa thams cad yod par smra ba'i sde pa",
    "T08D4140:156a-37": "rnam pa bdun las gzhi thams cad yod par smra",
    "T08D4140:156a-38": "ba las byung ngo //",
    "T08D4140:156a-39": "thub pa ni legs par sbyar ba mi gsung ngo //",
    "T08D4140:156a-40": "byang chub sems dpa' ni bskal pa grangs med pa",
    "T08D4140:156a-41": "bcu phan chad nas sum cu tshun chad kyis 'grub",
    "T08D4140:156b-0": "bo // thar pa ma gtogs @156b pa 'dus ma byas pa med do //",
    "T08D4140:156b-1": "log par shes pa dang mi shes pa med do //",
    "T08D4140:156b-2": "phra rgyas ni sems las tha dad do //",
    "T08D4140:156b-3": "'gog pa'i snyoms par 'jug pa la ni sems yod do zhes zer ro //",
    "T08D4140:156b-4": "'phags pa kun gyis bkur ba'i sde pas sgrogs rigs kyi sde dang /",
    "T08D4140:156b-5": "srung ba pa'i sde dang /",
    "T08D4140:156b-6": "gnas ma'i bu'i sde 'di gsum yang lta ba mthun te /",
    "T08D4140:156b-7": "gang zag ni phung po rnams kyang ma yin la /",
    "T08D4140:156b-8": "phung po rnams las thar pa tha dad pa yang ma yin no //",
    "T08D4140:156b-9": "phung po rnams ni dus gzhan du yang brtan par 'dug go //",
    "T08D4140:156b-10": "rnam par shes pa lnga'i sgo nas ni 'dod chags skye bar yang mi 'gyur la /",
    "T08D4140:156b-11": "'dod chags dang bral bar yang mi 'gyur ro //",
    "T08D4140:156b-12": "mthong ba'i lam ni sems kyi skad cig bcu gnyis so //",
    "T08D4140:156b-13": "de phan chad ni 'bras bu dang ldan par gnas so //",
    "T08D4140:156b-14": "shes par bya ba ni brjod du yod pa dang /",
    "T08D4140:156b-15": "brjod du med pa'o zhes zer te /",
    "T08D4140:156b-16": "yul dang slob dpon gyi bye brag gis 'dir bye brag drug tu brjod do //",
    "T08D4140:156b-17": "gzhung tha dad pa rim par bklag pa'i 'khor lo btsun pa dbyig bshes kyis mdzad pa las /",
    "T08D4140:156b-18": "sde pa tha dad pa bsdus pa zhes bya ba",
    "T08D4140:156b-19": "'dul ba 'dzin pa slob dpon dul ba'i lhas mdzad"
}