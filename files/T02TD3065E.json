{
    "T02TD3065E:120a-0": "@120a # // rgya gar skad du /",
    "T02TD3065E:120a-1": "a'arya aa tsa la s'adha nam /",
    "T02TD3065E:120a-2": "bod skad du /",
    "T02TD3065E:120a-3": "'phags pa mi g-yo ba'i sgrub thabs /",
    "T02TD3065E:120a-4": "'phags pa mi g-yo ba la phyag 'tshal lo //",
    "T02TD3065E:120a-5": "thog mar sngags pas gsum la skyabs song zhing //",
    "T02TD3065E:120a-6": "byang chub mchog tu sems bskyed byas rjes su //",
    "T02TD3065E:120a-7": "skad cig tsam gyis stong par rab dmigs nas //",
    "T02TD3065E:120a-8": "rab dkar padma nyi ma'i dkyil 'khor blta //",
    "T02TD3065E:120a-9": "de steng mgon po mi g-yo sku mdog dkar //",
    "T02TD3065E:120b-0": "g-yas g-yon phyag gis ral gri sdigs mdzub @120b mdzad ;",
    "T02TD3065E:120b-1": "/ zhabs gnyis bus mo mthil gyis rab bzhugs pa //",
    "T02TD3065E:120b-2": "rin chen dar gyis brgyan pa bsgom par bya //",
    "T02TD3065E:120b-3": "lhag pa'i khro rgyal de yi mdun du yang //",
    "T02TD3065E:120b-4": "de nyid ji lta'i bcom ldan 'das bsam bya //",
    "T02TD3065E:120b-5": "de dag thugs kar padma nyi ma la //",
    "T02TD3065E:120b-6": "h'um la gzhan gyis bskor ba dmar bar blta //",
    "T02TD3065E:120b-7": "de nas yi ge 'bru bcu bzlas bya ste //",
    "T02TD3065E:120b-8": "sngags phreng kha nas khar zhugs ye shes dgug / lte ba nas 'thon der zhugs bdag nyid kyi //",
    "T02TD3065E:120b-9": "snying gar bslan pa 'khor lo bzhin du bsam //",
    "T02TD3065E:120b-10": "de ltar zhag grangs nyi shu rtsa gcig tu //",
    "T02TD3065E:120b-11": "thun gsum nyid du bsgom pa gang yin des //",
    "T02TD3065E:120b-12": "bka' dang bstan bcos kun gyi tshig dang don //",
    "T02TD3065E:120b-13": "bltas btsam gyis khong du chud par 'gyur //",
    "T02TD3065E:120b-14": "gzhan yang kun la mi 'jigs spobs pa 'thob //",
    "T02TD3065E:120b-15": "snyan dngags bstan bcos thogs med rtsom nus shing //",
    "T02TD3065E:120b-16": "de yi smra ba sus kyang bzlog mi nus //",
    "T02TD3065E:120b-17": "de phyir 'di 'dra gar yang rnyed par dka' //",
    "T02TD3065E:120b-18": "'phags pa mi g-yo ba'i sgrub thabs rdzogs so//",
    "T02TD3065E:120b-19": "rgya gar shar phyogs kyi pandi ta chen po d'a na sh'i las rang 'gyur du mdzad pa'o//"
}