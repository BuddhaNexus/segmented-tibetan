{
    "T02D3153:175a-0": "@175a # // rgya gar skad du /",
    "T02D3153:175a-1": "kharsa pa na s'a dha nam /",
    "T02D3153:175a-2": "bod skad du /",
    "T02D3153:175a-3": "bde ba 'byung ba'i sgrub thabs /",
    "T02D3153:175a-4": "kharsa pa ni la phyag 'tshal lo //",
    "T02D3153:175a-5": "re zhig dang por sngags pas bde ba'i stan la",
    "T02D3153:175a-6": "nye bar gnas shing gdod pa'i gtsang spra la sogs",
    "T02D3153:175a-7": "pa byas pas / gtsang zhing bden pa'i phyogs su",
    "T02D3153:175a-8": "rang gi snying gar yi ge aa las zla ba'i",
    "T02D3153:175a-9": "dkyil 'khor rnam par bsgom par bya ba'o //",
    "T02D3153:175a-10": "de'i steng du yi ge hr'i: dkar po'o ;",
    "T02D3153:175b-0": "/ de'i 'od zer gyis bskul la mdun @175b gyi nam mkha' la bla ma dang /",
    "T02D3153:175b-1": "sangs rgyas dang /",
    "T02D3153:175b-2": "byang chub sems dpa' la sogs pa spyan drangs la /",
    "T02D3153:175b-3": "snying ga'i sa bon gyi 'od zer las byung ba'i",
    "T02D3153:175b-4": "mchod pa'i sprin gyis legs par mchod cing sdig pa",
    "T02D3153:175b-5": "bshags pa la sogs pa dang /",
    "T02D3153:175b-6": "tshangs pa'i gnas bzhi bsgom pa yang bya ste /",
    "T02D3153:175b-7": "de nas stong pa nyid bsgom par bya zhing /",
    "T02D3153:175b-8": "aom stong pa nyid kyi ye shes rdo rje'i rang",
    "T02D3153:175b-9": "bzhin gyi bdag nyid ni nga yin no zhes bya",
    "T02D3153:175b-10": "ba 'dis byin gyis brlab par bya ba'o //",
    "T02D3153:175b-11": "de'i rjes la sngar bzhin du yi ge hr'i: rnam",
    "T02D3153:175b-12": "par bsgoms la nam mkha'i dkyil na spros shing bsdu",
    "T02D3153:175b-13": "bar yang byas la /",
    "T02D3153:175b-14": "de las nges par byung ba'i 'jig rten dbang phyug tu bdag nyid bsgom par bya ste /",
    "T02D3153:175b-15": "dkar po 'od zer bye ba 'phro ba ral pa dang /",
    "T02D3153:175b-16": "dbu rgyun dang ldan pa /",
    "T02D3153:175b-17": "snang ba mtha' yas kyis spyi bor mtshan pa /",
    "T02D3153:175b-18": "rgyan thams cad kyis brgyan pa /",
    "T02D3153:175b-19": "bzhin 'dzum pa /",
    "T02D3153:175b-20": "skyil krung phyed pas padma dang zla ba'i gdan la bzhugs pa /",
    "T02D3153:175b-21": "g-yas pas mchog sbyin pa /",
    "T02D3153:175b-22": "g-yon pas padma bsnams pa'o //",
    "T02D3153:175b-23": "g-yas kyi phyogs na 'phags ma sgrol ma dang /",
    "T02D3153:175b-24": "gzhon nu nor bzangs gnyis so //",
    "T02D3153:175b-25": "g-yon gyi phyogs na khro gnyer can dang /",
    "T02D3153:175b-26": "rta mgrin gnyis so //",
    "T02D3153:175b-27": "de nas mgo bo la yi ge aom mgrin par",
    "T02D3153:175b-28": "yi ge a'a: snying gar yi ge h'um 'di dag",
    "T02D3153:175b-29": "rnams legs par bsams la /",
    "T02D3153:175b-30": "ji srid du skyo bar ma gyur gyi bar du gnas par bya'o //",
    "T02D3153:175b-31": "skyo ba dang sngags bzlas par bya'o //",
    "T02D3153:175b-32": "de la sngags ni 'di yin te /",
    "T02D3153:175b-33": "aom hr'i: sv'a h'a bya ba'o //",
    "T02D3153:175b-34": "kharsa pa ni'i sgrub thabs rdzogs so /",
    "T02D3153:175b-36": "// / pandi ta chen po ratna a'a ka ra gupta'i zhal snga nas /"
}