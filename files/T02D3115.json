{
    "T02D3115:214b-0": "@214b # // rgya gar skad du /",
    "T02D3115:214b-1": "bha ga wa ti aushn'i shi bi dza ya sto tra /",
    "T02D3115:214b-2": "bod skad du /",
    "T02D3115:214b-3": "bcom ldan 'das ma gtsug tor rnam par rgyal ma la bstod pa /",
    "T02D3115:214b-4": "mgon po 'jam pa'i dbyangs la phyag 'tshal lo //",
    "T02D3115:214b-5": "gtso mo bcom ldan 'das ma ni /",
    "T02D3115:214b-6": "punda r'i ka'i me tog ltar //",
    "T02D3115:214b-7": "skyon gyis ma gos sku mdog dkar //",
    "T02D3115:214b-8": "zhal gsum phyag brgyad spyan gsum mnga' //",
    "T02D3115:214b-9": "dbu rgyan mgul rgyan snyan char bcas //",
    "T02D3115:214b-10": "rin chen sna tshogs mdzes pas brgyan //",
    "T02D3115:215a-0": "padma zla ba'i @215a * //",
    "T02D3115:215a-1": "gdan la bzhugs //",
    "T02D3115:215a-2": "dbus dkar g-yas ser g-yon zhal sdo //",
    "T02D3115:215a-3": "khro mo'i cha lugs mche ba gtsigs //",
    "T02D3115:215a-4": "phyag g-yas sna tshogs rdo rje dang //",
    "T02D3115:215a-5": "bad steng rgyal ba 'od dpag med //",
    "T02D3115:215a-6": "mda' dang mchog sbyin phyag rgya'o //",
    "T02D3115:215a-7": "g-yon pa sdigs mdzub zhags ba dang ;",
    "T02D3115:215a-8": "/ gzhu dang mi 'jigs phyag rgya dang //",
    "T02D3115:215a-9": "bum pa dag ni legs par bsnams //",
    "T02D3115:215a-10": "rnam par snang mdzad dbu brgyan cing //",
    "T02D3115:215a-11": "'od zer dkar po 'phro zhing 'du //",
    "T02D3115:215a-12": "stod g-yogs lha yin bza' can //",
    "T02D3115:215a-13": "blo dang tshe 'phel mdzad ba mo //",
    "T02D3115:215a-14": "pu ri'i nang du mdzes par bzhugs //",
    "T02D3115:215a-15": "bcom ldan 'das ma nyid la bstod //",
    "T02D3115:215a-16": "g-yas na rje btsun spyan ras gzigs //",
    "T02D3115:215a-17": "sku mdog dkar po skyon ma gos //",
    "T02D3115:215a-18": "g-yon na bad bsnams g-yas pa na //",
    "T02D3115:215a-19": "rnga yab 'dzin la bdag phyag 'tshal //",
    "T02D3115:215a-20": "g-yon gyi gsang ba'i bdag bo ni //",
    "T02D3115:215a-21": "autpal mdog 'dra rdo rje g-yon //",
    "T02D3115:215a-22": "g-yas pa rnga yab mdzes 'dzin pa //",
    "T02D3115:215a-23": "mthu stobs can la phyag 'tshal lo //",
    "T02D3115:215a-24": "shar lho nub byang phyogs bzhi yi //",
    "T02D3115:215a-25": "khro bo'i rgyal po bzhi po ni //",
    "T02D3115:215a-26": "mdun na khro rgyal mi g-yo ba //",
    "T02D3115:215a-27": "sngo bsangs g-yas na ral gri 'dzin //",
    "T02D3115:215a-28": "g-yon na sdigs mdzub skra brdzes pa //",
    "T02D3115:215a-29": "sbrul rgyan stag gi sham thabs can //",
    "T02D3115:215a-30": "padma nyi ma'i gdan la bzhugs //",
    "T02D3115:215a-31": "ma rungs 'dul la phyag 'tshal lo //",
    "T02D3115:215a-32": "khro chen 'dod pa'i rgyal po ni //",
    "T02D3115:215a-33": "sngo bsangs lcags kyu 'bar ba bsnams //",
    "T02D3115:215a-34": "ma rungs 'dul ba'i rgyan cha can //",
    "T02D3115:215a-35": "thams cad 'gugs la phyag 'tshal lo //",
    "T02D3115:215a-36": "khro chen dbyug pa sngon bo ni //",
    "T02D3115:215a-37": "zhal gcig phyag gnyis g-yas pa na //",
    "T02D3115:215a-38": "dbyug to g-yon pa sdigs mdzub mdzad //",
    "T02D3115:215a-39": "sngo bsangs kun 'dul khyod la bstod //",
    "T02D3115:215a-40": "khro bo'i rgyal po stobs po che //",
    "T02D3115:215a-41": "autpal mdog 'dra phyag gnyis pa //",
    "T02D3115:215a-42": "g-yas pa rdo rje sdigs mdzub g-yon //",
    "T02D3115:215a-43": "bdud 'dul drag po khyod la bstod //",
    "T02D3115:215a-44": "zhal gcig phyag gnyis sku mdog sngo //",
    "T02D3115:215a-45": "kun kyang stag dang sbrul gyis brgyan //",
    "T02D3115:215a-46": "padma nyi ma'i gdan la bzhugs //",
    "T02D3115:215a-47": "bar chad zhi mdzad khyed la bstod //",
    "T02D3115:215a-48": "steng gi phyogs na mdzes pa yi //",
    "T02D3115:215a-49": "gnas gtsang lha yi bu gnyis po //",
    "T02D3115:215a-50": "lha yi bu ni gnyis po yang //",
    "T02D3115:215b-0": "lha @215b yi rgyan dang na bzas mdzes //",
    "T02D3115:215b-1": "phyag na bdud rtsi'i bum pa bsnams //",
    "T02D3115:215b-2": "bdud rtsi'i char 'bebs kun la snyoms //",
    "T02D3115:215b-3": "dag pa'i sku la phyag 'tshal bstod //",
    "T02D3115:215b-4": "gang zhig nangs nangs sngar langs te //",
    "T02D3115:215b-5": "bstod pa 'di yis dus kun du //",
    "T02D3115:215b-6": "'khor dang bcas la bstod gyur na //",
    "T02D3115:215b-7": "blo dang tshe rnams 'phel ba dang //",
    "T02D3115:215b-8": "dpal dang 'byor pa'i dngos grub ster //",
    "T02D3115:215b-9": "mchog gi dngos grub 'grub par 'gyur //",
    "T02D3115:215b-10": "gus pa'i sems kyis sngar langs nas //",
    "T02D3115:215b-11": "rtse gcig sems kyis bstod par bya //",
    "T02D3115:215b-12": "gtsug tor rnam par rgyal ma'i bstod pa /"
}