{
    "T02TD1945E:70b-0": "@70b # // rgya gar skad du /",
    "T02TD1945E:70b-1": "bhatt'a ka manydzu shr'i ya m'a ri p'u dza kra ma bidhi n'a ma /",
    "T02TD1945E:70b-2": "bod skad du /",
    "T02TD1945E:70b-3": "rje btsun 'jam dpal gshin rje gshed mchod pa'i cho ga'i rim pa zhes bya ba /",
    "T02TD1945E:70b-4": "bla ma rje btsun dam pa rnams la phyag 'tshal lo //",
    "T02TD1945E:70b-5": "shes rab snying rjer ldan zhing dad pa legs brtan dang //",
    "T02TD1945E:70b-6": "sangs rgyas snying po 'dod phyir gang zag dbang thob pas //",
    "T02TD1945E:70b-7": "bsnyen dang sgrub pa'i rim pa khong du chud byas nas //",
    "T02TD1945E:70b-8": "rje btsun rnams la btud de rgyud 'dis sbyang bar bya //",
    "T02TD1945E:70b-9": "bdag nyid dran pa gcig pa'i 'gro blor ldan //",
    "T02TD1945E:70b-10": "bdag med pa las bzlog cing 'byor pa gsum dag pas //",
    "T02TD1945E:70b-11": "bsnyen dang sgrub la rab tu mkhas byas te //",
    "T02TD1945E:70b-12": "nyin dang mtshan mo thams cad g-yeng med tshul gyis 'bad //",
    "T02TD1945E:70b-13": "sku gsung thugs kyi 'khor lo rdo rje can bcas dang //",
    "T02TD1945E:70b-14": "dri med snying po mthar mdzad bla ma rdo rje 'dzin //",
    "T02TD1945E:70b-15": "dgra las rgyal ba gshin rje gshed nag lha yi tshogs //",
    "T02TD1945E:70b-16": "thugs rjes thugs chud spyan ras nyid 'tsho dgongs su gsol //",
    "T02TD1945E:70b-17": "chos sku longs spyod rdzogs dang sprul sku'i rang bzhin can //",
    "T02TD1945E:70b-18": "rgyal ba'i rang bzhin phung pos sems can re 'dod skong //",
    "T02TD1945E:70b-19": "'byor ldan phun sum tshogs pas nad gsos sman pa'i mchog / bla ma mgon po de la bdag ni phyag 'tshal lo //",
    "T02TD1945E:70b-20": "phung po lnga las rgyal zhing nyon mongs lnga rnams dag / rang gzhan don rdzogs gang zhig phag mo la sogs 'khril //",
    "T02TD1945E:71a-0": "ye shes rigs mtshungs lnga ldan rin chen lnga yi mdog / rnam mthar pha rol @71a * //",
    "T02TD1945E:71a-1": "phyin zhal phyag ldan khyod la 'dud //",
    "T02TD1945E:71a-2": "bdud bzhi las rgyal lta ba'i nges sgrol bcom nas kyang //",
    "T02TD1945E:71a-3": "dad sogs rnam dag khro bo'i rtags su nges 'byung ba //",
    "T02TD1945E:71a-4": "thabs kyis phyag rgyas sgrib pa thams cad mthar spangs pa'i //",
    "T02TD1945E:71a-5": "'jigs shing rab gtum phyag mtshan rtags ldan phyag 'tshal bstod ;",
    "T02TD1945E:71a-6": "/ sa chu me rlung 'byung ba bzhi ni rnam dag sku //",
    "T02TD1945E:71a-7": "byams dang snying rje dga' dang btang snyoms nyid //",
    "T02TD1945E:71a-8": "thabs dang smon lam ye shes rdzogs mdzad pa //",
    "T02TD1945E:71a-9": "tsartsi phag mo goo r'i'i dbyangs ldan phyag 'tshal bstod //",
    "T02TD1945E:71a-10": "mchod yon gdan mchog zhabs bkru ldan pa dang //",
    "T02TD1945E:71a-11": "spos dang me tog mar me zhal zas tshogs //",
    "T02TD1945E:71a-12": "rol mo'i sil snyan me tog phreng dang lnga ldi dang //",
    "T02TD1945E:71a-13": "mchod sdong bye bas brgyan pas rab tu mchod par bgyi //",
    "T02TD1945E:71a-14": "gzugs sgra dri ro reg bya 'dod pa'i yon tan tshogs //",
    "T02TD1945E:71a-15": "du mar spyad kyang tshim pa med cing ngo mtshar ba //",
    "T02TD1945E:71a-16": "yid ldan sems kyis ngal bso khyad par gyur pa rnams //",
    "T02TD1945E:71a-17": "mos blo dad pa'i mthu yis bde gshegs 'khor lo mchod //",
    "T02TD1945E:71a-18": "'khor lo rin chen rta dang glang po rab mtshan ldan //",
    "T02TD1945E:71a-19": "rgyal po btsun mo blon po mchog ni zhi zhing mdzes //",
    "T02TD1945E:71a-20": "'byor ldan phun sum tshogs pa 'khor los sgyur ba yi //",
    "T02TD1945E:71a-21": "khyad par rdzas kyis bde gshegs 'khor lo dam pa mchod //",
    "T02TD1945E:71a-22": "gdugs dang nyer ldan dung dang padmas rab tu mdzes //",
    "T02TD1945E:71a-23": "gundhe dpal be'u rgyal mtshan 'khor lo mdzes pa'i mchog /'jig rten dag na grags shing snyan par gang brjod pa'i //",
    "T02TD1945E:71a-24": "bla med rnams kyis bde gshegs 'khor lo dam pa mchod //",
    "T02TD1945E:71a-25": "dri chen rdo rje chur ldan byang chub sems dkar dmar dang bcas ;",
    "T02TD1945E:71a-26": "/ mi sha rta dang ba lang glang chen khyi sha dang //",
    "T02TD1945E:71a-27": "sgron ma che dang ldan pas dur khrod mdzes byas pas //",
    "T02TD1945E:71a-28": "rnam par rtog bral bde gshegs 'khor lo dam pa mchod //",
    "T02TD1945E:71a-29": "bde gshegs khyed la ji snyed gnas pa'i yon tan ni //",
    "T02TD1945E:71a-30": "bdag gis bskal pa'i mtha' bar brjod pas mi lang bas//",
    "T02TD1945E:71a-31": "sku gsung thugs kyi dkyil 'khor nam mkha' tsam mos 'dis //",
    "T02TD1945E:71a-32": "rgyal ba gcig bzhin sangs rgyas 'khor lo thams cad bstod //",
    "T02TD1945E:71a-33": "'dod chags zhe sdang gti mug dug mang gis bskyed cing //",
    "T02TD1945E:71a-34": "lus ngag yid gsum sgo ru smin pa'i mi dge bcu //",
    "T02TD1945E:71b-0": "so so thar dang byang chub sems dang rig pa @71b 'dzin ;",
    "T02TD1945E:71b-1": "/ tshul khrims sdom dang dam tshigs nyams pa ji snyed bshags //",
    "T02TD1945E:71b-2": "bdag gis bgyis dang de bzhin bgyid du stsal //",
    "T02TD1945E:71b-3": "nyan thos rang rgyal theg pa chen po'i dge ba'i tshogs //",
    "T02TD1945E:71b-4": "slob dang mi slob sems kyis grogs su gang gyur pa //",
    "T02TD1945E:71b-5": "'das dang ma 'ongs da ltar dge la rjes yi rang ;",
    "T02TD1945E:71b-6": "/ sangs rgyas zhing la bzhugs pa'i ston pa rdzogs sangs rgyas //",
    "T02TD1945E:71b-7": "gdul bya'i snang bar rab tu tshim mdzad khro dang zhi //",
    "T02TD1945E:71b-8": "'gro ba mig ldongs shes rab sman gyis gsol ba'i phyir //",
    "T02TD1945E:71b-9": "chos kyi phung po brgyad khri bzhi stong bskor bar bskul //",
    "T02TD1945E:71b-10": "rgyal ba bcom ldan mya ngan 'da' bar bzhed pa rnams //",
    "T02TD1945E:71b-11": "khyod mi bzhugs na 'jig rten 'di dag mgon med pas //",
    "T02TD1945E:71b-12": "nam mkhas gar khyab sems can ji srid mchis pa ru //",
    "T02TD1945E:71b-13": "de srid rgyal ba sras dang bcas pa bzhugs su gsol //",
    "T02TD1945E:71b-14": "bdag gi lus ngag yid kyi dge ba'i tshogs ji snyed //",
    "T02TD1945E:71b-15": "sbyin dang tshul khrims bsgoms pa nyid du ngas bsdus te //",
    "T02TD1945E:71b-16": "bdag gir bzung ba med cing sems can kun don du //",
    "T02TD1945E:71b-17": "dmigs pa med pa'i sems kyis yongs su bsngo bar bgyi //",
    "T02TD1945E:71b-18": "bdag gis rje btsun rnams la shin tu dad sems kyis //",
    "T02TD1945E:71b-19": "sems can kun la phan phyir bsod nams ye shes tshogs //",
    "T02TD1945E:71b-20": "'das dang ma 'ongs da ltar gsum du bsdus byas te //",
    "T02TD1945E:71b-21": "dpal ldan bla ma rje btsun mchog gi zhabs drung shog / nyon mongs tshogs rnams dag cing sems rtogs nas //",
    "T02TD1945E:71b-22": "rgyal ba mgon po bcom ldan 'das kyi skur gyur shog / me tog shu kra len cing spros pa nyid spangs te //",
    "T02TD1945E:71b-23": "nyon mongs mngal du mi 'jug bde ba len par shog / yid ches sems kyis lhan cig skyes pa rnyed gyur te //",
    "T02TD1945E:71b-24": "'byor pa'i nus pas rdo rje lta bu'i lus thob shog / chos rnams ro gcig bsam mi khyab kyi ro thob nas //",
    "T02TD1945E:71b-25": "rig dang tshogs kyi spyod pas sems can 'dul gyur cig / zhi rgyas dbang dang drag po'i phrin las nyer thob ste //",
    "T02TD1945E:71b-26": "gdug pa can rnams gshin rje gshed la mngon gzhol shog / thun mong dngos grub thogs pa med par thob nas kyang //",
    "T02TD1945E:71b-27": "blo stobs dman pa'i rnal 'byor de nyid kyis 'tsho shog / nam mkha' dang mtshungs bde ba chen po'i sa thob nas //",
    "T02TD1945E:72a-0": "bdag dang sems can gshin rje gshed po nyid grub shog / sgrub po dad @72a * //",
    "T02TD1945E:72a-1": "ldan lus ngag yid gsum rab sbyang phyir //",
    "T02TD1945E:72a-2": "rje btsun pa rnams mchod pa'i cho ga 'di byas pas //",
    "T02TD1945E:72a-3": "nyon mongs sgrib dang shes bya'i sgrib pa byang gyur te //",
    "T02TD1945E:72a-4": "rgyun chad med dang phun sum tshogs sku thob par shog /'gro ba thibs po nyon mongs lam la rab tu gzhol //",
    "T02TD1945E:72a-5": "sdig pa'i dba' klong 'khrug pa'i nang du rtag tu zhugs //",
    "T02TD1945E:72a-6": "rnam smin chu srin gdug pa can gyi khar zhugs nas //",
    "T02TD1945E:72a-7": "g-yeng bas ngal ba don med ma byed dge ba sbyongs //",
    "T02TD1945E:72a-8": "rje btsun 'jam dpal gshin rje gshed mchod pa'i cho ga'i rim pa zhes bya ba /",
    "T02TD1945E:72a-9": "slob dpon chen po krishna pandi tas mdzad pa rdzogs so /"
}