{
    "T02TD3551E:186b-0": "@186b # // rgya gar skad du /",
    "T02TD3551E:186b-1": "a'arya badzra sva ra sva t'i s'a dha nam /",
    "T02TD3551E:186b-2": "bod skad du /",
    "T02TD3551E:186b-3": "'phags ma rdo rje dbyangs can ma'i sgrub thabs /",
    "T02TD3551E:186b-4": "'phags ma rdo rje dbyangs can ma la phyag 'tshal lo //",
    "T02TD3551E:186b-5": "yang dag rdzogs sangs rgyas gsungs gsal sbyin yon tan rang bzhin rdo rje dbyangs can mar btung nas //",
    "T02TD3551E:186b-6": "rang la phan pa yang dag sgrub mdzad mdzes pa'i nyams lnga rtsod pas thub par dka' mdzad ma //",
    "T02TD3551E:186b-7": "de yi sgrub thabs 'di ni kun nas yang dag mi bzad mi shes mun pa 'joms mdzad pa //",
    "T02TD3551E:187a-0": "blo ngan rnams kyis @187a * //",
    "T02TD3551E:187a-1": "rtogs phyir sems can phan phyir legs par gsungs pa'i cho gas bshad par bya //",
    "T02TD3551E:187a-2": "dang por snga bar kha la sogs pa dag pa'i rang bzhin snying rje dang ldan bzod ldan pas //",
    "T02TD3551E:187a-3": "sngags pas gtsang ba'i stan la byams pa'i dga' bas myos shing gang zhig dga' ba dang ldan pas //",
    "T02TD3551E:187a-4": "gnas kyang yid du 'ong zhing dben bar yang ni rang gi snying gar chu skyes blta bar bya //",
    "T02TD3551E:187a-5": "de las sprul pa las byung ri bong 'dzin pa yang dag bsgom par bya'o de la yang //",
    "T02TD3551E:187a-6": "do:yig 'od zer rnams kyis phyogs dang bar rnams kyang ni 'di yis yongs su gang bar gyur //",
    "T02TD3551E:187a-7": "de nas sangs rgyas tshogs rnams mdun du bltas nas 'dir ni mchod phal sogs bsgom par bya //",
    "T02TD3551E:187a-8": "me tog la sogs de nas phyag 'tshal slar yang 'dir ni sdigs pa rab tu bshags pa bya //",
    "T02TD3551E:187a-9": "de bzhin bsod nams rjes su yi rang sngags rig pa yis gsum la skyabs su yang dag 'gro //",
    "T02TD3551E:187a-10": "zhes pa la sogs smon lam legs btab de yis bdag nyid kyang ni dmigs pa rab tu bya //",
    "T02TD3551E:187a-11": "gcig dang du ma dang bral rang bzhin yongs su brjod pa dri med yang dag shes rtogs pa //",
    "T02TD3551E:187a-12": "de nas sna tshogs rnam rtog dra ba ma lus thams cad stong pa nyid du bsgom par bya'o //",
    "T02TD3551E:187a-13": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD3551E:187a-14": "stong pa nyid las byung ba chu skyes dang ni zla ba la gnas do:yig dmar po ste /",
    "T02TD3551E:187a-15": "slar yang sna tshogs 'od zer tshogs rnams shin tu mdzes par gyur pa'i padma 'dab brgya da pa //",
    "T02TD3551E:187a-16": "de la dmar zhing 'od zer chen po dang ldan bcom ldan 'das ma mdzes pa'i rgyan gyis brgyan //",
    "T02TD3551E:187a-17": "g-yon brkyang ba yi zhabs kyis yang dag gnas shing zhal gsum phyag drug gis ni rab brgyan pa //",
    "T02TD3551E:187a-18": "g-yas pa'i zhal ni sngo zhing phyag na padma ral gri gri gug rab tu bsnams pa ste //",
    "T02TD3551E:187a-19": "g-yon zhal dkar zhing phyag na lhung bzed dang bcas rin chen bzang dang 'khor lo de bzhin no //",
    "T02TD3551E:187a-20": "snying gar padma la gnas zla ba'i dbus su gnas pa'i der yang do:yig 'od gsal bas //",
    "T02TD3551E:187a-21": "sna tshogs mi shes mun ba 'joms pa'i 'od zer gyis ni 'gro ba ma lus 'gengs mdzad pa //",
    "T02TD3551E:187a-22": "yang dag bsdus la rang gi snying gar zla ba la gnas sa bon bltas la slar yang spro//",
    "T02TD3551E:187b-0": "@187b de nyid yang dang yang du rtag tu snyom las med par nyi ma so sor bsam par bya //",
    "T02TD3551E:187b-1": "bsam gtan ngal na sa bon mnyam skyes bsdus la sngags 'di yis ni bzlas pa rab tu bya //",
    "T02TD3551E:187b-2": "do shal g-yo zhing nyin byed rim pas 'byung ba'i yid bzhin du ni sngags kyis bzlas par bya'o //",
    "T02TD3551E:187b-3": "aom pi tsu pi tsu pradznya wardha ni /",
    "T02TD3551E:187b-4": "dzra la dzva la /",
    "T02TD3551E:187b-5": "me dha wardha ni /",
    "T02TD3551E:187b-6": "dhi ri dhi ri budhi wardha ni sv'a h'a /",
    "T02TD3551E:187b-7": "thun mtshams thams cad du ni lha mo'i sku la yid ni rtag tu rab tu dga' ba yis //",
    "T02TD3551E:187b-8": "yang dag gsungs pa'i cho gas sems can rnams gyi don gyur sngags 'di yongs su bzlas par bya //",
    "T02TD3551E:187b-9": "bsod nams kyang ni yongs su bsngo bya dgos pa byed na bsam gtan rtse gcig gnas par spyod //",
    "T02TD3551E:187b-10": "ji srid 'bum phrag yongs su ma rdzogs pa'am rdzogs nas kyang ni las kyi rim bzhin bya //",
    "T02TD3551E:187b-11": "rnam pa thams cad du ni mi mthun phyogs su nye bar yang yang de nyid bsam gtan byed //",
    "T02TD3551E:187b-12": "dkar po'i tshes gcig nas ni shin tu dge ba'i yid kyis ji srid zla ba gnas kyi bar //",
    "T02TD3551E:187b-13": "de srid legs spyar de bzhin nub re bzhin du ji srid zla ba gang ba bzhin du bya //",
    "T02TD3551E:187b-14": "de nyid kyi ni mtshan mo thub par dka' ba'i snyan ngag mkhan gyi dngos grub thob par 'gyur //",
    "T02TD3551E:187b-15": "gang zhig dpal ldan gshin rje gshed kyi rgyud la gnas shing dpal ldan nag po'i gzi brjid kyis //",
    "T02TD3551E:187b-16": "dpal ldan rdo rje dbyangs can bcom ldan 'das ma de yi yang dag sgrub pa'i thabs gyur pa //",
    "T02TD3551E:187b-17": "sems can rnams la phan pa'i don du bdag gis brtsams pa'i bsod nams yang dag thob gyur pa //",
    "T02TD3551E:187b-18": "de yis 'gro rnams nag po lta bur thub par dka' ba'i snyan ngag mkhan du grub par shog / sangs rgyas rnal 'byor dpal 'dzin gyis //",
    "T02TD3551E:187b-19": "dpal ldan rdo rje dbyangs can gyi //",
    "T02TD3551E:187b-20": "'joms byed mthar ni byed pa yi //",
    "T02TD3551E:187b-21": "sgrub pa'i thabs ni legs byas so //",
    "T02TD3551E:187b-22": "'phags ma rdo rje dbyangs can ma'i sgrub thabs slob dpon dpal 'dzin gyis mdzad pa rdzogs so//"
}