{
    "NG0465:1": "@#// rgya gar skad du /",
    "NG0465:2": "dz+nya na ti la tan+t+ra /",
    "NG0465:3": "bod skad du /",
    "NG0465:4": "ye shes thig le zag thal gyi rgyud /",
    "NG0465:5": "bcom ldan 'das dpal kun tu bzang po la phyag 'tshal lo //",
    "NG0465:6": "'di skad bdag gis thos pa'i dus gcig na /",
    "NG0465:7": "ye shes zhing khams dag pa'i gnas //",
    "NG0465:8": "ston pa kun bzang rdzogs pa'i sku //",
    "NG0465:9": "gsang bdag rdo rje sems dpa' la //",
    "NG0465:10": "ye shes zang thal bstan pa la //",
    "NG0465:11": "bcom ldan 'das kyi sku bstan te //",
    "NG0465:12": "gsang bdag che la bka' stsal pa //",
    "NG0465:13": "gzhi ni phyogs med chen po la //",
    "NG0465:14": "rgyun du phyogs med 'char ba'i gzhi //",
    "NG0465:15": "ngo bo rang bzhin rol par shar //",
    "NG0465:16": "'phrin las cir yang thogs pa med //",
    "NG0465:17": "sna tshogs snang zhing 'gyur ba med //",
    "NG0465:18": "thogs med 'gag pa med pa las //",
    "NG0465:19": "thams cad snang ba'i gzhi ma yin //",
    "NG0465:20": "zhes gsungs so //",
    "NG0465:21": "gsang ba'i bdag po chen po des //",
    "NG0465:22": "bde chen stan las bzhengs nas kyang *//",
    "NG0465:23": "bcom ldan 'das la 'di skad zhus //",
    "NG0465:24": "ma dag 'khrul pa dag pa 'jig rten dang *//",
    "NG0465:25": "yang dag ye shes snang ba gsum //",
    "NG0465:26": "de yi gnas lugs ji ltar lags //",
    "NG0465:27": "ngo sprod sdud pa ji ltar lags //",
    "NG0465:28": "ye shes dbye ba bshad par zhu //",
    "NG0465:29": "zhes gsol pas /",
    "NG0465:30": "bcom ldan 'das kyis bka' stsal pa //",
    "NG0465:31": "legs par nyon cig gsang bdag che //",
    "NG0465:32": "ngas bshad pa la ma skrag cig / ces gsungs so //",
    "NG0465:33": "ye shes zang thal gyi rgyud las /",
    "NG0465:34": "gleng gzhi'i le'u ste dang po'o ///",
    "NG0465:35": "/ bcom ldan 'das kyis bka' stsal pa //",
    "NG0465:36": "legs par nyon cig gsang bdag che //",
    "NG0465:37": "kun gzhi spyi dbyings lhun grub la /",
    "NG0465:38": "lhun grub gzhi mi rdung lnga las //",
    "NG0465:39": "rtsal shugs ma ni rdung 'gyu sreg / rig pa'i shes pa phra ba la //",
    "NG0465:40": "rang sna stong pa'i snang ba ltas //",
    "NG0465:41": "yid la 'gyus pa'i rang snang gsal //",
    "NG0465:42": "kha dog sna tshogs rang gsal 'bar //",
    "NG0465:43": "'bar ba'i klong na phyi nang snang byed gsal //",
    "NG0465:44": "'od la rig pa'i ye shes rang shar nas //",
    "NG0465:45": "thig le ye shes zang thal chen por shar //",
    "NG0465:46": "rang shar yin pas chos las 'das pa'i sku //",
    "NG0465:47": "phyi nang med pa'i ye shes zang thal la //",
    "NG0465:48": "rgyu rkyen gnyen po rang sar grol bas na //",
    "NG0465:49": "khams gsum kun gyi gnyen gcig po //",
    "NG0465:50": "phyi nang med pa'i dur khrod du //",
    "NG0465:51": "kun tu bzang po dur du zhugs //",
    "NG0465:52": "dur gyi ming ni yangs pa can //",
    "NG0465:53": "khrod kyi ming ni pad+ma can //",
    "NG0465:54": "shing gi ming ni ljon pa ste //",
    "NG0465:55": "mkha' 'gro'i ming ni rdo rje mtsho //",
    "NG0465:56": "mchod rten ming ni rdo rje rtsegs //",
    "NG0465:57": "ri yi ming ni sa ri'i ro //",
    "NG0465:58": "sgom chen ming ni nor bu'i 'od //",
    "NG0465:59": "nor gyi ming ni rin po che //",
    "NG0465:60": "phyi nang med pa'i dur khrod yin //",
    "NG0465:61": "ces gsungs so //",
    "NG0465:62": "ye shes thig le zang thal gyi rgyud las /",
    "NG0465:63": "sangs rgyas dur du zhugs pa'i le'u ste gnyis pa'o //    // de nas bcom ldan 'das kyis ni //",
    "NG0465:64": "thugs rje chen po'i klong yangs na //",
    "NG0465:65": "sems dpa' che la bka' tsal pa //",
    "NG0465:66": "ming ma thogs kyi spyi dbyings nas //",
    "NG0465:67": "sems can 'khrul pa'i mtshan nyid ni //",
    "NG0465:68": "sna @#//",
    "NG0465:69": "tshogs rang snang kha dog las //",
    "NG0465:70": "mthing kha dkar po ser le brgan //",
    "NG0465:71": "ye shes che ba'i rtsal snang bas //",
    "NG0465:72": "du ma yul dang 'khrul pas na //",
    "NG0465:73": "'dod chags zhe sdang gti mug dang *//",
    "NG0465:74": "nga rgyal khong khro phrag dog dang *//",
    "NG0465:75": "gzhi yi dus na mtshan nyid 'dzin //",
    "NG0465:76": "lam gyi dus na dngos su shar //",
    "NG0465:77": "'bras bu'i dus na mtshan ma grol //",
    "NG0465:78": "rang grol ma shes snang bas sgribs //",
    "NG0465:79": "mi shes rmongs pas 'dam du bying *//",
    "NG0465:80": "'khor ba'i chu bos rtag tu g.yeng *//",
    "NG0465:81": "chu bo bzhi ni rtag tu 'bar //",
    "NG0465:82": "dug sogs sngon por grub pa yis //",
    "NG0465:83": "rang rang lhun gyis mtshan nyid 'dzin //",
    "NG0465:84": "zhen pa blo yi 'khrul pa brtas //",
    "NG0465:85": "nyams kyi snang bas lus su bzung *//",
    "NG0465:86": "lus kyi ming ni 'gro drug lus //",
    "NG0465:87": "gnas kyi ming ni 'khor ba'i gnas //",
    "NG0465:88": "dur khrod ming ni mu kha'i dur //",
    "NG0465:89": "gnyis med pa la gnyis 'dzin pas //",
    "NG0465:90": "sgom chen grong kha yan du rtags //",
    "NG0465:91": "kha drag lam du tshogs pa'i tshe //",
    "NG0465:92": "ye shes gsang lam ma shes pas //",
    "NG0465:93": "de tshe ma rtogs ma rig rmongs pa yis //",
    "NG0465:94": "'khor ba rnam par rtog las byung *//",
    "NG0465:95": "rnam rtog med na sangs rgyas mig yang med //",
    "NG0465:96": "'gro drug med na sku drug ming yang med //",
    "NG0465:97": "dug drug med na ye shes chen po drug / ye shes bya ba ming yang mi thogs so //",
    "NG0465:98": "phung po lnga po'i snang ba dag / med na rigs lnga'i ming yang ma grub //",
    "NG0465:99": "'byung ba lnga po med pa na //",
    "NG0465:100": "yum chen lnga po ga la grub //",
    "NG0465:101": "bcings pa med na rgya chad yin //",
    "NG0465:102": "phyogs med rtogs na rang grol yin //",
    "NG0465:103": "tshogs brgyad tshogs drug med pa na //",
    "NG0465:104": "sems dpa' sems ma thub pa drug / sgo ba sgo mar grub pa ci la rung *//",
    "NG0465:105": "de la rang rgyud ma yi 'khrul ba ni //",
    "NG0465:106": "'gro drug rang so'i mtshan nyid dbus gnas so //",
    "NG0465:107": "lnga lngas bskor bas 'khrul 'khor zhes su bstan //",
    "NG0465:108": "ces gsungs so //",
    "NG0465:109": "thig le ye shes zang thal gyi rgyud las /",
    "NG0465:110": "'gro drug rang sa ngo sprad pa'i le'u ste gsum pa'o //     // de nas yang bka' stsal pa /",
    "NG0465:111": "kye sems dpa' chen po nyon cig / dag pa 'jig rten 'khrul pa rnam pa gnyis //",
    "NG0465:112": "yar ldan dag dang nges pa med pa yis //",
    "NG0465:113": "longs spyod rdzogs pa sku yi zhing khams bstan pa yang *//",
    "NG0465:114": "'byung lnga rang sar ma 'khrul ba'i //",
    "NG0465:115": "'od lnga dang po'i dus yin te //",
    "NG0465:116": "spyod yul dang po 'jug pa'i dus yin te //",
    "NG0465:117": "'byung pa lnga ru ming ma thogs pa yi //",
    "NG0465:118": "'od gsal snang ba 'ja' tshon dwangs pa 'dra //",
    "NG0465:119": "'gyu gcod yid smrir 'gyus pa 'dra //",
    "NG0465:120": "gzhi yi yon tan rgya mtsho dwangs pa 'dra //",
    "NG0465:121": "sgyu ma lta bu'i rdo rje sems dpa' de //",
    "NG0465:122": "la ka'i mi reng 'dra ste rtag pa dka' //",
    "NG0465:123": "chos nyid dang snang me long g.ya' dag 'dra //",
    "NG0465:124": "'khrul snang longs sku chu zla'i dkyil 'khor lta //",
    "NG0465:125": "gsal la ma 'dres phyi nang med par gnas //",
    "NG0465:126": "'gyu ba thogs med smig sgyu lta bu dang *//",
    "NG0465:127": "sku yi che ba mtshan dang yon tan rgyas //",
    "NG0465:128": "de 'dra'i 'khrul snang longs spyod rdzogs sku yi //",
    "NG0465:129": "che ba'i yon tan rang @#//",
    "NG0465:130": "rang 'khor gyis bskor //",
    "NG0465:131": "mtshan nyid 'dzin pa rang rang ste choms sbyor //",
    "NG0465:132": "rang rtags phyag mtshan tha dad so sor snor //",
    "NG0465:133": "'khor lo pad+ma'i zhing khams bde ba gsal //",
    "NG0465:134": "shes rab dag pas rdo rje sems dpa' dang *//",
    "NG0465:135": "'bras bu mthar thug rdo rje sems dpa' dang *//",
    "NG0465:136": "'khrul snang longs sku rdo rje sems dpa' dang *//",
    "NG0465:137": "ming du rdo rje sems dpar mnyam pa las //",
    "NG0465:138": "sgra mthun don la man ngag rgyas par ston //",
    "NG0465:139": "zhes gsungs so //",
    "NG0465:140": "ye shes thig le zang thal gyi rgyud las /",
    "NG0465:141": "'khrul snang rdo rje sems dpa'i zhing khams la ngo sprad pa'i le'u ste bzhi pa'o ///",
    "NG0465:142": "/ de nas yang bka' stsal pa //",
    "NG0465:143": "'bras bu mthar thug rdo rje sems dpa' yi //",
    "NG0465:144": "de yi mtshon pa'i gdams ngag ngo sprad bstan //",
    "NG0465:145": "'byung ba lnga ru ming du btags pa dang *//",
    "NG0465:146": "tshogs brgyad drug dang sgo lnga phung po lnga //",
    "NG0465:147": "'byung ba lnga ni rnam pa gnyis su snang *//",
    "NG0465:148": "nang 'byung phyi 'byung rnam pa gnyis su snang *//",
    "NG0465:149": "phyi yi 'byung ba rnam pa lnga po dang *//",
    "NG0465:150": "mtshan nyid 'dzin pas brngas mtshon te //",
    "NG0465:151": "'od lnga yul lnga re re la yang snang *//",
    "NG0465:152": "rang snang rang grol yul dang gzhal yas khang *//",
    "NG0465:153": "ma bris dkyil 'khor sgom mi dgos //",
    "NG0465:154": "phung po dag la rten bcas pa //",
    "NG0465:155": "sha khrag drodadabugs sems kyi mtshan nyid 'dzin //",
    "NG0465:156": "yum lnga 'od lnga dag tu ngo sprod pas //",
    "NG0465:157": "yum dang 'od du sgom pa bya mi dgos //",
    "NG0465:158": "phung po lnga po sku lnga rigs lngar ngo sprad pas //",
    "NG0465:159": "sku lnga rigs lnga sgom pa bya mi dgos //",
    "NG0465:160": "rnam shes tshogs brgyad sems dpa' brgyad //",
    "NG0465:161": "de yi ngo sprod byas pa yi //",
    "NG0465:162": "tshogs brgyad gnas gyur sems dpa' sgom du med //",
    "NG0465:163": "yul brgyad rang snang sems ma brgyad //",
    "NG0465:164": "sems ma'i ngo sprod byas pa yi //",
    "NG0465:165": "gnas 'gyur sems ma sgom du gdod nas med //",
    "NG0465:166": "tshogs drug thub pa drug tu ngo sprad pas //",
    "NG0465:167": "gnas su gyur thub pa sgom du ye nas med //",
    "NG0465:168": "de ltar bsgom bya sgom pa'i mtshan nyid kyang *//",
    "NG0465:169": "phyin ci log bzhi rtag chad mu //",
    "NG0465:170": "gnas ma bsgyur bar ngo sprad pas //",
    "NG0465:171": "sgom pa sgom ma sgom du ye nas med //",
    "NG0465:172": "phra rab dag gi rdul la yang *//",
    "NG0465:173": "dag pa 'jig rten snang ba ye nas rdzogs //",
    "NG0465:174": "rdzogs par shes nas bskyed du ye nas med //",
    "NG0465:175": "ma shes bskyed pas spang blang 'du 'bral can //",
    "NG0465:176": "mthar thug rdo rje sems dpa' zhes kyis de la bya //",
    "NG0465:177": "zhes gsungs so //",
    "NG0465:178": "thig le nyag gcig ye shes zang thal gyi rgyud las //",
    "NG0465:179": "'bras bu rdzogs par ngo sprad pa dag pa 'jig",
    "NG0465:180": "rten pa'i snang ba bstan pa'i le'u ste lnga pa'o",
    "NG0465:181": "// // de nas yang bka' stsal pa /",
    "NG0465:182": "yang dag ye shes snang ba bstan pa ni //",
    "NG0465:183": "phyi nang gnyis su dbyer med pas //",
    "NG0465:184": "ye shes zang thal chen po dug lnga rtsi ru rang sar grol //",
    "NG0465:185": "sku lnga rtsi ru dngos po med //",
    "NG0465:186": "dbyer med ye shes zang thal la //",
    "NG0465:187": "phyi nang med pa'i ye shes bsam //",
    "NG0465:188": "ma dag snang ba rang rgyud pa //",
    "NG0465:189": "rang rgyud mtshan mar @#//",
    "NG0465:190": "rang sar grol //",
    "NG0465:191": "sprul gyi mdud pa lnga mdud 'dra //",
    "NG0465:192": "dri mas dri ma 'khru ba dang *//",
    "NG0465:193": "kyus kus kyus ku 'byin pa ltar //",
    "NG0465:194": "dug lnga lam du phyer ba dang *//",
    "NG0465:195": "dug lnga ngo sprod byas pa yis //",
    "NG0465:196": "ye shes zang thal khong nas 'bar //",
    "NG0465:197": "nam mkha' dag lar ral gri skor pa ltar //",
    "NG0465:198": "dug lnga phyogs med rang grol gyis //",
    "NG0465:199": "srog gi spu gri so brdebs kyis //",
    "NG0465:200": "bdag gsod gzhan sgrol shes par bya //",
    "NG0465:201": "nyi ma zla ba'i rta la zhon //",
    "NG0465:202": "thog gi zla ni brdeg par bya //",
    "NG0465:203": "glog gi zhags pas bcing bar bya //",
    "NG0465:204": "'ja' tshon phub chung stan du bting *//",
    "NG0465:205": "nam mkha' stong pa gos su gon //",
    "NG0465:206": "rlung gi 'khor lo gong du bskor //",
    "NG0465:207": "dmigs pa can la 'phrang bar bya //",
    "NG0465:208": "snang gsal ral gri phyag tu long *//",
    "NG0465:209": "skye 'gro'i rtse shing gcad par bya'o //",
    "NG0465:210": "ye shes stong gsal chen po la //",
    "NG0465:211": "thugs rje nyi ma'i snying po ltar //",
    "NG0465:212": "thams cad sel ba'i 'od po che //",
    "NG0465:213": "bdag gsod gzhan sgrol thabs la mkhas //",
    "NG0465:214": "byang chub sems dpa' shes rab dag pa'i rdo rje sems dpa' la ngo sprad pa'o //",
    "NG0465:215": "zhes gsungs so //",
    "NG0465:216": "ye shes zang thal thig le'i rgyud las /",
    "NG0465:217": "dag pa 'jig rten pa bskang la ngo sprod pa'i",
    "NG0465:218": "le'u ste drug pa'o // // de nas yang bcom",
    "NG0465:219": "ldan 'das kyis rdo rje sems dpar sku sprul nas",
    "NG0465:220": "/ nyid kyis nyid la bka' stsal pa //",
    "NG0465:221": "ye shes chen po zang thal la //",
    "NG0465:222": "'dus byas dag gi sgra mi 'jug / rang snang gsang mdzod snang ba la //",
    "NG0465:223": "bar do 'od kyi sgra mi 'jug / blo dngos gnyis med rang grol la //",
    "NG0465:224": "sgom par bya ba'i blos mi bslad //",
    "NG0465:225": "shes rab dag pa'i ye shes yin //",
    "NG0465:226": "dbugs med spyan gsum rang grol la //",
    "NG0465:227": "bar dang do yi sgra mi 'jug / chos las grol ba'i zang thal la //",
    "NG0465:228": "rgyud ces bya ba'i lhad kyis bslad //",
    "NG0465:229": "'gyu ba rang grol ye shes la //",
    "NG0465:230": "bsam zhes bya ba tshig gis bcos //",
    "NG0465:231": "rang grol ye shes yin pa la //",
    "NG0465:232": "thob ces bya bas sbang blang byung *//",
    "NG0465:233": "mtshan ma rang grol gyi dgongs pa de //",
    "NG0465:234": "rgyud las bskyed par bya ba min //",
    "NG0465:235": "lhag mthong rig pa'i ye shes shar //",
    "NG0465:236": "gzung 'dzin rnam rtog sgrib pa dag / sgrib pa kun las rab tu grol //",
    "NG0465:237": "sku gsum shes rab ngang las 'khrungs //",
    "NG0465:238": "'khrul pa'i mtshan ma rang sar grol //",
    "NG0465:239": "ma dag dag la 'jig rten pa'i //",
    "NG0465:240": "snang ba rnam gnyis rang sar grol //",
    "NG0465:241": "phyi nang med par thig les khyab //",
    "NG0465:242": "khyab brdal thig le ye nas brdal //",
    "NG0465:243": "ma rig pa yi rtsa ba ni //",
    "NG0465:244": "dang po thugs sar gtugs pa la //",
    "NG0465:245": "'khrul pa ba das shes par bya //",
    "NG0465:246": "bar du 'dug sar gnas pa la //",
    "NG0465:247": "snang ba rnam gsum rab tu gces //",
    "NG0465:248": "tha ma 'grol bar btang ba la //",
    "NG0465:249": "'gyu ba sna tshogs 'gro 'ong la //",
    "NG0465:250": "gnyis med shes rab khyer ka gces //",
    "NG0465:251": "dus gsum gcig tu bsre ba la //",
    "NG0465:252": "thig le chos chen klong chen du //",
    "NG0465:253": "bya btsal med pa'i rta pho la //",
    "NG0465:254": "'gyu ba'i khye'u chung zhon nas su //",
    "NG0465:255": "nyi zla gnyis kyi lcags @#//",
    "NG0465:256": "chen de //",
    "NG0465:257": "skad cig ma la rang sar thim //",
    "NG0465:258": "d+ha thim d+ha thim /",
    "NG0465:259": "zhes gsungs so //",
    "NG0465:260": "ye shes zang thal thig le'u rgyud las //",
    "NG0465:261": "byin gyis brlabs kyis bshad pa'i tshul mtshon pa'i le'u",
    "NG0465:262": "ste bdun pa'o // // de nas yang bcom ldan",
    "NG0465:263": "'das kyis bka' stsal pa /",
    "NG0465:264": "gsang ba'i bdag po legs par nyon //",
    "NG0465:265": "ngo sprod bsdus pa bdag gis bstan //",
    "NG0465:266": "ngo sprod rnam pa gsum yin no //",
    "NG0465:267": "dpe dang rtags dang don du bsdu //",
    "NG0465:268": "dpe ni man shel dwangs pa ste //",
    "NG0465:269": "dang po spyi sa'i gzhi ru bzhag / chos lnga dag dang ldan pa ste //",
    "NG0465:270": "kun gyi gzhi sa'i dpe mtshon bstan //",
    "NG0465:271": "snang ba rnam gsum de ru bsdu //",
    "NG0465:272": "de nas rtags la ngo sprad pa //",
    "NG0465:273": "'od dang zer dang 'gyur ba'i dpe shel dang rnam pa bzhi ru mtshon //",
    "NG0465:274": "dag dang ma dag yang dag gsum //",
    "NG0465:275": "bar skabs de nas 'phros pas na //",
    "NG0465:276": "ngo sprod rnam gsum de ru 'dus //",
    "NG0465:277": "zhes gsungs so //",
    "NG0465:278": "ye shes thig le zang thal gyi rgyud las /",
    "NG0465:279": "dpe'i ngo sprod kyi le'u ste brgyad pa'o ///",
    "NG0465:280": "/ sar a d+ha thim d+ha thim /",
    "NG0465:281": "de nas yang bka' stsal pa /",
    "NG0465:282": "phyi yi dpe don rtags kyi brda //",
    "NG0465:283": "gsang bdag che la bstan pa ni //",
    "NG0465:284": "rang lus dpe don rtags kyis brda //",
    "NG0465:285": "ngo sprod bdag gis bstan par bya //",
    "NG0465:286": "mig ni dpe yi ngo sprod yin //",
    "NG0465:287": "dag dang ma dag yang dag gsum //",
    "NG0465:288": "rnam shes 'od dang zang thal gsum //",
    "NG0465:289": "re re la yang lnga lngas bskor //",
    "NG0465:290": "ngo sprod gsum gyi dpe ru mtshon //",
    "NG0465:291": "zang thal thig le chos min sku //",
    "NG0465:292": "'di ni longs sku'i zhing khams so //",
    "NG0465:293": "mtshon gang nang na sgyu ma'i sku //",
    "NG0465:294": "kun tu mi 'gag thugs yin te //",
    "NG0465:295": "de ni longs sku'i ngo sprod do //",
    "NG0465:296": "thig le nyag gcig ngo sprod yin //",
    "NG0465:297": "rnam shes 'gag pa med pa la //",
    "NG0465:298": "dug lnga rang bzhin rang shar ba //",
    "NG0465:299": "'gro drug smin pa'i rgyu rkyen tshang *//",
    "NG0465:300": "ma dag 'khrul pa'i dpes mtshon yin //",
    "NG0465:301": "zhes gsungs so //",
    "NG0465:302": "ye shes thig le zang thal gyi rgyud las /",
    "NG0465:303": "nang rang lus kyi brda'i ngo sprod pa'i le'u ste dgu pa'o //     // maha lha maha lha /",
    "NG0465:304": "bcom ldan 'das kyis bka' stsal pa //",
    "NG0465:305": "sems dpa' chen po khyod nyon cig / gsang ba rtags kyang ngo sprod bstan pa ni //",
    "NG0465:306": "rtsa yi rgyal po shel gyi sbug ma can //",
    "NG0465:307": "chos gsum 'gag pa med pa'i lam du shar //",
    "NG0465:308": "snang srid gsal ba 'od srungs chen pos mdzod //",
    "NG0465:309": "'od gsal 'khor lo thig le rang la 'bar //",
    "NG0465:310": "thig le snang la phab tsam na //",
    "NG0465:311": "lce spyang mig 'dra e yi 'od gsal te //",
    "NG0465:312": "bar do'i mtshon pa brda yi ngo sprad de //",
    "NG0465:313": "phyi mar mi gdod da lta nyid du gsal //",
    "NG0465:314": "gsal ba zang thal 'di la 'du shes na //",
    "NG0465:315": "sangs rgyas sa yang skad cig gcig la rdzogs //",
    "NG0465:316": "'od gsal 'khor lo skor ba dang *//",
    "NG0465:317": "gnas kyi btsan thabs chen po bstan pa gces //",
    "NG0465:318": "de yang rtags kyi ngo sprod yin par shes //",
    "NG0465:319": "rtsa yig gnad dang phyag rgya'i gnad //",
    "NG0465:320": "sgom pa 'od gsal 'khor lo",
    "NG0465:322": "[(]18[)]@#// bskor shes na //",
    "NG0465:323": "bar do med pa'i ye shes zang thal 'char //",
    "NG0465:324": "zhes gsungs so //",
    "NG0465:325": "ye shes thig le zang thal gyi rgyud las /",
    "NG0465:326": "thig le btsan thabs su bstan pa dang 'od gsal",
    "NG0465:327": "'khor lo bskor ba'i le'u ste bcu pa'o // //",
    "NG0465:328": "de nas yang bka' stsal pa /",
    "NG0465:329": "sems dpa' chen po nyon cig / yang na rtags la ngo sprod 'di lta ste //",
    "NG0465:330": "rtsa yi rtsal po shel gyi sbug ma can //",
    "NG0465:331": "nyi ma zla ba'i nang na zug nas gnas //",
    "NG0465:332": "don gyi ngo bo thig le chos min sku //",
    "NG0465:333": "gangs ri brtsegs pa'i gnas dang 'brel ba yi //",
    "NG0465:334": "nub dus 'char dus thim dus ma shes na //",
    "NG0465:335": "chags sdang blo yi yul las 'da' mi srid //",
    "NG0465:336": "skye ba gcod pa gnas pa gsum //",
    "NG0465:337": "'du 'bral med par 'khor ba'i rtsal du 'char //",
    "NG0465:338": "de yi rtsal du dbugs kyi 'gro 'ongs kyang *//",
    "NG0465:339": "gsum du byung bas sems kyi rtags su shar //",
    "NG0465:340": "gangs ri gnyis la yob chen lta bu'i rtsa //",
    "NG0465:341": "snying dang rtsa yi bar na gong dang 'dra //",
    "NG0465:342": "de gnyis 'brel ba'i rtsa yi nang nas ni //",
    "NG0465:343": "'gag med thogs med dbugs med pa'i //",
    "NG0465:344": "zang thal phyogs med 'gro ba yi //",
    "NG0465:345": "gnad kyi gdams pa yin par ma shes na //",
    "NG0465:346": "thig le nyag gcig khas len smon pa yin //",
    "NG0465:347": "dga' rab rdo rje'i rig pa'i gsang lam dang *//",
    "NG0465:348": "rdo rje sems dpa' ye shes gsang lam du //",
    "NG0465:349": "kun tu bzang po'i thig le chos min sku //",
    "NG0465:350": "thag chod don gyi ye shes ma shar na //",
    "NG0465:351": "dpe yi ngo sprod tshig gi na ya yin //",
    "NG0465:352": "'gro drug 'khrul pa'i 'dam nas thon pa dka' //",
    "NG0465:353": "rten gyi gsang lam rtags kyi gsang lam dang *//",
    "NG0465:354": "ye shes gsang lam bzhi po ma phyed na //",
    "NG0465:355": "thig le ye brdal ci khyab blo yi yul //",
    "NG0465:356": "sems 'dzin sgom chags zhi des lha yi chos //",
    "NG0465:357": "rang rgyud chags sdang rang kha blo yi chos //",
    "NG0465:358": "chos spyod bcu dang mi dge kyang *//",
    "NG0465:359": "thig le chos klong zhal mi mthong *//",
    "NG0465:360": "shes rab rig pa ma rig yid dang bzhi //",
    "NG0465:361": "gnad kyi gdams ngag dam pa ma shes na //",
    "NG0465:362": "ye shes thug phrad 'char ba'i dus mi mchi //",
    "NG0465:363": "rnam rtog ye shes zang thal ngo sprod ma bstan na //",
    "NG0465:364": "sku gsum 'du 'bral med pa'i ngo mi 'phrad //",
    "NG0465:365": "gzung 'dzin zang thal 'gro ba'i gnad med na //",
    "NG0465:366": "thig le nyag gcig 'char ba'i dus mi mchi //",
    "NG0465:367": "zhes gsungs so //",
    "NG0465:368": "ye shes thig le zang thal gyi rgyud las /",
    "NG0465:369": "rtags kyi ngo sprad dang don gyi ye shes ngo",
    "NG0465:370": "bo sprad pa'i le'u ste bcu gcig pa'o // //",
    "NG0465:371": "de nas yang bka' stsal pa /",
    "NG0465:372": "nyon cig rdo rje sems dpa' che //",
    "NG0465:373": "ye shes dbye ba bstan pa ni //",
    "NG0465:374": "gzhi gnas ye shes lhun grub ni //",
    "NG0465:375": "rgya ma chad pa'i ye shes bzhi //",
    "NG0465:376": "'gag pa med pa'i gzhi yin no //",
    "NG0465:377": "ma dag 'khrul pa'i ye shes ni //",
    "NG0465:378": "'khrul pas ye shes ming ma thogs //",
    "NG0465:379": "lam gyi ye shes rnam pa bzhi //",
    "NG0465:380": "rang byung rang rig lhag mthong dang *//",
    "NG0465:381": "ngo bo nyid kyi ye shes ni //",
    "NG0465:382": "shes rab dag pa'i ye shes yin //",
    "NG0465:383": "dag pa 'jig rten ye shes ni //",
    "NG0465:384": "me long ye shes la @#//",
    "NG0465:385": "sogs lnga //",
    "NG0465:386": "ji lta ba dang ji snyed mkhyen //",
    "NG0465:387": "ngo bo nyid kyi ye shes dang *//",
    "NG0465:388": "rnam pa brgyad du rig par bya //",
    "NG0465:389": "yang dag ye shes snang ba ni //",
    "NG0465:390": "yul dang ye shes zang thal dang *//",
    "NG0465:391": "phyogs lhung med pa'i ye shes dang *//",
    "NG0465:392": "ye shes khyab brdal chen po dang *//",
    "NG0465:393": "ngo bo nyid kyi ye shes dang */",
    "NG0465:394": "rnam pa bzhi ru 'dus pa yin //",
    "NG0465:395": "ye shes ye shes khyad par 'phags //",
    "NG0465:396": "ye shes zang thal khyad par che //",
    "NG0465:397": "phyi nang med par snang srid brdal //",
    "NG0465:398": "yangs so che y-i ye shes che //",
    "NG0465:399": "zhes gsungs so //",
    "NG0465:400": "ye shes thig le zang thal gyi rgyud las /",
    "NG0465:401": "ye shes kyi dbye ba'i le'u ste bcu gnyis pa'o",
    "NG0465:402": "// // de nas yang bcom ldan 'das kyis ting",
    "NG0465:403": "nge 'dzin de las bzhengs te /",
    "NG0465:404": "gsang ba'i bdag po la bka' stsal pa /",
    "NG0465:405": "nyon cig sems dpa' rdo rje 'dzin //",
    "NG0465:406": "phyogs 'dzin med pa'i thig le de //",
    "NG0465:407": "'gag pa med pa'i ye shes yin //",
    "NG0465:408": "ye shes ngo sprod bstan pa ni //",
    "NG0465:409": "ye shes zang thal chos las 'das //",
    "NG0465:410": "'khor bar 'dogs par 'gyur pa yin //",
    "NG0465:411": "myang 'das 'dogs pa'ang 'gyu ba phye //",
    "NG0465:412": "blo dngos gnyis kyi bar mtshams su //",
    "NG0465:413": "phyi nang gnyis kyi ltang 'dzin pa //",
    "NG0465:414": "gzung 'dzin gcod pa'i shes rab kyis //",
    "NG0465:415": "phyi nang med pa'i zang thal la //",
    "NG0465:416": "phyi nang gnyis su 'byed pa ni //",
    "NG0465:417": "thig le nyag gcig kun khyab la //",
    "NG0465:418": "dus la ltos pa 'khrul pa'i blo //",
    "NG0465:419": "rdzogs chen thig le zang thal la //",
    "NG0465:420": "phyogs mtshams steng 'og 'dod pa gang *//",
    "NG0465:421": "thams cad ma bsgrubs rdzogs chen la //",
    "NG0465:422": "dgag sgrub bya na gol ba yin //",
    "NG0465:423": "e ma ho rigs kyi bu //",
    "NG0465:424": "ngas bshad pa la ma skrag cig / chos rnams thams cad thig le ye brdal yin //",
    "NG0465:425": "yin par shes pas 'khor du 'khor sa med //",
    "NG0465:426": "thams cad phyi nang med pa'i chos min klong *//",
    "NG0465:427": "sangs rgyas 'khrul pas ming du btags pas nor //",
    "NG0465:428": "thig le phyogs med ye shes zang thal la //",
    "NG0465:429": "lta sgom 'dod pas kun tu brtags pas bslus //",
    "NG0465:430": "phyi nang med pa'i ye shes zang thal la //",
    "NG0465:431": "'bras bu phyi dus mi 'debs da lta nyid du grub //",
    "NG0465:432": "thig le bar mtshams ma grub zang thal la //",
    "NG0465:433": "bar do'i gdams pa rdzogs chen lam pa'i chos //",
    "NG0465:434": "lam la reg na bag chags las la re //",
    "NG0465:435": "las la re na rang byung ye shes brdzun //",
    "NG0465:436": "sangs rgyas thugs rje dbri bkol med pa la //",
    "NG0465:437": "thub drug 'byung bar 'dod pa yid smon blo yi yul //",
    "NG0465:438": "rdzogs chen blo las grol ba'i chos min yin //",
    "NG0465:439": "thugs rje dbri bkol med pa yi //",
    "NG0465:440": "thams cad sku gsum rol par ma shes na //",
    "NG0465:441": "thugs rje dus la ltos na 'khrul pas 'khrul pa rgyud //",
    "NG0465:442": "ces gsungs so //",
    "NG0465:443": "ye shes thig le zang thal gyi rgyud las /",
    "NG0465:444": "thig le'i rang sgo la ngo sprad pa'i le'u ste",
    "NG0465:445": "bcu gsum pa'o // // de nas bcom ldan 'das",
    "NG0465:446": "kyis / yangs pa can gyi gnas nas bzhengs nas /",
    "NG0465:447": "byang chub sems dpa' badzra satwa la bka' stsal pa /",
    "NG0465:448": "sku gsum dbye @#//",
    "NG0465:449": "ba bstan par bya yis /",
    "NG0465:450": "sems dpa' chen po nyon cig / chos sku'i chos sku longs sku dang *//",
    "NG0465:451": "sprul pa'i sku ru dbye bar bya //",
    "NG0465:452": "longs sku'i chos sku longs sku dang *//",
    "NG0465:453": "sprul pa'i sku yi dbye ba dang *//",
    "NG0465:454": "sprul sku'i chos sku longs sku dang *//",
    "NG0465:455": "sprul sku'i dbye ba bshad par bya //",
    "NG0465:456": "chos sku nam mkha' lta bu+u la //",
    "NG0465:457": "longs sku sprin gyi tshul du snang *//",
    "NG0465:458": "sprul pa'i sku ni char lta bu //",
    "NG0465:459": "chos sku mkha' khyab zang thal yin //",
    "NG0465:460": "chos sku'i longs sku thig le rang gsal yin //",
    "NG0465:461": "chos sku'i sprul sku thugs rje phyogs med yin //",
    "NG0465:462": "'gag med thig le sprul pa'i sku de //",
    "NG0465:463": "ngo sprod thugs rje can la gdab //",
    "NG0465:464": "thugs rje phyogs ris med pa yin //",
    "NG0465:465": "phyogs ris med pa'i zang thal chos min sku //",
    "NG0465:466": "thig le chos min yangs pa'i rang sa na //",
    "NG0465:467": "rig pa chos min ye shes chen po de //",
    "NG0465:468": "thig le ngo sprod 'di la spyad nus na //",
    "NG0465:469": "thig le sgrib med ye shes chos min sku //",
    "NG0465:470": "bar mtshams med pa'i thig le khong nas shar //",
    "NG0465:471": "lam gyi gdams ngag 'gyu ba mi dgag par //",
    "NG0465:472": "phyogs lhung med pa'i shes rab chen po yis //",
    "NG0465:473": "chos kyi sku gsum ngo sprod chen po yin //",
    "NG0465:474": "de las 'da' dus sangs rgyas yul med mthong *//",
    "NG0465:475": "rig pa yul med 'di la ngo sprod na //",
    "NG0465:476": "sangs rgyas rang chas yin pas yul med yin //",
    "NG0465:477": "ces gsungs so //",
    "NG0465:478": "ye shes thig le zang thal gyi rgyud las /",
    "NG0465:479": "sku gsum dbye ba'i le'u ste bcu bzhi pa'o //    // kun tu bzang pos bka' stsal pa //",
    "NG0465:480": "sems dpa' chen po khyon nyon cig / longs sku'i dbye ba 'di lta ste //",
    "NG0465:481": "nor bu rin chen lta bu de //",
    "NG0465:482": "thugs rje 'dod yon 'char ba'i gzhi //",
    "NG0465:483": "yon tan so sor snang ba ltar //",
    "NG0465:484": "longs sku'i chos sku bstan pa ni //",
    "NG0465:485": "ji lta ba yi ye shes yin //",
    "NG0465:486": "longs sku sgyu ma'i gzugs sku yin //",
    "NG0465:487": "sprul sku ji snyed ye shes yin //",
    "NG0465:488": "sgyu ma lhun grub 'od kyi phung po la //",
    "NG0465:489": "sku lnga la sogs bsam gyis mi khyab pa //",
    "NG0465:490": "'jig rten 'di 'am thams cad na //",
    "NG0465:491": "til gyi gang bu bzhin du ni //",
    "NG0465:492": "yongs su gang zhing bar mtshams med //",
    "NG0465:493": "ye shes sgyu ma'i sbubs kyi ngo sprod 'dis //",
    "NG0465:494": "ma ha yo ga'i gol gzhi gol sa dang *//",
    "NG0465:495": "a nu yo ga'i gol gzhi gol sa gnyis //",
    "NG0465:496": "dbyer med rang sar ma shes sgrib pa yin //",
    "NG0465:497": "rang lus thig le brdungs pas gol sa chod //",
    "NG0465:498": "phyi nang med pa'i thig le chos nyid klong *//",
    "NG0465:499": "'bras bu ma btsal rang la grub pas nor bu rin chen 'dra /",
    "NG0465:500": "ye nas yod pa mthong bas dbul mo gter rnyed tshul //",
    "NG0465:501": "sangs rgyas thig le phyogs med sku //",
    "NG0465:502": "gzugs sku mnyam la ma 'dres pa //",
    "NG0465:503": "nor bu rin chen yon tan 'dra //",
    "NG0465:504": "sprul sku so sor shar ba ni //",
    "NG0465:505": "nor bu rin chen thugs rje 'dra //",
    "NG0465:506": "nor bu rin chen phyogs med de //",
    "NG0465:507": "gnyis med chos sku'i ngo sprod yin //",
    "NG0465:508": "ces gsungs so //",
    "NG0465:509": "ye shes thig le zang thal gyi rgyud las //",
    "NG0465:510": "longs sku'i dbye ba ngo sprad pa'i le'u ste bco lnga @#//",
    "NG0465:511": "pa'o ///",
    "NG0465:512": "/ de nas yang bka' stsal pa /",
    "NG0465:513": "sems dpa' chen po khyod nyon cig / sprul pa sku yi dbye ba bstan pa ni //",
    "NG0465:514": "nyi ma 'od dang zer dang gsum //",
    "NG0465:515": "yon tan phyogs med mthun par grub //",
    "NG0465:516": "sprul pa sku yi chos sku ni //",
    "NG0465:517": "thig le chos min kun gyi gzhi //",
    "NG0465:518": "dmyal ba'i gnas na lhun gyis grub //",
    "NG0465:519": "rgya chad phyogs su ma lhung bas //",
    "NG0465:520": "don ni lhun gyis grub pa yin //",
    "NG0465:521": "'gro drug chos kyi sku yi gzhir //",
    "NG0465:522": "lhun gyis grub par bshad pa yin //",
    "NG0465:523": "rgya ma chad pas lhun gyis grub //",
    "NG0465:524": "nyi ma'i snying po stong gsal de //",
    "NG0465:525": "shar gling la sogs rgyu ba'i dus //",
    "NG0465:526": "rgya ma chad pas gar yang snang *//",
    "NG0465:527": "phyogs su+u ma lhung gar yang rgyu //",
    "NG0465:528": "ngo bo rtog med zang thal de //",
    "NG0465:529": "kun la dbri bkol 'byed pa med //",
    "NG0465:530": "rtog med mnyam par lhun gyis grub //",
    "NG0465:531": "zer ni phyogs med 'char ba'i rgyu //",
    "NG0465:532": "dbri bkol med pas yongs la snang *//",
    "NG0465:533": "snang gsal yangs pa'i zer du shar //",
    "NG0465:534": "sprul pa'i sku yi longs sku ni //",
    "NG0465:535": "snang ba 'gag med rang du gsal //",
    "NG0465:536": "rang gsal rang gdangs chen po 'di //",
    "NG0465:537": "rtag tu 'di ltar lta spyod na //",
    "NG0465:538": "longs sku'i ngo sprod chen po yin //",
    "NG0465:539": "sprul pa'i ngo sprod bstan pa ni //",
    "NG0465:540": "nyi ma'i 'od kyi snang ba de //",
    "NG0465:541": "nyi ma phyed kyi dus dag na //",
    "NG0465:542": "rang rang mthongs kyi dbyings su grub //",
    "NG0465:543": "bsam ba mi 'dra sna tshogs shar //",
    "NG0465:544": "nyon mongs brgyad khri bzhi stong smin //",
    "NG0465:545": "rtsa ba dug lnga dag la 'dus //",
    "NG0465:546": "de yang gsum 'dus gsum po gcig / gcig po ma rig de nyid ci las grub //",
    "NG0465:547": "rtsa gcad rtse gcad sked gcod kyi //",
    "NG0465:548": "thog ma bar dang mthar gcod pa'i //",
    "NG0465:549": "ye shes ngo bzung ngo sprod ston //",
    "NG0465:550": "gcig po mtshan ma rang sar grol //",
    "NG0465:551": "gnyis med thig le zang thal sku //",
    "NG0465:552": "phyogs lhung med pa'i ye shes shar //",
    "NG0465:553": "rgya ma chad kyi chos skur gsal //",
    "NG0465:554": "lhun gyis grub pas rang sar grol //",
    "NG0465:555": "rang snang dag las med tsam na //",
    "NG0465:556": "rig pa yul med ces kyang bya //",
    "NG0465:557": "chos la bdag med ces kyang bya //",
    "NG0465:558": "sangs rgyas yul med ces kyang bya //",
    "NG0465:559": "gzigs snang mtha' las grol ba yin //",
    "NG0465:560": "zhes gsungs so //",
    "NG0465:561": "ye shes thig le 'khor lo khong 'bar gyi rgyud las /",
    "NG0465:562": "le'u skabs te bcu drug pa'o // // sarba ma",
    "NG0465:563": "la da du a sing sha sham tsa la a",
    "NG0465:564": "/ de nas yang bcom ldan 'das kyis bde chen rang 'bar gyi ting nge 'dzin las bzhengs nas /",
    "NG0465:565": "rdo rje sems dpa' la bka' stsal pa /",
    "NG0465:566": "kye /",
    "NG0465:567": "sems dpa' chen po khyod nyon cig / sku gsum dbyer med bstan pa ni //",
    "NG0465:568": "rgya mtsho dwangs pa'i dus nyid na //",
    "NG0465:569": "dar dang rlabs dang sbu ba dang *//",
    "NG0465:570": "chab rom sna tshogs cir snang yang *//",
    "NG0465:571": "chu bo dag las 'das pa 'am //",
    "NG0465:572": "rgya chad phyogs su lhung ba ni //",
    "NG0465:573": "phra rab rdul tsam ma mthong ngo *//",
    "NG0465:574": "de bzhin 'gro ba rigs drug dang *//",
    "NG0465:575": "longs spyod rdzogs pa sgyu ma'i sku //",
    "NG0465:576": "sna tshogs mtshan mar snang ba rnams //",
    "NG0465:577": "thig le lhun grub ye brdal yin //",
    "NG0465:578": "dbye rgyu rdul yang @#//",
    "NG0465:579": "mi rnyed de //",
    "NG0465:580": "rgya ma chad par rtogs tsam na //",
    "NG0465:581": "rtogs pa rang grol zhes kyang brjod //",
    "NG0465:582": "phyogs med ye shes rang la shar //",
    "NG0465:583": "rang shar rang snang zhes su bshad //",
    "NG0465:584": "dbyer med klong nas rang grol bas //",
    "NG0465:585": "phyi nang snang srid dub chub brdal //",
    "NG0465:586": "thig le kun khyab ces su bstan //",
    "NG0465:587": "dper na thag pa sbrul 'khrul grol //",
    "NG0465:588": "'khrul pa 'jug ldog rang grol yin //",
    "NG0465:589": "dbyer med 'du 'bral med ces bya //",
    "NG0465:590": "snang srid thig ler brdal bas bar mtshams mtshon par dka' //",
    "NG0465:591": "thig le 'gag med yin par rol pa cir yang 'char //",
    "NG0465:592": "rol pa rang sar grol bas mtshan ma'i yul ma mthong *//",
    "NG0465:593": "blo chung byis pas phyogs su bzung ba 'khrul //",
    "NG0465:594": "phyogs med rang grol snang srid thig ler 'bar //",
    "NG0465:595": "'bar ba'i rgyal po 'di la dbye ba ye nas med //",
    "NG0465:596": "ces gsungs so //",
    "NG0465:597": "thig le 'khor lo 'bar ba zang thal gyi rgyud las /",
    "NG0465:598": "sku gsum 'du 'bral med pa'i klong bya btsal dang",
    "NG0465:599": "bral bar bstan pa'i le'u ste bcu bdun pa'o //",
    "NG0465:600": "// maha lha a ste /",
    "NG0465:601": "de nas yang bka' stsal pa /",
    "NG0465:602": "sems dpa' chen po nyon cig / ye shes rlung chen ngo sprod bstan pa ni //",
    "NG0465:603": "dpe don gnyis su ngo sprad de //",
    "NG0465:604": "khyung chen nam 'phangs gcod pa de //",
    "NG0465:605": "rtsol dang rlom pa ma yin te //",
    "NG0465:606": "gshog pa thang lhod med pa yin //",
    "NG0465:607": "skad cig ri rab khang steng ltar //",
    "NG0465:608": "ma rig 'gag med gzung 'dzin klong *//",
    "NG0465:609": "chags zhen gnyis kyi rtsa ba can //",
    "NG0465:610": "rlung gis thams cad smin par byed //",
    "NG0465:611": "dngos po med pas dgung mtha' sleb //",
    "NG0465:612": "bgrod pa med par stong gsum 'gro //",
    "NG0465:613": "'ong pa med par rang sar ldog / 'gyu ba rlung gi rta pho can //",
    "NG0465:614": "rlung gi rta pho sgrol ba na //",
    "NG0465:615": "'phye bo rta dang phrel ba yin //",
    "NG0465:616": "long ba rta dang bral ba ltar //",
    "NG0465:617": "ye shes rlung chen gcod pa'i yid //",
    "NG0465:618": "gzugs sogs len par byed pa de //",
    "NG0465:619": "'phye bo rta bral man ngag gis //",
    "NG0465:620": "gzugs sogs rang snang dpal gyi mgon //",
    "NG0465:621": "ye shes lus la rig pa 'jug / sbyong bar byed pa rlung yin pas //",
    "NG0465:622": "rlung gi ngo sprod bstan pa yin //",
    "NG0465:623": "ces gsungs so //",
    "NG0465:624": "ye shes thig le zang thal gyi rgyud las /",
    "NG0465:625": "rlung gi ngo sprod bstan pa'i le'u ste bco brgyad pa'o //     // ha ya ka ra /",
    "NG0465:626": "de nas bcom ldan 'das kyis /",
    "NG0465:627": "rdo rje sems dpa' khyod nyon cig / rlung gi thams cad sbyong ba yin //",
    "NG0465:628": "rlung rtogs can gyi dpe bstan pa //",
    "NG0465:629": "gzhi dang lam dang 'bras bu dang *//",
    "NG0465:630": "de nyid rang sar grol ba gzhi //",
    "NG0465:631": "de yi mtshon pa bstan pa ni //",
    "NG0465:632": "dper na bya khyung rum du 'jug pa'i dus //",
    "NG0465:633": "pha ma gnyis kyang rlung las grub //",
    "NG0465:634": "bu yang rlung gi rgyu ru gnas //",
    "NG0465:635": "pha ma sred len sbyor ba'i tshe //",
    "NG0465:636": "gzhi rlung 'dus pa bu yi rlung du sbyar //",
    "NG0465:637": "khyung mo'i mngal kha'i nang du ni //",
    "NG0465:638": "rlung gi sgo nga zhabs rdol grub //",
    "NG0465:639": "zhabs rdol ma yi mngal sgor gtad //",
    "NG0465:640": "sgo nga'i dbyibs ni rgya mdud 'dra //",
    "NG0465:641": "mdog ni ljang khu thal khar @#//",
    "NG0465:642": "gnas //",
    "NG0465:643": "pha ma gnyis ni rlung za bas //",
    "NG0465:644": "gzan ma mi dgos de ltar yin //",
    "NG0465:645": "rtsol ba med par mkha' la lding *//",
    "NG0465:646": "tshang gi ming ni ma thogs so //",
    "NG0465:647": "khyung la yul med de lta yin //",
    "NG0465:648": "bu yang rlung za chen por byung *//",
    "NG0465:649": "mngal gyi sbug gu'i rlung gis ni //",
    "NG0465:650": "bu yi gsos su 'gyur bas na //",
    "NG0465:651": "khyung phrug mngal du gshog rdzogs pas //",
    "NG0465:652": "rlung chen 'goms pa byung pa yin //",
    "NG0465:653": "khyung phrug mngal nas tshar ba dang *//",
    "NG0465:654": "bu gu'i nang nas ngam grog dang *//",
    "NG0465:655": "bar snang stong pa'i g.yang mthong bas //",
    "NG0465:656": "khyung phrug gshog pa thang gcod pas //",
    "NG0465:657": "sgong rgya chag pa de ltar yin //",
    "NG0465:658": "khyung phrug ma dang mnyam pa dang *//",
    "NG0465:659": "rtsol ba med par mkha' la lding *//",
    "NG0465:660": "mis ma mthong ba de ltar yin //",
    "NG0465:661": "de yi don ni 'di lta ste //",
    "NG0465:662": "dang po lhun grub 'gag med rlung *//",
    "NG0465:663": "'khrul pa'i gzhi rlung zhes su bshad //",
    "NG0465:664": "de nas 'khrul pa lam gyi rlung *//",
    "NG0465:665": "phyogs med g.yo ba'i rlung chen yin //",
    "NG0465:666": "'jug pa'i rlung dang g.yo ba'i rlung *//",
    "NG0465:667": "gcod pa'i rlung du byung bas ni //",
    "NG0465:668": "mtshan ma lam pa'i rlung zhes bya //",
    "NG0465:669": "khams gsum rlung gi srid pas na //",
    "NG0465:670": "lhun grub rlung ni 'khor ba yin //",
    "NG0465:671": "pha dang ma ni lhun grub 'gag med yin //",
    "NG0465:672": "de las bu ni phyogs med shar //",
    "NG0465:673": "gzung 'dzin gnyis su sbyor bas ni //",
    "NG0465:674": "rlung chen 'gag pa med pa des //",
    "NG0465:675": "'khor ba'i sa bon bskyed pa yin //",
    "NG0465:676": "'khor ba smin pa rlung gis bya //",
    "NG0465:677": "rlung gis sna tshogs grub par byed //",
    "NG0465:678": "khams gsum sems can dag tu 'grub //",
    "NG0465:679": "des na rlung la ngo sprad pas //",
    "NG0465:680": "rlung gsum rtsa ba gcig tu 'dus //",
    "NG0465:681": "gcig po ye shes zang thal rlung *//",
    "NG0465:682": "zang thal rlung du ngo sprad pas //",
    "NG0465:683": "'gyu ba zhabs rdol rlung bral des //",
    "NG0465:684": "dbugs med zang thal thogs med pas //",
    "NG0465:685": "'byung ba lnga yi ma grub pas //",
    "NG0465:686": "ye shes zang thal yin pa'i rtags //",
    "NG0465:687": "phung po lngas ni ma bsgribs pas //",
    "NG0465:688": "thig le lhun grub yin pa'i rtags //",
    "NG0465:689": "chu bo bzhis ni khyer ma nus //",
    "NG0465:690": "ye shes 'ba' zhig yin pa'i rtags //",
    "NG0465:691": "rgyu rkyen ka nas ma grub pas //",
    "NG0465:692": "sku gsum 'du 'bral med pa'i rtags //",
    "NG0465:693": "rlung las ye shes ngo sprad nas //",
    "NG0465:694": "thig le nyag gcig rang 'bar bas //",
    "NG0465:695": "ye shes rang grol yin pa'i rtags //",
    "NG0465:696": "rgyu lam 'bras bu dbyer med pas //",
    "NG0465:697": "gzhi ni lhun gyis grub pa'i rlung *//",
    "NG0465:698": "lam ni rang byung rlung du shar //",
    "NG0465:699": "'bras bu mtshan ma sna tshogs gcod pa'i rlung *//",
    "NG0465:700": "rlung chen de la ngo sprad na //",
    "NG0465:701": "gzhi lam 'bras bu dbyer med pas //",
    "NG0465:702": "ye shes ngos bzung rlung du bshad /",
    "NG0465:703": "ces gsungs so //",
    "NG0465:704": "ye shes thig le zang thal gyi rgyud las //",
    "NG0465:705": "ye shes rlung la ngo sprad pa'i le'u ste bcu",
    "NG0465:706": "dgu pa'o // // bcom ldan 'das kyis bka' stsal",
    "NG0465:707": "pa // sems dpa' chen po khyod nyon cig / go bar dka' ba brda yi don //",
    "NG0465:708": "zab mo dgra ru brjod pa nyams //",
    "NG0465:709": "ye shes zang thal phyi nang med pa'i mkha' //",
    "NG0465:710": "gzhan snang med pas sgrib pa'i ming yang @#//",
    "NG0465:711": "med //",
    "NG0465:712": "lce spyang mig can rlung las grub pa'i sku //",
    "NG0465:713": "nyi zla'i 'od tsam byin rlabs 'gag med sku //",
    "NG0465:714": "seng ge'i rtsal can mtshan ma zil gyis gnon //",
    "NG0465:715": "rtsal gsum lus la rdzogs pas sku gsum 'du 'bral med //",
    "NG0465:716": "thog med dpa' ba stag mo tshang ma ltar //",
    "NG0465:717": "dpa' brtul ye shes thogs med gcad pa gces //",
    "NG0465:718": "dngos med g.yo ba las kyi rlung dang 'dra //",
    "NG0465:719": "'jig rten chags 'dzin rlung gi rtsal las shar //",
    "NG0465:720": "'khor ba mya ngan rtog pa rlung gis gdams //",
    "NG0465:721": "skye 'chi'i rgyun gyis rlung gis rtag tu 'debs //",
    "NG0465:722": "dbugs dang bral bas gnyis med zang thal 'char //",
    "NG0465:723": "yar ldan yon tan mar ldan skyon du 'char //",
    "NG0465:724": "gnyis med zang thal phyi nang thig ler brdal //",
    "NG0465:725": "ye shes zang thal 'ub chub 'du 'bral med //",
    "NG0465:726": "ces gsungs so //",
    "NG0465:727": "ye shes thig le zang thal gyi rgyud las /",
    "NG0465:728": "gnas lugs la ngo sprad pa'i le'u ste nyi shu",
    "NG0465:729": "pa'o // // de nas yang bcom ldan 'das bde",
    "NG0465:730": "ba can gyi gnas /",
    "NG0465:731": "rin po che pad+ma'i gdan las bzhengs nas /",
    "NG0465:732": "rdo rje sems dpa' la bka' stsal pa /",
    "NG0465:733": "kye kye ho /",
    "NG0465:734": "ngas bshad pa yi rgyud chen 'di //",
    "NG0465:735": "ye shes thig le 'du 'bral med //",
    "NG0465:736": "zang thal yin pas chos min sku //",
    "NG0465:737": "phyi nang med pas thig le'i rgyud du zung *//",
    "NG0465:738": "ye shes zang thal rang la shar //",
    "NG0465:739": "ye shes rang shar rgyud du zung *//",
    "NG0465:740": "'bras bu phyi nang dus mi 'debs pas //",
    "NG0465:741": "thob med nor bu'i rgyud du zung *//",
    "NG0465:742": "zhes gsungs so //",
    "NG0465:743": "yang bka' stsal pa /",
    "NG0465:744": "'khor ba rang grol ye shes bstan //",
    "NG0465:745": "ye shes 'khor lo'i rgyud du zung *//",
    "NG0465:746": "ye shes gsang ba rang la shar //",
    "NG0465:747": "'khor ba mtshan ma rang sar grol //",
    "NG0465:748": "gsang ba 'khor lo'i rgyud du zung *//",
    "NG0465:749": "zhes gsungs nas /",
    "NG0465:750": "mya ngan las 'das so //",
    "NG0465:751": "de nas rdo rje sems dpa' thugs mya ngan gyi zin nas /",
    "NG0465:752": "kye ma kye hud /",
    "NG0465:753": "thugs rje chen po mya ngan las 'das so //",
    "NG0465:754": "bdag la ni skyabs med do //",
    "NG0465:755": "mgon dang dpung gnyen med do //",
    "NG0465:756": "kyi hud ces brjod pas /",
    "NG0465:757": "rin po che'i shog bu la /",
    "NG0465:758": "rin po ches bris pa'i rgyud 'di rang snang rnam dag gi nam mkha' la babs so //",
    "NG0465:759": "byin gyis brlabs nas bshad pa'i rgyud //",
    "NG0465:760": "ye shes thig le zang thal 'di //",
    "NG0465:761": "rdo rje sems dpa' la byin gyis brlabs kyis rjes su yi rang ba'i le'u ste nyer gcig pa'o ///"
}