{
    "NG0102:1": "@#// rgya gar skad du /",
    "NG0102:2": "bo d+hi tsit+ta dz+nya na sam pur+n+na tan+t+ra na ma /",
    "NG0102:3": "bod skad du /",
    "NG0102:4": "byang chub kyi sems ye shes rdzogs pa'i rgyud ces bya ba /",
    "NG0102:5": "byang chub kyi sems ye shes rdzogs pa la phyag 'tshal lo //",
    "NG0102:6": "'di skad bdag gis bshad pa'i dus gcig na /",
    "NG0102:7": "'og min gyi gnas sems nyid brdal ba chen po'i zhing khams na /",
    "NG0102:8": "rang byung rdzogs pa'i bcom ldan 'das dgongs pa rang byung gi don la bzhugs so //",
    "NG0102:9": "yang de'i tshe smin pa chen po'i 'khor 'di lta ste //",
    "NG0102:10": "rang bzhin gyis gnas pa dang *//",
    "NG0102:11": "rang bzhin la blta ba dang *//",
    "NG0102:12": "rang bzhin rtogs pa chen po dang *//",
    "NG0102:13": "rang bzhin rdzogs pa'i don la mngon par dga' ba 'ba' zhig 'dus so //",
    "NG0102:14": "de nas rig pa'i rgyal po sna tshogs bsam bral gyi ting nge 'dzin la snyoms par zhugs so //",
    "NG0102:15": "de'i tshe 'dus pa'i tshogs kyis thams cad rang byung du mthong bar gyur to //",
    "NG0102:16": "de nas bcom ldan 'das rig pa'i rgyal pos 'di skad ces gsungs so //",
    "NG0102:17": "rang byung dag pa ye sangs rgyas //",
    "NG0102:18": "chos dang chos nyid sna tshogs pa //",
    "NG0102:19": "rig pa nyid yin rnam par dag / smin pa'i 'khor tshogs dang sems kyis //",
    "NG0102:20": "sna tshogs rang byung nyid du ltos //",
    "NG0102:21": "zhes gsungs pa dang *//",
    "NG0102:22": "smin pa chen po'i nang nas sems dpa' rdo rje chen po rang byung ste //",
    "NG0102:23": "'di skad ces gsol to //",
    "NG0102:24": "rig pa rnam dag bcos ldan 'das //",
    "NG0102:25": "sku gsum rdzogs pa'i ye shes che //",
    "NG0102:26": "mdzad pa phyogs bcu mu+u mtha' med //",
    "NG0102:27": "thugs rje rang snang phyogs ris med //",
    "NG0102:28": "btang snyoms chen po kun tu bzang *//",
    "NG0102:29": "rig pa mchog gi dkyil 'khor nas //",
    "NG0102:30": "rdzogs pa'i ye shes thabs chen gyis //",
    "NG0102:31": "gsang ba'i ye shes sgo phye nas //",
    "NG0102:32": "dpal gyi mgur nas gsung bsgrags pa //",
    "NG0102:33": "'das pa'i 'khor la gsal bar gsungs //",
    "NG0102:34": "zhes zhus so //",
    "NG0102:35": "de nas rig pa'i rgyal pos rdo rje sems dpa' la 'di skad ces bka' stsal to /",
    "NG0102:36": "ye shes rdzogs pa'i bde ba che //",
    "NG0102:37": "mtha' yas 'gro ba kun la ldan //",
    "NG0102:38": "rig pa dbyer med kun tu bzang *//",
    "NG0102:39": "gang yang ma yin rig par gsal //",
    "NG0102:40": "rtsol ba'i sems la mngon sangs rgyas //",
    "NG0102:41": "rgyu 'bras gnyis med 'gyur ba bral //",
    "NG0102:42": "rnam byang shes pa rang gnas pa //",
    "NG0102:43": "byed pa nyid kyis mthong bar gyis //",
    "NG0102:44": "shes pa'i rnam grangs gang skyes kyang *//",
    "NG0102:45": "rnam byang nyid las gzhan ma yin //",
    "NG0102:46": "bsam kyis mi khyab dus na shes //",
    "NG0102:47": "'khor ba'i shes pa glo bur ba //",
    "NG0102:48": "rang bzhin ma yin rkyen gyis snang *//",
    "NG0102:49": "brjod pa'i brnyan ma nyid dang mtshungs //",
    "NG0102:50": "rnam par rtog pa'i sems nyid ni //",
    "NG0102:51": "gang ltar brtags pa bzhin du mthong *//",
    "NG0102:52": "du ma'i rigs kyi rtog pa dag / sgo rnams kun tu rgyu ba ste //",
    "NG0102:53": "mi gcig skar khung du ma bzhin //",
    "NG0102:54": "don gyi rnam byang du ma min //",
    "NG0102:55": "rig pa dbyer med dkyil 'khor 'di //",
    "NG0102:56": "mtha' bral lta ba'i don ldan gyis //",
    "NG0102:57": "rang gzhag dgongs pas gnas par bya //",
    "NG0102:58": "rang byung thugs rje g.yo med @#//",
    "NG0102:59": "kyis //",
    "NG0102:60": "'gro don ma lus rdzogs par mdzad //",
    "NG0102:61": "sku gsum lhun grub 'bras bu ni //",
    "NG0102:62": "gzhan ma yin te ye shes rdzogs //",
    "NG0102:63": "ris drug dbang po chig chod dam //",
    "NG0102:64": "sbyangs pa'i 'phro can gang yang rung *//",
    "NG0102:65": "chos kyi rnam grangs gang sgo nas //",
    "NG0102:66": "spyi blugs dbang la gnas byas te //",
    "NG0102:67": "rna brgyud gdams ngag nod par bya //",
    "NG0102:68": "bgrod med lam la gnas byas la //",
    "NG0102:69": "sbyang med sa yi yon tan 'phel //",
    "NG0102:70": "brgyud kyang rim min cig char 'jug pa'i sa //",
    "NG0102:71": "rang byung ye shes bla ma'i sa //",
    "NG0102:72": "rab tu che mchog chos kyi sku //",
    "NG0102:73": "rtsol med gnas pas mngon sangs rgyas //",
    "NG0102:75": " 'gro ba'i rig pa gang dag la //",
    "NG0102:76": "bsam bral nyid du 'dug par bya //",
    "NG0102:77": "shes pa rang lugs thal byung ba //",
    "NG0102:78": "dus gsum mi g.yo gnas gyur na //",
    "NG0102:79": "rgyal ba'i ye shes gsal mthar phyin //",
    "NG0102:80": "zhes gsungs so //",
    "NG0102:81": "byang chub kyi sems ye shes rdzogs pa'i rgyud las /",
    "NG0102:82": "gleng gzhi'i le'u ste dang po'o //    // de nas rig pa'i rgyal pos /",
    "NG0102:83": "sems dpa' rdo rje la 'di skad ces bka' stsal to //",
    "NG0102:84": "sna tshogs 'khor ba'i rtog pa dang *//",
    "NG0102:85": "rdzogs nyid ye shes rang bzhin gcig / rdzogs pa'i ye shes rtog pa nyid //",
    "NG0102:86": "rtog pa gang yin ye shes nyid //",
    "NG0102:87": "tha dad yod pa ma yin te //",
    "NG0102:88": "ye shes rdzogs pa'i rang bzhin ni //",
    "NG0102:89": "kun spangs kun gyi dngos gzhi can //",
    "NG0102:90": "'dzin pa du ma'i rtog pa 'di //",
    "NG0102:91": "byang chub sems su brjod pa yin //",
    "NG0102:92": "brjod med sems kyi rang bzhin la //",
    "NG0102:93": "ma brjod go bar mi 'gyur bas //",
    "NG0102:94": "brjod med don gyis mtshon par bya //",
    "NG0102:95": "kun bzang sems nyid rnam par dag / mtshon bya mtshon byed gang yang min //",
    "NG0102:96": "btsal med rang bzhag nyid kyis mtshon //",
    "NG0102:97": "tha mal snang ba'i shes pa dag / bka' yi shes pas drangs byas te //",
    "NG0102:98": "gtang 'dzin med pa'i ngang la gzhag / yid la mi byed bya ba gtang *//",
    "NG0102:99": "blo yis ma dpyad rang bzhin gsal //",
    "NG0102:100": "'dzin pa'i rgyu 'bras gang yang min //",
    "NG0102:101": "'bras bu nyid kyis 'bras bu 'grub //",
    "NG0102:102": "re 'dod rtsol ba'i mtha' ru 'gyur //",
    "NG0102:103": "'dzin med rang bzhin sman chen gyis //",
    "NG0102:104": "'khor ba'i gcong rnying kun dang bral //",
    "NG0102:105": "rnam rtog ye shes 'od gsal nyid //",
    "NG0102:106": "rang gsal ye shes ye nas dag / rin chen dag pa'i gling bzhin du //",
    "NG0102:107": "sems kyi ye shes ye nas dag / rim med sems kyi rang bzhin la //",
    "NG0102:108": "bgrod pa'i lam gyis thob pa med //",
    "NG0102:109": "rnam grol 'bras bu rang byung nyid //",
    "NG0102:110": "bgrod med rnam grol rdzogs pa'i lam //",
    "NG0102:111": "gdod nas rtsol med lhun gyis grub //",
    "NG0102:112": "ye shes nyi ma'i snying po shar //",
    "NG0102:113": "ma lus thig le chen po nyid //",
    "NG0102:114": "gzung 'dzin gnyis med mi g.yo ba //",
    "NG0102:115": "rgyu dang 'bras bur rtog 'dzin cing *//",
    "NG0102:116": "mi shes sgyu ma'i 'dzin pas bcings //",
    "NG0102:117": "sems nyid mkha' 'dra lta ba'i klong *//",
    "NG0102:118": "ye shes yangs pa brdal pa che //",
    "NG0102:119": "blang dor gnyis med rtsol ba bral //",
    "NG0102:120": "byang chub @#//",
    "NG0102:121": "sems kyi blta thag bcad //",
    "NG0102:122": "ting 'dzin zhi bas nyams su blangs //",
    "NG0102:123": "byang chub sems kyi blta ba ni //",
    "NG0102:124": "gang ltar ci yang ma yin pas //",
    "NG0102:125": "rang byung ye shes mtshan nyid gsal //",
    "NG0102:126": "mi bsam gyi nar gzhag pa'o //",
    "NG0102:127": "bsam gyis mi khyab ye shes mthong *//",
    "NG0102:128": "rang byung rdzogs pa'i lta ba ni //",
    "NG0102:129": "mtha' gsum bral lo ye sangs rgyas //",
    "NG0102:130": "rtsol bral dbu ma drang po'i lam //",
    "NG0102:131": "'ching bral lta ba gza' gtad med //",
    "NG0102:132": "rin chen 'khor lo kun bzang 'dis //",
    "NG0102:133": "rang sems gnyis med rtogs par gyis //",
    "NG0102:134": "btang snyoms blta ba blang dor med /",
    "NG0102:135": "khyung chen mkha' la lding ba bzhin //",
    "NG0102:136": "spro bsdu gnyis med gtang bzhag bral //",
    "NG0102:137": "rang bzhin gnas pas re dogs bral //",
    "NG0102:138": "spyod yul ma lus sems su shes //",
    "NG0102:139": "sna tshogs 'khor ba'i rang bzhin dang *//",
    "NG0102:140": "ye nas rang rig gnyis su med //",
    "NG0102:141": "nyid las gzhan sems grub pa med //",
    "NG0102:142": "rig pa ci yang ma yin pas //",
    "NG0102:143": "'dod pa'i bsam pa kun dang bral //",
    "NG0102:144": "shes pa mtha' bral stong pa nyid //",
    "NG0102:145": "ye shes 'od gsal rang gnas pas //",
    "NG0102:146": "yid la 'dzin med ye shes gsal //",
    "NG0102:147": "rol par snang yang grub pa med //",
    "NG0102:148": "sgyu ma'i ye shes rtsal du 'phro //",
    "NG0102:149": "ma bcos sgyu ma lhun grub la //",
    "NG0102:150": "'dzin pa'i sems dang ngos gzung med //",
    "NG0102:151": "ye shes rgyal po rnam par dag / 'dzin pa'i sems bral rig par gsal //",
    "NG0102:152": "sems nyid nam mkha' lta bu la //",
    "NG0102:153": "nam mkha' lta bur bsam du med //",
    "NG0102:154": "nam mkha' bsam du med pa bzhin //",
    "NG0102:155": "ye shes bsam du med pa yin //",
    "NG0102:156": "cir yang mi dgongs rang bzhag pa //",
    "NG0102:157": "dus gsum rgyal ba'i blta ba yin //",
    "NG0102:158": "lta med rang bzhag blta ba ni //",
    "NG0102:159": "dus gsum gang yang ma yin te //",
    "NG0102:160": "'gyur med dbyings kyi lta ba yin //",
    "NG0102:161": "'dod pa'i bya ba gang yang min //",
    "NG0102:162": "'dod pa med pa'i bya ba'ang min //",
    "NG0102:163": "ngo bo nyid la yangs dog med //",
    "NG0102:164": "sems nyid dri ma ka dag la //",
    "NG0102:165": "'gyur med rin chen gser bzhin no //",
    "NG0102:166": "'dzin pa'i rlung gis g.yos gyur kyang *//",
    "NG0102:167": "rig pa'i ngo bor 'gyur ba med //",
    "NG0102:168": "rgya mtsho snang ba chen po bzhin //",
    "NG0102:169": "phyi nang mi mnga' ye shes gsal //",
    "NG0102:170": "mtha' dbus mi mnga' phyogs dang bral //",
    "NG0102:171": "ye shes sems nyid lta ba la //",
    "NG0102:172": "rgyu dang rkyen gyis rtsol ba med //",
    "NG0102:173": "rdo rje nyid 'dra 'jig pa med //",
    "NG0102:174": "nyi ma rin chen 'bar ba ltar //",
    "NG0102:175": "rang snang rnam par rtog dang bral //",
    "NG0102:176": "'khor ba nyid na ye sangs rgyas //",
    "NG0102:177": "rang sems rig pa gang yang rung *//",
    "NG0102:178": "bsam pa dang bral ye shes nyid //",
    "NG0102:179": "chos dang chos nyid gang yang min //",
    "NG0102:180": "mtha' bral ye shes rdzogs pa 'di //",
    "NG0102:181": "rtag pa ma yin mi rtag min //",
    "NG0102:182": "shes pa mi 'gag 'dod pa min //",
    "NG0102:183": "bya byed mi rtsol rang bzhin dag / dbu ma chen po drang po'i sems //",
    "NG0102:184": "phyogs kyi yul la 'jug pa med //",
    "NG0102:185": "sems nyid yul la gang 'jug na //",
    "NG0102:186": "'dzin pa'i phyogs can 'dod pa nyid //",
    "NG0102:187": "dbu ma'i sems dang mi ldan pa //",
    "NG0102:188": "bag chags 'dzin pa'i @#//",
    "NG0102:189": "sems kyis dkrugs //",
    "NG0102:190": "bsam med rig pa brjod med 'di //",
    "NG0102:191": "tha snyad ming la mi gnas te //",
    "NG0102:192": "gdul bya dman pa'i sems dag la //",
    "NG0102:193": "tha snyad sgra yi 'khor los bstan //",
    "NG0102:194": "snang srid snang ba sna tshogs pa //",
    "NG0102:195": "sku gsung thugs las ma g.yos te //",
    "NG0102:196": "dran rtog ting 'dzin rig pa'i thugs //",
    "NG0102:197": "nam mkha' lta bur mi zad pa //",
    "NG0102:198": "bde chen rig pa sems kyi rgyan //",
    "NG0102:199": "rnam par rtog pa'i sgro 'dogs gcod //",
    "NG0102:200": "'od gsal rig pa'i 'khor lo yin //",
    "NG0102:201": "lus can rnams kyi sgra rnams ni //",
    "NG0102:202": "sngags kyi gsung du grags pa yin //",
    "NG0102:203": "snang stong gnyis med rig pa'i gsung */",
    "NG0102:204": "kha dog dbyibs su gang snang ba //",
    "NG0102:205": "sku mchog rgyan gyi 'khor lor zab //",
    "NG0102:206": "rdo rje lta bur dbyer med pa //",
    "NG0102:207": "sems gyi rang bzhin kun tu bzang *//",
    "NG0102:208": "sku gsung rdzogs pa'i bde ba che //",
    "NG0102:209": "bsam med rang bzhin nyid kyis go / rim pa mchog ldan kun tu bzang *//",
    "NG0102:210": "bka' yi 'khor lo 'bum phrag yas //",
    "NG0102:211": "ting 'dzin mi rtog rang bzhin gsal //",
    "NG0102:212": "rang rig rdo rje 'gyur med lung *//",
    "NG0102:213": "ye shes rdzogs pa'i lung gis ni //",
    "NG0102:214": "thams cad ye shes ngo bor gsal //",
    "NG0102:215": "zhen pa'i sgro skur ma lus pa //",
    "NG0102:216": "ye shes rig pa'i 'khor los gcod //",
    "NG0102:217": "rang gsal rig pa'i snang ba la //",
    "NG0102:218": "gang ldan gsal ba'i rig pas mthong *//",
    "NG0102:219": "lta ba de nyid tsam du bzang *//",
    "NG0102:220": "rang rig rdzogs pa'i ye shes la //",
    "NG0102:221": "ngo bo grub pa gang yang min //",
    "NG0102:222": "rtogs pa'i mthu yis cir yang mthong *//",
    "NG0102:223": "me long dngas pa'i brnyan ma ltar //",
    "NG0102:224": "rdo rje gsang ba'i gdams pa yis //",
    "NG0102:225": "rig pa'i ye shes kun tu bzang *//",
    "NG0102:226": "yi ge med pa'i don du mthong *//",
    "NG0102:227": "rang gsal rjes su rang bzhag na //",
    "NG0102:228": "ye shes rdzogs pa rjes su dpags //",
    "NG0102:229": "rang rig 'brel ba nyid la gsal //",
    "NG0102:230": "ye gsal rig pa'i 'khor lo la //",
    "NG0102:231": "'dod pa'i blo yis gang rtsol ba //",
    "NG0102:232": "rang 'dod theg pa'i khyad par ni //",
    "NG0102:233": "gsang ba'i don la ma lus stong *//",
    "NG0102:234": "'dod pa'i stobs kyis 'phangs nas rtsol //",
    "NG0102:235": "rang gsal 'khor lo'i don la 'gal //",
    "NG0102:236": "'dod rgyas gsal ba'i ye shes kyang *//",
    "NG0102:237": "rtsol ba nyid la 'da' ba med //",
    "NG0102:238": "rdzogs pa'i ye shes bde chen ni //",
    "NG0102:239": "rang bzhag rig pa'i 'khor los dag / rnam dag rang byung 'od gsal ba //",
    "NG0102:240": "glo bur sgrib pa ngang gis med //",
    "NG0102:241": "rang bzhin ma yin rkyen gyis snang *//",
    "NG0102:242": "rang bzhin ngo bo gang dag ni //",
    "NG0102:243": "glo bur rkyen la rag las min //",
    "NG0102:244": "rang gsal rig pa'i rang bzhin dang *//",
    "NG0102:245": "'khor ba'i rtog pa rang bzhin gcig / gang yang spang bya ma yin te //",
    "NG0102:246": "gang gi rnam pa de gang bzhin //",
    "NG0102:247": "de bzhin 'gyur ba de nyid de //",
    "NG0102:248": "sems ni ji bzhin mnyam pa nyid //",
    "NG0102:249": "sangs rgyas thugs kyi rnal 'byor ro //",
    "NG0102:250": "yang dag lam la yi ge med //",
    "NG0102:251": "snying po nyid du bdag 'jug pas //",
    "NG0102:252": "thob pa med cing spang ba med //",
    "NG0102:253": "rig pa'i thugs la gsal bar snang *//",
    "NG0102:254": "byang chub sems kyi ye shes ni //",
    "NG0102:255": "rnam shes dmigs pa'i yul @#//",
    "NG0102:256": "las 'das //",
    "NG0102:257": "rig pa 'od gsal gzung 'dzin med //",
    "NG0102:258": "byang chub snying por bzhugs pa'i tshe //",
    "NG0102:259": "ngo bo nyid ni dmigs su med //",
    "NG0102:260": "ye shes kun bzang rnam par dag / 'bar ba'i ting 'dzin ngo mtshar che //",
    "NG0102:261": "rang gsal rig pa cir mi dgongs //",
    "NG0102:262": "bde gshegs 'khor lo'i ngo bo nyid //",
    "NG0102:263": "mi 'gyur 'joms pa'i rdo rje 'chang *//",
    "NG0102:264": "kun 'byung rin chen lta bu'i 'od //",
    "NG0102:265": "skyon med pad+ma'i rang bzhin dag / 'du byed las kyi rdo rje 'chang *//",
    "NG0102:266": "'dul mdzad ting 'dzin 'bum phrag yas //",
    "NG0102:267": "bsam bral ting 'dzin 'od gsal sems //",
    "NG0102:268": "thabs 'jug sgrub pa rang lus yin //",
    "NG0102:269": "rtsa ba mi g.yo thig le byang chub sems //",
    "NG0102:270": "rang byung yongs rdzogs ston pa'i ngo bo nyid //",
    "NG0102:271": "rang rig rdzogs pa mchog gi sku //",
    "NG0102:272": "sna tshogs 'dren pa mchog gi sku //",
    "NG0102:273": "rang byung sems la ngo bo gcig / rig pa mchog gi bstan pa ni //",
    "NG0102:274": "brjod med kun la rang bzhin ston //",
    "NG0102:275": "rnam dag rin chen lta bur gsungs //",
    "NG0102:276": "mi g.yo thig le nyid du gsal //",
    "NG0102:277": "yi ge'i tha snyad kun dang bral //",
    "NG0102:278": "ma 'gags rang snang don du bshad //",
    "NG0102:279": "sna tshogs snang ba'i rang bzhin dag / rang rig nges don nyid du bstan //",
    "NG0102:280": "rnam bshad rang bzhin bstan pa'i mchog / rang snang btsal ba'i rang bzhin gyis //",
    "NG0102:281": "de 'khor bsam pa ji bzhin bstan //",
    "NG0102:282": "bstan pa'i yan lag 'bum phrag yas //",
    "NG0102:283": "rang byung dag pa'i shugs kyis 'byung *//",
    "NG0102:284": "'dod rtsol blo la drang ba dang *//",
    "NG0102:285": "thugs kyi dgongs pa nges pa'i don //",
    "NG0102:286": "gdul bya rab 'bring don du bshad //",
    "NG0102:287": "nges pa'i snying po gsang ba nyid //",
    "NG0102:288": "drang ba'i don min rang byung bshad //",
    "NG0102:289": "chos sku rang byung ston pa'i mchog / de 'dus",
    "NG0102:290": "'khor dang bstan pa dag / nyid las mi gzhan",
    "NG0102:291": "rang byung nyid // rig pa mchog gi sbyor ba la //",
    "NG0102:292": "so so ma yin brjod bya gcig / tha snyad lam gyi sgron ma gang *//",
    "NG0102:293": "kun bzang rig pa'i gter don bstan //",
    "NG0102:294": "brjod pa'i don mtshon dman pa'i sku yis ston //",
    "NG0102:295": "rang byung rig pa mchog gi sku //",
    "NG0102:296": "rang byung mchog gi sku gsum rdzogs //",
    "NG0102:297": "ma bcos rang byung snying po la //",
    "NG0102:298": "'dod pa'i rnam pa gang yang min //",
    "NG0102:299": "bsgrub bya ma lus kun gyi bdag / ye shes nyi ma'i bsgrub pas gsal //",
    "NG0102:300": "snang ba ma lus rang byung sems //",
    "NG0102:301": "rig pa mchog ldan bde gshegs bka' //",
    "NG0102:302": "rang byung tshad ma mngon sum gsal //",
    "NG0102:303": "'khor ba'i rtog pa'i gcong rnying dag / ye shes rang rig nyid du 'bar //",
    "NG0102:304": "spyi blugs tshangs pa'i thabs kyis gsal //",
    "NG0102:305": "gsang ba'i don myong 'od gsal lung *//",
    "NG0102:306": "gzer chen man ngag theg pa'i skas //",
    "NG0102:307": "rig pa'i brda mjal tshegs dang bral //",
    "NG0102:308": "mngon sum ye shes gsal ba yi //",
    "NG0102:309": "rjes su rang gzhag ye nas spags //",
    "NG0102:310": "zhes gsungs so //",
    "NG0102:311": "byang chub kyi sems ye shes rdzogs pa'i rgyud las /",
    "NG0102:312": "'khor ba ye shes su bstan pa'i le'u ste gnyis pa'o //    // de nas rig pa'i rgyal pos @#//",
    "NG0102:313": "sems dpa' rdo rje la bka' stsal pa /",
    "NG0102:314": "rang byung rdzogs pa'i lta ba'i klong *//",
    "NG0102:315": "mnyam nyid rig pa'i ye shes sems //",
    "NG0102:316": "snang ba ye shes rdzogs pa nyid //",
    "NG0102:317": "nam mkha'i rdo rje blta ba'i mchog / blta med rang byung sems la blta //",
    "NG0102:318": "btsal med rig pa'i rnal 'byor yin //",
    "NG0102:319": "'jug pa gnyis med rig pa'i klong *//",
    "NG0102:320": "ye shes mkha' mnyam sgra don med //",
    "NG0102:321": "rang gsal yul la med rtogs pas //",
    "NG0102:322": "ye shes thig le'i nyi ma shar //",
    "NG0102:323": "snang med ma 'gags cir mi dgongs //",
    "NG0102:324": "snang ba rig pa'i thig le bsdus //",
    "NG0102:325": "sdug bsngal bde ba'i ngang du gnas //",
    "NG0102:326": "re 'dod kun bral thob spang med //",
    "NG0102:327": "rang byung bde ba'i sems nyid la //",
    "NG0102:328": "snang ba nyid du grub ma yin //",
    "NG0102:329": "bde chen rig pa mtsho ltar zab //",
    "NG0102:330": "ye shes rol pa mkha' dang mnyam //",
    "NG0102:331": "dngos grub rin chen 'od ltar 'byung *//",
    "NG0102:332": "zhes gsungs so //",
    "NG0102:333": "byang chub kyi sems ye shes rdzogs pa'i rgyud las /",
    "NG0102:334": "lta ba bstan pa'i le'u ste gsum pa'o // //",
    "NG0102:335": "de nas rig pa'i rgyal pos rang bzhag rig pa'i",
    "NG0102:336": "don gsungs pa / rig pa'i sems nyid snang med la //",
    "NG0102:337": "ting 'dzin mi g.yo 'jug pa med //",
    "NG0102:338": "rtsol med rig pa bsam dang bral //",
    "NG0102:339": "ye shes rdzogs pa'i 'khor lo la //",
    "NG0102:340": "thig le bde chen bsam mi khyab //",
    "NG0102:341": "rol pa bde ldan chu rlabs bzhin //",
    "NG0102:342": "ye shes ji bzhin mi bskyod pa'o //",
    "NG0102:343": "ye nas yin phyir bya mi dgos //",
    "NG0102:344": "ye shes gsal ba'i phyag rgya yis //",
    "NG0102:345": "mtshan ma ye shes 'khor lo bskor //",
    "NG0102:346": "'dzin pa'i rang bzhin kun dang bral //",
    "NG0102:347": "rang byung snying po g.yo med na //",
    "NG0102:348": "dbang gyur rgyal ba'i thugs dang mnyam //",
    "NG0102:349": "ting 'dzin rang bzhag mkha' dang mnyam //",
    "NG0102:350": "mi 'gyur ye shes mkha' ltar khyab //",
    "NG0102:351": "rtsol bral rig pa'i ye shes la //",
    "NG0102:352": "yengs pa med par rang bzhin bzhag / dbang po'i ngo la snang ba la //",
    "NG0102:353": "mi rtog rang bzhin rig par gsal //",
    "NG0102:354": "ye shes kun bzang 'phro 'du med //",
    "NG0102:355": "gang la mi 'dzin rang byung sems //",
    "NG0102:356": "mtshan ma'i spyod pas 'gyur ba med //",
    "NG0102:357": "brda sgor 'jug pa'i gdams ngag sbyin //",
    "NG0102:358": "ting 'dzin 'khor lo sgro skur gcod //",
    "NG0102:359": "ye shes 'khor lor mtha' dbus med //",
    "NG0102:360": "rang rig 'khor lor gzung 'dzin bral //",
    "NG0102:361": "shes rig ye shes nyid du 'char //",
    "NG0102:362": "'dzin pa'i rim 'jug theg khyad kyis //",
    "NG0102:363": "ngos bzung rtogs dang dmigs 'byed pa //",
    "NG0102:364": "'dod 'dzin ma lus de dag stong *//",
    "NG0102:365": "rang rig stong nyid rnam bcas pas //",
    "NG0102:366": "bde chen lhun grub rang rig gsal //",
    "NG0102:367": "ye shes rig pa'i 'khor lo la //",
    "NG0102:368": "gang yang yin no rnam kun bcas //",
    "NG0102:369": "ye shes rang gsal ma bsgrubs gsal //",
    "NG0102:370": "rnam dag rang snang ye shes la //",
    "NG0102:371": "zhen pa'i rtog pa bzlog tu med //",
    "NG0102:372": "lhun grub 'bras bu btsal mi dgos //",
    "NG0102:373": "kun bzang 'bar ba'i ye shes la //",
    "NG0102:374": "gzung 'dzin gnyen po brten mi dgos //",
    "NG0102:375": "thogs med rang byung phyogs dang bral //",
    "NG0102:376": "byang chub rang sems kho na @#//",
    "NG0102:377": "bas //",
    "NG0102:378": "lam gyis ma bcos ye sangs rgyas //",
    "NG0102:379": "gang snang rnam pa cir rtog kyang *//",
    "NG0102:380": "rang rig bde chen mngon sum gsal //",
    "NG0102:381": "'dod pa'i skabs bral gang mthong tshor //",
    "NG0102:382": "rang bzhag ye shes rdzogs pa mthong *//",
    "NG0102:383": "btsal med rang byung rdo rje'i bdag / skye med rdo rje mi 'gyur 'chang *//",
    "NG0102:384": "lhun grub rin chen 'bar ba'i 'od //",
    "NG0102:385": "dri med pad+ma rang byung bdag / rtsol med lam gyi 'dzin dang bral //",
    "NG0102:386": "rin chen 'khor lo 'bar ba'i sku //",
    "NG0102:387": "dus gsum nyid du 'da' ba med //",
    "NG0102:388": "ces gsungs so //",
    "NG0102:389": "byang chub kyi sems ye shes rdzogs pa'i rgyud las /",
    "NG0102:390": "ting nge 'dzin ye shes su bstan pa'i le'u ste",
    "NG0102:391": "bzhi pa'o // // de nas rig pa'i rgyal pos",
    "NG0102:392": "/ yang sems nyid phun sum tshogs pa'i don gsal bar bya ba'i ched du gsungs pa /",
    "NG0102:393": "rang byung rnam dag ye shes sku //",
    "NG0102:394": "brjod med rig pa'i bstan pa bkrol //",
    "NG0102:395": "rang snang rig pa'i smin pa'i 'khor //",
    "NG0102:396": "ye shes rdzogs pa'i rol par shar //",
    "NG0102:397": "rang byung 'od gsal gcig la rdzogs //",
    "NG0102:398": "rtsol bcas dman pa'i dus 'khor lo //",
    "NG0102:399": "blo dang mthun par bstan pa bsgrags //",
    "NG0102:400": "zhes gsungs pa dang */",
    "NG0102:401": "de nas sems dpa' rdo rjes 'di skad ces zhus so //",
    "NG0102:402": "ye shes kun bzang ston pa'i thugs //",
    "NG0102:403": "dbyer med rang byung ngo bo nyid //",
    "NG0102:404": "bde chen lhun grub chos kyi dbyings //",
    "NG0102:405": "rnam rtog phyi nang ji snyaid pa //",
    "NG0102:406": "rang byung gsang ba'i don la 'dus //",
    "NG0102:407": "rnam rtog rdzogs pa de nyid kyang *//",
    "NG0102:408": "rang gzhan log pa rmongs pas bcings //",
    "NG0102:409": "snang med rang byung bde chen la //",
    "NG0102:410": "sna tshogs dngos por rang sems 'khrul //",
    "NG0102:411": "bde 'byams dbyings las ma g.yos kyang *//",
    "NG0102:412": "'khrul rtogs sdug bsngal sna tshogs myong *//",
    "NG0102:413": "rnam dag mi g.yo thugs rjes bshad du gsol //",
    "NG0102:414": "zhes zhus pa dang */",
    "NG0102:415": "rig pa'i rgyal pos bka' stsal pa //",
    "NG0102:416": "ye shes rang byung chos kyi sku //",
    "NG0102:417": "kun bzang ye shes ston pa'i mchog / ma lus bstan pa ji snyed pa //",
    "NG0102:418": "byar med rang byung sems su bshad //",
    "NG0102:419": "de nyid gang la de dag ste //",
    "NG0102:420": "gang la bshad pa shugs kyis go / snang dang srid pa'i chos rnams kun //",
    "NG0102:421": "rang byung sems las ma g.yos pas //",
    "NG0102:422": "rang rig rdzogs pa'i shugs kyis gsal //",
    "NG0102:423": "gang la rang gsal ngo bo bstan //",
    "NG0102:424": "shugs kyi brgyud pas de mthong ba //",
    "NG0102:425": "rang byunganyi ma 'od kyi mchog / ma bcos gsal ba'i 'khor lo la //",
    "NG0102:426": "'dzin pa'i dri ma kun gyi dben //",
    "NG0102:427": "me shel 'od ltar rig pa 'char //",
    "NG0102:428": "bde chen rig pa'i 'khor lor bshad //",
    "NG0102:429": "brda don sgra yis gang la brgyud don rtogs //",
    "NG0102:430": "rig pa'i gdeng ldan ye shes klong du shar //",
    "NG0102:431": "gsal ba'i ye shes dgongs pa la //",
    "NG0102:432": "thugs rje'i rin chen 'od ltar 'phro //",
    "NG0102:433": "tshig gi don bral ye shes rdzogs pa che //",
    "NG0102:434": "brda sgo lam gyi zhen pa gang bzlog dang *//",
    "NG0102:435": "brda dang tha snyad rig pa'i snying por 'char //",
    "NG0102:436": "rang byung rtsa ba ma lus gcig tu rtogs //",
    "NG0102:437": "sbyor ldan lam gyi rtogs @#//",
    "NG0102:438": "pa ma lus 'dus //",
    "NG0102:439": "dngos grub rang byung dgos ched bsam mi khyab //",
    "NG0102:440": "sgron ma gsal bzhin yi ges don du bshad //",
    "NG0102:441": "brda bral stong nyid rang la bzlog par bya //",
    "NG0102:442": "de nyid bzhin te thams cad kun ma yin //",
    "NG0102:443": "rang byung bde chen 'khor lo la //",
    "NG0102:444": "ye shes don du rang gsal zhing *//",
    "NG0102:445": "'dzin med rig pa'i mkha' la bzhag / rgyu ba med pa'i ye shes bskyed //",
    "NG0102:446": "rang bzhin gsal ba'i 'od la zhugs //",
    "NG0102:447": "sku gsum gsal ba'i don ldan na //",
    "NG0102:448": "lhun rdzogs ye shes thig ler bshad /",
    "NG0102:449": "tha snyad sgra yi rnam pa kun //",
    "NG0102:450": "ye shes 'dren pa'i mtshon pa'i brda //",
    "NG0102:451": "don la brjod bral ye shes rdzogs //",
    "NG0102:452": "rig pa'i brda sgo don gsal ba //",
    "NG0102:453": "nges med sbyor ldan blo bzhin no //",
    "NG0102:454": "bde chen rig pa'i rgyal po la //",
    "NG0102:455": "'od gsal rig pa'i 'khor lo bskor //",
    "NG0102:456": "yi ge med pa'i rang gsal la //",
    "NG0102:457": "ye shes srog gi phur pa 'debs //",
    "NG0102:458": "zhes gsungs so //",
    "NG0102:459": "byang chub kyi sems ye shes rdzogs pa'i rgyud las /",
    "NG0102:460": "gtan la phab pa'i le'u ste lnga pa'o // //",
    "NG0102:461": "de nas rig pa'i rgyal pos rang rig pa'i phun",
    "NG0102:462": "sum tshogs pa 'di gsungs so //",
    "NG0102:463": "ye shes khyab gdal rig pa'i sku //",
    "NG0102:464": "rang byung rig pa ma 'gags gsal //",
    "NG0102:465": "brjod med sems kyi de kho na //",
    "NG0102:466": "rang byung ston pa'i thugs rje bdag / 'gro drug sems can thams cad kyis //",
    "NG0102:467": "rang sems ston par ma shes na //",
    "NG0102:468": "rang byung mthong bar yongs mi 'gyur //",
    "NG0102:469": "des na ye shes rdzogs pa'i don //",
    "NG0102:470": "rang rig bde bas shes par gyis //",
    "NG0102:471": "rang byung rgyal po ston pa'i mchog / ye shes ma 'gags cir yang gsal //",
    "NG0102:472": "rig pa'i klong gi 'khor du rdzogs //",
    "NG0102:473": "rang sems bde la kun rdzogs pas //",
    "NG0102:474": "bstan pa rgya mtsho rig pa'i klung *//",
    "NG0102:475": "rnam dag rang sems skye med pas //",
    "NG0102:476": "'gyur med 'khor lo rig pa'i gnas //",
    "NG0102:477": "ye shes rtsol med gnas kyi mchog / rang byung ston pa'i 'od gsal thugs //",
    "NG0102:478": "'dzin med rig pa'i nyi ma shar //",
    "NG0102:479": "me shel 'od ltar byin rlabs 'khrigs //",
    "NG0102:480": "'od gsal rig pa'i bstan pa sgrogs //",
    "NG0102:481": "rang byung rkyen dang bral ba gnas kyi mchog / rang byung bde chen ye shes rol pa'i sku //",
    "NG0102:482": "yi ge brda' bral ye shes rig pa'i gsung *//",
    "NG0102:483": "tshig gi lam chad ye shes sgron ma 'bar //",
    "NG0102:484": "len med 'dzin dang bral bas bde mchog gsang ba'i lam //",
    "NG0102:485": "brda' yi 'jug pas gsang ba'i don mi gsal //",
    "NG0102:486": "ming dang don med rang byung ye shes gsal //",
    "NG0102:487": "rig pa'i thig le gsal ba'i gsung *//",
    "NG0102:488": "brjod med ye shes 'khor lo'i bdag / tha snyad",
    "NG0102:489": "kun bral brjod bya dag / brda' med rang byung",
    "NG0102:490": "ye shes nyid // rig pa'i 'khor lo bdag la 'char //",
    "NG0102:491": "rin chen 'od 'bar thig le'i mtha' //",
    "NG0102:492": "rang byung gzer chen rang la 'debs //",
    "NG0102:493": "rang byung 'khor los rang la gcod //",
    "NG0102:494": "rig pa'i phyag rgya 'gyur ba med //",
    "NG0102:495": "ces gsungs so //",
    "NG0102:496": "byang chub kyi sems ye shes rdzogs pa'i rgyud @#//",
    "NG0102:497": "las /",
    "NG0102:498": "phun sum tshogs pa'i de kho na nyid bstan pa'i",
    "NG0102:499": "le'u ste drug pa'o // // de nas rig pa'i",
    "NG0102:500": "rgyal pos btsal ba med pa la chos dang chos",
    "NG0102:501": "can mi dmigs pa 'di gsungs so //",
    "NG0102:502": "btsal med rang bzhag ye sangs rgyas //",
    "NG0102:503": "rnam dag rang byung snying po la //",
    "NG0102:504": "thams cad ye shes snying por gsal //",
    "NG0102:505": "ye shes 'khor lo snang ba med //",
    "NG0102:506": "ye shes rin chen rtsol ba bral //",
    "NG0102:507": "rang byung mi 'gyur kun tu bzang *//",
    "NG0102:508": "sems nyid byang chub rig bdag la //",
    "NG0102:509": "lus ngag sems kyi btsal med pas //",
    "NG0102:510": "ting 'dzin mi g.yo 'jug dang bral //",
    "NG0102:511": "rang byung 'khor lo rol pas rol //",
    "NG0102:512": "ye shes spyod pa pad+ma ltar //",
    "NG0102:513": "spyod bzhin ma chags ye nas dag / bsam dang bral ba'i chos nyid la //",
    "NG0102:514": "ye shes 'khor lo rang bzhag ste //",
    "NG0102:515": "dus gsum g.yo ba med par gnas //",
    "NG0102:516": "rtog pa'i dngos po gang snang yang *//",
    "NG0102:517": "rang byung rig pa'i 'khor los gcod //",
    "NG0102:518": "rig pa rgya mtsho'i klung ltar zab //",
    "NG0102:519": "mngon sum snang ba'i ye shes la //",
    "NG0102:520": "sangs rgyas sems can khyad med kyang *//",
    "NG0102:521": "rang dbang sems la mi gnas na //",
    "NG0102:522": "sems nyid bde bar spyod mi nus //",
    "NG0102:523": "'dzin sems dag gi lcags bkrol yang *//",
    "NG0102:524": "goms pa'i bag chags bcings dang 'dra //",
    "NG0102:525": "ye shes 'khor lo rang dbang na //",
    "NG0102:526": "ji ltar gnas kyang bya btsal med //",
    "NG0102:527": "rig pa mtha' med dkyil 'khor la //",
    "NG0102:528": "lus kyis btsal med chos skur gsal //",
    "NG0102:529": "rang snang rig pa 'od gsal la //",
    "NG0102:530": "ngag gis btsal med rig pa'i gsung *//",
    "NG0102:531": "mi 'gyur kun bzang ye shes la //",
    "NG0102:532": "thugs kyis btsal med bsam dang bral //",
    "NG0102:533": "snang ba gzugs kyi rnam pa kun //",
    "NG0102:534": "mnyam med chos kyi sku ru thim //",
    "NG0102:535": "grags pa'i sgra yi rnam pa kun //",
    "NG0102:536": "mtshon pa'i rang rtags gsung du thim //",
    "NG0102:537": "shes rig ma lus ji snyed pa //",
    "NG0102:538": "thugs kyi mtshon pa'i rang rtags de //",
    "NG0102:539": "ye shes rig pa'i thugs su thim //",
    "NG0102:540": "rig pa 'gyur med rdo rje ltar //",
    "NG0102:541": "dbyer med ye shes bya btsal bral //",
    "NG0102:542": "zhes gsungs pa dang *//",
    "NG0102:543": "de nas sems dpa' rdo rjes 'di skad ces zhus so //",
    "NG0102:544": "rnam dag ye shes dkyil 'khor nas //",
    "NG0102:545": "'gro drug ye nas sangs rgyas kyang *//",
    "NG0102:546": "las stobs drag pos bdag zhugs te //",
    "NG0102:547": "rang rkyen log pa'i shugs kyis dkrugs //",
    "NG0102:548": "rang bzhin rin chen nor bral bas //",
    "NG0102:549": "ris drug 'khor lo'i gnas su 'khyams //",
    "NG0102:550": "dus 'dir thugs rje byin rlabs kyis //",
    "NG0102:551": "rdzogs pa'i sems la mos bskyed pa //",
    "NG0102:552": "de tshe rtsol bcas 'bras bu yod //",
    "NG0102:553": "rnam rtog g.yo ba cir 'gyur ba //",
    "NG0102:554": "rig pa'i don la gang gis bstan //",
    "NG0102:555": "nges pa'i gsang don gang gis mthong *//",
    "NG0102:556": "zhes zhus pa dang *//",
    "NG0102:557": "rig pa'i rgyal pos slar gsungs pa //",
    "NG0102:558": "ye shes rdzogs pa'i sems bskyed zung *//",
    "NG0102:559": "spro ba'i sems ldan don la sbyongs //",
    "NG0102:560": "rang bzhag rig pa ma yin par //",
    "NG0102:561": "brda' sgo rtog pa'i rjes ma 'brangs //",
    "NG0102:562": "bde chen gsang ba'i 'khor lo @#//",
    "NG0102:563": "la //",
    "NG0102:564": "gnyis su med pa'i rang bzhin las //",
    "NG0102:565": "chos can chos nyid gang yang min //",
    "NG0102:566": "'dod pa'i blo yis gang sbyor ba //",
    "NG0102:567": "dman pa'i sems la bstan par zad //",
    "NG0102:568": "bsam bral ye shes 'khor lo la //",
    "NG0102:569": "chos can chos nyid gang rtog pa //",
    "NG0102:570": "rang byung gsang ba'i sems ma shes //",
    "NG0102:571": "bde mchog 'khor lo'i don ma rnyed //",
    "NG0102:572": "mi 'gyur gsal ba'i sems dang bral //",
    "NG0102:573": "ye shes rin chen 'od kyang nub //",
    "NG0102:574": "'khor ba'i lcags las thar ba med //",
    "NG0102:575": "sna tshogs 'khor ba'i rang bzhin la //",
    "NG0102:576": "rmongs pa'i blo yis blang dor byed //",
    "NG0102:577": "gnyis med rang byung 'od gsal la //",
    "NG0102:578": "sgro dang skur pas rang sems spangs //",
    "NG0102:579": "zhes gsungs so //",
    "NG0102:580": "byang chub kyi sems ye shes rdzogs pa'i rgyud las /",
    "NG0102:581": "bya ba dang bral ba las chos dang chos can",
    "NG0102:582": "ma grub par bstan pa'i le'u ste bdun pa'o //",
    "NG0102:583": "// de nas yang rig pa'i rgyal pos ye shes",
    "NG0102:584": "rig pa'i spyod pa 'di gsungs so //",
    "NG0102:585": "ye shes bde mchog kun tu bzang *//",
    "NG0102:586": "rang byung nam mkha'i rdo rje nyid //",
    "NG0102:587": "ci la spyod kyang chags pa med //",
    "NG0102:588": "sgo gsum bag yangs lhug pa nyid //",
    "NG0102:589": "snang med rang byung ye shes gsal //",
    "NG0102:590": "rang bzhag ye shes spyod pa la //",
    "NG0102:591": "blang dor gnyis med bde chen ngang *//",
    "NG0102:592": "mkha' mnyam ye shes rang byung la //",
    "NG0102:593": "dus gsum 'da' ba med par gnas //",
    "NG0102:594": "rang 'bar ye shes dkyil 'khor nas //",
    "NG0102:595": "dngos grub rin chen 'od ltar 'byung *//",
    "NG0102:596": "ye shes rgya mtsho mu mtha' med //",
    "NG0102:597": "'od gsal rig pa'i gdeng ldan la //",
    "NG0102:598": "mtshon pa lam gyi rgyud dang bral //",
    "NG0102:599": "rang byung lung gi don mthong bas //",
    "NG0102:600": "lung chen tshad ma kun gyi bdag / rig pa'i ye shes brjod bral bas //",
    "NG0102:601": "brjod pa'i lung la sems mi 'jug / sems nyid rig pa'i sgron ma yis //",
    "NG0102:602": "rin chen me shel ltar gsal bas //",
    "NG0102:603": "rin chen man ngag kun gyi bdag / kun gsal me long mthong thos las //",
    "NG0102:604": "rna brgyud sgra la rag ma las //",
    "NG0102:605": "chos nyid nam mkha' lta bu la //",
    "NG0102:606": "rang byung gsal ba'i nyi ma shar //",
    "NG0102:607": "bsam sbyor blo yi dri ma dag / 'dod 'jug rim rtsol kun dang bral //",
    "NG0102:608": "bsam med rang bzhag spyod par gnas //",
    "NG0102:609": "sku gsum rig pa'i dkyil 'khor nas //",
    "NG0102:610": "thugs rje nyi ma'i zer shar nas //",
    "NG0102:611": "'gro 'dul spyod pa ci bder spyod //",
    "NG0102:612": "thabs kyi rig pa rang shar nas //",
    "NG0102:613": "ye shes gsal bar 'gro don mdzad //",
    "NG0102:614": "ye shes rang byung 'dren skur shar //",
    "NG0102:615": "sna tshogs sprul sku rin chen spros //",
    "NG0102:616": "gang dag dman pa'i 'khor dag la //",
    "NG0102:617": "blo dang mthun pa'i bstan pa bkod //",
    "NG0102:618": "'dod pa'i blo yis dpag med kyang *//",
    "NG0102:619": "thig le gcig las 'da' ba med //",
    "NG0102:620": "sbyor ldan blo yi theg pa rnams //",
    "NG0102:621": "ye shes thugs rje'i sku byung nas //",
    "NG0102:622": "rang byung gcig la bstan par zad //",
    "NG0102:623": "rim 'jug blo yi theg pa rnams //",
    "NG0102:624": "'dren pa'i sku yis drang don bstan //",
    "NG0102:625": "nges pa'i theg gcig snying po la //",
    "NG0102:626": "'dod pa'i yan lag kun dang bral //",
    "NG0102:627": "ma lus @#//",
    "NG0102:628": "bstan pa'i rnam pa kun //",
    "NG0102:629": "ye shes rig pa'i mkha' la rdzogs //",
    "NG0102:630": "zhes gsungs so //",
    "NG0102:631": "byang chub kyi sems ye shes rdzogs pa'i rgyud las /",
    "NG0102:632": "spyod pa bstan pa'i le'u ste brgyad pa'o // //",
    "NG0102:633": "de nas rig pa'i rgyal pos rang byung rdzogs pa'i",
    "NG0102:634": "dkyil 'khor 'di gsungs so //",
    "NG0102:635": "sems nyid rang byung dkyil 'khor ni //",
    "NG0102:636": "ma bcos rig pa lhun grub ste //",
    "NG0102:637": "mtha' dbus med pa'i gzhal yas nas //",
    "NG0102:638": "rang 'bar ye shes rdzogs sangs rgyas //",
    "NG0102:639": "rang byung rig pa'i 'khor mtha' med //",
    "NG0102:640": "lhun grub pho brang chen por ni //",
    "NG0102:641": "spyan drangs ma yin ye sangs rgyas //",
    "NG0102:642": "rang byung gsal ba'i sngags ldan pas //",
    "NG0102:643": "lha yi snying po dbul mi dgos //",
    "NG0102:644": "bde chen gsal ba'i don ldan pas //",
    "NG0102:645": "ye shes gsang ba'i dkyil 'khor mnyes //",
    "NG0102:646": "rang byung sems nyid kun gyi lha //",
    "NG0102:647": "dus gsum 'da' med thugs dam mo //",
    "NG0102:648": "rnam dag rig pa ka dag la //",
    "NG0102:649": "nyes pa'i dri ma dang bral bas //",
    "NG0102:650": "ye shes dam tshig rnam par dag / brjod med rig pa'i don mthong na //",
    "NG0102:651": "rang byung gsang ba'i dam tshig thob //",
    "NG0102:652": "rang bzhag sems las mi 'da' na //",
    "NG0102:653": "mi rtog dam tshig nyid yin pas //",
    "NG0102:654": "rang byung dam tshig rnam par dag / mi rtog 'dzin bral ye shes la //",
    "NG0102:655": "bsod nams ye shes lhun gyis grub //",
    "NG0102:656": "rdo rje gsang ba'i dkyil 'khor ni //",
    "NG0102:657": "'gyur med rang byung kun tu bzang *//",
    "NG0102:658": "ye shes gsang ba'i dkyil 'khor ro //",
    "NG0102:659": "mtha' dbus med pa'i snying po la //",
    "NG0102:660": "spang len bral ba'i sems kyis 'jug / rang bzhin rnam dag dbye ba med //",
    "NG0102:661": "lhun grub rang bzhin ye sangs rgyas //",
    "NG0102:662": "rang rig 'od gsal rnam par dag / ye shes gang mtshon mtshan nyid gsal //",
    "NG0102:663": "lhun grub rang rig kun tu bzang *//",
    "NG0102:664": "ye shes rdzogs pa'i dkyil 'khor lha //",
    "NG0102:665": "gzung 'dzin dang bral dri ma med //",
    "NG0102:666": "ye shes sgyu ma kun tu bzang *//",
    "NG0102:667": "rang byung sgyu ma ngos bzung med //",
    "NG0102:668": "rnam dag rang byung dkyil 'khor gsum //",
    "NG0102:669": "ma skyes lhun grub bya ba med //",
    "NG0102:670": "don la gang 'jug sbyor ldan rnams //",
    "NG0102:671": "yi ge brda' med gnyis med gsal //",
    "NG0102:672": "sgyu ma dang bral rig pas rtogs //",
    "NG0102:673": "rang snang rig pa'i 'od la bzhugs //",
    "NG0102:674": "bsam med rang bzhag sal le ba //",
    "NG0102:675": "ci yang ma yin gyi na ba //",
    "NG0102:676": "rang gsal ye shes nyi ma'i 'od //",
    "NG0102:677": "kun bzang rgyal ba'i thugs dam mo //",
    "NG0102:678": "zhes gsungs pa dang */",
    "NG0102:679": "de nas sems dpa' rdo rjes 'di skad zhus so //",
    "NG0102:680": "snang med bde chen rang snang la //",
    "NG0102:681": "brtags pa'i snang bas gnyis su mthong *//",
    "NG0102:682": "rang bzhin rnam dag gser bzhin yang *//",
    "NG0102:683": "thog med dus nas don ma mthong *//",
    "NG0102:684": "dus 'dir sbyor 'jug gang dag ni //",
    "NG0102:685": "gsang ba'i don la mos pas 'jug / gsal byed rin chen sgron ma gang *//",
    "NG0102:686": "'dzin pa'i dri ma gang gis dag / bde chen gsang ba gang gis rnyed //",
    "NG0102:687": "ces zhus pa dang *//",
    "NG0102:688": "rig pa'i rgyal pos bka' stsal pa //",
    "NG0102:689": "bsam gyis mi khyab dus gang @#//",
    "NG0102:690": "la //",
    "NG0102:691": "gang ldan rig pa'i lde mig gis //",
    "NG0102:692": "rin chen sems nyid khong du chud //",
    "NG0102:693": "snang ba'i rnam pa cir 'gyur yang *//",
    "NG0102:694": "yid la mi byed rang bzhag na //",
    "NG0102:695": "'dzin pa'i dri ma rnam par dag / ces gsungs so //",
    "NG0102:696": "byang chub kyi sems ye shes rdzogs pa'i rgyud las /",
    "NG0102:697": "dkyil 'khor gsang ba'i le'u ste dgu pa'o // //",
    "NG0102:698": "de nas rig pa'i rgyal pos sems dpa' rdo rje",
    "NG0102:699": "la 'di skad ces gsungs so //",
    "NG0102:700": "sems nyid gsang ba sngags kyi lha //",
    "NG0102:701": "rang bzhin dag pas sbyang mi dgos //",
    "NG0102:702": "rang gnas ye shes 'od gsal bas //",
    "NG0102:703": "spyan drangs ma yin ye nas gnas //",
    "NG0102:704": "ye shes kun bzang 'pho 'gyur med //",
    "NG0102:705": "lhun grub rig pa btsal med pas //",
    "NG0102:706": "sprau dang bsdu ba ngang gis zhi //",
    "NG0102:707": "rang byung khyad par lam chen ni //",
    "NG0102:708": "blang dor gnyis med rig pa'i ngang */  / ye shes dbu ma mtha' bral la //",
    "NG0102:709": "bgrod pa'i lam med ye sangs rgyas //",
    "NG0102:710": "rig pa kun bral chos nyid la //",
    "NG0102:711": "rang gsal 'od la gang gnas pas //",
    "NG0102:712": "rim pa ma yin cir mi dgongs //",
    "NG0102:713": "ye shes kun bzang lam chen la //",
    "NG0102:714": "blo yi stobs kyis gang 'jug pa'i //",
    "NG0102:715": "sbyor ldan kun gyi lam dang bral //",
    "NG0102:716": "btsal med rang byung bde chen ni //",
    "NG0102:717": "'dod pa'i rtsol bas gang 'phangs pa'i //",
    "NG0102:718": "rim 'jug rgyu 'bras ma lus stong */",
    "NG0102:719": "kun bzang rang rig 'od gsal la //",
    "NG0102:720": "'dod pa'i sbyor bas gang 'jug na //",
    "NG0102:721": "phyogs bral rang byung don dang bral //",
    "NG0102:722": "rtsa ba rnam dag mkha' ltar khyab //",
    "NG0102:723": "rnam dag 'dzin pa'i spyod yul min //",
    "NG0102:724": "sgro med stong pa'i thig le ni //",
    "NG0102:725": "rnam pa med dang gsang ba'i sems //",
    "NG0102:726": "brtags pa sna tshogs ngo bo la //",
    "NG0102:727": "mi g.yo rang bzhin dkyil 'khor nas //",
    "NG0102:728": "ye shes nyi mas kun mthong yang *//",
    "NG0102:729": "shin tu sbyor ldan rnal 'byor la //",
    "NG0102:730": "brtags pa'i rnam pa mthong ba med //",
    "NG0102:731": "bsam gyis mi khyab gang dus na //",
    "NG0102:732": "'od gsal ye shes don snang yang *//",
    "NG0102:733": "gang mthong sna tshogs sems dang bral //",
    "NG0102:734": "rang byung dag pa'i 'khor lo la //",
    "NG0102:735": "rang bzhag rig pa kun rtogs dang *//",
    "NG0102:736": "sbyor 'dod sna tshogs mthong ba med //",
    "NG0102:737": "gsang ba'i 'khor lo rdzogs pa 'di //",
    "NG0102:738": "rgyu med mthar gyur rang gnas pa //",
    "NG0102:739": "dri med snying por rang gsal bas //",
    "NG0102:740": "rgyu rkyen 'dod pa'i ngo bos stong *//",
    "NG0102:741": "gang zhig rgyu bral ngo bo nyid //",
    "NG0102:742": "dpe ni ri bong rwa bzhin no //",
    "NG0102:743": "rgyu med rgyus bskyed de dang 'dra //",
    "NG0102:744": "rang gnas ye shes gdod nas grub //",
    "NG0102:745": "gang dag dag pa'i 'khor lo la //",
    "NG0102:746": "sbyor 'dod rgyu rtsol gang zhig na //",
    "NG0102:747": "mthun pa nyid dam mi mthun pa //",
    "NG0102:748": "thug pa med de gang la 'thad //",
    "NG0102:749": "khyad par ma grub 'od gsal nyid //",
    "NG0102:750": "ma bcos rang bzhag nyid du bde //",
    "NG0102:751": "bcos med dgongs pa ci yang min //",
    "NG0102:752": "gzhan la de na de bzhin pas //",
    "NG0102:753": "shes pa du ma gang la nges //",
    "NG0102:754": "de 'dod nyid la de ltar 'gyur //",
    "NG0102:755": "rtsol 'jug gang la de don la //",
    "NG0102:756": "mthar 'gyur de la de bzhin 'byung *//",
    "NG0102:757": "des na gnas pa'i don yin na //",
    "NG0102:758": "bde @#//",
    "NG0102:759": "ldan rig pa'i sangs rgyas la //",
    "NG0102:760": "rtog pa'i rnam pa kun med pas //",
    "NG0102:761": "gang zhig 'bras bu ji ltar 'dod //",
    "NG0102:762": "sbyor ldan don la yin pas na //",
    "NG0102:763": "de bzhin thams cad dag pa'ang 'gyur //",
    "NG0102:764": "zhes gsungs so //",
    "NG0102:765": "byang chub kyi sems ye shes rdzogs pa'i rgyud las /",
    "NG0102:766": "rig pa rgyu rkyen gyis bskyed pa dang bral bar",
    "NG0102:767": "bstan pa'i le'u ste bcu pa'o // // byang chub",
    "NG0102:768": "kyi sems ye shes rdzogs pa'i rgyud ces bya ba",
    "NG0102:769": "rdzogs so // // rgya gar gyi mkhan po shri",
    "NG0102:770": "sing ha dang */ bod kyi lots+tsha ba bai ro"
}