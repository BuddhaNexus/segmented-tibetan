{
    "T02D3775:193b-0": "@193b # // rgya gar skad du /",
    "T02D3775:193b-1": "dza la ba lim bi dhi n'a ma /",
    "T02D3775:193b-2": "bod skad du /",
    "T02D3775:193b-3": "chu gtor gyi cho ga zhes bya ba /",
    "T02D3775:193b-4": "dkon mchog gsum la phyag 'tshal lo //",
    "T02D3775:193b-5": "dad pa can gang zhig gis las su bya ba",
    "T02D3775:193b-6": "la phan yon che la sla ba ni chu gtor",
    "T02D3775:193b-7": "yin pas 'di la brtson par bya'o //",
    "T02D3775:193b-8": "de la rin po che'i snod mdzes pa'i nang du",
    "T02D3775:193b-9": "chu blugs la phye dang me tog la sogs pa",
    "T02D3775:193b-10": "ci 'byor pa dang /",
    "T02D3775:193b-11": "gser la sogs pa rin po che rnam pa lnga bdar ba dang /",
    "T02D3775:193b-12": "kha zas ma smras pa ma smos pa sna tshogs dang /",
    "T02D3775:193b-13": "sman dang 'bru dang dril sogs pa sbyar na lhag par yang bzang ngo //",
    "T02D3775:193b-14": "spyir gtor ma'i las bgyi'o 'tshal la rtag pa drug ste sbyang ba la sogs pa'o //",
    "T02D3775:193b-15": "de la sbyang ba ni chos nyid rnam par dag pa'i sngags dang phyag rgyas so //",
    "T02D3775:193b-16": "spel ba ni nam mkha' mdzod kyi sngags dang phyag rgyas so //",
    "T02D3775:193b-17": "mos par bsgyur ba ni bdud rtsi thab sbyor gyi sngags dang phyag rgyas so //",
    "T02D3775:193b-18": "spyod pa la dbang ba ni rgya chen shugs ldan 'od kyi sngags dang phyag rgyas so //",
    "T02D3775:193b-19": "thob par byed pa ni ye shes skar mda'i sngags dang phyag rgyas so //",
    "T02D3775:193b-20": "dbang du bya ba ni lha mgon spyi'i sngags dang",
    "T02D3775:193b-21": "phyag rgyas te dbang sgyur 'khor lo'i sngags dang phyag",
    "T02D3775:194a-0": "rgyas so // de la bsam rgyud ni dang por bdag nyid lus bsrung @194a * //",
    "T02D3775:194a-1": "zhing lha'i sku phyag rgya chen por dran pa skyed la /",
    "T02D3775:194a-2": "tshad med pa bzhis byang chub mchog tu sems bskyed",
    "T02D3775:194a-3": "la dkon mchog gsum la skyabs su gsol zhing snying",
    "T02D3775:194a-4": "rje chen pos 'gro ba'i don dran par bya'o //",
    "T02D3775:194a-5": "bsngo ba yang bla na med pa'i byang chub chen por bsngo bar bya ste /",
    "T02D3775:194a-6": "de yang dmigs kyi bsngo ba ni sri zhu'i mgron sangs rgyas byang chub sems dpa' dang /",
    "T02D3775:194a-7": "nyan thos rang sangs rgyas la sogs pa dang /",
    "T02D3775:194a-8": "yon tan gyi mgron tshangs pa dang brgya byin dang 'jig rten skyong ba bzhi dang /",
    "T02D3775:194a-9": "phyogs skyong bcu dang srung ma dam tshig can rnams dang /",
    "T02D3775:194a-10": "snying rje'i mgron 'gro ba ris drug gi sems can dang /",
    "T02D3775:194a-11": "khyad par du yang bdag gi lha mgon dang /",
    "T02D3775:194a-12": "yul gang na gnas pa'i sa bdag lha klu dang /",
    "T02D3775:194a-13": "lan chags kyi mgron tshe rabs bgrangs pa'i rkyen bgegs dang /",
    "T02D3775:194a-14": "phan gnod byed pa'i lha 'dre kun la yang mnyam snyoms su bsngo bar bya'o //",
    "T02D3775:194a-15": "de la dang po lag pa thal mo khong stong du sbyar la 'di skad du brjod do //",
    "T02D3775:194a-16": "aom sva bh'a ba bi shuddha: sarba dharmm'a:sva bh'a ba bi shuddho nya ham /",
    "T02D3775:194a-17": "lag pa thal mo khong stong du sbyar la sor",
    "T02D3775:194a-18": "mo rnams rtse sprad de tshigs zur can rin po",
    "T02D3775:194a-19": "che lta bur byas la sngags 'di brjod do //",
    "T02D3775:194a-20": "na ma:sarba ta th'a ga te bhyo bi shva mu",
    "T02D3775:194a-21": "khe bhya: sarba tha kham audga te spha ra na",
    "T02D3775:194a-22": "ai mam ga ga na kha sv'a h'a /",
    "T02D3775:194a-23": "lag pa thal mo sbyar la phyir bskyad de mthe bong gnyis bsnol la sngags 'di brjod do //",
    "T02D3775:194a-24": "aom aa mri ta kunda li ha na ha na h'um phat /",
    "T02D3775:194a-25": "lag pa g-yas pa rdo rje khu tshur bcangs la mdzub mo bsgrengs te sngags 'di brjod do //",
    "T02D3775:194a-26": "na ma:sarba ta th'a ga ta aa ba lo ki te aom sam bha ra sam bha ra h'um /",
    "T02D3775:194a-27": "lag pa g-yas pa rdo rje khu tshur snying gar bstan la /",
    "T02D3775:194a-28": "g-yon pa mchog sbyin gyi snod 'degs pa'i tshul du byas te sngags 'di brjod do //",
    "T02D3775:194a-29": "aom dzny'a na aa ba lo ki te sa manta",
    "T02D3775:194a-30": "spha ra na ra smi bha ba sa ma ya",
    "T02D3775:194a-31": "ma h'a ma nidu ru du ru hri da ya",
    "T02D3775:194a-32": "dza la ni h'um /",
    "T02D3775:194a-33": "lag pa thal mo khong stong du sbyar la /",
    "T02D3775:194a-34": "sor mo rnams nang du bsnol te mthe bong gnyis gshibs te brkyang la sngags 'di brjod do //",
    "T02D3775:194a-35": "nam :sa manta buddh'a n'am /",
    "T02D3775:194a-36": "gra he shv'a ra pra bha dzyo ti ma h'a sa ma ya sv'a h'a /",
    "T02D3775:194a-37": "sngags dang phyag rgya 'di gcig la yang lan bdun bdun bzlas so //",
    "T02D3775:194a-38": "de yang dang pos ni gtor ma skyon med cing dag pa chen por byin gyis brlab //",
    "T02D3775:194b-0": "gnyis pas ni mchod pa'i @194b rdzas kyi khyad par bsam gyis mi khyab pa dang /",
    "T02D3775:194b-1": "sems cad thams cad kyi mos pa ji lta ba",
    "T02D3775:194b-2": "bzhin nam mkha'i khams 'dod pa'i yon tan lngas gang",
    "T02D3775:194b-3": "bar byin gyis brlab bo //",
    "T02D3775:194b-4": "de ltar spel nas gsum pas ni bdud rtsi'i rgya mtsho dang /",
    "T02D3775:194b-5": "zas la sogs pa longs spyod la ji ltar so",
    "T02D3775:194b-6": "sor mos pa bzhin du longs spyod kyi rkyen dug",
    "T02D3775:194b-7": "lnga'i gsos dang / ye shes lngar byin gyis brlab bo //",
    "T02D3775:194b-8": "bzhi pas ni 'phags pa rnams kyi spyan lam du",
    "T02D3775:194b-9": "yang gzhal med khang brtsegs ma la sogs pa mchod",
    "T02D3775:194b-10": "pa'i sprin phung mang por sprul nas mchod pa dang",
    "T02D3775:194b-11": "/ sems can rnams kyi dbang po'i spyod yul du",
    "T02D3775:194b-12": "ji ltar 'dod pa bzhin 'dod pa'i yon tan lnga",
    "T02D3775:194b-13": "char bzhin du 'byung bar bsam zhing /",
    "T02D3775:194b-14": "khyad par du yang yi dags kyi rnam pa mang",
    "T02D3775:194b-15": "po dang sems can kun gyi bsam pa yongs su",
    "T02D3775:194b-16": "skong bar byin gyis brlab bo //",
    "T02D3775:194b-17": "lnga pas ni bdag gi lus zhing gi rdul snyed",
    "T02D3775:194b-18": "du sprul nas 'phags pa rnams la mchod pa phul",
    "T02D3775:194b-19": "nas mnyes pa dang ;",
    "T02D3775:194b-20": "sems can la byin pas pham rgyal med pa dang",
    "T02D3775:194b-21": "'thab rtsod med pa so so'i mos pa bzhin thob",
    "T02D3775:194b-22": "par byin gyis brlab po //",
    "T02D3775:194b-23": "drug pas ni sri zhu'i mgron dang yon tan gyi mgron dang /",
    "T02D3775:194b-24": "snying rje'i mgron dang /",
    "T02D3775:194b-25": "lan chags kyi mgron du gyur pa'i rigs la yang",
    "T02D3775:194b-26": "dam tshig gi dbang gis 'go zhing stong grogs su",
    "T02D3775:194b-27": "gyur par mngon sum du dmigs so //",
    "T02D3775:194b-28": "sems can gyi don du 'gyur ba'i las mi 'gal",
    "T02D3775:194b-29": "bar ci bcol ba yang 'grub ste phyag rgya yang",
    "T02D3775:194b-30": "phyogs bcur bstan la dbang du bya'o //",
    "T02D3775:194b-31": "de nas tshigs su bcad pa 'di dag gis kyang bsngo bar bya'o //",
    "T02D3775:194b-32": "gtan pa med pa'i mchod spyin rgyal po 'di ;",
    "T02D3775:194b-33": "/ chos nyid rnam par dag pa'i byin rlabs dang //",
    "T02D3775:194b-34": "dkon mchog yon tan dpag med che ba dang //",
    "T02D3775:194b-35": "snying po phyag rgya nges pa'i dam tshig dang //",
    "T02D3775:194b-36": "rgyu rkyen rten 'brel tshogs pa'i nus mthu dang //",
    "T02D3775:194b-37": "drang srong rig 'dzin rnams kyi grub pa dang //",
    "T02D3775:194b-38": "bdag gi smon lam ting 'dzin shes rab kyis //",
    "T02D3775:194b-39": "ye shes lnga yi 'od zer rnam par 'phro //",
    "T02D3775:194b-40": "dbang po lnga yi longs spyod mkho dgur ldan //",
    "T02D3775:194b-41": "nam mkha'i mtha' klas gter chen gyur pa 'di //",
    "T02D3775:194b-42": "mchod gnas bla ma khyed kyi pho brang du //",
    "T02D3775:194b-43": "mchod pa'i sprin gyis rgyas shing 'phel bar bsngo //",
    "T02D3775:195a-0": "sems can thams cad bde gyur cig / kun kyang gnod pa @195a * //",
    "T02D3775:195a-1": "rnams dang bral //",
    "T02D3775:195a-2": "yang ni de bzhin gshegs bsngags pa'i //",
    "T02D3775:195a-3": "'dod pa phun sum tshogs gyur cig / yang ni sems can thams cad kyang //",
    "T02D3775:195a-4": "bsam pa yid bzhin grub gyur cig / byol song gcig la gcig za ba'i //",
    "T02D3775:195a-5": "gnod pa de dag yongs ma 'byung //",
    "T02D3775:195a-6": "yi dags rnams la zas skom sogs //",
    "T02D3775:195a-7": "thogs pa med par 'byung gyur cig / sems na dmyal ba'i sdug bsngal gang //",
    "T02D3775:195a-8": "mi bzad rnam pa sna tshogs pa //",
    "T02D3775:195a-9": "bsod nas sa byin pa'i byin rlabs kyis //",
    "T02D3775:195a-10": "de dag myur du zhi gyur cig / sa'am mkha' la 'khod pa yi //",
    "T02D3775:195a-11": "lha klu gnod sbyin dri za dang //",
    "T02D3775:195a-12": "'byung po mang po gang 'khod pa //",
    "T02D3775:195a-13": "dge ba'i bsam pa rdzogs gyur cig //",
    "T02D3775:195a-14": "de nas chos kyi sbyin pa yang rgya cher bya'o //",
    "T02D3775:195a-15": "chos rnams thams cad rgyu las byung //",
    "T02D3775:195a-16": "de rgyu de bzhin gshegs pas gsungs //",
    "T02D3775:195a-17": "de la 'gog pa gang yin pa //",
    "T02D3775:195a-18": "dge sbyong chen pos de skad gsungs //",
    "T02D3775:195a-19": "sdig pa ci yang mi bya ste //",
    "T02D3775:195a-20": "dge ba phun sum tshogs par spyad //",
    "T02D3775:195a-21": "rang gi sems ni yongs su gdul //",
    "T02D3775:195a-22": "'di ni sangs rgyas bstan pa yin //",
    "T02D3775:195a-23": "zhes bya ba la sogs pa zhal nas gsungs pa'i",
    "T02D3775:195a-24": "tshigs su bcad pa mang pos chos dang zang zing",
    "T02D3775:195a-25": "gnyis su med pa'i sbyin pa rgya chen por bya'o",
    "T02D3775:195a-26": "// de ltar chos dang zang zing gi sbyin pa",
    "T02D3775:195a-27": "rnams pa gnyis kyis sgrib pa rnam pa gnyis byang",
    "T02D3775:195a-28": "tshogs gnyis rdzogs te bla na med pa'i byang chub",
    "T02D3775:195a-29": "'grub par shes par bya'o //",
    "T02D3775:195a-30": "slob dpon dza ya se nas mdzad pa rdzogs so /",
    "T02D3775:195a-32": "// / zhu chen gyi lo ts'a ba dge slong rin"
}