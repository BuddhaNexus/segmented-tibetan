{
    "T02D3278:26b-0": "@26b # // rgya gar skad du /",
    "T02D3278:26b-1": "tree lokya bi dza ya s'a dha nam /",
    "T02D3278:26b-2": "bod skad du /",
    "T02D3278:26b-3": "khams gsum rnam par rgyal ba'i sgrub thabs /",
    "T02D3278:26b-4": "sngar bshad pa'i cho gas nyi ma la yi ge",
    "T02D3278:26b-5": "h'um mthing nag las byung ba'i rje btsun khams gsum",
    "T02D3278:26b-6": "rnam par rgyal ba ste /",
    "T02D3278:26b-7": "sku mdog mthing nag zhal bzhi pa /",
    "T02D3278:26b-8": "phyag brgyad pa'o //",
    "T02D3278:26b-9": "zhal dang po khro bo sgeg pa dang ldan pa'o //",
    "T02D3278:26b-10": "g-yas pa ni drag rkan dang ldan pa'o //",
    "T02D3278:26b-11": "g-yon pa ni shin tu 'jigs su rung ba'o //",
    "T02D3278:26b-12": "rgyab ma ni dpa' bo'i nyams su ldan pa'o //",
    "T02D3278:26b-13": "rdo rje dang dril bu dang ldan pa'i phyag gnyis",
    "T02D3278:26b-14": "kyis ni thugs kar rdo rje h'um mdzad kyi phyag",
    "T02D3278:26b-15": "rgya 'dzin pa / g-yas pa'i phyag gsum gyis ni ral gri dang lcags kyu dang mda' bsnams pa'o //",
    "T02D3278:26b-16": "g-yon pa'i phyag gsum gyis ni gzhu dang /",
    "T02D3278:26b-17": "zhags pa dang /",
    "T02D3278:26b-18": "rdo rje bsnams pa'o //",
    "T02D3278:26b-19": "zhabs g-yon pa brkyang bskum gyis dbang phyug chen po'i mgo bo mnan pa /",
    "T02D3278:26b-20": "zhabs g-yas pa goo r'i nu ma gnyis kun nas mnan pa /",
    "T02D3278:26b-21": "sangs rgyas kyi phreng ba dang phreng ba la sogs",
    "T02D3278:26b-22": "pa rnam par bkra ba'i na bza' dang rgyan dang",
    "T02D3278:26b-23": "ldan par bdag nyid rnam par bsams la phyag rgya",
    "T02D3278:26b-24": "bcing bar bya ste /",
    "T02D3278:26b-25": "de la khu tshur gnyis kyi rgyab sbyar la mthe'u",
    "T02D3278:26b-26": "chung gnyis lu gu rgyud kyi rnam par sbyar bar",
    "T02D3278:26b-27": "byas pa'o // sngags ni /",
    "T02D3278:26b-28": "aom sumbha ni sumbha h'um /",
    "T02D3278:26b-29": "grihna grihna h'um /",
    "T02D3278:26b-30": "grihn'a pa ya grihn'a pa ya h'um /",
    "T02D3278:26b-31": "a'a na ya ho bha ga b'a na bi dy'a r'a dza h'um phat /",
    "T02D3278:26b-32": "khams gsum rnam par rgyal ba'i sgrub thabs so /"
}