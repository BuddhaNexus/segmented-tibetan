{
    "NG0072:1": "nga nyid bdag tu rtog pa'i blo dang bral nas /",
    "NG0072:2": "rang rig pa'i ye shes mi g.yo ba'i shes rab tsam la gnas pa ni ma yin no //",
    "NG0072:3": "nga nyid rang byung gi ye shes rang snang ba'i dus na /",
    "NG0072:4": "thams cad ye shes kyi rol par shar ro //",
    "NG0072:5": "bya ba tsam la yang gnas pa ma yin no //",
    "NG0072:6": "nga nyid chos nyid mnyam pa'i dbyings la yang gnas pa med de /",
    "NG0072:7": "kye nga nyid rang byung gi ye shes rang snang ba'i dus na /",
    "NG0072:8": "dag pa'i zhing khams ma bsgribs yongs su gsal ba /",
    "NG0072:9": "mtha' dang dbus med pa /",
    "NG0072:10": "phyogs dang ris med pa /",
    "NG0072:11": "du ma dang brten pa med par gsal ba /",
    "NG0072:12": "tshig tu brjod par mi nus so //",
    "NG0072:13": "rang rig pa'i ye shes 'gyur ba med pa nyid 'gag pa med pa ye shes kyi gzugs brnyan /",
    "NG0072:14": "bdag tu rtog pa'i mtha' dang bral ba /",
    "NG0072:15": "mtha' ma spangs par ye shes rang gsal ba /",
    "NG0072:16": "phyogs dang bla 'og med par rang shar ba /",
    "NG0072:17": "mkhyen pa ngo bos stong pa /",
    "NG0072:18": "gsal ba rtog 'dzin med pa /",
    "NG0072:19": "bde ba res 'jog med pa /",
    "NG0072:20": "thim pa ma rmugs pa /",
    "NG0072:21": "gdal khyab pa /",
    "NG0072:22": "'ub chub pa'o //",
    "NG0072:23": "ma byas pa'i chos shes bya babs kyis grub par rang snang ba ni /",
    "NG0072:24": "sangs rgyas thams cad kyi thugs mkhyen pa lags so //",
    "NG0072:25": "zhes bstan to //",
    "NG0072:26": "tshig nyung la don che ba /",
    "NG0072:27": "bslab sla la go dka' ba /",
    "NG0072:28": "'di ni rtsol bsgrub kyi mtha' las 'das pa'o //",
    "NG0072:29": "bsgom du med pa'i chos ma shes par //",
    "NG0072:30": "rnam par grol ba'i sa non ri mkha' 'gro ma",
    "NG0072:31": "pur+na nye ba zhi bas dpal phyag na rdo rje",
    "NG0072:32": "mgo khos zhes bka' stsal to //",
    "NG0072:33": "de nas khye'u snang ba dam pa bsam gyis mi khyab pa dga' mgu yi rang ste /",
    "NG0072:34": "phyag spyi bor bzhag nas rigs kyi bu dam pa khyod kyis smras pa de legs so //",
    "NG0072:35": "phyogs bcu dus gsum gyi de bzhin gshegs pa rnams kyis kyang */",
    "NG0072:36": "rang rang gi mos pa tsam mtshon nus kyi /",
    "NG0072:37": "don chen po mtshon par mi nus so //",
    "NG0072:38": "ngas bstan par ni dka'o //",
    "NG0072:39": "ma nu pa la /",
    "NG0072:40": "sarba ta tha ga ta /",
    "NG0072:41": "pany+tsa dz+nya na /",
    "NG0072:42": "d+ha thim d+ha thim d+ha thim zhes bka' stsal nas /",
    "NG0072:43": "legs so legs so //",
    "NG0072:44": "sems can thams cad ma rig pa med do //",
    "NG0072:45": "ma rig pa zad pa yang med do //",
    "NG0072:46": "zhes dbang bskur nas /",
    "NG0072:47": "mkha' 'gro ma dang gnyis su med par mi snang ba'i ye shes kyi ngang la gshegs so //",
    "NG0072:48": "sarba ta tha ga ta /",
    "NG0072:49": "pany+tsa mu dra a /",
    "NG0072:50": "de nas byang chub sems dpa' rig pa 'dzin pas /",
    "NG0072:51": "de bzhin du gdams so //",
    "NG0072:52": "pad+ma 'khyil pa'i rgyud las /",
    "NG0072:53": "rin po che'i sgrom bu'i le'u ste bcu bzhi pa'o",
    "NG0072:54": "// // de nas yang bcom ldan 'das ston pa",
    "NG0072:55": "rdo rje 'chang chen pos /",
    "NG0072:56": "lung gser gyi phur pa 'di gsungs so //",
    "NG0072:57": "ma 'khrul pa'i sangs rgyas /",
    "NG0072:58": "ma byas pa'i chos /",
    "NG0072:59": "mi 'gyur ba'i blta ba /",
    "NG0072:60": "dang por sangs rgyas nyag gcig 'khrul /",
    "NG0072:61": "de snang ba las 'khrul /",
    "NG0072:62": "dang por yang 'khrul ma myong */",
    "NG0072:63": "bar du yang mi srid pa /",
    "NG0072:64": "tha mar yang 'khrul par mi 'gyur ro //",
    "NG0072:65": "de la bsgom du yang med /",
    "NG0072:66": "yengs su yang @#//",
    "NG0072:67": "med /",
    "NG0072:68": "yengs sa yang med /",
    "NG0072:69": "'gag pa yang med /",
    "NG0072:70": "'gog ma myong */",
    "NG0072:71": "zang thal /",
    "NG0072:72": "zhog thong */",
    "NG0072:73": "d+ha na pa ri nan /",
    "NG0072:74": "gzhi don gyi kun gzhi zag pa med pa'i ye shes ma 'khrul pa'i sangs rgyas //",
    "NG0072:75": "ma byas pa'i ston pa /",
    "NG0072:76": "a ra dzi ti /",
    "NG0072:77": "a h+ya ra /",
    "NG0072:78": "na ma nan ti bud d+ha ka ya /",
    "NG0072:79": "d+ha hi /",
    "NG0072:80": "b+hi ham b+h+ya pa ra si ti kam bdag tu",
    "NG0072:81": "ston pa'i dpal 'jam dpal gzhon nu 'od srung chen",
    "NG0072:82": "po khyod la 'dud /",
    "NG0072:83": "k+sha ku ru nan ti kar /",
    "NG0072:84": "legs so legs so //",
    "NG0072:85": "de bzhin du byos shig ces lung bstan to //",
    "NG0072:86": "kun tu bzang po la bdud zhugs pa slar ldog pa'o //",
    "NG0072:87": "pad+ma 'khyil pa'i rgyud las /",
    "NG0072:88": "lung gser gyi phur pa'i le'u ste bco lnga pa'o",
    "NG0072:89": "// // de nas bcom ldan 'das kyis gsungs pa",
    "NG0072:90": "/ log rtog gcod pa'i spu gris ljon shing gi rtsa ba bcad de /",
    "NG0072:91": "brda' rnam pa gnyis bstan pa'i dus su /",
    "NG0072:92": "gdal khyab chen po'i brdas nyi ma las 'od snang bar bstan te /",
    "NG0072:93": "thig le ma skyes pa'i ngang du /",
    "NG0072:94": "ye shes kyi nyi ma thim pa'i tshul du gnas pa ni /",
    "NG0072:95": "dper na nyi ma nub pa'i dus su /",
    "NG0072:96": "'od thams cad nyi ma'i snying po la 'dus par bstan pa'o //",
    "NG0072:97": "de bzhin du gdal khyab 'ub chub tu bstan pas /",
    "NG0072:98": "skye 'gag med pa'i ye shes zang ma zhes bya'o //",
    "NG0072:99": "brda' ngo bstan pa'i dus su /",
    "NG0072:100": "thog ma'i gnas lugs rang sa dper bstan nas /",
    "NG0072:101": "'khrul gzhi kho na 'dra ba dpe med par bstan te /",
    "NG0072:102": "'khrul pa gnas su bda' ba dang gcig pas gzhi'i gnas lugs dang gcig pas /",
    "NG0072:103": "de bzhin du shes par bya'o //",
    "NG0072:104": "da lta'i dus su ma rig pa'i gdar sha bcad /",
    "NG0072:105": "de rtogs pa'i ye shes rang la snang bar shes pa'i dus su /",
    "NG0072:106": "ma rig pa gdar sha bcad pa zhes bya'o //",
    "NG0072:107": "thun mong gi snang ba rang snang ba ni /",
    "NG0072:108": "blo'i yul du byed pa'o //",
    "NG0072:109": "don gyi ye shes shar ba'i man ngag tshig gsum dang 'dra 'bag bstan pas shes par bya /",
    "NG0072:110": "pad+ma 'khyil pa'i rgyud las /",
    "NG0072:111": "spu gri'i le'u ste bcu drug pa'o ///",
    "NG0072:112": "/ de nas bcom ldan 'das kyis sa lu ljang pa 'di gsungs so //",
    "NG0072:113": "b+ha sa ra b+h+yi ti /",
    "NG0072:114": "a ka ra su ka / rat+na pan tsan a ka ra /",
    "NG0072:115": "shri a yu dz+nya na a da pa ya b+hish+ti /",
    "NG0072:116": "sna tshogs snang ba dag pa'i ye shes 'di //",
    "NG0072:117": "'bras sa lu ljang pa'i man ngag yin //",
    "NG0072:118": "dpal ldan rdo rje sems dpa' khyod phyag 'dud //",
    "NG0072:119": "rdo rje sems dpa'i rang bzhin gdod nas dag pa'i chos //",
    "NG0072:120": "man shel me long lta bu dag pa la //",
    "NG0072:121": "snang ba'i gzugs brnyan sna tshogs 'char ba bzhin //",
    "NG0072:122": "shar ba'i dus na sna tshogs gsal snang yang *//",
    "NG0072:123": "rang gi ngo bo mi 'gyur gdod nas dag /",
    "NG0072:124": "gzhi ma phyi nang dbyer med ye shes zang mar",
    "NG0072:125": "snang *// sna tshogs snang ba'i dus na nang gi rang bzhin ma bcos de bzhin nyid //",
    "NG0072:126": "ces gsungs so //",
    "NG0072:127": "chos thams cad kyi de bzhin nyid de /",
    "NG0072:128": "de bzhin gshegs pa'i snying po'i rang bzhin can no //",
    "NG0072:129": "mi bskyod pa la sogs pa'i de bzhin gshegs pa rnams ni ye @#//",
    "NG0072:130": "shes kyi lus can no //",
    "NG0072:131": "me long lta bu la sogs pa'i ye shes lnga ni thugs rje'i rang bzhin can no //",
    "NG0072:132": "rdo rje sems dpa' la sogs pa'i de bzhin gshegs",
    "NG0072:133": "pa rnams ni chos kyi sku'i 'od la bzhugs shing",
    "NG0072:134": "nyid las mi gzhan pa'o //",
    "NG0072:135": "sprul pa'i sku ni longs spyod rdzogs pa'i gsung gi zer la rol pa'o //",
    "NG0072:136": "'dra ba mngon du byed pa'i phyir de dang de las byung ba'o //",
    "NG0072:137": "dper na nyi ma'i snying po dang 'od dang zer",
    "NG0072:138": "gsum gyis go bar bstan pa ni phyogs gcig mtshon",
    "NG0072:139": "pa'i dpe'o // don khyad par can mtshon pa'i dpe ni //",
    "NG0072:140": "man shel gyi sku la rang rang gi ngo bo gzhi nas dag pa ni chos kyi sku yin /",
    "NG0072:141": "sna tshogs 'char ba ni sprul pa'i sku yin /",
    "NG0072:142": "'char bya 'char byed med pa ni longs spyod rdzogs pa'i sku yin no //",
    "NG0072:143": "rtogs rung ma rtogs rung rang gi ngo bo sgrib pa med pa ni //",
    "NG0072:144": "man shel dang snang ba'i tshul lo //",
    "NG0072:145": "sna tshogs snang ba dag pa'i ye shes /",
    "NG0072:146": "ston pa rdo rje sems dpas gsungs nas /",
    "NG0072:147": "sdud pa pos bsdus te //",
    "NG0072:148": "mu stegs a ra pa tsas bstan pa 'jig pa'i tshe /",
    "NG0072:149": "shing tsan+dan sbrul gyi snying po lta bu 'dis /",
    "NG0072:150": "g+ha sa tra di pa ri na na /",
    "NG0072:151": "b+hi tra pa ya sra sa ra du sa yang du spyod pa'i dus su /",
    "NG0072:152": "a ru ra rnam par rgyal ba 'di /",
    "NG0072:153": "dug pany+tsa zhi bar byed pa /",
    "NG0072:154": "dug pany+tsa dz+nya na snga phyi ha shang 'bar ne ha ma ra na spyod pa'i dus su /",
    "NG0072:155": "mkha' 'gro ma pur+na nye bar zhi bas /",
    "NG0072:156": "so so'i lung mngon du bstan te /",
    "NG0072:157": "pur+na'i nags tshal du ye shes nyi ma rang snang bar byas te /",
    "NG0072:158": "bdud sde bzhi la ye shes bzhi'i rgyas btab po //",
    "NG0072:159": "gsang gab sbas pa'i man ngag dam pa'o //",
    "NG0072:160": "pad+ma 'khyil pa'i rgyud las /",
    "NG0072:161": "sa lu ljang pa'i le'u ste bcu bdun pa'o //",
    "NG0072:162": "// de nas rdo rje 'chang gis rtag pa'i mtha'",
    "NG0072:163": "sel 'di gsungs so //",
    "NG0072:164": "rig pa'i ye shes las kyis dbang du gyur na /",
    "NG0072:165": "rang byung gi ye shes med par bstan pa rig",
    "NG0072:166": "pa'i rdo rje yang 'jig bral med pa rgyu rkyen",
    "NG0072:167": "med de / ma byas mi byed byar med /",
    "NG0072:168": "rin po che la 'phel 'grib med pas 'byung snang",
    "NG0072:169": "zag pa med shes pa rgyun 'gag med pas bdag",
    "NG0072:170": "tu rtog pa'i blo byung */",
    "NG0072:171": "thim de nyid rang dang nam mkha' che lung nges pa'i de'i nges pa //",
    "NG0072:172": "ci ste las kyi dbang gyur na //",
    "NG0072:173": "rang byung ye shes yod ma yin //",
    "NG0072:174": "kun tu bzang po khyod phyag 'tshal //",
    "NG0072:175": "rtsol ba dang bral ba'i chos kyi sku la //",
    "NG0072:176": "las rgya mtsho mnyam bzhag tu med de /",
    "NG0072:177": "nyi ma'i snying po la mun pa gzhi nas med pas /",
    "NG0072:178": "da lta yang mi snang phyis kyang mi 'byung ngo *//",
    "NG0072:179": "nyi ma rang dag par zer la zad pa med /",
    "NG0072:180": "zer ma zad pas 'od la 'gag pa med do //",
    "NG0072:181": "man shel la dri ma'i skyon med pas /",
    "NG0072:182": "snod kyi rkyen gang dang gang gi ngo bo de ltar snang */",
    "NG0072:183": "snang ba'i dus de nyid na rang gi ngo bo la skyon zhen med pas /",
    "NG0072:184": "snang ba'i dus na sku dang ye shes snang bar zad do //",
    "NG0072:185": "rang dag gsal snang snang ba du ma ma 'gags pas du ma rang @#//",
    "NG0072:186": "'drer mi btub bo //",
    "NG0072:187": "shes bya rang gi ngo bo de ka dag gi ye shes rang snang ba zhes bya ste /",
    "NG0072:188": "bde gsal mi 'gag / ma 'gags nyid ye shes",
    "NG0072:189": "rang snang bas thugs rje la 'gag pa med de",
    "NG0072:190": "/ rang byung rang shar rang gsal de la rtsol ba dang bral ba'i skabs zhes bya //",
    "NG0072:191": "kun rig rnam par snang mdzad khyod phyag 'tshal //",
    "NG0072:192": "bsgrub med rtsal sprugs smon pa med //",
    "NG0072:193": "byar med lhun rdzogs de nyid do //",
    "NG0072:194": "rig pa rang byung ye shes rang snang bas //",
    "NG0072:195": "chu bo'i gzhung dang 'dra ste zad cing bri ba med //",
    "NG0072:196": "mu stegs a pa ra yi spyod pa can //",
    "NG0072:197": "sa pa'i byang chub sems dpa'i spyod pa yan chad //",
    "NG0072:198": "ye shes rang snang bas khyad par med pas rang byung ngo *//",
    "NG0072:199": "rang snang ngo *//",
    "NG0072:200": "rang gis shes so //",
    "NG0072:201": "yang dag pa'i dgongs pa ni /",
    "NG0072:202": "sangs rgyas 'od srungs kyis kyang dang po bsgrub pa med //",
    "NG0072:203": "da ltar mi bsgrub tha ma gzhan du mi 'gyur ro //",
    "NG0072:204": "rgyu rtog ge ba rnams ni rgyu la rtsol ba byas pas /",
    "NG0072:205": "lam la mthar thug pa med do //",
    "NG0072:206": "'bras bu'i lam pa ni /",
    "NG0072:207": "re ba la mi 'jog / smon pa la mi sdod do //",
    "NG0072:208": "bsgrub med rtsal sprugs smon pa med /",
    "NG0072:209": "dpal rdo rje sems dpar 'dud phyag 'tshal //",
    "NG0072:210": "sku gsum rgyal ba'i dgongs pa mthar phyin pas //",
    "NG0072:211": "ma rig sgo lnga'i sbubs 'byed gsal bar bstan //",
    "NG0072:212": "zhes bcom ldan 'das dpal rdo rje 'chang chen pos /",
    "NG0072:213": "sku gsum gyi bshad lugs lung sbags bsam gtan la",
    "NG0072:214": "phab ste yid ches par ngo sprad nas bstan pa",
    "NG0072:215": "zhes bya'o // pad+ma 'khyil pa'i rgyud las /",
    "NG0072:216": "rtog pa'i mtha' sel gyi le'u+u stai bco brgyad pa'o",
    "NG0072:217": "// // de nas dpa' bo chen pos bcom ldan",
    "NG0072:218": "'das la seng ge 'gyings pa'i mdo 'di gsol ba",
    "NG0072:219": "btab bo // thams cad mkhyen pa khyod la phyag 'tshal lo //",
    "NG0072:220": "thugs rje chen po bdag gi bstan pa la /",
    "NG0072:221": "mu stegs log lta can rtsod par gyur na /",
    "NG0072:222": "thabs dam pa stsal du gsol /",
    "NG0072:223": "zhes rig pa 'dzin pa'i rdo rje nyid kyis zhus pa las /",
    "NG0072:224": "bcom ldan 'das rdo rje 'chang chen pos gsungs pa /",
    "NG0072:225": "bdag gi bstan pa'i 'og tu mu stegs log lta sogs te /",
    "NG0072:226": "sgra tshig dman pa rnams rtsod par gyur na /",
    "NG0072:227": "yang dag pa'i chos nyid la rtsod gzhi med pas /",
    "NG0072:228": "ldem dgongs gnyis shan dbye /",
    "NG0072:229": "ldem po la rtsod na rtsod gzhi med de /",
    "NG0072:230": "dper na nags kyi wa dang gangs kyi seng ge lta bu'o //",
    "NG0072:231": "dgongs pa la rtsod na ji srid rtsod du yod",
    "NG0072:232": "pa de srid du rtsod pa med par thag ma",
    "NG0072:233": "chod pas lan mi rigs te /",
    "NG0072:234": "pha rol gyis dgongs gzhi la  ma rtogs pa'i phyir  ma ltos pa'i phyir /",
    "NG0072:235": "dper na rgyal bu dang spre'u lta bu'o //",
    "NG0072:236": "spong zhig mu stegs kha yan na /",
    "NG0072:237": "rdo rje sems dpa' mnyam pa'i skyil mo krung du gnas pa'i tshig 'dis /",
    "NG0072:238": "sun dbyung ba ni 'di ltar shes par bya'o //",
    "NG0072:239": "yang dag par rdzogs pa'i sangs rgyas la //",
    "NG0072:240": "rnam par thar pa'i lam du mnga' /",
    "NG0072:241": "man ngag thams cad kyi don gyi phugs gar gtugs / @#//",
    "NG0072:242": "sangs rgyas kyi dgongs pa la dpag tu yod dam med /",
    "NG0072:243": "med na dri ba ci'i phyir /",
    "NG0072:244": "yod na yang dag par rdzogs pa'i sangs rgyas kyi dgongs pa la mthar thug pa'i tshad cis gzung */",
    "NG0072:245": "gzung du med na dris pa la dgos pa ci yod /",
    "NG0072:246": "yod na dpag tu med pa'i don dang mi 'gal lam /",
    "NG0072:247": "rnal 'byor pa rtsol ba dang bral ba'i skabs dus ci tsam na lags /",
    "NG0072:248": "yang dag par rdzogs pa'i sangs rgyas la thams cad",
    "NG0072:249": "mkhyen pa'i ye shes shar ba'i dus ci tsam na",
    "NG0072:250": "lags / sangs rgyas la thugs rje 'byung dus ci tsam na lags /",
    "NG0072:251": "'khor ba dang mya ngan las 'das pa rnam pa gnyis la rgyu gcig las med pa la /",
    "NG0072:252": "'bras bu tha dad pa 'di dus ci tsam nas rkyen gang gis byas nas 'khrul /",
    "NG0072:253": "rkyen med par ni 'khrul mi srid na rkyen du dang ldan /",
    "NG0072:254": "rgyu ngo bo gcig las med par sems can bsam",
    "NG0072:255": "gyis mi khyab pa ni las ci lta bu lags",
    "NG0072:256": "/ phyi snod nang bcud du srid pa chags pa 'di dus ci tsam na rgyu gang gis byas /",
    "NG0072:257": "phyi snod kyi 'jig rten 'di chos nyid las tha dad dam mi dad /",
    "NG0072:258": "tha dad na gzhi las ma grub par 'ong bar mi rigs na gtan tshigs ci'i phyir /",
    "NG0072:259": "tha mi dad na ji ltar lags /",
    "NG0072:260": "'jig pa'i dus sangs rgyas 'byung ba gang snga /",
    "NG0072:261": "sangs rgyas sems can rgyab gyes pa'i dus ci tsam na lags /",
    "NG0072:262": "skye ba rnam pa bzhi la sems can mir skye ba'i rgyu cis byas /",
    "NG0072:263": "sangs rgyas 'byung ba'i rgyu cis byas /",
    "NG0072:264": "shes pas ma bzung ba'i nang bcud sna tshogs pa 'di skye ba'i rgyu cis byas /",
    "NG0072:265": "dus gsum gyi sangs rgyas kyi dgongs pas brgyud pa ji ltar lags /",
    "NG0072:266": "dus gsum yod nas brgyud dam med nas kyang brgyud /",
    "NG0072:267": "dus gsum gyi go ba ji tsam la bya /",
    "NG0072:268": "dus gsum med na ming du brjod nas ci byed /",
    "NG0072:269": "byin gyis brlabs kyis bshad pa'i dus ci tsam lags /",
    "NG0072:270": "rdo rje sems dpa' rang dbang thob pa'i dus ci tsam lags /",
    "NG0072:271": "chos nyid ma dang 'phrad pa'i dus ci tsam lags /",
    "NG0072:272": "ye shes rang sa zin pa'i dus ci tsam lags /",
    "NG0072:273": "rdo rje lta bu'i ting nge 'dzin thob pa'i dus su rtags du dang ldan /",
    "NG0072:274": "rdo rje sems dpa'i gzhi'i gnas lugs la man ngag gi skabs dus gtan la dbab /",
    "NG0072:275": "man ngag don gyi mdo dur bsdu /",
    "NG0072:276": "rnal 'byor pas lam khyer ba'i dus su man ngag gi phugs gar gtibs /",
    "NG0072:277": "'khor 'das kyi chos thams cad kyi la gar bzla /",
    "NG0072:278": "zhes ston pa nyid kyis gsungs nas /",
    "NG0072:279": "byang chub sems dpa' sems dpa' chen po rig 'dzin dga' rab rdo rje yis /",
    "NG0072:280": "mu stegs la sogs log lta can tshar bcad pa'i phyir /",
    "NG0072:281": "man ngag gi mdo sum cu pa 'di /",
    "NG0072:282": "rdo rje sems dpas seng ge rnam par 'gyings pa'i mdo 'di bka' stsal to //",
    "NG0072:283": "de nas dga' rab rdo rjes tshigs su bcad de bstod pa /",
    "NG0072:284": "rgyal ba'i rgyal ba ye shes bdag med sku //",
    "NG0072:285": "seng ge rnam par 'gyings pas 'gro drug dbyings su @#//",
    "NG0072:286": "bcad //",
    "NG0072:287": "brjid pa'i khro gnyer bzlog pas bdud dpung zil gyi mnan /",
    "NG0072:288": "khyung chen mkha' la lding bas spyi rgya rlabs kyis gcod //",
    "NG0072:289": "mkha' gsal nyi ma shar bas mun las snang bar 'gyur //",
    "NG0072:290": "chos nyid rgya ma chad pas zad cing stongs pa med //",
    "NG0072:291": "rig pa dbyings na gsal bas thugs rje dbri bkol med //",
    "NG0072:292": "ye shes spyan dang ldan pas cir yang sa le mkhyen //",
    "NG0072:293": "lus ngag yid gsum dang bas dad pa'i mchog / sku gsum thugs kyi ngang du mchod par bzhes //",
    "NG0072:294": "zhes bstod pa'o //",
    "NG0072:295": "dur khrod kyi bdag po khro bo rnam par mi 'khrugs pa zhes bya bas /",
    "NG0072:296": "seng ge rnam par 'gyings pa'i mdo gsungs pa'o //",
    "NG0072:297": "pad+ma 'khyil pa'i rgyud las /",
    "NG0072:298": "seng ge rnam par 'gyings pa'i mdo'i le'u ste bcu",
    "NG0072:299": "dgu pa'o // // de nas rdo rje sems dpa'i",
    "NG0072:300": "mtshan yang dag par rdzogs pa'i mdo 'di gsungs so",
    "NG0072:301": "// 'jam dpal gzhon nur gyur pa khyod phyag 'tshal //",
    "NG0072:302": "'das pa'i dus na sngon byung ba //",
    "NG0072:303": "sangs rgyas rin chen za ma tog / chos dbyings rnam dag spros med ngang *//",
    "NG0072:304": "mi gnas ye shes rang byung ba //",
    "NG0072:305": "thig le nyag gcig chos kyi sku //",
    "NG0072:306": "bsam 'das brjod med khyab pa'i dbyings //",
    "NG0072:307": "ye shes don gyi gzhi ma yin //",
    "NG0072:308": "tshig gsum 'byung ba'i byang chub sems //",
    "NG0072:309": "ye shes rdo rje mtha' yas pas //",
    "NG0072:310": "chos la dbang bsgyur rdzu 'phrul che //",
    "NG0072:311": "skye med gdod nas dag pa'i phyir //",
    "NG0072:312": "mi 'gyur rdo rje gsang ba'i bdag / ye shes yongs su dag pa'i phyir //",
    "NG0072:313": "shes rab spyan gsum rnam par dag / thams cad mkhyen pa'i sku mnga' bas /",
    "NG0072:314": "brdal ba chos nyid yongs su gsal //",
    "NG0072:315": "yon tan nyi ma rdzogs pa'i phyir //",
    "NG0072:316": "yid bzhin nor bu rin chen 'bar //",
    "NG0072:317": "nyon mongs skyon gyis ma gos phyir //",
    "NG0072:318": "rang byung pad+ma'i dbyings nas rdzogs //",
    "NG0072:319": "thabs kyi ye shes mi 'gag phyir //",
    "NG0072:320": "thugs rje nyi ma'i snying po 'dra //",
    "NG0072:321": "rdzu 'phrul stobs dang ldan pa'i phyir //",
    "NG0072:322": "grol nas grol ba'i lam yang ston //",
    "NG0072:323": "bdag med phyogs bral gdod nas dag / rdo rje lta bur rig pa ni //",
    "NG0072:324": "'gro 'ong med cing 'phel 'grib med //",
    "NG0072:325": "thams cad 'ub chub dbyings su thim //",
    "NG0072:326": "'ja' tshon lta bu'i sku mnga' bas //",
    "NG0072:327": "longs spyod rdzogs pa'i sku yi mchog / mi bskyod dbyings nas rang byung bas //",
    "NG0072:328": "bcom ldan rdo rje dbyings mi bskyod //",
    "NG0072:329": "zhi ba'i tshul gyis 'gro 'dul ba //",
    "NG0072:330": "rnam par snang mdzad kun tu bzang *//",
    "NG0072:331": "ji bzhin ma bcos rang byung ba //",
    "NG0072:332": "bcom ldan rdo rje 'chang chen po //",
    "NG0072:333": "thog ma med nas da lta'i bar //",
    "NG0072:334": "nyid kyi rang bzhin 'gyur med pas //",
    "NG0072:335": "dper na rin chen gser dang mtshungs //",
    "NG0072:336": "bcom ldan rdo rje sems dpa' ni //",
    "NG0072:337": "rdo rje lta bu'i sku mnga' bas //",
    "NG0072:338": "mi 'gyur rdo rje sems dpa' che //",
    "NG0072:339": "snang srid thams cad nyid mkhyen pas //",
    "NG0072:340": "mkha' gsal nyi ma'i snying po che //",
    "NG0072:341": "ma rig mun pa'i sdug bsngal sel //",
    "NG0072:342": "de nas byang @#//",
    "NG0072:343": "chub sems dpa' sems dpa' chen pos /",
    "NG0072:344": "rdo rje lta bu'i ting nge 'dzin las bzhengs nas /",
    "NG0072:345": "rigs kyi bu bskal pa thog ma med pa'i sngon rol nas /",
    "NG0072:346": "ngas ma byas pa ni 'byung mi srid de /",
    "NG0072:347": "rig pa la pha mtha' med do //",
    "NG0072:0": "(13)@#// mkhyen pa ni /",
    "NG0072:348": "nga las ma byung ba'i chos ni 'byung ba mi srid de /",
    "NG0072:349": "yul chos nyid la pha mtha' med do //",
    "NG0072:350": "phyi nang snod bcud kyis bsdus pa'i chos thams cad ni nga las byung ba'i phyir /",
    "NG0072:351": "dper na 'od dang 'od 'khyil ba'i tshul lo //",
    "NG0072:352": "snang srid thams cad ye shes snying por la bzla ba ni /",
    "NG0072:353": "rig pa rang byung ye shes rang snang ba'o //",
    "NG0072:354": "rigs kyi bu mtshan ma med pa'i chos nyid la bdag tu blta ba'i blos mi dpyod /",
    "NG0072:355": "brjod pa las 'das pa'i chos nyid la tshig dang yi ger 'dogs pa ni ma yin no /",
    "NG0072:356": "khams gsum gyi sems can gang yang rung ste /",
    "NG0072:357": "bcom ldan 'das rdo rje sems dpa'i de bzhin nyid dang go mi mnyam par /",
    "NG0072:358": "yang dag pa'i mtha' la mi gnas so //",
    "NG0072:359": "byang chub sems dpa' sems dpa' chen po yang dag pa'i mtha' la gnas par 'dod na /",
    "NG0072:360": "chos thams cad kyi de bzhin nyid rab tu shes par bya'o //",
    "NG0072:361": "chos thams cad kyi de bzhin nyid ni rang gi de bzhin nyid dang go ma bcos pa'o //",
    "NG0072:362": "byang chub sems dpa' sems dpa' chen po'i lung gi che ba la brten nas /",
    "NG0072:363": "nga che ba 'byin pa ni /",
    "NG0072:364": "nor bu rgyal sa 'dzin pa lta bu'o //",
    "NG0072:365": "rigs kyi bu yang dag pa'i chos nyid la rtsod du med do //",
    "NG0072:366": "log lta can nga'i de bzhin nyid la rtsod pa ni /",
    "NG0072:367": "seng ge dang wa'i tshul te de n-i ma yin no //",
    "NG0072:368": "rigs kyi bu gang zhig nga la rtsod du yod pa ni tshig tu smra ba ma yin te /",
    "NG0072:369": "tshul la brtag pa rab tu gsungs pa'o //",
    "NG0072:370": "don de bzhin nyid la gnas pa'i byang chub sems dpa' ni rab tu dka'o //",
    "NG0072:371": "zhes chos nyid zhi ba las bka' stsal to //",
    "NG0072:372": "de nas byang chub sems dpa' sems dpa' chen pos /",
    "NG0072:373": "thugs chos nyid mnyam pa las ma g.yos kyang */",
    "NG0072:374": "sku 'bar ba'i cha lugs su bstan nas /",
    "NG0072:375": "mu stegs log lta can tshar gcod pa'i phyir /",
    "NG0072:376": "nga rgyal gyi gdangs kyis bdud dpung zil gyis gnan phyir //",
    "NG0072:377": "'di skad ces smras so //",
    "NG0072:378": "dur khrod chen po ro yi gling *//",
    "NG0072:379": "keng rus chen po gsar rnying dbus //",
    "NG0072:380": "ce spyang dang ni gang ka dang *//",
    "NG0072:381": "ling du'i tshogs kyis bskor ba'i gnas //",
    "NG0072:382": "gnyen pos mi shigs gzhal yas nas //",
    "NG0072:383": "bcom ldan za byed he ru ka / zhal gsum phyag drug sku mdog mthing *//",
    "NG0072:384": "zhabs bzhi bgrad pas bdud bzhi 'joms //",
    "NG0072:385": "rtag par gzhon nu'i tshul du bzhugs //",
    "NG0072:386": "brjid pa'i khro gnyer gyen du bzlog / 'gyur med spyan dgu rab tu bgrad //",
    "NG0072:387": "za byed mche ba gtsigs pa yis //",
    "NG0072:388": "'khor ba'i skye shi rtsad nas gcod //",
    "NG0072:389": "dbu skra thor tshugs gcig tu 'khyil //",
    "NG0072:390": "ha ha ru lu'i sgra bsgrags pas /",
    "NG0072:391": "khams gsum ma lus dbang du sdud //",
    "NG0072:392": "phyag drug mtshon cha @#//",
    "NG0072:393": "cir yang ston //",
    "NG0072:394": "mi 'gyur rdo rje thugs kar 'dzin //",
    "NG0072:395": "log par lta ba shugs kyis sgrol //",
    "NG0072:396": "rdo rje 'chang la phyag 'tshal bstod //",
    "NG0072:397": "de nas bcom ldan rdo rje 'chang *//",
    "NG0072:398": "mkhyen pa'i mkhyen pa khyed bdag 'dud //",
    "NG0072:399": "rdo rje 'chang chen stobs kyi bdag / glang chen khyu mchog khyod bdag 'dud //",
    "NG0072:400": "mi 'gyur rdo rjer brtan pa'i sku //",
    "NG0072:401": "nges pa'i ye shes la sgrol ba //",
    "NG0072:402": "thugs rje can la bdag 'dud do //",
    "NG0072:403": "pha rol dmag tshogs zlog byed pa //",
    "NG0072:404": "dregs pa can rnams tshar gcod pa /",
    "NG0072:405": "khro bo'i rgyal po 'jigs pa'i gzugs //",
    "NG0072:406": "rtse gcig yid kyis bdag khyod 'dud //",
    "NG0072:407": "rdzu 'phrul chen po khyod la 'dud //",
    "NG0072:408": "stobs kyi bdag po stobs kyi bdag / bstan pa gzhan rnams pham byed pa //",
    "NG0072:409": "stobs kyi bdag po rdo rje 'chang *//",
    "NG0072:410": "bcom ldan rdo rje sems dpa' la //",
    "NG0072:411": "gus pa'i tshul gyis bdag 'dud do //",
    "NG0072:412": "zhes sa bcu'i mgon po dga' rab rdo rjes bstod pa'o //",
    "NG0072:413": "pad+ma 'khyil pa'i rgyud las /",
    "NG0072:414": "rdo rje sems dpa'i tshul yongs su rdzogs pa'i le'u",
    "NG0072:415": "ste nyi shu pa'o // // de nas bcom ldan",
    "NG0072:416": "'das rdo rje 'chang chen pos dgongs pa'i ngang nas",
    "NG0072:417": "/ chos kyi ma gzhi gang zag gi cha rkyen du gsungs pa /",
    "NG0072:418": "yang dag don gyi gnas lugs dang */",
    "NG0072:419": "snang lugs rnam par gzhag pa'o //",
    "NG0072:420": "chos sku dri ma med pa ni //",
    "NG0072:421": "dbyings dang ye shes gnyis med cing *//",
    "NG0072:422": "'khor 'das gnyis su med par gnas //",
    "NG0072:423": "brjod pas thog tu mi phebs so //",
    "NG0072:424": "rang byung ye shes chen po ni //",
    "NG0072:425": "rgyu rkyen las kyis ma byas pas //",
    "NG0072:426": "rang byung yin la chen po yin //",
    "NG0072:427": "gsal la mi rtog ye shes ni //",
    "NG0072:428": "las kyi dbang du gyur pas na //",
    "NG0072:429": "rang byung ye shes chen por gnas //",
    "NG0072:430": "sku yi gnas lugs 'od kyi sku //",
    "NG0072:431": "zhal gcig phyag gnyis kha sbyar te //",
    "NG0072:432": "dbyings dang ye shes kha sbyor gnas //",
    "NG0072:433": "pho mo ma ning mtshan ma 'dod //",
    "NG0072:434": "ma ning ma yin par gnas pas //",
    "NG0072:435": "thugs rje 'byung ba'i rgyun can yin //",
    "NG0072:436": "gsung gi gnas lugs don gyi gsungs //",
    "NG0072:437": "ma brjod brjod 'drar go ba ni //",
    "NG0072:438": "rig pa'i gsung chen brda' sprad pas //",
    "NG0072:439": "de las sgra gcig 'byung dus gsungs //",
    "NG0072:440": "thugs ni rig pa 'gag med de //",
    "NG0072:441": "des ni thams cad gsal bar mkhyen //",
    "NG0072:442": "dbugs med mi rtog mkhyen pa'i thugs //",
    "NG0072:443": "de ni rig pa mi 'gyur ba'o //",
    "NG0072:444": "dbyings ni stong zhing bdag med pas //",
    "NG0072:445": "rig pa'i yul du brjod mi shes //",
    "NG0072:446": "dag cing stong la yangs shing khyab //",
    "NG0072:447": "de ni yul ltar snang ba ni //",
    "NG0072:448": "sku dang ye shes kun gnas pas //",
    "NG0072:449": "dbyings kyi gnas lugs zhes bya ste //",
    "NG0072:450": "gnas lugs drug pa zhes bya ba //",
    "NG0072:451": "chos nyid ngang na chos sku bzhugs //",
    "NG0072:452": "chos sku'i sku gsung thugs yin te //",
    "NG0072:453": "dus gsum 'du 'bral ma myong bas //",
    "NG0072:454": "sku gsum chos kyi sku las byung *//",
    "NG0072:455": "chos sku rig pa stong gsal ngang *//",
    "NG0072:456": "chos kyi yul du snang ba gnyis //",
    "NG0072:457": "stong pa zang thal dbyer med pas //",
    "NG0072:458": "sku dang @#//",
    "NG0072:459": "ye shes gnas lugs yin //",
    "NG0072:460": "de las shes pa breng tsam byung *//",
    "NG0072:461": "de ni rig pa tsam yin yang *//",
    "NG0072:462": "dge dang mi dge mi gnas phyir //",
    "NG0072:463": "de gnyis gang ltar ma rig pas //",
    "NG0072:464": "ma rig pa zhes ston pas btags //",
    "NG0072:465": "don la gdags par bya ba med //",
    "NG0072:466": "de las rags par byung ba yang *//",
    "NG0072:467": "pha gi ci yin bya ba tsam //",
    "NG0072:468": "dbyings nyid stong pa phra ba tsam //",
    "NG0072:469": "de la log par blta bar byung *//",
    "NG0072:470": "de bas rig pa snang ba yang *//",
    "NG0072:471": "snang la lus sems nga yir 'dzin //",
    "NG0072:472": "skad cig tsam las log par rtog / phyi la nga yi yul tsam du //",
    "NG0072:473": "snang ba'i zhen pa byung ba ni //",
    "NG0072:474": "dbyings las yul du gzung ba yis //",
    "NG0072:475": "yul tsam snang ba dag la rtogs //",
    "NG0072:476": "gzung dang 'dzin pa snang zhes bya //",
    "NG0072:477": "de bas rags pa log par zhen //",
    "NG0072:478": "de ni nang gi nga yin te //",
    "NG0072:479": "nyer len phung po lnga po la //",
    "NG0072:480": "zhen par snang ba nga yin te //",
    "NG0072:481": "chos kyi phung po skye mched khams //",
    "NG0072:482": "gzugs la sogs pa thams cad la //",
    "NG0072:483": "log par zhen par byed pa'o //",
    "NG0072:484": "de nas log par chags pa'o //",
    "NG0072:485": "de las log par zhe sdang ste //",
    "NG0072:486": "de nas dmyal bar song ba'o //",
    "NG0072:487": "ser sna yi dwags lus len cing *//",
    "NG0072:488": "gti mug byol song gnas su skye //",
    "NG0072:489": "'dod chags mi la nga rgyal lha //",
    "NG0072:490": "phrag dog lha ma yin du 'khrul //",
    "NG0072:491": "'khor ba lugs su 'jug pa'o //",
    "NG0072:492": "'khor ba ldog na rgyu nas ldog / ma rig pa nyid rtsad nas bcad //",
    "NG0072:493": "rang rig dang po'i so la bzhag / 'khrul pa log par the tshom med //",
    "NG0072:494": "chos kyi mtha' yang gang yin na //",
    "NG0072:495": "chos sku gnyis med chen po ni //",
    "NG0072:496": "gzhi rtsa med pa'i sems nyid 'di //",
    "NG0072:497": "chos rnams kun gy-i rtsa ba yin //",
    "NG0072:498": "brjod pas thog tu mi phebs pas //",
    "NG0072:499": "chos kyi de las byung ba'i 'brel //",
    "NG0072:500": "sku gsum dbyings nas ye shes dang *//",
    "NG0072:501": "mtshan dang dpe byad ltar snang ba //",
    "NG0072:502": "de las log ste ma rig pas //",
    "NG0072:503": "bsdus pa thams cad chos can no //",
    "NG0072:504": "de rnams kun gyi mthas gtugs pa //",
    "NG0072:505": "chos kyi mthar thug ces bya ste //",
    "NG0072:506": "'khor ba lugs las ldog pa'o //",
    "NG0072:507": "sku yi ngo bor gtugs pa ni //",
    "NG0072:508": "rgyu dang rkyen gyis ma bskyed de //",
    "NG0072:509": "'od gsal sgyu ma'i sku yin pas //",
    "NG0072:510": "gnyis med brjod par mi nus so //",
    "NG0072:511": "chos kyi dbyings kyi mdor gtugs na //",
    "NG0072:512": "rig pa'i yul ltar snang ba yang *//",
    "NG0072:513": "shin tu phra ba'i stong nyid 'di //",
    "NG0072:514": "rig pa stong pa dbyer mi phyed //",
    "NG0072:515": "brjod par rab tu dka' ba'o //",
    "NG0072:516": "dbyings ni mu mtha' bral bar thug / rgyu yi ngo bor gtugs pa na //",
    "NG0072:517": "kun rdzob snang ba 'khor ba'i rgyu //",
    "NG0072:518": "'das par snang ba don dam rgyu //",
    "NG0072:519": "'khor 'das gnyis su snang ba'o //",
    "NG0072:520": "rgyu yi ngo bo chos nyid yin //",
    "NG0072:521": "chos nyid skye ba med par thug / lam gyi stobs su gtugs par bya //",
    "NG0072:522": "theg pa rim pa'i lam rnams kyi //",
    "NG0072:523": "nang nas lam stobs gang che na //",
    "NG0072:524": "sku las lam du byed pas na //",
    "NG0072:525": "'bras bu nyid las lam shes pas //",
    "NG0072:526": "lam nyid sku la thug pas na //",
    "NG0072:527": "lam la bgrod du med pa'o //",
    "NG0072:528": "bgrod @#//",
    "NG0072:529": "med lam la gnas par bya //",
    "NG0072:530": "spang bar bya ba'i rgyu gang yin //",
    "NG0072:531": "ma rig pa dang log lta dang *//",
    "NG0072:532": "log rtog gnyis 'dzin the tshom rnams //",
    "NG0072:533": "rtsad chod nas ni rang dengs 'gro //",
    "NG0072:534": "'bras bu'i gdeng du gtugs byas nas //",
    "NG0072:535": "ma rig kha ni nang du bltas //",
    "NG0072:536": "rig pas 'khor 'das chos rnams kun //",
    "NG0072:537": "chos kyi sku las byung bar shes //",
    "NG0072:538": "kun rdzob rnam grangs brjod 'das kyang *//",
    "NG0072:539": "'khor ba'i chos la 'dus pa yin //",
    "NG0072:540": "mya ngan 'das pa don dam nyid //",
    "NG0072:541": "don dam grangs med 'di ru 'dus //",
    "NG0072:542": "de dag thams cad snang ba yang *//",
    "NG0072:543": "chos kyi sku las tha mi dad //",
    "NG0072:544": "yul gyis ye shes klong brdol ba //",
    "NG0072:545": "bag chags sbubs kyi snang ba la //",
    "NG0072:546": "ye shes bzhi dang ldan pas na //",
    "NG0072:547": "bya ba grub pa'i cha la gnas //",
    "NG0072:548": "sgyu ma'i lus la ye shes lnga //",
    "NG0072:549": "ye shes lus can de bzhin gshegs //",
    "NG0072:550": "yon tan sku yi klong brdol ba //",
    "NG0072:551": "thun mong yon tan snang ba yang *//",
    "NG0072:552": "'gro 'ong med dang 'du 'bral med //",
    "NG0072:553": "skye 'gag med dang 'phel 'grib med //",
    "NG0072:554": "gcig pa tha dad med pa'o //",
    "NG0072:555": "thun mong ma yin yon tan ni //",
    "NG0072:556": "log pa'i yon tan snang ba yang *//",
    "NG0072:557": "lus dang ngag dang yid gsum mo //",
    "NG0072:558": "yang dag pa yi yon tan ni //",
    "NG0072:559": "sku dang gsung dang thugs su snang *//",
    "NG0072:560": "'khor 'das gnyis su snang ba yang *//",
    "NG0072:561": "kun la khyab par gnas pa dang *//",
    "NG0072:562": "gzugs can ma yin 'gro 'ong med //",
    "NG0072:563": "dus ni thams cad pa yin no //",
    "NG0072:564": "sems kyi gdar sha gcad par bya //",
    "NG0072:565": "lhag mthong rig pa'i ye shes kyis //",
    "NG0072:566": "ma rig pa yi gdar sha bcad //",
    "NG0072:567": "chos spyi rang gi mtshan nyid kyis //",
    "NG0072:568": "the tshom gdar sha gcad par bya //",
    "NG0072:569": "lam dang bya ba'i ye shes kyis //",
    "NG0072:570": "lam dang ye shes gdar sha bcad //",
    "NG0072:571": "bsgom pa'i dmigs ni bstan par bya //",
    "NG0072:572": "'khor 'das gcig par gyur pa yi //",
    "NG0072:573": "rig pa chos sku stong gsal bsgom //",
    "NG0072:574": "ye shes chen po'i ngang la bzhag / sgrib pa'i skyon yang bsal bar bya //",
    "NG0072:575": "skyon yang rang bzhin bsal mi dgos //",
    "NG0072:576": "mi dgos pa yi dpe gsum bstan //",
    "NG0072:577": "mar me dang ni nyi ma dang *//",
    "NG0072:578": "nor bu chu 'dangs lta bu'o //",
    "NG0072:579": "des na sgrib pa rang dengs 'gro //",
    "NG0072:580": "'bras bu'i rang bzhin rgyu gcig pa //",
    "NG0072:581": "btsal mi dgos pa'i rang bzhin gnas //",
    "NG0072:582": "da ltar bag chags lus gnas pas //",
    "NG0072:583": "'od bzang 'bar ba'i dpal be'u //",
    "NG0072:584": "de nyid sbubs 'pho mkha' la 'char //",
    "NG0072:585": "ye shes snang ba lam me ba //",
    "NG0072:586": "de dang mi 'bral 'grogs pa ni //",
    "NG0072:587": "lag na 'od 'bar snang ba'o //",
    "NG0072:588": "rang gi rang ngo shes pa ni //",
    "NG0072:589": "'gro ba'i mar me ye shes sgron //",
    "NG0072:590": "rin chen sbubs su gnas pa ni //",
    "NG0072:591": "gzi brjid chen po blta na sdug / de kun thig le gcig tu gnas //",
    "NG0072:592": "rang bzhin ldan pa'i 'bras bu'o //",
    "NG0072:593": "man ngag rdzong chen rnam pa gsum //",
    "NG0072:594": "'bras bu'i gter gsum sba pa'o //",
    "NG0072:595": "byang chub sems kyi rdzong la ni //",
    "NG0072:596": "thig le nyag gcig gter sba'o //",
    "NG0072:597": "thig le phyi nang rtsal rdzong la //",
    "NG0072:598": "kun bzang rol @#//",
    "NG0072:599": "pa'i gter sba'o //",
    "NG0072:600": "yid kyi rnam shes rdzong chen la //",
    "NG0072:601": "rang byung ye shes gter sba'o //",
    "NG0072:602": "mnyam pa chen po mi g.yo bas //",
    "NG0072:603": "rdzong la gter sbas rgyas gdab bo //",
    "NG0072:604": "stong thun ma gzhi'i man ngag 'di //",
    "NG0072:605": "ston pa rdo rje 'chang chen gyis //",
    "NG0072:606": "dga' rab rdo rje nyid la bshad //",
    "NG0072:607": "chos kyi ma gzhi zhes bya'o //",
    "NG0072:608": "de nas bcom ldan 'das rdo rje 'chang chen pos gang zag lam gyi cha rkyen yang gsungs pa /",
    "NG0072:609": "dang po thug sar gtugs pa dang *//",
    "NG0072:610": "bar du 'gro sar btang ba dang *//",
    "NG0072:611": "tha ma 'dug sar bzhag pa'o //",
    "NG0072:612": "'khrul gzhi rtsad nas bcad pa dang *//",
    "NG0072:613": "'khrul pa gzhi la ldog pa dang sangs rgyas pa dus mnyam mo //",
    "NG0072:614": "chos nyid ma dang 'phrad pa'i dus dang *//",
    "NG0072:615": "rdo rje sems dpa' rang dbang thob pa'i dus dang *//",
    "NG0072:616": "ye shes rang sa zin pa'i dus so //",
    "NG0072:617": "zhes rin po che dra ba'i dgongs pa mig mang ris zhes bya bar gsungs so //",
    "NG0072:618": "de nas bcom ldan 'das rdo rje 'chang chen pos",
    "NG0072:619": "rin po che gter gyi 'byung gnas zhes bya ba",
    "NG0072:620": "gang zag lam gyi cha rkyen 'di gsungs so //",
    "NG0072:621": "rdzogs pa chen po phyin ci ma log pa'i man ngag mngon du phyung ba 'di la lnga ste /",
    "NG0072:622": "chos nyid byang chub sems las 'khrul pa byung ba'i tshul bstan pa dang */",
    "NG0072:623": "de gang la brtags te byung bar bstan pa dang */",
    "NG0072:624": "brtags nas nges pa'i don la bsgom pa bstan pa dang */",
    "NG0072:625": "rang byung ye shes mngon du shar ba'i dus bstan pa dang */",
    "NG0072:626": "dbu ma sems tsam gyi gol sa bcad cing rgol",
    "NG0072:627": "ba phyir rgol gyi the tshom bcad par bstan pa'o",
    "NG0072:628": "// de la yang gsum ste /",
    "NG0072:629": "dang po dngos po'i gnas lugs bstan to //",
    "NG0072:630": "bar du gzung 'dzin gyi 'khrul pa bstan to //",
    "NG0072:631": "tha mar 'bras bu thob pa'i dus bstan to //",
    "NG0072:632": "man ngag gsum ste /",
    "NG0072:633": "rgyal po'i gdung mi 'gyur ba'i lta bas yid ches bskyed /",
    "NG0072:634": "'khor ba thog mtha' gcod pa'i man ngag gi gzer gdab /",
    "NG0072:635": "phyir mi ldog pa'i snying po sems kyi 'bras bur gnas so //",
    "NG0072:636": "'di la gol sa gsum ste /",
    "NG0072:637": "blta ba'i gol sa dang */",
    "NG0072:638": "man ngag gi gol sa dang */",
    "NG0072:639": "'bras bu'i gol sa'o //",
    "NG0072:640": "'di la bsgom pa'i thabs kyis bsgom pa ni gsum ste /",
    "NG0072:641": "kun bzang ngang la gnas pas ngang kun tu bzang po //",
    "NG0072:642": "mkha' dbyings klong kun tu bzang mo //",
    "NG0072:643": "rtogs pa kun tu bzang po'o //",
    "NG0072:644": "rang bzhin gsum ni /",
    "NG0072:645": "rang bzhin snying po med pa /",
    "NG0072:646": "rang bzhin bde ba chen po //",
    "NG0072:647": "rang bzhin snying po can no //",
    "NG0072:648": "la bzla ba gsum la rgyu'i chos su la bzla ba dang */",
    "NG0072:649": "'bras bu'i chos su la bzla ba dang */",
    "NG0072:650": "rgyu 'bras gnyis med du la bzla ba'o //",
    "NG0072:651": "zhes rin po che gter gyi 'byung gnas su gsungs so //",
    "NG0072:652": "pad+ma 'khyil ba'i rgyud chen po 'di //",
    "NG0072:653": "rdo rje 'chang chen rgyal ba yis //",
    "NG0072:654": "mkha' 'gro ma la sogs pa la //",
    "NG0072:655": "dgongs pa brgyud nas bshad pa yin //",
    "NG0072:656": "'khor rnams dgyes nas rab tu bstod //",
    "NG0072:657": "rgyal ba dgongs pas brgyud pa yis //",
    "NG0072:658": "phyi rabs rnal @#//",
    "NG0072:659": "'byor dbang phyug rnams //",
    "NG0072:660": "sangs rgyas zhal nas gsungs pa ni //",
    "NG0072:661": "yid ches 'gyur bas rab tu dad //",
    "NG0072:662": "rig 'dzin rig pa'i brdas brgyud pas //",
    "NG0072:663": "zab mo'i man ngag rgya cher 'gyur //",
    "NG0072:664": "gang zag snyan khung brgyud gsungs pa'o //",
    "NG0072:665": "man ngag thugs kyi rgyud chen thig / nang skor lnga yi man ngag dang *//",
    "NG0072:666": "gsang skor lnga dang dgu pa dang *//",
    "NG0072:667": "gang zag cha rkyen rnam gsum gy-i //",
    "NG0072:668": "rgyud chen rab zab rgyud gsungs pa //",
    "NG0072:669": "ma 'ongs don du lung bstan gsungs //",
    "NG0072:670": "rdo rje 'chang chen khyod la 'dud //",
    "NG0072:671": "ces bstod nas /",
    "NG0072:672": "ston pa 'khor dang bcas pa rnams chos kyi dbyings",
    "NG0072:673": "thig le nyag gcig tu dbyer med par bzhugs so",
    "NG0072:674": "// ston pa rdo rje 'chang chen pos gsungs /",
    "NG0072:675": "zhu ba po dga' rab rdo rjes zhus nas /",
    "NG0072:676": "skal ldan 'ga' zung la brgyud do //",
    "NG0072:677": "pad+ma 'khyil pa'i rgyud las rjes su yi rang ba ste le'u rtsa gcig pa'o ///"
}