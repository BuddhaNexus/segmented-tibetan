{
    "NG0848:0": "/ khregs gcod bsdus pa bzhugs so //",
    "NG0848:2": "@##// rgya gar skad du /",
    "NG0848:3": "sa ma ba ta na ma /",
    "NG0848:4": "bod skad du /",
    "NG0848:5": "khregs gcod bsdus pa zhes bya ba /",
    "NG0848:6": "bcom ldan 'das mtha' bzhi rang grol ba'i mgon po",
    "NG0848:7": "rdzogs sangs rgyas pa'i bla ma la phyag 'tshal lo",
    "NG0848:8": "// de nas ston pa rdo rje 'chang *//",
    "NG0848:9": "phyogs bcu 'jig rten rab 'byams su //",
    "NG0848:10": "zhal gyi dkyil 'khor gsal byas pas //",
    "NG0848:11": "ljags kyi dbang po'i rtse mo las //",
    "NG0848:12": "'od zer brgya phrag du ma 'phros //",
    "NG0848:13": "'od kyi zer las sangs rgyas ni //",
    "NG0848:14": "nyid dang 'dra ba'i gtso 'khor ni //",
    "NG0848:15": "stong phrag brjod kyi mi lang ba //",
    "NG0848:16": "du ma 'phros pa'i sems can gyis //",
    "NG0848:17": "don byas nyid kyi thugs khar 'dus //",
    "NG0848:18": "rang bzhin dgongs pa lcog gzhag las //",
    "NG0848:19": "tshig min don gyi dgongs pa 'phros //",
    "NG0848:20": "kya+ai ma sems dpa' chen po nyon //",
    "NG0848:21": "snang ba rang gi rang bcad pas //",
    "NG0848:22": "khregs gcod @#//",
    "NG0848:23": "rnams kyi dang por byung *//",
    "NG0848:24": "byas pa med pa'i chos nyid la //",
    "NG0848:25": "byas byung pa med pa'i gnad mthong na //",
    "NG0848:26": "byas dang byung ba rang sa chod //",
    "NG0848:27": "'khor ba zhen mtha' rang gnas pas //",
    "NG0848:28": "'khrul pa bden pa rang gnas te //",
    "NG0848:29": "dus gsum rgyal ba'i dgongs pa rnyed //",
    "NG0848:30": "'di la rab gnas mtha' yas te //",
    "NG0848:31": "nga yis chud rtsa'i ro brgyad snyed //",
    "NG0848:32": "thog ma rang dang rang bzhin las //",
    "NG0848:33": "bdag nyid chen po'i ltas stangs las //",
    "NG0848:34": "mthong ba med pa'i yul rnyed pa //",
    "NG0848:35": "bshad par bya ba'i chos rnams zad //",
    "NG0848:36": "thos sam sgom pa'i nyen len stongs //",
    "NG0848:37": "du ma 'dus pa'i tshang shig pas //",
    "NG0848:38": "gcig bar gnas pa'i ye shes thong *//",
    "NG0848:39": "de mthong ba tsam gyis 'khor ba'i las //",
    "NG0848:40": "ma byas gzhi la thams cad 'grub //",
    "NG0848:41": "'dis ni byung ba'i bdag po zin //",
    "NG0848:42": "de la yon tan brgya phrag snyed //",
    "NG0848:43": "de snyed chos la 'jig pa med //",
    "NG0848:44": "'jigs med lam du su zhugs pa //",
    "NG0848:45": "'di la ldog pa yod mi srid //",
    "NG0848:46": "srid bral ming bzhi stongs pa'o //",
    "NG0848:47": "khyab bdag nam mkha'i mtha' snyed pa //",
    "NG0848:48": "dbyings su tshud pas phyi nang chod //",
    "NG0848:49": "sa chu me rlung 'byung ba yi //",
    "NG0848:50": "gzhi dang lam dang 'bras bu zad //",
    "NG0848:51": "lta dang sgom dang spyod pa gzhi //",
    "NG0848:52": "rang sar dag pas 'khor rgyun chod //",
    "NG0848:53": "bde sdug snyoms pas dga' bde yis //",
    "NG0848:54": "'dod pa dag pas rang 'dod thob //",
    "NG0848:55": "de la gang gi snyas pa med //",
    "NG0848:56": "'di ni de la khyab pa byas pa'o sa med pas //",
    "NG0848:57": "bar do 'gro ba'i lam 'gags pas //",
    "NG0848:58": "tha ma rtogs tshogs 'bras bu stor //",
    "NG0848:59": "snyed pa med pa'i dbyings su thim //",
    "NG0848:60": "de la tsal bas snyed mi 'gyur //",
    "NG0848:61": "mi rnyed chos la brjod pa chad //",
    "NG0848:62": "des ni byang chub myur gu gcad //",
    "NG0848:63": "bcad bya'i yul dang shes byed mtha' //",
    "NG0848:64": "gnyis 'dzin bral ba'i ngang du chod //",
    "NG0848:65": "de yi 'brel pa zad pas stongs //",
    "NG0848:66": "stong pa'i chos la bcad gzhi yas //",
    "NG0848:67": "yas pa 'di la sus dris pas //",
    "NG0848:68": "sangs rgyas 'bum phrag grangs med pa'i //",
    "NG0848:69": "zhal mthong 'di dang gnyis su med //",
    "NG0848:70": "byas med snang ba'i rtsal chod pas //",
    "NG0848:71": "da ni sbyang bya'i rtogs pa 'gags //",
    "NG0848:72": "de ni mi 'gyur lam zin pas //",
    "NG0848:73": "sangs rgyas rnams kyi ma byas pa'o //",
    "NG0848:74": "yang nyon sems dpa' chen po khyod //",
    "NG0848:75": "de la nges pa ma thob na //",
    "NG0848:76": "phyi nang 'dus pa'i snang ba la /",
    "NG0848:77": "rang dbang byas la phyogs gnad bsgyur //",
    "NG0848:78": "'di ltar byas pas spyod pa ni //",
    "NG0848:79": "seng ge bu bzhag lta bu la //",
    "NG0848:80": "phyogs dang 'dzin pa med par rgyu //",
    "NG0848:82": " 'di la las dang bag chags kyis //",
    "NG0848:83": "nyon mongs 'gyur ba'i rta chad nas //",
    "NG0848:84": "'gro dang 'ong pa'i lam dang bral //",
    "NG0848:85": "bem po 'dus pa'i gzugs rnams la //",
    "NG0848:86": "blang ba'i bya ste bzhag pa smin //",
    "NG0848:87": "de la sems kyi ma yangs na //",
    "NG0848:88": "sems 'dus rtog pa khregs kyis tshad //",
    "NG0848:89": "dran pa 'dus pa'i phung po gang *//",
    "NG0848:90": "de nyid gang byung sar gzhag na //",
    "NG0848:91": "sdug bsngal 'dus pa'i phung po zhig / slar la blang pa'i sa med pa //",
    "NG0848:92": "yang ni mig gis     @#//",
    "NG0848:93": "gzugs shes nas //",
    "NG0848:94": "stong pa'i chos la 'dis longs spyod //",
    "NG0848:95": "de ltar 'dod yon brlabs bcad nas //",
    "NG0848:96": "rdzogs pas 'di las bshad du med //",
    "NG0848:97": "smra med bsam pa'i gzhi zad pas //",
    "NG0848:98": "dus gsum 'bral ba med pa yi //",
    "NG0848:99": "grogs 'di gzhan dang mnyam pa min //",
    "NG0848:100": "gong na med pa'i sgra dang dri //",
    "NG0848:101": "ro dang reg pa'i dngos po stor //",
    "NG0848:102": "rnyed pa'i mchog ste dgos 'dod phrad //",
    "NG0848:103": "'di ni 'chos med sems zad pas //",
    "NG0848:104": "sems 'dus yid kyi spyod pa las //",
    "NG0848:105": "'di ni cung zad tsam thal lo //",
    "NG0848:106": "rgyal bas 'pham pa'i lam gsal nas //",
    "NG0848:107": "byas nas byung ba dum bur chod //",
    "NG0848:108": "'dis ni 'khor ba'i mtha' ma chod //",
    "NG0848:109": "de chod yul la phar spyod pas //",
    "NG0848:110": "sbyang bya sbyor ba'i gzhi med pas //",
    "NG0848:111": "theg pa rnams las dris pa med //",
    "NG0848:112": "'di ni ring thung gi 'dus te //",
    "NG0848:114": " sems kyi yul de btsal bas ni //",
    "NG0848:115": "sdug bsngal rnamasakyi rtsa ba chod //",
    "NG0848:116": "bya ba ma yin du mtshungs pas //",
    "NG0848:117": "'khrul gzhi dag pa'i me long mthong *//",
    "NG0848:118": "de mthong sde snaud chos rnams shes //",
    "NG0848:119": "lo rgyus chen po rmad byung bas //",
    "NG0848:120": "ma byas thos bsam gzhi la rdzogs //",
    "NG0848:121": "sgrib bral bde ba'i lus thob nas //",
    "NG0848:122": "'jig pa brgyad las 'jig med par /",
    "NG0848:123": "slar na gzhan gyis rnams 'joms //",
    "NG0848:124": "'di ltar spyad par 'bral med pa'i //",
    "NG0848:125": "mthal la chud na ldog pa med //",
    "NG0848:126": "spyod pas pha rol bde thob nas //",
    "NG0848:127": "sdug bsngal phyag mas 'debs pa'o //",
    "NG0848:128": "bskal par bsags pa'i las kyi mtha' //",
    "NG0848:129": "'dir spyad gzhan la ma ltos pas //",
    "NG0848:130": "rang gi shug la rang sa zin //",
    "NG0848:131": "'di la gang gis rlags ma rnyed //",
    "NG0848:132": "sra ba'i gos gon mgon nus zad //",
    "NG0848:133": "'khor dang 'das pa'i 'brel gcad pas //",
    "NG0848:134": "sngon gyis yul yang da lta mthong *//",
    "NG0848:135": "rdo rje 'dzin pa zhes bya ba //",
    "NG0848:136": "sngags kyi theg pa'i mthar thug ba'o //",
    "NG0848:137": "lam 'brel dus kyi gnas shes pas //",
    "NG0848:138": "'di la spyad dang spyod pas stongs //",
    "NG0848:139": "rang bzhin mi gnas sos dal bas //",
    "NG0848:140": "nga bdag rnams kyi khog pa stongs //",
    "NG0848:141": "'khor rkyen rgyu 'bras rtsa ba rul //",
    "NG0848:142": "'di la lo 'dab skye mi srid //",
    "NG0848:143": "de na ngas ni nga rang mthong *//",
    "NG0848:144": "sangs rgyas rnams kyi spyod pa ni //",
    "NG0848:145": "bya ba'i gzhi med byed med pas //",
    "NG0848:146": "'di la 'das pa'i lam bral te //",
    "NG0848:147": "'bras bu rnams kyi re gnas pa //",
    "NG0848:148": "stong min sems kyi goms sbyang nas //",
    "NG0848:149": "ngo shes 'di la 'dod bral ba //",
    "NG0848:150": "nor med longs spyod chen po la //",
    "NG0848:151": "bya bral gnas pa'i snying po'o //  // bltas bas dus gsum dus cig gsang *//",
    "NG0848:152": "lta ba'i yul mthong lta mkhan mthong *//",
    "NG0848:153": "stos bcas rang dag zag pa med //",
    "NG0848:154": "'byung ba'i lus zad nyon mongs stongs //",
    "NG0848:155": "de yi yul la bsam mi khyab //",
    "NG0848:156": "bsam mi khyab pas bsam med la //",
    "NG0848:157": "byas med byung med 'gro sa med //",
    "NG0848:158": "nga med gzhan med 'khrul ba med //",
    "NG0848:159": "mthong du med pa'i gzhi la mthong *//",
    "NG0848:160": "rgyun chad skyen 'gag 'bras bu klag / 'gro 'ong las kyi 'khrul phyug med //",
    "NG0848:161": "de don sems la @#//",
    "NG0848:162": "rang gzhag pa'o //",
    "NG0848:163": "de ltar gsum shes gnyis med la //",
    "NG0848:164": "gzhi sogs grangs kyi mtha' med pas //",
    "NG0848:165": "gsum la 'khrul sa rang gzhag pas //",
    "NG0848:166": "'gyur zhing 'phyug pa med par bsdams //",
    "NG0848:168": " 'khrul du med pas cig shes pa //",
    "NG0848:169": "gnyis su 'dzin pa ma srid pas //",
    "NG0848:170": "'khrul zhes 'khrul ba'i sdeng gzhag pas //",
    "NG0848:171": "bya byed thams cad rgyun chad do //",
    "NG0848:172": "sems dpa'i sa ni yang gsol pa //",
    "NG0848:173": "'khor ba'i snying po de ltar na //",
    "NG0848:174": "rang bzhin ji ltar rnam par dag / 'di nyid",
    "NG0848:175": "ston pas yang gsungs cig / de nas rdo rje",
    "NG0848:176": "'chang ba yis // rang bzhin gnas pa'i tshig 'di gsungs //",
    "NG0848:177": "gsang bdag sems dpa' yang nyon cig / 'di ltar snang dang stong pa yis //",
    "NG0848:178": "bsdus pa'i ci tsam pa //",
    "NG0848:179": "rang bzhin gyis ni rnam par dag / 'bad rtsol dri ma las 'das pas //",
    "NG0848:180": "spyod bral sgom dag lha yul stongs //",
    "NG0848:181": "ma byas rang gi sar bzhag pas //",
    "NG0848:182": "de dag rang dag bzhag yas dag /",
    "NG0848:183": "rgyu dag rang dag 'bras bu dag / chos dag",
    "NG0848:184": "sems dag 'khrul ba dag / dngos dag yul dag",
    "NG0848:185": "'gyur 'brel dag / dag nas sems kyi snang dag",
    "NG0848:186": "pas // de rang bcad par bya ba ma yin no //",
    "NG0848:187": "de ltar dag pa'i snang ba la //",
    "NG0848:188": "bems byang lam du blangs pa yis //",
    "NG0848:189": "sa chu me rlung dag par snang *//",
    "NG0848:190": "dag pa'i lugs dang dag pa yis /",
    "NG0848:191": "dag pa'i yul dang dag pa'i dus //",
    "NG0848:192": "dag pa'i tshad dang dag la gnas //",
    "NG0848:193": "de ltar bems po'i lam du yang *//",
    "NG0848:194": "su yis slong bar shes pa ni //",
    "NG0848:195": "bslangs pa'i longs dang longs lugs dang *//",
    "NG0848:196": "len pa'i dus dang longs pa'i tshad //",
    "NG0848:197": "bslangs pa'i 'bras bu skya dang skyes //",
    "NG0848:198": "nges par skyes pa rnams nas ni //",
    "NG0848:199": "phyi yi snang ba chos kyi skur //",
    "NG0848:200": "gnas pa mthong bar 'gyur bas na //",
    "NG0848:201": "mthong ba de la gang goms pa //",
    "NG0848:202": "sku gsum rgyal ba'i zhing khams mthong *//",
    "NG0848:203": "'di ni mthong ba'i lam la gnas //",
    "NG0848:204": "'brel pa dag pa nges thob pas //",
    "NG0848:206": " dngos su spyod pa nyid las so //",
    "NG0848:207": "nang gi sems dang sems las byung *//",
    "NG0848:208": "sems kyi snang ba gnyis dag la //",
    "NG0848:209": "rang sar gzhag dang rang grol dang *//",
    "NG0848:210": "rang byung rang shar rang gis yul //",
    "NG0848:211": "rang gi rtse la rtsa ba bcad //",
    "NG0848:213": " rang gnas rang gis thob pa la //",
    "NG0848:214": "sems rgyun stongs dang med pa dang *//",
    "NG0848:215": "'gro 'ong 'byung 'jug shes pa yis //",
    "NG0848:216": "'gyu ba yal ba'i bar phye dang *//",
    "NG0848:217": "gzung dang btang dang glod pas shes //",
    "NG0848:218": "sbyor ba dang yang 'bral ba dang *//",
    "NG0848:219": "stor dang bsdu ba'i gnad btun nas //",
    "NG0848:220": "sems kyi me long gzugs brnyan 'dra //",
    "NG0848:221": "snang yul bzung bar med pa ni //",
    "NG0848:222": "ye nas de ltar gnas pa la //",
    "NG0848:223": "shar ba rnams kyis thog ma la //",
    "NG0848:224": "byung ba rnams kyis bar gsal bas //",
    "NG0848:225": "shes pa rnams kyi tha mar snang *//",
    "NG0848:226": "de yang 'bras bu'i dus las ni //",
    "NG0848:227": "gnad la phab nges bzung bya'o //",
    "NG0848:228": "phyi nang bcud dang bar bkrugs dang *//",
    "NG0848:229": "nang du gnad la bor ba dang *//",
    "NG0848:230": "gang yul gang mthong @#//",
    "NG0848:231": "gnas pa //",
    "NG0848:232": "gang gi mthong dang gang gi tshor //",
    "NG0848:233": "gang la shar dang gang thob dang *//",
    "NG0848:234": "'khrul pa rnams kyi tha ma la //",
    "NG0848:236": " 'khor ba'i thog ma shes pas gsal //",
    "NG0848:237": "snang byed bsdu dang rmugs pa dang *//",
    "NG0848:238": "yul las dkar dang gnas su bzhag / lam du bzhag dang gzhi la bskyal //",
    "NG0848:239": "bltas mthong med pas snang ba la //",
    "NG0848:240": "bsgyur dang bcad ba'i las rnams 'grub //",
    "NG0848:241": "zas dang gos dang 'gro ba'i rta //",
    "NG0848:242": "bcud du gril bas shes bas na //",
    "NG0848:243": "'gyur gyur thob rnams las nyid dang *//",
    "NG0848:244": "yang dag pa'i las kyi mtha' //",
    "NG0848:245": "khregs kyi bcad pas bya ba rdzogs //",
    "NG0848:246": "rang gi dpal dang gzhan gyis bgegs //",
    "NG0848:247": "tshad ldan bla mas mkhyen pa la //",
    "NG0848:248": "legs par bris gcig dang sems can 'dis ni 'khor ba'i zad dus shes //",
    "NG0848:249": "bya ba rdzogs pa'i rnal 'byor pa //",
    "NG0848:250": "de nas gsang bdag sems dpa' che //",
    "NG0848:251": "ston pa nyid la yang bstan pa //",
    "NG0848:252": "kya+ai kye ston pa rdo rje 'chang *//",
    "NG0848:253": "rang gi gzhan dag pa de ltar na //",
    "NG0848:254": "snying po lam du ji ltar bslang *//",
    "NG0848:255": "'di lta bdag ni zhu ba bgyid //",
    "NG0848:256": "ston pas gsung pa sems can che //",
    "NG0848:257": "yang ni 'di ltar ya mtshan can //",
    "NG0848:258": "snying po thams cad 'dus pa'i gnad //",
    "NG0848:259": "sangs rgyas gzhan gyis ma gsungs pa'i //",
    "NG0848:260": "don 'di ngas bstan khyod kyi nyon //",
    "NG0848:261": "spyi dang rang gi khyad par las //",
    "NG0848:262": "thog pa rnams kyi the tshom sa //",
    "NG0848:263": "'di las byas byung med rtogs pa'i //",
    "NG0848:264": "sems las gyu yang zad na //",
    "NG0848:265": "sems kyi 'gyu sa gzhig pa dang *//",
    "NG0848:266": "de yis rjes la gar song gnas //",
    "NG0848:267": "snying po 'dus pas spros zad pa //",
    "NG0848:268": "tshig la gnas pa med pa ni //",
    "NG0848:269": "gnas pa'i dus na glod pa yis //",
    "NG0848:270": "rlung la mkhas pa kho na'o //",
    "NG0848:271": "dran pa 'gyus pa'i snying po ni //",
    "NG0848:272": "rang sor gzhag pa kho na'o //",
    "NG0848:273": "yul rnams bsdus pa'i snying po ni //",
    "NG0848:274": "thad khar bcad pa kho na'o //",
    "NG0848:275": "gnas lugs bsdus pa'i snying po ni //",
    "NG0848:276": "sems byung btsal ba kho na'o //",
    "NG0848:277": "grol lugs bsdus pa'i snying po ni //",
    "NG0848:278": "byas pa med pa kho na'o //",
    "NG0848:279": "shar lugs rnams kyi snying po ni //",
    "NG0848:280": "bltas pas mthong ba kho na'o //",
    "NG0848:281": "de ltar de ni 'bras bu'o //",
    "NG0848:282": "lam ni ched du byed pa dang *//",
    "NG0848:283": "shugs la byung ba nyid dang ni //",
    "NG0848:284": "rang bzhin gnas pa nyid na dgo / ched la",
    "NG0848:285": "yang na byi bas bya lus dang bag dang yid",
    "NG0848:286": "kyi yang *// gnad dang de'i bya ba bla ma'i lung gis shes //",
    "NG0848:288": " las ni 'dug dang langs pa'i khyad bar las //",
    "NG0848:289": "bya ba dang ni byed pa'i las la brtson //",
    "NG0848:291": " ngag ni a li ka li mnyam sbyor bas //",
    "NG0848:292": "sgra dbyangs tshig gi 'brel gyi sbyar //",
    "NG0848:293": "yid ni 'phang dang dgug dang sgrog pa ni //",
    "NG0848:294": "so so'i dus dang sbyar bas rgyal ba'i dgongs pa 'grub //",
    "NG0848:295": "shugs 'byung lam ni bzhag pa tsam gyis 'grub //",
    "NG0848:296": "de la 'bad cing rtsol ba rlung gi sgo dgag",
    "NG0848:297": "/ rang bzhin gnas pa'i lam ni 'byung 'gyur de",
    "NG0848:298": "// g.yo dang 'gyur dang bsgyur ba'i las mtha' can //",
    "NG0848:299": "de la rang gi bya ba med pas legs bzhag pa'o / @#//",
    "NG0848:300": "slong ba'i dus dang bslang dang bya ba'i gnad //",
    "NG0848:301": "'gyu ba'-i sems la mtshan med chos gsal ba //",
    "NG0848:302": "g.yo dang 'byal dang 'phrig pa'i dus kyi shes //",
    "NG0848:303": "'di la rang bzhin bzhag dang byas pa'i gnad gnyis //",
    "NG0848:304": "lam la byung dang gdeng du tshud pa la //",
    "NG0848:305": "rtog pa'i lung dang de yis tha yi phye //",
    "NG0848:306": "gnyis su yod dang de yi tha gsal ba //",
    "NG0848:307": "bar dang dang po nyid las gsal phye ba //",
    "NG0848:308": "de'i lus dang yan lag so so'i dus //",
    "NG0848:309": "'di ltar sbyar ro rnal 'byor sems dpa' che //",
    "NG0848:310": "rig pa gnas pas de la nyes spyod pa //",
    "NG0848:311": "lus la gnas dang yul dang 'gyu ba las //",
    "NG0848:312": "rab dang 'bring dang tha ma yi //",
    "NG0848:313": "'jug pa'i rnal 'byor pas mthong na //",
    "NG0848:314": "gang la mthong ba tsam gyis 'khrul pa'i 'khor rgyun gcod //",
    "NG0848:315": "rang gi gnas pa mig gi byed pa can //",
    "NG0848:316": "mngon gsum pa dang de yis 'gyur shes ni //",
    "NG0848:318": " goms pa'i shugs ni rang gis las so //",
    "NG0848:319": "yang ni rdzogs sangs rgyas pa la //",
    "NG0848:320": "gnas pa tsam gyis thig le'i dril lugs zhus //",
    "NG0848:321": "ston pas gsungs pa 'di la legs nyon cig /",
    "NG0848:322": "chos nyid gnas pa tsam las rang byin brlab pa",
    "NG0848:323": "ni // 'khrul pa'i 'du byed khyad par gnas pa la //",
    "NG0848:324": "rgya yi gdab dang khung su bcud pa yis //",
    "NG0848:325": "de ma yin las de'i snang shar ba //",
    "NG0848:326": "de la lug gnad sems gnas mtha' la gnas pas",
    "NG0848:327": "bdag / 'khor dus 'brel dus rang la gnas pas",
    "NG0848:328": "spyad // gong mo'i zla mthong gsang bas che ba dang *//",
    "NG0848:329": "dang po las rtsis grangs kyi che ba dang *//",
    "NG0848:330": "ye nas gnas pas rang bzhin che ba dang *//",
    "NG0848:331": "snga ma las 'gyur don gyi che ba nyid //",
    "NG0848:333": " rang rig mthong dang gzhan la bslabs pa yis //",
    "NG0848:334": "gong ma'i bde nas 'og ma'i zla dang bral //",
    "NG0848:335": "thad ka dus kyi 'gyur ba nges phye bas //",
    "NG0848:336": "rdzogs nas de yis don las chen por gsal //",
    "NG0848:337": "'gyu dang yul la mi gnas chen po nyid //",
    "NG0848:338": "bde ba 'dod bral nam mkha'i yul gnas pa //",
    "NG0848:339": "'di ni rdzogs pa chen po'i rnal 'byor du //",
    "NG0848:340": "spros dang zug rngu bral ba'i thig le la //",
    "NG0848:341": "'di ni gcig dung gnas pa'i zla dang cha shes dang *//",
    "NG0848:342": "gcig tu sdoms pas du chod //",
    "NG0848:343": "'di la ming gi tha rnams zad //",
    "NG0848:344": "'di ni nyag las gcig tu dril //",
    "NG0848:345": "spros pa med pa'i bde chen gnas //",
    "NG0848:346": "rtsa yi gnas nas 'phra 'gyur 'khrig / sgron ma las ni dngos su'o //",
    "NG0848:347": "yul la zla dang bcas pa nyid //",
    "NG0848:348": "sngon du gyur pas 'phel ba rdzogs //",
    "NG0848:349": "'di la zad pas las zad pas /",
    "NG0848:350": "'gyur ba'i rlung de khrig pa thig / khyab pa dngos po thig le'i yul //",
    "NG0848:351": "'di las mangs dang nyungs ba dang *//",
    "NG0848:352": "'phel 'grib rnams kyi dang po la //",
    "NG0848:353": "bya ba bral ba'i sngon du ltos //",
    "NG0848:354": "'di nas ched dang yas pa dang *//",
    "NG0848:355": "'byams dang rlung du gyur pa las //",
    "NG0848:356": "sangs rgyas kun gyis yul mthong ba'o //",
    "NG0848:357": "sgron ma stong pas rnam par 'gyur //",
    "NG0848:358": "sems kyi bya ba las 'das nas //",
    "NG0848:359": "bde dang sdug bsngal gcig bral nas //",
    "NG0848:360": "nga dang @#//",
    "NG0848:361": "rang bzhin 'od dang ni //",
    "NG0848:362": "kha dog so sor gsal ba las //",
    "NG0848:363": "rig pa'i dbyings dang 'brel bas na //",
    "NG0848:364": "'di la rnal par phye ba yis //",
    "NG0848:365": "gzhi yi bye 'gyur mig dang 'brel //",
    "NG0848:366": "khung ni gzhi la byung ba la //",
    "NG0848:367": "da lta sems can lus la gnas //",
    "NG0848:368": "lam ni 'khrig pa rtsa las yang *//",
    "NG0848:369": "du ma rtsegs pa'i rang bzhin can //",
    "NG0848:370": "'dis ni 'khor ba'i mun pa sel //",
    "NG0848:371": "dang po med pas yod par snang *//",
    "NG0848:372": "bar du 'od dang thig le nyid //",
    "NG0848:373": "tha ma sku dang ye shes so //",
    "NG0848:374": "de las stong par gyur pa las //",
    "NG0848:375": "zad pa rnams kyi 'bras bu ste //",
    "NG0848:376": "'khor ba'i thog mtha' des chod nas //",
    "NG0848:377": "rdzogs pa'i rtse mo mthar phyin pas //",
    "NG0848:378": "de las phyogs med thugs rjes 'phros //",
    "NG0848:379": "kun don ma lus rdzogs byas nas //",
    "NG0848:380": "rang gi sa la gnas pas stong *//",
    "NG0848:381": "cig char ba dang rim gyis so //",
    "NG0848:382": "rdo rje 'chang la yang zhus pa //",
    "NG0848:384": " rtse gcig pa las chos nyid lam //",
    "NG0848:385": "khregs kyi gcod pa ji ltar lags //",
    "NG0848:386": "thugs rje can la bdag nyid can //",
    "NG0848:387": "de nas ston pa rdo rje 'chang *//",
    "NG0848:388": "nges pa'i 'bras bu lam zhugs phyir //",
    "NG0848:389": "rtse gcig 'dus pa'i dgongs pa gsungs //",
    "NG0848:390": "chos nyid rtse mo dal ba yis //",
    "NG0848:391": "'khor ba 'dus pa'i rtog pa gcod //",
    "NG0848:393": " rang sems 'dus pa'i rtse mo yis //",
    "NG0848:394": "'das pa'i mnyam pa'i don rnams gcod //",
    "NG0848:395": "rang gnas 'dus pa'i rtse mo yis //",
    "NG0848:396": "chos rnams zad par gcod par byed //",
    "NG0848:397": "sku med rang dag rtse mo yis //",
    "NG0848:398": "bya byed 'bad rtsol thams cad gcod //",
    "NG0848:399": "rtse mo'i dngos la 'od 'phros pas //",
    "NG0848:400": "'khor 'das gnyis ka dus gcig la //",
    "NG0848:401": "stong pa rtse mo gcig pa la //",
    "NG0848:402": "rtog dang mi rtogs dus gcig mthong *//",
    "NG0848:403": "gnas pa'i las mtha' rdzogs pa'o //",
    "NG0848:404": "lus rdzob rtsa rnams 'dus pa yis //",
    "NG0848:405": "lus la gnas dang 'phel dang nyams //",
    "NG0848:406": "'gyur dang 'jig dang 'pho bar byed //",
    "NG0848:407": "chos nyid ye shes 'phen pa dang *//",
    "NG0848:408": "'phang dang 'dzin pa dang */",
    "NG0848:409": "'gril dang gong 'og sdeb rnams byed //",
    "NG0848:410": "dag la sgra don 'dus ba yis //",
    "NG0848:411": "yin dang min dang yod dang med //",
    "NG0848:412": "mthong dang ma mthong shes ma shes //",
    "NG0848:413": "gnyis ltos rnams kyi byed pa can //",
    "NG0848:414": "sems la 'khor 'das gnyis 'dus pas //",
    "NG0848:415": "sangs rgyas sems can rgyu 'bras dang *//",
    "NG0848:416": "chos dang chos min rim pa dang *//",
    "NG0848:417": "bde dang sdug bsngal gzhi ma byed //",
    "NG0848:418": "de ltar 'dus pas rnam par gyes //",
    "NG0848:420": " 'di la bsam gyis mi khyab pa'o //",
    "NG0848:421": "gang la rtog pa'i mtha' shes na //",
    "NG0848:422": "de las chos nyid yul gnas pas //",
    "NG0848:423": "'brel pa med pa'i don nyid las //",
    "NG0848:424": "chos dang gang zag mtha' phye bas //",
    "NG0848:425": "'khrul pa'i rtog pa dus gcig 'gag / lus kyi mi rtogs dal rten pas //",
    "NG0848:426": "rtog pa rnams kyi 'brel ba chod //",
    "NG0848:427": "ngag gi mi rtog smras gcad pas //",
    "NG0848:428": "brjod med don gyi gzhi ma rnyed //",
    "NG0848:429": "sems kyi mi rtog rang sar bzhag / des ni rkyen rnams chos nyid 'gyur //",
    "NG0848:430": "gsum sdom sku gsung thugs la gnas //",
    "NG0848:431": "de'-i 'bras bu bde @#//",
    "NG0848:432": "skangs pa'o //",
    "NG0848:433": "bsam pa 'phro dbang dus pa dang *//",
    "NG0848:434": "mched dang yas dang 'bar ba dang *//",
    "NG0848:436": " rtog dang mi rtog 'dus mched can //",
    "NG0848:437": "yul la 'jug dang gnas pa dang *//",
    "NG0848:438": "de las 'phros dang mched pa yis //",
    "NG0848:439": "dran bsam rnams kyi gzhi ma byed //",
    "NG0848:440": "rang bzhin 'gyur dang blo bur pas //",
    "NG0848:441": "rkyen rnams du ma sogs par byed //",
    "NG0848:442": "de las sde sdug phung por 'gyur //",
    "NG0848:443": "'khor ba'i sa bon 'bras bur ro //",
    "NG0848:444": "de nyid bstan par 'dod pa yis //",
    "NG0848:445": "tha mal so so'i las bzlog te //",
    "NG0848:446": "lus dang ngag dang yid kyi gnad //",
    "NG0848:447": "gzhan la bzlog pa rnal 'byor pas //",
    "NG0848:448": "bya dang byed pa med pa las //",
    "NG0848:449": "rang bzhin dus na cog pu la //",
    "NG0848:450": "mtshan nyid gzhi dang ldan pas bya //",
    "NG0848:451": "gnyid la 'khor lo lta bu la //",
    "NG0848:452": "'gro na nam mkha' lding gi lugs //",
    "NG0848:453": "'dug na g.yas dang g.yon du'o //",
    "NG0848:454": "bye brag gzhan la mkhas pa yis //",
    "NG0848:455": "ji ltar rig pa sbyar bas 'grub //",
    "NG0848:456": "ngag ni rang bzhin smra dang bral //",
    "NG0848:457": "nyal na yi ge 'phreng ba bzlas //",
    "NG0848:458": "'gro na rlung gi yi ge rten //",
    "NG0848:459": "'dug na a yi rnams pa la //",
    "NG0848:460": "bye brag gzhan la mkhas pa sbyar //",
    "NG0848:461": "yid ni rang bzhin thun mongs la //",
    "NG0848:462": "gar song phyi nang rjes rnams gcod //",
    "NG0848:463": "nyal na tsi tar 'jug par rmis //",
    "NG0848:464": "'gro na rmi lam 'kha' la spur //",
    "NG0848:465": "'dug na thig le 'dra bar bzhugs //",
    "NG0848:467": " bye brag gzhan la mkhas pa yis //",
    "NG0848:468": "gang la mos pa man ngag gis //",
    "NG0848:469": "gnas rnam sgyur ba rnal 'byor pas //",
    "NG0848:470": "de yis dngos gzhi 'brel sbyar ba //",
    "NG0848:471": "'gyu ba'i yul dbyung dran pa gsad //",
    "NG0848:472": "bsam ba'i yul lha sems rgyun gtor //",
    "NG0848:473": "yul dang shes pa sbyar bas shes //",
    "NG0848:474": "'phro las mched pa'i dus mtha' gcad //",
    "NG0848:476": " gang snang rang gi thog tu dbab //",
    "NG0848:477": "gcig gi 'brel pa cig gcad na //",
    "NG0848:478": "de la nyams kyi shes pa skye //",
    "NG0848:479": "dag pa chen po gzhi nyid na //",
    "NG0848:480": "bde ba sum bcu rtsa gnyis 'char //",
    "NG0848:481": "de las 'bar dang bde la skye //",
    "NG0848:482": "thob pas 'khor lo can la 'jug / 'gro dang",
    "NG0848:483": "'ong pa'i shugs rgyun 'gag / de la sogs kyi",
    "NG0848:484": "rnams 'phel bas // phar dang gzhan gyi bya ba byed //",
    "NG0848:485": "log dang ma log spor gnas dang *//",
    "NG0848:486": "ji ltar 'gyur ba grangs las shes //",
    "NG0848:488": " bsod nams las kyi bye brag rnams //",
    "NG0848:489": "ji ltar 'dod pa shes pa dang *//",
    "NG0848:490": "'chi 'pho skye ba'i grangs nyid kyang *//",
    "NG0848:491": "'phen dang sdud pa las shes pa //",
    "NG0848:492": "de yi rang bzhin rnal 'byor pa yis yang *//",
    "NG0848:493": "yid gzhung dran pa gsal po yis //",
    "NG0848:494": "rgyun du rtsis pas mngon par gsal //",
    "NG0848:495": "bsam gtan nyid kyi yon tan no //",
    "NG0848:496": "zhes bkod pa chen po a ti rdzogs pa'i rgyud las //",
    "NG0848:497": "khregs gcod las kyi mtha' gcod pa'i skabs //",
    "NG0848:498": "skal pa dum bu'i rgyud las //",
    "NG0848:499": "man ngag tu phyung ba khregs bdun pa zhes bya"
}