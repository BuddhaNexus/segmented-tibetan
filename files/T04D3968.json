{
    "T04D3968:241b-0": "@241b # // rgya gar skad du /",
    "T04D3968:241b-1": "bo dhi tsi tta autp'a da sa m'a d'a na bidti /",
    "T04D3968:241b-2": "bod skad du /",
    "T04D3968:241b-3": "byang chub kyi sems bskyed pa dang yi dam blang ba'i chog //",
    "T04D3968:241b-4": "thugs rje chen po la phyag 'tshal lo //",
    "T04D3968:241b-5": "sangs rgyas kun gyi mes po ni //",
    "T04D3968:241b-6": "'jam mchog mgon la rab btud nas //",
    "T04D3968:241b-7": "byang chub tu ni sems bskyed dang //",
    "T04D3968:241b-8": "yi dam gsal po bri bar bya //",
    "T04D3968:242a-0": "de la dang po re zhig rigs kyi bu 'am rigs @242a * //",
    "T04D3968:242a-1": "kyi bu mo rten dang bsam pa phun sum tshogs pa dang ldan pas /",
    "T04D3968:242a-2": "dge ba'i bshes gnyen byang chub sems dpa'i sdom pa dang ldan pa'i thad du song nas /",
    "T04D3968:242a-3": "dkyil 'khor bya ba sngon du btang nas pus mo",
    "T04D3968:242a-4": "g-yas pa'i lha nga sa la btsugs te thal mo",
    "T04D3968:242a-5": "sbyar nas 'di skad ces /",
    "T04D3968:242a-6": "rigs kyi bu skyabs gsum sngon du 'gro ba can",
    "T04D3968:242a-7": "gyi byang chub kyi sems bdag la stsol cig ces",
    "T04D3968:242a-8": "lan gsum du gsol ba gdab par bya'o //",
    "T04D3968:242a-9": "de nas dge ba'i bshes gnyen des kyang nus pa",
    "T04D3968:242a-10": "ji lta ba bzhin du sbyin no zhes khas blang",
    "T04D3968:242a-11": "ngo // de nas sa phyogs yid du 'ong bar",
    "T04D3968:242a-12": "de bzhin gshegs pa'i ring bsrel gyi snying po can",
    "T04D3968:242a-13": "gyi mchod rten nam /",
    "T04D3968:242a-14": "sangs rgyas kyi sku gzugs sam /",
    "T04D3968:242a-15": "ri mo bzhugs su gsol te /",
    "T04D3968:242a-16": "chu dri zhim pos sku khrus gsol la /",
    "T04D3968:242a-17": "gos dkar pos phyis nas na bza' sna tshogs gsol te /",
    "T04D3968:242a-18": "'og nas 'chad pa'i chogs dkyil 'khor rnams byas nas /",
    "T04D3968:242a-19": "ji ltar rnyed pa'i me tog la sogs pas phyi rol gyi mchod pa bya'o //",
    "T04D3968:242a-20": "me tog bdug pa mar me dang //",
    "T04D3968:242a-21": "dri dang lha bshos nyid dang ni /",
    "T04D3968:242a-22": "na bza' dang ni rgyan dang gdugs //",
    "T04D3968:242a-23": "gar dang rol mo glu dbyangs ni //",
    "T04D3968:242a-24": "yid 'ong sangs rgyas spyod yul dag / nam mkha' mtha' dag kun khebs pa //",
    "T04D3968:242a-25": "sangs rgyas rnams kyi spyan sngar ni //",
    "T04D3968:242a-26": "blos sprul nas ni bdag 'bul lo //",
    "T04D3968:242a-27": "zhes yid kyi mchod pas mchod par mdzad do /",
    "T04D3968:242a-28": "mchod par bya ba dang /",
    "T04D3968:242a-29": "mchod par byed pa dang /",
    "T04D3968:242a-30": "mchod pa rnams rang bzhin gyis dbyer med par dmigs te /",
    "T04D3968:242a-31": "ji ltar 'jam dbyangs la sogs pa //",
    "T04D3968:242a-32": "rgyal ba rnams la mchod mdzad pa //",
    "T04D3968:242a-33": "de bzhin bdag gis de bzhin gshegs //",
    "T04D3968:242a-34": "mgon po sras dang bcas rnams mchod //",
    "T04D3968:242a-35": "ces sgrub pas mchod par bya'o //",
    "T04D3968:242a-36": "dus gsum bzhugs pa'i sangs rgyas rnams //",
    "T04D3968:242a-37": "chos dang tshogs kyi mchog bcas la //",
    "T04D3968:242a-38": "zhing rdul kun gyi grangs rnyed kyi //",
    "T04D3968:242a-39": "lus btud nas ni bdag phyag 'tshal /",
    "T04D3968:242a-40": "zhes lan gsum phyag byas la /",
    "T04D3968:242a-41": "rgyal dang de sras rnams la bdag gis ni //",
    "T04D3968:242a-42": "bdag gi lus kun rnam pa kun du 'bul //",
    "T04D3968:242a-43": "sems dpa' mchog rnams bdag ni yongs ba zhes shig",
    "T04D3968:242a-44": "/ gus pas khyed kyi 'bangs su mchi bar bgyi",
    "T04D3968:242b-0": "// ces bya ba 'dis bdag gi lus sangs rgyas rnams la @242b dbul bar bya'o //",
    "T04D3968:242b-1": "de'i rjes la /",
    "T04D3968:242b-2": "thog ma med ldan 'khor ba nas //",
    "T04D3968:242b-3": "tshe rabs 'di 'am gzhan dag la //",
    "T04D3968:242b-4": "bdag gis ma 'tshal sdig bgyis pa'am //",
    "T04D3968:242b-5": "bgyid du stsal ba nyid dang ni //",
    "T04D3968:242b-6": "gti mug 'khrul bas bdag non te //",
    "T04D3968:242b-7": "rjes su yi rang gang bgyis pa //",
    "T04D3968:242b-8": "de ni 'gyod pas shin tu yang //",
    "T04D3968:242b-9": "'gyod par bgyis te bdag 'chags kyis //",
    "T04D3968:242b-10": "'dren pa rnams kyis nyes pa la //",
    "T04D3968:242b-11": "nyes pa lags par gzung du gsol //",
    "T04D3968:242b-12": "'di ni bzang po ma lags pas //",
    "T04D3968:242b-13": "mgon po slan chad bdag mi bgyid //",
    "T04D3968:242b-14": "ces nyes pa thams cad bshags pa byas nas /",
    "T04D3968:242b-15": "zag bcas zag pa med pa yi //",
    "T04D3968:242b-16": "dge la dga' bas yi rang ngo //",
    "T04D3968:242b-17": "chos kyi 'khor lo bskor slang du //",
    "T04D3968:242b-18": "sangs rgyas rnams la bdag bskul lo //",
    "T04D3968:242b-19": "rgyal ba mya ngan 'das bzhed rnams //",
    "T04D3968:242b-20": "bskal pa mtha' las bzhugs su gsol //",
    "T04D3968:242b-21": "bdag gis dge kun ltos med par //",
    "T04D3968:242b-22": "rdzogs pa'i byang chub tu bsngo'o //",
    "T04D3968:242b-23": "zhes brjod pas bsod nams la rjes su yi rang ba dang /",
    "T04D3968:242b-24": "sangs rgyas la bskul ba dang /",
    "T04D3968:242b-25": "gsol ba gdab pa dang /",
    "T04D3968:242b-26": "yongs su bsngo ba byas nas /",
    "T04D3968:242b-27": "dkon mchog gsum la skyabs su 'gro ba sbyin no //",
    "T04D3968:242b-28": "de la rang la mngon du phyogs shing tsog tsog por 'dug ste /",
    "T04D3968:242b-29": "thal mo sbyar nas gnas pa la rigs kyi bu",
    "T04D3968:242b-30": "khyod kyis 'di skad ces brjod cig ces smrar gzhug",
    "T04D3968:242b-31": "ste / phyogs bcu na bzhugs pa'i sangs rgyas bcom ldan 'das rnams dang /",
    "T04D3968:242b-32": "byang chub sems dpa' thugs rje chen po can rnams kyang bdag la dgongs su gsol /",
    "T04D3968:242b-33": "slob dpon dgongs su gsol /",
    "T04D3968:242b-34": "bdag ming 'di zhes bgyi ba sangs rgyas la sogs pa la mchod pa la sogs pa bgyis pas /",
    "T04D3968:242b-35": "byang chub snying por mchis kyi bar //",
    "T04D3968:242b-36": "sangs rgyas la ni skyabs su mchi //",
    "T04D3968:242b-37": "chos dang byang chub sems dpa' yi //",
    "T04D3968:242b-38": "tshogs la'ang de bzhin skyabs su mchi //",
    "T04D3968:242b-39": "zhes lan gsum brjod par bya'o //",
    "T04D3968:242b-40": "de'i rjes la /",
    "T04D3968:242b-41": "lus dang de bzhin longs spyod dang //",
    "T04D3968:242b-42": "dus gsum gyi ni dge ba rnams //",
    "T04D3968:242b-43": "sems can don grub bya ba'i phyir //",
    "T04D3968:242b-44": "ltos pa med par gtang bar bgyi //",
    "T04D3968:242b-45": "sa sogs 'byung ba chen po dang //",
    "T04D3968:242b-46": "nam mkha' bzhin du rtag par yang //",
    "T04D3968:243a-0": "sems can dpag tu med @243a * //",
    "T04D3968:243a-1": "pa yi //",
    "T04D3968:243a-2": "rnam mang nyer 'tsho'i gzhir yang shog / de bzhin nam mkha'i mthas gtugs pa'i //",
    "T04D3968:243a-3": "sems can khams ni rnam kun du //",
    "T04D3968:243a-4": "thams cad mya ngan 'das bar du //",
    "T04D3968:243a-5": "bdag ni nyer 'tsho'i rgyur yang shog / mgon po'i spyan sngar rdzogs pa yi //",
    "T04D3968:243a-6": "byang chub tu ni sems bskyed de //",
    "T04D3968:243a-7": "sems can de dag thams cad kun //",
    "T04D3968:243a-8": "sangs rgyas bde la mgron du 'bod //",
    "T04D3968:243a-9": "ces smon pa'i mtshan nyid mngon du bya'o //",
    "T04D3968:243a-10": "de nas /",
    "T04D3968:243a-11": "ji ltar sngon gyi bde gshegs kyis //",
    "T04D3968:243a-12": "byang chub thugs ni bskyed pa dang //",
    "T04D3968:243a-13": "de dag byang chub thugs bsrung la //",
    "T04D3968:243a-14": "dus kun du ni gnas pa ltar //",
    "T04D3968:243a-15": "de bzhin 'gro la phan don du //",
    "T04D3968:243a-16": "bdag gis byang chub sems bskyed cing //",
    "T04D3968:243a-17": "de bzhin du ni dus kun du //",
    "T04D3968:243a-18": "bdag gis de ni bsrung bar bgyi //",
    "T04D3968:243a-19": "zhes lan gsum gyi bar du smon pa dang 'jug pa'i sems gzung bar bgyi'o //",
    "T04D3968:243a-20": "de nas gal te byang chub sems dpa'i sdom pa",
    "T04D3968:243a-21": "bzung ba la mos pa brtan po yod na de'i",
    "T04D3968:243a-22": "tshe sdom pa sbyin no //",
    "T04D3968:243a-23": "ji ltar sngon gyi bde gshegs kyis //",
    "T04D3968:243a-24": "byang chub sems dpa'i bslab pa bzung ste //",
    "T04D3968:243a-25": "de dag byang sems bslab pa la //",
    "T04D3968:243a-26": "rim pa bzhin du gnas pa ltar //",
    "T04D3968:243a-27": "de bzhin 'gro la phan don du //",
    "T04D3968:243a-28": "byang chub sdom pa gzung bgyi zhing //",
    "T04D3968:243a-29": "de bzhin bslab pa de dag la //",
    "T04D3968:243a-30": "rim pa bzhin du gnas par bgyi //",
    "T04D3968:243a-31": "zhes lan gsum brjod pas sdom pa sbyin no //",
    "T04D3968:243a-32": "ltung ba dang ltung ba med pa'i gzugs brnyan yang",
    "T04D3968:243a-33": "skabs ji lta ba bzhin du de dag dge ba'i",
    "T04D3968:243a-34": "bshes gnyen gyis bstan par bya'o //",
    "T04D3968:243a-35": "de nas langs te dkon mchog gsum la phyag btsal nas /",
    "T04D3968:243a-36": "dge ba'i bshes gnyen gyi zhabs gnyis la gtugs te",
    "T04D3968:243a-37": "nus pa ji lta ba bzhin du yon phul nas",
    "T04D3968:243a-38": "/ de ring bdag tshe 'bras bu yod //",
    "T04D3968:243a-39": "mi yi srid pa legs par thob //",
    "T04D3968:243a-40": "de ring sangs rgyas rigs su skyes //",
    "T04D3968:243a-41": "sangs rgyas sras su bdag gyur to //",
    "T04D3968:243a-42": "skyon med btsun pa'i rigs 'di la //",
    "T04D3968:243a-43": "ji ltar rnyog par mi 'gyur bar //",
    "T04D3968:243a-44": "de bzhin du ni rang rigs dang //",
    "T04D3968:243a-45": "mthun pa'i las ni bdag gis bya //",
    "T04D3968:243a-46": "zhes bya bas mjug rgyas par bya'o //",
    "T04D3968:243a-47": "rnam pa de lta bu'i dge ba'i bshes gnyen med",
    "T04D3968:243a-48": "na ni sangs rgyas dang byang chub sems dpa'i spyan",
    "T04D3968:243b-0": "sngar bya'o zhes bya ba @243b ni dkon mchog la",
    "T04D3968:243b-1": "skyabs su 'gro ba sngon du song ba can gyi",
    "T04D3968:243b-2": "byang chub sems dpa'i sdom pa gzung ba'i cho ga'o",
    "T04D3968:243b-3": "// de ltar byang chub kyi sems dang sdom pa",
    "T04D3968:243b-4": "bzung ba'i byang chub sems dpa'i tshogs gnyis po spyod",
    "T04D3968:243b-5": "pas yongs su rdzogs par byed pa des na spyod",
    "T04D3968:243b-6": "pa la mngon par sbyar bar bya'o //",
    "T04D3968:243b-7": "de yang rnam pa gsum ste /",
    "T04D3968:243b-8": "las dang po pa la ni sdom pa'i tshul khrims gtso bo yin pa'i phyir na /",
    "T04D3968:243b-9": "yi dam gyi spyod pa'o //",
    "T04D3968:243b-10": "mos pas spyod pa'i spyod pa can la ni dge",
    "T04D3968:243b-11": "ba chos sdud pa'i tshul khrims gtso bo yin pa'i",
    "T04D3968:243b-12": "phyir na / ting nge 'dzin gyi spyod pa'o //",
    "T04D3968:243b-13": "sa la bzhugs pa la ni sems can gyi don bya ba nyid gtso bo yin pa'i phyir na /",
    "T04D3968:243b-14": "sems can ston pa'i spyod pa'o //",
    "T04D3968:243b-15": "de la las dang po pa'i yid dam gyi spyod pa brjod do //",
    "T04D3968:243b-16": "nad par langs te /",
    "T04D3968:243b-17": "aom pra kri ta pa ri shu ddha sarba dharm'a: pra kri ta pa ri shuddho&amp; ham /",
    "T04D3968:243b-18": "zhes bya ba'i sngags kyis byin gyis brlabs shing yongs",
    "T04D3968:243b-19": "su brtags pa'i chus gdong la sogs pa dag par",
    "T04D3968:243b-20": "bya zhing kun du spyod la gtsang bas /",
    "T04D3968:243b-21": "sa phyogs yid du 'ong bar /",
    "T04D3968:243b-22": "sangs rgyas dang byang chub sems dpa'i sku gzugs sam /",
    "T04D3968:243b-23": "ring bsrel dang bcas pa'i mchod rten nam /",
    "T04D3968:243b-24": "thang ka bkram zhing /",
    "T04D3968:243b-25": "bar snang la yang phyogs dus kun na bzhugs pa'i",
    "T04D3968:243b-26": "sangs rgyas dang byang chub sems dpa' rnams yid kyis",
    "T04D3968:243b-27": "dmigs te / aom aa ma le /",
    "T04D3968:243b-28": "bi ma le /",
    "T04D3968:243b-29": "ni rma le /",
    "T04D3968:243b-30": "sva bh'a: sva hva /",
    "T04D3968:243b-31": "zhes brjod la /",
    "T04D3968:243b-32": "chu dri zhim pos sku khrus gsol te //",
    "T04D3968:243b-33": "gos dkar pos phyis nas /",
    "T04D3968:243b-34": "ji ltar rnyed pa'i gos dang rgyan rnams sngags 'dis dbul lo //",
    "T04D3968:243b-35": "aom a'a badzra wa ste h'um /",
    "T04D3968:243b-36": "aom a'a badzra a'a lam ka re hu'm /",
    "T04D3968:243b-37": "de nas mdun du mngon par phyogs te bsngad la /",
    "T04D3968:243b-38": "aom badzra bh'u mi hu'm /",
    "T04D3968:243b-39": "zhes bya bas byin gyis brlabs pa'i sa'i char /",
    "T04D3968:243b-40": "aom badzra au da ka hu'm /",
    "T04D3968:243b-41": "zhes bya bas byin gyis brlabs pa'i lci ba dang /",
    "T04D3968:243b-42": "chus kun du bzang po'i dkyil 'khor nye bar byugs la /",
    "T04D3968:243b-43": "aom badzra re khe hu'm /",
    "T04D3968:243b-44": "zhes bya bas dkyil 'khor btang nas lag pa bkru'o //",
    "T04D3968:243b-45": "de nas dbus nas brtsams te /",
    "T04D3968:243b-46": "dbus nyid kyi mthar thug par me tog sngags 'dis dgram mo //",
    "T04D3968:243b-47": "aom ham ma ha'a me ra be sva h'a /",
    "T04D3968:243b-48": "dbus su'o //",
    "T04D3968:243b-49": "shar dang lho dang byang dang nub rnams su ni /",
    "T04D3968:243b-50": "aom yam p'urba bi dee h'a ya sv'a h'a /",
    "T04D3968:244a-0": "aom ram dzam bu dv'i @244a * //",
    "T04D3968:244a-1": "p'a ya sv'a h'a /",
    "T04D3968:244a-2": "aom lam au tta ra ku ra be sv'a h'a /",
    "T04D3968:244a-3": "aom bam aa bar ko da na ye sv'a h'a /",
    "T04D3968:244a-4": "me dang bden bral dang dbang ldan dang rlung gi phyogs dag tu ni /",
    "T04D3968:244a-5": "aom ya: au pa dv'i p'a ya sv'a h'a /",
    "T04D3968:244a-6": "aom ra: au pa dv'i p'a ya sv'a h'a /",
    "T04D3968:244a-7": "aom la: au pa dv'i p'a ya sv'a h'a /",
    "T04D3968:244a-8": "aom ba: au pa dv'i p'a ya sv'a h'a /",
    "T04D3968:244a-9": "bar gyi shar dang lho dang byang dang nub rnams su ni /",
    "T04D3968:244a-10": "aom ya ga dza ratn'a ya sv'a h'a /",
    "T04D3968:244a-11": "aom ra pu ru sha ratn'a ya sv'a h'a /",
    "T04D3968:244a-12": "aom la str'i ratn'a ya sv'a h'a /",
    "T04D3968:244a-13": "aom ba aa shva ratn'a ya sv'a h'a /",
    "T04D3968:244a-14": "me dang bden bral dang dbang ldan dang rlung rnams su ni /",
    "T04D3968:244a-15": "aom y'a khadga ratn'a ya sv'a h'a /",
    "T04D3968:244a-16": "aom r'a ma ni ratna ya sv'a h'a /",
    "T04D3968:244a-17": "aom l'a ma h'a ni dha n'a ya sv'a h'a /",
    "T04D3968:244a-18": "aom b'a tsa kra radn'a ya sv'a h'a /",
    "T04D3968:244a-19": "aom ham aa dho me ra be sv'a h'a /",
    "T04D3968:244a-20": "zhes bya bas yang dbus su bzhag la dbul bar bya'o //",
    "T04D3968:244a-21": "de nas /",
    "T04D3968:244a-22": "aom badzra pu she pa h'um /",
    "T04D3968:244a-23": "aom badzradh'u pe h'um /",
    "T04D3968:244a-24": "aom badzra d'i pe h'um /",
    "T04D3968:244a-25": "aom badzra gan dhe h'um /",
    "T04D3968:244a-26": "aom badzra nee wi dya h'um /",
    "T04D3968:244a-27": "zhes bya bas ji ltar rnyed pa'i me tog dang /",
    "T04D3968:244a-28": "bdug pa dang /",
    "T04D3968:244a-29": "mar me dang /",
    "T04D3968:244a-30": "dri dang /",
    "T04D3968:244a-31": "lha bshos dag dbul par bya'o //",
    "T04D3968:244a-32": "de nas /",
    "T04D3968:244a-33": "rgyal ba gang zag bla na med pa yi //",
    "T04D3968:244a-34": "sangs rgyas rnams ni thams cad dang //",
    "T04D3968:244a-35": "rdzogs pa'i sangs rgyas grags ldan pa //",
    "T04D3968:244a-36": "kun gyi sku la phyag 'tshal lo //",
    "T04D3968:244a-37": "rdzogs sangs gang du bltams pa dang //",
    "T04D3968:244a-38": "gang du byang chub la reg dang //",
    "T04D3968:244a-39": "zhi ba'i 'khor lo bskor ba dang //",
    "T04D3968:244a-40": "zag med mya ngan 'das pa dang //",
    "T04D3968:244a-41": "bde gshegs gang du bzhugs pa dang //",
    "T04D3968:244a-42": "'chag pa dang ni bzhengs pa dang //",
    "T04D3968:244a-43": "seng ge lta bur gzims pa yi //",
    "T04D3968:244a-44": "gnas de la ni bdag phyag 'tshal //",
    "T04D3968:244a-45": "steng dang bar dang 'og dag dang //",
    "T04D3968:244a-46": "phyogs dang phyogs mtshams rnams su yang //",
    "T04D3968:244a-47": "skur bcas sku ni med pa yi //",
    "T04D3968:244a-48": "mchod rten la ni bdag phyag 'tshal //",
    "T04D3968:244a-49": "zhes bya bas lan gsum du phyag byas la 'dug ste /",
    "T04D3968:244a-50": "rten gyi stobs la sogs pa rdzogs par bya ba'i don du phung po gsum pa gdon par bya'o //",
    "T04D3968:244a-51": "sangs rgyas rjes su dran pa yang rjes su dran par bya'o //",
    "T04D3968:244a-52": "de nas bar snang la rang gi gzhi bdag dang 'jig rten skyong ba rnams yid kyis dmigs te /",
    "T04D3968:244a-53": "aom a'a: h'um zhes bya bas lan gsum byin gyis",
    "T04D3968:244a-54": "brlabs pas bdud rtsir gyur par bsam yid kyis de",
    "T04D3968:244a-55": "dag nyid la byin nas /",
    "T04D3968:244a-56": "aom aa k'a ro mu kham sarba dharmm'a n'am a'a",
    "T04D3968:244a-57": "dya nu ta pa nan tv'a ta aom a'a: h'um",
    "T04D3968:244b-0": "phat sv'a h'a / zhes brjod pas @244b bdud rtsi",
    "T04D3968:244b-1": "des tshim pa rnams rang gi gnas su song bar",
    "T04D3968:244b-2": "phat sv'a h'a / blta'o // de nas theg pa chen po'i mdo lnga dang /",
    "T04D3968:244b-3": "de dang rjes su mthun pa dag las mdo gang yang rung ba ci nus kyis bton nas /",
    "T04D3968:244b-4": "sdug bsngal ba dang mgon med pa dag la gos",
    "T04D3968:244b-5": "dang zas la sogs pa tha na kham gcig tsam",
    "T04D3968:244b-6": "tshun chad byin la /",
    "T04D3968:244b-7": "'khor gsum yongs su dag pas pha rol tu phyin",
    "T04D3968:244b-8": "pa rnams yang dag par bsdus nas smon lam 'di",
    "T04D3968:244b-9": "skad ces gdab bo //",
    "T04D3968:244b-10": "phyogs bcu nam mkha'i mthas gtugs pa'i //",
    "T04D3968:244b-11": "sems can kun gyi don bsgrub phyir //",
    "T04D3968:244b-12": "ji ltar 'jam dbyangs spyod mdzad pa //",
    "T04D3968:244b-13": "bdag gi spyod pa'ang de 'drar shog / ji srid nam mkha' gnas pa dang //",
    "T04D3968:244b-14": "'gro ba ji srid gnas kyi bar //",
    "T04D3968:244b-15": "de srid 'gro ba'i sdug bsngal ni //",
    "T04D3968:244b-16": "'joms pas bdag kyang gnas par shog / bsod nams 'di yis thams cad gzigs pa nyid //",
    "T04D3968:244b-17": "thob nas nyes pa'i dgra rnams pham byas te //",
    "T04D3968:244b-18": "rga nad 'chi ba'i dba' klong 'khrugs pa yi //",
    "T04D3968:244b-19": "srid pa'i mtsho las 'gro ba 'don par shog / de nas /",
    "T04D3968:244b-20": "aom badzra mu: zhes bya bas dkyil 'khor gshegs su gsol te /",
    "T04D3968:244b-21": "de nas byang chub kyi sems dang bslab pa dran",
    "T04D3968:244b-22": "pa sngon du btang bas ji ltar bde bar gnas",
    "T04D3968:244b-23": "par bya'o // zan za ba'i dus su na sngar bshad pa'i chogs gtor ma bya'o //",
    "T04D3968:244b-24": "aom ha ri te ma h'a ya kshi ni ai dam ba ling gri hna gri hna kshi /",
    "T04D3968:244b-25": "zhes bya bas 'phrog ma la zan changs gnyis sbyin no //",
    "T04D3968:244b-26": "aom aa gra pandi aa shi bhyo am /",
    "T04D3968:244b-27": "zhes bya bas thog mar za ba rnams la zan",
    "T04D3968:244b-28": "changs gcig sbyin la ran pa tshod zin par zos",
    "T04D3968:244b-29": "nas / aom au tstshi shta pandi aa shi bhya: sv'a h'a /",
    "T04D3968:244b-30": "zhes bya bas lhag ma za ba rnams la lhag ma byin no //",
    "T04D3968:244b-31": "gal te nus pa yod na nyi ma phyed dang",
    "T04D3968:244b-32": "dgongs ka'i thun dag la yang de bzhin du bya'o",
    "T04D3968:244b-33": "// nus pa med pa ni sngar ji skad brjod pa'i cho gas dkyil 'khor skyong nul byas la /",
    "T04D3968:244b-34": "mchod pa dang phyag btsal ba yang byas nas phung po gsum pa bton te smon lam gdab bo //",
    "T04D3968:244b-35": "de ni yi dam len pa'i cho ga'o //",
    "T04D3968:244b-36": "ting nge 'dzin dang sems can mgu bar bya ba'i cho ga ni /",
    "T04D3968:244b-37": "mdo sde dang byang chub spyod 'jug dang bslab pa",
    "T04D3968:244b-38": "kun nas btus pa la sogs pa las shes par",
    "T04D3968:244b-39": "bya'o // byang chub sems dang yi dam gyi //",
    "T04D3968:244b-40": "cho ga bdag gis byas pa las //",
    "T04D3968:245a-0": "dge ba @245a * //",
    "T04D3968:245a-1": "thob pa gang yin des //",
    "T04D3968:245a-2": "'gro ba byang chub bsten par shog / byang chub",
    "T04D3968:245a-3": "kyi sems bskyed pa dang yi dam blang ba'i chog",
    "T04D3968:245a-4": "/ slob dpon mkhas pa chen po byang chub sems",
    "T04D3968:245a-5": "dpa' dgra las rnam par rgyal bas mdzad pa rdzogs",
    "T04D3968:245a-6": "so / //",
    "T04D3968:245a-7": "/ rgya gar gyi mkhan po chen po su ma ti k'i rti dang /",
    "T04D3968:245a-8": "zhu chen gyi lo ts'a ba dge slong blo ldan"
}