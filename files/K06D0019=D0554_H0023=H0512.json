{
    "K06D0019=D0554_H0023=H0512:253a-0": "@253a / /rgya gar skad du /",
    "K06D0019=D0554_H0023=H0512:253a-1": "a'arya ko'u shi ka pra dzny'a pa ra mi t'a n'a ma /",
    "K06D0019=D0554_H0023=H0512:253a-2": "bod skad du; 'phags pa shes rab kyi pha rol tu phyin pa ko'u shi ka zhes bya ba /",
    "K06D0019=D0554_H0023=H0512:253a-3": "sangs rgyas dang /",
    "K06D0019=D0554_H0023=H0512:253a-4": "byang chub sems dpa' thams cad la phyag 'tshal lo //",
    "K06D0019=D0554_H0023=H0512:253a-5": "'di skad bdag gis thos pa dus gcig na /",
    "K06D0019=D0554_H0023=H0512:253a-6": "bcom ldan 'das rgyal po'i khab na bya rgod phung",
    "K06D0019=D0554_H0023=H0512:253a-7": "po'i ri la dge slong gi dge 'dun chen po",
    "K06D0019=D0554_H0023=H0512:253a-8": "dang / byang chub sems dpa' 'bum phrag du ma",
    "K06D0019=D0554_H0023=H0512:253a-9": "thams cad kyang gzhon nur gyur pa sha stag dang",
    "K06D0019=D0554_H0023=H0512:253a-10": "thabs cig tu bzhugs te /",
    "K06D0019=D0554_H0023=H0512:253a-11": "de nas bcom ldan 'das kyis lha'i dbang po brgya byin la bka' stsal pa /",
    "K06D0019=D0554_H0023=H0512:253a-12": "ko'u shi ka /",
    "K06D0019=D0554_H0023=H0512:253a-13": "de la shes rab kyi pha rol tu phyin pa'i don ni; 'di yin te /",
    "K06D0019=D0554_H0023=H0512:253a-14": "shes rab kyi pha rol tu phyin pa ni /",
    "K06D0019=D0554_H0023=H0512:253a-15": "gnyis su blta bar mi bya /",
    "K06D0019=D0554_H0023=H0512:253a-16": "gnyis ma yin par yang ma yin /",
    "K06D0019=D0554_H0023=H0512:253a-17": "mtshan mar ma yin /",
    "K06D0019=D0554_H0023=H0512:253a-18": "mtshan ma ma yin par yang ma yin /",
    "K06D0019=D0554_H0023=H0512:253a-19": "blang bar yang ma yin /",
    "K06D0019=D0554_H0023=H0512:253a-20": "dor bar ma yin /",
    "K06D0019=D0554_H0023=H0512:253a-21": "bsnan par ma yin /",
    "K06D0019=D0554_H0023=H0512:253a-22": "bsnan pa med par yang ma yin /",
    "K06D0019=D0554_H0023=H0512:253a-23": "kun nas nyon mongs par ma yin /",
    "K06D0019=D0554_H0023=H0512:253a-24": "kun nas nyon mongs pa ma yin par yang ma yin /",
    "K06D0019=D0554_H0023=H0512:253a-25": "rnam par byang ba ma yin /",
    "K06D0019=D0554_H0023=H0512:253a-26": "rnam par byang ba ma yin par yang ma yin /",
    "K06D0019=D0554_H0023=H0512:253a-27": "spang bar ma yin /",
    "K06D0019=D0554_H0023=H0512:253a-28": "spang ba ma yin par yang ma yin; gnas su ma yin /",
    "K06D0019=D0554_H0023=H0512:253a-29": "gnas ma yin par yang ma yin /",
    "K06D0019=D0554_H0023=H0512:253b-0": "@253b sbyor bar ma yin /",
    "K06D0019=D0554_H0023=H0512:253b-1": "sbyor ba ma yin par yang ma yin /",
    "K06D0019=D0554_H0023=H0512:253b-2": "'brel bar ma yin /",
    "K06D0019=D0554_H0023=H0512:253b-3": "'brel ba ma yin par yang ma yin /",
    "K06D0019=D0554_H0023=H0512:253b-4": "rkyen du ma yin /",
    "K06D0019=D0554_H0023=H0512:253b-5": "rkyen ma yin par yang ma yin /",
    "K06D0019=D0554_H0023=H0512:253b-6": "chos su ma yin /",
    "K06D0019=D0554_H0023=H0512:253b-7": "chos ma yin par yang ma yin /",
    "K06D0019=D0554_H0023=H0512:253b-8": "de bzhin nyid ma yin /",
    "K06D0019=D0554_H0023=H0512:253b-9": "de bzhin nyid ma yin par yang ma yin /",
    "K06D0019=D0554_H0023=H0512:253b-10": "yang dag pa'i mtha' ma yin /",
    "K06D0019=D0554_H0023=H0512:253b-11": "yang dag pa'i mtha' ma yin par yang ma yin no //",
    "K06D0019=D0554_H0023=H0512:253b-12": "ko'u shi ka /",
    "K06D0019=D0554_H0023=H0512:253b-13": "de bzhin du shes rab kyi pha rol tu phyin pa'i don ni /",
    "K06D0019=D0554_H0023=H0512:253b-14": "'di lta ste /",
    "K06D0019=D0554_H0023=H0512:253b-15": "chos thams cad mnyam pa nyid kyi phyir shes rab kyi pha rol tu phyin pa nyid mnyam mo //",
    "K06D0019=D0554_H0023=H0512:253b-16": "chos thams cad zab pa'i phyir shes rab kyi pha rol tu phyin pa zab bo //",
    "K06D0019=D0554_H0023=H0512:253b-17": "chos thams cad dben pa'i phyir shes rab kyi pha rol tu phyin pa dben no //",
    "K06D0019=D0554_H0023=H0512:253b-18": "chos thams cad g-yo ba med pa'i phyir shes rab",
    "K06D0019=D0554_H0023=H0512:253b-19": "kyi pha rol tu phyin pa g-yo ba med do",
    "K06D0019=D0554_H0023=H0512:253b-20": "// chos thams cad rlom sems med pa'i phyir shes",
    "K06D0019=D0554_H0023=H0512:253b-21": "rab kyi pha rol tu phyin pa rlo ma sems",
    "K06D0019=D0554_H0023=H0512:253b-22": "// med do // chos thams cad 'jigs pa med",
    "K06D0019=D0554_H0023=H0512:253b-23": "pa'i phyir shes rab kyi pha rol tu phyin pa",
    "K06D0019=D0554_H0023=H0512:253b-24": "'jigs pa med do //",
    "K06D0019=D0554_H0023=H0512:253b-25": "chos thams cad bag tsha ba med pa'i phyir shes",
    "K06D0019=D0554_H0023=H0512:253b-26": "rab kyi pha rol tu phyin pa bag tsha ba",
    "K06D0019=D0554_H0023=H0512:253b-27": "med do // chos thams cad ro gcig pa'i phyir",
    "K06D0019=D0554_H0023=H0512:253b-28": "shes rab kyi pha rol tu phyin pha rol gcig",
    "K06D0019=D0554_H0023=H0512:253b-29": "med do // go / chos thams cad skye ba",
    "K06D0019=D0554_H0023=H0512:253b-30": "med pa'i phyir shes rab kyi pha rol tu phyin",
    "K06D0019=D0554_H0023=H0512:253b-31": "pa skye ba med do //",
    "K06D0019=D0554_H0023=H0512:253b-32": "chos thams cad 'gag pa med pa'i phyir shes rab",
    "K06D0019=D0554_H0023=H0512:253b-33": "kyi pha rol tu phyin pa 'gag pa med do",
    "K06D0019=D0554_H0023=H0512:254a-0": "// chos thams cad nam mkha' @254a *//",
    "K06D0019=D0554_H0023=H0512:254a-1": "lta bu'i phyir shes rab kyi pha rol tu phyin pa nam mkha' lta bu'o //",
    "K06D0019=D0554_H0023=H0512:254a-2": "gzugs mu med pa'i phyir shes rab kyi pha rol tu phyin pa mu med do //",
    "K06D0019=D0554_H0023=H0512:254a-3": "de bzhin du tshor ba dang /",
    "K06D0019=D0554_H0023=H0512:254a-4": "'du shes dang /",
    "K06D0019=D0554_H0023=H0512:254a-5": "'du byed rnams dang /",
    "K06D0019=D0554_H0023=H0512:254a-6": "rnam par shes pa mu med pa'i phyir shes rab kyi pha rol tu phyin pa mu med do //",
    "K06D0019=D0554_H0023=H0512:254a-7": "sa'i khams mu med pa'i phyir shes rab kyi pha rol tu phyin pa mu med do //",
    "K06D0019=D0554_H0023=H0512:254a-8": "de bzhin du chu'i khams dang /",
    "K06D0019=D0554_H0023=H0512:254a-9": "me'i khams dang /",
    "K06D0019=D0554_H0023=H0512:254a-10": "rlung gi khams dang /",
    "K06D0019=D0554_H0023=H0512:254a-11": "nam mkha'i khams dang /",
    "K06D0019=D0554_H0023=H0512:254a-12": "rnam par shes pa'i khams mu med pa'i phyir shes",
    "K06D0019=D0554_H0023=H0512:254a-13": "rab kyi pha rol tu phyin pa mu med do",
    "K06D0019=D0554_H0023=H0512:254a-14": "// ri rab mu med pa'i phyir shes rab kyi pha rol tu phyin pa mu med do //",
    "K06D0019=D0554_H0023=H0512:254a-15": "rgya mtsho mu med pa'i phyir shes rab kyi pha rol tu phyin pa mu med do //",
    "K06D0019=D0554_H0023=H0512:254a-16": "rdo rje mnyam pa'i phyir shes rab kyi pha rol tu phyin pa mnyam mo //",
    "K06D0019=D0554_H0023=H0512:254a-17": "chos thams cad dbyer med pa'i phyir shes rab kyi pha rol tu phyin pa dbyer med do //",
    "K06D0019=D0554_H0023=H0512:254a-18": "chos thams cad kyi ngo bo nyid dmigs su med",
    "K06D0019=D0554_H0023=H0512:254a-19": "pa'i phyir shes rab kyi pha rol tu phyin pa",
    "K06D0019=D0554_H0023=H0512:254a-20": "dmigs su med do //",
    "K06D0019=D0554_H0023=H0512:254a-21": "chos thams cad gsal ba med par mnyam pa'i phyir",
    "K06D0019=D0554_H0023=H0512:254a-22": "shes rab kyi pha rol tu phyin pa gsal ba",
    "K06D0019=D0554_H0023=H0512:254a-23": "med par mnyam mo //",
    "K06D0019=D0554_H0023=H0512:254a-24": "chos thams cad byed pa med pa'i phyir shes rab",
    "K06D0019=D0554_H0023=H0512:254a-25": "kyi pha rol tu phyin pa byed pa med do",
    "K06D0019=D0554_H0023=H0512:254a-26": "// chos thams cad bsam gyis mi khyab pa'i phyir",
    "K06D0019=D0554_H0023=H0512:254b-0": "shes rab kyi pha rol tu phyin pa @254b bsam",
    "K06D0019=D0554_H0023=H0512:254b-1": "gyis mi khyab bo //",
    "K06D0019=D0554_H0023=H0512:254b-2": "de bzhin du sbyin pa'i pha rol tu phyin pa dang /",
    "K06D0019=D0554_H0023=H0512:254b-3": "tshul khrims kyi pha rol tu phyin pa dang /",
    "K06D0019=D0554_H0023=H0512:254b-4": "bzod pa'i pha rol tu phyin pa dang /",
    "K06D0019=D0554_H0023=H0512:254b-5": "brtson 'grus kyi pha rol tu phyin pa dang /",
    "K06D0019=D0554_H0023=H0512:254b-6": "bsam gtan gyi pha rol tu phyin pa dang /",
    "K06D0019=D0554_H0023=H0512:254b-7": "shes rab kyi pha rol tu phyin pa dang /",
    "K06D0019=D0554_H0023=H0512:254b-8": "thabs kyi pha rol tu phyin pa dang /",
    "K06D0019=D0554_H0023=H0512:254b-9": "smon lam gyi pha rol tu phyin pa dang /",
    "K06D0019=D0554_H0023=H0512:254b-10": "stobs kyi pha rol tu phyin pa dang /",
    "K06D0019=D0554_H0023=H0512:254b-11": "ye shes kyi pha rol tu phyin pa 'khor gsum",
    "K06D0019=D0554_H0023=H0512:254b-12": "yongs su dag pas mu med pa'i phyir shes rab",
    "K06D0019=D0554_H0023=H0512:254b-13": "kyi pha rol tu phyin pa mu med do //",
    "K06D0019=D0554_H0023=H0512:254b-14": "shes rab kyi pha rol tu phyin pa zhes bya ba ni /",
    "K06D0019=D0554_H0023=H0512:254b-15": "'di ltar stong pa nyid bco brgyad de /",
    "K06D0019=D0554_H0023=H0512:254b-16": "'di lta ste /",
    "K06D0019=D0554_H0023=H0512:254b-17": "nang stong pa nyid dang /",
    "K06D0019=D0554_H0023=H0512:254b-18": "phyi stong pa nyid dang /",
    "K06D0019=D0554_H0023=H0512:254b-19": "phyi nang stong pa nyid dang /",
    "K06D0019=D0554_H0023=H0512:254b-20": "stong pa nyid stong pa nyid dang /",
    "K06D0019=D0554_H0023=H0512:254b-21": "chen po stong pa nyid dang /",
    "K06D0019=D0554_H0023=H0512:254b-22": "don dam pa stong pa nyid dang /",
    "K06D0019=D0554_H0023=H0512:254b-23": "'dus byas stong pa nyid dang /",
    "K06D0019=D0554_H0023=H0512:254b-24": "'dus ma byas stong pa nyid dang /",
    "K06D0019=D0554_H0023=H0512:254b-25": "mtha' las 'das pa stong pa nyid dang /",
    "K06D0019=D0554_H0023=H0512:254b-26": "thog ma dang tha ma med pa stong pa nyid dang /",
    "K06D0019=D0554_H0023=H0512:254b-27": "dor ba med pa stong pa nyid dang /",
    "K06D0019=D0554_H0023=H0512:254b-28": "rang bzhin stong pa nyid dang /",
    "K06D0019=D0554_H0023=H0512:254b-29": "chos thams cad stong pa nyid dang /",
    "K06D0019=D0554_H0023=H0512:254b-30": "rang gi mtshan nyid stong pa nyid dang /",
    "K06D0019=D0554_H0023=H0512:254b-31": "mi dmigs pa stong pa nyid dang /",
    "K06D0019=D0554_H0023=H0512:254b-32": "dngos po med pa stong pa nyid dang /",
    "K06D0019=D0554_H0023=H0512:254b-33": "ngo bo nyid stong pa nyid dang /",
    "K06D0019=D0554_H0023=H0512:254b-34": "dngos po med pa'i ngo bo nyid stong pa nyid de /",
    "K06D0019=D0554_H0023=H0512:254b-35": "mdor na stong pa nyid 'di ni /",
    "K06D0019=D0554_H0023=H0512:254b-36": "shes rab kyi pha rol tu phyin pa zhes bya'o //",
    "K06D0019=D0554_H0023=H0512:254b-37": "skar ma rab rib mar me dang //",
    "K06D0019=D0554_H0023=H0512:254b-38": "sgyu ma zil pa chu bur dang //",
    "K06D0019=D0554_H0023=H0512:255a-0": "rmi lam glog @255a *//",
    "K06D0019=D0554_H0023=H0512:255a-1": "dang sprin lta bu //",
    "K06D0019=D0554_H0023=H0512:255a-2": "'dus byas de ltar blta bar bya //",
    "K06D0019=D0554_H0023=H0512:255a-3": "na mo bha ga ba tyee a'arya pra dzny'a pa ra mi ta yee /",
    "K06D0019=D0554_H0023=H0512:255a-4": "aom dh'i /",
    "K06D0019=D0554_H0023=H0512:255a-5": "hr'i /",
    "K06D0019=D0554_H0023=H0512:255a-6": "shr'i /",
    "K06D0019=D0554_H0023=H0512:255a-7": "shru t'i /",
    "K06D0019=D0554_H0023=H0512:255a-8": "smri ti /",
    "K06D0019=D0554_H0023=H0512:255a-9": "ma ti /",
    "K06D0019=D0554_H0023=H0512:255a-10": "ga ti /",
    "K06D0019=D0554_H0023=H0512:255a-11": "bi dza ye sv'ah'a /",
    "K06D0019=D0554_H0023=H0512:255a-12": "'gag pa med cing skye med la //",
    "K06D0019=D0554_H0023=H0512:255a-13": "chad pa med cing rtag pa med //",
    "K06D0019=D0554_H0023=H0512:255a-14": "tha dad don min don gcig min //",
    "K06D0019=D0554_H0023=H0512:255a-15": "'ong ba med cing 'gro med la //",
    "K06D0019=D0554_H0023=H0512:255a-16": "spros pa zhi bas zhi ba yi //",
    "K06D0019=D0554_H0023=H0512:255a-17": "rten cing 'brel par 'byung ston pa //",
    "K06D0019=D0554_H0023=H0512:255a-18": "rdzogs pa'i sangs rgyas gang yin pa //",
    "K06D0019=D0554_H0023=H0512:255a-19": "smra mchog de la phyag 'tshal lo /",
    "K06D0019=D0554_H0023=H0512:255a-20": "bcom ldan 'das kyis de skad ces bka' stsal nas tshe dang ldan pa sh'a radva ti'i bu dang /",
    "K06D0019=D0554_H0023=H0512:255a-21": "lha'i dbang po brgya byin dang /",
    "K06D0019=D0554_H0023=H0512:255a-22": "dge slong de dag dang /",
    "K06D0019=D0554_H0023=H0512:255a-23": "byang chub sems dpa' de dag dang /",
    "K06D0019=D0554_H0023=H0512:255a-24": "lha dang /",
    "K06D0019=D0554_H0023=H0512:255a-25": "mi dang /",
    "K06D0019=D0554_H0023=H0512:255a-26": "lha ma yin dang /",
    "K06D0019=D0554_H0023=H0512:255a-27": "dri zar bcas pa'i 'jig rten yi rang ste bcom",
    "K06D0019=D0554_H0023=H0512:255a-28": "ldan 'das kyis gsungs pa la mngon par bstod do"
}