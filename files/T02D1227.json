{
    "T02D1227:31a-0": "@31a # // rgya gar skad du /",
    "T02D1227:31a-1": "shr'i he badzra n'a ma s'a dha nam /",
    "T02D1227:31a-2": "bod skad du /",
    "T02D1227:31a-3": "dpal kye rdo rje zhes bya ba'i sgrub pa'i thabs //",
    "T02D1227:31a-4": "dgyes pa'i rdo rje la phyag 'tshal lo //",
    "T02D1227:31a-5": "ae wam nyid bzhugs rje bo mgon po bzhi //",
    "T02D1227:31a-6": "dang po tha ma dbus las rnam par grol //",
    "T02D1227:31a-7": "rdo rje 'dzin pa khyod la phyag 'tshal lo //",
    "T02D1227:31a-8": "bla ma dang sangs rgyas dang chos dang dge 'dun rgan pa rnams kyi rkang pa la /",
    "T02D1227:31a-9": "dad pa spyod pas phyag btsal nas bri /",
    "T02D1227:31a-10": "dang por gnas bstan par bya ba ni /",
    "T02D1227:31b-0": "shing gcig @31b gam ni dur khrod du //",
    "T02D1227:31b-1": "de bzhin ma mo'i khyim dag gam //",
    "T02D1227:31b-2": "yang na dben pa'am bas mtha' ru //",
    "T02D1227:31b-3": "der ni bsgom pa bzang bar gsungs //",
    "T02D1227:31b-4": "zhes 'byung bas na gnas der ram /",
    "T02D1227:31b-5": "rang nyams dga' ba'i gnas su 'dug nas /",
    "T02D1227:31b-6": "sems rtse gcig pa'i ting nge 'dzin la rnal 'byor mnyam pa nyid du byas nas //",
    "T02D1227:31b-7": "nub mo rang gi snying gar 'dug nas //",
    "T02D1227:31b-8": "ram las nyi ma'i dkyil 'khor //",
    "T02D1227:31b-9": "de'i steng du thabs dang shes rab kyi bdag nyid can yi ge h'u%/",
    "T02D1227:31b-10": "nam mkha' la bla ma dang sangs rgyas dang byang chub sems dpa' rnams mthong nas /",
    "T02D1227:31b-11": "lha mo brgyad rgyan gyis brgyan pa spros nas mchod pa /",
    "T02D1227:31b-12": "goo r'i zla ba'i snod can /",
    "T02D1227:31b-13": "tsoo r'i nyi ma'i snod can /",
    "T02D1227:31b-14": "bett'a l'i dri chu'i snod can /",
    "T02D1227:31b-15": "ghasma r'i sman gyi snod can //",
    "T02D1227:31b-16": "pukka s'i rdo rje 'dzin pa /",
    "T02D1227:31b-17": "sa pa r'i bdud rtsi'i snod can //",
    "T02D1227:31b-18": "tsanda l'i rnge'u chung 'dzin ma /",
    "T02D1227:31b-19": "de rnams kyis mchod pa /",
    "T02D1227:31b-20": "dombi n'i reg bya dbyer med pa'i chags pa chen po dang rjes su chags par byed /",
    "T02D1227:31b-21": "de nas phyi'i mchod pa dang /",
    "T02D1227:31b-22": "sdig pa bshags pa dang /",
    "T02D1227:31b-23": "dkon mchog gsum la skyabs su 'gro ba la sogs pa bya'o //",
    "T02D1227:31b-24": "de nas dang po byams pa dang /",
    "T02D1227:31b-25": "gnyis pa snying rje dang /",
    "T02D1227:31b-26": "gsum pa dga' ba dang /",
    "T02D1227:31b-27": "bzhi pa btang snyoms su bya'o //",
    "T02D1227:31b-28": "de nas sems stong pa nyid du byed pa //",
    "T02D1227:31b-29": "'khor ba bdag tu 'dzin pa med par bya /",
    "T02D1227:31b-30": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02D1227:31b-31": "de nas yi ge ram las sngon du nyi ma'i dkyil 'khor bsgom /",
    "T02D1227:31b-32": "de'i steng du yi ge h'um las rdo rje /",
    "T02D1227:31b-33": "de'i lte ba la h'um /",
    "T02D1227:31b-34": "de las 'od zer 'phros pas bla re dang /",
    "T02D1227:31b-35": "sa gzhi dang /",
    "T02D1227:31b-36": "rtsig par gyur /",
    "T02D1227:31b-37": "de'i dbus su nam mkha'i dbyings kyi 'byung gnas su",
    "T02D1227:31b-38": "bsgom pa ni rlung gi dkyil 'khor me'i dkyil 'khor",
    "T02D1227:31b-39": "/ chu'i dkyil 'khor /",
    "T02D1227:31b-40": "sa'i dkyil 'khor /",
    "T02D1227:31b-41": "de'i steng du bhr'um las 'khor lo lte ba la",
    "T02D1227:31b-42": "bhr'um bhr'um dang 'khor lo gnyis dbyer med pa las",
    "T02D1227:31b-43": "rnam par snang mdzad de dang 'byung bzhi'i dkyil 'khor",
    "T02D1227:31b-44": "gcig tu 'dres nas /",
    "T02D1227:31b-45": "chos kyi 'byung gnas kyi dbus su gzhal yas khang du gyur /",
    "T02D1227:31b-46": "gzhal yas khang thog gcig pa //",
    "T02D1227:31b-47": "sgo bzhi pa tva ran bzhis mdzes pa /",
    "T02D1227:31b-48": "me tog sna tshogs pa'i gzugs can /",
    "T02D1227:31b-49": "de'i dbus su a'a li las zla ba'i dkyil 'khor /",
    "T02D1227:32a-0": "k'a li las @32a * //",
    "T02D1227:32a-1": "nyi ma'i dkyil 'khor dang /",
    "T02D1227:32a-2": "zla ba me long lta bu'i ye shes nyi ma",
    "T02D1227:32a-3": "mnyam pa nyid kyi ye shes dbus su h'um las",
    "T02D1227:32a-4": "rdo rje so sor rtog pa'i ye shes /",
    "T02D1227:32a-5": "gcig tu 'dres pa'i ngo bo bya ba grub pa'i ye shes /",
    "T02D1227:32a-6": "rdo rje sems dpa'i gzugs su gyur pa chos kyi dbyings rnam par dag pa'i ye shes te /",
    "T02D1227:32a-7": "'dres pa yi ge h'u% las rdo rje sems dpa'",
    "T02D1227:32a-8": "de mngon par byang chub pa lngas sku bskyed pa'o",
    "T02D1227:32a-9": "// zhal dang phyag mtshan yab dang sras su mthun pa /",
    "T02D1227:32a-10": "rdo rje sems dpa' rin chen zla ba'i gzugs can /",
    "T02D1227:32a-11": "phyag bcu drug zhal brgyad zhabs bzhi dga' bar byed",
    "T02D1227:32a-12": "pa phyag dang po gnyis kyis bdag med ma la",
    "T02D1227:32a-13": "'khyud pa / thabs dang shes rab gnyis su med pa'i byang chub kyi sems zla ba /",
    "T02D1227:32a-14": "goo r'i brgya byin phyogs su gnas /",
    "T02D1227:32a-15": "tsoo r'i yi dags phyogs su gnas /",
    "T02D1227:32a-16": "bett'a l'i chu bdag phyogs su gnas /",
    "T02D1227:32a-17": "ghasma r'i gnod sbyin phyogs su gnas /",
    "T02D1227:32a-18": "bdud bzhi 'joms pa'i tshul du'o //",
    "T02D1227:32a-19": "gtsigs pa'i gzugs can sgor gnas pa'o //",
    "T02D1227:32a-20": "pukka s'i 'joms pa'i gzugs can dbang ldan grvar gnas /",
    "T02D1227:32a-21": "sa ba r'i me'i grvar gnas /",
    "T02D1227:32a-22": "tsanda l'i bden bral gyi grvar gnas /",
    "T02D1227:32a-23": "dombi n'i rlung gi grvar gnas pa'o //",
    "T02D1227:32a-24": "ga% tsa% ba% gha% ba% sa% la% da% sa bon las sku rdzogs nas dbyung bar bya //",
    "T02D1227:32a-25": "goo r'i phyag g-yas na gri gug g-yon na nya /",
    "T02D1227:32a-26": "tsoo r'i g-yas na rde'u chung /",
    "T02D1227:32a-27": "g-yon na phag / gha sma r'i g-yas na sbrul /",
    "T02D1227:32a-28": "g-yon padma'i snod /",
    "T02D1227:32a-29": "pu kka s'i g-yas seng ge /",
    "T02D1227:32a-30": "g-yon dgra sta /",
    "T02D1227:32a-31": "sa ba r'i g-yas na dge slong /",
    "T02D1227:32a-32": "g-yon na gseg shad /",
    "T02D1227:32a-33": "tsanda l'i g-yas na 'khor lo /",
    "T02D1227:32a-34": "g-yon na thod pa /",
    "T02D1227:32a-35": "dombi n'i g-yas rdo rje /",
    "T02D1227:32a-36": "g-yon sdigs mdzug goo r'i kha dog nag mo /",
    "T02D1227:32a-37": "tsoo r'i mdog dmar /",
    "T02D1227:32a-38": "bett'a l'i mdog ser /",
    "T02D1227:32a-39": "ghasma r'i mdog ljang /",
    "T02D1227:32a-40": "pukka s'i mdog sngo /",
    "T02D1227:32a-41": "sa ba r'i mdog dkar /",
    "T02D1227:32a-42": "tsanda l'i nam mkha'i mdog /dombi n'i kha dog sna tshogs thams cad spyan gsum pa /",
    "T02D1227:32a-43": "skra grol ba /",
    "T02D1227:32a-44": "phyag rgya bzhi dang ldan pa thams cad bzhengs nas /",
    "T02D1227:32a-45": "brkyang bskum du bzhugs pa /",
    "T02D1227:32a-46": "thams cad kyang phyag gnyis pa /",
    "T02D1227:32a-47": "tshangs pa dang /",
    "T02D1227:32a-48": "khyab 'jug dang /",
    "T02D1227:32a-49": "drag po dang /",
    "T02D1227:32a-50": "gshin rje dang /",
    "T02D1227:32a-51": "gnod sbyin dang /",
    "T02D1227:32a-52": "srin po dang /",
    "T02D1227:32a-53": "lha ma yin rnams /",
    "T02D1227:32a-54": "goo r'i la sogs pa rnams kyi gdan no //",
    "T02D1227:32b-0": "@32b de nas rdo rje sems dpa' yab yum dang bcas pa 'dod chags chen pos zhu nas /",
    "T02D1227:32b-1": "de nas lha mo bzhis bskul ba /",
    "T02D1227:32b-2": "sna tshogs glu yis rab tu mchod //",
    "T02D1227:32b-3": "dgyes pa'i rdo rje'i thugs rje'i yid //",
    "T02D1227:32b-4": "pukka s'i ni bdag la skyobs //",
    "T02D1227:32b-5": "bde ba chen po sbyor 'dod pas //",
    "T02D1227:32b-6": "stong pa'i rang bzhin bsal te bzhengs //",
    "T02D1227:32b-7": "stong pa'i rang bzhin bsal nas ni //",
    "T02D1227:32b-8": "sa ba r'i la dngos grub stsol //",
    "T02D1227:32b-9": "gal te gson par mchi bzhed na //",
    "T02D1227:32b-10": "dgyes pa'i rdo rje bzhengs su gsol //",
    "T02D1227:32b-11": "tsanda l'i ni bdag gis su //",
    "T02D1227:32b-12": "mthong ba med nas gsol ba yi //",
    "T02D1227:32b-13": "ci yi phyir na stong par bzhugs //",
    "T02D1227:32b-14": "sngon smon bzhin du dpa' bo rol //",
    "T02D1227:32b-15": "bdag ni do mbi'i mtshan ma med //",
    "T02D1227:32b-16": "khyod kyi sems ni shes pa ste //",
    "T02D1227:32b-17": "thugs rje med pa de mi rung //",
    "T02D1227:32b-18": "sgyu 'phrul lta bur bzhengs su gsol //",
    "T02D1227:32b-19": "dang po stong pa'i byang chub sems //",
    "T02D1227:32b-20": "gnyis pa la ni sa bon 'byung //",
    "T02D1227:32b-21": "gsum pa la ni gzugs rdzogs te //",
    "T02D1227:32b-22": "bzhi pa la ni yig 'bru dgod //",
    "T02D1227:32b-23": "bdag po dga' ma sa bon gnyis //",
    "T02D1227:32b-24": "bar ma 'jigs pa sngon po gnyis //",
    "T02D1227:32b-25": "aam h'um gnyis kyi 'od zer las //",
    "T02D1227:32b-26": "rdo rje chen po bzhengs pa'o //",
    "T02D1227:32b-27": "lha yi gzugs su 'phros nas ni //",
    "T02D1227:32b-28": "nam mkha'i khams ni yongs gang pa'o //",
    "T02D1227:32b-29": "snying gar aam h'um la bsdus nas //",
    "T02D1227:32b-30": "rnal 'byor badzra dha ra zhes //",
    "T02D1227:32b-31": "zhe sdang chen po'i rang bzhin gyur //",
    "T02D1227:32b-32": "zhabs bzhi sa la mnan pa yis //",
    "T02D1227:32b-33": "lha dang lha min 'jigs par byed //",
    "T02D1227:32b-34": "kha dog nag po 'jigs par byed //",
    "T02D1227:32b-35": "bdag med ma la bde ba ster //",
    "T02D1227:32b-36": "rtog pa med pa'i bde ba rnyed //",
    "T02D1227:32b-37": "rtog pa med pa'i rang bzhin gzugs //",
    "T02D1227:32b-38": "bdud bzhi rim par zhabs kyis mnan //",
    "T02D1227:32b-39": "'jigs pa thams cad 'jigs par byed //",
    "T02D1227:32b-40": "mgo bo'i phreng ba rdzogs par bya //",
    "T02D1227:32b-41": "nyi ma'i gdan la gar thabs byed //",
    "T02D1227:32b-42": "sna tshogs rdo rje spyi bor gnas //",
    "T02D1227:32b-43": "kha dog nag po 'jigs par byed //",
    "T02D1227:32b-44": "dang po zhal ni nag po che //",
    "T02D1227:32b-45": "g-yas kyi zhal ni zla ltar dkar //",
    "T02D1227:32b-46": "g-yon gyi zhal ni dmar po 'jigs //",
    "T02D1227:32b-47": "steng gi sngon po gtsigs pa'i zhal //",
    "T02D1227:32b-48": "nyi shu rtsa bzhi spyan dang ldan //",
    "T02D1227:32b-49": "zhal rnams gzhan ni nag po'o //",
    "T02D1227:32b-50": "h'u% zhes bya ba'i sgra 'byin cing //",
    "T02D1227:33a-0": "thal @33a * //",
    "T02D1227:33a-1": "pas lus kyang byugs pa'o //",
    "T02D1227:33a-2": "smin ma skra yengs ser po yin //",
    "T02D1227:33a-3": "phyag rgya lnga yis sku la brgyan //",
    "T02D1227:33a-4": "spyan ni lta stangs khro bor blta //",
    "T02D1227:33a-5": "lo ni bcu drug tsam gyi tshad //",
    "T02D1227:33a-6": "glang po rta dang bong bu dang //",
    "T02D1227:33a-7": "ba lang rnga mo mi dag dang //",
    "T02D1227:33a-8": "byi la dang ni seng ge dang //",
    "T02D1227:33a-9": "g-yas kyi phyag na thod pa brgyad //",
    "T02D1227:33a-10": "de rnams rim pa bzhin du gzhag / sa yi lha dang chu yi lha //",
    "T02D1227:33a-11": "me yi lha dang rlung gi lha //",
    "T02D1227:33a-12": "zla ba'i lha dang nyi ma'i lha //",
    "T02D1227:33a-13": "gshin rje lha dang nor sbyin no //",
    "T02D1227:33a-14": "g-yon pa'i phyag na bandha brgyad //",
    "T02D1227:33a-15": "de rnams rim par dgod pa'o //",
    "T02D1227:33a-16": "sgeg pa dpa' ba 'jigs su rung ba dang /",
    "T02D1227:33a-17": "rgod dang gshe dang 'jigs par byed pa dang //",
    "T02D1227:33a-18": "snying rje rngam dang zhi ba la sogs pa //",
    "T02D1227:33a-19": "'bar ba'i gar dgu ro dang ldan //",
    "T02D1227:33a-20": "shr'i ni ye shes mi gnyis pa //",
    "T02D1227:33a-21": "he ni rgyu sogs rnam par spangs //",
    "T02D1227:33a-22": "ru ni tshogs dang bral ba ste //",
    "T02D1227:33a-23": "ka ni gang du'ang mi gnas pa'o //",
    "T02D1227:33a-24": "aom dharma dh'a tu sva bh'a ba a'atma ko&amp; ham /",
    "T02D1227:33a-25": "mig gnyis la ni gti mug rdo rje'o //",
    "T02D1227:33a-26": "rna ba la zhe sdang rdo rje'o //",
    "T02D1227:33a-27": "sna la ser sna rdo rje'o /",
    "T02D1227:33a-28": "kha la 'dod chags rdo rje'o //",
    "T02D1227:33a-29": "reg bya la phrag dog rdo rje'o //",
    "T02D1227:33a-30": "yid la bdag med rnal 'byor ma'o //",
    "T02D1227:33a-31": "sa la spyod ma lus rdo rje ma //",
    "T02D1227:33a-32": "mkha' la spyod ma gsung rdo rje ma //",
    "T02D1227:33a-33": "snying gi dbus na gnas pa ni bdag med ma'o //",
    "T02D1227:33a-34": "rang gi snying ga'i sa bon las //",
    "T02D1227:33a-35": "'od nag po lcags kyu 'dra ba 'phros pas //",
    "T02D1227:33a-36": "khams gsum gyi sangs rgyas spyan drangs nas //",
    "T02D1227:33a-37": "mchod pa lha mo brgyad dag gis bya'o //",
    "T02D1227:33a-38": "de nas gsol ba gdab par bya'o //",
    "T02D1227:33a-39": "aom aa bhi shinytsa tu m'am sarba badzra ta th'a ga ta /",
    "T02D1227:33a-40": "rdzogs nas thams cad he ru ka / sangs rgyas kun gyis dbang bskur mdzad //",
    "T02D1227:33a-41": "sangs rgyas kun gyi rang bzhin chu //",
    "T02D1227:33a-42": "bdud rtsi bum pas dbang bskur ro //",
    "T02D1227:33a-43": "de nas me tog gi char dang /",
    "T02D1227:33a-44": "ras dang tsandan gyi phye ma dang /",
    "T02D1227:33a-45": "gur gum char du phab pas /",
    "T02D1227:33a-46": "nam mkha'i khams sna tshogs pa'i sgras gang nas /",
    "T02D1227:33a-47": "sna tshogs pa'i gzugs kyis mchod pa byas nas /",
    "T02D1227:33a-48": "lo tsa na la sogs pa yis //",
    "T02D1227:33a-49": "rdo rje'i glus kyang stod par byed //",
    "T02D1227:33a-50": "de ltar dbang bskur zin nas /",
    "T02D1227:33a-51": "mi bskyed pa 'khor lo'i gzugs can /",
    "T02D1227:33b-0": "rna ba snang ba mtha' yas kyi @33b bdag nyid //",
    "T02D1227:33b-1": "mgul du rin chen 'byung ldan //",
    "T02D1227:33b-2": "ska rags don yod grub pa /",
    "T02D1227:33b-3": "gdu bu rnam par snang mdzad kyi rang bzhin du dran par bya'o //",
    "T02D1227:33b-4": "phyag rgya lnga rnam par dag pa rigs lnga'o //",
    "T02D1227:33b-5": "snying rje rnam par dag pa spyan dmar po /",
    "T02D1227:33b-6": "byams pa rnam par dag pa mdog nag po /",
    "T02D1227:33b-7": "byang chub kyi yan lag rnam par dag pa pags pa /",
    "T02D1227:33b-8": "'phags pa'i bden pa bzhi rnam par dag pa rus pa /",
    "T02D1227:33b-9": "phyag rgya rnam par dag pa sangs rgyas lnga'o //",
    "T02D1227:33b-10": "gdug pa'i sems can gdul ba'i phyir //",
    "T02D1227:33b-11": "khro bo'i gzugs so //",
    "T02D1227:33b-12": "sha rnam par dag pa pukka s'i'o //",
    "T02D1227:33b-13": "khrag rnam par dag pa sa ba r'i'o //",
    "T02D1227:33b-14": "byang chub rnam par dag pa tsanda l'i'o //",
    "T02D1227:33b-15": "rkang rnam par dag pa dombi n'i'o //",
    "T02D1227:33b-16": "rnam par thar pa brgyad rnam par dag pa zhal brgyad /",
    "T02D1227:33b-17": "lus ngag yid gsum rnam par dag pa spyan gsum /",
    "T02D1227:33b-18": "stong pa bcu drug rnam par dag pa phyag bcu",
    "T02D1227:33b-19": "drug / bdud bzhi rnam par dag pa zhabs bzhi",
    "T02D1227:33b-20": "/ de bzhin gshegs pa mi bskyod pa dang /",
    "T02D1227:33b-21": "rnam par snang mdzad dang /",
    "T02D1227:33b-22": "rin chen 'byung ldan dang /",
    "T02D1227:33b-23": "snang ba mtha' yas dang /",
    "T02D1227:33b-24": "goo r'i la sogs pa phyag rgya bzhi'o //",
    "T02D1227:33b-25": "sa rnam par dag pa pukka s'i'o //",
    "T02D1227:33b-26": "chu rnam par dag pas ba r'i'o //",
    "T02D1227:33b-27": "me rnam par dag pa tsanda l'i'o //",
    "T02D1227:33b-28": "rlung rnam par dag pa dombi n'i ru gsungs so //",
    "T02D1227:33b-29": "dus gsum du gnas pa las langs nas lha'i gzugs su bya'o //",
    "T02D1227:33b-30": "nyon mongs pa med na sngags kyi bzlas pa bya ste /",
    "T02D1227:33b-31": "aom de ba pi tsu badzra h'u% h'u% h'u% phat sv'a h'a //",
    "T02D1227:33b-32": "bya ba thams cad he ru ka'i gzugs su bya ste /",
    "T02D1227:33b-33": "dngos grub gang 'dod kyang rung ste /",
    "T02D1227:33b-34": "he ru ka'i gzugs su bya'o //",
    "T02D1227:33b-35": "zla ba drug tu 'dug na dngos grub 'byung ste /",
    "T02D1227:33b-36": "'khrul pa'i bsam pa med na /",
    "T02D1227:33b-37": "sangs rgyas kyi rdzu 'phrul thob par 'gyur ro //",
    "T02D1227:33b-38": "bsgul bskyod thams cad phyag rgya yin //",
    "T02D1227:33b-39": "brjod pa thams cad sngags yin te /",
    "T02D1227:33b-40": "he ru ka ni gnas pa ni //",
    "T02D1227:33b-41": "rnam shes yang dag shes pa yin //",
    "T02D1227:33b-42": "rgyud las sgrub thabs bsdus pa'o //",
    "T02D1227:33b-43": "shes dang mi shes mi dpogs pas //",
    "T02D1227:33b-44": "zab mo tshul ni gsal byed pa //",
    "T02D1227:33b-45": "shes rab 'o ma'i rgya mtsho las //",
    "T02D1227:33b-46": "skad cig man ngag srubs shing gis //",
    "T02D1227:33b-47": "slob dpon bde ba'i man ngag gis //",
    "T02D1227:33b-48": "bsdus pas bdud rtsi za ba ltar //",
    "T02D1227:34a-0": "de yi blo yi @34a * //",
    "T02D1227:34a-1": "shes pa yin //",
    "T02D1227:34a-2": "he ru ka yi sgrub thabs 'di //",
    "T02D1227:34a-3": "legs par gsal bar byas pa ni //",
    "T02D1227:34a-4": "dgyes pa'i rdo rje'i rgyud las brtsams //",
    "T02D1227:34a-5": "de bzhin gsungs pa'i rim pa yis //",
    "T02D1227:34a-6": "bdag gi bsod nams 'di dang ni //",
    "T02D1227:34a-7": "dpal gyi sngags kyi rim brjod pas //",
    "T02D1227:34a-8": "yin pa'i byang chub man dge bas //",
    "T02D1227:34a-9": "myur bar sems can grol gyur cig / bla ma dang ni pha ma dang //",
    "T02D1227:34a-10": "'khor mi rnams kyis thos dga' ba //",
    "T02D1227:34a-11": "byang chub snying por byas pa 'di //",
    "T02D1227:34a-12": "sngon du dran pa'i ye shes kyis //",
    "T02D1227:34a-13": "de nyid brjod par byas pa 'dis //",
    "T02D1227:34a-14": "dpal gyi yid ni rnyed par shog / he badzra'i",
    "T02D1227:34a-15": "sgrub thabs slob dpon byang chub snying pos mdzad pa",
    "T02D1227:34a-16": "rdzogs so / //",
    "T02D1227:34a-17": "/ rgya gar gyi mkhan po d'am pam ka ra tsandra dang /"
}