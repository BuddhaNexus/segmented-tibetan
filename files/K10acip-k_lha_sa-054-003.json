{
    "K10acip-k_lha_sa-054-003:225b-0": "@225b #// rgya gar skad du /",
    "K10acip-k_lha_sa-054-003:225b-1": "a'arya a'ata dzny'a na n'a ma ma h'a y'a s'u tra /",
    "K10acip-k_lha_sa-054-003:225b-2": "bod skad du /",
    "K10acip-k_lha_sa-054-003:225b-3": "'phags pa 'da' ka ye shes zhes bya ba theg pa chen po'i mdo /",
    "K10acip-k_lha_sa-054-003:226a-0": "sangs rgyas dang byang @226a *//",
    "K10acip-k_lha_sa-054-003:226a-1": "chub sems dpa' thams cad la phyag 'tshal lo //",
    "K10acip-k_lha_sa-054-003:226a-2": "'di skad bdag gis thos ba dus gcig na /",
    "K10acip-k_lha_sa-054-003:226a-3": "bcom ldan 'das 'og min lha'i rgyal po'i khang bzang na bzhugs te 'khor thams cad la chos ston pa dang /",
    "K10acip-k_lha_sa-054-003:226a-4": "byang chub sems dpa' sems dpa' chen po nam mkha'i snying pos bcom ldan 'das la phyag 'tshal nas 'di skad ces gsol to //",
    "K10acip-k_lha_sa-054-003:226a-5": "bcom ldan 'das /",
    "K10acip-k_lha_sa-054-003:226a-6": "byang chub sems dpa' nam 'chi kha ma'i sems ji ltar blta bar bgyi /",
    "K10acip-k_lha_sa-054-003:226a-7": "bcom ldan 'das kyis bka' stsal pa /",
    "K10acip-k_lha_sa-054-003:226a-8": "nam mkha'i snying po; ;byang chub sems dpa' nam 'chi ba'i dus kyi tsha 'da' ga ye shes bsgom par bya'o //",
    "K10acip-k_lha_sa-054-003:226a-9": "de la 'da' ga ye shes ni /",
    "K10acip-k_lha_sa-054-003:226a-10": "chos thams cad rang bzhin gyis rnam par dag pas na; dngos po med pa'i 'du shes rab tu bsgom par bya'o //",
    "K10acip-k_lha_sa-054-003:226a-11": "chos thams cad byang chub kyi sems su 'dus pas na /",
    "K10acip-k_lha_sa-054-003:226a-12": "snying rje chen po'i 'du shes rab tu bsgom par bya'o //",
    "K10acip-k_lha_sa-054-003:226a-13": "chos thams cad rang bzhin gyis 'od gsal bas na /",
    "K10acip-k_lha_sa-054-003:226a-14": "mi dmigs pa'i 'du shes rab tu bsgom par bya'o //",
    "K10acip-k_lha_sa-054-003:226a-15": "dngos po thams cad mi rtag pas na /",
    "K10acip-k_lha_sa-054-003:226a-16": "ci la'ang ma chags pa'i 'du shes rab tu bsgom par bya'o //",
    "K10acip-k_lha_sa-054-003:226a-17": "sems rtogs na ye shes yin pas na /",
    "K10acip-k_lha_sa-054-003:226a-18": "sangs rgyas gzhan du mi btsal ba'i 'du shes rab tu bsgom par bya'o //",
    "K10acip-k_lha_sa-054-003:226b-0": "bcom ldan 'das @226b kyis tshigs su bcad de bka' stsal pa /",
    "K10acip-k_lha_sa-054-003:226b-1": "chos rnams rang bzhin rnam dag pas //",
    "K10acip-k_lha_sa-054-003:226b-2": "dngos po med pa'i 'du shes bsgom //",
    "K10acip-k_lha_sa-054-003:226b-3": "byang chub sems dang rab ldan pas //",
    "K10acip-k_lha_sa-054-003:226b-4": "snying rje chen po'i 'du shes bsgom //",
    "K10acip-k_lha_sa-054-003:226b-5": "chos rnams rang bzhin 'od gsal bas //",
    "K10acip-k_lha_sa-054-003:226b-6": "dmigs pa med pa'i 'du shes bsgom //",
    "K10acip-k_lha_sa-054-003:226b-7": "dngos po thams cad mi rtag pas //",
    "K10acip-k_lha_sa-054-003:226b-8": "chags pa med pa'i 'du shes bsgom //",
    "K10acip-k_lha_sa-054-003:226b-9": "sems ni ye shes 'byung ba'i rgyu //",
    "K10acip-k_lha_sa-054-003:226b-10": "sangs rgyas gzhan du ma tshol cig /",
    "K10acip-k_lha_sa-054-003:226b-11": "bcom ldan 'das kyis de skad ces bka' stsal pa dang /",
    "K10acip-k_lha_sa-054-003:226b-12": "byang chub sems dpa' nam mkha'i snying po la sogs pa'i 'khor 'dus pa thams cad rab tu dga' mgu yi rang nas bcom ldan 'das kyis gsungs pa la mngon par bstod do //",
    "K10acip-k_lha_sa-054-003:226b-13": "'phags pa 'da' ga ye shes zhes bya ba theg pa chen po'i mdo rdzogs so //"
}