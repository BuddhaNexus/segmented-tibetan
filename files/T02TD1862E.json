{
    "T02TD1862E:64b-0": "@64b # // rgya gar skad du /",
    "T02TD1862E:64b-1": "gu hya dzam bha la s'a dha nam /",
    "T02TD1862E:64b-2": "bod skad du /",
    "T02TD1862E:64b-3": "gsang ba'i dzam bha la'i sgrub thabs /",
    "T02TD1862E:64b-4": "'phags pa dzam bha la la phyag 'tshal lo //",
    "T02TD1862E:64b-5": "de la thog mar re zhig sngags pas gdong gi gtsang sbra la sogs pa byas nas /",
    "T02TD1862E:64b-6": "skye bo med pa'i sa phyogs su bde ba'i stan la gnas te /",
    "T02TD1862E:64b-7": "bdag gis rje btsun dzam bha la mnyes par byas la sems can thams cad mchog gi bde ba la sbyar bar bya'o zhes byang chub kyi sems bskyed la /",
    "T02TD1862E:64b-8": "rang gi snying gar zla ba'i dkyil 'khor la dzam gi yi ge ser po bltas te /",
    "T02TD1862E:64b-9": "de'i 'od kyis bla ma dang sangs rgyas dang byang chub sems dpa' dang rje btsun dzam bha la mdun du bsams la yang dag par mchod de phyag byas te /",
    "T02TD1862E:64b-10": "sdig pa bshags pa la sogs pa byas te /",
    "T02TD1862E:64b-11": "'jigs pas sdig pa thams cad bshags par bya //",
    "T02TD1862E:64b-12": "dga' bas 'gro ba'i dge la rjes yi rang //",
    "T02TD1862E:64b-13": "dkon mchog gsum la skyabs su mchi //",
    "T02TD1862E:64b-14": "rdzogs pa'i byang chub sems ni rnam par gzung //",
    "T02TD1862E:64b-15": "de'i rjes su byams pa dang snying rje dang dga' ba dang btang snyoms bsgom par bya'o //",
    "T02TD1862E:64b-16": "aom sh'u n+ya t'a dzny'a na badzra sva bh'a wa a'atma ko&amp; ham zhes pa'i sngags kyis thams cad stong pa nyid du bsgom par bya'o //",
    "T02TD1862E:64b-17": "de'i rjes su smon lam gyi shugs kyis nam kham bam lam gi sa bon las skyes pa'i sna tshogs padma 'dab ma brgyad pa'i steng du zla ba la dzam ser po las skyes pa'i bcom ldan 'das dzam bha la bsgom par bya ste /",
    "T02TD1862E:64b-18": "rgyan thams cad 'dzin pa gser gyi kha dog can /",
    "T02TD1862E:64b-19": "lto ba 'phyang ba /",
    "T02TD1862E:64b-20": "g-yon pa dang g-yas pa'i phyag dag gis sre mo dang sa bon gang ba 'dzin pa /",
    "T02TD1862E:64b-21": "rin chen 'byung ldan gyi cod pan autpala'i phreng ba 'dzin pa'o //",
    "T02TD1862E:64b-22": "shar la sogs pa'i 'dab ma rnams su nor bu bzang po dang /",
    "T02TD1862E:64b-23": "gang ba bzang po dang /",
    "T02TD1862E:64b-24": "nor sbyin dang /",
    "T02TD1862E:64b-25": "rnam thos rnams so /",
    "T02TD1862E:64b-26": "me la sogs pa'i 'dab ma rnams la rna rgyan kor sleb dang /",
    "T02TD1862E:64b-27": "rol pa 'khyil pa dang /",
    "T02TD1862E:64b-28": "rtsen pa'i phreng ba dang /",
    "T02TD1862E:64b-29": "grong gi dbang phyug dang /",
    "T02TD1862E:65a-0": "de bzhin du spyod @65a * //",
    "T02TD1862E:65a-1": "pa'i dbang phyug ste bshad pa'i rim pas der de ltar nor rgyun ma dang /",
    "T02TD1862E:65a-2": "zla mdzes ma dang /",
    "T02TD1862E:65a-3": "sbyin ma dang /",
    "T02TD1862E:65a-4": "legs sbyin ma dang /",
    "T02TD1862E:65a-5": "'phags ma dang /",
    "T02TD1862E:65a-6": "legs bzangs ma dang /",
    "T02TD1862E:65a-7": "sbas ma dang /",
    "T02TD1862E:65a-8": "lha mo dang /",
    "T02TD1862E:65a-9": "dbyangs can ma ste /",
    "T02TD1862E:65a-10": "gnod sbyin mo 'di dag rnams bsam par bya'o //",
    "T02TD1862E:65a-11": "nor rgyun ma dang dzam bha la lhan cig tu'o //",
    "T02TD1862E:65a-12": "gnod sbyin ma thams cad nor rgyun ma bzhin no //",
    "T02TD1862E:65a-13": "gnod sbyin thams cad dzam bha la bzhin no //",
    "T02TD1862E:65a-14": "'di ltar bsams te sngags bzlas par bya ste de la gnod sbyin rnams kyi ni /",
    "T02TD1862E:65a-15": "aom dzam bha la dza lendra ya dha nam me de hi de hi sv'a h'a /",
    "T02TD1862E:65a-16": "aom ma ni bha dr'a ya sv'a h'a /",
    "T02TD1862E:65a-17": "aom p'urnna bha dr'a ya sv'a h'a /",
    "T02TD1862E:65a-18": "aom dha na d'a ya sv'a h'a /",
    "T02TD1862E:65a-19": "aom bee shra ba n'a ya sv'a h'a /",
    "T02TD1862E:65a-20": "aom pi tsi kundi li ne sv'a h'a /",
    "T02TD1862E:65a-21": "aom ki li m'a li ne sv'a h'a /",
    "T02TD1862E:65a-22": "aom mu khendr'a ya sv'a h'a /",
    "T02TD1862E:65a-23": "aom tsa rendr'a ya sv'a h'a /",
    "T02TD1862E:65a-24": "de nas gnod sbyin mo rnams kyi sngags ni /",
    "T02TD1862E:65a-25": "aom ba su dha rin+yee sv'a h'a /",
    "T02TD1862E:65a-26": "aom tsandra k'antyee sv'a h'a /",
    "T02TD1862E:65a-27": "aom datt'a yee sv'a h'a /",
    "T02TD1862E:65a-28": "aom su dattyee sv'a h'a /",
    "T02TD1862E:65a-29": "aom a'arya yee sv'a h'a /",
    "T02TD1862E:65a-30": "aom su bha dr'a yee sv'a h'a /",
    "T02TD1862E:65a-31": "aom gupt'a yee sv'a h'a /",
    "T02TD1862E:65a-32": "aom de byee sv'a h'a /",
    "T02TD1862E:65a-33": "aom sa ra sva tyee sv'a h'a /",
    "T02TD1862E:65a-34": "'di lta bu thun gsum du bzlas pas chu khyor ba brgya rtsa brgyad ster ba la 'jig rten gsum gyi rgyal srid ster ro //",
    "T02TD1862E:65a-35": "tho rangs bya rog mi grag par chu'i dbus su bzlas na nor 'dzad pa med cing 'phel bar 'gyur ro //",
    "T02TD1862E:65a-36": "de nas gser la sogs pa'i 'dab ma la nor rgyun ma dang /",
    "T02TD1862E:65a-37": "gnod sbyin mo lhan cig pa dang /",
    "T02TD1862E:65a-38": "'dab ma gnyis pa la bcom ldan 'das dzam bha la la gnod sbyin gyis yongs su bskor ba bis nas mar dang sbrang rtsi dang ka ras sbyar te /",
    "T02TD1862E:65a-39": "rab gnas legs par byas la mnyes par byas na grub pa chen po brgyad ster ro //",
    "T02TD1862E:65a-40": "zho dang bu ram dang bcas pa'i zan dang sha dang /",
    "T02TD1862E:65a-41": "chang spangs pa'i gtor ma bzlas pa'i sngags kyis rgyun du sbyin no //",
    "T02TD1862E:65a-42": "slob dpon sangs rgyas ye shes zhabs kyis mdzad pa /",
    "T02TD1862E:65a-43": "gsang ba'i dzam bha la'i sgrub thabs rdzogs so /",
    "T02TD1862E:65a-45": "// / mkhas pa chen po dza ya se na'i zhal snga nas dang /",
    "T02TD1862E:65a-46": "btsun pa dharma yon tan gyis bsgyur ba'o//"
}