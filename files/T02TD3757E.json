{
    "T02TD3757E:106b-0": "@106b # // rgya gar skad du /",
    "T02TD3757E:106b-1": "ma h'a bo dhi audde sha n'a ma /",
    "T02TD3757E:106b-2": "bod skad du /",
    "T02TD3757E:106b-3": "byang chub chen po mdor bstan pa zhes bya ba /",
    "T02TD3757E:106b-4": "'jig rten mgon po la phyag 'tshal lo //",
    "T02TD3757E:106b-5": "dpal ldan byang chub chen po 'phags pa'i gnas rnams gtam du bya ba ni //",
    "T02TD3757E:107a-0": "bcom ldan 'das mngon par sangs rgyas nas nyin zhag bdun phrag dang po la byang chub kyi drung @107a * //",
    "T02TD3757E:107a-1": "du'o ;",
    "T02TD3757E:107a-2": "/ gnyis pa la byang chub kyi shing la spyan mi 'dzums par gzigs so //",
    "T02TD3757E:107a-3": "gsum pa la zhabs 'chag go //",
    "T02TD3757E:107a-4": "bzhi pa la byang chub kyi drung du'o //",
    "T02TD3757E:107a-5": "kha cig ni rin po che'i khang par zer ro //",
    "T02TD3757E:107a-6": "lnga pa la rgyal po'i 'byung gnas su'o //",
    "T02TD3757E:107a-7": "drug pa la klu btang bzung gi gnas su'o ;",
    "T02TD3757E:107a-8": "/ bdun pa la ra skyong gi nya gro dha'i gnas su'o //",
    "T02TD3757E:107a-9": "byang chub chen po'i dri gtsang khang dang nye bar rdo'i lcags ri ra ba bdun gyi khor yug gis bskor ba /",
    "T02TD3757E:107a-10": "byang chub kyi shing bsrung ba'i don du 'brog dgon pa'i glang po che'i tshogs kyi gnod pa'i 'jigs pa las bsrung pa'i phyir stobs kyi 'khor los sgyur ba dpal ldan chos kyi mya ngan med kyis byas so //",
    "T02TD3757E:107a-11": "dpal ldan byang chub chen po'i dri gtsang khang dag pa'i gnas su lha'i bu bcu dgu 'jig rten dbang phyug gi gzugs brnyan la bltab par snang la gnas so //",
    "T02TD3757E:107a-12": "byang chub sems dpa' byang chub kyi shing gtam du byed bzhugs so ;",
    "T02TD3757E:107a-13": "/'dir de bzhin gshegs pa dus ring mo nas mngon par rdzogs par sangs rgyas so zhes bya'o //",
    "T02TD3757E:107a-14": "sa ga zla ba'i nya gang ba la rgyu skar sa ga dang gza' mig dmar gyi dus su sangs rgyas pa nyid kyi nyin zhag la tshangs pa dang /",
    "T02TD3757E:107a-15": "dbang po dang /",
    "T02TD3757E:107a-16": "'jig rten skyong ba rnams dang /",
    "T02TD3757E:107a-17": "lha dang /",
    "T02TD3757E:107a-18": "klu dang /",
    "T02TD3757E:107a-19": "gnod sbyin la sogs pa dang bcas pa'i 'jig rten pa rnams kyis mchod pa byas pa las dngos grub tu 'gyur ro zhes khong du chud par bya'o //",
    "T02TD3757E:107a-20": "de yang 'phags pa'i gnas kyi lcags ri'i lho sgor phyin pa na shar dang nub tu mchod rten gnyis so //",
    "T02TD3757E:107a-21": "de dag las nub kyi mchod rten ni chos kyi mya ngan med pa'i btsun mo'i tshogs kyi sbyin pa'i gnas su'o //",
    "T02TD3757E:107a-22": "mchod rten gnyis pa ni lha skyong gi nang gi grong gi sbyin pa'i gnas su'o //",
    "T02TD3757E:107a-23": "dpal ldan chos kyi mya ngan med kyi bar ma chad du bram ze mtho btsun grub rjes byang chub chen po'i dri gtsang khang chen po byang chub chen po'i sku dang bcas pa bzhengs so //",
    "T02TD3757E:107a-24": "rje btsun zhabs dang bi shva ka rmas tsandan go sh'irsha las bsgrubs so zhes thos so //",
    "T02TD3757E:107a-25": "shar gyi mchod rten gyi rta babs las 'dod pa'i lha'i gdugs lhung ngo zhes gtam du byed do //",
    "T02TD3757E:107a-26": "byang chub kyi lhor dge ba'i 'byung gnas kyi mchod rten chen po'o //",
    "T02TD3757E:107b-0": "lho sgo'i shar ngos su chos kyi mya ngan med kyi rdo'i rang @107b bzhin gyi dgra bcom pa'i dri gtsang khang du bla na med pa'i sangs rgyas kyi lam nyi ma dang zla ba'i mchod rten gnyis so //",
    "T02TD3757E:107b-1": "ra skyong gi n+ya gro dha'i drung du tshangs pa 'ongs shing bdud kyi bu mo rnams kyang 'ongs te bdud rnams bcom mo //",
    "T02TD3757E:107b-2": "de'i bdun sar rdo'i mchod sdong gi mchod rten no //",
    "T02TD3757E:107b-3": "der bcom ldan 'das bzhugs pa la tshangs pas chos kyi 'khor lo bskor bar gsol ba btab bo //",
    "T02TD3757E:107b-4": "rdo rje'i sa gzhi'i dbus su rdo rje phur bu'i mchod rten bzhi'o //",
    "T02TD3757E:107b-5": "byang chub kyi nub tu byang chub sems dpa' bzhugs te byang chub kyi shing la rnam par gzigs pa'i mchod rten no //",
    "T02TD3757E:107b-6": "aangg'a ra bo dhi'i gnas su aa shvattha'i shing ngo //",
    "T02TD3757E:107b-7": "de'i nub tu bcom ldan 'das shar phyogs su zhal gzigs te 'od zer bkye ba'i dri gtsang khang du bcom ldan 'das kyi sku gzugs sku tshad dang mnyam pa'o //",
    "T02TD3757E:107b-8": "de'i byang du sgrol ma ku ru ku lle'i mchod rten no //",
    "T02TD3757E:107b-9": "de nas nub byang du bdud kyi bu lnga brgya po rnams sangs rgyas la rab tu dad pa'i mchod rten lnga brgya rnams so //",
    "T02TD3757E:107b-10": "sangs rgyas la ma dad cing blo ngan pa lnga brgya'i tshogs ni shar phyogs kyi sgor 'dug pa rnams 'khor yug chen po'i nub byang gi mtshams nas 'dod pa'i lha byer bar gyur to //",
    "T02TD3757E:107b-11": "de nas shar du hu lu hu lu'i sgrol ma'o //",
    "T02TD3757E:107b-12": "de'i shar du 'jig rten dbang phyug gi dri gtsang khang gi dbus su mchod rten zlum bu'o //",
    "T02TD3757E:107b-13": "spyan mi 'dzums par gzigs pa'i nub tu skye ba dran pa'i mchod rten no //",
    "T02TD3757E:107b-14": "re'u mig gi sgo'i lho phyogs su gzhon nu zla ba'i dri gtsang khang ngo //",
    "T02TD3757E:107b-15": "khor yug chen po'i byang shar gyi mtshams su mchog sred kyi mchod rten gnyis so //",
    "T02TD3757E:107b-16": "shar phyogs su mchod rten gcig go //",
    "T02TD3757E:107b-17": "shar sgo dang nye bar sangs rgyas 'od srungs zhabs 'chags pa'i rdo'i mchod rten gnyis pa'o //",
    "T02TD3757E:107b-18": "seng ge'i sgo'i shar gyi ngos su seng ge'i lag pa'i chu sbyin pa'i mchod rten no //",
    "T02TD3757E:107b-19": "de nas nub tu gzims pa la 'jug pa'i mchod rten no //",
    "T02TD3757E:107b-20": "gzims pa la 'jug pa'i lhor dri za gtsug bud lnga pa'i mchod rten no //",
    "T02TD3757E:107b-21": "de'i nub tu tshangs pa dang dbang po'i mchod rten gnyis so //",
    "T02TD3757E:107b-22": "klu'i rgyal po dus can gyi gnas kyi lho phyogs aa mra'i chal du dang po nas ting nge 'dzin skye ba'i mchod rten rnams so //",
    "T02TD3757E:108a-0": "de nas shar gyi phyogs chu klung nee ranydza na'i 'gram du byang chub sems dpa' @108a * //",
    "T02TD3757E:108a-1": "gnas dang gnas rnams su zhabs 'chags pa dang /",
    "T02TD3757E:108a-2": "ral pa can gyi gnas dang gnas rnams su gshegs pa'i mchod rten gnyis pa'o //",
    "T02TD3757E:108a-3": "chu klung gi shar phyogs la sogs pa'i dbye ba ni chu klung gi khyab pa nyid kyi rjes su 'brangs te rtogs par bya'o //",
    "T02TD3757E:108a-4": "de nas nub tu skyed mos tshal gyi dbus su dga' ma dang dga' stobs mas bsod snyoms phul ba'i mchod rten no //",
    "T02TD3757E:108a-5": "de nas lhor me tog phreng ba'i shar gyi ngos chu klung nee ranydza nar bcom ldan 'das khrus mdzad pa'i mchod rten no //",
    "T02TD3757E:108a-6": "de nas nub tu zag pa 'dor ba rdo'i mchod stong gi mchod rten no //",
    "T02TD3757E:108a-7": "de'i lhor tsandan su b'i ra 'jug pa'i mchod rten no //",
    "T02TD3757E:108a-8": "de nas shar lhor dka' ba spyod pa'i mchod rten no //",
    "T02TD3757E:108a-9": "de'i byang ngos su 'dun pa byang chub sems dpa' la blta ba'i mchod rten no //",
    "T02TD3757E:108a-10": "dka' ba spyod pa'i byang ngos su tsandan su b'i ra dag gis rnam par rgyal ba bris pa'i mchod rten gnyis so //",
    "T02TD3757E:108a-11": "dka' ba spyod pa'i shar lhor chu klung gi 'gram du sangs rgyas 'khor dang thabs cig tu ral pa can rnams kyi gnas su bzhugs pa'i mchod rten rnams so //",
    "T02TD3757E:108a-12": "de nyid du tsandan su b'i ra dag dang thabs cig pa'i mchod rten gnyis so //",
    "T02TD3757E:108a-13": "de nas lhor lha dbyangs sgrogs pa'i mchod rten no //",
    "T02TD3757E:108a-14": "de nas lhor ga gon dang bzang po'i don du mchod rten rnams so //",
    "T02TD3757E:108a-15": "de dag gi steng gi nam mkhar brgya byin gnas so zhes thos so //",
    "T02TD3757E:108a-16": "de nas lhor aa mra'i shing gi ngos rgyal po'i 'byung gnas kyi drung du nyi ma bdun pa'i mchod rten lnga'o //",
    "T02TD3757E:108a-17": "rgyal po'i 'byung gnas kyi gnas su 'o ma can gyi shing yod do //",
    "T02TD3757E:108a-18": "der 'jig rten skyong ba bzhis bcom ldan 'das la lhung bzed bzhi phul ba gcig tu mdzad de longs spyod do //",
    "T02TD3757E:108a-19": "de nyid du ga gon dang bzang po dag gis zas phul lo //",
    "T02TD3757E:108a-20": "de nas shar phyogs chu klung nee ranydza na'i 'gram du ga gon dang zang po gnyis kyis bsod snyoms kyi zas phul ba'i mchod rten no ;",
    "T02TD3757E:108a-21": "/ sangs rgyas nas zas gsol ba'i dang po'o //",
    "T02TD3757E:108a-22": "nee ranydza na'i shar phyogs glang po che'i gshangs su phyogs bzhir 'jig rten skyong ba bzhi dang dbang po'o 'ongs te mchod rten lnga bzhengs so //",
    "T02TD3757E:108a-23": "'jig rten skyong ba bzhi 'ongs te phyogs bzhir mchod rten bzhengs so //",
    "T02TD3757E:108b-0": "shar phyogs su dbang po @108b 'ongs te mchod bzhengs so //",
    "T02TD3757E:108b-1": "de nas shar gyi phyogs su byang chub sems dpa' yum gyis gso ba yum gyi mngal gyi mchod rten no //",
    "T02TD3757E:108b-2": "de la bram ze mtho btsun grub rjes dpal ldan byang chub chen po bzhengs par 'dod pa la /",
    "T02TD3757E:108b-3": "lhas lung bstan pa nee ranydza na'i 'gram na tsandan go shirsha yod pa las sgrubs shig ces thos nas /",
    "T02TD3757E:108b-4": "so ga'i dus su ma he mang po bye ma'i steng du nyi ma re re zhing 'dug pa mthong nas de bsil ba'i gnas su 'dug pa la dpags te btsal bas rnyed de de gnas de nas phyung ste tsandan go shirsha de nyid las rje btsun gyi sku bzhengs so //",
    "T02TD3757E:108b-5": "klu btang bzung gi gnas su nyi ma bdun pa'i dri gtsang khang du klu btang bzung gis bcom ldan 'das la phyag btsal ba'i mchod rten no //",
    "T02TD3757E:108b-6": "klu btang bzung gi lho ngos su ra skyong gi lha'i bu mtho ris nas babs pa'i mchod rten no //",
    "T02TD3757E:108b-7": "btang bzung gi gnas byang ngos su ra skyong gi lha'i bu nya gro dha 'dul ba'i mchod rten gsum mo //",
    "T02TD3757E:108b-8": "brgya byin mtsho'i lho phyogs su sh'u tsi'i mchod rten no //",
    "T02TD3757E:108b-9": "'dir dus 'ga' zhig gi tshe dge bsnyen ma zhig la bu bcu yod pa de dag thams cad kyang rab tu byung nas rang sangs rgyas kyi byang chub mngon sum du byas so //",
    "T02TD3757E:108b-10": "ji tsam na de rnams la ma rgan mos sha na'i gos dag cig bying pa dang de rnams kyis rmas pa /",
    "T02TD3757E:108b-11": "bdag cag la dgos pa med kyi rgyal po zas gtsang gi sras gzhon nu don thams cad grub pa zhes bya ba rga ba dang na ba dang 'chi ba mthong nas skyo ba'i yod kyis ngas su song nas bla na med pa yang dag pa rdzogs pa'i byang chub brnyes par 'gyur gyi de dag la phul cig ces lung bstan nas ;",
    "T02TD3757E:108b-12": "rang sangs rgyas de dag kyang yongs su mya ngan las 'das so //",
    "T02TD3757E:108b-13": "rgan mo des kyang 'chi khar gos de dag bu mo la gtad nas ji ltar gyur pa rnams smras so //",
    "T02TD3757E:108b-14": "de'i bu mo yang 'chi ba'i dus su gos de dag shing drung zhig tu bzhag nas de la gnas pa'i lha la khyod kyis gos 'di dag zas gtsang gi sras la phul cig ces gsol ba btab bo //",
    "T02TD3757E:108b-15": "de nas lha des sangs rgyas kyi ched du byang chub sems dpa' la phul lo //",
    "T02TD3757E:108b-16": "de nyid kyis bcom ldan 'das mngon par rdzogs par sangs rgyas pa'i chos gos su mdzad do //",
    "T02TD3757E:109a-0": "bcom ldan 'das kyi 'khor mang po'i sngon du 'gro ba 'od srungs chen @109a * //",
    "T02TD3757E:109a-1": "po'i mchod rten ni snam sbyar gyis yongs su dkris te bzhugs so //",
    "T02TD3757E:109a-2": "'od srungs chen po yang ri bya rkang can du snam sbyar gyis dkris te da ltar yang bzhugs so //",
    "T02TD3757E:109a-3": "yang dag par rdzogs pa'i sangs rgyas ma pham pa sangs rgyas nas ri bya rkang can du 'khor bye ba phrag dgu bcu rtsa drug la ston par mdzad do //",
    "T02TD3757E:109a-4": "de'i tshe ri bo yang rang nyid kyis kha bye bar 'gyur ro //",
    "T02TD3757E:109a-5": "bcom ldan 'das byams pa yang gnas brtan 'od srungs chen po rang gi lag pas blangs nas thams cad la ston par mdzad do //",
    "T02TD3757E:109a-6": "sh'akya thub pa'i nyan thos 'od srungs chen po sbyangs pa'i yon tan dang ldan pa cho 'phrul can mthong nas de thams cad kyis grangs ji lta bar 'bras bu thob par 'gyur ro //",
    "T02TD3757E:109a-7": "de dag ni ma pham pa'i 'dus pa dang po la 'bras bu thob par 'gyur ro zhes bya ba ni gtam mo //",
    "T02TD3757E:109a-8": "brgya byin gyi mtsho'i lhor rdzing lag pas brkos pa'i gnas su aardzu na'i shing yod do //",
    "T02TD3757E:109a-9": "bcom ldan 'das khrus mdzad nas ta ma la'i steng du bzhengs so //",
    "T02TD3757E:109a-10": "sangs rgyas kyi rdzing gi lho phyogs su bcom ldan 'das kyi chang bu'o //",
    "T02TD3757E:109a-11": "klu dus can gyi gnas pa ta'i shing drung du lteng rgyas 'od srungs la sogs pa gnas so //",
    "T02TD3757E:109a-12": "de nyid du bcom ldan 'das kyis 'od srungs 'khor lnga brgya dang bcas pa mya ngan las 'das pa la bkod do //",
    "T02TD3757E:109a-13": "de'i byang du mtshan mo me'i khang pa 'dul bar mdzad do //",
    "T02TD3757E:109a-14": "dge sbyong zhes pa ni yang dang yang du 'khor ba ste 'od srungs kyi tshogs rnams so //",
    "T02TD3757E:109a-15": "der mchod rten rnams kyi phreng ba'o //",
    "T02TD3757E:109a-16": "de'i byang du tshogs pa can gyi steng du bcom ldan 'das dang 'od srungs kyis dang por mthong ba'i mchod rten gnyis so //",
    "T02TD3757E:109a-17": "de'i byang du bcom ldan 'das kyis klu gdug pa lhung bzed du bcug nas 'od srungs la bstan to //",
    "T02TD3757E:109a-18": "de'i lho byang du mchod rten gnyis so //",
    "T02TD3757E:109a-19": "gzims pa'i mchod rten gyi nub tu da ltar yang gser gyi stegs yod do //",
    "T02TD3757E:109a-20": "de la phur bu'i sa gzhi la sangs rgyas stong po gser gyi padma'i steng du 'byung bar 'gyur ro //",
    "T02TD3757E:109a-21": "de la yang dag par rdzogs pa'i sangs rgyas 'khor ba 'jig la sogs pa bzhi byung bar gyur nas yongs su mya ngan las 'das so //",
    "T02TD3757E:109a-22": "ma pham pa ni lnga pa'o zhes bya ba'o //",
    "T02TD3757E:109b-0": "de'i yang nub tu me'i khang pa 'dul ba'i @109b mchod rten no //",
    "T02TD3757E:109b-1": "de'i nub tu soo wa rtta'i mchod rten no //",
    "T02TD3757E:109b-2": "de'i nub tu rma bya'i mchod rten no //",
    "T02TD3757E:109b-3": "de'i byang du bum pa'i mchod rten no //",
    "T02TD3757E:109b-4": "ma ti'i gtsug lag khang gi nub sde can gyi gnas kyi shar du sangs rgyas 'od srungs la sogs pa ste gnas su gshegs pa'i mchod rten no //",
    "T02TD3757E:109b-5": "de nyid du bcom ldan 'das lteng rgyas 'od srungs kyi don du 'gro ba dang 'ong ba'i mchod rten gnyis so //",
    "T02TD3757E:109b-6": "ma ti'i gtsug lag khang dang nye bar 'od srungs kyi slob ma dang lhan cig tu blta ba'i gnas so //",
    "T02TD3757E:109b-7": "'od srungs kyi slob ma rnams kyi mchod rten ni zlum po ste chung ngu'o //",
    "T02TD3757E:109b-8": "gtsug lag khang gi byang shar du 'od srungs la sogs pa ral pa can rnams kyi mchod rten rnams so //",
    "T02TD3757E:109b-9": "'od srungs la sogs pa ral pa can rnams kyis bcom ldan 'das la dbyu gu dang sreg blugs la sogs pa phul lo //",
    "T02TD3757E:109b-10": "gtsug lag khang gi byang du mchod rten zlum po'o //",
    "T02TD3757E:109b-11": "der 'od srungs rab tu byung ngo zhes gtam du byed do //",
    "T02TD3757E:109b-12": "dbus su bcom ldan 'das kyi mchod rten no //",
    "T02TD3757E:109b-13": "de'i byang du bha go'i gtsug lag khang gi lho ngos su dga' ma dang dga' stobs mas 'o thug sprang rtsi lta bu phul ba'i mchod rten rnams so //",
    "T02TD3757E:109b-14": "padma'i gtsug lag khang gi mdun du mchod rten zlum po ste dga' ma dang dga' stobs ma'i khang pa'o ;",
    "T02TD3757E:109b-15": "/ de nas shar du'o thug sbrang rtsi lta bu bsgrub pa'i mchod rten gyi phreng ba'o //",
    "T02TD3757E:109b-16": "de nas byang du byang chub sems dpa' dang por zhugs pa'i sangs rgyas kyi lam mo //",
    "T02TD3757E:109b-17": "seng ge'i sgo'i byang nas nee ranydza na'i nub kyi 'gram du kha ta kha ti k'a baddha lha dang lha ma yin gyi gzhi yod do //",
    "T02TD3757E:109b-18": "der bcom ldan 'das bzhugs te 'o thug sbrang rtsi lta bu gsol nas gser gyi snod du byin gyis brlabs par mdzad de lho phyogs nas dor ro //",
    "T02TD3757E:109b-19": "mchod sdong gi mchod rten ni sangs rgyas 'od srungs kyi zhabs 'chags pa'i gnas su'o zhes gtam du byed do //",
    "T02TD3757E:109b-20": "de'i nub byang du mchod rten zlum po'o //",
    "T02TD3757E:109b-21": "de bas na bcom ldan 'das ni 'od srungs la sogs pa'i 'khor stong gis bskor te glang po che'i dbus su mchod sbyin gyi tshal du gshegs so //",
    "T02TD3757E:109b-22": "de'i nub byang du sde dpon gyi grong ngo //",
    "T02TD3757E:109b-23": "de'i byang du bcom ldan 'das kyi sku snang ba'i mchod rten gnyis so //",
    "T02TD3757E:110a-0": "de'i byang du sh'u tsi ra gnod sbyin gyi gnas na @110a * //",
    "T02TD3757E:110a-1": "mchod rten no zhes bya ba ni byang chub chen po'i gnas bstan pa'o //",
    "T02TD3757E:110a-2": "byang chub chen po mdor bstan pa rdzogs so /",
    "T02TD3757E:110a-4": "// / rnam pa thams cad pa'i spyan gyis sems can ma lus pa'i khams la gzigs te /",
    "T02TD3757E:110a-5": "phrin las kyi 'jug pa rgyun mi chad pa'i sprul pa'i 'od zer sna tshogs kyis rnam par mdzes pa chos kyi rje rin po che zhva dmar cod pa na 'dzin pa bzhi pa'i zhal snga nas dang /",
    "T02TD3757E:110a-6": "rmad du byung ba'i bsod nams dang ye shes chan po'i dpung gis phyogs thams cad las rnam par rgya ;",
    "T02TD3757E:110a-7": "ba'i mi'i dbang po chos kyi rje spyan snga rin po che'i bka' stsal spyi bor bzung ste /",
    "T02TD3757E:110a-8": "k'i ratya nanta zhes ming du chags pas pho brang chen po sne'u gdong gi gtsug lag khang du rgya gar gyi dpe las bod kyi skad du bsgyur ba'o//",
    "T02TD3757E:110a-9": "'dir 'bad dge dang yod pa'i dges //",
    "T02TD3757E:110a-10": "byang chub chen po'i gnas thob 'gyur //",
    "T02TD3757E:110a-11": "ma bsgyur log par bsgyur mchis na //",
    "T02TD3757E:110a-12": "'jig rten mig gyur rnams la bshags ;",
    "T02TD3757E:110a-13": "/ lha dang tshangs pas mchod gyur cing //",
    "T02TD3757E:110a-14": "sems can kun la mchog brtse ba //",
    "T02TD3757E:110a-15": "chos kyi rgyal po mchog dam pa //",
    "T02TD3757E:110a-16": "byang chub chen po der phyag 'tshal //",
    "T02TD3757E:110a-17": "rgyar ni nyi shu'i khru dang ni //",
    "T02TD3757E:110a-18": "yal ga stong phrag lnga pa ste //",
    "T02TD3757E:110a-19": "rtsa ba nas ni rtse mo'i bar //",
    "T02TD3757E:110a-20": "mdzes ba'i 'od rab 'phro ba can//",
    "T02TD3757E:110a-21": "rin chen myu gu sngon po dang //",
    "T02TD3757E:110a-22": "'dab ma sa la rab gnas pa //",
    "T02TD3757E:110a-23": "kun nas 'od 'bar mtshan mo gang //",
    "T02TD3757E:110a-24": "bdud stobs bcom nas rgyal gyur pa //",
    "T02TD3757E:110a-25": "kun mkhyen ye shes cod pan can //",
    "T02TD3757E:110a-26": "byang chub mchog der phyag bgyi'o //",
    "T02TD3757E:110a-27": "tshigs bcad 'di thams cad shi ha la'i dge slong n'a ka tam gyis so //",
    "T02TD3757E:110a-28": "'di yang zha lu lo ts'a bas bsgyur ba'o//"
}