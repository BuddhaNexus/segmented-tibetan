{
    "T02D1578:9b-0": "@9b # // rgya gar skad du /",
    "T02D1578:9b-1": "shr'i badzra b'a r'a h'i kalpa:sarbb'artha s'a dha nam n'a ma /",
    "T02D1578:9b-2": "bod skad du /",
    "T02D1578:9b-3": "dpal rdo rje phag mo'i sgrub thabs kyi cho ga don thams cad grub pa zhes bya ba /",
    "T02D1578:9b-4": "dpal rdo rje phag mo la phyag 'tshal lo //",
    "T02D1578:9b-5": "aom hr'im gh'a ta ya gh'a ta ya sarbba dusht'a na h'um phat sv'a h'a /",
    "T02D1578:9b-6": "gtor ma byin nas bsam gtan bya'o //",
    "T02D1578:9b-7": "lte pa'i dbus su ram las byung ba'i me'i dkyil 'khor dmar po gru gsum pa /",
    "T02D1578:9b-8": "de'i dbus su padma kha dog dmar po 'dab ma bzhi pa /",
    "T02D1578:9b-9": "de'i steng du hr'i: yi ge kalpa'i me 'bar ba can de yongs su gyur pa las /",
    "T02D1578:9b-10": "bdag rdo rje phag mor bsam pa ni sku mdog",
    "T02D1578:9b-11": "dmar mo ro'i gdan la zhabs g-yas brkyang bas bzhugs",
    "T02D1578:9b-12": "pa / gcer bu skra gyen du brdzes pa thod",
    "T02D1578:9b-13": "pa'i cod pan can phyag rgya lngas brgyan pa phyag",
    "T02D1578:9b-14": "bzhi pa g-yas na rdo rje dang lcags kyu 'chang",
    "T02D1578:9b-15": "pa / ba / g-yon pa kha tv'am ga thod pa dang sdigs mdzub zhags pa 'chang ba'o //",
    "T02D1578:10a-0": "@10a * // zhal gcig spyan gsum pa zhal khro gnyer can rdo rje dbyings shin tu 'jigs par mdzad pa /",
    "T02D1578:10a-1": "gsus pa rgyas pa ljags 'gyu ba'o //",
    "T02D1578:10a-2": "de ltar bsams nas ye shes sems dpa' dgug gzhug bya'o //",
    "T02D1578:10a-3": "de nas mchod pa dang bstod pa dang bdud rtsi",
    "T02D1578:10a-4": "myangs nas mnyam par gzhag pas sngags bzlas par bya'o",
    "T02D1578:10a-5": "// aom badzra b'a r'a h'i a'a be sha ya sarbba dusht'a ni hr'im sv'a h'a /",
    "T02D1578:10a-6": "nye ba'i snying po'o //",
    "T02D1578:10a-7": "aom h'um hr'im ham snying po'o //",
    "T02D1578:10a-8": "'bum yang dag par bzlas par yur na grub pa la the tshom med do //",
    "T02D1578:10a-9": "aom a'a:hr'im h'um h'am ha:sngags 'dis sha chen po'i phyi",
    "T02D1578:10a-10": "ma byas te thang sku'i drung du bdug pa dbul",
    "T02D1578:10a-11": "lo // zhag nyi shu rtsa gcig gis 'grub ste 'di gzhan du ma yin no //",
    "T02D1578:10a-12": "aom hr'im ham h'am ha:h'a:hi:h'i:hri:hr'i:phem phem phat mtshan mo gtor",
    "T02D1578:10a-13": "ma phu lan bdud thams cad zhi bar 'gyur pas",
    "T02D1578:10a-14": "mtshan mo gtor ba'i nye spyod dbul bar bya'o //",
    "T02D1578:10a-15": "gong du ji skad bshad pa gsang par sgrub na",
    "T02D1578:10a-16": "rdo rje phag mos byin gyis rlob pa de la",
    "T02D1578:10a-17": "the tshem med do //",
    "T02D1578:10a-18": "dpal rdo rje phag mo'i sgrub thabs kyi cho ga",
    "T02D1578:10a-19": "don thams cad grub pa zhes bya ba slob dpon",
    "T02D1578:10a-20": "chen po gnyis med rdo rje zhabs kyi zhal snga",
    "T02D1578:10a-21": "nas mdzad pa rdzogs so /",
    "T02D1578:10a-23": "// / lo ts'a ba sh'akya'i dge slong nyi ma rgyal",
    "T02D1578:10a-24": "mtshan dpal bzang pos rtsang nyad ro cung ba'i gtsug"
}