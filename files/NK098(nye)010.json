{
    "NK098(nye)010:0": "byang chub sems bsgom rdo la gser zhun gyi 'grel pa bzhugs /",
    "NK098(nye)010:1": "rgya gar skad du /",
    "NK098(nye)010:2": "bo di tsit+ta sa man ti /",
    "NK098(nye)010:3": "pa tra pra ta na ma /",
    "NK098(nye)010:4": "bod skad du /",
    "NK098(nye)010:5": "byang chub kyi sems sgom pa /",
    "NK098(nye)010:6": "bcom ldan 'das bsam 'das brjod med ngang la phyag 'tshal lo //",
    "NK098(nye)010:7": "ston pa'i sgron mar gyur pas kun gyis rab basngagasa pa /",
    "NK098(nye)010:8": "zhes pa /",
    "NK098(nye)010:9": "chos nyid gyi thig le ston te /",
    "NK098(nye)010:10": "rang gi rang bzhin rang las gsal bar shar bas /",
    "NK098(nye)010:11": "kun gyis chos thams cad gnyis su med par /",
    "NK098(nye)010:12": "ye nas ma bcos pa chos kyi skur gnas pa /",
    "NK098(nye)010:13": "chos kyi snying por gyur pas 'jam dpal gzhon nu nyid zhes pa /",
    "NK098(nye)010:14": "chos kyi snying por gnas pa de ni ye nas gsang ba'i snying po ste /",
    "NK098(nye)010:15": "'jam dpal gzhon nu nyid gzung 'dzin las 'das pa'i ngang las /",
    "NK098(nye)010:16": "chos nyid rang bzhin gyis 'char ba dpal phun sum tshogs pa /",
    "NK098(nye)010:17": "de nyid skye 'jig med pa nam mkha' ltar gnas pas gzhon nu nyid /",
    "NK098(nye)010:18": "bya bral bde ba'i klong du ji bzhin ye nas gnas //",
    "NK098(nye)010:19": "zhes pa /",
    "NK098(nye)010:20": "zhi ba chen po la dbye ba med de /",
    "NK098(nye)010:21": "de bzhin du chos mnyam pa nyid bde ba chen po de yang /",
    "NK098(nye)010:22": "ma bcos par chos kyi dbyings sam /",
    "NK098(nye)010:23": "chos kyi sku ji bzhin par btsal du med par ye nas gnas pa'i phyir ro //",
    "NK098(nye)010:24": "tshul khrims la sogs spyod pa rgya mtsho'i gzhir gyur cing //",
    "NK098(nye)010:25": "zhes pa /",
    "NK098(nye)010:26": "dbyings kyi thig le bstan te /",
    "NK098(nye)010:27": "'dus srung las ye nas 'das shing /",
    "NK098(nye)010:28": "rtsol sgrub dang bral bas 'dul srung ril gyi gzhi yang /",
    "NK098(nye)010:29": "sems nyid nam mkha' ltar gnas pa'i phyir ro //",
    "NK098(nye)010:30": "bde gshegs yum du gyur pas kun dang mtshungs pa'i gnas /",
    "NK098(nye)010:31": "zhes pa /",
    "NK098(nye)010:32": "de ltar dag pa'i dbyings de nyid ril 'byung ba'i rgyur gyur pas /",
    "NK098(nye)010:33": "mtshungs pa ni chos thams cad skye 'chi med pa ye nas sangs rgyas par mtshungs so //",
    "NK098(nye)010:34": "de med mi 'byung de phyir rnam grol mchog gi lam zhes pa /",
    "NK098(nye)010:35": "de la skye ba med pas na 'chi ba mi 'byung /",
    "NK098(nye)010:36": "skye 'chi med pa'i phyir ye nas rnam par grol",
    "NK098(nye)010:37": "bas da g.yang bgrod dang bral ba'i lam la gnas",
    "NK098(nye)010:38": "zin pa'o // phra zhing shes dka' kun lam mi rtog rtog las 'das zhes pa /",
    "NK098(nye)010:39": "chos mnyam pa nyid ni shin tu 'phra zhing rnyed dka' ba ste /",
    "NK098(nye)010:40": "ci ste rdzas su ma grub ste /",
    "NK098(nye)010:41": "nam mkha'i rgyu dang 'dra bar gnas pas kun gyi lam /",
    "NK098(nye)010:42": "de kun gyis 'gro ba'i lam yin te /",
    "NK098(nye)010:43": "chos nyid rnam par mi rtog pa'i dbyings so //",
    "NK098(nye)010:44": "de rtag pa'i yul las 'das pa'i phyir ro //",
    "NK098(nye)010:45": "mi gnas dmigs med spros pa'i bsam pa kun dang bral /",
    "NK098(nye)010:46": "zhes pa /",
    "NK098(nye)010:47": "rang bzhin dngos po ni mi gnas pas /",
    "NK098(nye)010:48": "ji ltar yang dmigs su med par /",
    "NK098(nye)010:49": "kun la mnyam pa nyid du khyab pas spro bsdu byar med /",
    "NK098(nye)010:50": "bsam pa kun dang bral ba /",
    "NK098(nye)010:51": "rang bzhin tha snyad ril dang bral bas da bsgom du med do //",
    "NK098(nye)010:52": "tshig gis mi phebs dbyibs dang kha dog dbang po'i spyod yul min /",
    "NK098(nye)010:53": "zhes pa /",
    "NK098(nye)010:54": "dbyings rnam par dag pa'i thig le ston te /",
    "NK098(nye)010:55": "dbyibs dang kha dog la sogs par yod na /",
    "NK098(nye)010:56": "mtshon gyi thog du dbab tu rung na /",
    "NK098(nye)010:57": "dbang po'i spyod yul las 'das te /",
    "NK098(nye)010:58": "nam mkha' lta bu la tshig tu brjod cing 'brangs pas /",
    "NK098(nye)010:59": "thog tu mi phebs pa'i phyir ro //",
    "NK098(nye)010:60": "bstan cing brtag par dka' la brjod du rdul tsam med /",
    "NK098(nye)010:61": "zhes pa /",
    "NK098(nye)010:62": "de'i rang bzhin nam mkha' ltar khyab cing /",
    "NK098(nye)010:63": "ril chos nyid du 'char yang dngos po med pas /",
    "NK098(nye)010:64": "'di zhes brtags shing bstan pas mi rnyed de /",
    "NK098(nye)010:65": "tshig dang yig ge las 'das pas /",
    "NK098(nye)010:66": "tha snyad du brjod pa dang bral zhes so //",
    "NK098(nye)010:67": "sngon gyi drang srong chen po'i lam du gang 'jug pa /",
    "NK098(nye)010:68": "zhes pa /",
    "NK098(nye)010:69": "chos thams cad mnyam pa nyid du gnas pa /",
    "NK098(nye)010:70": "btsal du med par 'char ba nye lam du zhugs zin pa yin pa las /",
    "NK098(nye)010:71": "drang srong dka' thub gyi sdug bsngal gyis bde ba tshol zhing 'jug pa 'khrul pa'i phyir /",
    "NK098(nye)010:72": "sgoms chags zhes 'byung ba'o //",
    "NK098(nye)010:73": "bsgom chags lam gyi nad kyis zin te 'khrul pa'o //",
    "NK098(nye)010:74": "zhes pa /",
    "NK098(nye)010:75": "byang chub kyi sems btsal du med par /",
    "NK098(nye)010:76": "ye nas lhun gyis grub ste /",
    "NK098(nye)010:77": "da bsgom du med pa la /",
    "NK098(nye)010:78": "sgom pa'i yul chos nyid la bde ba'i ro tshol ba /",
    "NK098(nye)010:79": "sdug bsngal gyi nad de 'khrul pa'o //",
    "NK098(nye)010:80": "lung bzhin tshig gi mtha' spyod lam du de mthong bas //",
    "NK098(nye)010:81": "zhes pa /",
    "NK098(nye)010:82": "chos kyi rang bzhin skye 'chi med pa de /",
    "NK098(nye)010:83": "ye nas sangs rgyas par ma rtogs par /",
    "NK098(nye)010:84": "zhal nas gsungs pa'i chos nyid skye ba med de",
    "NK098(nye)010:85": "bya ba la sogs pa'i tshig gi rjes su 'brangs",
    "NK098(nye)010:86": "shing / bsgrub pa'i lam du mthong nas /",
    "NK098(nye)010:87": "bde ba tshol ba ni /",
    "NK098(nye)010:88": "ri dwags smigs rgyu bsnyegs pa dang gnyis 'dra'o //",
    "NK098(nye)010:89": "de nyid rtog pa'i rgyun 'brangs smigs rgyu snyegs pa 'dra //",
    "NK098(nye)010:90": "zhes pa ci ste /",
    "NK098(nye)010:91": "de nyid chos kyi dbyings yin par ngos ma zin pas /",
    "NK098(nye)010:92": "rtog par 'khrul te /",
    "NK098(nye)010:93": "rtog rgyun snga mas phyi ma 'gags te /",
    "NK098(nye)010:94": "bkag pa nyid rjes su 'brangs pa yin pa'i phyir ro //",
    "NK098(nye)010:95": "yang dag lam ni tshig tu brjod med mtshon dang bral zhes pa /",
    "NK098(nye)010:96": "ye nas rnam par dag ste /",
    "NK098(nye)010:97": "lhun gyis grub pa ni bgrod du med pa'i lam ste /",
    "NK098(nye)010:98": "de'i rang bzhin la tshig gi 'bru dang bral bas brjod du med de /",
    "NK098(nye)010:99": "rdzas su ma grub pas /",
    "NK098(nye)010:100": "mtshon pa'i tha snyad dang ye nas bral zhes bya'o //",
    "NK098(nye)010:101": "yang dag nyid du bstan pa ston pa nga yis 'khrul //",
    "NK098(nye)010:102": "zhes pa /",
    "NK098(nye)010:103": "de lta bas na mnyam pa nyid du ye nas rnam par dag pa la /",
    "NK098(nye)010:104": "dag pa dang ma dag bstan du med /",
    "NK098(nye)010:105": "de ltar med ces bya ba nyid kyang 'khrul te /",
    "NK098(nye)010:106": "tha snyad dang bral ba'i phyir 'dres shing zhes pa'o //",
    "NK098(nye)010:107": "dag dang ma dag gnyis med ye nas 'dres shing mtshungs //",
    "NK098(nye)010:108": "zhes pas /",
    "NK098(nye)010:109": "de'i rang bzhin la brtsal bar ye nas dag pas /",
    "NK098(nye)010:110": "chos thams cad gnyis su med pa /",
    "NK098(nye)010:111": "nam mkha' ltar dbyer med pa gcig tu shar ba'i phyir ro //",
    "NK098(nye)010:112": "rnam pa cir yang mi 'byed ye shes gti mug ngang //",
    "NK098(nye)010:113": "zhes pa /",
    "NK098(nye)010:114": "ye shes chen po'i thig le ston te /",
    "NK098(nye)010:115": "rnam pa cir snang ba'i chos kun /",
    "NK098(nye)010:116": "rang nyid mi dmigs pa'i klung nas rang nyid snang bar zad /",
    "NK098(nye)010:117": "de la de nyid gyis bltas na /",
    "NK098(nye)010:118": "chos nyid rang bzhin gyis 'char bas shes pa ye shes /",
    "NK098(nye)010:119": "de dbyer med pa gti mug ngang /",
    "NK098(nye)010:120": "thogs med gsal ba'i mar me bsam pa kun dang bral //",
    "NK098(nye)010:121": "zhes pa /",
    "NK098(nye)010:122": "ye nas yin pa'i don skad cig ma la /",
    "NK098(nye)010:123": "ye shes spyi blugs su 'char bas /",
    "NK098(nye)010:124": "yul chos nyid skye 'chi med par gsal bas mar me /",
    "NK098(nye)010:125": "bsam pa ni ji ltar 'ang gsal kyang dmigs su med de /",
    "NK098(nye)010:126": "tha snyad de nyid ril dang bral ba'o //",
    "NK098(nye)010:127": "ngang gis mi g.yo rmugs shing ting 'dzin rgyal por gnas //",
    "NK098(nye)010:128": "zhes pa /",
    "NK098(nye)010:129": "dper na sa bdag gi rgyal po kun la dbang bsgyur yang /",
    "NK098(nye)010:130": "rgyal sa nas ma g.yos pa bzhin /",
    "NK098(nye)010:131": "de'i rang bzhin kun tu bzang po cir yang shar nas /",
    "NK098(nye)010:132": "ril chos nyid du dbang sgyur yang /",
    "NK098(nye)010:133": "chos kyi sku las mi g.yo ba'i phyir ro //",
    "NK098(nye)010:134": "mngon sum mthong ba'i dmigs med de nyid mthong ba'i dmigs /",
    "NK098(nye)010:135": "zhes pa /",
    "NK098(nye)010:136": "rang gi rang bzhin chos nyid du gnas pas dngos su bltar med /",
    "NK098(nye)010:137": "de nyid yin par shes nas nam mkha' ltar gsal bar shar bas mthong ba'i dmigs so //",
    "NK098(nye)010:138": "de phyir thams cad mkhyen pa'i spyan zhes de la bya'o //",
    "NK098(nye)010:139": "zhes pa /",
    "NK098(nye)010:140": "de bas na gnyis med pa'i phyir /",
    "NK098(nye)010:141": "nam mkha' ltar gnas pa kun gyi rang bzhin yin par shes pa'i phyir ro //",
    "NK098(nye)010:142": "mtha' dang dbus med yangs pa'i rang bzhin bas /",
    "NK098(nye)010:143": "zhes pa /",
    "NK098(nye)010:144": "kun tu bzang po'i thig le bstan /",
    "NK098(nye)010:145": "de la mtha' dang dbus med pas bdal ba yangs pa /",
    "NK098(nye)010:146": "ye nas chos kyi sku'i rang bzhin nam mkha' ltar gnas pa'i phyir /",
    "NK098(nye)010:147": "mi len mi spangs mnyam pa'i rgyan du gnas //",
    "NK098(nye)010:148": "zhes pa /",
    "NK098(nye)010:149": "de bas na thams cad ye nas gnyis su med pa la /",
    "NK098(nye)010:150": "spang blang gi rdzas su grub pa med do //",
    "NK098(nye)010:151": "ci ste chos thams cad mnyam pa nyid kyi rgyan gyis bzhag nas /",
    "NK098(nye)010:152": "chos kyi skur ye nas gnas pa'o //",
    "NK098(nye)010:153": "sems dang bag chags gnyis med gdod nas 'dres shing mtshungs //",
    "NK098(nye)010:154": "zhes pa /",
    "NK098(nye)010:155": "gcig gi dngos por yang ma grub pa med bzhin du /",
    "NK098(nye)010:156": "bslad pas sems dang bag chags zhes ming bla dwags su btags shing phye yang /",
    "NK098(nye)010:157": "bag chags kyi rtog pa nyid sgyu mar snang bas /",
    "NK098(nye)010:158": "rdzas su grub pa med de nyi ma dang zer bzhin /",
    "NK098(nye)010:159": "nyi zer dro zhing snang yang gzugs su med pa",
    "NK098(nye)010:160": "bzhin bag chags dang dngos po med pa chos nyid",
    "NK098(nye)010:161": "du ye nas gnas pas /",
    "NK098(nye)010:162": "byang chub kyi sems zhes bya ste /",
    "NK098(nye)010:163": "yang dag par chos kyi skur dbyer med cing gcig pa'i phyir ro //",
    "NK098(nye)010:164": "de bas na /",
    "NK098(nye)010:165": "'dzin pas brtags shing snang ba'i chos rnams ni /",
    "NK098(nye)010:166": "zhes pa /",
    "NK098(nye)010:167": "sems dngos po med pa la 'khrul pas mtshan mar bzung nas brtags pas /",
    "NK098(nye)010:168": "chos sna tshogs su snang ba rnams /",
    "NK098(nye)010:169": "rang rig rgyan du snang bas mi 'dor len mi byed /",
    "NK098(nye)010:170": "zhes pa /",
    "NK098(nye)010:171": "de ltar snang ba'i chos rnams ni /",
    "NK098(nye)010:172": "rang gi byang chub kyi snying po las /",
    "NK098(nye)010:173": "chos nyid du 'char ba nyid yin pa'i rgyan du snang ba'o //",
    "NK098(nye)010:174": "thams cad mnyam pa nyid de ye nas sangs rgyas pa'i gcig pa'i phyir blang dor byar med do //",
    "NK098(nye)010:175": "rnam pa cir yang mi dgongs thabs kyis de la rol //",
    "NK098(nye)010:176": "zhes pa /",
    "NK098(nye)010:177": "de nyid las shar ba'i sna tshogs smig rgyu ltar snang yang /",
    "NK098(nye)010:178": "de'i rang bzhin la cir yang dmigs su med pa'i klong nas shar bas /",
    "NK098(nye)010:179": "de dag chos nyid du rol ba'i thabs kun tu bzang por snang bar zad /",
    "NK098(nye)010:180": "rnam dag lam der zhugs pas thig le chos sku thob /",
    "NK098(nye)010:181": "zhes pa /",
    "NK098(nye)010:182": "chos kyi rang bzhin ye nas rnam par dag pas",
    "NK098(nye)010:183": "da btsal du med par byang chub snying por lhun",
    "NK098(nye)010:184": "gyis grub pa'i don /",
    "NK098(nye)010:185": "rang la gnas par shar nye ba'i lam du zhugs pa ste /",
    "NK098(nye)010:186": "de la skye 'chi med par nam mkha' ltar khyab pa ni /",
    "NK098(nye)010:187": "thig le chen po ston te /",
    "NK098(nye)010:188": "ye nas gnas pa gsal ba thob pa'i don to //",
    "NK098(nye)010:189": "lo rgyus don nyid tshad ma'i rtog blor bzhag nas ni //",
    "NK098(nye)010:190": "zhes pa de la /",
    "NK098(nye)010:191": "byang chub kyi sems zhes kyang gdags su med par gsal ba la /",
    "NK098(nye)010:192": "rgyud la sogs pa'i lo rgyus kyi tshig don du bzung nas /",
    "NK098(nye)010:193": "'khrul pa'i phyir ro //",
    "NK098(nye)010:194": "ting 'dzin gsum por brdags nas grub pa'i mthar 'dzin pas zhes pa /",
    "NK098(nye)010:195": "gzung 'dzin las 'das pa'i byang chub kyi sems /",
    "NK098(nye)010:196": "chos kyi skur ye nas grub zin pa la /",
    "NK098(nye)010:197": "ma h+aa yo ga la sogs pa rtsol sgrub byed pa ni /",
    "NK098(nye)010:198": "'dzin pa'i rtog pas yul grub pa can logs na yod par dpyod cing /",
    "NK098(nye)010:199": "sangs rgyas gzhan nas thob par 'dzin pa ni 'khrul to //",
    "NK098(nye)010:200": "rtsol bral bde chen lung las gol te 'khrul ba yin //",
    "NK098(nye)010:201": "zhes pa lhun kyis grub pa'i thig le bstan /",
    "NK098(nye)010:202": "rtsol ba'i bsam pa dang ye nas bral ba'i byang chub kyi sems bde ba chen po //",
    "NK098(nye)010:203": "skye 'chi med pa'i lung las gol bas 'khrul pa ste /",
    "NK098(nye)010:204": "dper na 'o ma 'dod pa rwa la 'jo ba dang 'dra'o //",
    "NK098(nye)010:205": "bya bral lhun rdzogs bde ba'i yul la ye nas gnas //",
    "NK098(nye)010:206": "zhes pa /",
    "NK098(nye)010:207": "ye nas grub zin pas da byar med pas byang chub chen po'o yul chos kyi dbyings ni /",
    "NK098(nye)010:208": "ye nas btsal du med pa'i sangs rgyas pa'i phyir ro //",
    "NK098(nye)010:209": "ye shes rang byung rten med che ba'i snying po nyid zhes pa /",
    "NK098(nye)010:210": "sems chos nyid ye nas yin par shar bas /",
    "NK098(nye)010:211": "de gzhan las mi 'byung /",
    "NK098(nye)010:212": "de nyid las rang byung bas so //",
    "NK098(nye)010:213": "rten med ni rang bzhin bya brtsal dang bral bas /",
    "NK098(nye)010:214": "rgyu rkyen la ma brten par ye nas ril chos kyi skur lhun gyis rdzogs te /",
    "NK098(nye)010:215": "bde ba chen po che ba'i snying po ni /",
    "NK098(nye)010:216": "sems rang gi ngo bo las /",
    "NK098(nye)010:217": "chos thams cad chos nyid du shar nas /",
    "NK098(nye)010:218": "kun la khyab par gnas pa'i snying po nyid yin pa'i phyir ro //",
    "NK098(nye)010:219": "mi g.yo mi 'gyur rnam grol bsnyad pa kun dang bral //",
    "NK098(nye)010:220": "zhes pa /",
    "NK098(nye)010:221": "ye nas chos kyi skur gnas pa de /",
    "NK098(nye)010:222": "da ci bslad kyang dngos por mi g.yo /",
    "NK098(nye)010:223": "mi 'gyur ba'i g.yung drung nam mkha' ltar gnas pas /",
    "NK098(nye)010:224": "ye nas rnam par grol ba'i lam yin /",
    "NK098(nye)010:225": "tshig dang yi ge las 'das /",
    "NK098(nye)010:226": "gzung 'dzin yul dang ye nas bral lo //",
    "NK098(nye)010:227": "zin pa'i bdud rtsis rtsol ba'i sdug bsngal nad rnams 'joms //",
    "NK098(nye)010:228": "zhes pa /",
    "NK098(nye)010:229": "ye nas lhun gyis grub zin pas /",
    "NK098(nye)010:230": "skye 'chi med pa'i bdud rtsi ste /",
    "NK098(nye)010:231": "brtsal du med pas chos kyi sku'i tha snyad las 'das pa la /",
    "NK098(nye)010:232": "sdug bsngal ni theg pa 'og ma pa dang /",
    "NK098(nye)010:233": "'khrul pa rnams grub pa'i yul chos nyid logs nas tshol ba ni /",
    "NK098(nye)010:234": "dmus long lam mkhan byed pa 'dra'o //",
    "NK098(nye)010:235": "de 'joms pa ni brtsal mi dgos par /",
    "NK098(nye)010:236": "rtsol ba chos nyid du shar nas /",
    "NK098(nye)010:237": "sdug bsngal shes rab gyi mes 'joms pa'i phyir ro //",
    "NK098(nye)010:238": "rtsol bral bde ba'i ngang la ye nas ji bzhin gnas //",
    "NK098(nye)010:239": "zhes pa /",
    "NK098(nye)010:240": "sems rtsol sgrub yul las 'das nas /",
    "NK098(nye)010:241": "chos nyid bde ba chen po'i ngang du ye nas ma bcos par /",
    "NK098(nye)010:242": "nam mkha' ji bzhin du sangs rgyas pa gnas pa'i phyir ro //",
    "NK098(nye)010:243": "de ltar chos rnams thig ler gdod nas rang bzhin pas //",
    "NK098(nye)010:244": "zhes pa /",
    "NK098(nye)010:245": "de ltar bas na phyi nang gi chos thams cad kyang /",
    "NK098(nye)010:246": "gdod ma nas ma brtsal bar kun la khyab pas thig le ste /",
    "NK098(nye)010:247": "skye 'chi med pa nam mkha' ltar ye nas sangs rgyas pa'i rang bzhin no //",
    "NK098(nye)010:248": "spro ba med cing bsdu ba med pas bdal ba che //",
    "NK098(nye)010:249": "zhes pa /",
    "NK098(nye)010:250": "des kun la khyab cing ma bral bas spro bsdu byar med /",
    "NK098(nye)010:251": "ye nas khyab pa'i ye shes nam mkha' ltar gnas pas che /",
    "NK098(nye)010:252": "skye ba med cing 'gag med g.yung drang rang bzhin gnas //",
    "NK098(nye)010:253": "zhes pa /",
    "NK098(nye)010:254": "gdags pa'i sa bon dang bral bas skye ba med la /",
    "NK098(nye)010:255": "ma skyes na ci zhig 'gag ste /",
    "NK098(nye)010:256": "de nyid chos thams cad chos nyid du shar cing 'char bas /",
    "NK098(nye)010:257": "g.yung drung gi chos mnyam pa nyid nam mkha' ltar",
    "NK098(nye)010:258": "mnyam pas g.yung drung chos kyi sku'i rang bzhin du",
    "NK098(nye)010:259": "sangs rgyas pa'i phyir ro //",
    "NK098(nye)010:260": "dngos med mtshan med cir yang mi gnas bsam las 'das //",
    "NK098(nye)010:261": "zhes pa /",
    "NK098(nye)010:262": "kha dog dang dbyibs las 'das pas /",
    "NK098(nye)010:263": "mtshan ma'i yul gang yang mi gnas pas /",
    "NK098(nye)010:264": "nam mkha'i rgyu dang 'dra bas /",
    "NK098(nye)010:265": "cir yang dmigs su med de /",
    "NK098(nye)010:266": "rtsol sgrub kyi bsam pa dang ye nas bral lo //",
    "NK098(nye)010:267": "rnam par mi rtog ye shes snying po brtsal med",
    "NK098(nye)010:268": "'di zhes pa de'i rang bzhin brtag pa'i yul rnams",
    "NK098(nye)010:269": "dang bral bas / chos nyid mi rtog pa'i dbyings zhes bya'o //",
    "NK098(nye)010:270": "ye shes snying po ni /",
    "NK098(nye)010:271": "sems chos kyi dbyings su gnas pa /",
    "NK098(nye)010:272": "mi gnyis pa'i klung nas rang byung du shar bas /",
    "NK098(nye)010:273": "ye shes snying po ste /",
    "NK098(nye)010:274": "chos mnyam pa nyid du btsal ba med par sangs rgyas pa 'di ni /",
    "NK098(nye)010:275": "nam mkha'i mtha' bzhin ye nas khyab par gnas pas na zhes pa /",
    "NK098(nye)010:276": "nam mkha' kun la bdal ba bzhin /",
    "NK098(nye)010:277": "sems ye nas btsal du med par nam mkha' ltar kun la khyab cing /",
    "NK098(nye)010:278": "chos kyi sku sangs rgyas par gnas zhes bya'o //",
    "NK098(nye)010:279": "rtog pa'i smra bsam yul las 'das pas mtha' dbus bral //",
    "NK098(nye)010:280": "zhes pa /",
    "NK098(nye)010:281": "byang chub kyi sems ni 'di zhes brtag pa'i yul dang bral bas /",
    "NK098(nye)010:282": "tshig tu brjod cing dmigs su med de /",
    "NK098(nye)010:283": "gzung 'dzin nyid ye nas mya ngan las 'das pas /",
    "NK098(nye)010:284": "sems nyid chos kyi sku nam mkha' ltar ma bcos ma byas /",
    "NK098(nye)010:285": "ma bsgrubs pa'i bde ba chen por ye nas gnas pa /",
    "NK098(nye)010:286": "rang las ma btsal bar nam mkha' ltar khyab cing rnam par gnas par bsgom pa'o //",
    "NK098(nye)010:287": "man ngag lta ba'i rtsa 'grel rdzogs pa bzhin /",
    "NK098(nye)010:288": "sems can thams cad chos kyi skur sangs rgyas par rdzogs so //",
    "NK098(nye)010:289": "man ngag rgyal po rdzogs pa chen po'i mdo //",
    "NK098(nye)010:290": "a ti yo ga'i bsam gtan che ba 'di //",
    "NK098(nye)010:291": "byang chub sems bsgom rdo la gser zhun dang //",
    "NK098(nye)010:292": "rdzogs chen bsgom pa spyan gyi 'bras bu bsgrags //",
    "NK098(nye)010:293": "thig le'i klong drug lung phran bcu gcig 'grel //",
    "NK098(nye)010:294": "tshigs su bcad pa bcu gnyis don gyi brda' ru gsungs //",
    "NK098(nye)010:295": "blo gsal skyes bu thugs kyi rgyan du bkrol zhing bshad //"
}