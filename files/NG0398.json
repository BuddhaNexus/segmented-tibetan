{
    "NG0398:0": "// rgya gar skad du /",
    "NG0398:1": "dz+nya na pra b+ha rat+na tan tra na ma /",
    "NG0398:2": "bod skad du /",
    "NG0398:3": "ye shes rin chen 'od kyi rgyud ces bya ba //",
    "NG0398:4": "ye shes rin po che gang yin pa de la phyag 'tshal @#//",
    "NG0398:5": "lo //",
    "NG0398:6": "'di skad bshad pa'i dus gcig na /",
    "NG0398:7": "rin po che'i gnas ye shes kyi klong *//",
    "NG0398:8": "mtha' dbus med pa'i gzhal yas khang na //",
    "NG0398:9": "bcom ldan 'das mngon rdzogs rgyal po bzhugs te //",
    "NG0398:10": "rang bzhin gyi 'khor dang *//",
    "NG0398:11": "don gyi 'khor dang */",
    "NG0398:12": "'dod pa'i 'khor ro //",
    "NG0398:13": "rgyu'i byang chub sems dpa' dang *//",
    "NG0398:14": "lam gyi byang chub sems dpa' dang */",
    "NG0398:15": "'bras bu'i byang chub sems dpa' dang thabs gcig tu bzhugs so //",
    "NG0398:16": "de nas lha'i bu sems lhag can gyis /",
    "NG0398:17": "mngon rdzogs rgyal po la 'di skad ces gsol to //",
    "NG0398:18": "gsung gi sangs rgyas thams cad kyis //",
    "NG0398:19": "rgyu yi don rnams mthar phyung nas //",
    "NG0398:20": "rgyu med don ni mi gsung ba //",
    "NG0398:21": "thugs rje'i mkhyen pa mi mnga' 'am //",
    "NG0398:22": "ngo bo'i sangs rgyas thams cad kyis //",
    "NG0398:23": "lam gyi don rnams mthar phyung nas //",
    "NG0398:24": "'bras bu'i don ni mi gsung ba //",
    "NG0398:25": "thugs rje'i yon tan mi mnga' 'am //",
    "NG0398:26": "rin chen lta bu'i skal ldan la //",
    "NG0398:27": "rgyu med 'bras bu gsung du gsol //",
    "NG0398:28": "ces gsol pa dang *//",
    "NG0398:29": "de nas mngon rdzogs rgyal pos //",
    "NG0398:30": "sems lhag can la bka' stsal pa //",
    "NG0398:31": "gsung gi sangs rgyas thams cad kyi //",
    "NG0398:32": "ye shes rang bzhin khyod yin pas //",
    "NG0398:33": "ye shes kun gyi mdzad par sher //",
    "NG0398:34": "sku yi sangs rgyas thams cad kyi //",
    "NG0398:35": "ye shes rin chen khyod yin pas //",
    "NG0398:36": "chos rnams byang chub sems la snang *//",
    "NG0398:37": "thugs kyi sangs rgyas thams cad kyi //",
    "NG0398:38": "ma g.yos ye shes dang ldan pas //",
    "NG0398:39": "ye shes rmad byung nyid du shar //",
    "NG0398:40": "don gcig yon tan kun gyi bdag / rin chen 'bar ba thabs kyi sgo /",
    "NG0398:41": "ye shes mkhyen pa'i thabs ldan pas //",
    "NG0398:42": "rtsol med ye shes ngo sprad kyis //",
    "NG0398:43": "ye shes stong pa'i ngo bo la //",
    "NG0398:44": "tha snyad brjod pa'i tshig bral yang *//",
    "NG0398:45": "ma rtogs pa la mtshon pa'i phyir //",
    "NG0398:46": "gsung gi brjod pa gsal ba yis //",
    "NG0398:47": "mun khung gser sgron lta bur bshad //",
    "NG0398:48": "rang bzhin ngo bo thugs rje ni //",
    "NG0398:49": "ston pa phun sum tshogs par bshad //",
    "NG0398:50": "'das dang ma byon da ltar ni //",
    "NG0398:51": "dus ni phun sum tshogs par bshad //",
    "NG0398:52": "thams cad sdud dang khyad par 'phags /",
    "NG0398:53": "khang bzangs sprul ba bzhugs pa ni //",
    "NG0398:54": "gnas ni phun sum tshogs par bshad //",
    "NG0398:55": "rang rgyud 'brel dang don gyis cig / 'dod pas bsdus pa'i 'khor rnams ni //",
    "NG0398:56": "'khor ni phun sum tshogs par bshad //",
    "NG0398:57": "gcig dang 'bral dang gtan la 'bebs //",
    "NG0398:58": "ma tshang med dang dgos pa tshang *//",
    "NG0398:59": "rgyud ni phun sum tshogs par bshad //",
    "NG0398:60": "ci yang ma yin byang chub sems //",
    "NG0398:61": "rtsis gdab blo dang bral ba ni //",
    "NG0398:62": "lta ba phun sum tshogs par bshad //",
    "NG0398:63": "ye shes rgyun la bar ma chad //",
    "NG0398:64": "don las bzhan du ma bkol ba //",
    "NG0398:65": "ting 'dzin phun sum tshogs par bshad //",
    "NG0398:66": "bya ba'i spyod pa rnam dag cing *//",
    "NG0398:67": "blang dang dor ba rnam dag ni //",
    "NG0398:68": "spyod pa phun sum tshogs par bshad //",
    "NG0398:69": "ye shes dri ma med pa la //",
    "NG0398:70": "re dogs blo dang bral ba",
    "NG0398:72": "[(]21[)]@#// ni //",
    "NG0398:73": "'bras bu phun sum tshogs par bshad //",
    "NG0398:74": "ye shes gang du rgya ma chad //",
    "NG0398:75": "thams cad 'byung ba'i gzhir gyur ba //",
    "NG0398:76": "gzhi ni phun sum tshogs par bshad //",
    "NG0398:77": "thams cad kun du ma bsgribs shing *//",
    "NG0398:78": "ye shes rang du snang ba ni //",
    "NG0398:79": "ye shes phun sum tshogs par bshad //",
    "NG0398:80": "rtogs pa gzhan gyis g.yog tu med //",
    "NG0398:81": "snying po phun sum tshogs par bshad //",
    "NG0398:82": "rtogs pa gzhan las rag las med //",
    "NG0398:83": "sgom med phun sum tshogs par bshad //",
    "NG0398:84": "'dod pa'i don 'byung rin po che //",
    "NG0398:85": "yon tan phun sum tshogs par bshad //",
    "NG0398:86": "'khor ba brdar bcad ye shes ni //",
    "NG0398:87": "'khor 'das phun sum tshogs par bshad //",
    "NG0398:88": "sangs rgyas thugs kyi snying po'i bcud //",
    "NG0398:89": "ye shes rang bzhin rtogs par gyis //",
    "NG0398:90": "zhes gsungs pa dang *//",
    "NG0398:91": "sems lhag can gyis 'di skad ces gsol to //",
    "NG0398:92": "sku gsung rig pa'i byin brlabs te //",
    "NG0398:93": "skal ldan don du ji ltar 'char //",
    "NG0398:94": "zhes gsol pa dang */",
    "NG0398:95": "bcom ldan 'das mngon rdzogs rgyal pos bka' stsal ba /",
    "NG0398:96": "yid bzhin nor bu'i dgos 'dod bzhin //",
    "NG0398:97": "thugs rje'i byin rlabs rim rgyud pas //",
    "NG0398:98": "ston pa'i gsung dang byin brlabs kyis //",
    "NG0398:99": "rang snang nyi ma lta bur gsal //",
    "NG0398:100": "gsal byed rin chen snang ba 'di //",
    "NG0398:101": "mtha' yas sems can thams cad la //",
    "NG0398:102": "mnyam pa'i tshul gyis gnas mod kyang *//",
    "NG0398:103": "skal ldan snod ldan rnal 'byor pa //",
    "NG0398:104": "thugs rje'i byin rlabs shugs kyi shar //",
    "NG0398:105": "rin chen snang ba rang 'bar 'di //",
    "NG0398:106": "'gro ba'i bla ma 'das gyur yang *//",
    "NG0398:107": "'gro ba mos pa la gnas nas //",
    "NG0398:108": "mos ba'i rnal 'byor yang rab la //",
    "NG0398:109": "snying po sgom du med par bshad //",
    "NG0398:110": "gting ltar mi gsal rin po che //",
    "NG0398:111": "skal ldan rnal 'byor mos 'jug gis //",
    "NG0398:112": "rtog med mthong ba'i lam rtogs dang *//",
    "NG0398:113": "bgrod med 'bras bu rang snang yin //",
    "NG0398:114": "snang ba gsum gyi dkyil 'khor las //",
    "NG0398:115": "bde gshegs gsum gyi sku ldan pas //",
    "NG0398:116": "rnam grol 'bras bu rang bzhag yin //",
    "NG0398:117": "gzhi nas ma g.yos rang bzhin grub //",
    "NG0398:118": "bsam med rang gzhag med pa'i ngang *//",
    "NG0398:119": "bde chen mi rtog rgyu ba bral //",
    "NG0398:120": "yid la mi byed snang ba dag / rig pa ma 'gags ye shes gsal //",
    "NG0398:121": "dbang po rang snang rgyal ba'i sems //",
    "NG0398:122": "'gro ba kun la rang bzhin gnas //",
    "NG0398:123": "mthong ba log pa gzhan yod kyang *//",
    "NG0398:124": "sangs rgyas dang po gzhan las min //",
    "NG0398:125": "chos nyid sku la 'gyur ba med //",
    "NG0398:126": "rang rig bde ba chen po'i ngang *//",
    "NG0398:127": "rgyu la mi gnas mthar thug pa //",
    "NG0398:128": "theg chen rdzogs pa'i 'bras bu yin //",
    "NG0398:129": "rin chen gsung gis shes 'gyur te //",
    "NG0398:130": "bsam med brjod bya'i snying po'i don //",
    "NG0398:131": "kun gyi brjod bya'i sems kyi dbyings //",
    "NG0398:132": "rang rang mos pa'i sems kyis rtogs //",
    "NG0398:133": "lam gyi rtsol bas 'bras bu 'tshol //",
    "NG0398:134": "rang rang mos pa'i sa la gnas //",
    "NG0398:135": "smon pa'i 'dod pa re ba zhig / snying po'i lam la 'dod pas bral //",
    "NG0398:136": "yid la mi byed rang @#//",
    "NG0398:137": "bzhin gnas //",
    "NG0398:138": "rig pa'i zer gyis 'da' ba med //",
    "NG0398:139": "ces gsungs so //",
    "NG0398:140": "ye shes rin po che'i 'od las /",
    "NG0398:141": "gleng gzhi phun sum tshogs pa'i le'u ste dang po'o ///",
    "NG0398:142": "/ de nas yang sems lhag can gyis //",
    "NG0398:143": "mngon rdzogs rgyal po la gsol pa /",
    "NG0398:144": "sems kyi gzhi ni gang */",
    "NG0398:145": "'khor 'das kyi chos kyi byed pa po ni gang gis byas pa yin //",
    "NG0398:146": "gang nas byung */",
    "NG0398:147": "mngon rdzogs rang la byed pa'i mkhan po yod dam med byas na ji ltar gnas /",
    "NG0398:148": "zhes gsol pa dang *//",
    "NG0398:149": "mngon rdzogs rgyal pos chos thams cad gtan la 'bebs",
    "NG0398:150": "pa'i ting nge 'dzin la bzhugs nas 'di skad ces",
    "NG0398:151": "bka' stsal to // thams cad nga yis byas pa yin //",
    "NG0398:152": "nga'i rang bzhin sus kyang ma byas //",
    "NG0398:153": "thams cad nga las byung ba yin //",
    "NG0398:154": "nga'i rang bzhin su las kyang ma byung *//",
    "NG0398:155": "thams cad nga las shar ba ste //",
    "NG0398:156": "nga'i rang bzhin su+u la'ang ma shar ro //",
    "NG0398:157": "thams cad nga las snang ba ste //",
    "NG0398:158": "nga las sus yang snang ba med //",
    "NG0398:159": "thams cad nga yis phye ba ste //",
    "NG0398:160": "nga ni sus kyang phye ba min //",
    "NG0398:161": "thams cad nga yis bsdus ba ste //",
    "NG0398:162": "nga ni sus kyang bsdus pa min //",
    "NG0398:163": "thams cad nga yis brtags pa ste //",
    "NG0398:164": "nga ni sus kyang brtags pa yin //",
    "NG0398:165": "thams cad nga yis rtogs pa ste //",
    "NG0398:166": "nga ni sus kyang rtogs pa med //",
    "NG0398:167": "thams cad nga yis sgoms pa ste //",
    "NG0398:168": "nga ni sus kyang ma sgoms pa'o //",
    "NG0398:169": "thams cad nga yis mthong ba ste //",
    "NG0398:170": "nga ni sus kyang ma mthong ba'o //",
    "NG0398:171": "thams cad nga ni yin pa ste //",
    "NG0398:172": "nga ni ci yang ma yin pa'o //",
    "NG0398:173": "thams cad nga yis bltas pa ste //",
    "NG0398:174": "nga ni sus kyang ma bltas pa'o //",
    "NG0398:175": "thams cad nga yis sgom pa ste //",
    "NG0398:176": "nga ni sus kyang sgom ma btug / thams cad nga yis spyad yin te //",
    "NG0398:177": "nga ni sus kyang spyad ma yin //",
    "NG0398:178": "thams cad nga yis bzung ba ste //",
    "NG0398:179": "nga ni sus kyang ma bzung pa'o //",
    "NG0398:180": "mngon rdzogs nga yi ye shes ni //",
    "NG0398:181": "'di shar 'di 'byung thams cad gsal //",
    "NG0398:182": "thams cad gtan la 'bebs pa'i phyir //",
    "NG0398:183": "bstan pa yongs kyi snying po yin //",
    "NG0398:184": "nga yi ye shes rang bzhin ni //",
    "NG0398:185": "kun gsal sgrib pa med pas ni //",
    "NG0398:186": "ye shes sgrib med 'od du shar //",
    "NG0398:187": "kun 'byung zad pa med pas ni //",
    "NG0398:188": "yid bzhin nor bu rin po che //",
    "NG0398:189": "kun gsal yid bzhin 'od dang chas //",
    "NG0398:190": "'dod pa'i re ba skong ba yi //",
    "NG0398:191": "ye shes yid bzhin rin po che //",
    "NG0398:192": "'phel 'grib med pa'i chos nyid ni //",
    "NG0398:193": "'byung gnas rgya mtsho'i dbyings dang mnyam //",
    "NG0398:194": "stong zhing gang yang rgya ma chad //",
    "NG0398:195": "ye shes nam mkha'i mtha' dang mnyam //",
    "NG0398:196": "ma chad rgyun du rang byung bas //",
    "NG0398:197": "ye shes ye nas chu bo'i rgyun //",
    "NG0398:198": "gsal la bar mtshams med pa yis //",
    "NG0398:199": "rig pa rang gsal sgron ma'i 'od //",
    "NG0398:200": "gzhan skyon sel ma zhugs pa ni //",
    "NG0398:201": "rin chen gser gling gling du phyin //",
    "NG0398:202": "gang zhig lung ni ma myong la //",
    "NG0398:203": "bo zhing zad pa'ang ma myong bas //",
    "NG0398:204": "'dod cing zhen pa ma myong pa'o //",
    "NG0398:205": "ye shes rin po che'i 'od las /",
    "NG0398:206": "gzhi'i gnas lugs @#//",
    "NG0398:207": "bstan pa'i le'u ste gnyis pa'o //    // de nas yang sems lhag can gyis //",
    "NG0398:208": "mngon rdzogs rgyal po la 'di skad ces gsol to //",
    "NG0398:209": "ting 'dzin nyams su ma blangs pa'i //",
    "NG0398:210": "ma bsgoms ye shes 'char ba'i don //",
    "NG0398:211": "'dus pa'i 'khor la bstan du gsol //",
    "NG0398:212": "ces gsol pa dang *//",
    "NG0398:213": "mngon rdzogs rgyal pos sgom du med pa'i ting nge",
    "NG0398:214": "'dzin la snyoms par zhugs nas 'di skad ces bka'",
    "NG0398:215": "stsal to // sgom med don la bya ba bral //",
    "NG0398:216": "sgom du med pa'i snying po 'di //",
    "NG0398:217": "rang bzhag sems kyi rigs pas shes //",
    "NG0398:218": "rdo rje bka' ni rtogs pa'i lam //",
    "NG0398:219": "byed pa bral la gnyer ba'i sems //",
    "NG0398:220": "tshul bzangs rtsol la gang gnas pa //",
    "NG0398:221": "byed pa'i don dang phrad gyur nas //",
    "NG0398:222": "bya ba'i rang bzhin shes par bya //",
    "NG0398:223": "rgyal ba'i dgongs pa rigs pa nyid //",
    "NG0398:224": "gsum dbye byed pa'i 'od kyis mthong *//",
    "NG0398:225": "gsum gyi 'od gsal bzhi yi lam //",
    "NG0398:226": "byed dang bral ba nyid la gnas //",
    "NG0398:227": "lam gyi lam gyi 'bras bu mthong *//",
    "NG0398:228": "'bras bu'i dgongs pa rgyal ba'i thugs //",
    "NG0398:229": "bsam med rang gzhag rig pa'i ngang *//",
    "NG0398:230": "bde chen mi rtog rgyu ba bral //",
    "NG0398:231": "yid la mi byed snang ba dag / rig pa ma 'gags ye shes gsal //",
    "NG0398:232": "'gro ba kun la rang bzhin gnas //",
    "NG0398:233": "sprul sku dang po gzhan las min //",
    "NG0398:234": "kun bzang rgyal ba'i dgongs pa nyid //",
    "NG0398:235": "ye shes ngo bos bzung byas la //",
    "NG0398:236": "dran ba'i tshul gyis nyams su blangs //",
    "NG0398:237": "'phen pa dang po'i dus na'o //",
    "NG0398:238": "rin chen gsum gyi brtag pa las //",
    "NG0398:239": "thabs kyi bye brag shes gyur na //",
    "NG0398:240": "thog ma'i ye shes ji bzhin no //",
    "NG0398:241": "dkyil 'khor lnga yi ye shes 'phro //",
    "NG0398:242": "de ldan rgyal ba'i gral du gnas //",
    "NG0398:243": "thugs rje kun ldan rnyog ma med //",
    "NG0398:244": "dngos po dus gsum 'gyur ba med //",
    "NG0398:245": "gsang ba'i ye shes sgom du med //",
    "NG0398:246": "spyad pa bral ba'i dus na shes //",
    "NG0398:247": "gtang bzhag rang bzhin bya ba bral //",
    "NG0398:248": "'khor ba'i rnam par mi sems te //",
    "NG0398:249": "mya ngan 'das pa'i rgyu ba bral //",
    "NG0398:250": "rdzogs pa'i dgongs pa bya ba med //",
    "NG0398:251": "dus gsum ma yengs srog tu sems //",
    "NG0398:252": "blang dor mi mnga' lta ba med //",
    "NG0398:253": "rang bzhin lta ba'i rgyal po yin //",
    "NG0398:254": "mi rtsol grangs med drang po'i lam //",
    "NG0398:255": "gang gis ma bcos lugs kyi lam //",
    "NG0398:256": "snying po ye shes rin chen 'od //",
    "NG0398:257": "'od gsal rig pa'i dkyil 'khor lnga //",
    "NG0398:258": "chags pa la sogs nyon mongs lnga //",
    "NG0398:259": "mthar thug mtha' ma'i dus na mthong *//",
    "NG0398:260": "gang skyes dus na yul mi spyad //",
    "NG0398:261": "mi 'gag ngo bo nyid la bzhag / rin chen gsang ba'i chos kyi sku //",
    "NG0398:262": "ma bcos rang bzhin gzung 'dzin bral //",
    "NG0398:263": "rdzogs pa longs spyod ngo bo'i sku //",
    "NG0398:264": "sprul sku gang la ngos gzung med //",
    "NG0398:265": "dbyer med rig pa gcig la gnas //",
    "NG0398:266": "'dzin dang bral ba'i mngon sum pa //",
    "NG0398:267": "chags dang bral ba'i bde ba che //",
    "NG0398:268": "tha snyad bral ba'i thabs kyis mtshon //",
    "NG0398:269": "rtsol dang bral pa'i spyod pas blang *//",
    "NG0398:270": "spro bsdu med pa'i dgongs par @#//",
    "NG0398:271": "gnas //",
    "NG0398:272": "snang ba rgya mtsho chen po bzhin //",
    "NG0398:273": "rang bzhag rig pa de bzhin no //",
    "NG0398:274": "yon tan sna tshogs nam mkha' bzhin //",
    "NG0398:275": "dus gsum 'gyur med kun tu bzang *//",
    "NG0398:276": "sangs rgyas sems can gnyis su med //",
    "NG0398:277": "'khor ba nyid na rang bzhin dag / rin chen dag pa ji bzhin no //",
    "NG0398:278": "ji ltar bcos kyang 'gyur ba med //",
    "NG0398:279": "rang bzhin chos nyid ngo bo la //",
    "NG0398:280": "sgro skur 'debs pa nged kyis med //",
    "NG0398:281": "'dzin pa'i spyod pas log par bslad //",
    "NG0398:282": "rang byung kun mkhyen rig pa'i thugs //",
    "NG0398:283": "'gyur med 'gro ba kun la gnas //",
    "NG0398:284": "mkha' 'dra ye shes lhun gyi grub //",
    "NG0398:285": "grub med chos sku chen po la //",
    "NG0398:286": "bsrung med dam tshig rang gzhag na //",
    "NG0398:287": "mtha' med dbus med rig par gsal //",
    "NG0398:288": "rgyal ba kun gyi ngo bo la //",
    "NG0398:289": "sems can kun gyi rang bzhin yin //",
    "NG0398:290": "ye shes rig pa rtogs gyur nas //",
    "NG0398:291": "thugs rje mdzad pa'i lam yang ston //",
    "NG0398:292": "sems kyi 'bras bu rang bzhag ste //",
    "NG0398:293": "'dod pa'i rtsol bas grub mi byed //",
    "NG0398:294": "byang chub sems kyi lam chen ni //",
    "NG0398:295": "rnam dag ye shes dgongs pa'i lam //",
    "NG0398:296": "thun mongs 'gro ba yongs la gnas //",
    "NG0398:297": "dus gsum sangs rgyas sems las byung *//",
    "NG0398:298": "bgrod med rang rig ye shes lam //",
    "NG0398:299": "rang 'dod bltas pas grub pa med //",
    "NG0398:300": "rdzogs pa'i lam la gang gnas pa //",
    "NG0398:301": "bsam gyis mi khyab rang gzhag pa //",
    "NG0398:302": "yid la mi byed yengs pa med //",
    "NG0398:303": "rnal 'byor rdzogs pa bcos med la //",
    "NG0398:304": "'dod rtsol thig le spro bsdu med //",
    "NG0398:305": "ye nas rdzogs pa rnam dag la //",
    "NG0398:306": "bsam gtan yan lag kun dang bral //",
    "NG0398:307": "rnam rtog 'dzin pa rang bzhin zhi //",
    "NG0398:308": "ye shes btsal med bde ba la //",
    "NG0398:309": "sgom med snying po bde ba gnas //",
    "NG0398:310": "gang spyod thabs la ma bstan yang *//",
    "NG0398:311": "rin chen snang ba'i thabs kyis shes //",
    "NG0398:312": "brda don tshig la gnas gyur yang *//",
    "NG0398:313": "thig le bde ldan nyid la 'char //",
    "NG0398:314": "rtog spyod yan lag the rtsom bral //",
    "NG0398:315": "sems kyi dga' bde rtsol ba med //",
    "NG0398:316": "bde ba'i mtshan nyid chos skur gsal //",
    "NG0398:317": "ye shes gsang ba'i thabs kyis shes //",
    "NG0398:318": "sems kyi bag chags ka nas dag / 'gyur med rin chen gling bzhin gnas //",
    "NG0398:319": "sems kyi ye shes gter kha phye //",
    "NG0398:320": "zhes gsungs so //",
    "NG0398:321": "ye shes rin po che 'od kyi rgyud las /",
    "NG0398:322": "sgom du med pa'i le'u ste gsum pa'o //    // de nas yang sems lhag can gyis /",
    "NG0398:323": "mngon rdzogs rgyal po la gsol ba /",
    "NG0398:324": "yang dag pa'i lta ba ni gang *//",
    "NG0398:325": "de gtan la ji ltar dbab //",
    "NG0398:326": "'dus pa'i 'khor la bstan du gsol //",
    "NG0398:327": "ces gsol pa dang *//",
    "NG0398:328": "mngon rdzogs rgyal pos ltar ru med pa'i ting nge",
    "NG0398:329": "'dzin la bzhugs nas 'di skad ces bka' stsal to",
    "NG0398:330": "// rang byung rig pa 'od gsal la //",
    "NG0398:331": "lta med rig pa gdod nas gnas //",
    "NG0398:332": "ye shes rang gnas bde ba che //",
    "NG0398:333": "kun mkhyen me long lta bu nyid //",
    "NG0398:334": "ma lus snang ba'i rang bzhin dag / sems kyi chos nyid bde bar gnas //",
    "NG0398:335": "kun bzang nyag cig cer @#//",
    "NG0398:336": "ma mthong *//",
    "NG0398:337": "mthong med gsal ba'i me long nyid //",
    "NG0398:338": "dngos po med pa'i rig pa nyid //",
    "NG0398:339": "'dra 'am mi 'dra'i rgyu gang nyid /",
    "NG0398:340": "bdag gam gzhan nam de nyid gang *//",
    "NG0398:341": "grub bam ma grub ji ltar bskyed //",
    "NG0398:342": "de ltar grub na thug pa med //",
    "NG0398:343": "de ltar med na gang zhig ni //",
    "NG0398:344": "gnyis po de bzhin ri bong rwa //",
    "NG0398:345": "gang gzhan rgyu las grub pas na //",
    "NG0398:346": "gcig gam du ma gang du grub //",
    "NG0398:347": "'jig rten rgyu 'bras chos bzhin na //",
    "NG0398:348": "yang dag ye shes brdzun nam ci //",
    "NG0398:349": "de ltar bdag lta log pa bzhin //",
    "NG0398:350": "spang bya nyid 'gyur yang dag min //",
    "NG0398:351": "mi mthun gnas pa'i chos yin pas //",
    "NG0398:352": "lta ba nyid 'gyur de nyid rig / de ltar min na gang zhig 'thad //",
    "NG0398:353": "bskyed pa'i rim pa gang gnas nas //",
    "NG0398:354": "rdzogs pa'i lam la gang 'jug pa //",
    "NG0398:355": "gang gis gang la gang zhig gnas //",
    "NG0398:356": "rtsol bas bskyed pa de nyid dam //",
    "NG0398:357": "ye shes rig pa'i don la 'jug / de nyid yin na de lta mod //",
    "NG0398:358": "de ltar min na gang zhig 'thad //",
    "NG0398:359": "thams cad thams cad grub pa'am //",
    "NG0398:360": "ma yin de la 'thad pa gang *//",
    "NG0398:361": "rjes mthun rgyu'i sa mi gnas na //",
    "NG0398:362": "de bzhin rjes mthun nyid du 'gyur //",
    "NG0398:363": "des na seng ge phrug gu bzhin //",
    "NG0398:364": "sku gsum lhun grub bde ba'i lam //",
    "NG0398:365": "rtsol ba'i 'bras bu mthar phyung nas //",
    "NG0398:366": "'jig rten chos la de bzhin no //",
    "NG0398:367": "spang bya'i 'bras bu yin pas na /",
    "NG0398:368": "khyod la dag pa'i ye shes gang *//",
    "NG0398:369": "de ltar nyid na rtag par 'gyur //",
    "NG0398:370": "des na rang byung rdzogs pa'i lam //",
    "NG0398:371": "rgyu la mi gnas rtsol ba med //",
    "NG0398:372": "rang gnas ye shes gdod nas grub /  / grub pa'i rang bzhin bskyed mi dgos //",
    "NG0398:373": "zhes gsungs so //",
    "NG0398:374": "ye shes rin po che 'od kyi rgyud las /",
    "NG0398:375": "lta ba bstan pa'i le'u ste bzhi pa'o //    // de nas yang sems lhag can gyis /",
    "NG0398:376": "mngon rdzogs rgyal po la gsol pa /",
    "NG0398:377": "rgyu 'bras gnyis la ma bsgrubs pa'i //",
    "NG0398:378": "ma bsgrubs mthar thug 'bras bu ni //",
    "NG0398:379": "'dus pa'i 'khor la bstan du gsol //",
    "NG0398:380": "de nas mngon rdzogs rgyal pos ma bsgrubs lhun gyis",
    "NG0398:381": "grub pa'i ting nge 'dzin la bzhugs nas 'di skad",
    "NG0398:382": "ces bka' stsal to //",
    "NG0398:383": "ye gsal nam mkha'i rang bzhin las //",
    "NG0398:384": "zla ba'i gzugs 'dra ngang gis 'byung *//",
    "NG0398:385": "dbyings kyi 'bras bu bsam mi khyab //",
    "NG0398:386": "mi rtogs par ba'i dkyil 'khor nas //",
    "NG0398:387": "che ba'i sku gsum mu mtha' med //",
    "NG0398:388": "chos sku rang rig ye nas dag / longs spyod rang rig bde ba nyid //",
    "NG0398:389": "sprul ba chu zla lta bur snang *//",
    "NG0398:390": "dbyer med rig pa gcig gi ngang *//",
    "NG0398:391": "ye shes rig pa thugs phrad du //",
    "NG0398:392": "rin chen snang bas gzhag par bya //",
    "NG0398:393": "brjod bral rig pa mthong ba nyid //",
    "NG0398:394": "ma btsal rang byung bde ba nyid //",
    "NG0398:395": "yi ge med pa'i gsung mchog ste //",
    "NG0398:396": "kun bzang rgyal ba'i dgongs pa ston //",
    "NG0398:397": "mi rtog don 'jal goms shing rtogs //",
    "NG0398:398": "yi ge med dang rig pa'i gsung *//",
    "NG0398:399": "don gyi chos nyid 'jal bas ston //",
    "NG0398:400": "gsang sngags gter gyi mdzod 'dzin @#//",
    "NG0398:401": "pa //",
    "NG0398:402": "rgyal ba'i drag sngags tha snyad bral //",
    "NG0398:403": "sngags kyi go bral nus mthu ldan //",
    "NG0398:404": "las bzhi med pa'i don gyis bsgrubs //",
    "NG0398:405": "rgyu med 'bras bu mthar thug yin //",
    "NG0398:406": "zhes gsungs so //",
    "NG0398:407": "ye shes rin po che 'od kyi rgyud las /",
    "NG0398:408": "'bras bu bstan pa'i le'u ste lnga pa'o ///",
    "NG0398:409": "/ de nas yang sems lhag can gyis /",
    "NG0398:410": "mngon rdzogs rgyal po la gsol ba /",
    "NG0398:411": "ye shes ji ltar rtogs pa la //",
    "NG0398:412": "ting 'dzin nyams su ji ltar blang *//",
    "NG0398:413": "'dus pa'i 'khor la bstan du gsol //",
    "NG0398:414": "ces gsol ba dang *//",
    "NG0398:415": "mngon rdzogs rgyal pos rtogs pa las ting nge 'dzin",
    "NG0398:416": "bkol du med pa'i ngang la bzhugs nas bka' stsal",
    "NG0398:417": "pa / rig pa mtha' bral dkyil 'khor 'dir //",
    "NG0398:418": "zhain med tshul gyis 'jug na bde //",
    "NG0398:419": "dang po rang sems tshul la brtag / gnyis pa bla ma'i gdam pa sbyin //",
    "NG0398:420": "gsum pa brda don ngo bo sprad //",
    "NG0398:421": "dkyil 'khor drug gi ye shes la //",
    "NG0398:422": "sgra yi mtha' la gzhag par bya //",
    "NG0398:423": "myang ba med pa'i rnam pa yin //",
    "NG0398:424": "tshor ba bral ba'i rig bya'o //",
    "NG0398:425": "phyi rol tshul bzhin nges par 'gyur //",
    "NG0398:426": "tha mar dran bsam rgyu ba bral //",
    "NG0398:427": "dpa' brtul za byed sems lta bu //",
    "NG0398:428": "shes pa dang bzhag ma dul ba //",
    "NG0398:429": "stag mo lta bu'i sems la ni //",
    "NG0398:430": "ye shes rol pa ma 'gags pas //",
    "NG0398:431": "rtsol med ye shes rig pa'i ngang */",
    "NG0398:432": "de nas rang bzhin cog bzhag go / dngos po ci ltar snang ba yang *//",
    "NG0398:433": "rtsi gdab med pa nyid du mthong *//",
    "NG0398:434": "dus gsum sangs rgyas ma lus pa'i //",
    "NG0398:435": "thugs la 'jog pa'i man ngag bcud //",
    "NG0398:436": "ye shes shar bas rang la rdzogs //",
    "NG0398:437": "rtsol bral rig pa mi rtog pa //",
    "NG0398:438": "ma bcos rang snang bde ba'i klong *//",
    "NG0398:439": "ye shes lhun grub klong du shar //",
    "NG0398:440": "rang byung nam mkha' lta bur khyab //",
    "NG0398:441": "rang rig gsal ba'i ngang la gnas //",
    "NG0398:442": "spros bral ye shes theg pa che //",
    "NG0398:443": "rnam rtog bral ba'i rig pa gsal //",
    "NG0398:444": "rang rig ci yang mi rtog pa //",
    "NG0398:445": "ye shes rang gi gnas su gsal //",
    "NG0398:446": "ci yang mi rtog sems su smin //",
    "NG0398:447": "ci yang ma yin dmigs su med //",
    "NG0398:448": "rnam rtog sems kyi rgyu ba bral //",
    "NG0398:449": "rig pa'i ye shes 'dzin pa bral //",
    "NG0398:450": "rang snang rol pa'i byang chub sems //",
    "NG0398:451": "rgyu ma ye shes bde ba'i klong *//",
    "NG0398:452": "rang rig ye shes 'dzin pa yin //",
    "NG0398:453": "rang byung sgyu ma mngon sum gsal //",
    "NG0398:454": "lhun grub sgyu ma bcos pa med //",
    "NG0398:455": "bde ba'i sgyu ma rang rig nyid //",
    "NG0398:456": "thams cad ye shes sems su shar //",
    "NG0398:457": "rig pa'i ye shes don gsal bas //",
    "NG0398:458": "thams cad ye shes nyid du mthong *//",
    "NG0398:459": "ye shes ma yin gang yang med /",
    "NG0398:460": "khams gsum dngos po ye shes nyid //",
    "NG0398:461": "ye shes rig pa'i thabs kyis shes //",
    "NG0398:462": "'khrul ba'i sa nas bkol byas la //",
    "NG0398:463": "ye shes rgyal ba'i gral du bzhag / ma bcos sku gsung thugs su gnas //",
    "NG0398:464": "rang rig sems kyi 'bar ba nyid //",
    "NG0398:465": "ye shes sems kyi phur ba 'debs //",
    "NG0398:466": "rnam rtog bzhon pa rlung dang bral //",
    "NG0398:467": "dngos grub bde ba rang byung nyid //",
    "NG0398:468": "thar ba'i @#//",
    "NG0398:469": "lam mchog byang chub sems //",
    "NG0398:470": "'bras bu mthar phyin rig pa nyid //",
    "NG0398:471": "rang byung sems kyi ji bzhin la //",
    "NG0398:472": "rnam par rig pa thabs kyis gnas //",
    "NG0398:473": "bcos med dgongs pa bde chen 'di //",
    "NG0398:474": "mngon sum mthong la ngos gzung med //",
    "NG0398:475": "rang shar dngos por grub pa med //",
    "NG0398:476": "bde chen rig pa ma mthong ste //",
    "NG0398:477": "'di dang bral na rtogs pa nyid //",
    "NG0398:478": "bka' yi don dang de mi ldan //",
    "NG0398:479": "dmus long mdun na gzugs snang bzhin //",
    "NG0398:480": "'bras bu mthar phyin yongs ma yin //",
    "NG0398:481": "kun bzang rgyal ba'i don dang 'gal //",
    "NG0398:482": "rang gsal dgongs pa'i thugs ma reg / 'dzin pa'i cha la gang gnas kyang *//",
    "NG0398:483": "'khor ba'i 'bras bu nyid du 'gyur //",
    "NG0398:484": "rang 'dod don gyi mthar mi phyin //",
    "NG0398:485": "ye shes gsang ba bde ba'i sa //",
    "NG0398:486": "'dod pas mi 'grub mthong ba med //",
    "NG0398:487": "'dod med rang bzhin nyid la 'grub //",
    "NG0398:488": "shes pa rang lugs so ma nyid //",
    "NG0398:489": "kun bzang rgyal ba'i dgongs pa'o //",
    "NG0398:490": "tha mal shes pa 'di nyid la //",
    "NG0398:491": "bsam pa'i sems med rang bzhag yin //",
    "NG0398:492": "nges pa'i gzhi ni don la gnas //",
    "NG0398:493": "zhes gsungs so //",
    "NG0398:494": "rin po che 'od kyi rgyud las /",
    "NG0398:495": "ting nge 'dzin bkol ba med pa'i le'u ste drug",
    "NG0398:496": "pa'o // // de nas yang sems lhag can gyis",
    "NG0398:497": "/ mngon rdzogs rgyal po la 'di skad ces gsol to //",
    "NG0398:498": "snying po de kho na nyid la 'khor 'das kyi bye brag mchis sam //",
    "NG0398:499": "zhes gsol ba dang */",
    "NG0398:500": "mngon rdzogs rgyal pos bye brag med pa'i ting nge 'dzin la bzhugs nas bka' stsal pa /",
    "NG0398:501": "yid ches bla ma nyid la gus //",
    "NG0398:502": "rin chen gdams ngag gter du 'chang *//",
    "NG0398:503": "lung gi dgongs pa'i don gsal te //",
    "NG0398:504": "rig pa rang gsal gtan la 'bebs //",
    "NG0398:505": "mi 'gyur rdo rje sems la 'chang *//",
    "NG0398:506": "ston pa rang rig nyid yin pas //",
    "NG0398:507": "rig pa'i don la sems mi 'jug / phyi rol 'di rtsol sems dang bral //",
    "NG0398:508": "rdzogs pa'i bka' la yid mi 'gyur //",
    "NG0398:509": "bla ma rin chen srog tu 'dzin //",
    "NG0398:510": "mos pas rang gi 'dod pa btang *//",
    "NG0398:511": "rin chen gter gyi ngo bo 'di //",
    "NG0398:512": "srog dang bral ba'i kha bzhin bsdam //",
    "NG0398:513": "rang sems byang chub sems 'di la //",
    "NG0398:514": "ye shes ma rig tha dad med //",
    "NG0398:515": "'khrul dang ma 'khrul sems su gcig / zhen rtogs brtags pa sna tshogs dang *//",
    "NG0398:516": "ye shes 'di gsal ngo bo nyid //",
    "NG0398:517": "'di gsal rang byung sems su gcig / byang chub sems la ngo bo bral //",
    "NG0398:518": "don ldan ye shes nyid du mthong *//",
    "NG0398:519": "bsams pas brtags pa sna tshogs pa //",
    "NG0398:520": "bag chags log pa'i rkyen gyis mthong *//",
    "NG0398:521": "rang rig ye shes 'jug pa dang *//",
    "NG0398:522": "brtags pa'i bag chags dang po ni //",
    "NG0398:523": "sgrib pa ma lus bzhin grub cing *//",
    "NG0398:524": "byang chub sems kyi mtshan nyid la //",
    "NG0398:525": "thog ma dang bral tha ma med //",
    "NG0398:526": "thog med 'khor ba'i rang bzhin 'di //",
    "NG0398:527": "byang chub sems la ye nas dag / sems nyid nam mkha' lta bu la //",
    "NG0398:528": "blo bur gzugs brnyan sprin @#//",
    "NG0398:529": "gyis bsgribs //",
    "NG0398:530": "ngo bo ma yin rkyen gyis snang *//",
    "NG0398:531": "dpe don de yi rang bzhin 'dra //",
    "NG0398:532": "rang bzhin bral ba ma yin te //",
    "NG0398:533": "dus gsum ma yin nam mkha' bzhin //",
    "NG0398:534": "blang dor gnyis med mnyam pa nyid //",
    "NG0398:535": "byang chub sems kyi ye shes la //",
    "NG0398:536": "snying po mnyam nyid ye sangs rgyas //",
    "NG0398:537": "snying po don la sgom du med //",
    "NG0398:538": "don gyi rang bzhin gnyis su med //",
    "NG0398:539": "sems kyi rang bzhin rtog pa nyid //",
    "NG0398:540": "rtog pa ye shes nyid du 'char //",
    "NG0398:541": "rtsol med 'bras bu mthar thug nyid //",
    "NG0398:542": "bka' yi bcud bsdus snying po nyid //",
    "NG0398:543": "rgya mtsho bzhin du bdud rtsi 'dus //",
    "NG0398:544": "snying po'i don 'di gsang ba'i bcud //",
    "NG0398:545": "gsal ba'i sgron ma snying po 'di //",
    "NG0398:546": "ma 'dus 'dus pa'i dgongs pa yin //",
    "NG0398:547": "snying po gsung gis rtogs bya ba //",
    "NG0398:548": "sems nyid rang byung snying po nyid //",
    "NG0398:549": "phyi nang gsang ba'i dkyil 'khor 'dus /  / mtha' dbus mi mnga' snying por gsal //",
    "NG0398:550": "rang byung rdzogs pa'i dgongs par gnas //",
    "NG0398:551": "ye shes snying po mkha' 'dra ba //",
    "NG0398:552": "mtha' dbus mi mnga' blang dor med //",
    "NG0398:553": "mi len snying po'i bdag nyid gsal //",
    "NG0398:554": "bka' yi bcud 'dus snying po 'di //",
    "NG0398:555": "rang bzhin snying po sman chen rtogs //",
    "NG0398:556": "'khor ba'i zug rngu 'byin pa'i mchog / byang chub sems kyi sman med na //",
    "NG0398:557": "rtsol ba'i 'jug pa'i mtho ris rgyu //",
    "NG0398:558": "sman chen rang la gnas bzhin du //",
    "NG0398:559": "mi rtog gzhan nas tshol bar byed //",
    "NG0398:560": "rnyed pas rang sems sman du mthong *//",
    "NG0398:561": "rtog pa gzhan nas ma 'ongs te //",
    "NG0398:562": "rang byung mthong ba thog ma med //",
    "NG0398:563": "spros bral nam mkha' lta bur gnas //",
    "NG0398:564": "rgyal ba'i sku dang rang bzhin ldan //",
    "NG0398:565": "gzung 'dzin bral ba'i ngang la bzhugs //",
    "NG0398:566": "bde ba'i don la ma chags rol //",
    "NG0398:567": "snang ba ye shes rig par gnas //",
    "NG0398:568": "byang chub sems kyi sman chen 'di //",
    "NG0398:569": "ye shes rgyal ba'i dgongs pa ste //",
    "NG0398:570": "dus gsum sangs rgyas lam du bde //",
    "NG0398:571": "bsam gyis mi khyab dgongs pa ni //",
    "NG0398:572": "shes pa rang bzhag so ma nyid //",
    "NG0398:573": "snying po'i don rtogs bya ba bral //",
    "NG0398:574": "rang gsal rig pa'i ngang la bzhugs //",
    "NG0398:575": "bcos med 'dzin bral spro bsdu med //",
    "NG0398:576": "byang chub rgyu bral snying po med //",
    "NG0398:577": "kun 'byung rig pa 'pho 'gyur med //",
    "NG0398:578": "thugs rje rang byung ye shes nyid //",
    "NG0398:579": "rtsol bral rang snang byin rlabs 'byung *//",
    "NG0398:580": "phyogs ris mi mnga' kun la khyab //",
    "NG0398:581": "snying po nyid du kun sgrol mdzad //",
    "NG0398:582": "byams pas chos nyid drung du skyabs //",
    "NG0398:583": "dge bas rang rig mi 'bral ba //",
    "NG0398:584": "blang dor gnyis med btang snyoms che //",
    "NG0398:585": "rang byung snying po 'khor lo la //",
    "NG0398:586": "rtog bral 'khor ba rang bzhin dag / thugs rje sems can don mi mdzad //",
    "NG0398:587": "dngos po mi mnga' rang byung sems //",
    "NG0398:588": "'od gsal snying po rdzogs pa 'di //",
    "NG0398:589": "rin chen gsung gis brtags pas shes //",
    "NG0398:590": "'gro drug sems can thams cad la //",
    "NG0398:591": "rang gnas ye shes ye ldan pas //",
    "NG0398:592": "rtag pa gsum gyis shes par 'gyur //",
    "NG0398:593": "ming gis mtshon la sems la ye shes @#//",
    "NG0398:594": "tshol //",
    "NG0398:595": "dngos po gang yang rung ba la //",
    "NG0398:596": "brtags pas rang log shes par 'gyur //",
    "NG0398:597": "rin chen bzhin du 'gyur ba med //",
    "NG0398:598": "lce mnan nang yig sgra la sogs //",
    "NG0398:599": "de bzhin gnas skyabs bzhin du yang *//",
    "NG0398:600": "snying po ye shes gsung bar bya //",
    "NG0398:601": "snying po'i gsung gi don dang 'brel //",
    "NG0398:602": "skal ldan rin chen lta bu yis //",
    "NG0398:603": "grub mtha' ngan la gnas dus su //",
    "NG0398:604": "'di yis don kun rig par gyis //",
    "NG0398:605": "'di yis rang sems ma rig na //",
    "NG0398:606": "sgra 'am tshad ma gang gis kyang *//",
    "NG0398:607": "gzhi nyid rang byung 'gyur ba med //",
    "NG0398:608": "rtogs pas rang byung sems kyi lam //",
    "NG0398:609": "ma yengs byang chub sems su gsal //",
    "NG0398:610": "rang byung 'bras bu mthar phyin pa //",
    "NG0398:611": "'gro don mdzad la rtogs pa grol //",
    "NG0398:612": "'od gsal dbyer med gcig gi ngang *//",
    "NG0398:613": "zhes gsungs so //",
    "NG0398:614": "ye shes rin po che 'od kyi rgyud las //",
    "NG0398:615": "snying po de kho na nyid bstan pa'i le'u ste",
    "NG0398:616": "bdun pa'o // // de nas yang sems lhag can",
    "NG0398:617": "gyis // mngon rdzogs rgyal po la 'di skad ces gsol to //",
    "NG0398:618": "snying po rtogs pa'i yon tan ji ltar 'byung */",
    "NG0398:619": "zhes gsol pas /",
    "NG0398:620": "mngon rdzogs rgyal pos yon tan ji ltar 'char ba'i ting nge 'dzin la bzhugs nas bka' stsal ba /",
    "NG0398:621": "byang chub sems kyi rang bzhin bde //",
    "NG0398:622": "bag chags 'khrul ba'i dbang gis 'di //",
    "NG0398:623": "brtags pas sna tshogs med bzhin 'gyur //",
    "NG0398:624": "sems kyi bag chags cir yang snang *//",
    "NG0398:625": "rig pa 'od gsal 'gyur ba med //",
    "NG0398:626": "sna tshogs snang ba'i rang bzhin 'di //",
    "NG0398:627": "snying po gsum gyis brjod bya ste //",
    "NG0398:628": "'khrul pa ma yin log snang bas //",
    "NG0398:629": "rang rig byang chub sems su gsal //",
    "NG0398:630": "rtog pa'i rtsa ba byang chub sems //",
    "NG0398:631": "rang rig sems la rtog par 'khrul //",
    "NG0398:632": "thog ma med dus bag chags dang *//",
    "NG0398:633": "rin chen gdam ngag rkyen med pas //",
    "NG0398:634": "rtog med snying po sems la goms //",
    "NG0398:635": "thag pa sbrul min snang ba bzhin //",
    "NG0398:636": "sna tshogs snang ba'i rang bzhin 'di //",
    "NG0398:637": "chos nyid yin pas dbyer med pas //",
    "NG0398:638": "dgongs pa gsal ba'i sems nyid 'di //",
    "NG0398:639": "chos nyid ma yin bag mi snang *//",
    "NG0398:640": "thams cad snang ba'i ngo bo 'di //",
    "NG0398:641": "ye shes snying po nyid du mthang *//",
    "NG0398:642": "ngo bo nyid la brjod pa bral //",
    "NG0398:643": "rang bzhin rnam dag rig pa la //",
    "NG0398:644": "brjod med don la ma brjod na //",
    "NG0398:645": "rig pa'i don la 'jal ba med //",
    "NG0398:646": "brjod pa'i sgra la sems drangs nas //",
    "NG0398:647": "ma bcos rang bzhin chos nyid mthong *//",
    "NG0398:648": "rang rig sems la don rtogs nas //",
    "NG0398:649": "'jug thabs mi gnyis tshul gyis gnas //",
    "NG0398:650": "cir yang rdzogs pa bde ba che //",
    "NG0398:651": "phyogs su ma lhung gzung ba'i sems //",
    "NG0398:652": "rdzogs pa'i ye shes snying po la //",
    "NG0398:653": "rig pa'i lam med mthar phyin pa //",
    "NG0398:654": "rang byung 'jug pa rtogs pa la //",
    "NG0398:655": "de nyid snying po'i don ldan pas //",
    "NG0398:656": "'dod pa'i tshogs la yid mi 'jug / de bzhin",
    "NG0398:657": "pha rol phyin pa drug / rang byung rdzogs pa'i",
    "NG0398:658": "sems la gnas // bsam bral mi rtog dgongs pa la //",
    "NG0398:659": "de nyid pha rol @#//",
    "NG0398:660": "phyin drug ldan //",
    "NG0398:661": "mi rtog 'dzin med tshul la gnas //",
    "NG0398:662": "mi sgom rig pa rgyun mi 'chad //",
    "NG0398:663": "dmigs med ye shes pha rol phyin //",
    "NG0398:664": "sems nyid stong pa dngos med la //",
    "NG0398:665": "chos dang chos can mi gnas pas //",
    "NG0398:666": "dbyer med bstan pa'i snying po'i don //",
    "NG0398:667": "dngos med ye shes 'gag ma yin //",
    "NG0398:668": "bden rdzun gnyis kyi mtha' mi 'dzin //",
    "NG0398:669": "snying po'i don la 'dod pa bral //",
    "NG0398:670": "kun bzang ye shes 'od gsal ba //",
    "NG0398:671": "bsam bral ye shes rdzogs pa yis //",
    "NG0398:672": "ye shes ma bcos byang chub sems //",
    "NG0398:673": "mi 'gyur chos nyid dbyings kyi thugs //",
    "NG0398:674": "mi 'gag ye shes rig pa'i gsung *//",
    "NG0398:675": "dbyer med chos sku gzung 'dzin bral //",
    "NG0398:676": "sku gsung thugs bral sku gsung thugs //",
    "NG0398:677": "phyi nang mi mnga' rang gsal nyid //",
    "NG0398:678": "'byung 'jug mi mnga' rang bzhin gnas //",
    "NG0398:679": "dbang po ngo la snang ba rnams //",
    "NG0398:680": "chos nyid byang chub sems su mthong *//",
    "NG0398:681": "nyon mongs lnga po ye shes lam //",
    "NG0398:682": "thams cad byang chub sems kyi zhing *//",
    "NG0398:683": "sangs rgyas nyid las gzhan ma yin //",
    "NG0398:684": "zhes gsungs so //",
    "NG0398:685": "ye shes rin po che 'od kyi rgyud las //",
    "NG0398:686": "snying po rtogs pa'i yon tan bstan pa'i le'u ste",
    "NG0398:687": "brgyad pa'o // // de nas yang sems lhag can",
    "NG0398:688": "gyis // mngon rdzogs rgyal po la gsol pa //",
    "NG0398:689": "ye shes snying po rang bzhin la //",
    "NG0398:690": "rnam dag spyod pa ji ltar 'char //",
    "NG0398:691": "ces gsol pa dang *//",
    "NG0398:692": "mngon rdzogs rgyal pos spyad du med pa'i ting nge 'dzin la bzhugs nas bka' stsal ba /",
    "NG0398:693": "dag pa'i sems la btsal med de //",
    "NG0398:694": "btsal ba'i kun rdzob grub ma yin //",
    "NG0398:695": "dam pa'i don la gang 'jug pas //",
    "NG0398:696": "gsang ba rdzogs pa'i don nyid la //",
    "NG0398:697": "rin chen gsang ba nyid mi dmigs //",
    "NG0398:698": "ngais pa'i gdams ngag zab mo yis //",
    "NG0398:699": "btsal med rang bzhag rtsal ba dang *//",
    "NG0398:700": "mi sgom rang lugs sgom pa dang *//",
    "NG0398:701": "mi gnas tshul la 'dug pa dang *//",
    "NG0398:702": "bzhag med mnyam par bzhag pa dang *//",
    "NG0398:703": "sgom med don la gyi na ba //",
    "NG0398:704": "dge dang mi dge'i rnam rtog bral //",
    "NG0398:705": "byang chub sems kyi mtshan nyid do //",
    "NG0398:706": "rang byung byang chub btsal ba min //",
    "NG0398:707": "byang chub 'dod na byang chub med //",
    "NG0398:708": "de dag don gyi snying po 'di //",
    "NG0398:709": "btsal zhing rnyed par mi 'gyur te //",
    "NG0398:710": "zhen sems nyid na 'byung mi 'gyur //",
    "NG0398:711": "bya ba mthong ba'i ye shes ni //",
    "NG0398:712": "nyal ba'i bsam gtan 'khor lo bde //",
    "NG0398:713": "ma lus byang chub sems kyi ngang *//",
    "NG0398:714": "chos nyid byang chub sems bzhag na //",
    "NG0398:715": "dngos med byang chub rang byung dang *//",
    "NG0398:716": "'dus ma byas pa bde ba'i klong *//",
    "NG0398:717": "sems nyid bsam med brjod las 'das //",
    "NG0398:718": "ye nas ma dag bsam las 'das //",
    "NG0398:719": "rdzogs pa'i rnal 'byor rig pa yis //",
    "NG0398:720": "de la ma brtsal gnas nas bsgoms //",
    "NG0398:721": "rig pa dbyings la yan bzhag na //",
    "NG0398:722": "rtsol ba'i nad bral sgom pa yin //",
    "NG0398:723": "de bas snying po dri ma med //",
    "NG0398:724": "rig pa rang gsal nyid du sgom //",
    "NG0398:725": "'od gsal sems la gnas gyur na //",
    "NG0398:726": "rnam rtog mtshan ma rang @#//",
    "NG0398:727": "bzhin zhi //",
    "NG0398:728": "skye ba med pa'i phyag rgya yis //",
    "NG0398:729": "rang snang spyod pa kun bzang 'grub //",
    "NG0398:730": "dngos med dngos la mi dmigs shing *//",
    "NG0398:731": "dbu ma'i sems bral rgyu ba bral //",
    "NG0398:732": "sems kyi rgyu ba med pas na //",
    "NG0398:733": "thams cad rang byung stong pa nyid //",
    "NG0398:734": "sems nyid rig pa rang byung ba //",
    "NG0398:735": "'gyur med sgom med gsal bas na //",
    "NG0398:736": "yi ge med pa'i snying po snang *//",
    "NG0398:737": "dam pa byang chub sems la gnas //",
    "NG0398:738": "rgyal ba'i dam tshig ma bcos pa //",
    "NG0398:739": "bsrung ba med pa'i tshul gyis bsrungs //",
    "NG0398:740": "'gyur ba med pa'i phyag rgya la //",
    "NG0398:741": "'gyur ba med pa'i don gyis 'debs //",
    "NG0398:742": "mtha' dbus med pa'i dkyil 'khor la //",
    "NG0398:743": "ye shes 'phro 'du med par gsal //",
    "NG0398:744": "bsam bral rang bzhag rgyal ba'i thugs //",
    "NG0398:745": "byang chub sems las 'da' ba med //",
    "NG0398:746": "gzhan nas rnyed par mi 'gyur te //",
    "NG0398:747": "brtags na rang sems nyid la thug / gzhi la rang 'dod gzhan 'dod bral //",
    "NG0398:748": "rang sems rig pa 'gyur ba med //",
    "NG0398:749": "ji bzhin mi rtog chos kyi sku //",
    "NG0398:750": "bya bral lhun grub ji bzhin gnas //",
    "NG0398:751": "rang byung 'od gsal ye nas dag / cir yang mi dgongs bsam mi khyab //",
    "NG0398:752": "shes rab klong du gyur pas grub //",
    "NG0398:753": "snying po byang chub rang bzhin la //",
    "NG0398:754": "sgom med rang bzhag thugs su bde //",
    "NG0398:755": "rig dang 'khor lo bde ba dang *//",
    "NG0398:756": "byin rlabs gnyis 'dod dag pa dang *//",
    "NG0398:757": "bden gnyis rig pa phra mo yis //",
    "NG0398:758": "rang gnas rig pa tshol ba nyid //",
    "NG0398:759": "rnam rtog yin te don la med //",
    "NG0398:760": "chags pas blos bzung dag gis gol //",
    "NG0398:761": "nges pa spros bral rang byung sems //",
    "NG0398:762": "chags pas lam gyi don mi mthong *//",
    "NG0398:763": "blang dor med pa'i spyod pa yang *//",
    "NG0398:764": "nges par gzung nas blang dor nyid //",
    "NG0398:765": "rang rig bsam bral bzhag pa ste //",
    "NG0398:766": "don dngos 'dzin pa zhen pa gnas //",
    "NG0398:767": "rang byung 'od gsal snying po 'di //",
    "NG0398:768": "mtshan ma med pa'i rang bzhin pas //",
    "NG0398:769": "rtsol ba 'dod pa'i chags pa bral //",
    "NG0398:770": "thig le 'dod rtsol spro bsdu med //",
    "NG0398:771": "rang rig rtsol bral bde ba'i sems //",
    "NG0398:772": "sgom du med par snyoms 'jug pas //",
    "NG0398:773": "bde ba'i bsam gtan chen po yin //",
    "NG0398:774": "bsam gtan rol la ma chags pas //",
    "NG0398:775": "chags med ye shes rdzogs pa'i lam //",
    "NG0398:776": "byang chub sems kyi rang bzhin 'di //",
    "NG0398:777": "sgom med shes rab chen pos 'grub //",
    "NG0398:778": "rang gsal ye shes rig pa 'di //",
    "NG0398:779": "ngo bo ma grub med shel 'dra //",
    "NG0398:780": "dngos med ye shes song bas grol //",
    "NG0398:781": "gzugs sogs snang ba brtags pa yin //",
    "NG0398:782": "dngos po rang bzhin thams cad ni //",
    "NG0398:783": "chos nyid byang chub sems kyis grol //",
    "NG0398:784": "de nyid bsgrubs pa'i thabs su ni //",
    "NG0398:785": "snying po rig pa nyid shar bas //",
    "NG0398:786": "mtha' yi mun pa ngang gis dag / sgrub med rang byung bsgrub pa 'di /",
    "NG0398:787": "khams gsum 'od gsal thugs su grub //",
    "NG0398:788": "rang sems rig pa'i spyod par bde //",
    "NG0398:789": "ye shes spyod pa rang bzhag nyid //",
    "NG0398:790": "gsal na 'dod pa'i mtha' mi 'gegs //",
    "NG0398:791": "thugs rje tshogs kyis bsod nams 'di //",
    "NG0398:792": "rang byung @#//",
    "NG0398:793": "rig pa rtogs gyur na //",
    "NG0398:794": "'gro ba drang phyir rgyun mi gcad //",
    "NG0398:795": "snying po don gyi sems rig na //",
    "NG0398:796": "ye shes mtha' phyin 'bras bu gnas //",
    "NG0398:797": "mtshan dang dpe byad rang bzhin grub //",
    "NG0398:798": "sprul pa rang 'dod cir yang 'byung *//",
    "NG0398:799": "chu gsal ri mo can bzhin no //",
    "NG0398:800": "yi ge lus can de bzhin gshegs //",
    "NG0398:801": "me long gzugs snang 'gro ba grol //",
    "NG0398:802": "ye shes rang byung de bzhin gshegs //",
    "NG0398:803": "ye shes mthar phyin de bzhin gshegs //",
    "NG0398:804": "yan lag med pa'i rtsis las 'das //",
    "NG0398:805": "zhes gsungs so //",
    "NG0398:806": "ye shes rin po che 'od kyi rgyud las //",
    "NG0398:807": "spyod pa ye shes kyi le'u ste dgu pa'o //",
    "NG0398:808": "// de nas yang sems lhag can gyis gsol pa",
    "NG0398:809": "// 'khor 'das kyi chos thams cad ni gcig dang tha dad pa gang lags //",
    "NG0398:810": "zhes gsol pas //",
    "NG0398:811": "mngon rdzogs rgyal pos bye brag med pa'i ting nge 'dzin la bzhugs nas bka' stsal pa /",
    "NG0398:812": "mthar phyin dgongs pa ye shes gsal //",
    "NG0398:813": "dgongs pa rang bzhag ye sangs rgyas //",
    "NG0398:814": "rig pa rang gsal chos rnams la //",
    "NG0398:815": "gang du'ang bsam du med par gnas //",
    "NG0398:816": "de ltar byang chub sems nyid la //",
    "NG0398:817": "ma rig med pas 'khor ba med //",
    "NG0398:818": "sems can skye ba'i rgyu mi gnas //",
    "NG0398:819": "rang byung sems la rtog par bzhugs //",
    "NG0398:820": "srid pa'i chos la rgyu med pas //",
    "NG0398:821": "mya ngan 'das pa'i lam dang bral //",
    "NG0398:822": "ma skyes pa yi chaus rnams la //",
    "NG0398:823": "nam yang skye bar mi 'gyur te //",
    "NG0398:824": "sangs rgyas sems can rang bzhin gcig / sems kyi rang bzhin gsal ba 'di //",
    "NG0398:825": "snying po'i don la rmad du byung *//",
    "NG0398:826": "rang byung che ba'i bdag nyid sku //",
    "NG0398:827": "rang rig bde ba rdzogs pa che //",
    "NG0398:828": "thugs rje snang ba sprul pa'i sku //",
    "NG0398:829": "ngo bo ma grub gsang ba'i sems //",
    "NG0398:830": "snang dang mi snang dbyer med do //",
    "NG0398:831": "yod dang med pa byang chub sems //",
    "NG0398:832": "don dang rtags la sogs pa rnams //",
    "NG0398:833": "rnam pa tha dad bag chags snang *//",
    "NG0398:834": "yang dag ma yin 'khrul ba'i sems //",
    "NG0398:835": "bsam pa'i dbang gis der 'gyur ro //",
    "NG0398:836": "bde gshegs ye shes gsang ba 'dis //",
    "NG0398:837": "ma mthong rnam rtog spros 'tshol bas //",
    "NG0398:838": "stong nyid rig pa'i man ngag sbyin //",
    "NG0398:839": "dran rtog rlung gi rgyu ba bral //",
    "NG0398:840": "mtha' ru ma skyes bsam gtan bya //",
    "NG0398:841": "chos dang chos nyid gang yang min //",
    "NG0398:842": "nam mkha' lta bur bdag med pa //",
    "NG0398:843": "ye shes stong pa'i ngo bo'o //",
    "NG0398:844": "rang bzhin stong pa mtshan ma med //",
    "NG0398:845": "rnam par gsum ldan bde ba che //",
    "NG0398:846": "sgom med bzhi yi lam du 'jug / sgom med lam la gnas pas na //",
    "NG0398:847": "mi sgom 'bras bu ngang gis 'char //",
    "NG0398:848": "yon tan nam mkha'i mtha' dang mnyam //",
    "NG0398:849": "rang rig ye shes snang ba la //",
    "NG0398:850": "'bar ba'i dkyil 'khor rang bzhin gnas //",
    "NG0398:851": "rgyun gyi 'khor lo sku yi ngang *//",
    "NG0398:852": "bag chags grags pa gang dag go / dran rin gsang ba ting 'dzin nyid //",
    "NG0398:853": "mi zad 'khor lo bsam du med //",
    "NG0398:854": "sgro bral stong nyid gzhi gnas la //",
    "NG0398:855": "'du shes med 'jug mnyam bzhag la //",
    "NG0398:856": "sgom med zhig @#//",
    "NG0398:857": "gnas lhag mthong 'brel //",
    "NG0398:858": "mos 'jug lam la gang gnas dang *//",
    "NG0398:859": "mi rtog gsal ba don gyis go / bsam dang bral ba'i ye shes ni //",
    "NG0398:860": "snying po don la rtogs bzhin 'jug / thabs bral rig pa'i rtsol bas tshol //",
    "NG0398:861": "ra gan gser 'dod ji bzhin no //",
    "NG0398:862": "'dod ba'i sems dang ma bral na //",
    "NG0398:863": "snying po'i don la bdag 'dzin byed //",
    "NG0398:864": "bde ba'i sems la re ba na //",
    "NG0398:865": "rtog pa'i rjes 'jug zhi gnas yin //",
    "NG0398:866": "rang lus sems su ma rtogs na //",
    "NG0398:867": "'dra 'bag lha yi rnam pa'i gzugs //",
    "NG0398:868": "lus kyi dben pas chos nyid tshol //",
    "NG0398:869": "rang lus sems su shes pas na //",
    "NG0398:870": "gang na gnas kyang sems nyid bden //",
    "NG0398:871": "snang srid sems kyis shes pas na //",
    "NG0398:872": "dbang po rang bzhin yan ye shes gsal //",
    "NG0398:873": "snying po don gyi rang bzhin la //",
    "NG0398:874": "ci yang ma sgom gang yang men /",
    "NG0398:875": "khyu mchog sems ltar ma bcos pa //",
    "NG0398:876": "rang bzhin rig pa'i 'khor lo nyid //",
    "NG0398:877": "dus gsum du yang mnyam gzhag med //",
    "NG0398:878": "gang yang mi 'dzin bdag po med //",
    "NG0398:879": "snying po don kyi rang bzhin la //",
    "NG0398:880": "skyon dang yon tan gnyis med pas //",
    "NG0398:881": "rdzogs chen lta ba blang dor med //",
    "NG0398:882": "'jug min ting 'dzin ma yengs pa //",
    "NG0398:883": "'od gsal sgom med sems nyid yin //",
    "NG0398:884": "rang byung thugs kyis ma bcos pa //",
    "NG0398:885": "rnam dag rgyal ba'i sku gsung thugs //",
    "NG0398:886": "btsal med snying po'i don las 'byung *//",
    "NG0398:887": "byang chub sems kyi don nyid la //",
    "NG0398:888": "nges pa'i theg gcig snying po'i don //",
    "NG0398:889": "bsam pa'i theg pa sna tshogs pa //",
    "NG0398:890": "drang ba nyid 'gyur nges pa min //",
    "NG0398:891": "ngo bo nyid la mtho dman med //",
    "NG0398:892": "mos 'jug bsam pas rtogs par zad //",
    "NG0398:893": "sems nyid nyag gcig phyogs bral ba //",
    "NG0398:894": "du ma'i 'bras med lam du med //",
    "NG0398:895": "ma bcos rnal 'byor rdzogs pa'i lam //",
    "NG0398:896": "mi gnas rang bzhin sems su gcig / ma bgrod mthar phyin 'bras bu yin //",
    "NG0398:897": "rgyu rkyen bral bas skye 'jig med //",
    "NG0398:898": "gdod nas rang byung snying por gsal //",
    "NG0398:899": "rigs drug ji ltar snang ba dang *//",
    "NG0398:900": "mya ngan 'das pa'i rang bzhin gnyis //",
    "NG0398:901": "dbyer med rang bzhin sems su gcig / rigs drug sems kyi rtog pa dang *//",
    "NG0398:902": "ye shes rang gsal rig pa ni /",
    "NG0398:903": "khyad par med de snying po gcig khams gsum 'khor ba'i rnam pa dang *//",
    "NG0398:904": "mya ngan 'das pa'i ye shes gnyis //",
    "NG0398:905": "rtogs ma rtogs kyis gnyis su byung *//",
    "NG0398:906": "rtog pas rang sems nyid la thug / ces gsungs so //",
    "NG0398:907": "ye shes rin po che 'od kyi rgyud las /",
    "NG0398:908": "chos thams cad gnyis su med pa'i le'u ste bcu pa'o ///",
    "NG0398:909": "/ de nas yang sems lhag can gyis /",
    "NG0398:910": "mngon rdzogs rgyal po la gsol ba //",
    "NG0398:911": "byang chub sems kyi rang bzhin la //",
    "NG0398:912": "mthar thug la bzla ji ltar lags //",
    "NG0398:913": "zhes gsol ba dang *//",
    "NG0398:914": "mngon rdzogs rgyal pos ye shes mthar thug pa'i ting nge 'dzin la bzhugs nas bka' stsal ba /",
    "NG0398:915": "gzhan 'dod re ba'i rtsol ba bral //",
    "NG0398:916": "rang sems rnam dag ye sangs @#//",
    "NG0398:917": "rgyas //",
    "NG0398:918": "kun bzang rgyal ba'i sems nyid bde //",
    "NG0398:919": "mtha' yas sems can thams cad la //",
    "NG0398:920": "rgyal ba'i ye shes rang chas ldan //",
    "NG0398:921": "bsam bral rang lugs cir mi dgongs //",
    "NG0398:922": "ye nas nam mkha'i mtha' dang mnyam //",
    "NG0398:923": "yid la mi byed bya ba btang *//",
    "NG0398:924": "'khor ba mya ngan 'das pa yi //",
    "NG0398:925": "rnam rtog phra rags cir snang yang *//",
    "NG0398:926": "rang bzhag bsam bral nyid du bde //",
    "NG0398:927": "chu yi snang ba ji bzhin du //",
    "NG0398:928": "phra rags rnam rtog ye shes nyid //",
    "NG0398:929": "rang rig gnyug ma pad+ma ltar //",
    "NG0398:930": "'khor bar gnas kyang gdod nas dag / mtshan ma'i rnam pa ci byung yang *//",
    "NG0398:931": "chu shing lta bur snying po med //",
    "NG0398:932": "rang rig 'thibs pa'i 'khor ba na //",
    "NG0398:933": "rig pa mar me lta bur gsal //",
    "NG0398:934": "rnam par rtog pa cir 'gyur yang *//",
    "NG0398:935": "ye shes gnyug ma rgyun mi 'chad //",
    "NG0398:936": "nam langs sems dang mun pa bzhin //",
    "NG0398:937": "ye shes 'od gsal de bzhin no //",
    "NG0398:938": "ma bsgrubs 'od gsal shugs kyis 'byung *//",
    "NG0398:939": "skal ldan ma bcos rnal 'byor pas //",
    "NG0398:940": "sems nyid seng dkar ltar gnas pa //",
    "NG0398:941": "lus ngag rtsol ba ngang gis zhi //",
    "NG0398:942": "sgom med ye shes mi rtog pa //",
    "NG0398:943": "shes rab gsal ba'i snying por phyin //",
    "NG0398:944": "mthar phyin sgom med rang byung ba //",
    "NG0398:945": "dri med rgyal ba'i ye shes gsal //",
    "NG0398:946": "rang gnas 'gro ba yongs la khyab //",
    "NG0398:947": "nam mkha' lta bur dbyer med pa //",
    "NG0398:948": "'gro ba yongs la gzhan pa med //",
    "NG0398:949": "rtog med ngang la rang shar ba'i //",
    "NG0398:950": "ye shes bde ba'i mtshan nyid can //",
    "NG0398:951": "'dzin pa dag byed ye shes ni //",
    "NG0398:952": "ma bcos ngang gis sgom med gsal //",
    "NG0398:953": "bde ba'i rang bzhin rtog pa bral //",
    "NG0398:954": "rang gnas ye shes 'od gsal sems //",
    "NG0398:955": "mthong bas the tsom rgyu ba bral //",
    "NG0398:956": "ye shes rang gnas sgrib pa med //",
    "NG0398:957": "thams cad ye shes gsal mthong bas //",
    "NG0398:958": "snying po don la gol sa med //",
    "NG0398:959": "rnam dag rig pa'i 'khor lo 'di //",
    "NG0398:960": "rtsol bral rang byung ye shes yin //",
    "NG0398:961": "rang byung ye shes kun gyi bdag / lus dang bral bas yan lag med //",
    "NG0398:962": "sgro skur bral bas dngos gzhi can //",
    "NG0398:963": "snying po kun bral kun gyi bdag / ma bcos rig pa'i ting 'dzin gsal //",
    "NG0398:964": "bya ba med bzhin don kun rdzogs //",
    "NG0398:965": "rang byung gnyug ma kun gyi gzhi //",
    "NG0398:966": "bgrod med rnam grol lhun grub lam //",
    "NG0398:967": "ji bzhin kun rdzogs 'bras bu nyid //",
    "NG0398:968": "thig le dbyer med gcig gi ngang *//",
    "NG0398:969": "sems nyid bya bral rdzogs pa'i gter //",
    "NG0398:970": "bde ba'i ye shes mi rtog thugs //",
    "NG0398:971": "skal ldan dang po nyid na rdzogs //",
    "NG0398:972": "'gro drug 'khor ba'i rtog lta dang *//",
    "NG0398:973": "rgyal ba'i ye shes mya ngan 'das //",
    "NG0398:974": "bde chen rig pa gcig gi ngang *//",
    "NG0398:975": "rang byung ji bzhin ma bcos pa //",
    "NG0398:976": "lhun rdzogs spros pa med pa'i ngang *//",
    "NG0398:977": "bsam du med pa'i ye shes 'di //",
    "NG0398:978": "rnam par rtog pa'i rgyu ba bral //",
    "NG0398:979": "dus gsum mi mnga' rgyun mi chad //",
    "NG0398:980": "sems nyid sgrib pa'i lam mchog 'di //",
    "NG0398:981": "dbyer med kun la ldan bzhin du //",
    "NG0398:982": "snang ba'i lam med 'khor bar 'khyams //",
    "NG0398:983": "sdug @#//",
    "NG0398:984": "bsngal rtsol ba'i nad kyis gdungs //",
    "NG0398:985": "des na ston pa'i sgron ma 'di //",
    "NG0398:986": "snang ba'i ye shes gsal bar gyis //",
    "NG0398:987": "kun la mi bstan gsang ba'o //",
    "NG0398:988": "snod ldan 'ga' la gdams shing gtad //",
    "NG0398:989": "ces gsungs so //",
    "NG0398:990": "ye shes rin po che 'od kyi rgyud las /",
    "NG0398:991": "snying po la bzla ba'i le'u ste bcu gcig pa'o ///",
    "NG0398:992": "/ rin po che 'od kyi rgyud ces bya ba rdzogs so ///",
    "NG0398:993": "/ rgya gar gyi mkhan po shri sing+ha dang *//"
}