{
    "T01TD1154E:195b-0": "@195b # // rgya gar skad du /",
    "T01TD1154E:195b-1": "buddha sta ba da sha / bod skad du /",
    "T01TD1154E:195b-2": "sangs rgyas kyi bstod pa bcu pa /",
    "T01TD1154E:195b-3": "sangs rgyas la phyag 'tshal lo //",
    "T01TD1154E:195b-4": "mchog gi byang chub rgyu ni dang por bskyed pa las //",
    "T01TD1154E:195b-5": "'gro la rnam par phan phyir 'chi med thar mdzad de //",
    "T01TD1154E:195b-6": "yang dag 'bar ba'i 'od 'phro bdud las rgyal ba can //",
    "T01TD1154E:195b-7": "rgyal ba sh'akya thub la rab tu phyag bgyi'o //",
    "T01TD1154E:195b-8": "thub pa'i rgyal po dam pa gzhan gyi mgon po mchog / gcig tu brtson pas tshangs pa mchog la nges gnas shing //",
    "T01TD1154E:195b-9": "so so'i blo can phas rgol las ldan dbang por ni //",
    "T01TD1154E:195b-10": "ri dags bdag po sh'akya thub la phyag bgyi'o //",
    "T01TD1154E:195b-11": "thub pa mar me mdzad la sogs la mchog thob pas //",
    "T01TD1154E:195b-12": "'bar ba'i rin chen dam pa thor cog la 'chang ba'i //",
    "T01TD1154E:195b-13": "'dzin ma'i bdag po tshangs dang rgas med kyis bstod pa //",
    "T01TD1154E:195b-14": "sdig spangs sh'akya thub la rab tu phyag bgyi'o //",
    "T01TD1154E:195b-15": "thub pa rgya che'i 'od zer rgyan gyis yongs su bskor //",
    "T01TD1154E:195b-16": "me chu'i yangs pa dag dang rab rgyas gsal ba'i 'od //",
    "T01TD1154E:195b-17": "tshangs pa'i 'jig rten yul la khyab par spro ba can //",
    "T01TD1154E:195b-18": "sh'akya thub la deng bdag rab tu phyag bgyi'o //",
    "T01TD1154E:195b-19": "thub pa skyes mchog bden pa mchog tu ston pa po //",
    "T01TD1154E:195b-20": "'jig rten lha dang lha min mya ngan 'das bgyid pa'i //",
    "T01TD1154E:196a-0": "thabs mdzad pa la cho ga bzhin du mkhas @196a * //",
    "T01TD1154E:196a-1": "pa ste ;",
    "T01TD1154E:196a-2": "/ dge 'os sh'akya thub la rab tu phyag bgyi'o //",
    "T01TD1154E:196a-3": "thub pa'i dbus su mngon dgyes thugs rjes gnas pa ste //",
    "T01TD1154E:196a-4": "ting 'dzin mchog gis 'dod dang drag po rnam rmongs shing //",
    "T01TD1154E:196a-5": "mchog gi bim pa lta bu'i zhal sgros phul dang ldan //",
    "T01TD1154E:196a-6": "dam pa sh'akya thub la rab tu phyag bgyi'o //",
    "T01TD1154E:196a-7": "thub pa'i chos 'dzin pa las nad dang rims 'phrog cing //",
    "T01TD1154E:196a-8": "zhabs zung dag la 'phrog byed cod pan gyis rab mtshan //",
    "T01TD1154E:196a-9": "zung 'jug ting nge 'dzin la rtag tu bzhugs pa yi //",
    "T01TD1154E:196a-10": "mchog sbyin sh'akya thub la rab tu phyag bgyi'o //",
    "T01TD1154E:196a-11": "thub pa seng ge dam pa mi yi seng ge mchog /",
    "T01TD1154E:196a-12": "tshangs pa mi mjed bdag pos mchog gyur gdugs bsgreng zhing //",
    "T01TD1154E:196a-13": "nor 'dzin gtso mo'i re ba'i phyag gis mngon btud pa //",
    "T01TD1154E:196a-14": "phyag 'os sh'akya thub la rab tu phyag bgyi'o //",
    "T01TD1154E:196a-15": "thub pa zhi byed rnams kyi gtsug gi bde gshegs te //",
    "T01TD1154E:196a-16": "ma lus nyes pa spangs shing yon tan chu yi gter //",
    "T01TD1154E:196a-17": "mtha' dag skye bo'i sdug bsngal sel ba gter lta bu //",
    "T01TD1154E:196a-18": "sdig sel sh'akya thub la rab tu phyag bgyi'o //",
    "T01TD1154E:196a-19": "thub pa brtson pas 'gro ba'i don sgrub mdzad pa la //",
    "T01TD1154E:196a-20": "mkha' lding bdag po'i mgon te ltung gyur sems can rnams //",
    "T01TD1154E:196a-21": "yang dag 'dren zhing pha rol bde bar mdzad pa yi //",
    "T01TD1154E:196a-22": "ston pa sh'akya thub la rab tu phyag bgyi'o //",
    "T01TD1154E:196a-23": "dpal sh'akya thub pa'i bstod pa bcu pa zhes bya ba rdzogs so /",
    "T01TD1154E:196a-25": "// /'di ni dpal nags kyi rin po che'i zhabs kyis mdzad pa ste //",
    "T01TD1154E:196a-26": "pa ndi ta chen po de nyid kyi bka' drin gyis 'tsho ba'i d'a ri dra pa rgya mtsho'i sdes bsgyur ba'i yi ge pa ni blo dang ldan pa byams pa kun dga'o//"
}