{
    "T02TD2950E:29a-0": "@29a * // dpal rdo rje rnam par 'joms pa la phyag 'tshal lo //",
    "T02TD2950E:29a-1": "sgom bzhi'i dkyil 'khor du dbang bskur bar 'dod pa'i sgrub pa po dam tshig dang ldan pas /",
    "T02TD2950E:29a-2": "gnas yid dang mthun par sa'i cho ga la sogs pa sngon du song bas sgom bzhi'i dkyil 'khor bzhengs te /",
    "T02TD2950E:29a-3": "sa stegs dkyil 'khor gru gsum mnyam zhing chags kyis 'thas par byas te thig btab la tshon bkye ste /",
    "T02TD2950E:29a-4": "dbus padma 'dab ma bzhi pa ste lte ba ljang gu padma rigs kyi mdog lte ba'i mu khyud nag po rdo rje rab dkar pos bskor ba /",
    "T02TD2950E:29a-5": "gong ras dmar po mu khyud ser po sna tshogs padmas mtshan pa /",
    "T02TD2950E:29a-6": "sgo bzhi rta babs su yod pa bris la /",
    "T02TD2950E:29a-7": "mtshan nyid dang ldan pa'i bum pa lnga la rgyan thams cad kyis brgyan pa /",
    "T02TD2950E:29a-8": "lha so so'i mtshan ma btab la so so'i gnas su bzhag / sgo bzhir phur bu bzhi la dar le brgan gyi con pan btags la gzugs /",
    "T02TD2950E:29a-9": "de yang ras kyi skud pa la rma bya'i mdongs kyis sprel lo //",
    "T02TD2950E:29a-10": "p'u dza'i bye brag lnga lnga bsham /",
    "T02TD2950E:29a-11": "phyogs skyong ba'i gtor ma'i tshogs legs par bshams la /",
    "T02TD2950E:29a-12": "de nas dbus kyi bum pa la rdo rje rnam par 'joms pa sku mdog ljang gu rgyan thams cad kyis brgyan pa /",
    "T02TD2950E:29a-13": "de nyid kyi sngags dang phyag rgyas spyan drangs la bzhugs su gsol ba dang /",
    "T02TD2950E:29a-14": "de nas lcags kyu dang zhags pa dang lcags sgrog dang dril bu'i phyag rgya bcings la /",
    "T02TD2950E:29a-15": "aom badzra aam ku sha sv'a h'a /",
    "T02TD2950E:29a-16": "aom badzra p'a sha sv'a h'a /",
    "T02TD2950E:29a-17": "aom badzra spho ta sv'a h'a /",
    "T02TD2950E:29a-18": "aom badzra ghande sv'a h'a zhes so so'i bum pa la dmigs te /",
    "T02TD2950E:29a-19": "lan nyi shu rtsa gcig tu brjod pas shar phyogs kyi bum par padma dang zla ba'i steng du /",
    "T02TD2950E:29a-20": "dza: las lha mo mdog dkar mo'i lag na lcags kyu thogs pa zhal bag tsam khro ba rgyan thams cad kyis brgyan pa /",
    "T02TD2950E:29a-21": "skra ser po gyen la brdzes pa /",
    "T02TD2950E:29a-22": "spyan dmar po bskyed do //",
    "T02TD2950E:29a-23": "lhor h'um las lha mo ser mo rgyan sna tshogs pas brgyan pa /",
    "T02TD2950E:29b-0": "phyag na rdo rje zhags pa rtse gsum pas @29b mtshan pa thogs pa thod pas brgyan pa bskyed do //",
    "T02TD2950E:29b-1": "nub tu bam las lha mo dmar mo phyag na lcags sgrog nyi zlas mtshan pa bskyed do //",
    "T02TD2950E:29b-2": "byang du ho: las lha mo ljang ser lag na dril bu dkrol ba bskyed la /",
    "T02TD2950E:29b-3": "de dag gi snying gar zla ba'i dkyil 'khor gyi steng du so so'i ye shes sems dpa' spyan drangs la /",
    "T02TD2950E:29b-4": "ye shes sems dpa'i snying gar so so'i sa bon la so so'i sngags kyi phreng bas bskor ba'i sngags kyi rang sgra la dmigs te /",
    "T02TD2950E:29b-5": "bdag nyid kyis khrus byas la bzlas pa bya'o //",
    "T02TD2950E:29b-6": "aom dzra ye sv'a h'a /",
    "T02TD2950E:29b-7": "aom bi ja ye sv'a h'a /",
    "T02TD2950E:29b-8": "aom aa dzi te sv'a h'a /",
    "T02TD2950E:29b-9": "aom dzv'a la sv'a h'a zhes so so'i bum pa la dmigs te /",
    "T02TD2950E:29b-10": "khri phrag re bzlas te stong gis mchod pa 'bul /",
    "T02TD2950E:29b-11": "spyan drang ba dang bzhugs su gsol ba dang /",
    "T02TD2950E:29b-12": "phyag btsal ba dang bstod pa re bya /",
    "T02TD2950E:29b-13": "de ltar bzlas pa byas la lha so so 'od du zhu chu bdud rtsir gyur pa las lha mo grangs med pa 'phros ba las /",
    "T02TD2950E:29b-14": "phyi nang gi dbang bdag la bskur bar dmigs la /",
    "T02TD2950E:29b-15": "de nas slob ma bskyed pa la sogs pa byas la dkyil 'khor du gzhug pa dbang bskur bar bya'o //",
    "T02TD2950E:29b-16": "de nas ba lim gtang /",
    "T02TD2950E:29b-17": "bkra shis gsol /",
    "T02TD2950E:29b-18": "dkyil 'khor bsdu /",
    "T02TD2950E:29b-19": "slob mas bla ma la yon dbul /",
    "T02TD2950E:29b-20": "sgo ma bzhi'i dkyil 'khor du dbang bskur ba'i cho ga / rin po che dri ma med pa zhes bya ba dpal mar me mdzad kyis mdzad pa rdzogs so//"
}