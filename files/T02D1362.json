{
    "T02D1362:167a-0": "@167a # // rgya gar skad du /",
    "T02D1362:167a-1": "shr'i k'a la tsa kra ri ti ti sa ha dza s'a dha n'am n'a ma /",
    "T02D1362:167a-2": "bod skad du /",
    "T02D1362:167b-0": "dpal dus kyi 'khor @167b lo skad cig gis bskyed",
    "T02D1362:167b-1": "pa'i lhan cig skyes pa'i sgrub thabs zhes bya ba",
    "T02D1362:167b-2": "/ bde ba chen po'i sku la phyag 'tshal lo //",
    "T02D1362:167b-3": "rnam pa dang bcas rnam pa med pa'i bcom ldan 'das ma shes rab ma des rab tu 'khyud //",
    "T02D1362:167b-4": "skye 'jig rnam par spangs pa'i mi 'gyur bde la dgod pa la sogs rnams dang bral ba yis //",
    "T02D1362:167b-5": "sangs rgyas rnams ni skyed par mdzad pa'i sku gsum dang bcas dus gsum yang dag mkhyen pa po //",
    "T02D1362:167b-6": "thams cad mkhyen pa dang po'i mchog gi sangs rgyas gnyis med de la phyag 'tshal lo //",
    "T02D1362:167b-7": "dang po skad cig gcig gis stong pa la gnas phyi nas de bzhin skad cig gis bskyed pa //",
    "T02D1362:167b-8": "sna tshogs chu skyes zla ba nyi ma sgra gcan rnams kyi dkyil 'khor la gnas dbang phyug dang //",
    "T02D1362:167b-9": "'dod lha dag gi snying gar g-yas brkyang shin tu",
    "T02D1362:167b-10": "sngo ba rdo rje dril bu dang ldan phyag gnyis",
    "T02D1362:167b-11": "kyis // sna tshogs yum gyi sku la yang dag 'khyud pa'i dpal ldan mnga' bdag dus 'khor lo //",
    "T02D1362:167b-12": "sprin nag lta bu'i ral pa'i tshogs la ta ma la mtshungs mi bskyod pa la sogs pas spras //",
    "T02D1362:167b-13": "phyag rgya drug gis kyang ni rab spras thod pa dkar po'i phreng bas bcings pa gang //",
    "T02D1362:167b-14": "mi mgo'i do shal spyan gsum gser mtshungs sku mnga' gri gug pad snod dang ldan phyag gnyis ma //",
    "T02D1362:167b-15": "dpal ldan sna tshogs yum dang gnyis med bde ba chen po'i rang bzhin la sogs bsgom par bya //",
    "T02D1362:167b-16": "de nas khams gsum rang dang mtshungs par ldan pa de rnams ma lus lha mo'i sku la bzhugs //",
    "T02D1362:167b-17": "de yang rang la rang lus gdan dang bcas pa nyi ma la ste nyi ma h'um la'o //",
    "T02D1362:167b-18": "a'u ni ha la de yang mgo bo la ste de nyid zla ba phyed pa nyid la'o //",
    "T02D1362:167b-19": "zla phyed thig le de nyid n'a da de bzhin nam mkha' kha rlangs me long la phog mtshungs //",
    "T02D1362:167b-20": "de ltar 'od gsal zhugs nas slar yang snga ma dang mtshungs gzugs su dran par byas pa dang //",
    "T02D1362:167b-21": "sprul pa sna tshogs khams gsum rnams su nam mkha' khyab par skad cig gis ni spro bar bya //",
    "T02D1362:167b-22": "de ltar yang ni de bzhin bsdu zhing yang ni de ltar bskyed cing spro ba de bzhin du //",
    "T02D1362:167b-23": "mnyam par gzhag pa'i zung 'jug lam dang 'di yis ni //",
    "T02D1362:167b-24": "sangs rgyas zhabs la yang dag 'gro bar 'gyur //",
    "T02D1362:167b-25": "dpal ldan dus 'khor sgrub pa'i thabs //",
    "T02D1362:167b-26": "gang byas pa yi bsod nams 'dis //",
    "T02D1362:167b-27": "'jig rten pa rnams lhan skyes kyang //",
    "T02D1362:168a-0": "gnyis med rang bzhin zhabs thobs shog / dpal @168a * //",
    "T02D1362:168a-1": "dus kyi 'khor lo'i sgrub thabs lhan cig skyes pa zhes bya ba /",
    "T02D1362:168a-2": "slob dpon rol pa'i rdo rjes mdzad pa rdzogs so /",
    "T02D1362:168a-4": "// / pandi ta b'a g'i shva ra dang /"
}