{
    "T02TD2665E:132a-0": "@132a ` // rnam par snang mdzad kyi sgrub pa'i thabs kyi cho ga bzhugs /",
    "T02TD2665E:132a-2": "# // 'jam dpal gzhon nur gyur pa la phyag 'tshal lo //",
    "T02TD2665E:132a-3": "rnam par snang mdzad kyi cho gas dam tshig mnos pa'i sngags pas de las 'byung ba'i sngags rjes su dran par bya ba'i cho ga'i rim pa mdor bshad pa'i phyir 'di brtsams te de'i rim pa ni 'di'o //",
    "T02TD2665E:132a-4": "des dang por dam tshig ji ltar mnos pa bsrung ba la 'bad par bya ste de la dam tshig ni 'di'o //",
    "T02TD2665E:132b-0": "sangs rgyas dang byang chub sems dpa' rnams dang de dag gi phyag rgya dang sngags rnams dang theg pa chen po mchog gi chos dang de ston pa'i bla ma rnams la smad @132b par mi bya'o //",
    "T02TD2665E:132b-1": "sangs rgyas la sogs pa 'di rnams nams kyang mi gtong ngo //",
    "T02TD2665E:132b-2": "de dag las rtag par sems rab tu dang bas yon tan du bzung ba dang /",
    "T02TD2665E:132b-3": "gus pa dang mchod pa dang mnyes par bya ba la ni ci nus su yang 'bad par bya'o //",
    "T02TD2665E:132b-4": "'phags pa nyan thos dang rang sangs rgyas thams cad dang de dag gi chos dang mkhan po dang slob dpon dang bla ma gzhan rnams dang bde bar gshegs pa'i bslab pa'i chos spyad pa bar ma dang gsar bu gzhan rnams la yang smad par mi bya'o //",
    "T02TD2665E:132b-5": "de dag la yang dus ji lta ba dang /",
    "T02TD2665E:132b-6": "ji ltar rigs par rim gror yang bya'o //",
    "T02TD2665E:132b-7": "lha dang bla ma la byis pa'i chos nyid dang khong khro ba mi bya'o //",
    "T02TD2665E:132b-8": "'jig rten gyi lha la sogs pa la yang smad par mi bya'o //",
    "T02TD2665E:132b-9": "byang chub kyi sems rin po che phun sum tshogs pa thams cad kyi rtsa bar gyur pa srog bzhin du rtag tu bsrung bar bya'o //",
    "T02TD2665E:132b-10": "sems can thams cad la yang byams pa dang snying rje bskyed nas de dag gi gnod pa bzlog pa la 'bad par bya'o //",
    "T02TD2665E:132b-11": "de dag gis gnod pa byas pa la yang bzod par bya'o //",
    "T02TD2665E:132b-12": "zad zing dang mi 'jigs pa dang /",
    "T02TD2665E:132b-13": "chos kyi sbyin pas ji ltar rigs par sems can rnams la rtag par ci nus su phan gdags par bya ste de bas na 'jug pa ni rgyang ring du spang bar bya'o //",
    "T02TD2665E:132b-14": "dam tshig med pa la phyag rgya dang sngags mi bstan /",
    "T02TD2665E:132b-15": "dam tshig can la yang lung med par mi bstan to //",
    "T02TD2665E:132b-16": "ma rung bar 'gyur ba thams cad kyi rtsa ba chang mi btung bar nan tan cher bya'o //",
    "T02TD2665E:132b-17": "mdor na gang bdag dang gzhan la gnod pa de ni mi bya'i bdag dang gzhan la phan pa 'ba' zhig tu 'bad par bya'o //",
    "T02TD2665E:132b-18": "khri la nyal bar mi bya ste de ni dam tshig go //",
    "T02TD2665E:132b-19": "de nas bar chad med cing ring po mi thogs par tshe 'di nyid la sgrib pa zad par bya ba dang /",
    "T02TD2665E:132b-20": "bsod nams dang ye shes kyi tshogs bsgrub pa'i phyir /",
    "T02TD2665E:132b-21": "bla ma las sngags gang yang rung ba cig ji lta ba bzhin du mnos te /",
    "T02TD2665E:132b-22": "sngags ji ltar mnos pa bslabs pas sangs rgyas dang byang chub sams dpa' mnyes par bya ba'i phyir sngags kyi sgo nas byang chub sems dpa'i spyod pa gong du smos pa spyod cing /",
    "T02TD2665E:133a-0": "gnas dben pa 'du 'dzi med pa 'tshe ba med pa 'phrod pa'i ri phug gam sul lam nags la sogs pa khyad par du 'phags pa sangs rgyas dang byang chub sems dpa' @133a * //",
    "T02TD2665E:133a-1": "dang 'phags pa rang sangs rgyas dang nyan thos rnams bzhugs bzhugs pa'am gtsug lag khang dang khang pa la sogs pa ji skad smos pa dang ldan par tshad med ba bzhi bsgoms pa'i sems kyis 'du 'dzi med par chos kyi dga' ba'i longs spyod la dad pa bskyed de blo dang spro ba dang sems dpa' ba phun sum tshogs pa mchog dang ldan par byas la gnod pa thams cad la ji mi snyam zhing dge bar 'tsho ba dang ldan pas dga' bar gnas par bya'o //",
    "T02TD2665E:133a-2": "der gnas nas blo brtan pas nang par langs nas dgra'i 'khor ma lus par spangs la snying rje'i shugs kyis 'gro ba ma lus pa bsgral ba rgyun mi 'chad par yid la byed pas khrus byas kyang rung ma byas kyang rung nges pa med de /",
    "T02TD2665E:133a-3": "dge bar spyad pa mtshan nyid ji skad bsgrags pa'i nang gi khrus byed pas sa gzhi gtsang mar dkyil 'khor me tog gis gtor bar sku gzugs sam mchod rten nam dam pa'i chos kyi glegs bam gang yang rung ba cig mdun du bzhag gam /",
    "T02TD2665E:133a-4": "sku gzugs la sogs pa med kyang rung ste shar phyogs sam byang phyogs su bltas nas sangs rgyas dang byang chub sems dpa' rnams la rab tu dang ba bskyed de de dag ji ltar rigs par phyogs bcur mngon sum bzhin du dmigs la phyag bya ba la sogs pa'i cho gas bdag yongs su sbyangs pa 'di ltar bya ste /",
    "T02TD2665E:133a-5": "de dag gi rim pa ni 'di'o //",
    "T02TD2665E:133a-6": "dang por sngags pas yan lag lnga sa la gtugs te rim gro bskyed la gus par phyag 'di ltar bya'o //",
    "T02TD2665E:133a-7": "phyogs bcu mtha' yas pa'i 'jig rten gyi khams na bzhugs pa'i de bzhin gshegs pa dgra bcom pa yang dag par rdzogs pa'i sangs rgyas dam pa'i chos su bcas pa dang /",
    "T02TD2665E:133a-8": "byang chub sems dpa' chen po'i dge 'dun du bcas pa thams cad la phyag 'tshal lo //",
    "T02TD2665E:133a-9": "de nas pus mo g-yas pa'i lha ngas la btsugs te thal mo sbyar nas btud de bsam pa thag pa nas 'di skad ces brjod do //",
    "T02TD2665E:133a-10": "sangs rgyas dang byang chub sems dpa'i thams cad bdag la dgongs su gsol /",
    "T02TD2665E:133b-0": "bdag ming 'di zhes bgyi ba skye ba thog ma ma mchis pa nas 'khor ba na 'khor ba'i tshe sdig pa mi dge ba'i las gang bdag gis bgyid pa dang @133b bgyid du stsal ba dang rjes su yi rang ba dang de dag thams cad sangs rgyas dang byang chub sems dpa' rnams la so sor bshags so zhes lan gsum du brjod do //",
    "T02TD2665E:133b-1": "de nas skyabs su 'gro ba ni /",
    "T02TD2665E:133b-2": "sangs rgyas dang byang chub sems dpa' thams cad bdag la dgongs su gsol /",
    "T02TD2665E:133b-3": "bdag ming 'di zhes bgyi ba dus 'di nas bzung ste /",
    "T02TD2665E:133b-4": "nam byang chub kyi snying po la mchis kyi bar du yang dag par rdzogs pa'i sangs rgyas la skyabs su mchi'o //",
    "T02TD2665E:133b-5": "bla na med pa de bzhin gshegs pa'i zhi ba'i chos kyi sku so so rang gis rig pa la skyabs su mchi'o //",
    "T02TD2665E:133b-6": "phyogs bcu'i 'phags pa phyir mi ldog pa byang chub sems dpa' chen po'i dge 'dun rnams la skyabs su mchi'o zhes lan gsum du brjod do //",
    "T02TD2665E:133b-7": "de nas de'i 'og tu bdag gi ngo bo dbul te /",
    "T02TD2665E:133b-8": "sangs rgyas dang byang chub sems dpa' thams cad bdag la dgongs su gsol bdag ming 'di zhes bgyi ba dus 'di nas bzung ste /",
    "T02TD2665E:133b-9": "nam byang chub kyi snying po la mchis kyi bar du sangs rgyas dang byang chub sems dpa' thams cad la bdag gi ngo bo dus thams cad du yong ye 'bul gyis thugs rje chen po rnams kyis bdag ba zhes shig ces lan gsum du brjod do //",
    "T02TD2665E:133b-10": "de nas sems can sdug bsngal ba thams cad la snying rje chen po mngon du bya ste byang chub kyi sems rin po che bskyed pa ni /",
    "T02TD2665E:133b-11": "sangs rgyas dang byang chub sems dpa' thams cad bdag la dgongs su gsol /",
    "T02TD2665E:133b-12": "dngos po thams cad dang bral ba phung po dang khams dang skye mched dang gzung ba dang 'dzin pa rnam par spangs pa chos bdag med pa mnyam pa nyid kyis rang gi sems thog ma nas ma skyes pa /",
    "T02TD2665E:133b-13": "sangs rgyas bcom ldan 'das dang byang chub sems dpa' de dag gis byang chub kyi snying po la bzhugs kyi bar du ji ltar byang chub tu sems bskyed pa de bzhin du bdag ming 'di zhes bgyi ba yang dus 'di nas bzung ste /",
    "T02TD2665E:133b-14": "nam byang chub kyi snying po la mchis kyi bar du byang chub tu sems bskyed do zhes lan gsum du brjod do //",
    "T02TD2665E:133b-15": "de nas bsod nams gyi rjes su yi rang ba ni sangs rgyas dang byang chub sems dpa' thams cad bdag la dgongs su gsol /",
    "T02TD2665E:134a-0": "bdag ming 'di zhes bgyi ba bla na med pa'i bsod nams kyi @134a * //",
    "T02TD2665E:134a-1": "rjes su yi rang ba ni sangs rgyas bcom ldan 'das rnams kyis ji ltar mkhyen pa de bzhin du bdag kyang sangs rgyas dang byang chub sems dpa' thams cad dang 'phags pa rang sangs rgyas dang /",
    "T02TD2665E:134a-2": "nyan thos rnams dang 'gro ba ma lus pa'i bsod nams la rjes su yi rang ngo zhes lan gsum du brjod do //",
    "T02TD2665E:134a-3": "de nas gsol ba gdab pa ni sems can gyi khams thams cad du sangs rgyas bcom ldan 'das thugs rje chen pos chos kyi char dbab pa dang thabs dang tshul sna tshogs kyis 'gro ba thams cad kyi don mdzad cing rtag tu bzhugs par gsol zhes lan gsum du brjod do //",
    "T02TD2665E:134a-4": "de nas sems can la phan pa bstabs pa ni sems can thams cad ngan pa'i mtha' dbugs ma phyin pa so so'i skye bo'i gnas myur du spangs te bde ba mya ngan las 'das par 'gro ba'i 'jig rten las 'das pa'i lam thob par gyur cig / dam pa'i lam la gnas pa rnams kyang de'i gong nas gong du 'phar ba'i khyad par thob nas bla na med pa'i byang chub kyi bde ba la gzhol bar gyur cig ces lan gsum du brjod do //",
    "T02TD2665E:134a-5": "de nas sems can thams cad la bdag gi bsod nams bsngo ba ni /",
    "T02TD2665E:134a-6": "sangs rgyas bcom ldan 'das kyis bla na med pa'i bsod nams kyi bsngo ba ji ltar mkhyen pa de bzhin du bdag gis bsod nams ma lus pa yang sems can thams cad yang dag pa'i bde ba ma thob pa rnams bla na med pa'i bde ba thob par bya ba'i phyir yongs su bsngo'o zhes lan gsum du brjod do //",
    "T02TD2665E:134a-7": "phyag 'tshal ba la sogs pa 'di rnams ci nus pa las gzhan du yang rung ngo //",
    "T02TD2665E:134a-8": "de ltar bsam pa yongs su sbyangs pa nges pa theg pa chen po las yongs su mi nyams par bya ba'i phyir skyil mo krung bcas te dam tshig gsum gyi phyag rgya la sogs pas byin gyis brlab pa cho ga 'di bzhin du bya'o //",
    "T02TD2665E:134a-9": "de la dam tshig gsum gyi phyag rgya ni thal mo sbyar te mthe bo gnyis bsgreng ngo //",
    "T02TD2665E:134a-10": "phyag rgya 'di ni rgya chen te /",
    "T02TD2665E:134a-11": "sangs rgyas skyob pa rnams kyi yin //",
    "T02TD2665E:134a-12": "sangs rgyas kun gyi dam tshig ni //",
    "T02TD2665E:134a-13": "phyag rgya 'di la rab tu gnas //",
    "T02TD2665E:134a-14": "de'i sngags ni 'di'o //",
    "T02TD2665E:134a-15": "na ma ssa manta buddh'a n'am /",
    "T02TD2665E:134a-16": "aa sa me tri sa mes ma ye sv'a h'a /",
    "T02TD2665E:134b-0": "de nas chos kyi dbyings kyi phyag rgya bdag rnam par dag par bya ba ni lag pa gnyis khu tshur bcangs la mthe bo gnyis nang du bcug ste mzhub mo @134b gnyis bsgreng ngo //",
    "T02TD2665E:134b-1": "de ni chos kyi dbyings gyi phyag rgya ste sngags ni 'di'o //",
    "T02TD2665E:134b-2": "na ma ssa manta buddh'a n'am /",
    "T02TD2665E:134b-3": "dharma dh'a tu sva bh'a wa a'tma konyham /",
    "T02TD2665E:134b-4": "de nas rdo rje sems dpar byin gyis brlab pa ni lag pa gnyis kyi sor mo rgyab sprod du bsnol la mthe bo gnyis kyang sprad do //",
    "T02TD2665E:134b-5": "rgya mchog dpal dang ldan pa ni //",
    "T02TD2665E:134b-6": "chos kyi 'khor los sgyur ba yin //",
    "T02TD2665E:134b-7": "'jig rten mgon po skyong ba yi //",
    "T02TD2665E:134b-8": "'khor lo rab tu 'di sgyur ro //",
    "T02TD2665E:134b-9": "de'i sngags ni 'di'o //",
    "T02TD2665E:134b-10": "na ma ssa manta badzr'a n'am /",
    "T02TD2665E:134b-11": "badzra a'atma konyham /",
    "T02TD2665E:134b-12": "rdo rje sems dpar byin gyis brlab pa'i sngags so //",
    "T02TD2665E:134b-13": "yi ge ri dkar po yang spyi bor bsam mo //",
    "T02TD2665E:134b-14": "de nas rdo rje go cha'i phyag rgyas gnas lngar bsngags na go bgos par 'gyur ro//",
    "T02TD2665E:134b-15": "thal mo sbyar te mdzub mo gnyis gung mo'i rgyab tu sbyar mthe bo gnyis gung mo la gzhar ro //",
    "T02TD2665E:134b-16": "rdo rje go cha'i phyag rgya ste de'i sngags ni 'di'o //",
    "T02TD2665E:134b-17": "na ma ssa manta badzr'a n'am /",
    "T02TD2665E:134b-18": "badzra ka ba tsa h'um /",
    "T02TD2665E:134b-19": "de nas bgegs thams cad rnam par sel ba ma bzod pa rig sngags chen mo rjes su dran par bya ba'i phyag rgya ni thal mo sbyar la mdzub mo gnyis bkug ste nang du gzhug gung mo gnyis rtse sprad srin lag gnyis brkyad mthe'u chung gnyis cung zad bkug pa 'di ni srung ba chen mo'i phyag rgya ste de'i sngags ni 'di'o //",
    "T02TD2665E:134b-20": "na ma ssarba ta th'a ga te bhya:/",
    "T02TD2665E:134b-21": "sarba bha ya bi ga te bhyo /",
    "T02TD2665E:134b-22": "bi shva mu khe bhya:/",
    "T02TD2665E:134b-23": "sarba th'a ham kham raksha ma h'a ba la sarba ta th'a ga ta pu n+ya ni rdz'a te h'um h'um tra ta tra ta aa pra ti ha te sv'a h'a /",
    "T02TD2665E:134b-24": "bgegs dang ngan khrid thams cad dang //",
    "T02TD2665E:134b-25": "srin po 'jigs pa'i gzugs can rnams //",
    "T02TD2665E:134b-26": "'di ni dran pa tsam gyis su //",
    "T02TD2665E:134b-27": "de dag thams cad 'byer bar 'gyur //",
    "T02TD2665E:134b-28": "de nas sems mnyam par gzhag ste mdun du rgya mtsho chen po bsams la de'i dbus nas ri rab gru bzhi lham pa byung ba'i steng na rin po che sna bdun gyi khang pa brtsegs ma'i nang na padma'i seng ge'i gang na chen po padma'i gang na chung du mang pos bskor bar bsam mo //",
    "T02TD2665E:134b-29": "de la rgya mtsho chen po la sogs ji ltar bsams pa'i rim pa bzhin du 'gyur bar sngags 'dis byin gyis brlab po //",
    "T02TD2665E:134b-30": "na ma: samanta buddh'a n'am /",
    "T02TD2665E:134b-31": "aom a'a:na ma ssarba ta th'a ga te bhyo /",
    "T02TD2665E:134b-32": "bi shva mu le bhya:/",
    "T02TD2665E:134b-33": "sarba th'a bam aungga te spha ra na ai mam ga ga na kham sv'a h'a /",
    "T02TD2665E:134b-34": "de ltar na de dag thams cad de bzhin du gnas par 'gyur ro //",
    "T02TD2665E:134b-35": "yang na nam mkha' mdzod kyi rig sngags kyis kyang de bzhin du 'gyur ro //",
    "T02TD2665E:135a-0": "padma'i seng ge'i gdan de la sangs rgyas bcom ldan das rnam @135a * //",
    "T02TD2665E:135a-1": "par snang mdzad gser gyi kha dog thor tshugs dang dbu rgyan dang cod pan can dar la'i stod g-yogs dang smrad g-yogs can nam /",
    "T02TD2665E:135a-2": "sh'akya thub pa cha byad dang kha dog dang dbyibs ji skad du grags pa'ang rung ste /",
    "T02TD2665E:135a-3": "'gro ba mang po la phan 'dogs par mdzad pa 'od 'phro ba mang pos mtha' yas pa'i 'jig rten gyi khams rab tu gsal bar snang ba sems can gyi khams re ba ji lta ba bzhin du mgu bar mdzad pa skyil mo krung bcas te ting nge 'dzin du bzhugs par bsam mo //",
    "T02TD2665E:135a-4": "de nas de bzhin gshegs pa'i g-yas logs kyi padma la spyan ras gzigs dbang po g-yon gyi padma la rdo rje 'dzin bzhugs par bsam mo //",
    "T02TD2665E:135a-5": "bdag gi lha yang bcom ldan 'das kyi mdun g-yas logs kyi padma la bzhugs par bsam khor khor yug gi padma gzhan la byang chub sems dpa' chen po'i dge 'dun phyir mi ldog pa gzhan la phan 'dogs par mdzad pa la thogs pa med pa'i mthu brnyes pa de bzhin gshegs pa thams cad la bsnyen bkur mdzad pa rnams bzhugs par bsam mo //",
    "T02TD2665E:135a-6": "yang na de bzhin gshegs pa gcig pu dang /",
    "T02TD2665E:135a-7": "bdag gi lha dang rdo rje 'dzin pa bzhugs par bsam mo //",
    "T02TD2665E:135a-8": "bdag gi lha rdo rje 'dzin yin na g-yas su bzhag la 'phags pa spyan ras gzigs dbang po g-yon du gzhag go //",
    "T02TD2665E:135a-9": "yang na lha rnams dgod pa'i rim pa ji ltar 'dod pa bzhin du'ang rung ngo //",
    "T02TD2665E:135a-10": "de nas bcom ldan 'das rnam par snang mdzad kyi yi ge bkod pas bzhag pa ni /",
    "T02TD2665E:135a-11": "na ma ssa manta buddh'a n'am aa /",
    "T02TD2665E:135a-12": "bcom ldan 'das sh'akya thub pa'i yi ge ni bha ste /",
    "T02TD2665E:135a-13": "na ma ssa manta buddh'a n'am bha /",
    "T02TD2665E:135a-14": "de bzhin du spyan ras gzigs dbang po'i ni /",
    "T02TD2665E:135a-15": "na ma ssa manta buddh'a n'am sa /",
    "T02TD2665E:135a-16": "rdo rje 'dzin gyi ni /",
    "T02TD2665E:135a-17": "na ma ssa manta badzr'a n'am ba /",
    "T02TD2665E:135a-18": "byang chub sems dpa' rnams kyi ni /",
    "T02TD2665E:135a-19": "na ma ssa manta buddh'a n'am ka / bdag gis lha yang de'i yi ge dang yin pas gzhag go //",
    "T02TD2665E:135a-20": "yang na byang chub sems dpa'i yi ges gzhag par bya'o //",
    "T02TD2665E:135a-21": "de nas de bzhin gshegs pa thams cad la mchong ba bya ba'i phyir bdag las kyi rdo rje sems dpar byin gyis brlab pa ni /",
    "T02TD2665E:135a-22": "na ma ssa manta badzr'a n'am ba /",
    "T02TD2665E:135a-23": "de'i 'og tu sangs rgyas dang byang chub sems dpa' thams cad la dam tshig gsum gyi phyag rgya gong du smos pa bstan te /",
    "T02TD2665E:135b-0": "de'i sngags lan gsum bzlas na @135b sangs rgyas dang byang chub sems dpa' rnams dam tshig gzigs pas mnyes te gzhan la phan 'dogs par bzhed pas sngags pa ji srid du 'dod pa de srid du byin gyis brlab bo //",
    "T02TD2665E:135b-1": "de nas 'phags pa mi g-yo ba'i phyag rgya dang sngags lan gsum brjod pas bskrad par bya'o //",
    "T02TD2665E:135b-2": "de nas bdag nyid de bzhin gshegs pa'i 'khor gyi nang na 'dug par bsams la de bzhin gshegs pa'i pho brang gi phyi rol du 'phags pa mi g-yo ba'i sngags kyis mtshams gcad par bya ste de'i phyag rgya ni 'di'o //",
    "T02TD2665E:135b-3": "lag ba g-yon pa'i khu tshur bcangs la mdzub mo dang gung mo gnyis brkyang srin lag dang mthe'u chung gnyis kyi rtser mthe bos mnan /",
    "T02TD2665E:135b-4": "lag pa g-yas pa'ang de bzhin du byas la mdzub mo dang gung mo gnyis g-yon pa'i mthil du gzhug go //",
    "T02TD2665E:135b-5": "mi g-yo mgon gi phyag rgya ral gri shugs su bcug pa ste sngags ni /",
    "T02TD2665E:135b-6": "na ma ssa manta badzr'a n'am /",
    "T02TD2665E:135b-7": "aa tsa la k'a na tsanda ma h'a ro sha na spo ta ya h'um trag ham mam /",
    "T02TD2665E:135b-8": "lan gsum du'o //",
    "T02TD2665E:135b-9": "ral gri shubs nas phyung la bskrad pa ni g-yon nas bskor /",
    "T02TD2665E:135b-10": "mtshams gcad pa ni g-yas nas bskor ro //",
    "T02TD2665E:135b-11": "de bzhin du 'di las gzhan dag dang gzhan dag kyang ji ltar rigs par bya'o //",
    "T02TD2665E:135b-12": "sku gzugs sam mchod rten yod na dang bo nyid du chos kyi dbyings kyis byin gyis brlabs pa'i chus bkrus la de nas gdod 'di dag kun bya'o //",
    "T02TD2665E:135b-13": "de nas pus mo g-yas pa'i lha nga sa la btsugs te spyi bo btud la yon chab dang por gsol nas mchod pa rnam pa bzhis mchod de /",
    "T02TD2665E:135b-14": "yon chab la sogs pa de dag kyang 'phags pa mi g-yo ba'i sngags kyis btab pa'i chu 'am chos kyi dbyings kyi yi ge gzhag pa'i chus gtor te sbyangs la mchod pa'i phyag rgya dang so so'i sngags kyis lan gsum du btab ste /",
    "T02TD2665E:135b-15": "sangs rgyas dang byang chub sems dpa' thams cad la phyag 'tshal lo zhes ibrjod cing dbul lo //",
    "T02TD2665E:135b-16": "de nas 'phags pa spyan ras gzigs dbang po la phyag 'tshal lo //",
    "T02TD2665E:135b-17": "'phags pa rdo rje 'dzin la phyag 'tshal lo zhes pa la sogs pa de dag gi mtshan na smos la ji skad du bsgrags pa'i byang chub sems dpa' chen po rnams la mchod pa bya'o //",
    "T02TD2665E:136a-0": "yang na sangs rgyas dang byang chub sems dpa' thams cad la phyag 'tshal lo zhes brjod nas thams @136a * //",
    "T02TD2665E:136a-1": "cad la khyab pa'i yid kyis mchod pa'i yo byad rnams re re nas dbul lo //",
    "T02TD2665E:136a-2": "de la mchod pa'i yo byad rnams kyi spyi'i phyag rgya ni thal mo khong stod du sbyar ba'o //",
    "T02TD2665E:136a-3": "yon chab dang spos la sogs pa'i sngags ni 'di rnams so //",
    "T02TD2665E:136a-4": "na ma ssa manta buddh'a n'am /",
    "T02TD2665E:136a-5": "ga ga na sa m'a sa ma sv'a h'a /",
    "T02TD2665E:136a-6": "yon chab kyi sngags so //",
    "T02TD2665E:136a-7": "nam ssa manta buddh'a n'am /",
    "T02TD2665E:136a-8": "bi shuddhi ga ga na sa dhodbha ba sv'a h'a /",
    "T02TD2665E:136a-9": "spos kyi sngags so //",
    "T02TD2665E:136a-10": "na ma ssa manta bu ddh'a n'am /",
    "T02TD2665E:136a-11": "ma h'a mee try'a dbhu ta ga ta sv'a h'a /",
    "T02TD2665E:136a-12": "me tog gi sngags so //",
    "T02TD2665E:136a-13": "na ma ssa manta bu ddh'a n'am /",
    "T02TD2665E:136a-14": "dharma dha tv'a nu ga te sv'a h'a /",
    "T02TD2665E:136a-15": "bdug pa'i sngags so //",
    "T02TD2665E:136a-16": "na ma ssa manta bu ddh'a n'am /",
    "T02TD2665E:136a-17": "ta th'a ga ta aa rtsa spa ra na aa bh'a ba sa ga ga noo d'arya sv'a h'a /",
    "T02TD2665E:136a-18": "mar me'i sngags so //",
    "T02TD2665E:136a-19": "rgyud gzhan las 'byung ba'i yon chab la sogs pa'i sngags kyis btab cing mchod na'ang nyes pa med do //",
    "T02TD2665E:136a-20": "'dir spos la sogs pa mchod pa rnam bzhi smos pa'am bcom ldan 'das la mchod pa'i yo byad mtshan ma tsam bstan par zad kyi de kho nar nges ba ni med do //",
    "T02TD2665E:136a-21": "de bas na 'jig rten na bsngags pa'i mchod pa'i yo byad rnams 'byor na 'phags pa mi g-yo ba'am /",
    "T02TD2665E:136a-22": "chos kyi dbyings kyi yi ges bsangs la dbul lo //",
    "T02TD2665E:136a-23": "mchod pa'i yo byad rnams ma 'byor na yang sems rab tu dang bas mchod pa bya ba'i bsam pa bskyed la mchod pa'i phyag rgya dang sngags rnams brjod na thams cad rdzogs par byas par 'gyur ro //",
    "T02TD2665E:136a-24": "phyogs bcu nas mchod pa'i yo byad rnams kyang yid kyis dbul bar bya ste de'i thabs kyang 'di'o //",
    "T02TD2665E:136a-25": "phyogs bcu nas sa dang chu las skyes pa'i rin po che dang me tog la sogs pa mdzes pa'i dngos po de rnams kyang sangs rgyas dang byang chub sems dpa' rnams la dbul lo zhes thal mo sbyar la /",
    "T02TD2665E:136a-26": "sems thag pa nas phul na mchod pa chen po byas par 'gyur ro //",
    "T02TD2665E:136a-27": "de nas yang sbyir por mchod pa'i yul phyogs bcu na bzhugs pa'i sangs rgyas dang byang chub sems dba' rnams la dus thams cad du rnyed par sla ba yongs su dag pa /",
    "T02TD2665E:136a-28": "rab tu rgya che ba'i mchod pa'i sprin chen po 'di ltar bya'o //",
    "T02TD2665E:136a-29": "sangs rgyas dang byang chub sems dpa' thams cad kyi byin gyi rlabs kyi mthu dang /",
    "T02TD2665E:136a-30": "chos kyi dbyings kyi byin gyi rlabs kyi mthu dang /",
    "T02TD2665E:136b-0": "bdag @136b gi bsod nams dang ye shes dang smon lam gyi mthus /",
    "T02TD2665E:136b-1": "dam pa rgya chen po chos kyi dbyings khyab pa mchod pa'i sprin chen po dang bstod pa dang rgyan dam pa sna tshogs rnams de bzhin gshegs pa dang /",
    "T02TD2665E:136b-2": "byang chub sems dpa' thams cad kyi 'khor gyi dkyil 'khor du byung zhing /",
    "T02TD2665E:136b-3": "de bzhin gshegs pa thams cad kyis kyis kyad byin gyis brlabs par gyur cig ces brjod cing bsams la mchod pa'i sprin chen po rab tu 'byung par byed pa'i rig sngags chen po 'di lan gsum brjod do //",
    "T02TD2665E:136b-4": "na ma ssa manta buddh'a n'am /",
    "T02TD2665E:136b-5": "a'a spa ra ai mam ga ga na kham dha rma dh'a ta ksha ra sa ma t'a ya sarba ta th'a ga ta /",
    "T02TD2665E:136b-6": "bar shata manda la ma ma pra ni dhi pu n+ya dzny'a na pa len /",
    "T02TD2665E:136b-7": "sarba ta th'a ga ta aa dhi shtha ne na tsa sv'a h'a /",
    "T02TD2665E:136b-8": "de ltar mchod pa chen bo'i sprin de bzhin gshegs pa thams cad kyi 'khor gyi dkyil 'khor du de bzhin du gnas par 'gyur bar yid ches par bya'o zhes bcom ldan 'das kyis gsungs so //",
    "T02TD2665E:136b-9": "myur du 'grub par byed pa rdo rje 'dzin gyi glu'i bstod pa dam pa 'dis kyang dus gsum pa'i sangs rgyas rnams la bstod par bya'o //",
    "T02TD2665E:136b-10": "mnyam med mi g-yo mnyam nyid mchog chos can //",
    "T02TD2665E:136b-11": "thugs rje'i bdag nyid 'gro ba'i sdug bsngal sel //",
    "T02TD2665E:136b-12": "yon tan mtha' yas dngos grub thams cad stsol //",
    "T02TD2665E:136b-13": "dri med mi g-yo mnyam med dam chos can //",
    "T02TD2665E:136b-14": "yon tan phra mo'i cha la'ang mtha' med de //",
    "T02TD2665E:136b-15": "nam mkha' dang yang mnyam pa'i dper mi rung //",
    "T02TD2665E:136b-16": "rtag tu sems can rnams la grub mchog stsol //",
    "T02TD2665E:136b-17": "dpe dang bral ba'i dngos grub mtha' yas rnams //",
    "T02TD2665E:136b-18": "rtag tu dri med thugs rje'i shugs las byung //",
    "T02TD2665E:136b-19": "smon lam grub pa mi 'gag chos nyid can //",
    "T02TD2665E:136b-20": "'gro ba'i don sgrub brtson 'grus mtha' yas pa //",
    "T02TD2665E:136b-21": "thugs rje'i bdag nyid rtag tu rnam par yang //",
    "T02TD2665E:136b-22": "mtha' yas dpag med go 'phang rab brnyes kyang //",
    "T02TD2665E:136b-23": "khams gsum kun tu dngos grub mchog stsol la //",
    "T02TD2665E:136b-24": "thugs rje sbyod pa mi g-yo rgyun mi gcod //",
    "T02TD2665E:136b-25": "ae ma'o shin tu bzang po'i chos nyid can //",
    "T02TD2665E:136b-26": "mgon po dus gsum gshegs shing sgrib med pa //",
    "T02TD2665E:136b-27": "rtag tu khams gsum kun la mchog sbyin grub //",
    "T02TD2665E:136b-28": "mchog sbyin mchog gi gnas ni rab brnyes pa //",
    "T02TD2665E:136b-29": "dam tshig mchog gsum grub pa bdag la stsol //",
    "T02TD2665E:137a-0": "bcom ldan 'das @137a * //",
    "T02TD2665E:137a-1": "bdag sangs rgyas dang byang chub sems dpa' thams cad la skyabs su mchis kyis bdag la thugs rjes gzigs te /",
    "T02TD2665E:137a-2": "'gro ba ma lus pa yongs su bskyab pa'i mthu bdag la stsol cig ces kyang brjod do //",
    "T02TD2665E:137a-3": "de nas 'jig rten gyi khams klas pa ma lus par sems can gyi don du 'gyur bar bya ste de'i cho ga ni 'di'o //",
    "T02TD2665E:137a-4": "'jig rten gyi khams 'byam klas pa'i phyogs bcu thams cad du dam pa rgya chen po sems can gyi don mdzad pa kha ton dang tshul dang sbyod lam rnam pa sna tshogs su ldan ba kun tu bzang po sbrul ba mang po rab tu 'byung bar gyur cig / des kyang sems can thams cad kyi phyi nang gi mi bde ba thams cad rab tu zhi zhing de bzhin gshegs pa thams cad kyis rab tu bsngags pa 'jig rten dang 'jig rten las 'das pa ma lus pa'i phun sum tshogs pa thams cad kyang de dag gis thob par gyur cig ces bsams nas /",
    "T02TD2665E:137a-5": "byin gyi rlabs kyi gnas gsum gyis byin gyis brlab po //",
    "T02TD2665E:137a-6": "de bzhin gshegs pa'i byin gyi rlabs kyi mthu dang /",
    "T02TD2665E:137a-7": "chos kyi dbyings kyi byin gyi rlabs kyi mthu dang /",
    "T02TD2665E:137a-8": "bdag gi smon lam gyi mthus sems can rnams la phan pa'i phyir /",
    "T02TD2665E:137a-9": "sngar bsam pa'i don de dag thams cad sems can gyi khams 'dir ji ltar rigs par myur du 'byung bar gyur cig ces brjod do //",
    "T02TD2665E:137a-10": "de nas sems can gyi don gyi byin gyis rlob pa'i rig sngags nam mkha'i mjod 'byung par mdzad pa 'di lan gsum brjod do //",
    "T02TD2665E:137a-11": "na ma: sarba ta th'a ga te bhyo bi shva mu khe bhya: sarba th'a kham audga te spha ra na ai mam ga ga na kham sv'a h'a /",
    "T02TD2665E:137a-12": "'di lan gsum bzlas pas ji ltar bsams pa'i don rnams sems can gyi khams 'dir de bzhin du 'gyur bar sangs rgyas dang byang chub sems dpa' rnams kyis mkhyen gyi /",
    "T02TD2665E:137a-13": "gzhan shes pa chung ngu rnams kyis ni mi shes so zhes bcom ldan 'das kyis gsungs te /",
    "T02TD2665E:137a-14": "de bas na byang chub sems dpa'i theg pa pa rnams kyis ying ches par bya'o //",
    "T02TD2665E:137a-15": "de ltar de bzhin gshegs pa mnyes par byas shing 'gro ba ma lus ba'i don byas pa des bdag gis lha'i phyag rgya dang sngags kyi yi ge dgod pa la sogs pas bdag nyid lha'i skur bsgyur la yi ge ham dkar po yang spyi bor bzhag ste /",
    "T02TD2665E:137b-0": "@137b mdun du sangs rgyas bcom ldan 'das bsams la der yi ge sbyar ba byas te dbugs dang dran pa rab tu bsngams nas slar sdud pa'i tshig gis non par yid la'am /",
    "T02TD2665E:137b-1": "bshubs te /",
    "T02TD2665E:137b-2": "mi drag mi ngal bar ma skyo ba'am ji tsam 'dod kyi bar du bzlas par bya'o //",
    "T02TD2665E:137b-3": "slob dpon dbang bskur bas ni bdag de bzhin gshegs pa'i skur bsgyur te /",
    "T02TD2665E:137b-4": "de bzhin gshegs pa 'am byang chub sems dpa'i sngags zla ba'i dkyil 'khor la bzhag nas bzlas bar bya'o //",
    "T02TD2665E:137b-5": "ji skad du bshad pa ltar ma nus na sangs rgyas dang byang chub sems dpa' thams cad la phyag 'tshal bar dmigs pa'i sems sam ;",
    "T02TD2665E:137b-6": "/ sems can gyi don phun sum tshogs pa la rjes su yi rang bar dmigs shing bzlas par bya'o //",
    "T02TD2665E:137b-7": "de nas ngal lam gtong 'dod na bzlas pa btang ste /",
    "T02TD2665E:137b-8": "yang las kyi rdo rjer bdag bsgyur la snga ma bzhin du sangs rgyas dang byang chub sems dpa' rnams la bstod cing mchod pa byas la /",
    "T02TD2665E:137b-9": "dge ba ci byas yongs su bsngos la bdag kyang dge ba'i las 'dis sangs rgyas su gyur nas sems can thams cad 'khor ba'i rgya mtsho las sgrol nus par gyur cig / bdag nam sangs rgyas kyi bar du yang skyes so cog tu byang chub kyi sems yongs su rdzogs par byed pa'i bdag gi ngo bo dang /",
    "T02TD2665E:137b-10": "'khor dang dge ba'i bshes gnyen dang longs spyod phun sum tshogs par shog shig ces brjod do //",
    "T02TD2665E:137b-11": "de'i 'og tu sangs rgyas dang byang chub sems dpa' skyong ba rnams bdag theg pa chen po las mi nyams shing khyad par thob par byin gyis rlob shig ces gsol ba bya'o //",
    "T02TD2665E:137b-12": "de nas yon chab phul te /",
    "T02TD2665E:137b-13": "gdon mi za bar bdag la yang //",
    "T02TD2665E:137b-14": "rjes su gzung par dgongs nas su //",
    "T02TD2665E:137b-15": "sangs rgyas sras dang bcas pa rnams //",
    "T02TD2665E:137b-16": "ci bde bar ni gshegs su gsol //",
    "T02TD2665E:137b-17": "de nas sbyi bor dam tshig gsum gyi phyag rgya byas te gyen du dkrol nas sngar dam tshig gi phyir zhugs pa rnams gshegs par 'gyur ro //",
    "T02TD2665E:137b-18": "mtshams bcad ba'ang yid kyis dgrol lo //",
    "T02TD2665E:138a-0": "de nas chos kyi dbyings kyi phyag rgyas bdag chos kyi dbyings su byin gyis brlabs la rdo rje sems dpa'i phyag rgya dang sngags kyis bdag rdo rje sems dpar byin gyis @138a * //",
    "T02TD2665E:138a-1": "brlab po //",
    "T02TD2665E:138a-2": "sbyi bor chos kyi dbyings kyi yi ge'ang bsam mo //",
    "T02TD2665E:138a-3": "rdo rje go cha'i phyag rgyas go cha yang bgos la sangs rgyas dang byang chub sems dpa' thams cad yid la byas nas dge ba'i las dam pa bya bar bsams shing ldang ngo //",
    "T02TD2665E:138a-4": "langs nas kyang byang chub sems dpa'i spyod pa ston pa'i mdo sde zab cing rgya che ba dag lha la sogs pa gnyer te chos sbyin pa'i sems kyis bklag go //",
    "T02TD2665E:138a-5": "de nas lus gso ba'i phyir zas bza' ba'i rim pa'ang 'di'o //",
    "T02TD2665E:138a-6": "dang por ci 'byor pa'i zas la sngags lan gsum nam bdun du gdab po //",
    "T02TD2665E:138a-7": "na ma ssa manta bu ddh'a n'am /",
    "T02TD2665E:138a-8": "aom aa mi todbha ba sv'a h'a /",
    "T02TD2665E:138a-9": "de nas sangs rgyas dang byang chub sems dpa' rnams la phud phul te /",
    "T02TD2665E:138a-10": "de'i 'og tu sems can la yang byin la ro la ma chags par rigs pa dang ran par bza'o //",
    "T02TD2665E:138a-11": "de nas 'phags pa mi g-yo ba la drag po gdon mi za ba'i snying pos zas kyi lhag ma'i chang bu la btab ste dbul lo //",
    "T02TD2665E:138a-12": "de'i sngags ni /",
    "T02TD2665E:138a-13": "na ma ssa manta badzr'a n'am /",
    "T02TD2665E:138a-14": "tra ta aa mo gha tsanda ma h'a rosha na spho ta ya h'um tra ta ya ham mam /",
    "T02TD2665E:138a-15": "gdon mi za bar drag po'i snying po'o //",
    "T02TD2665E:138a-16": "de ltar byas na de mnyes nas rtag tu bsrung bar 'gyur ro //",
    "T02TD2665E:138a-17": "de nas zas zos te ngal bso nas de bzhin gshegs pa thams cad la phyag 'tshal ba dang /",
    "T02TD2665E:138a-18": "sdig pa bshags la sogs pa de bzhin du bya ste dam pa'i chos kun du dga' bar gnas so //",
    "T02TD2665E:138a-19": "de'i phyi dro 'ang bzlas pa'i cho ga snga ma bzhin du byas nas srod dang tho rangs la dam pa'i chos la brtson par bya ste nam gyi gung la mal sa bcas par sangs rgyas dang byang chub sems dpa' thams cad la yan lag kun gyis phyag 'tshal nas /",
    "T02TD2665E:138a-20": "byang chub kyi sems rin po che rjes su dran par byas te /",
    "T02TD2665E:138a-21": "khams snyoms par bya ba'i phyir nyal gyi gnyid kyi bde ba'i phyir ni ma yin no //",
    "T02TD2665E:138a-22": "snga glo g-yas pas nyal na phyis ni ci bder ro //",
    "T02TD2665E:138a-23": "de nas phyi de nyin yang cho ga de bzhin du bya'o //",
    "T02TD2665E:138a-24": "de ltar sngags kyi sgo nas byang chub sems dpa'i sbyad pa spyod pas rgyun mi 'chad par bya'o //",
    "T02TD2665E:138a-25": "ji skad bshad pa bzhin mi nus na yang ci nus pas sngags kyi lha mnyes par bya'i mi rung snyam pa'i dogs pa ni mi bskyed do //",
    "T02TD2665E:138b-0": "sangs rgyas dang byang chub sems dpa' @138b rnams rjer bzung ba dang /",
    "T02TD2665E:138b-1": "bla na med pa yang dag par rdzogs pa'i byang chub tu smon lam gdab pa 'di gnyis ni yongs su mi gtong ngo //",
    "T02TD2665E:138b-2": "'di gnyis yongs su ma btang na cho ga gzhan rnams ma nus kyang bzlas pa rtag par brtson 'grus su byas na das kyang rjes su mthun pa'i dngos grub dngos par thob po //",
    "T02TD2665E:138b-3": "'di la nang gi gtsang sbra gtso bo ste de bas na phyi rol gyi gtsang sbra la chags par mi bya'o //",
    "T02TD2665E:138b-4": "bza' ba 'dres pa la sogs pa nyes pa'i dogs pa yang mi bya'o //",
    "T02TD2665E:138b-5": "lus gso ba'i phyir ni phyi rol gyi khrus la sogs pa yang bya ste /",
    "T02TD2665E:138b-6": "de'ang 'bab chu la sogs par khrus byed 'dod na thog mar 'phags pa mi g-yo ba'i sngags kyis sa gtsang ma blangs te lan gsum bsngags la sngags des bdag bsrungs la chu'i gdug pa 'ang bskrad de /",
    "T02TD2665E:138b-7": "mtshams bcad la sngags de chu la'ang bsngags te ;",
    "T02TD2665E:138b-8": "/ sangs rgyas dang byang chub sems dpa' rnams la'ang mang du phul nas yid la dran par byed cing /",
    "T02TD2665E:138b-9": "sa des ya rabs kyi tshul bzhin khrus bya'o //",
    "T02TD2665E:138b-10": "de nas dam tshig la sogs pa'i phyag rgya gsum po byas la chos kyi dbyings kyi yi ge 'ang sbyi bor bsam /",
    "T02TD2665E:138b-11": "rdo rje go chas kyang bdag go bgos la sangs rgyas dang byang chub sems dpa' rnams la phyag phul te sems can la phan par bsngags pa byas nas phyag 'tshal te ldang ngo //",
    "T02TD2665E:138b-12": "mtshams bcad pa'ang yid kyis dkrol la gnas su mi g-yeng bar 'gro'o //",
    "T02TD2665E:138b-13": "yang na khrus kyi gnas de nyid du snga ma bzhin du bzlas pa'o //",
    "T02TD2665E:138b-14": "nyin re zhing rjes su dran pa de ltar byas na thams cad mkhyen pa'i tshogs bsags pa dang /",
    "T02TD2665E:138b-15": "go 'phang dam pa ring por mi thogs par 'thob cing tshe 'di nyid la 'tshe ba thams cad med pa dang /",
    "T02TD2665E:138b-16": "mtshan ma dang bcas pa'i dngos grub thams cad nus par myur du 'gyur ro //",
    "T02TD2665E:138b-17": "mtshan ma med pa zab ces te //",
    "T02TD2665E:138b-18": "dman pa rnams kyis mi lcogs pas //",
    "T02TD2665E:138b-19": "de phyir mtshan ma cho ga can //",
    "T02TD2665E:138b-20": "skyon med pa ni 'dir bshad do //",
    "T02TD2665E:138b-21": "rnam par snang mdzad kyi sgrub pa'i thabs kyi cho ga / slob dpon rgyal ba'i 'od kyis mdzad pa rdzogs so /"
}