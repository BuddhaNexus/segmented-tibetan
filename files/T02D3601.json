{
    "T02D3601:226b-0": "@226b # // rgya gar skad du /",
    "T02D3601:226b-1": "a'arya aushn'i sha bi dza y'a s'a dha nam /",
    "T02D3601:226b-2": "bod skad du /",
    "T02D3601:226b-3": "'phags ma gtsug tor rnam par rgyal ma'i sgrub thabs /",
    "T02D3601:226b-4": "'phags ma gtsug tor rnam par rgyal ma la phyag 'tshal lo //",
    "T02D3601:226b-5": "dang por re zhig sngags pas kha bsang ba la",
    "T02D3601:226b-6": "sogs pa byas nas stan bde ba la nye bar",
    "T02D3601:226b-7": "'dug ste / tshad med pa'i gnas bzhi bsgom par bya'o //",
    "T02D3601:226b-8": "de'i rjes la rang gi snying gar aa yig yongs",
    "T02D3601:226b-9": "su gyur pa las zla ba'i dkyil 'khor bsams nas",
    "T02D3601:226b-10": "/ de'i steng du bhr'um yig dkar po bltas la",
    "T02D3601:226b-11": "de las byung ba'i 'od zer gyi tshogs kyis 'gro",
    "T02D3601:226b-12": "ba rnams gsal bar mdzad nas /",
    "T02D3601:226b-13": "mdun du sangs rgyas dang byang chub sems dpa' rnams",
    "T02D3601:226b-14": "bsams nas mchod pa dang sdig pa bshags pa la",
    "T02D3601:226b-15": "sogs pa rnams bya'o //",
    "T02D3601:226b-16": "de nas aom sh'u n+ya t'a dzny'a na badzra sva bh'a ba a'atma ko&amp; ham zhes so //",
    "T02D3601:226b-17": "de nas slar yang rang gi snying gar zla ba",
    "T02D3601:226b-18": "la pam yig las skyes pa'i sna tshogs chu skyes",
    "T02D3601:226b-19": "bsams nas / de'i steng du zla ba'i dkyil 'khor",
    "T02D3601:226b-20": "gyi dbus su gnas pa'i bhr'um yig dkar po bltas",
    "T02D3601:226b-21": "bsams nas / la / de yongs su gyur pa",
    "T02D3601:226b-22": "las gtsug tor rnam par rgyal ma mchod rten gyi",
    "T02D3601:226b-23": "drung du bzhugs pa sku mdog dkar mo zhal gsum",
    "T02D3601:226b-24": "pa spyan gsum pa /",
    "T02D3601:226b-25": "phyag brgyad pa /",
    "T02D3601:226b-26": "rgyan thams cad kyis brgyan pa /",
    "T02D3601:226b-27": "sna tshogs chu skyes dang zla ba la rdo rje skyil krung bcings nas bzhugs pa /",
    "T02D3601:226b-28": "zhal dang po dkar po /",
    "T02D3601:226b-29": "zhal g-yas pa ser po /",
    "T02D3601:226b-30": "zhal g-yon pa sngon po /",
    "T02D3601:226b-31": "mche bas ma mchu mnan pa /",
    "T02D3601:226b-32": "g-yas kyi phyag bzhi rnams su sna tshogs rdo rje dang ;",
    "T02D3601:226b-33": "chu skyes dmar po'i steng na bzhugs pa'i rgyal ba 'od dpag med pa dang /",
    "T02D3601:226b-34": "mda' dang mchog sbyin gyi phyag rgya rnams so //",
    "T02D3601:226b-35": "g-yon gyi phyag bzhi rnams su gzhu dang /",
    "T02D3601:226b-36": "sdigs mdzub dang bcas pa'i zhags pa dang /",
    "T02D3601:226b-37": "mi 'jigs pa sbyin pa'i phyag rgya dang /",
    "T02D3601:226b-38": "bum pa bzang po rnams so //",
    "T02D3601:226b-39": "rnam par snang mdzad kyis dbu brgyan cing lha'i na bza'i stod g-yogs mnabs pa /",
    "T02D3601:226b-40": "sna tshogs pa'i rgyan gyis brgyan pa /",
    "T02D3601:226b-41": "'od zer dkar po'i phreng ba can du blta bar bya'o //",
    "T02D3601:227a-0": "de'i g-yas phyogs su 'jig rten dbang phyug sku mdog dkar po g-yon na @227a * //",
    "T02D3601:227a-1": "padma bsnams pa /",
    "T02D3601:227a-2": "phyag g-yas na rnga yab bsnams pa'o //",
    "T02D3601:227a-3": "g-yon phyogs su phyag na rdo rje sku mdog autpa",
    "T02D3601:227a-4": "la sngon po'i 'dab ma lta bu phyag g-yon na",
    "T02D3601:227a-5": "autpa la la gnas pa'i rdo rje bsnams pa /",
    "T02D3601:227a-6": "phyag g-yas na rnga yab bsnams pa de dag bzhugs par bsam par bya'o //",
    "T02D3601:227a-7": "de nas shar dang /",
    "T02D3601:227a-8": "lho dang /",
    "T02D3601:227a-9": "nub dang /",
    "T02D3601:227a-10": "byang phyogs rnams su mi g-yo ba dang 'dod pa'i rgyal po dang /",
    "T02D3601:227a-11": "dbyug sngon can dang /",
    "T02D3601:227a-12": "stobs po che rnams thams cad sku mdog sngon po phyag gnyis pa /",
    "T02D3601:227a-13": "zhal gcig pa /",
    "T02D3601:227a-14": "spyan gsum pa /",
    "T02D3601:227a-15": "zhabs g-yon brkyang ba'i stag gi pags pa'i na bza' mnabs pa /",
    "T02D3601:227a-16": "dbu skra gyen du brdzes pa /",
    "T02D3601:227a-17": "klu brgyad kyis brgyan pa /",
    "T02D3601:227a-18": "sna tshogs chu skyes dang nyi ma la bzhugs pa /",
    "T02D3601:227a-19": "phyag g-yon pa sdigs mdzub dang bcas pa'i zhags pa bsnams pa /",
    "T02D3601:227a-20": "phyag g-yas pa rnams su ral gri dang /",
    "T02D3601:227a-21": "lcags kyu dang ;",
    "T02D3601:227a-22": "dbyug pa dang /",
    "T02D3601:227a-23": "rdo rje bsnams pa bsgom par bya'o //",
    "T02D3601:227a-24": "steng gi phyogs su gnas gtsang ma'i ris kyi lha'i",
    "T02D3601:227a-25": "bu bdud rtsis bkang ba'i bum pa bsnams shing bdud",
    "T02D3601:227a-26": "rtsi'i rgyun 'bab bzhin pa bsam par bya'o //",
    "T02D3601:227a-27": "de lta bu'i bcom ldan 'das ma 'khor dang bcas pa bsam zhing dgod par bya'o //",
    "T02D3601:227a-28": "aom yig ni spyi bor ro //",
    "T02D3601:227a-29": "a'a:yig ni mgrin pa la'o //",
    "T02D3601:227a-30": "h'um yig ni snying gar ro //",
    "T02D3601:227a-31": "tr'am yig ni dpral ba la'o //",
    "T02D3601:227a-32": "hr'i:yig ni lte ba la'o //",
    "T02D3601:227a-33": "aam a'a:rkang pa dag la'o //",
    "T02D3601:227a-34": "de nas phyag rgya bcing bar bya'o //",
    "T02D3601:227a-35": "thal mo yang dag par sbyar nas mdzub mo bkug",
    "T02D3601:227a-36": "nas mtheb chen dag dang sbyar ba legs par sbyin",
    "T02D3601:227a-37": "par mdzad nas / aom yig gsum dang bcas pa'i",
    "T02D3601:227a-38": "gzungs lan cig bzlas nas phyi nas 'dul ba'i phyag",
    "T02D3601:227a-39": "rgyas sngags bzlas par bya'o //",
    "T02D3601:227a-40": "aom bhr'um sv'a h'a snying po'i sngags so //",
    "T02D3601:227a-41": "aom aa mi ta a'a yurda de sv'a h'a /",
    "T02D3601:227a-42": "nye ba'i snying po'i sngags so //",
    "T02D3601:227a-43": "aom aa mi te aa me tod bha be aa",
    "T02D3601:227a-44": "me ta bi kr'an te aa mi ta ga te",
    "T02D3601:227a-45": "aa mi te g'a mi ni aa mi t'a yurda",
    "T02D3601:227a-46": "de ga gan k'irti ka re sarba kle sha ksha",
    "T02D3601:227a-47": "yam ka ri yee sv'a h'a /",
    "T02D3601:227a-48": "zhes pa ni phreng ba'i sngags so //"
}