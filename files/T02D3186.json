{
    "T02D3186:199a-0": "@199a # // rgya gar skad du /",
    "T02D3186:199a-1": "aa li man ma s'a dha nam /",
    "T02D3186:199a-2": "bod skad du /",
    "T02D3186:199a-3": "khor yug mngar ba'i sgrub thabs zhes bya ba /",
    "T02D3186:199a-4": "khor yug mngar ba'i sgrub pa la phyag 'tshal lo //",
    "T02D3186:199a-5": "ston pa longs spyod rdzogs pa'i sku //",
    "T02D3186:199a-6": "kun dga' mtshar pa rgyu mthun pa //",
    "T02D3186:199a-7": "btud nas bung ba'i lus kyi ni //",
    "T02D3186:199a-8": "sgrub thabs mdor bsdus bshad par bya //",
    "T02D3186:199a-9": "dang por re zhig me tog padma dmar po dang",
    "T02D3186:199a-10": "mtshungs pa'i dpal he ru ka'i skur bdag nyid bskyed",
    "T02D3186:199b-0": "la / khams gsum ma lus pa rnam par shes pa tsam du yang brtags @199b te ;",
    "T02D3186:199b-1": "yang rang gi snying gar shin tu dmar ba /",
    "T02D3186:199b-2": "'dab ma bcu drug gi phyed pa'i autpala chen po'i lte ba la aa'i sde dang /",
    "T02D3186:199b-3": "ka'i sde mdor bsdus pa'i gzugs su gyur pa /",
    "T02D3186:199b-4": "sangs rgyas kyi yon tan mtha' dag rjes su chags",
    "T02D3186:199b-5": "par byed pa'i yi ge h'um gnyis yid kyis mngon",
    "T02D3186:199b-6": "par bri bar bya'o //",
    "T02D3186:199b-7": "de nas yi ge aa dang /",
    "T02D3186:199b-8": "h'um de dag las mchog tu dmar zhing shin tu mdzes pa'i 'od zer gyi tshogs spros la /",
    "T02D3186:199b-9": "gur gum gyi khu ba dang 'dra bar gyur pa'i",
    "T02D3186:199b-10": "'od zer gyi tshogs de nyid kyis kyang sems can",
    "T02D3186:199b-11": "dang / snod kyi 'jig rten du bcas pa rnam",
    "T02D3186:199b-12": "par sbyangs nas de rnams kyi yang sku dang gsung",
    "T02D3186:199b-13": "dang thugs lhan cig gcig tu byas shing bkug la",
    "T02D3186:199b-14": "dang / / aa'i yi ge dang h'um gi yi ge de dag gnyis nyid dang /",
    "T02D3186:199b-15": "thig le la legs par gzhug par bya ba'o //",
    "T02D3186:199b-16": "de nas aa yig dang /",
    "T02D3186:199b-17": "h'um yig yongs su gyur pa las sgra snyan pa sgrogs pa'i bung bzung gcig ste /",
    "T02D3186:199b-18": "rin po che dang mtshungs pa'i bum pa mchog tu",
    "T02D3186:199b-19": "snying rje dang ldan pas ze'u 'bru'i rtsi 'thung bar",
    "T02D3186:199b-20": "byed pa / shin tu dga' ba dang ldan pa'i sku /",
    "T02D3186:199b-21": "h'um gi sgra ring po snyan par sgrogs pa'i bdag med ma dag /",
    "T02D3186:199b-22": "he ru ka'i rang bzhin du rnam par bsam par bya ba'o //",
    "T02D3186:199b-23": "de nas 'di dag gi snying gar me tog ku",
    "T02D3186:199b-24": "sumbha dmar po bskus pa'i khu ba'i thigs pa 'dra",
    "T02D3186:199b-25": "zhing / yungs kar phra mo tsam pa'i aa dang h'um blta bar bya ba'o //",
    "T02D3186:199b-26": "de'i rjes la zung de dag dbugs 'byung ba'i rlung gi shing rta la zhon te /",
    "T02D3186:199b-27": "sna bug gi bug pa nas 'phur nas khams gsum",
    "T02D3186:199b-28": "kun na gnas pa'i sems can rnams kyi lus dang",
    "T02D3186:199b-29": "ngag dang yid rnam par khrid nas slar yang dbugs",
    "T02D3186:199b-30": "rdzub pa'i rlung la zhon pas /",
    "T02D3186:199b-31": "snying ga'i padma'i lte ba ji lta ba de nyid la legs par gzhug go //",
    "T02D3186:199b-32": "bcug la yang drangs pa'i lus dang /",
    "T02D3186:199b-33": "ngag dang yid nas rang gi lus dang ngag dang",
    "T02D3186:199b-34": "yid mnyam pa nyid du lhag par mos par bya",
    "T02D3186:199b-35": "ba'o // yang ji srid du skad cig la yang",
    "T02D3186:199b-36": "shin tu gsal bar rtogs pa'i ngo bo skye bar",
    "T02D3186:199b-37": "'gyur ba de ltar bsgom par bya ba'o //",
    "T02D3186:199b-38": "phyi nas ni bsgrub bya'am bsgrub bya mo'i snying gar",
    "T02D3186:199b-39": "skad cig gis padma dmar po 'dab ma brgyad pa",
    "T02D3186:199b-40": "bsgoms la / bdag nyid kyi snying ga'i padma'i lte",
    "T02D3186:199b-41": "ba la bung ba zung de dag dbugs 'byung ba'i",
    "T02D3186:199b-42": "rlung la legs par zhon nas /",
    "T02D3186:200a-0": "sna bug gi bug las 'phur @200a * //",
    "T02D3186:200a-1": "bas /",
    "T02D3186:200a-2": "bsgrub bya sna bug gi bu gnas nyid kyi lus",
    "T02D3186:200a-3": "dang ngag dang yid kyi rang bzhin gyi snying ga'i",
    "T02D3186:200a-4": "padma la rab tu zhugs so //",
    "T02D3186:200a-5": "zhugs nas kyang de'i snying gi rtsibs phug nas lus",
    "T02D3186:200a-6": "kyi rang bzhin gyi 'dab ma'i bdag nyid rnams 'jib",
    "T02D3186:200a-7": "par byed do // ngag gi rang bzhin du gyur pa'i ze'u 'bru 'jib par byed do //",
    "T02D3186:200a-8": "sems kyi rang bzhin lte ba la yang za bar byed do //",
    "T02D3186:200a-9": "de'i rjes la sgrub pa po nyid kyi dbugs rngub",
    "T02D3186:200a-10": "pa'i rlung gis drangs nas bsgrub bya'i sna bug gi",
    "T02D3186:200a-11": "bu ga nas byung ste /",
    "T02D3186:200a-12": "bdag nyid kyi sna bug gi bu ga nas /",
    "T02D3186:200a-13": "snying ga'i autpala chen po'i lte ba la rab tu zhugs shing /",
    "T02D3186:200a-14": "babs pas 'gul bar byas shing /",
    "T02D3186:200a-15": "lus kyi rang bzhin 'dab ma btang nas /",
    "T02D3186:200a-16": "ngag gi rang bzhin gyi ze'u 'bru dang /",
    "T02D3186:200a-17": "sems kyi rang bzhin gyi snying po yang mchog tu g-yo bar byed par bsam par bya ba'o //",
    "T02D3186:200a-18": "yang de kho na bzhin du song zhing /",
    "T02D3186:200a-19": "de kho na bzhin du rab tu zhugs te de kho na bzhin du bzung nas /",
    "T02D3186:200a-20": "de bzhin du phyir 'ongs pas /",
    "T02D3186:200a-21": "de kho na bzhin du mchog tu g-yo bar byed par yang bsam par bya ba'o //",
    "T02D3186:200a-22": "ji srid du rjes su chags pa ston par mi",
    "T02D3186:200a-23": "byed kyi bar du de ltar yang dang yang du",
    "T02D3186:200a-24": "bya ba'o // rjes su chags pas ston pas ni dbang du gyur pa nyid du rtogs par bya ba'o//",
    "T02D3186:200a-25": "rtogs nas kyang ji ltar mngon par 'dod pa'i don grub par bya ba'i phyir 'bad par bya ba'o //",
    "T02D3186:200a-26": "de la bsgom pa 'dis kyang lam la log pa dri ma med pa /",
    "T02D3186:200a-27": "zhen par gyur pas lus kun rgyags par myos nas /",
    "T02D3186:200a-28": "sgrub pa po rnams la 'khyud pa dang /",
    "T02D3186:200a-29": "dam tshig gi rgyun chags pa nyid du dga' par",
    "T02D3186:200a-30": "bya ba la brtson par byed pa nyid du 'gyur",
    "T02D3186:200a-31": "ro // gal te skyon mthong bas dga' bar mi byed na /",
    "T02D3186:200a-32": "de'i tshe lha chen po sun 'byin par zhugs pa yin pas de dag rtogs par bya ste /",
    "T02D3186:200a-33": "phyin ci log gi yul legs par khong du chud",
    "T02D3186:200a-34": "par bya zhing khong du chud par byas nas kyang",
    "T02D3186:200a-35": "bsgoms pas dbang du bya ba yin no //",
    "T02D3186:200a-36": "khor yug mngar byed bsgrub pa'i thabs //",
    "T02D3186:200a-37": "rnam bkod las 'byung bsod nams gang //",
    "T02D3186:200a-38": "des ni skye dgu mthong 'gyur zhing //",
    "T02D3186:200a-39": "snying rje'i stobs ldan dpal du shog / khor yug mngar ba'i sgrub thabs /",
    "T02D3186:200a-40": "slob dpon chen po padma 'byung gnas kyis mdzad pa /"
}