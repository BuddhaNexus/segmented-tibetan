{
    "T02D3542:181a-0": "@181a # // rgya gar skad du /",
    "T02D3542:181a-1": "shu kl'a pradzny'a p'a ra mi t'a s'a dha ni /",
    "T02D3542:181a-2": "bod skad du /",
    "T02D3542:181a-3": "shes rab kyi pha rol tu phyin ma dkar mo'i sgrub thabs /",
    "T02D3542:181a-4": "'phags ma shes rab kyi pha rol tu phyin ma la phyag 'tshal lo //",
    "T02D3542:181a-5": "gang zhig bsgoms pa tsam gyis ni //",
    "T02D3542:181a-6": "shes rab pha rol phyin 'byung zhing //",
    "T02D3542:181a-7": "kun gyi byang chub rnam 'dzin pa //",
    "T02D3542:181a-8": "de nas yang dag bshad par bya //",
    "T02D3542:181a-9": "zhal gcig phyag ni gnyis pa ste //",
    "T02D3542:181a-10": "sku mdog dkar mo yid 'ong ma //",
    "T02D3542:181a-11": "dbu skra phyed phyed 'khyil pa can //",
    "T02D3542:181a-12": "chu skyes dkar la yang dag gnas //",
    "T02D3542:181a-13": "phyag g-yas na ni padma dang //",
    "T02D3542:181a-14": "g-yon na shes rab pha rol phyin //",
    "T02D3542:181a-15": "mdog dkar rnam par bsgom par bya //",
    "T02D3542:181a-16": "rdo rje skyil krung gis bzhugs pa'i //",
    "T02D3542:181a-17": "rgyan rnams thams cad yongs su rdzogs //",
    "T02D3542:181a-18": "lte ba'i dkyil 'khor la bsgom bya //",
    "T02D3542:181a-19": "aom yig ye shes las byung ba //",
    "T02D3542:181a-20": "mchog tu dga' bar byed pa mo //",
    "T02D3542:181a-21": "dam tshig sems dpa' rdzogs byas la //",
    "T02D3542:181a-22": "ye shes sems dpa' bsgom par bya //",
    "T02D3542:181a-23": "rnal 'byor zla drug goms pa yis //",
    "T02D3542:181a-24": "shes rab pha rol phyin mar 'gyur //",
    "T02D3542:181a-25": "mtshan mo bdun gyi rnal 'byor gyis //",
    "T02D3542:181a-26": "bstan bcos kun la 'jigs pa med //",
    "T02D3542:181a-27": "bzlas pa 'bum du sbyor ba yis //",
    "T02D3542:181a-28": "nyin re nyin re tshigs bcad brgya //",
    "T02D3542:181a-29": "'bad pa med par rab tu rtsom //",
    "T02D3542:181a-30": "gzhung yang rga ni 'dzin par byed //",
    "T02D3542:181a-31": "'di rnams sangs kyi tshig tu 'gyur //",
    "T02D3542:181a-32": "aom pi tsu pi tsu pradzny'a wardha ni dzva la",
    "T02D3542:181a-33": "dzva la me dha wardha ni dhi ri dhi ri",
    "T02D3542:181a-34": "bu dhi wardha ni sv'a h'a /",
    "T02D3542:181a-35": "bya rog gi sgra mi grags par sangs 'dis lan",
    "T02D3542:181a-36": "bdun rang sgyur la mngon par bsangs nas ji srid",
    "T02D3542:181a-37": "zla ba drug gi bar du 'thungs na shes rab",
    "T02D3542:181a-38": "chen por 'gyur ro //",
    "T02D3542:181a-39": "aom pram sv'a h'a /",
    "T02D3542:181a-40": "sngags 'dis kyang ngo //",
    "T02D3542:181a-41": "'di la mi bskyod pa'i rgyas gdab po zhes so //"
}