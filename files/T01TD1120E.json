{
    "T01TD1120E:68b-0": "@68b # // rgya gar skad du /",
    "T01TD1120E:68b-1": "lo k'a t'i ta sta bam /",
    "T01TD1120E:68b-2": "bod skad du /",
    "T01TD1120E:68b-3": "'jig rten las 'das par bstod pa /",
    "T01TD1120E:68b-4": "'jam dpal gzhon nur gyur pa la phyag 'tshal lo //",
    "T01TD1120E:68b-5": "dben pa'i ye shes rig gyur pa //",
    "T01TD1120E:68b-6": "'jig rten 'das khyod phyag 'tshal 'dud //",
    "T01TD1120E:68b-7": "gang khyod 'gro la phan pa'i phyir //",
    "T01TD1120E:68b-8": "yun ring thugs rjes ngal bar gyur //",
    "T01TD1120E:68b-9": "phung po tsam las grol ba yi //",
    "T01TD1120E:68b-10": "sems can med par khyod bzhed la //",
    "T01TD1120E:68b-11": "sems can don la'ang mchog gzhol bar //",
    "T01TD1120E:68b-12": "thub pa chen po khyod nyid zhugs //",
    "T01TD1120E:68b-13": "blo ldan khyod kyi phung de'ang //",
    "T01TD1120E:68b-14": "sgyu ma smig rgyu dri za yi //",
    "T01TD1120E:68b-15": "grong khyer rmi lam ji bzhin du //",
    "T01TD1120E:68b-16": "blo ldan rnams la rab tu bstan //",
    "T01TD1120E:68b-17": "gang dag rgyu las byung ba rnams //",
    "T01TD1120E:68b-18": "de med par ni yod min pas //",
    "T01TD1120E:68b-19": "gzugs brnyan nyid dang mtshungs pa ru //",
    "T01TD1120E:68b-20": "gsal bar ci yi phyir mi 'dod //",
    "T01TD1120E:68b-21": "'byung ba mig gis gzung min pas //",
    "T01TD1120E:68b-22": "de dngos mig gi ji ltar yin //",
    "T01TD1120E:68b-23": "gzugs nyid gzung bar rab bkag pa //",
    "T01TD1120E:68b-24": "gzugs nyid khyod kyis de ltar gsungs //",
    "T01TD1120E:68b-25": "tshor bya med par de med pas //",
    "T01TD1120E:68b-26": "tshor ba nyid ni bdag med pas //",
    "T01TD1120E:68b-27": "tshor ba de yang rang bzhin gyis //",
    "T01TD1120E:69a-0": "yod @69a * //",
    "T01TD1120E:69a-1": "pa min par khyod nyid bzhed //",
    "T01TD1120E:69a-2": "ming dang don dag tha dad min //",
    "T01TD1120E:69a-3": "me yis kha nyid tshig par 'gyur //",
    "T01TD1120E:69a-4": "gzhan na'ang rtog pa med 'gyur zhes //",
    "T01TD1120E:69a-5": "bden pa gsung ba khyod kyis bstan //",
    "T01TD1120E:69a-6": "byed po rang dbang nyid las kyang //",
    "T01TD1120E:69a-7": "tha snyad du ni khyod kyis bstan //",
    "T01TD1120E:69a-8": "phan tshun ltos pa can nyid du //",
    "T01TD1120E:69a-9": "krub par khyod ni bzhed pa lags //",
    "T01TD1120E:69a-10": "byed po yod min spyod po'ang med //",
    "T01TD1120E:69a-11": "bsod nams de min rten 'brel skyes //",
    "T01TD1120E:69a-12": "rten nas skyes kyang ma skyes zhes //",
    "T01TD1120E:69a-13": "tshig gi bdag po khyod kyis gsung //",
    "T01TD1120E:69a-14": "shes pa med par shes bya min //",
    "T01TD1120E:69a-15": "de med rnam par shes pa'ang med //",
    "T01TD1120E:69a-16": "de phyir shes dang shes bya dag / rang dngos med ces khyod kyis gsung //",
    "T01TD1120E:69a-17": "mtshan nyid mtshon bya gzhan nyid na //",
    "T01TD1120E:69a-18": "mtshon bya mtshan nyid med par 'gyur //",
    "T01TD1120E:69a-19": "tha dad min na'ang med de par //",
    "T01TD1120E:69a-20": "khyod kyis gsal po nyid du bstan //",
    "T01TD1120E:69a-21": "mtshan nyid mtshan bya rnam bral zhing //",
    "T01TD1120E:69a-22": "tshig gis brjod pa rnam spangs par //",
    "T01TD1120E:69a-23": "khyod kyi ye shes spyan nyid kyis //",
    "T01TD1120E:69a-24": "'gro ba 'di dag zhi bar mdzad //",
    "T01TD1120E:69a-25": "dngos po yod pa nyid mi skye //",
    "T01TD1120E:69a-26": "med pa'ang ma yin yod med min //",
    "T01TD1120E:69a-27": "bdag las ma yin gzhan las min //",
    "T01TD1120E:69a-28": "gnyis min skye ba ji lta bu //",
    "T01TD1120E:69a-29": "yod pa gnas par rigs 'gyur gyi //",
    "T01TD1120E:69a-30": "'jig par 'gyur ba ma yin no //",
    "T01TD1120E:69a-31": "med pa mi gnas par rigs pas //",
    "T01TD1120E:69a-32": "'jig par 'gyur ba ma yin no //",
    "T01TD1120E:69a-33": "re zhig zhig pa'i rgyu las kyang //",
    "T01TD1120E:69a-34": "'bras bu 'byung bar mi rigs la //",
    "T01TD1120E:69a-35": "ma zhig las min rmi lam dang //",
    "T01TD1120E:69a-36": "'dra ba'i skye ba khyod nyid bzhed //",
    "T01TD1120E:69a-37": "zhig dang ma zhig pa dag gis //",
    "T01TD1120E:69a-38": "rgyu las 'bras bu 'byung ba dag / sgyu ma 'byung ba bzhin du 'byung ;",
    "T01TD1120E:69a-39": "/ kun kyang de bzhin khyod kyis gsungs //",
    "T01TD1120E:69a-40": "de phyir khyod kyis 'gro 'di dag / yongs su brtags pa las byung bar //",
    "T01TD1120E:69a-41": "kun du shes bya 'byung na'ang //",
    "T01TD1120E:69a-42": "skye ba med cing 'gag med gsungs //",
    "T01TD1120E:69a-43": "rtag la 'khor ba yod ma yin //",
    "T01TD1120E:69a-44": "mi rtag pa la'ang 'khor ba med //",
    "T01TD1120E:69a-45": "de nyid rig pa'i mchog khyod kyis //",
    "T01TD1120E:69a-46": "'khor ba rmi lam 'dra bar gsungs //",
    "T01TD1120E:69a-47": "sdug bsngal rang gis byas pa dang //",
    "T01TD1120E:69a-48": "gzhan gyis byas dang gnyis kas byas //",
    "T01TD1120E:69a-49": "rgyu med par ni rtog ge 'dod //",
    "T01TD1120E:69a-50": "khyod kyis rten nas 'byung bar gsungs //",
    "T01TD1120E:69a-51": "rten cing 'brel bar gang 'byung ba //",
    "T01TD1120E:69a-52": "de nyid khyod ni stong par bzhed //",
    "T01TD1120E:69b-0": "dngos po rang dbang yod @69b min zhes //",
    "T01TD1120E:69b-1": "mnyam med khyod kyi seng ge'i sgras //",
    "T01TD1120E:69b-2": "kun rtog thams cad spang pa'i phyir //",
    "T01TD1120E:69b-3": "stong nyid bdud rtsi ston mdzad na //",
    "T01TD1120E:69b-4": "gang zhig de la zhen gyur pa //",
    "T01TD1120E:69b-5": "de nyid khyod kyis shin tu smad //",
    "T01TD1120E:69b-6": "bems po gzhan dbang stong pa nyid //",
    "T01TD1120E:69b-7": "sgyu ma bzhin du rkyen 'byung bar //",
    "T01TD1120E:69b-8": "mgon po khyod kyis chos kun gyi //",
    "T01TD1120E:69b-9": "dngos med goms par mdzad pa lags //",
    "T01TD1120E:69b-10": "khyod kyis cung zhig ma bskyed cing //",
    "T01TD1120E:69b-11": "'ga' yang bkag pa ma mchis la /",
    "T01TD1120E:69b-12": "sngon gyi ji ltar phyis de bzhin //",
    "T01TD1120E:69b-13": "de bzhin nyid ni thugs su chud //",
    "T01TD1120E:69b-14": "'phags pa rnams kyis bstan pa yi //",
    "T01TD1120E:69b-15": "bsgom ma zhugs par mtshan med 'di //",
    "T01TD1120E:69b-16": "rnam par shes par 'gar 'gyur ram //",
    "T01TD1120E:69b-17": "mtshan ma med la ma zhugs par //",
    "T01TD1120E:69b-18": "thar pa med ces gsungs pa'i phyir //",
    "T01TD1120E:69b-19": "de phyir khyod kyis theg chen rnams //",
    "T01TD1120E:69b-20": "ma lus par ni de nyid bstan //",
    "T01TD1120E:69b-21": "bstod pa'i snod khyod bstod pa las //",
    "T01TD1120E:69b-22": "bdag gis bsod nams gang thob pa //",
    "T01TD1120E:69b-23": "des ni 'gro ba ma lus rnams //",
    "T01TD1120E:69b-24": "mtshan ma'i 'ching las grol gyur cig /'jig rten las 'das par bstod pa /",
    "T01TD1120E:69b-25": "slob dpon 'phags pa klu sgrub kyis mdzad pa rdzogs so /",
    "T01TD1120E:69b-27": "// / rgya gar gyi mkhan po krishna pandi ta dang /",
    "T01TD1120E:69b-28": "lo ts'a ba tshul khrims rgyal bas bsgyur cing zhus ste gtan la phab pa'o /"
}