{
    "T02D2634:179b-0": "@179b # // rgya gar skad du /",
    "T02D2634:179b-1": "sarba du rga ti pa ri sho dha na au p'a ya n'a ma /",
    "T02D2634:179b-2": "bod skad du /",
    "T02D2634:179b-3": "ngan song thams cad sbyong ba'i thabs zhes bya ba /",
    "T02D2634:179b-4": "dpal rdo rje sems dpa' la phyag 'tshal lo //",
    "T02D2634:179b-5": "bcom ldan 'das de bzhin gshegs pa dgra bcom pa",
    "T02D2634:179b-6": "yang dag pa rdzogs pa'i sangs rgyas ngan song thams",
    "T02D2634:179b-7": "cad rnam par sbyong ba gzi brjid kyi rgyal po",
    "T02D2634:179b-8": "la phyag 'tshal lo //",
    "T02D2634:179b-9": "gang zhig dam tshig la brtan par gnas shing slob dpon las tshul bzhin dbang zob pa /",
    "T02D2634:179b-10": "gsang sngags kyi rgyud dang cho ga'i bye brag la",
    "T02D2634:179b-11": "mkhas shing bdag dang gzhan gyi don bsgrub pa la",
    "T02D2634:179b-12": "brtson pa des byams pa dang /",
    "T02D2634:180a-0": "snying rje chan po'i sems kyis sems can @180a * //",
    "T02D2634:180a-1": "gang dag 'chi ba'i dus byas te /",
    "T02D2634:180a-2": "mi dge ba'i rnam par smin pas ngan song gsum gyi sdug bsngal myong bar gyur pa dang //",
    "T02D2634:180a-3": "nyam nga'i gnas nas 'don cing /",
    "T02D2634:180a-4": "mtho ris kyi bde ba la dgod pa'i phyir ngan",
    "T02D2634:180a-5": "song rnam par sbyong ba'i brtag pa las byung ba'i",
    "T02D2634:180a-6": "shi ba'i cho ga bya bar 'os so //",
    "T02D2634:180a-7": "de yang rgyud las /",
    "T02D2634:180a-8": "de bzhin dkyil 'khor bris nas ni //",
    "T02D2634:180a-9": "de ltar yang ni gsum pa la //",
    "T02D2634:180a-10": "brgya rtsa brgyad du bslas nas ni //",
    "T02D2634:180a-11": "dbang bskur ba ni rab tu brtag / de nas sdig pa kun sbyangs te //",
    "T02D2634:180a-12": "dmyal ba la sogs sdug bsngal las //",
    "T02D2634:180a-13": "de ni myur du rnam par thar //",
    "T02D2634:180a-14": "rim gyis byang chub thob par 'gyur //",
    "T02D2634:180a-15": "zhes 'byung bas /",
    "T02D2634:180a-16": "ngan song rnam par sbyong ba zhes bya ba'i dkyil",
    "T02D2634:180a-17": "'khor gzhung las smos pa bzhin du bris nas bum",
    "T02D2634:180a-18": "pa lnga bzhag pa la rigs lnga so so'i snying",
    "T02D2634:180a-19": "po bum pa re re la brgya rtsa brgyad bzlas",
    "T02D2634:180a-20": "te / shi ba'i ro'am gzugs brnyan la tshul bzhin",
    "T02D2634:180a-21": "du dbang bskur na myur du sdug bsngal las grol",
    "T02D2634:180a-22": "te / bar 'gyur ro // thabs gzhan yang rgyud las /",
    "T02D2634:180a-23": "de nas rnal 'byor can gyis ni //",
    "T02D2634:180a-24": "sngags dang phyag rgyas de dbang bskur //",
    "T02D2634:180a-25": "lha yi gzugs su brtags nas kyang //",
    "T02D2634:180a-26": "mchod rten dbus su gzhag par bya//",
    "T02D2634:180a-27": "rang gi lha'am lha gzhan gyi //",
    "T02D2634:180a-28": "snying po snying gar bris nas kyang //",
    "T02D2634:180a-29": "lha 'dra bar yang sems bskyed de //",
    "T02D2634:180a-30": "khyim gyi nang du gzhag par bya'o //",
    "T02D2634:180a-31": "zhes 'byung bas /",
    "T02D2634:180a-32": "shi ba'i ro'am gzugs brnyan ni sngags dang phyag rgyas",
    "T02D2634:180a-33": "tshul bzhin du dbang bskur nas lha yin no bar",
    "T02D2634:180a-34": "sems kyis brtags te /",
    "T02D2634:180a-35": "lam gyi bzhi mdor mchod rten chen po byas pa'i dbus su bzhag pa'am /",
    "T02D2634:180a-36": "de ltar ma nus na ni shi ba nyid kyi yi dam gyi lha'am /",
    "T02D2634:180a-37": "ngan song rnam par sbyong ba dang /",
    "T02D2634:180a-38": "de bzhin gshegs pa mi 'khrugs pa la sogs pa",
    "T02D2634:180a-39": "lha gzhan gyi snying po ro'am gzugs brnyan gyi snying",
    "T02D2634:180a-40": "gar bris la / de lha yin par sems bskyed de /",
    "T02D2634:180a-41": "dur ram mchod pa'i nang du bcug na sdig pa rnams byang bar 'gyur ro //",
    "T02D2634:180a-42": "thabs gzhan yang rgyud las /",
    "T02D2634:180a-43": "de yi ming nas smos nas ni //",
    "T02D2634:180a-44": "gu kum bzang pos sngags bris te /",
    "T02D2634:180a-45": "rim gyis 'bum ni tshang tsam du /",
    "T02D2634:180b-0": "mchod rten las @180b ni rab tu bya //",
    "T02D2634:180b-1": "sdig can sdig ni zad bya'i phyir //",
    "T02D2634:180b-2": "bye ba snyed ni tshang bar bya //",
    "T02D2634:180b-3": "de ni nges par dmyal ba las //",
    "T02D2634:180b-4": "'di byas pas ni grol bar 'gyur //",
    "T02D2634:180b-5": "yi dags byol song sdug bsngal las //",
    "T02D2634:180b-6": "grol te lha yi gnas su skye //",
    "T02D2634:180b-7": "zhes 'byung bas /",
    "T02D2634:180b-8": "shi ba'i ming dang rigs lnga'i snying po spel zhing",
    "T02D2634:180b-9": "gro ga la gur kum gyis bris nas mchod rten",
    "T02D2634:180b-10": "gyi nang du bcug cing /",
    "T02D2634:180b-11": "tsha tsha 'bum tshang bar gzhung bzhin du gdab /",
    "T02D2634:180b-12": "sdig pa shin tu che na mchod rten bye ba",
    "T02D2634:180b-13": "tshang bar btab na ngan song gsum las grol zhing",
    "T02D2634:180b-14": "lha'i gnas su skye bar 'gyur ro //",
    "T02D2634:180b-15": "thabs gzhan yang rgyud las /",
    "T02D2634:180b-16": "de yi ming nas brjod nas ni //",
    "T02D2634:180b-17": "ji skad gsung ba'i sngags bzlas shing //",
    "T02D2634:180b-18": "'bum phrag stong ngam yang na ni //",
    "T02D2634:180b-19": "brgya phrag stong du tshang ba dang //",
    "T02D2634:180b-20": "bye ba snyed du rab bzlas na //",
    "T02D2634:180b-21": "lha yi gnas su nges par skye //",
    "T02D2634:180b-22": "zhes 'byung bas /",
    "T02D2634:180b-23": "sngags mkhan nyid lha'i rnal 'byor du byas la /",
    "T02D2634:180b-24": "shi ba'i ming dang lha'i snying po rnams spel zhing bzlas brjod gzhung bzhin du 'bum phrag stong ngam /",
    "T02D2634:180b-25": "brgya phrag stong ngam /",
    "T02D2634:180b-26": "bye ba tshad par bzlas na lha'i gnas su skye bar 'gyur ro //",
    "T02D2634:180b-27": "thabs gzhan yang rgyud las /",
    "T02D2634:180b-28": "de yi ming nas brjod nas ni /",
    "T02D2634:180b-29": "mkhas pas 'bum phrag brgya'am ni ;",
    "T02D2634:180b-30": "/ yang na brgya phrag stong du snyed /",
    "T02D2634:180b-31": "sbyin sreg byas par gyur na ni //",
    "T02D2634:180b-32": "dmyal ba chen por gyur pa yi //",
    "T02D2634:180b-33": "sdig pa de las thar bar 'gyur //",
    "T02D2634:180b-34": "zhes 'byung bas //",
    "T02D2634:180b-35": "shi ba'i ming dang snying po rnams spel zhing tshul bzhin du sbyin sreg gi las byas te /",
    "T02D2634:180b-36": "grangs 'bum phrag brgya'am brgya phrag stong tshang bar bzlas",
    "T02D2634:180b-37": "shing sbyin sreg byas na ngan song las thar bar",
    "T02D2634:180b-38": "'gyur ro // yang na gzhung nyid las smos pa'i",
    "T02D2634:180b-39": "me'i mdog dkar zhing me lce g-yas su 'khyil ba",
    "T02D2634:180b-40": "la sogs pa ltas bzang po rnams byung ba'i bar",
    "T02D2634:180b-41": "du sbyin sreg bya'o //",
    "T02D2634:180b-42": "thabs gzhan yang rgyud las /",
    "T02D2634:180b-43": "sbyin sreg dkyil 'khor dam pa ni //",
    "T02D2634:180b-44": "sbyin sreg rab tu bya ba yin //",
    "T02D2634:180b-45": "zhes smos pas /",
    "T02D2634:180b-46": "sbyin sreg gi dkyil 'khor bzhengs su gsol te /",
    "T02D2634:180b-47": "dbang bskur nas me thab tu sbyin sreg bya ba dang /",
    "T02D2634:180b-48": "tsha tsha btab nas bzlas brjod la sogs bya dgos te /",
    "T02D2634:181a-0": "'dir gong gi cho ga'i @181a * //",
    "T02D2634:181a-1": "thabs rnam par rgyud nyid las gsal bar rab tu smos so //",
    "T02D2634:181a-2": "de yang sbyin sreg gi dkyil 'khor byed par 'dod pas /",
    "T02D2634:181a-3": "dang por shi ba'i ro'am /",
    "T02D2634:181a-4": "gzugs brnyan gyi snying gar shi ba nyid kyi me tog gang la phog pa'i yi dam gyi lha'am /",
    "T02D2634:181a-5": "lha med na ngan song rnam par sbyong ba la",
    "T02D2634:181a-6": "sogs pa lha gzhan gang yang rung ba'i snying po",
    "T02D2634:181a-7": "gro ga la gur kum gyis bris te snying gar",
    "T02D2634:181a-8": "gdags / las kyi sgrib pa rnam par sbyong ba'i",
    "T02D2634:181a-9": "snying po de bzhin du bris nas spyi bor gdags",
    "T02D2634:181a-10": "gdags / te / snying gar bris pa'i snying po",
    "T02D2634:181a-11": "gang yin pa de lha de nyid du ro de",
    "T02D2634:181a-12": "gyur par bsam zhing byin gyis brlabs nas /",
    "T02D2634:181a-13": "gtsang ma'i nang du khri'am stegs bu'i steng du kha nub tu bstan la gzhag go //",
    "T02D2634:181a-14": "sngags mkhan shar du kha bltas nas bdun du mandala",
    "T02D2634:181a-15": "byas nas zhi ba dang ldan pa'i mchod pa rnams",
    "T02D2634:181a-16": "dgram zhing / mchod sbyin gyi gtor ma cha gnyis tshul bzhin du bshams /",
    "T02D2634:181a-17": "'byor na 'phan gdugs ci 'byor kyang bre /",
    "T02D2634:181a-18": "de nas bdag nyid rang gi lha'i rnal 'byor du",
    "T02D2634:181a-19": "gzhung bzhin du byas nas bde bar gshegs pa sras",
    "T02D2634:181a-20": "dang bcas pa spyan drangs te /",
    "T02D2634:181a-21": "phyag byas la mchod pa dbul zhing thugs dam bskul ba dang /",
    "T02D2634:181a-22": "dam tshig can rnams la gtor ma phul te phrin",
    "T02D2634:181a-23": "las bcol ba dang 'gro ba la sbyin pa rgya",
    "T02D2634:181a-24": "cher spel bas lan chags bral bar byas pa la",
    "T02D2634:181a-25": "sogs pa gzhung gzhan dang mthun par byas nas bde",
    "T02D2634:181a-26": "bar gshegs pa de dag gis thugs kar bzlas bya'i",
    "T02D2634:181a-27": "yi ge na mo bha ga ba te bya ba'am",
    "T02D2634:181a-28": "/ aom sarba durga ti /",
    "T02D2634:181a-29": "zhes bya ba gang yang rung ba bkod la /",
    "T02D2634:181a-30": "de bzhin du bdag gi snying gar yang bsams te /",
    "T02D2634:181a-31": "gzhung bzhin du zhi ba'i ming dang sngags spel zhing zhag ci nus tsam gyis bzlas brjod bya'o //",
    "T02D2634:181a-32": "chog shes pa gzhan yod na gnas de nyid dam",
    "T02D2634:181a-33": "gzhan nyid du zhi ba'i thab khung tshul bzhin du",
    "T02D2634:181a-34": "brtsigs nas phyag rgya bzhi bkod de /",
    "T02D2634:181a-35": "mchod pa dang gtor ma dang sreg rdzas la sogs",
    "T02D2634:181a-36": "pa gzhung bzhin du bshams nas mchod pa dang gtor",
    "T02D2634:181a-37": "ma tshul bzhin du dbul zhing btang ba dang /",
    "T02D2634:181a-38": "sbyin sreg gi cho ga byas pa la sogs pa zhag ci nus kyis bya'o //",
    "T02D2634:181b-0": "gzhan yang sgrib pa sbyangs shing tshogs bsag @181b pa'i",
    "T02D2634:181b-1": "phyir mchod rten gdab pa dang mdo sde zab mo",
    "T02D2634:181b-2": "bklag pa dang / sbyin pa 'byor tshad btang ba",
    "T02D2634:181b-3": "la sogs pa dge ba'i las rgya cher bya bar",
    "T02D2634:181b-4": "bklag pa dang / rigs so // de ltar dge ba'i phyogs ci nus pa byas nas /",
    "T02D2634:181b-5": "sa phyogs brtags par sa'i cho ga gzhung bzhin du",
    "T02D2634:181b-6": "byas la dkyil 'khor ngos gcig po la khru drug",
    "T02D2634:181b-7": "pa grub zhi dpang khru gang ba zhig byas pa'i",
    "T02D2634:181b-8": "dbus su / me thab kho ra khor yug tu",
    "T02D2634:181b-9": "khru do pa zlum po zabs su khru gang pa",
    "T02D2634:181b-10": "dbus su / / mu ran 'phang dang zheng sor bzhi bzhi pa zlum por bskor /",
    "T02D2634:181b-11": "lci bas skyang nul legs par bya /",
    "T02D2634:181b-12": "sa dkar pos bsku zhing dris byug / de nas",
    "T02D2634:181b-13": "thig skud legs pa cig gis tshul bzhin du thig",
    "T02D2634:181b-14": "btab nas / tshon phye sna lngas bri ba ni",
    "T02D2634:181b-15": "me thab kyi dbus su 'khor lo rtsibs brgyad pa",
    "T02D2634:181b-16": "gcig bya ba ni shar du rdo rje /",
    "T02D2634:181b-17": "lhor rin po che /",
    "T02D2634:181b-18": "nub tu padma /",
    "T02D2634:181b-19": "byang du sna tshogs rdo rje rnams tshul bzhin du bkod do //",
    "T02D2634:181b-20": "mu ran la rdo rje rkyang pa'i ra ba rtse lnga pa'am /",
    "T02D2634:181b-21": "rtse gsum pas bskor ro //",
    "T02D2634:181b-22": "de'i phyi rim gyi 'khor lo rtsibs bcu drug la",
    "T02D2634:181b-23": "shar gyi 'khor lo'i rtsibs bzhi la rdo rje dang",
    "T02D2634:181b-24": "lcags kyu dang mda' dang mgu bar ston pa rnams",
    "T02D2634:181b-25": "dgod do // lho'i rtsibs bzhi la nor bu rin",
    "T02D2634:181b-26": "po che dang nyi ma'i dkyil 'khor dang yid bzhin",
    "T02D2634:181b-27": "gyi nor bu'i rgyal mtshan dang so'i phreng ba rnams",
    "T02D2634:181b-28": "dgod do // dgod do // nub kyi 'khor lo'i",
    "T02D2634:181b-29": "rtsibs bzhi la rdo rje padma dang ral gri dang",
    "T02D2634:181b-30": "'khor lo dang dung rnams dgod do //",
    "T02D2634:181b-31": "byang phyogs kyi rtsibs bzhi la rdo rje kha bzhi",
    "T02D2634:181b-32": "pa dang go cha dang mche ba dang khu tshur",
    "T02D2634:181b-33": "rnams dgod do // de'i phyi rim gyi gru chad",
    "T02D2634:181b-34": "kyi shar lhor smin ma 'degs pa'i tshul dang bdug",
    "T02D2634:181b-35": "rnams dgod do // pa dang / lho nub tu rin po che'i phreng ba dang me tog dang /",
    "T02D2634:181b-36": "nub byang du yid du 'ong ba'i glu dang mar me dang /",
    "T02D2634:181b-37": "byang shar du gar byed pa'i mtshan nyid dang /",
    "T02D2634:181b-38": "byug pa rnams dgod do //",
    "T02D2634:181b-39": "de'i phyi rim snam bu la phyag rgya bzhis gtams pa dgod do //",
    "T02D2634:181b-40": "de'i phyi rim gyi snam bu la shar du rdo rje gdeng po dang zla ba /",
    "T02D2634:181b-41": "shar lhor me thab /",
    "T02D2634:181b-42": "lhor be con /",
    "T02D2634:181b-43": "lho nub tu ral gri / nub tu zhags pa dang /",
    "T02D2634:181b-44": "bum pa dang /",
    "T02D2634:181b-45": "nyi ma /",
    "T02D2634:181b-46": "nub byang du ba dan /",
    "T02D2634:181b-47": "byang du dbyug pa /",
    "T02D2634:181b-48": "byang shar du mdung rtse gsum pa rnams dgod do //",
    "T02D2634:182a-0": "de'i phyi @182a * //",
    "T02D2634:182a-1": "rim gyi sgo bzhi'i shar du lcags kyu /",
    "T02D2634:182a-2": "lhor zhags pa /",
    "T02D2634:182a-3": "nub tu lcags sgrog byang du dril bu rnams dgod do //",
    "T02D2634:182a-4": "gzhan yang dkyil 'khor gyi rgyan them skas bzhi'i phreng",
    "T02D2634:182a-5": "ba dang lda ldi dang do shal dang dril bu",
    "T02D2634:182a-6": "dang rnga ma dang seng ge dang ba lang la",
    "T02D2634:182a-7": "sogs pas brgyan pa bri'o //",
    "T02D2634:182a-8": "de yang rgyud las khru bzhi pa yi tshad du ni /",
    "T02D2634:182a-9": "cho ga bzhin du khung brkos la //",
    "T02D2634:182a-10": "rdo rjes mtha' ma bskor ba yi //",
    "T02D2634:182a-11": "'khor lo dbus su bri bar bya //",
    "T02D2634:182a-12": "rigs lnga yi ni phyag rgya rnams //",
    "T02D2634:182a-13": "ji bzhin pa yi phyogs su bri //",
    "T02D2634:182a-14": "ji bzhin sems dpa' rnams dang ni //",
    "T02D2634:182a-15": "'jig rten gtso la sogs pa bri //",
    "T02D2634:182a-16": "zhes smos so //",
    "T02D2634:182a-17": "de ltar sbyin sreg gi dkyil 'khor smos nas bum pa chus bkang ba /",
    "T02D2634:182a-18": "sman dang 'bru dang rin po che dang mgul chings",
    "T02D2634:182a-19": "dang bum pa'i kha rgyan la sogs pa gzhung dang",
    "T02D2634:182a-20": "mthun par byas pa lnga yan chad dgod pa dang",
    "T02D2634:182a-21": "/ lha bshos snod gtsang mas bkang ba brgyad dam bcu drug snyed kyi bza' ba dang /",
    "T02D2634:182a-22": "bca' ba dang btung ba sna tshogs pa dang /",
    "T02D2634:182a-23": "me tog dang bdug pa dang /",
    "T02D2634:182a-24": "byug pa dang mar me la sogs pa'i mchod pa rnams dang /",
    "T02D2634:182a-25": "me tog gi phreng ba dang rgyal mtshan dang /",
    "T02D2634:182a-26": "bla re dang gdugs dang ba dan dang 'phan la sogs pas brgyan pa dang /",
    "T02D2634:182a-27": "dkyil 'khor gyi me tog sil ma bkram zhing ku shas bskor ro //",
    "T02D2634:182a-28": "mchod yon gyi gtor ma rgyas par cha gnyis kyang bsham mo //",
    "T02D2634:182a-29": "de yang rgyud las /",
    "T02D2634:182a-30": "chu sogs bum pa gang ba dang //",
    "T02D2634:182a-31": "gtor mas snod rnams bkang ba dang //",
    "T02D2634:182a-32": "brgyad snyed tsam du gzhag bya snyam //",
    "T02D2634:182a-33": "yang na bcu drug steng du gzhag / bza' ba dang ni bca' ba'i bshos //",
    "T02D2634:182a-34": "me tog phreng sogs de bzhin te //",
    "T02D2634:182a-35": "bla re rgyal mtshan dar la sogs //",
    "T02D2634:182a-36": "gdugs mchog rnams ni legs par brgyan //",
    "T02D2634:182a-37": "zhes smos so //",
    "T02D2634:182a-38": "gzhan yang sbyin sreg gi yo byad mar khu dang 'o ma dang til dang /",
    "T02D2634:182a-39": "nyungs kar dang 'bras chan dang /",
    "T02D2634:182a-40": "'bras so ba dang /",
    "T02D2634:182a-41": "d'ur ba dang /",
    "T02D2634:182a-42": "yam shing 'o ma can dang /",
    "T02D2634:182a-43": "dri zhim po las byas pa'i sor brgyad dam /",
    "T02D2634:182a-44": "sor nyi shu bzhi'i bar dang /",
    "T02D2634:182a-45": "bud shing 'o ma can skam po zlum po rnams dang /",
    "T02D2634:182b-0": "ga phur dang gur @182b kum la sogs pa dri zhim pa rnams bsag go //",
    "T02D2634:182b-1": "de yang rgyud las /",
    "T02D2634:182b-2": "ga pur gur kum la sogs pa /",
    "T02D2634:182b-3": "mar dang 'o ma til bskol la //",
    "T02D2634:182b-4": "til dang yungs kar 'bras rnams dang //",
    "T02D2634:182b-5": "dri yi chus ni legs bkang ste //",
    "T02D2634:182b-6": "'bras chan yos dang d'ur ba dang //",
    "T02D2634:182b-7": "sprang rtsi sha khar mar ldan pa ;",
    "T02D2634:182b-8": "/ brgya phrag du mar yongs bzlas pa //",
    "T02D2634:182b-9": "yam shing la yang de bzhin du //",
    "T02D2634:182b-10": "zhes smos so //",
    "T02D2634:182b-11": "de ltar mchod pa'i yo byad rnams bsags te /",
    "T02D2634:182b-12": "bdag nyid rang gi lha'i rnal 'byor du byas la /",
    "T02D2634:182b-13": "dkyil 'khor gyi yo byad kun la las thams cad pa'am /",
    "T02D2634:182b-14": "ngan song sbyong ba'i sngags kyis gdab /",
    "T02D2634:182b-15": "sreg rdzas kun la yang ngan song sbyong ba'i sngags kyis gdab /",
    "T02D2634:182b-16": "brgya rtsa brgya phrag du mar bzlas so //",
    "T02D2634:182b-17": "de nas las thams cad pa'am /",
    "T02D2634:182b-18": "'phags pa mi g-yo ba'i sngags dang phyag rgyas bgegs bskrad cing mtshams bcad do //",
    "T02D2634:182b-19": "rdo rje rab dang dra ba dang phur bu la sogs pa'i sngags sam rgyud dang ldan par bya'o //",
    "T02D2634:182b-20": "de nas bdag nyid kyi snying gar sna tshogs rdo rjes bsdus pas 'phags pa spyan drangs te /",
    "T02D2634:182b-21": "phyag rgya bzhis bzhugs su gsol nas /",
    "T02D2634:182b-22": "yon chab la sogs pa'i mchod pa rnams tshul bzhin du dbul lo //",
    "T02D2634:182b-23": "de yang rgyud las /",
    "T02D2634:182b-24": "cho ga shes par bris nas kyang //",
    "T02D2634:182b-25": "lha rnams mang po spyan drangs nas //",
    "T02D2634:182b-26": "sngags shes pas ni sngags phyag rgyas //",
    "T02D2634:182b-27": "aargha phul bar shes nas kyang //",
    "T02D2634:182b-28": "mdor na mchod pa byas nas ni //",
    "T02D2634:182b-29": "lha yi sbyor bar rab gnas la //",
    "T02D2634:182b-30": "zhes smos so //",
    "T02D2634:182b-31": "de nas gtor ma rnams tshul bzhin du byin gyis brlabs nas /",
    "T02D2634:182b-32": "dam tshig can rnams la gtor ma phul te /",
    "T02D2634:182b-33": "ming 'di zhes bya ba'i sgrib pa sbyang zhing /",
    "T02D2634:182b-34": "bdag 'gro ba'i don brtsam pa'i bstong [*bstod?] grogs mdzad du gsol zhes brjod do //",
    "T02D2634:182b-35": "'gro ba spyir gtor ma bsngos nas /",
    "T02D2634:182b-36": "ming 'di zhes bya ba'i lan chags byang zhing bsod",
    "T02D2634:182b-37": "nams kyi tshogs su gyur cig ces brjod de gtang",
    "T02D2634:182b-38": "/ sngags mkhan gzhan ma zhig yod na bum pa",
    "T02D2634:182b-39": "lnga la rigs lnga'i snying po dang shi ba'i ming",
    "T02D2634:182b-40": "spel zhing cung zad bzlas la de nas ngan song",
    "T02D2634:182b-41": "sbyong ba'i sngags ci mang du bzlas brjod bya /",
    "T02D2634:183a-0": "gzhan med na bdag nyid kyis bum pa gcig @183a * //",
    "T02D2634:183a-1": "la ngan song sbyong ba'i sngags ci nus kyis bzlas so //",
    "T02D2634:183a-2": "de nas bud shing la ngan song sbyong ba'i sngags",
    "T02D2634:183a-3": "kyis btab la brtsig / ro la ngan song sbyong",
    "T02D2634:183a-4": "ba'i sngags kyis mang du btab ste /",
    "T02D2634:183a-5": "bye ma'am yungs kar la bzlas shing gtor nas bum",
    "T02D2634:183a-6": "pa'i chus tshul bzhin du bkrus te ga pur dang",
    "T02D2634:183a-7": "gur kum la sogs pa'i dri rnams la ngan song",
    "T02D2634:183a-8": "sbyong ba'i sngags kyis btab ste ro la byug /",
    "T02D2634:183a-9": "gur kum gyis sngags bco brgyad tshul bzhin du bris",
    "T02D2634:183a-10": "nas / dpral ba dang /",
    "T02D2634:183a-11": "mdzod spu dang /",
    "T02D2634:183a-12": "rna ba gnyis dang /",
    "T02D2634:183a-13": "gtsug phud dang /",
    "T02D2634:183a-14": "dpung pa gnyis dang /",
    "T02D2634:183a-15": "sna dang /",
    "T02D2634:183a-16": "rked pa dang /",
    "T02D2634:183a-17": "bus mo gnyis dang /",
    "T02D2634:183a-18": "bol gnyis dang /",
    "T02D2634:183a-19": "long bu gnyis dang /",
    "T02D2634:183a-20": "mig gnyis dang /",
    "T02D2634:183a-21": "gsang ba'i gnas rnams su gdab /",
    "T02D2634:183a-22": "de bzhin yid kyis kyang sngags rnams bkod de /",
    "T02D2634:183a-23": "de dag gi 'od zer gyis sgrib pa sbyangs par bsams /",
    "T02D2634:183a-24": "ngan song sbyong ba'i phyag rgya bcings shing /",
    "T02D2634:183a-25": "sarba bid bya ba'i sngags te /",
    "T02D2634:183a-26": "snying ga dang /",
    "T02D2634:183a-27": "lkog ma dang /",
    "T02D2634:183a-28": "spyi bor btags pas lus ngag yid gsum gyi bag chags dag par dmigs so //",
    "T02D2634:183a-29": "de nas ro la ngan song sbyong ba'i sngags kyis btab pa'i gos kyis g-yogs nas /",
    "T02D2634:183a-30": "rgyan rnams kyis klubs te /",
    "T02D2634:183a-31": "me tog gi phreng ba gdags shing /",
    "T02D2634:183a-32": "sngags kyis btab pa'i bdug pas kyang bdugs te /",
    "T02D2634:183a-33": "thab kyi dbus su stan dang bcas par bzhag ste /",
    "T02D2634:183a-34": "nub tu kha bstan la bdag nyid shar phyogs su kha bltas te las bya'o //",
    "T02D2634:183a-35": "de yang rgyud las /",
    "T02D2634:183a-36": "rang gi sngags kyis btab pa'i shing //",
    "T02D2634:183a-37": "khung bu'i nang du gzhag par bya //",
    "T02D2634:183a-38": "ro la sngags kyis btab nas kyang //",
    "T02D2634:183a-39": "chu mchog gis ni bkrus nas ni //",
    "T02D2634:183a-40": "bzlas pa'i dri yis byug par bya //",
    "T02D2634:183a-41": "gos dang rgyan gyis klubs nas kyang //",
    "T02D2634:183a-42": "sngags kyis btab pa'i bdug pas bdug / me tog phreng la sogs pas mchod//",
    "T02D2634:183a-43": "snying ga lkog ma spyi bo ru //",
    "T02D2634:183a-44": "sarba bid kyis byin gyis brlab //",
    "T02D2634:183a-45": "de ltar gzhan du mi dge sngags //",
    "T02D2634:183a-46": "mchog tu dge ba rnams gzhag go //",
    "T02D2634:183a-47": "de nas ngan song sbyong ba'i phyir //",
    "T02D2634:183a-48": "stan dang bcas te de dbus su //",
    "T02D2634:183a-49": "gzhag pa nyid du bya ba yin //",
    "T02D2634:183a-50": "zhes smos so //",
    "T02D2634:183b-0": "de nas rdo rje chos kyi bzlas @183b brjod byas",
    "T02D2634:183b-1": "pa'i chus thab kyi nye 'khor dang yo byad thams",
    "T02D2634:183b-2": "cad bsangs nas / sku gzugs la sogs pa mngon",
    "T02D2634:183b-3": "du phyogs par rtsva ku sha'i khri la bkra shis",
    "T02D2634:183b-4": "kyi skyil mo krung du 'dug nas /",
    "T02D2634:183b-5": "rang gi lha'i rnal 'byor du gsal bar byas la /",
    "T02D2634:183b-6": "rgyun bzhag gi ma'am /",
    "T02D2634:183b-7": "dka' thub la dga' ba'i khyim nas blangs pa'i me la /",
    "T02D2634:183b-8": "rdo rje chos kyi bzlas brjod byas pa'i me bsangs te thab tu bcug la /",
    "T02D2634:183b-9": "las sna tshogs kyi snying po brjod cing rlung yab kyi rlung gis me sbar ro //",
    "T02D2634:183b-10": "de nas rang gi snying gar yi ge h'um gzhag ste /",
    "T02D2634:183b-11": "rnal 'byor gsal bar byas nas rdo rje me'i dam",
    "T02D2634:183b-12": "tshig gi phyag rgya rdo rje bcing ba dang bsdams",
    "T02D2634:183b-13": "pa byas nas / dam tshig gi sngags /",
    "T02D2634:183b-14": "aom badzra aa na la ma h'a bh'u ta dzv'a la ya /",
    "T02D2634:183b-15": "bhasmi ku ru sarba dusht'an h'um phat /",
    "T02D2634:183b-16": "ces brjod pas rdo rje me ma'i gzugs su gyur te /",
    "T02D2634:183b-17": "rid pa ring la gzi mdangs chen po g-yas bgrang phreng /",
    "T02D2634:183b-18": "g-yon ril ba spyi blugs thogs pa /",
    "T02D2634:183b-19": "thor tshugs ser po can /",
    "T02D2634:183b-20": "mdog dkar zhing snum pa /",
    "T02D2634:183b-21": "me lce stong gis dkrigs shing 'od 'bar bar bsams nas mchod yon sngags kyis byin la /",
    "T02D2634:183b-22": "zhi ba dang mthun pa'i dgang gzar gyis mar gyi dgang blugs gsum sbyin /",
    "T02D2634:183b-23": "de nas yam shing gi thor to gnyis mar la",
    "T02D2634:183b-24": "bsres pa bsreg ste til mar dang spus pa gung",
    "T02D2634:183b-25": "mo dang srin lag dang mthe bo gsum gyis sam",
    "T02D2634:183b-26": "/ blugs gzar gyis sreg blugs gsum sbyin /",
    "T02D2634:183b-27": "de nas mchod yon gyi chus kha lag bkrus nas bsang gtor byas te /",
    "T02D2634:183b-28": "'di skad brjod do //",
    "T02D2634:183b-29": "drang srong chen po khyod rang gi 'bar ba nyid du bzhugs te /",
    "T02D2634:183b-30": "bdag nyid ji ltar 'dod pa'i sbyin sreg byed pa'i bar du gnas par gyis shig ces smras nas /",
    "T02D2634:183b-31": "me lha'i gzugs de nyid me'i rang bzhin 'bar ba nyid du bsam mo //",
    "T02D2634:183b-32": "de yang rgyud las /",
    "T02D2634:183b-33": "de nas byin za dge ba rab spar la //",
    "T02D2634:183b-34": "me lce stong gis dkrigs shing 'bar ba'i sku //",
    "T02D2634:183b-35": "zla dkar kun da'i bzhin la zhi ba'i lus //",
    "T02D2634:183b-36": "mtha' yas pa yi gzugs kyis me bkug la //",
    "T02D2634:183b-37": "aargha dbul bar btag nas bde bzhin du //",
    "T02D2634:183b-38": "blo mchog ldan pa'i dbus su gzugs sogs bzhag / ces smos so //",
    "T02D2634:184a-0": "de nas sems dpa'i bzlas brjod byas pa'i mchod yon gyi snod g-yon rol du @184a * //",
    "T02D2634:184a-1": "gzhag / mchod pa'i yo byad gzhan g-yas rol du",
    "T02D2634:184a-2": "gzhag / dgang gzar dang blugs gzar mdun du bzhag",
    "T02D2634:184a-3": "nas / rang gi rnal 'byor gsal bar byas te /",
    "T02D2634:184a-4": "las sna tshogs kyi snying po brjod pas me 'bar",
    "T02D2634:184a-5": "ba de nyid kyi nang du rin po che'i gzhal",
    "T02D2634:184a-6": "yas khang bzang po lte ba dang bcas pa'i 'khor",
    "T02D2634:184a-7": "lo rtsibs bcu drug pa dang /",
    "T02D2634:184a-8": "gru chad dang /",
    "T02D2634:184a-9": "khyams dang /",
    "T02D2634:184a-10": "sgo khyud dang /",
    "T02D2634:184a-11": "rta babs dang /",
    "T02D2634:184a-12": "them skas dang /",
    "T02D2634:184a-13": "phreng ba la sogs pas brgyan pa /",
    "T02D2634:184a-14": "dbus su seng ge dang padma dang zla ba'i gdan",
    "T02D2634:184a-15": "chen po dang gru bzhi dang 'khor lo'i rtsibs dang",
    "T02D2634:184a-16": "/ gru chad dang sgor padma'i gdan dang /",
    "T02D2634:184a-17": "rin po che'i khri'u la sogs pas bkod nas /",
    "T02D2634:184a-18": "bdag gi snying gar sna tshogs rdo rje bsams la /",
    "T02D2634:184a-19": "rdo rje bsdu ba'i snying po /",
    "T02D2634:184a-20": "aom badzra sa ma y'a dza:/",
    "T02D2634:184a-21": "zhes brjod cing /",
    "T02D2634:184a-22": "rdo rje khu tshur gnyis bsnol te /",
    "T02D2634:184a-23": "dpung mgor gzhag / mdzub mo gnyis lcags kyu ltar byas te /",
    "T02D2634:184a-24": "gung mo dang mthe bong gnyis se gol brdabs pas /",
    "T02D2634:184a-25": "de bzhin gshegs pa rnams 'khor dang bcas pa rang rang gi gnas nas bskul te /",
    "T02D2634:184a-26": "ji ltar mchod par bsams pa'i gnas khor khor yug tu bzhugs par bsam mo //",
    "T02D2634:184a-27": "de nas shar phyogs kyi sgor lcags kyu'i las kyi phyag rgya bcings te /",
    "T02D2634:184a-28": "phyag rgya de nyid shar phyogs kyi sgor lcags kyur gyur par bsams la /",
    "T02D2634:184a-29": "aom badzra aam ku sha dza:/",
    "T02D2634:184a-30": "zhes brjod cing /",
    "T02D2634:184a-31": "lcags kyus dgug pa'i tshul gyis de bzhin gshegs pa",
    "T02D2634:184a-32": "rnams so so'i sgo drung du bzhugs par bsam mo",
    "T02D2634:184a-33": "// phyag rgya de nyid bkrol nas lho phyogs kyi sgor zhags pa'i phyag rgyas bcings te /",
    "T02D2634:184a-34": "phyag rgya de nyid lho phyogs kyi sgor zhags par bsams la /",
    "T02D2634:184a-35": "aom badzra p'a sha h'um /",
    "T02D2634:184a-36": "zhes brjod cing zhags pas drangs pa'i tshul gyis de",
    "T02D2634:184a-37": "bzhin gshegs pa rnams so so'i sgo drung du bzhugs",
    "T02D2634:184a-38": "par bsam mo // phyag rgya de nyid bkrol nas",
    "T02D2634:184a-39": "nub kyis gor lcags sgrog gi phyag rgya bcings te",
    "T02D2634:184a-40": "par bsam mo // / phyag rgya de nyid dang",
    "T02D2634:184a-41": "nub phyogs kyi sgor lcags sgrog tu gyur pas bsams",
    "T02D2634:184a-42": "par bsam mo // / la / aom badzra spho ta bam /",
    "T02D2634:184a-43": "zhes brjod cing lcags sgrog bsdams pa'i tshul gyis bdag",
    "T02D2634:184b-0": "nyid ji srid 'dod par de bzhin gshegs pa @184b",
    "T02D2634:184b-1": "rnams bzhugs par bsams te /",
    "T02D2634:184b-2": "phyag rgya de nyid bkrol nas byang phyogs kyi sgor",
    "T02D2634:184b-3": "rdo rje dbab pa las kyi phyag rgya bcings te",
    "T02D2634:184b-4": "/ phyag rgya de nyid byang phyogs kyi sgor dril bur gyur par bsams la /",
    "T02D2634:184b-5": "aom badzra a'a be sha ho:/",
    "T02D2634:184b-6": "zhes brjod cing dril bu bskyod pa'i tshul gyis de bzhin gshegs pa rnams mnyes par bsams te /",
    "T02D2634:184b-7": "phyag rgya de nyid dgrol lo //",
    "T02D2634:184b-8": "de dag gi sku mdog dang phyag mtshan dang bzhugs",
    "T02D2634:184b-9": "tshul la sogs pa so so'i lta bas yun ring",
    "T02D2634:184b-10": "du blta zhing bsam mo //",
    "T02D2634:184b-11": "de nas so so'i dam tshig phyag rgya rdo rje bcings pa las bskyed de /",
    "T02D2634:184b-12": "so so'i sngags kyi mjug tu ;",
    "T02D2634:184b-13": "sa ma ya stvam /",
    "T02D2634:184b-14": "zhes brjod pas /",
    "T02D2634:184b-15": "'phags pa rnams dgyes shing dam tshig skong par bsams te /",
    "T02D2634:184b-16": "mchod yon phul nas bde bar gshegs so zhes brjod",
    "T02D2634:184b-17": "cing mchod pa gzhan rnams kyang rim bzhin du dbul",
    "T02D2634:184b-18": "lo // de nas sreg rdzas rnams la lha so so'i snying po dang /",
    "T02D2634:184b-19": "ngan song sbyong ba'i sngags bzlas te /",
    "T02D2634:184b-20": "'od zer kha dog dkar por gyur par bsams nas rdzas re re zhing /",
    "T02D2634:184b-21": "aom bee ro tsa n'a ya sv'a h'a /",
    "T02D2634:184b-22": "che ge mo zhes bya ba sarba bid ces bya",
    "T02D2634:184b-23": "ba la sogs pa brjod cing rdzas rnams bsreg go",
    "T02D2634:184b-24": "// bzlas pa'i mthar ming 'di zhes bya ba'i nyon",
    "T02D2634:184b-25": "mongs pa'i sgrib pa rnams sh'antim ku ru zhes brjod",
    "T02D2634:184b-26": "// do // de bzhin du dkyil 'khor gyi lha",
    "T02D2634:184b-27": "re re la lan brgya rtsa brgyad man chad du",
    "T02D2634:184b-28": "// do // dbul lo // de nas rdzas dang me thab la sogs pa bsangs te /",
    "T02D2634:184b-29": "ngan song sbyong ba'i lha la sreg rdzas nyi shu rtsa gcig tu dbul lo //",
    "T02D2634:184b-30": "de ltar mchod zin pa dang /",
    "T02D2634:184b-31": "'phags pa rnams tshul bzhin du gshegs su gsol /",
    "T02D2634:184b-32": "de nas me lha yang thab khung du spyan drangs shing bsams la /",
    "T02D2634:184b-33": "mchod yon la sogs pas mchod cing /",
    "T02D2634:184b-34": "yo byad kun las lan gsum dbul lo //",
    "T02D2634:184b-35": "de nas yang me lha me 'bar ba nyid du gyur par bsam mo //",
    "T02D2634:184b-36": "de yang rgyud las /",
    "T02D2634:184b-37": "ji skad gsungs pa'i yon tan 'dod pa yis //",
    "T02D2634:184b-38": "de bzhin gshegs sogs de ltar spyan drangs la /",
    "T02D2634:184b-39": "aargha la sogs btab ste de bzhin dbul //",
    "T02D2634:184b-40": "bde gshegs bsdus pa'i mchod pa gang yin bya //",
    "T02D2634:184b-41": "de nas bsreg bya bkang ste rim gyis ni //",
    "T02D2634:184b-42": "rgyal po la sogs brgya rtsa brgyad du btags //",
    "T02D2634:185a-0": "de nas @185a * //",
    "T02D2634:185a-1": "sbyong ba'i sngags kyis rgyal po la /",
    "T02D2634:185a-2": "bsreg bya nyi shu rtsa gcig tu ni brtags /",
    "T02D2634:185a-3": "de nas spyan drangs yo byad lan gsum dang /",
    "T02D2634:185a-4": "aargha la sogs padma dkar zhal mchod //",
    "T02D2634:185a-5": "ces smos so //",
    "T02D2634:185a-6": "de nas yang me thab dang yo byad rnams bsangs la /",
    "T02D2634:185a-7": "bdag nyid kyi snying gar yi ge h'um bzhag pa las /",
    "T02D2634:185a-8": "bdag nyid khro bo phyag na rdo rjer yi ge h'um zhes pas gyur te /",
    "T02D2634:185a-9": "bzhin dang cha lugs khro bo'i tshul can du bsams la /",
    "T02D2634:185a-10": "me thab tu yang yi ge h'um las rdo rje sems dpar gyur /",
    "T02D2634:185a-11": "rdo rje sems dpa'i thugs ka nas /",
    "T02D2634:185a-12": "aom badzra satva kro dha a'a na w'arka ma h'a badzra kro dha /",
    "T02D2634:185a-13": "dra ba dra ba /",
    "T02D2634:185a-14": "bi dra ba bi dra ba /",
    "T02D2634:185a-15": "sarb'a p'a ya n'a sha ya n'a sha ya /",
    "T02D2634:185a-16": "ha ra ha ra pr'a n'a na h'um phat /",
    "T02D2634:185a-17": "ces brjod pas /",
    "T02D2634:185a-18": "khro bo thams gsum rnam par rgyal bar gyur te /",
    "T02D2634:185a-19": "sku mdog sngon po zhal bgrad cing mche ba gtsigs pa /",
    "T02D2634:185a-20": "phyag na rdo rje dang padma dang /",
    "T02D2634:185a-21": "ral gri la sogs pa grangs med pa'i mtshon cha bsnams pa /",
    "T02D2634:185a-22": "sprul gyis brgyan pa /",
    "T02D2634:185a-23": "stag lpags kyis smad g-yogs pa 'khor khro bo mang",
    "T02D2634:185a-24": "pos bskor ba rigs lnga'i dbu rgyan gyis brgyan pa",
    "T02D2634:185a-25": "/ zhabs padma lta bur ro mnan cing /",
    "T02D2634:185a-26": "thabs mkhas pa'i thugs rjes sdig pa sbyong bar mdzad par bsam mo //",
    "T02D2634:185a-27": "grub na de'i sku gzugs kyang mdun du gzhag go //",
    "T02D2634:185a-28": "de nas lag pa g-yon pas khu tshur bcangs la /",
    "T02D2634:185a-29": "mdzub mo bsgrengs te brang la sbyar zhing dpung pa dam du bcum la /",
    "T02D2634:185a-30": "lag pa g-yas pas sbyin sreg bya ste /",
    "T02D2634:185a-31": "sngags gong du smos pa dang /",
    "T02D2634:185a-32": "shi pa'i ming spel zhing 'bum mam /",
    "T02D2634:185a-33": "bye ba man chad bzlas pa'i sbyin sreg bya'o //",
    "T02D2634:185a-34": "bar bar du ming 'di zhes bya ba'i nyon mongs pa'am sgrib pa thams cad /",
    "T02D2634:185a-35": "aom sarba p'a pam da ha na badzra ye sv'a h'a /",
    "T02D2634:185a-36": "zhes brjod cing til bsreg par bya'o //",
    "T02D2634:185a-37": "de yang rgyud las /",
    "T02D2634:185a-38": "phyag na rdo rje phyag na pad zhags bsnams //",
    "T02D2634:185a-39": "'jig rten gsum las rnam par rgyal ba'i gzugs //",
    "T02D2634:185a-40": "zhabs kyi padmas sdig mnan cing //",
    "T02D2634:185a-41": "rgyan rnams kun gyis rab rdzogs la //",
    "T02D2634:185a-42": "rdzogs sangs rgyas kyi dbu rgyan mtho //",
    "T02D2634:185a-43": "bsams sam yang na bris kyang rung //",
    "T02D2634:185a-44": "de yi snying bo de bzhin du //",
    "T02D2634:185b-0": "brgya phrag @185b stod dam yang na ni //",
    "T02D2634:185b-1": "bye ba'i tshad du sbyin sreg bya //",
    "T02D2634:185b-2": "zhes smos so //",
    "T02D2634:185b-3": "de nas lha gshegs su gsol te /",
    "T02D2634:185b-4": "bdag nyid lus bsrung ba bya'o //",
    "T02D2634:185b-5": "de ltar bsregs nas thal bar gyur pa dang /",
    "T02D2634:185b-6": "rdo rje bsdu ba'i sngags sa ma ha ra n'a h'um /",
    "T02D2634:185b-7": "zhes brjod cing /",
    "T02D2634:185b-8": "rus pa dang thal ba rnams bsdus nas /",
    "T02D2634:185b-9": "snod gtsang mar bcug ste /",
    "T02D2634:185b-10": "mchod rten gdab pa'i phyogs su gzhag go //",
    "T02D2634:185b-11": "de nas ga pur la sogs pa'i dri chu dang /",
    "T02D2634:185b-12": "ba'i rnam lnga dang rus pa bsres te /",
    "T02D2634:185b-13": "ngan song sbyong ba'i sngags bzhi las gang yang rung",
    "T02D2634:185b-14": "ba'i sngags 'bum man chad bzlas la 'jim pa dang",
    "T02D2634:185b-15": "bsres la dkyil 'khor gyi lha gang yang rung ba'i",
    "T02D2634:185b-16": "gzugs su gdab pa'am yang na mchod rten du byas",
    "T02D2634:185b-17": "te / mchod rten gcig gdab pa dang /",
    "T02D2634:185b-18": "gnyis gdab pa dang /",
    "T02D2634:185b-19": "gsum gdab pa dang /",
    "T02D2634:185b-20": "brgya rtsa brgyad gdab pa man chad kyi bar du",
    "T02D2634:185b-21": "gzhung dang mthun par sngags dang phyag rgyas tshul bzhin",
    "T02D2634:185b-22": "du btab nas / sku'am mchod rten gyi spyan sngar",
    "T02D2634:185b-23": "ngan song sbyong ba'i sngags 'bum phrag nyis brgya man",
    "T02D2634:185b-24": "du btab nas / chad bzlas so // de nas",
    "T02D2634:185b-25": "mchod rten 'bar ba la sogs mtshan ma bzang po",
    "T02D2634:185b-26": "'byung bar 'gyur ro //",
    "T02D2634:185b-27": "ci ste mtshan ma de dag ma mthong na /",
    "T02D2634:185b-28": "'bum phrag brgya stong man chad bzlas shing ji srid",
    "T02D2634:185b-29": "mtshan ma dge ba dag ma byung gi bar du",
    "T02D2634:185b-30": "/ de bzhin gshegs pa rnams mchod cing /",
    "T02D2634:185b-31": "rtse gcig pa'i sems kyis mnyam par gzhag ste bzlas brjod bya /",
    "T02D2634:185b-32": "de ltar bzlas pa'i mthar mtshan gcig tu bzlas la /",
    "T02D2634:185b-33": "rab tu bzlas na /",
    "T02D2634:185b-34": "shi ba nges par sdig pa las grol zhing mtshan ma bzang po rnams 'byung bar 'gyur ro //",
    "T02D2634:185b-35": "de yang rgyud las /",
    "T02D2634:185b-36": "de nas thal bar gyur pa dang //",
    "T02D2634:185b-37": "rdo rje bsdu ba'i sngags kyis ni //",
    "T02D2634:185b-38": "cho ga bzhin du bsdu bar bya //",
    "T02D2634:185b-39": "thal ba de yang rus pa'i rdul //",
    "T02D2634:185b-40": "sngags kyis btab pa'i dri chu dang //",
    "T02D2634:185b-41": "ba skyes 'o ma la sogs lngas //",
    "T02D2634:185b-42": "sbyong ba'i sngags kyis blo ldan gyis //",
    "T02D2634:185b-43": "'bum du bzlas pa rdzogs nas ni //",
    "T02D2634:185b-44": "ga bur dri yis bsgos pa yis //",
    "T02D2634:185b-45": "'jim pa dang ni bsres nas kyang //",
    "T02D2634:185b-46": "gzugs su bya'am yang na ni //",
    "T02D2634:185b-47": "mchod rten gyi ni ltar byas la //",
    "T02D2634:185b-48": "gcig gam gnyis sam gsum mam lnga //",
    "T02D2634:185b-49": "yang na brgya rtsa brgyad du bya //",
    "T02D2634:186a-0": "sngags @186a * //",
    "T02D2634:186a-1": "dang phyag rgyas btab nas kyang //",
    "T02D2634:186a-2": "'bum phrag gnyis kyi bar du bzlas //",
    "T02D2634:186a-3": "de nas mchod rten 'bar gyur tam //",
    "T02D2634:186a-4": "yang na gzugs kyi zhal 'dzum mam //",
    "T02D2634:186a-5": "dri dang bdug pa 'od kyang rung //",
    "T02D2634:186a-6": "snang ngam yang na ngad ldang ngam //",
    "T02D2634:186a-7": "lha la sogs pa'i rnam pa ni //",
    "T02D2634:186a-8": "sna tshogs bar ni snang gyur tam //",
    "T02D2634:186a-9": "rdzu 'phrul rnam par 'phrul ba dang //",
    "T02D2634:186a-10": "me tog la sogs 'bar ba dang //",
    "T02D2634:186a-11": "dung dang rnga la sogs pa'i sgra //",
    "T02D2634:186a-12": "dril bu pi wang la sogs rnams //",
    "T02D2634:186a-13": "ci ste mtshan ma de dag ni //",
    "T02D2634:186a-14": "sdig can blos ni mi mthong na //",
    "T02D2634:186a-15": "'bum gyi phrag ni brgyad stong ngam //",
    "T02D2634:186a-16": "ji srid mtshan ma byung bar du //",
    "T02D2634:186a-17": "de bzhin gshegs rnams mchod nas ni //",
    "T02D2634:186a-18": "mnyam par gzhag pas bzlas par bya //",
    "T02D2634:186a-19": "de yi mthar ni mkhas pas kyang /",
    "T02D2634:186a-20": "mtshan gcig mi nyal thog mar bzlas //",
    "T02D2634:186a-21": "de nas de yi sdig pa ni //",
    "T02D2634:186a-22": "dag pa nyid du nges par mthong //",
    "T02D2634:186a-23": "zhes smos so //",
    "T02D2634:186a-24": "shi ba'i bar du med na cho ga bya ba'i thabs kyang /",
    "T02D2634:186a-25": "de yang rgyud las /",
    "T02D2634:186a-26": "yang na med par gyur na yang //",
    "T02D2634:186a-27": "bzlas shing bsgom pa'i tshul gyis ni //",
    "T02D2634:186a-28": "ming tsam legs par bris nas ni //",
    "T02D2634:186a-29": "mchod rten phreng bar bya ba dang //",
    "T02D2634:186a-30": "yang na gzugs su byas kyang rung //",
    "T02D2634:186a-31": "sbyin sreg mngon par dbang bskur ro ;",
    "T02D2634:186a-32": "/ gdon mi za bar mtho ris skye //",
    "T02D2634:186a-33": "zhes 'byung bas /",
    "T02D2634:186a-34": "rus pa med na yang bdag nyid lha'i rnal 'byor du bsgoms shing bzlas brjod bya ba dang /",
    "T02D2634:186a-35": "shi ba'i ming bris pa'am /",
    "T02D2634:186a-36": "yang na gzugs brnyan gyi nang du ming rnams kyis bsngags te /",
    "T02D2634:186a-37": "na ma: sa manta buddh'a n'a na /",
    "T02D2634:186a-38": "ai tsi pa ra na ma no ma /",
    "T02D2634:186a-39": "zhes bya ba bris nas bcug la /",
    "T02D2634:186a-40": "bum pa dang /",
    "T02D2634:186a-41": "sngags dang /",
    "T02D2634:186a-42": "phyag rgyas dbang bskur ba dang /",
    "T02D2634:186a-43": "sbyin sreg gi dkyil 'khor bya ba dang /",
    "T02D2634:186a-44": "thal ba las mchod rten mang po'am /",
    "T02D2634:186a-45": "sku gzugs gdab pa la sogs pa gong du smos pa'i cho ga ltar byas nas /",
    "T02D2634:186a-46": "sgrib pa rnams zad nas bde 'gro lha'i 'jig rten du skye bar 'gyur ro //",
    "T02D2634:186a-47": "de ltar mchod rten nam sku btab pa'i tsha tshad",
    "T02D2634:186a-48": "rnams lam gyi bzhi mdor mchod rten chen po byas",
    "T02D2634:186a-49": "te / de'i nang du bcug la /",
    "T02D2634:186a-50": "mchod pa dag gis mchod nas /",
    "T02D2634:186a-51": "'phags pa'i dge 'dun la mchod bstod gsol /",
    "T02D2634:186b-0": "@186b yon yang phul nas /",
    "T02D2634:186b-1": "dge ba'i rtsa ba 'dis che ge mo bde 'gro",
    "T02D2634:186b-2": "mtho ris lha'i 'jig rten du skye bar gyur cig",
    "T02D2634:186b-3": "ces brjod la / de bzhin du 'gyur ba'am /",
    "T02D2634:186b-4": "yang na tsha tsha btab pa rnams rgya mtsho chen",
    "T02D2634:186b-5": "po'am chu klung du dor na gang dag rdul des",
    "T02D2634:186b-6": "reg pa thams cad mtho ris thob cing dge ba'i",
    "T02D2634:186b-7": "rtsa ba 'dis che ge mo ngan song las thar",
    "T02D2634:186b-8": "bar gyur cig ces brjod na de bzhin du 'gyur",
    "T02D2634:186b-9": "ro zhes gzhan las bshad do //",
    "T02D2634:186b-10": "gong du smos pa bzhin cho ga ma nus na thabs gzhan yang rgyud las /",
    "T02D2634:186b-11": "thal ba yungs kar bye ma sogs //",
    "T02D2634:186b-12": "rang gi ming smos sngags btab nas /",
    "T02D2634:186b-13": "bzlas pa byas te song nas kyang ;",
    "T02D2634:186b-14": "/ rgya mtshor 'bab pa'i klung du dor //",
    "T02D2634:186b-15": "zhes 'byung bas /",
    "T02D2634:186b-16": "thal ba'am yungs kar ram /",
    "T02D2634:186b-17": "bye ma'am dri la shi ba'i ming dang /",
    "T02D2634:186b-18": "sarba bid la sogs pa'i ngan song sbyong ba'i sngags",
    "T02D2634:186b-19": "spel nas 'bum man chad bzlas shing btab ste chu",
    "T02D2634:186b-20": "klung chen por dor na ngan song las thar bar",
    "T02D2634:186b-21": "'gyur ro // gong du smos pa lta bu'i ro'i cho ga byas pa rnams kyi yon tan yang /",
    "T02D2634:186b-22": "rgyud las de ltar na ni sdig can yang //",
    "T02D2634:186b-23": "ngan song las ni thar bar 'gyur //",
    "T02D2634:186b-24": "dge ba'i chos ni bskyed pa dang //",
    "T02D2634:186b-25": "byang chub sa bon bskyed pa'i bdag / sangs rgyas 'bras bu rgyud ldan pa //",
    "T02D2634:186b-26": "sbyin ba'i pha rol phyin par ldan //",
    "T02D2634:186b-27": "tshul khrims rgyu dang rab ldan pa //",
    "T02D2634:186b-28": "bzod pa brtson 'grus mnyam gzhag dang //",
    "T02D2634:186b-29": "shes rab rnams kyi rgyu bsgoms pa'i //",
    "T02D2634:186b-30": "'jig rten bsod nams ldan ci smos //",
    "T02D2634:186b-31": "myur du de ni ngan song ni //",
    "T02D2634:186b-32": "bcom par 'gyur te the tshom med //",
    "T02D2634:186b-33": "ces 'byung ngo //",
    "T02D2634:186b-34": "de yang rgyud las /",
    "T02D2634:186b-35": "dge ba'i rtsa ba ma bskyed las //",
    "T02D2634:186b-36": "med par lta ba gang yin dang //",
    "T02D2634:186b-37": "byang chub lam las rnam ldog pas //",
    "T02D2634:186b-38": "bstan la zhe sdang gnod byed cing //",
    "T02D2634:186b-39": "sdig pa'i rang bzhin ma mthong la //",
    "T02D2634:186b-40": "pha dang ma la snying ring zhing //",
    "T02D2634:186b-41": "byang chub sems la brten pa dang //",
    "T02D2634:186b-42": "'dod chags bral ba bsad pa rnams //",
    "T02D2634:186b-43": "ci ste lha rnams med gyur tam //",
    "T02D2634:186b-44": "sangs rgyas dge 'dun chos de bzhin //",
    "T02D2634:186b-45": "sngags dang phyag rgya'i tshogs la sogs //",
    "T02D2634:186b-46": "shes rab thabs rnams med na ni //",
    "T02D2634:186b-47": "sdig can de dag mi thar zhes //",
    "T02D2634:186b-48": "bde gshegs rgyal ba nyid kyis gsungs //",
    "T02D2634:186b-49": "zhes smos mod kyi /",
    "T02D2634:187a-0": "de lta bu'i mi dge ba'i mtshams @187a * //",
    "T02D2634:187a-1": "med pa lnga byed pa'am /",
    "T02D2634:187a-2": "dam pa'i chos spong ba'am /",
    "T02D2634:187a-3": "'phags pa la skur pa 'debs pa yang rung ste /",
    "T02D2634:187a-4": "las kyi sgrib pa rnams zad par 'gyur ro zhes lung gzhan dag las 'byung ngo //",
    "T02D2634:187a-5": "ngan song sbyong ba'i rgyal po brtag pa yi //",
    "T02D2634:187a-6": "shi ba'i don du cho gar gsungs pa las //",
    "T02D2634:187a-7": "'gro ba'i don du bdag gis nyung zhig bsdus //",
    "T02D2634:187a-8": "'di yis nyam thag sdug bsngal nyung bar shog /",
    "T02D2634:187a-9": "ngan song thams cad sbyong ba'i thabs zhes bya ba",
    "T02D2634:187a-10": "sbyin sreg gi dkyil 'khor gyi cho ga / slob",
    "T02D2634:187a-11": "dpon skal bzang dga' bas mdzad pa rdzogs so /",
    "T02D2634:187a-13": "// / rgya gar gyi mkhas pa chen po bla ma ni na shi dang /"
}