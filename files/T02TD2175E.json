{
    "T02TD2175E:29a-0": "@29a # // rgya gar skad du /",
    "T02TD2175E:29a-1": "badzra p'a ni n'i l'amba ra dha ra ba lim ta bidhi:/",
    "T02TD2175E:29a-2": "bod skad du /",
    "T02TD2175E:29a-3": "phyag na rdo rje gos sngon can gyi gtor ma'i cho ga /'phags pa phyag na rdo rje gos sngon po can la phyag 'tshal lo //",
    "T02TD2175E:29a-4": "sgrub pa rnams la phan gdags phyir //",
    "T02TD2175E:29a-5": "bdag gis gtor ma bshad par bya //",
    "T02TD2175E:29a-6": "phan gdags pa dang tshar gcad pa //",
    "T02TD2175E:29a-7": "phan pa mchog dang thun mong ngo //",
    "T02TD2175E:29a-8": "gsang ba bla med mchog tu 'dod //",
    "T02TD2175E:29a-9": "phyi nang thun mong shes par bya //",
    "T02TD2175E:29a-10": "rgyas dang bsdus dang shin tu bsdus //",
    "T02TD2175E:29a-11": "tshar gcad pa yang shes par bya //",
    "T02TD2175E:29a-12": "dgug dang bskrad dang gsad pa dang //",
    "T02TD2175E:29a-13": "mnan dang bsreg par shes par bya //",
    "T02TD2175E:29a-14": "rgyun nam dus chen bzhi gsum gnyis //",
    "T02TD2175E:29a-15": "chung ngu rgyun nam chen po ni //",
    "T02TD2175E:29a-16": "bcu gnyis bzhi'am tha ma gcig / rtsa ba lnga dang yan lag lnga //",
    "T02TD2175E:29a-17": "'bru dang shing thog sman rnams dang //",
    "T02TD2175E:29a-18": "chan thug khur ba la sogs pa'i //",
    "T02TD2175E:29a-19": "rdzas rnams thams cad tshogs par bsags //",
    "T02TD2175E:29a-20": "de steng dkar gsum klu la shis //",
    "T02TD2175E:29b-0": "khrag sna snying sna sha sna @29b gsum //",
    "T02TD2175E:29b-1": "de sogs thun rdzas tshar gcod do //",
    "T02TD2175E:29b-2": "bskyed rim tshul du bya ba dang //",
    "T02TD2175E:29b-3": "bla ma nas bzung bsrung byas la //",
    "T02TD2175E:29b-4": "cho ga gsum du bskyed pa'am //",
    "T02TD2175E:29b-5": "chung ngu skad cig lhar bskyad la //",
    "T02TD2175E:29b-6": "mtshan dang ldan pa'i padma ru //",
    "T02TD2175E:29b-7": "rdzas rnams kun gyis bkang nas ni //",
    "T02TD2175E:29b-8": "steng du rdo rje sngon po bsam ;",
    "T02TD2175E:29b-9": "/ khong seng can la h'um gis mtshan //",
    "T02TD2175E:29b-10": "mtho gang la ni ri bong can //",
    "T02TD2175E:29b-11": "de la bcu drug bdun pas mtshan //",
    "T02TD2175E:29b-12": "rdo rje mtshan ldan bar du ni //",
    "T02TD2175E:29b-13": "sdud spyod 'phro ba'i mthing dmar dkar //",
    "T02TD2175E:29b-14": "pad 'og ye shes lnga ldan gsum //",
    "T02TD2175E:29b-15": "gru gsum 'og na zla gam can //",
    "T02TD2175E:29b-16": "thugs kyi mthing gnag 'phros pa las //",
    "T02TD2175E:29b-17": "rdo rje lte bskul mtha' gnyis bskyod //",
    "T02TD2175E:29b-18": "dmar po 'bar bas mtshan ldan dros //",
    "T02TD2175E:29b-19": "thugs kyis bsdus shing gsung gis sbyangs //",
    "T02TD2175E:29b-20": "sku las 'phros pas ri bong bskul //",
    "T02TD2175E:29b-21": "shes rab can las 'od zer 'phros //",
    "T02TD2175E:29b-22": "de yis yab yum bskul nas ni //",
    "T02TD2175E:29b-23": "kha dog dkar pos bdud rtsi phob //",
    "T02TD2175E:29b-24": "dang po skul byed 'og tu zhu //",
    "T02TD2175E:29b-25": "khong seng can nas padmar babs //",
    "T02TD2175E:29b-26": "babs pa'i rting la de nyid lhung //",
    "T02TD2175E:29b-27": "lan gsum bskor nas 'o ma bzhin //",
    "T02TD2175E:29b-28": "lnga pa'i dang po lnga pas mtshan //",
    "T02TD2175E:29b-29": "de yis gdan bskyed 'khor bcas dgug / ji h'um rdo rje khong seng can //",
    "T02TD2175E:29b-30": "bdud rtsi gsol bas mnyes par bsam //",
    "T02TD2175E:29b-31": "yang na lha mo dkar po yis //",
    "T02TD2175E:29b-32": "mtshan ldan gyis ni bkad nas mchod //",
    "T02TD2175E:29b-33": "bstod nas bshags shing las bcol lo //",
    "T02TD2175E:29b-34": "de yang rgyas dang bsdus dang shin tu bsdus //",
    "T02TD2175E:29b-35": "de ltar byas nas gshegs su gsol //",
    "T02TD2175E:29b-36": "yang na skad cig lhar bskyed la //",
    "T02TD2175E:29b-37": "thugs ka'i h'um gis bdud rtsi sbyangs //",
    "T02TD2175E:29b-38": "slar yang ye shes bdud rtsi phab //",
    "T02TD2175E:29b-39": "yud cam sbrul pas lha yis gsol //",
    "T02TD2175E:29b-40": "yud tsam mos pas gsum ka gsol //",
    "T02TD2175E:29b-41": "shin tu bsdus pas zas de bzhin //",
    "T02TD2175E:29b-42": "phan gdags pa'i sbyor ka ste dang po'o /",
    "T02TD2175E:29b-44": "// / dgug pa'i gtor ma'i cho ga ni //",
    "T02TD2175E:29b-45": "thun mong cho ga thams cad ni //",
    "T02TD2175E:29b-46": "thun mong gtor ma dang mthun no //",
    "T02TD2175E:29b-47": "khyad par gtor ma bstan pa ni //",
    "T02TD2175E:29b-48": "dur khrod 'jigs pa'i gnas dag tu //",
    "T02TD2175E:29b-49": "shin tu dmar ba'i gos gyon la //",
    "T02TD2175E:29b-50": "nub kyi phyogs su kha bltas te //",
    "T02TD2175E:29b-51": "cho ga gsum gyis lhar bskyed pa'am//",
    "T02TD2175E:30a-0": "@30a * // cho ga rnam lngas lhar bskyed pa //",
    "T02TD2175E:30a-1": "gang yang rung byas byin gyis brlab //",
    "T02TD2175E:30a-2": "gtor ma'i rdzas ni thun mong rdzas steng du //",
    "T02TD2175E:30a-3": "khyad par rdzas ni rakta sna tshogs dang //",
    "T02TD2175E:30a-4": "gshog pa can gyi sha sna sna chogs shis //",
    "T02TD2175E:30a-5": "byin gyis brlabs la bde gshegs mchod //",
    "T02TD2175E:30a-6": "gnyis pa mkha' 'gro ma la mchod //",
    "T02TD2175E:30a-7": "gsum pa chos skyong rnams la mchod //",
    "T02TD2175E:30a-8": "bzhi pas 'byung po thams cad tshim par bya //",
    "T02TD2175E:30a-9": "yang na 'jig rten pa dang 'jig rten las 'das pa gnyis su mchod par bya'o //",
    "T02TD2175E:30a-10": "sngags ni rtsa ba'i sngags la ba lim ta kha kha kh'a hi kh'a hi zhes lan bdun nam nyi shu rtsa gcig bzlas //",
    "T02TD2175E:30a-11": "mkha' 'gro ma'i sngags ni aom buddha d'a ki n'i //",
    "T02TD2175E:30a-12": "badzra d'a ki n'i /",
    "T02TD2175E:30a-13": "ratna d'a ki n'i /",
    "T02TD2175E:30a-14": "padma d'a ki n'i /",
    "T02TD2175E:30a-15": "bi shva d'a ki n'i //",
    "T02TD2175E:30a-16": "sa ma ya d'a ki n'i //",
    "T02TD2175E:30a-17": "sarba d'a ki n'i /",
    "T02TD2175E:30a-18": "ai dam ba lim ta kha kha /",
    "T02TD2175E:30a-19": "kh'a hi kh'a hi //",
    "T02TD2175E:30a-20": "'jig rten las 'das pa'i dpal mgon po nag po ni mkha' 'gro ma'i gtso bo yin pas //",
    "T02TD2175E:30a-21": "rtsa ba'i sngags la btags te dbul //",
    "T02TD2175E:30a-22": "'jig rten pa'i mgon po nag po ni phyogs skyong gi gtso bo yin pas sngags kyang gong bzhin shes par bya /",
    "T02TD2175E:30a-23": "phyogs skyong gi sngags ni /",
    "T02TD2175E:30a-24": "aindra zhes bya ba las kyi tshogs dang mthun /",
    "T02TD2175E:30a-25": "'byung po thams cad pa'i gtor ma'i sngags ni aom aa k'a ro mu kham zhes bya ba la sogs pas bya'o //",
    "T02TD2175E:30a-26": "de nas bstod pa bya zhing phrin las bcol //",
    "T02TD2175E:30a-27": "'od zer 'phros pas thal mo brdab //",
    "T02TD2175E:30a-28": "des su thams cad bskul nas ni //",
    "T02TD2175E:30a-29": "gang la bya ba dgug par bsam //",
    "T02TD2175E:30a-30": "de 'dra lan grangs brgya nas stong //",
    "T02TD2175E:30a-31": "khri nas 'bum gyis khugs par 'gyur //",
    "T02TD2175E:30a-32": "'gugs pa'i sbyor ka ste gnyis pa'o /",
    "T02TD2175E:30a-34": "// / bskrad pa'i gtor ma'i sbyor ka ni //",
    "T02TD2175E:30a-35": "thun mong cho ga thams cad ni //",
    "T02TD2175E:30a-36": "thun mong gtor ma dag dang mthun //",
    "T02TD2175E:30a-37": "khyad par gtor ma phal cher yang //",
    "T02TD2175E:30a-38": "bskrad pa'i tshogs kyi sbyor ka ste //",
    "T02TD2175E:30a-39": "man ngag khyad par bstan pa ni //",
    "T02TD2175E:30a-40": "shing lo'am gro ga dag la ni //",
    "T02TD2175E:30a-41": "rlung dang bsgrub bya'i gzugs bris la //",
    "T02TD2175E:30a-42": "'od zer rlung gis bskyod pa dang //",
    "T02TD2175E:30a-43": "khro bo dag gis bskyod pa dang //",
    "T02TD2175E:30a-44": "rlung lha dag gis bskyod nas ni //",
    "T02TD2175E:30a-45": "nam mkha' mtha' gtugs bskyal bar bya //",
    "T02TD2175E:30b-0": "bskrad pa'i gtor @30b ma'i sbyor ka ste gsum pa'o /",
    "T02TD2175E:30b-2": "// / mnan pa'ang gong ma bzhin te mthun //",
    "T02TD2175E:30b-3": "khyad par ri rab 'bum dang ni //",
    "T02TD2175E:30b-4": "rdo rje dang ni khro bo yang //",
    "T02TD2175E:30b-5": "'bum du byas te 'od zer sogs //",
    "T02TD2175E:30b-6": "sbyor ba gzhan dang man ngag bzhin //",
    "T02TD2175E:30b-7": "mnan pa'i sbyor ka ste bzhi pa'o /",
    "T02TD2175E:30b-9": "// / gsad pa khro bos gsad pa dang //",
    "T02TD2175E:30b-10": "mtshon cha'i char sogs dbab pas gsad //",
    "T02TD2175E:30b-11": "sngags dang phyag rgya rdzas sogs gzhan //",
    "T02TD2175E:30b-12": "mkhas pas man ngag sbyar bar bya'o //",
    "T02TD2175E:30b-13": "gsad pa'i sbyor ka ste lnga pa'o /",
    "T02TD2175E:30b-15": "// / bsreg pa sku gsung thugs kyis bsreg / yang na me la sogs pa yi //",
    "T02TD2175E:30b-16": "sbyor ba gzhan du shes par bya'o //",
    "T02TD2175E:30b-17": "bsreg pa'i sbyor ka ste drug pa'o /",
    "T02TD2175E:30b-19": "// / bcing ba yi ni sbyor ba yang //",
    "T02TD2175E:30b-20": "sku gsung thugs kyi sbyar ba yis //",
    "T02TD2175E:30b-21": "lu gu rgyud dang zhags pa dang //",
    "T02TD2175E:30b-22": "lcags sgrog la sogs sbyor ba yis //",
    "T02TD2175E:30b-23": "mkhas pa yis ni bcing bar bya //",
    "T02TD2175E:30b-24": "bcing ba'i sbyor ba ste bdun pa'o /",
    "T02TD2175E:30b-26": "// / klu dang rgyal po gnyis las ni ;",
    "T02TD2175E:30b-27": "/ khyad par gtor ma bstan pa ni //",
    "T02TD2175E:30b-28": "dngul dang 'khar ba shing phor dang //",
    "T02TD2175E:30b-29": "sa dkar snod du bya bar shis //",
    "T02TD2175E:30b-30": "sman sna 'bru sna snying po lnga //",
    "T02TD2175E:30b-31": "dkar gsum mngang [?] gsum klu la shis //",
    "T02TD2175E:30b-32": "rin chen snod ni mdzes pa ru //",
    "T02TD2175E:30b-33": "rin chen lnga dang 'bru sna lnga //",
    "T02TD2175E:30b-34": "dar zab shing thog la sogs pa //",
    "T02TD2175E:30b-35": "rgyal po nyid la shis par gsungs //",
    "T02TD2175E:30b-36": "de gnyis byin gyis brlab pa yang //",
    "T02TD2175E:30b-37": "rdzas kyi steng du hr'i:'am h'um //",
    "T02TD2175E:30b-38": "de yi 'od kyis rdzas rnams bsreg / skyen dag nas ni bdud rtsir bsam //",
    "T02TD2175E:30b-39": "de nas lag pa g-yas pa ni //",
    "T02TD2175E:30b-40": "mchog sbyin byas pa'i lag mthil du //",
    "T02TD2175E:30b-41": "brim las dpag bsam shing lo bsam //",
    "T02TD2175E:30b-42": "de yi yal ga'i gseb tu ni //",
    "T02TD2175E:30b-43": "si las bdud rtsi'i bum pa bsam //",
    "T02TD2175E:30b-44": "de yis bdud rtsi yi ni rgyun //",
    "T02TD2175E:30b-45": "lag mthil du ni babs nas kyang //",
    "T02TD2175E:30b-46": "gtor ma'i nang du 'dres par bsam //",
    "T02TD2175E:30b-47": "de nas aom a'a:h'um lan gsum bzlas //",
    "T02TD2175E:30b-48": "de nas rang gi mdun du padma bzhi bsam /",
    "T02TD2175E:30b-49": "de nas rang gi snying ga'i h'um gi 'od kyis /",
    "T02TD2175E:30b-50": "klu thams cad ni padmar bkug /'od zer 'phros pas sbyong sogs bya //",
    "T02TD2175E:30b-51": "thams cad 'od du zhu ba las //",
    "T02TD2175E:30b-52": "bde gshegs sku yi sbrul pa'am //",
    "T02TD2175E:30b-53": "gsung gi rigs kyi lta ru gyur //",
    "T02TD2175E:30b-54": "spyan drangs bstim zhing dbang bskur bya //",
    "T02TD2175E:31a-0": "de nas lce rdo rje @31a * //",
    "T02TD2175E:31a-1": "rtse lnga sbu gu can du bsams la /",
    "T02TD2175E:31a-2": "des drangs la gsol bar bsam /",
    "T02TD2175E:31a-3": "bstabs pa'i sngags ni /",
    "T02TD2175E:31a-4": "aom ba su ki ba lim ta kh'a hi zhes klu rnams kyi so so'i rtsa ba'i sngags la btags la dbul bar bya'o //",
    "T02TD2175E:31a-5": "gshegs su gsol ba'i sngags ni badzra mu: zhes btags la gshegs su gsol //",
    "T02TD2175E:31a-6": "rgyal po yang sprul pa dang las kyi rigs su bsam /",
    "T02TD2175E:31a-7": "phyi ma mthun te man ngag tu shes par bya'o //",
    "T02TD2175E:31a-8": "klu dang rgyal po'i sbyor ka ste brgyad pa'o /",
    "T02TD2175E:31a-10": "// / de dag thams cad phyi yin no //",
    "T02TD2175E:31a-11": "nang gi snying ga'i lha rnams la //",
    "T02TD2175E:31a-12": "gtor ma zas rnams yin pas na //",
    "T02TD2175E:31a-13": "bdud rtsir byin gyis brlabs nas ni //",
    "T02TD2175E:31a-14": "lha la ting nge 'dzin gyis dbul //",
    "T02TD2175E:31a-15": "de ni rnal 'byor lam ba yin //",
    "T02TD2175E:31a-16": "phyag rgya phyag rgya'i man ngag bzhin //",
    "T02TD2175E:31a-17": "nang gi gtor ma'i sbyor ka ste dgu pa'o /",
    "T02TD2175E:31a-19": "// / gsang ba'i gtor ma'i sbyor ka ni //",
    "T02TD2175E:31a-20": "lte ba padma gtor ma'i snod //",
    "T02TD2175E:31a-21": "de steng zla ba'i steng du ni ;",
    "T02TD2175E:31a-22": "/ byang chub sems kyi kunda la //",
    "T02TD2175E:31a-23": "bdud rtsi la sogs yon tan sogs //",
    "T02TD2175E:31a-24": "gtor ma'i rdzas su bstan pa yin //",
    "T02TD2175E:31a-25": "de 'og rlung sngon bskyod pa las //",
    "T02TD2175E:31a-26": "me 'bar bdud rtsi zhu ste phab //",
    "T02TD2175E:31a-27": "'khor lo mkha' 'gro rnams la mchod //",
    "T02TD2175E:31a-28": "rtog bzhi pa las rnams 'grub //",
    "T02TD2175E:31a-29": "gsang ba'i gtor ma'i sbyor ka ste bcu ba'o /",
    "T02TD2175E:31a-31": "// / bla med gtor ma'i sbyor ka ni //",
    "T02TD2175E:31a-32": "lhan cig skyes pa'i dga' ba la //",
    "T02TD2175E:31a-33": "thams cad rdzogs pa'i man ngag tshang //",
    "T02TD2175E:31a-34": "bla na med pa'i man ngag gi sbyor ka ste bcu gcig pa'o /",
    "T02TD2175E:31a-36": "// / gtor ma'i man ngag sbyor ka rnams //",
    "T02TD2175E:31a-37": "man ngag rim pa bkod pa yis //",
    "T02TD2175E:31a-38": "bdag dang mtha' yas sems can rnams //",
    "T02TD2175E:31a-39": "bla med byang chub thob par shog / slob dpon bha bas mdzad pa rdzogs so /",
    "T02TD2175E:31a-41": "// / lo ts'a ba dge slong tshul khrims gzhon nus bsgyur cing zhus te gtan la phab ba//"
}