{
    "T02D1930:42a-0": "@42a # // rgya gar skad du //",
    "T02D1930:42a-1": "krishna ya m'a ri s'a dha nam /",
    "T02D1930:42a-2": "bod skad du //",
    "T02D1930:42a-3": "gshin rje gshed nag po'i sgrub pa'i thabs /",
    "T02D1930:42a-4": "bcom ldan 'das gshin rje gshed po la phyag 'tshal lo //",
    "T02D1930:42a-5": "dpal ldan gshin rje gshed nag la //",
    "T02D1930:42a-6": "phyag 'tshal nas ni dpal 'dzin gyi //",
    "T02D1930:42a-7": "gdams pa la brten sgrub thabs ni //",
    "T02D1930:42a-8": "mdor bsdus byis pas rtogs phyir bri //",
    "T02D1930:42a-9": "de la sngags pa nges par 'gro ba thams cad",
    "T02D1930:42a-10": "bsgral bar 'dod pa'i blo dang ldan pas dur khrod",
    "T02D1930:42a-11": "la sogs pa'i bsam gtan gyi gnas sam /",
    "T02D1930:42a-12": "gnas la lar tsandan la sogs pas byugs la /",
    "T02D1930:42a-13": "'dod chags la sogs pa'i nyon mongs pa dang ldan pa'i sems can rnams /",
    "T02D1930:42a-14": "bsod nams kyi tshogs dang mi ldan pas 'khor ba las bsgral bar mi nus pas na /",
    "T02D1930:42a-15": "dang por bsod nams kyi tshogs bsag par bya ba'i phyir bde ba'i stan la 'dug ste /",
    "T02D1930:42a-16": "rang gi snying gar sna tshogs padma dang nyi ma'i steng du /",
    "T02D1930:42a-17": "ya sngon po 'od zer dang bcas pa bltas la /",
    "T02D1930:42a-18": "de'i 'od zer gyis sems can thams cad gshin rje",
    "T02D1930:42a-19": "gshed du byas nas yang 'od zer des bla ma",
    "T02D1930:42a-20": "dang sangs rgyas la sogs pa mdun du spyan drangs",
    "T02D1930:42a-21": "te / de dag la mngon par phyag byas la",
    "T02D1930:42a-22": "sa bon gyi 'od zer sngon po las byung ba'i",
    "T02D1930:42a-23": "mchod pa'i sprin sna tshogs sgeg mo la sogs pa",
    "T02D1930:42a-24": "te / dang / me tog la sogs pa'i zhen pa dang bral bas yang dag par mchod do //",
    "T02D1930:42a-25": "de nas sdig pa bshags shing bsod nams la rjes su yi rang ba dang /",
    "T02D1930:42a-26": "yongs su bsngo ba dang /",
    "T02D1930:42a-27": "gsum la skyabs su 'gro ba la sogs pa bya'o //",
    "T02D1930:42a-28": "de ma thag pa'i zhing la tshad med pa bzhi bsgom mo //",
    "T02D1930:42a-29": "de nas rten mu: yis gshegs so //",
    "T02D1930:42a-30": "de nas ye shes kyi tshogs la nan tan bya ste /",
    "T02D1930:42a-31": "sna tshogs stong pa nyid du bsgom zhing /",
    "T02D1930:42a-32": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D1930:42a-33": "zhes brjod la /",
    "T02D1930:42a-34": "de nas stong pa'i bdag nyid las /",
    "T02D1930:42a-35": "aam las nyi ma'i steng du /",
    "T02D1930:42a-36": "h'um las rdo rje sngon po kha gyes pa bsgom par bya'o /",
    "T02D1930:42a-37": "de las byung ba'i rdo rje'i tshogs kyis rdo rje'i sa gzhi dang /",
    "T02D1930:42a-38": "ra ba dang gur bsgom par bya'o //",
    "T02D1930:42b-0": "@42b de'i dbus su skad cig gis chos 'byung gru gsum pa dkar po'i nang du /",
    "T02D1930:42b-1": "sna tshogs padma dang /",
    "T02D1930:42b-2": "sna tshogs rdo rje'i lte ba la pam yongs su gyur pa las /",
    "T02D1930:42b-3": "sna tshogs padma'i steng du ram las nyi ma'i dkyil",
    "T02D1930:42b-4": "'khor gyi steng du yam yig las rdo rje sngon",
    "T02D1930:42b-5": "po 'od zer bcas pa bsams te /",
    "T02D1930:42b-6": "de'i 'od kyis thog ma med pa nas grub pa'i gshin rje gshed gsal bar byas nas /",
    "T02D1930:42b-7": "slar bkug ste /",
    "T02D1930:42b-8": "de dag yongs su gyur pa las gshin rje gshed du bsgom par bya'o //",
    "T02D1930:42b-9": "de yang sku mdog nag po g-yas dkar zhing /",
    "T02D1930:42b-10": "g-yon dmar ba /",
    "T02D1930:42b-11": "rdo rje ral gri dang /",
    "T02D1930:42b-12": "'khor lo dang padma dang /",
    "T02D1930:42b-13": "gri gug dang thod pa bsnams pa'i phyag drug pa /",
    "T02D1930:42b-14": "ma he'i steng na g-yon brkyang bas bzhugs pa /",
    "T02D1930:42b-15": "sprul gyi rgyan gyis brgyan pa /",
    "T02D1930:42b-16": "mi mgo rlon pa'i phreng ba 'phyang ba /",
    "T02D1930:42b-17": "stag gi pags pa'i sham thabs can /",
    "T02D1930:42b-18": "rus pa'i rgyan gyis brgyan pa /",
    "T02D1930:42b-19": "dbu skra dang sma ra ser po gyen du langs pa /",
    "T02D1930:42b-20": "zhal mche ba rnam par gtsigs pa bsams la /",
    "T02D1930:42b-21": "de nas spyi bo dang mgrin pa dang snying ga",
    "T02D1930:42b-22": "rnams su aom a'a: h'um zhes bya ba'i yi ge",
    "T02D1930:42b-23": "rnams bsam par bya'o //",
    "T02D1930:42b-24": "de nas mig la sogs pa skye mched byin gyis brlab par bya ste /",
    "T02D1930:42b-25": "mig tu kshim ngo //",
    "T02D1930:42b-26": "rna ba dag tu dzrim ngo //",
    "T02D1930:42b-27": "sna la /",
    "T02D1930:42b-28": "kham ngo //",
    "T02D1930:42b-29": "dpral bar ni kam ngo //",
    "T02D1930:42b-30": "lte bar ni sam ngo //",
    "T02D1930:42b-31": "de nas snying ga'i 'od zer gyis bskul bas de",
    "T02D1930:42b-32": "bzhin gshegs pa'i sprul pa rdo rje tsa rtsi k'a",
    "T02D1930:42b-33": "la sogs pas bdud rtsi rnam pa lngas gang ba'i",
    "T02D1930:42b-34": "bum pa bzung nas dbang bskur bar bya'o //",
    "T02D1930:42b-35": "de nas snying ga'i 'od zer lcags kyu lta bus ye shes kyi rdo rje mdun du bltas te /",
    "T02D1930:42b-36": "de la mchod pa lngas yang dag par mchod la /",
    "T02D1930:42b-37": "dza: h'um bam ho: zhes brjod pas dgug pa dang gzhug pa dang /",
    "T02D1930:42b-38": "bcing ba dang dbang du bya ba'o //",
    "T02D1930:42b-39": "de nas cho ga bzhin du mchod par bya'o //",
    "T02D1930:42b-40": "de nas bsgoms pas skyo na bzlas pa bya ste /",
    "T02D1930:42b-41": "aom hr'i: shtr'im: wi kri t'a na na h'um h'um phat phat sv'a h'a /",
    "T02D1930:42b-42": "ldang ba'i dus su yang mchod pa byas la /",
    "T02D1930:42b-43": "aom a'a: h'um mu: zhes bya bas ye shes kyi rdo rje gshegs su gsol lo //",
    "T02D1930:42b-44": "thun so so la ji ltar rnyed pa'i gtor ma bdud rtsi lnga'i ngo bor sbyangs la /",
    "T02D1930:42b-45": "sngags 'dis phyogs skyong rnams la dbul bar bya'o //",
    "T02D1930:42b-46": "aom aindr'a ya h'um: ya m'a ya shtri: wa ra n'a ya wi /",
    "T02D1930:43a-0": "@43a * // ku be ru ya kri /",
    "T02D1930:43a-1": "ai shva n'a ta /",
    "T02D1930:43a-2": "aagna ye a'a /",
    "T02D1930:43a-3": "nee rir ta ye na /",
    "T02D1930:43a-4": "b'a ya be na /",
    "T02D1930:43a-5": "a'arka ye h'um /",
    "T02D1930:43a-6": "tsandra ye h'um /",
    "T02D1930:43a-7": "brahma ni phat /",
    "T02D1930:43a-8": "ba su dha ra ye phat /",
    "T02D1930:43a-9": "be ma tsi tra ye sv'a /",
    "T02D1930:43a-10": "sarba bh'u te bh+yo h'a /",
    "T02D1930:43a-11": "ha h'a hi h'i /",
    "T02D1930:43a-12": "h'um h'um phem phem sv'a h'a /",
    "T02D1930:43a-13": "de nas zas za ba'i che na /",
    "T02D1930:43a-14": "bud rtsi rnam pa lngas sbyangs la /",
    "T02D1930:43a-15": "de nyid gsum gyis byin gyis brlabs te /",
    "T02D1930:43a-16": "lce rdo rje'i sbyor bas bza' bar bya'o //",
    "T02D1930:43a-17": "gshin rje gshed kyi sgrub thabs 'di //",
    "T02D1930:43a-18": "byas pas dge ba gang thob pa //",
    "T02D1930:43a-19": "'jig rten gsum ni ma lus pa //",
    "T02D1930:43a-20": "nag po'i las 'dis 'da' bar shog / gshin rje'i",
    "T02D1930:43a-21": "dgra nag po sgrub pa'i thabs slob dpon gho sha",
    "T02D1930:43a-22": "badzras mdzad pa rdzogs so /",
    "T02D1930:43a-24": "// / bal po'i mkhan po su ma ti tsandra'i zhal snga nas dang /"
}