{
    "NG0670:0": "@#/  / rgya gar skad du /",
    "NG0670:1": "bod+hi tsit+ta ki la ya a ti yo ga bi",
    "NG0670:2": "to ta ma la ma ha ra dza tan tra",
    "NG0670:3": "/ bod skad du /",
    "NG0670:4": "byang chub sems kyi phur pa rdzogs pa chen po",
    "NG0670:5": "theg pa'i yang zhun rgyud kyi rgyal po chen po",
    "NG0670:6": "/ bcom ldan 'das byang chub sems kyi phur pa la phyag 'tshal lo //",
    "NG0670:7": "'di skad bdag gi thos pa'i dus gcig na /",
    "NG0670:8": "chos nyid spros pa med pa dang kun 'byung ye shes chen po ste /",
    "NG0670:9": "gnyis med gsang ba'i 'og min gnas mchog dam pa na /",
    "NG0670:10": "bcom ldan 'das tshig dang */",
    "NG0670:11": "don dang */",
    "NG0670:12": "las dang */",
    "NG0670:13": "'bras bu yang dag par ston pa'i mchog / brjod med mi gnas sku mi mnga' //",
    "NG0670:14": "sgra las 'das pa don gyi gsung *//",
    "NG0670:15": "bsam bral ye shes thugs kyi ngang *//",
    "NG0670:16": "thugs rje yon tan rgya mtsho kun la khyab //",
    "NG0670:17": "ma 'dres yongs rdzogs 'phrin las mchog / phyogs ris dbyibs gnas zhing khams te //",
    "NG0670:18": "bzhugs pa med pa'i tshul gyis bzhugs pa'o //",
    "NG0670:19": "btags pa'i ming dang ye shes rol pa dang *//",
    "NG0670:20": "byin brlabs sprul pa'i 'khor dang ldan //",
    "NG0670:21": "bskor ba med pa'i tshul gyis bskor //",
    "NG0670:22": "tshig don brjod rtogs pa skad cig ma las dngos por 'byung bar btub bam zhe na /",
    "NG0670:23": "bka' stsal pa /",
    "NG0670:24": "sems las 'dod chags zhe sdang dang *//",
    "NG0670:25": "nga rgyal phrag dog sdug bsngal 'byung *//",
    "NG0670:26": "gti mug dag kyang de bzhin te //",
    "NG0670:27": "'di las khams gsum thams cad dang *//",
    "NG0670:28": "skyes pa bud med ma ning 'byung *//",
    "NG0670:29": "'di las 'dod dang gzir ba 'byung *//",
    "NG0670:30": "nyon mongs gdung 'dod chags pa 'byung *//",
    "NG0670:31": "ri dang skye bo de bzhin du //",
    "NG0670:32": "nam mkha' dang ni rlung dang dang *//",
    "NG0670:33": "sreg pa me ni rab tu 'byung *//",
    "NG0670:34": "'di las sa dang chu dag ni //",
    "NG0670:35": "rdo dang sa bon myu gu 'byung *//",
    "NG0670:36": "de bzhin glog dang skar ma dang *//",
    "NG0670:37": "nyi ma zla ba sprin rnams 'byung *//",
    "NG0670:38": "de bzhin spyod dang mi spyod kun //",
    "NG0670:39": "thams cad thams cad 'byung bar 'gyur //",
    "NG0670:40": "zhes pa dang */",
    "NG0670:41": "gsol pa /",
    "NG0670:42": "byang chub sems kyi phur pa las 'byung ba'i chos 'di dag thams cad ci zhig lags zhe na /",
    "NG0670:43": "bka' stsal pa /",
    "NG0670:44": "chos rnams thams cad sems las 'byung *//",
    "NG0670:45": "sems kyis bstan pa'i lus la nyon //",
    "NG0670:46": "phyogs bcu'i @#//",
    "NG0670:47": "sangs rgyas nga yi sems //",
    "NG0670:48": "phyi nang snod bcud nga yi sems //",
    "NG0670:49": "phyogs su snang ba nga yi sems //",
    "NG0670:50": "mtho ris ngan song nga yi sems //",
    "NG0670:51": "sems kyi sangs rgyas phur pa la //",
    "NG0670:52": "sprul pa phyogs bcu sangs rgyas nyan //",
    "NG0670:53": "zhes pa'o //",
    "NG0670:54": "gsol ba /",
    "NG0670:55": "byang chub sems kyi phur pa de 'khrul pa'i dngos",
    "NG0670:56": "po sna tshogs pa 'di gang spyod yul lags she",
    "NG0670:57": "na / bka' stsal pa /",
    "NG0670:58": "'byung ba lnga dang yum lnga dbang por bcas //",
    "NG0670:59": "skye rgas na 'chi la sogs sdug bsngal tshogs //",
    "NG0670:60": "dbyibs dang kha dog mtshan ma ji snyed pa //",
    "NG0670:61": "'di dag 'khrul ba'i sems can yul yin te //",
    "NG0670:62": "bden pa mthong ba'i ngo la 'di mi snang *//",
    "NG0670:63": "snang ba 'di kun gyis ni tshad ma mthong ba ma yin te //",
    "NG0670:64": "snang ba med bzhin thog ma med pa'i dus nas rtogs pas brtags pa yi //",
    "NG0670:65": "gzung 'dzin bag chags rtas pa'i dbang yin te /",
    "NG0670:66": "'khrul te 'di la gdags su zad kyi yang *//",
    "NG0670:67": "sems nyid ma 'khrul bar yang bden pa'i phyir //",
    "NG0670:68": "skad cig gcig la snang myong ngo *//",
    "NG0670:69": "gsol pa /",
    "NG0670:70": "byang chub sems kyi phur pa de 'khrul ba'i yul",
    "NG0670:71": "du snang ba'i dngos po 'di dag ci la gnas",
    "NG0670:72": "pa lags she na /",
    "NG0670:73": "bka' stsal pa /",
    "NG0670:74": "bdag dang bdag gzhan rnams dang ni //",
    "NG0670:75": "log par rtogs pa tsam nyid las //",
    "NG0670:76": "phra zhing zag pa yod ma yin //",
    "NG0670:77": "log rtog nyid la nyid spyod de //",
    "NG0670:78": "gzhan du gsol ba ci yang med //",
    "NG0670:79": "ces pa'o //",
    "NG0670:80": "gsol ba /",
    "NG0670:81": "byang chub sems kyi phur pa de tshul ji ltar gnas she na /",
    "NG0670:82": "bka' stsal pa /",
    "NG0670:83": "de phyir sems kyi skad cig dang po de la lus dang chos kun gnas //",
    "NG0670:84": "de bas zhen phyir phyi ma yang des de la snang *//",
    "NG0670:85": "rang sems rgyun las 'phags pa skye ba'i chos ni gzhan na yod ma yin //",
    "NG0670:86": "rgyu drug rigs las de la sna tshogs de dag rang gi ting nge 'dzin te //",
    "NG0670:87": "gsol pa /",
    "NG0670:88": "byang chub sems kyi phur pa de dngos po sna",
    "NG0670:89": "tshogs par snang ba 'di dag tshad ma lags sam",
    "NG0670:90": "ma lags she na /",
    "NG0670:91": "bka' stsal pa /",
    "NG0670:92": "skye bo kun gyi sems dang dngos snang phyi nang grags pa'i chos 'di ni //",
    "NG0670:93": "'dzin pa drug gis ji ltar mthong zhing brtags pas de lta ma yin 'khrul //",
    "NG0670:94": "rang gi rtogs pas myos pa de nyid gzung ba bden gyur na //",
    "NG0670:95": "de dag dngos po med rtogs dgra bcom 'dra bar grol bar 'gyur bar rigs /",
    "NG0670:96": "gzhan du skye mched bsgoms nas rig pa de dag tshad mar 'gyur na ni /",
    "NG0670:97": "de nyid tshad mar gyur pas 'phags pa'i lam de su la rgas mi 'gyur //",
    "NG0670:98": "lam de rnam grol lam de bstan cing dbang po'i shes pas mi thar te //",
    "NG0670:99": "sdug bsngal 'ga' yang mi 'jil rnam rig ces te nyon mongs 'byung ba'i gnas //",
    "NG0670:100": "de phyir skye bas mthong ba de dag 'khrul pa yin par mngon zhing rgyal bas gsungs pa'o //",
    "NG0670:101": "gsol ba /",
    "NG0670:102": "byang chub sems kyi phur pa des 'khor ba'i sdug",
    "NG0670:103": "bsngal bzlog par 'dod pa'i phyir rnal 'byor las gang",
    "NG0670:104": "la brten par bya zhe na /",
    "NG0670:105": "bka' stsal @#//",
    "NG0670:106": "pa /",
    "NG0670:107": "'khor ba'i sdug bsngal sel 'dod na //",
    "NG0670:108": "man ngag ldan pa'i slob dpon tshol //",
    "NG0670:109": "de nas 'khor ba rtsad nas 'don //",
    "NG0670:110": "de ltar rtag tu gus par gyis //",
    "NG0670:111": "zhes gsungs so //",
    "NG0670:112": "gsol pa /",
    "NG0670:113": "byang chub sems kyi phur pa'i don bstan pa'i slob dpon ji lta bu brten par bgyi zhe na /",
    "NG0670:114": "bka' stsal pa /",
    "NG0670:115": "slob dpon tshad mar mi ldan spre'u 'dra ba'i lus //",
    "NG0670:116": "bsten kyang lam nor rtog pas zin ta re //",
    "NG0670:117": "de bas gser la nag tshul gtong ba'i slob dpo rin chen te //",
    "NG0670:118": "rin thang dpag tu med pa'i rin gyis bslu bar bya'o //",
    "NG0670:119": "gsol ba /",
    "NG0670:120": "byang chub sems kyi phur pa'i don ston pa'i slob dpon brten pa'i yon tan ci zhe na /",
    "NG0670:121": "bka' stsal pa /",
    "NG0670:122": "bla med byang sems phur pa ston pa'o //",
    "NG0670:123": "yon tan mi zad sbyin pa yin //",
    "NG0670:124": "byang chub lam chen 'dren mdzad pa //",
    "NG0670:125": "'khor ba'i lam rnams stongs par byed //",
    "NG0670:126": "ma rig mun sel sgron ma yin / long pa rnams kyi dmigs bu mkhan //",
    "NG0670:127": "de la rtag tu mchod byas na //",
    "NG0670:128": "sangs rgyas byang chub thag mi ring *//",
    "NG0670:129": "zhes gsungs so //",
    "NG0670:130": "gsol ba /",
    "NG0670:131": "byang chub sems kyi phur pa de'i don ston pa'i",
    "NG0670:132": "slob dpon de la thabs ji lta bus mnyes par",
    "NG0670:133": "bgyi zhe na / bka' stsal pa /",
    "NG0670:134": "slob dpon la smod pa ni /",
    "NG0670:135": "dper na mun khung sgron bsad na //",
    "NG0670:136": "mthong ba'i don mi rnyed pa bzhin //",
    "NG0670:137": "sdug bsngal nam nyag yun rings su //",
    "NG0670:138": "bskal pa mang por myong bar 'gyur //",
    "NG0670:139": "de bas rtag tu gus par bgyi //",
    "NG0670:140": "yul la dbang pa'i rgyal po bas //",
    "NG0670:141": "shin tu gtso bor blang bar bya //",
    "NG0670:142": "drin chags bskyed pa'i pha ma bas //",
    "NG0670:143": "shin tu gdung zhing brtse bar bya //",
    "NG0670:144": "brnag pa'i nor la 'phangs med cing *//",
    "NG0670:145": "gus dang bcas pa'i brtse gdung gis //",
    "NG0670:146": "man ngag thob phyir dbul bar bya //",
    "NG0670:147": "gsol ba /",
    "NG0670:148": "byang chub sems kyi phur pa de'i go ba'i phyir",
    "NG0670:149": "mang du thos pa'i shes rab gces sam mi gces",
    "NG0670:150": "zhe na / bka' stsal pa /",
    "NG0670:151": "ji ltar cang shes kyi ling dag / sdom byed sgrog gis bcings 'gyur ba //",
    "NG0670:152": "bkrol nas bde rlag btang gyur na //",
    "NG0670:153": "ci yang thogs med 'gro ba ltar //",
    "NG0670:154": "sems kyi dbang po cang shes 'di //",
    "NG0670:155": "mi shes bcings pas bcings 'gyur na //",
    "NG0670:156": "rnam grol thos pa'i sgo mo yis //",
    "NG0670:157": "shes rgyud kun 'grol thogs med 'gro //",
    "NG0670:158": "'di ni mi shes rgyud 'grol ba'i //",
    "NG0670:159": "bcings par 'gyur ba dgrol ba ste //",
    "NG0670:160": "rgyud rnams dgrol ba'i brlab pa ru //",
    "NG0670:161": "goms par byed pa rab tu gces //",
    "NG0670:162": "zhes gsungs so //",
    "NG0670:163": "gsol pa /",
    "NG0670:164": "byang chub sems kyi phur pa'i man ngag yid kyang mang du thos pa gces lags sam zhe na /",
    "NG0670:165": "bka' stsal pa /",
    "NG0670:166": "rang gi sems kyi rtsa ba ma chod na //",
    "NG0670:167": "ji lta smras kyang don med g.yeng ba'i rgyu //",
    "NG0670:168": "nyan pa mang po 'du 'dzi bskyed pa yin //",
    "NG0670:169": "dge ba'i chos spyod rnam grol thob par dka' //",
    "NG0670:170": "de bas don 'di yongs su goms par gyis //",
    "NG0670:171": "sde snod rnam grangs chos la blo 'byongs kyang *//",
    "NG0670:172": "nges @#//",
    "NG0670:173": "pa'i gtan tshigs gcig tu ma shes na //",
    "NG0670:174": "don med spungs pa'i tshig des sus kyang go mi 'gyur //",
    "NG0670:175": "gdeng ldan blo la man ngag ma bzhag na //",
    "NG0670:176": "mu med slab col don med smra ba bon po bzhin //",
    "NG0670:177": "ji ltar brjod kyang don med g.yeng ba'i rgyu //",
    "NG0670:178": "zhes gsungs so //",
    "NG0670:179": "gsol ba /",
    "NG0670:180": "de lta bu'i byang chub sems kyi phur pa'i man ngag ston pa la //",
    "NG0670:181": "dpe 'am tshad ma zhig 'tshal lam mi 'tshal zhe na /",
    "NG0670:182": "bka' stsal pa /",
    "NG0670:183": "gsang sngags rgya mtsho chen po 'di //",
    "NG0670:184": "dpe dang tshad ma'i gtan tshig dang *//",
    "NG0670:185": "rjes su dpag pa'i shes rab kyis //",
    "NG0670:186": "rtogs par gyur pa ma yin no //",
    "NG0670:187": "mngon sum la sogs rgyu'i dngos po 'jig cing grub pa'i mtha' spyod pa'i //",
    "NG0670:188": "de nyid rtogs pa'i rgyu 'bras spyod yul tshad mar bzhag nas blo yisa'ajig byed de //",
    "NG0670:189": "rtog mtha' med phyir spyod mtha' med //",
    "NG0670:190": "de yi snying po med na tshad ma gang *//",
    "NG0670:191": "de phyir 'jig rten brtags pa'i tha snyad rtogs pa rnal 'byor lam 'dir mi dgongs so /",
    "NG0670:192": "zhes gsungs so //",
    "NG0670:193": "gsol ba /",
    "NG0670:194": "byang chub sems kyi phur pa'i tshad ma gang lags //",
    "NG0670:195": "bka' stsal pa /",
    "NG0670:196": "de bas gsang sngags bdag nyid che //",
    "NG0670:197": "dngos grub rlabs chen 'bar ba can //",
    "NG0670:198": "bsam yas gting ni dpag dka' 'o //",
    "NG0670:199": "lung dang man ngag thob par 'gyur //",
    "NG0670:200": "ston pas nges pa'i lung dang ni //",
    "NG0670:201": "bla ma rnams kyi man ngag de ni don 'dir blta //",
    "NG0670:202": "tshad ma gsum dang ldan blos rnam par rtogs pa rjes bcad pa /",
    "NG0670:203": "lung dang man ngang gi tshig tsam la rten pa yang ma yin /",
    "NG0670:204": "rang gi blo yis mngon sum du yid ches pa'o //",
    "NG0670:205": "zhes gsungs so //",
    "NG0670:206": "gsol ba //",
    "NG0670:207": "de ltar tshad ma gsum po des byang chub sems",
    "NG0670:208": "kyi phur pa don ji ltar rtogs par bgyi zhe",
    "NG0670:209": "na / bka' stsal pa /",
    "NG0670:210": "nges dang nyams ldan gnyis rten la //",
    "NG0670:211": "rang gi ngo bo shes par bya //",
    "NG0670:212": "gdul bya ji snyed pa'i don du yang *//",
    "NG0670:213": "bka' rab 'byams kyi bstan pa bsam gyis mi khyab pa gcig gsungs kyang */",
    "NG0670:214": "don byang chub sems kyi phur par lhun gyis grub pa'o /",
    "NG0670:215": "khams gsum gnas pa'i sems can la //",
    "NG0670:216": "byang chub sems ni ma yin pa'i //",
    "NG0670:217": "phan pa'i sman ni gzhan med de //",
    "NG0670:218": "byang chub sems kyi phur pa'i don rtogs ni //",
    "NG0670:219": "'khor ba'i chos ni rgyun med de //",
    "NG0670:220": "myur du byang chub kun gyis thob //",
    "NG0670:221": "mi skye mi 'gag bde la gnas //",
    "NG0670:222": "zhes gsungs so //",
    "NG0670:223": "gsol ba /",
    "NG0670:224": "'khor ba'i chos thams cad byang chub sems kyi phur",
    "NG0670:225": "bur dag go mnyam mo zhes bgyi ba'i don ji",
    "NG0670:226": "lta bu lags zhe na /",
    "NG0670:227": "bka' stsal pa /",
    "NG0670:228": "snod bcud rgyu rnams dag rtogs shing *//",
    "NG0670:229": "mnyam nyid lhag pa'i mnyam nyid kyis //",
    "NG0670:230": "dkyil 'khor byang sems phur pa'i zhing du dag / mnyam pa la yang rnam bzhi ste //",
    "NG0670:231": "don dam par skye ba med par mnyam pa dang */",
    "NG0670:232": "kun rdzob sgyu ma'i mtshan nyid du mnyam pa dang */",
    "NG0670:233": "phyi'i yul de bzhin gshegs pa lngar mnyam pa dang */",
    "NG0670:234": "nang gi sems",
    "NG0670:236": "[(]7[)]@#// ye shes lngar mnyam pa'o //",
    "NG0670:237": "'byung ba chen po so sor ma byas ma bcos",
    "NG0670:238": "pa las sgra skad sna tshogs par tha dad par",
    "NG0670:239": "'byung ba ni / byang chub sems kyi phur pa nyid do //",
    "NG0670:240": "'di dag ni bdag nyid las byung bas gang gi ngo bor yang ma gyur chos kyi sku ste /",
    "NG0670:241": "byang chub sems kyi phur pa nga nyid do //",
    "NG0670:242": "stong gsum gyi stong chen po'i 'jig rten gyi khams 'di dag ni nga'i sku'o //",
    "NG0670:243": "nga'i gsung ngo *//",
    "NG0670:244": "nga'i thugs so //",
    "NG0670:245": "nga'i yon tan no //",
    "NG0670:246": "nga'i 'phrin las so //",
    "NG0670:247": "stong gsum gyi stong chen po'i 'jig rten gyi khams thams cad ni /",
    "NG0670:248": "sangs rgyas kyi sa mthar phyin pa rdzogs pa chen po nyid do //",
    "NG0670:249": "thams cad sku gsung thugs las ma gtogs pa 'khor ba dang nyon mongs pa'i ming yang med do //",
    "NG0670:250": "sangs rgyas 'byung ba las ma gtogs pa sems can du skye ba'i rgyu ci yang med do //",
    "NG0670:251": "sku snang ba las ma gtogs pa sems can dang chen po lnga ye nas med do //",
    "NG0670:252": "sangs rgyas kyi bde ba chen po las ma gtogs",
    "NG0670:253": "pa sems can dang sdug bsngal gyi chos ye nas",
    "NG0670:254": "med do // zhes gsungs so //",
    "NG0670:255": "gsol ba /",
    "NG0670:256": "byang chub sems kyi phur pa de yang dag par yab dang */",
    "NG0670:257": "yum dang */",
    "NG0670:258": "sku gsung thugs yon tan 'phrin las su yod pa lags sam zhe na /",
    "NG0670:259": "bka' stsal pa /",
    "NG0670:260": "thams cad ma skyes zag pa med //",
    "NG0670:261": "khams kyang med cing 'byung ba med //",
    "NG0670:262": "byang chub med cing mngon rtogs med //",
    "NG0670:263": "mtshan med mi 'gyur nam mkha' bzhin //",
    "NG0670:264": "gnyis med gnyis su med min zhi //",
    "NG0670:265": "byang chub sems 'di rgyas pa'i phyir /",
    "NG0670:266": "thugs nyid sku yi dkyil 'khor la //",
    "NG0670:267": "dbyings nyid sku yi dkyil 'khor te //",
    "NG0670:268": "yon tan 'phrin las dbyer med de bzhin lhun gyis grub //",
    "NG0670:269": "ces gsungs so //",
    "NG0670:270": "gsol pa /",
    "NG0670:271": "dngos po thams cad kyi mtha' byang chub sems kyi phur pa skyes pa de /",
    "NG0670:272": "tshul ji ltar 'tshal bar bgyi zhe na /",
    "NG0670:273": "bka' stsal pa /",
    "NG0670:274": "dper na rdo rje'i rang bzhin dag / sra zhing mkhregs pa'i dngos po yang *//",
    "NG0670:275": "brtags te du mar byas nas ni //",
    "NG0670:276": "rlung gi mthu yis gtor byas na //",
    "NG0670:277": "de la dngos po ga la yod //",
    "NG0670:278": "dper na me yi rang bzhin dag / tsha zhing dngos po kun bsregs shing *//",
    "NG0670:279": "'bar 'phro snang gsal mched byed pa //",
    "NG0670:280": "chu yi mthu yis rlag byas na //",
    "NG0670:281": "de la rang bzhin ga la yod //",
    "NG0670:282": "dper na rdzas kyi dngos po yang *//",
    "NG0670:283": "me yi mthu yis bsregs gyur na //",
    "NG0670:284": "de la rang bzhin ga la yod //",
    "NG0670:285": "shes pas zin pa'i shes pa rnams //",
    "NG0670:286": "gzugs dang 'dra ba sna tshogs kyang *//",
    "NG0670:287": "dbang po la sogs mdzes gyur kyang *//",
    "NG0670:288": "phung po mi rtag shi 'apos nas //",
    "NG0670:289": "dngos po thams cad zhig 'gyur te //",
    "NG0670:290": "zhig dang rdul la sogs pa dang *//",
    "NG0670:291": "rus pa dag kyang rlag 'gyur te //",
    "NG0670:292": "tha ma cir yang snang mi 'gyur //",
    "NG0670:293": "ri bo chen po la sogs pa //",
    "NG0670:294": "dngos po brtan g.yo 'jig rten rnams //",
    "NG0670:295": "bskal pa gsum gyis rlag byas na //",
    "NG0670:296": "de la rang bzhin ga la yod //",
    "NG0670:297": "des na dngos @#//",
    "NG0670:298": "po'i chos rnams kun //",
    "NG0670:299": "dngos po rtag pa ma yin pas //",
    "NG0670:300": "chos rnams rang bzhin med par shes //",
    "NG0670:301": "dbang po brtan g.yo snang ba kun //",
    "NG0670:302": "yul rnams yod pa ma yin te //",
    "NG0670:303": "kun gzhi rnam par shes pa nyid //",
    "NG0670:304": "dngos po sna tshogs par snang ste //",
    "NG0670:305": "snang ba'i dngos po rnams bshig na //",
    "NG0670:306": "gzhigs na nam mkha'i ngang du zhi //",
    "NG0670:307": "nam mkha' de nyid lngas gzhig na //",
    "NG0670:308": "mtshan ma med pa'i dbyings su thim //",
    "NG0670:309": "'jig rten brtan g.yo la sogs pa //",
    "NG0670:310": "snang ba nyid na ngo bo med //",
    "NG0670:311": "de nyid byang sems phur pa chos sku chen po yin //",
    "NG0670:312": "zhes gsungs so //",
    "NG0670:313": "gsol ba /",
    "NG0670:314": "byang chub sems kyi phur pa de yang dag par",
    "NG0670:315": "sgyu ma tsam du yang ma mchis sam zhe na",
    "NG0670:316": "/ bka' stsal pa /",
    "NG0670:317": "de lta dngos po'i mtshan ma kun brtags na //",
    "NG0670:318": "rang bzhin sgyu ma med 'gyur phyir //",
    "NG0670:319": "yod las ltos pa med de med pa'i med pa med //",
    "NG0670:320": "mtha' rnams med phyir dbus med dbus la'ang gnas par mi byed do //",
    "NG0670:321": "ma spangs ma bsgrubs nam mkha'i ngang du gnas //",
    "NG0670:322": "khams gsum brtags na 'khor ba mya ngan med //",
    "NG0670:323": "phyogs char dbye na bde gshegs snying po yin //",
    "NG0670:324": "zhes gsungs so //",
    "NG0670:325": "gsol pa /",
    "NG0670:326": "byang chub sems kyi phur pa de sgyu ma tsam",
    "NG0670:327": "du yod pa de zhin gshegs pa yin bgyi ba",
    "NG0670:328": "de ji lta bu lags she na /",
    "NG0670:329": "bka' stsal pa /",
    "NG0670:330": "yang dag nyid na gnas bcas na //",
    "NG0670:331": "phyi nang snod bcud rnams par dag / rags par snang ba de bzhin gshegs //",
    "NG0670:332": "sgyu mar 'dzin pa yum gyi dbyings //",
    "NG0670:333": "gzugs kyi mtshan nyid dngos po med //",
    "NG0670:334": "gcig la'ang lngar gzhig pa dang *//",
    "NG0670:335": "thams cad nam mkha'i ngang du gnas //",
    "NG0670:336": "nam mkha' de ni chos kyi dbyings //",
    "NG0670:337": "zhes gsungs so //",
    "NG0670:338": "gsol ba /",
    "NG0670:339": "byang chub sems kyi phur pa de thams cad stong",
    "NG0670:340": "pa kho nar shes nas yang dag pa'i don lags",
    "NG0670:341": "sam zhe na / bka' stsal pa /",
    "NG0670:342": "mdo sde dang bstan bcos bkri drang gi don gyis ni thams cad stong bar bshad /",
    "NG0670:343": "de bas med par bshad //",
    "NG0670:344": "de bas kyang stong pa bdag med par bshad de /",
    "NG0670:345": "stong pa nyid la blta nyes na //",
    "NG0670:346": "shes rab chung ldan phung par 'gyur //",
    "NG0670:347": "ji ltar sbrul la bzung nyes dang *//",
    "NG0670:348": "rig sngags log par bsgrubs pa bzhin //",
    "NG0670:349": "rgyal ba rnams kyi stong nyid ni //",
    "NG0670:350": "lta kun nges par 'byin pa ste //",
    "NG0670:351": "gang zag stong pa nyid lta ba //",
    "NG0670:352": "de ni sor mi rung zhes gsungs //",
    "NG0670:353": "sna tshogs snang zhing med par gang smra ba //",
    "NG0670:354": "med par mthong bas mu stegs 'chal ba'i lam //",
    "NG0670:355": "zhes bya'o //",
    "NG0670:356": "gsol ba /",
    "NG0670:357": "byang chub sems kyi phur pa chos rnams thams cad",
    "NG0670:358": "stong pa nyid du bstan pa ci 'tshal zhe na",
    "NG0670:359": "/ bka' stsal pa /",
    "NG0670:360": "skye ba med ces bstan pa yang *//",
    "NG0670:361": "dngos po 'dzin pa bzlog phyir te //",
    "NG0670:362": "sgyu ma ye nas skye med la //",
    "NG0670:363": "skye med nyid kyis sgro mi gdags //",
    "NG0670:364": "nam mkha' 'di ni med do zhes //",
    "NG0670:365": "blun po gang zhig rtog par byed //",
    "NG0670:366": "mkhas pas sngon nas yong mi 'dzin //",
    "NG0670:367": "zhes gsungs @#//",
    "NG0670:368": "so //",
    "NG0670:369": "gsol ba /",
    "NG0670:370": "byang chub sems kyi phur pa stong pa nyid ces",
    "NG0670:371": "bya ba 'di ji lta bu 'tshal bar bgyi zhe",
    "NG0670:372": "na / bka' stsal pa /",
    "NG0670:373": "nga med phyogs dang bral bar yongs la bstan du med //",
    "NG0670:374": "med pa'i sa mtshams bcad par yong mi bstan //",
    "NG0670:375": "med par bstan pa yod pa'i ngo bo yin //",
    "NG0670:376": "yod med gnyis su bstan pa shin tu dka' //",
    "NG0670:377": "gzugs rnams sna tshogs mtshan ma cir snang ba //",
    "NG0670:378": "don dam nyid du yod pa ma yin pas //",
    "NG0670:379": "gang la 'di 'dra zhes ni brtag pa med //",
    "NG0670:380": "ces gsungs so //",
    "NG0670:381": "gsol ba /",
    "NG0670:382": "byang chub sems kyi phur pa de ci zhig gis med par 'gyur ba lags zhe na //",
    "NG0670:383": "bka' stsal pa /",
    "NG0670:384": "chos kyi dbyings nyid chos kyi sku //",
    "NG0670:385": "mi rtog ye shes yin zhes bshad //",
    "NG0670:386": "rang byung ye shes rang bzhin snang *//",
    "NG0670:387": "gang zhig stong ba'i ngang yod ces //",
    "NG0670:388": "med pa'i rang bzhin rtog pa ste //",
    "NG0670:389": "ri bong rwa dang mo sham bu //",
    "NG0670:390": "tshig tsam gdags su rung mod kyis //",
    "NG0670:391": "thams cad ming tsam stong nyid med //",
    "NG0670:392": "thams cad stong pa zhes pa ste //",
    "NG0670:393": "sa rdo dran med ma yin pas //",
    "NG0670:394": "rtog med rang bzhin 'di gsal ba //",
    "NG0670:395": "ji ltar snang ba thams cad kun //",
    "NG0670:396": "gdos pa can gyi chos med de //",
    "NG0670:397": "shes pa 'ba' zhig kho na'o //",
    "NG0670:398": "rang bzhin cha phra gang 'dzin pa //",
    "NG0670:399": "'dzin pa de la chos med do //",
    "NG0670:400": "chos med 'bras bu de la med //",
    "NG0670:401": "chos kyi 'bras bu gang yin pa //",
    "NG0670:402": "rig pa'i don ni 'di rnams so //",
    "NG0670:403": "sngon dang phyi mar ma gyur cing */",
    "NG0670:404": "phyogs dang ris su ma phye bar //",
    "NG0670:405": "'dzin chags 'dzin pa'i rtogs spangs na //",
    "NG0670:406": "de ni chos nyid ces bya'o //",
    "NG0670:407": "zhes gsungs so //",
    "NG0670:408": "gsol pa /",
    "NG0670:409": "byang chub sems kyi phur pa de kun rdzob tu",
    "NG0670:410": "thams cad sgyu ma lta bu'o zhes bgyi ba'i tshul",
    "NG0670:411": "ji ltar 'tshal bar bgyi zhe na /",
    "NG0670:412": "bka' stsal pa /",
    "NG0670:413": "kun rdzob sgyu mar mnyam pa ni //",
    "NG0670:414": "'dus byas dngos po sna tshogs kun //",
    "NG0670:415": "sgyu ma'i tshul du thams cad snang *//",
    "NG0670:416": "'phral snang bya ba kun kyang byed //",
    "NG0670:417": "rtag pa kun gyi tshad mar snang *//",
    "NG0670:418": "'di dag thams cad gzugs brnyan de //",
    "NG0670:419": "bya byed snang zhing dngos po med //",
    "NG0670:420": "chu zla'i tshul du thams cad gnas //",
    "NG0670:421": "thams cad snang la rang bzhin med //",
    "NG0670:422": "thams cad ma lus chos so cog / snying po yod pa ma yin te //",
    "NG0670:423": "sgyu ma mig yor sprul pa dang *//",
    "NG0670:424": "smig rgyu 'ja' tshon chu zla'i tshul //",
    "NG0670:425": "de ltar gang gis rtogs pa ste //",
    "NG0670:426": "de nyid sangs rgyas yin par bshad //",
    "NG0670:427": "ces gsungs so //",
    "NG0670:428": "gsol pa /",
    "NG0670:429": "byang chub sems kyi phur pa de bden pa gnyis",
    "NG0670:430": "dbyer med do zhes bgyi ba de lta bu lags",
    "NG0670:431": "zhe na / bka' stsal pa /",
    "NG0670:432": "don dam po dang kun rdzob byer med par mnyam pa ni /",
    "NG0670:433": "chos rnams ma lus thams cad kun //",
    "NG0670:434": "gzhi rtsa med las thams cad 'byung *//",
    "NG0670:435": "yod dang med pa gnyis ka med //",
    "NG0670:436": "don dam kun rdzob dbyer med de //",
    "NG0670:437": "'dus ma byas nyid 'dus byas snang *//",
    "NG0670:438": "snang ba nyid na dngos med de //",
    "NG0670:439": "dngos med de nyid sna tshogs snang *//",
    "NG0670:440": "de nyid sgyu ma mig yor @#//",
    "NG0670:441": "tshul //",
    "NG0670:442": "bden pa gnyis med sems par zad //",
    "NG0670:443": "ces gsungs so //",
    "NG0670:444": "gsol pa /",
    "NG0670:445": "byang chub sems kyi phur pa de bden pa gnyis su brtags pa ci 'tshal zhe na /",
    "NG0670:446": "bka' stsal pa /",
    "NG0670:447": "gang zag sgyu ma bkri don bden gnyis med //",
    "NG0670:448": "bag chags stong sems de dag g.yeng ba che //",
    "NG0670:449": "rang bzhin dus gcig stong las na //",
    "NG0670:450": "sems dang bag chags gcig par gsungs //",
    "NG0670:451": "shes tsam yin pa bdag nyid las /",
    "NG0670:452": "thig le'i chen por rgyal bas bshad //",
    "NG0670:453": "ces gsungs so //",
    "NG0670:454": "gsol pa /",
    "NG0670:455": "byang chub sems kyi phur pa de bden pa gnyis",
    "NG0670:456": "dbyer med pa'i byang chub sems kyi phur pa de",
    "NG0670:457": "nyid ji lta bu lags zhe na /",
    "NG0670:458": "bka' stsal pa /",
    "NG0670:459": "yod de dngos po ma yin te //",
    "NG0670:460": "chu zla bzhin du rang bzhin med //",
    "NG0670:461": "med de chad pa yod ma yin //",
    "NG0670:462": "nam mkha'i dbyings ltar cing yang snang *//",
    "NG0670:463": "gcig ste rnam pa ma yin te //",
    "NG0670:464": "don dam gcig tu thams cad 'dus //",
    "NG0670:465": "gnyis med phyal ba ma yin te //",
    "NG0670:466": "yongs la khyab pas brdal ba'i sku //",
    "NG0670:467": "gang ltar bstan kyang gang yang med //",
    "NG0670:468": "med pa ma yin dran bzhin tshol //",
    "NG0670:469": "chad par ma song rig cing rtogs //",
    "NG0670:470": "rtag par ma song rig cing rtogs //",
    "NG0670:471": "rtag par ma song dngos po med //",
    "NG0670:472": "gnyis su ma song rtog pa med //",
    "NG0670:473": "gcig tu ma song kun la khyab //",
    "NG0670:474": "dang po skye ba'i rgyu med la //",
    "NG0670:475": "tha ma 'chi zhing 'pho ba med //",
    "NG0670:476": "da ltar dngos po'i rdzas med pas //",
    "NG0670:477": "rtag par chags zhing gzung du med //",
    "NG0670:478": "gzhi rtsa med pa'i sems nyid ni //",
    "NG0670:479": "pho mo ma yin ma ning med //",
    "NG0670:480": "mtshan med ma yin rigs rgyu min //",
    "NG0670:481": "de bzhin nyid dbyings ye shes te //",
    "NG0670:482": "thabs kyi phyag rgya kun gyi rgyu //",
    "NG0670:483": "zhes gsungs so //",
    "NG0670:484": "gsol pa /",
    "NG0670:485": "dngos po dbyibs dang kha dog gos brnyas pa 'di",
    "NG0670:486": "kun byang chub sems kyi phur pa ma yin nam",
    "NG0670:487": "zhe na / bka' stsal ba /",
    "NG0670:488": "tha snyad thams cad byang chub mchog gi lam //",
    "NG0670:489": "gza' dgrol ba yi yul ni gang la yod //",
    "NG0670:490": "thams cad ma lus chos so cog / sems nyid las ni gud na med //",
    "NG0670:491": "sems dang chos su dbyer med pas //",
    "NG0670:492": "byang chub lam de ring ba med //",
    "NG0670:493": "sems dang chos ni ye nas gnyis su med //",
    "NG0670:494": "cir snang ji srid sems kyi rang bzhin snang zhing srid //",
    "NG0670:495": "sems nyid byang chub sems lam ma rtogs pa //",
    "NG0670:496": "dus gsum rgyal bas gsungs shing *//",
    "NG0670:497": "mnyam nyid ngo la mos snang ngo */",
    "NG0670:498": "zhes gsungs so //",
    "NG0670:499": "gsol ba /",
    "NG0670:500": "byang chub sems kyi phur pa'i don ston pa'i 'bras",
    "NG0670:501": "bu'i theg pa 'di la rdo rje theg pa zhes",
    "NG0670:502": "bgyi ba ci'i phyir lags shes pa dang */",
    "NG0670:503": "bka' stsal pa /",
    "NG0670:504": "de bzhin gshegs pa rnams dang */",
    "NG0670:505": "snod bcud nam mkhas bsdus pa'i chos ma lus lus pa med pa thams cad don gcig ste //",
    "NG0670:506": "sku gsung thugs su 'dus so //",
    "NG0670:507": "sku gsung thugs kyi don dbyer med do //",
    "NG0670:508": "gang gis kyang mi shigs /",
    "NG0670:509": "gang gis kyang mi chod /",
    "NG0670:510": "gang gis kyang mi phyed pas rdo rje'o //",
    "NG0670:511": "sku gsung thugs su ma gyur pa'i @#//",
    "NG0670:512": "dngos po'am /",
    "NG0670:513": "ma lus ba'i chos gcig kyang med de /",
    "NG0670:514": "sku gsung thugs su lhun gyis grub par phab pas theg pa /",
    "NG0670:515": "de'i rdo rje'i theg pa'i chos zhes bya'o //",
    "NG0670:516": "gsol ba /",
    "NG0670:517": "byang chub sems kyi phur pa de chos nyid tshig",
    "NG0670:518": "las 'das pa gsungs pa ci'i phyir lags zhe na",
    "NG0670:519": "/ bka' stsal pa /",
    "NG0670:520": "sems kyi rang bzhin btsal bas mi rnyed na //",
    "NG0670:521": "gzhan la 'di 'dra zhes ni bstan du med //",
    "NG0670:522": "mchog tu gsang ba'i chos nyid ni //",
    "NG0670:523": "rna dbang gzhan las thos mi 'gyur //",
    "NG0670:524": "de bzhin lce yi dbang pos kyang *//",
    "NG0670:525": "de kha brjod du rdul tsam med //",
    "NG0670:526": "skye ba med pa'i chos rnams ni //",
    "NG0670:527": "ma skyes pas ni snying por bzhed //",
    "NG0670:528": "snying po'i don du gang 'gyur ba //",
    "NG0670:529": "tshig tu smra ba legs ma yin //",
    "NG0670:530": "spros pa nyid na gol ba zhes //",
    "NG0670:531": "rgyal ba rnams kyis yang dag bshad //",
    "NG0670:532": "de bas rdo rje rgyal po nyid //",
    "NG0670:533": "bka' mi gsol bar dgongs pa'o //",
    "NG0670:534": "phra zhing shes dka' drang srong chen po'i lam ni mi rtog rtogs las 'das //",
    "NG0670:535": "mi gnas dmigs pa'i yul med bsam pa kun dang bral //",
    "NG0670:536": "tshig gis ma phebs dbyibs dang kha dog dbang po'i spyod yul min //",
    "NG0670:537": "bstan cing brtag par dka' la brjod du rdul tsam med //",
    "NG0670:538": "dus gsum sangs rgyas thams cad kyis //",
    "NG0670:539": "'gro ba mi shes drang don du //",
    "NG0670:540": "chos kyi 'khor lo yongs bskor te //",
    "NG0670:541": "theg pa'i bye brag bsam yas pa //",
    "NG0670:542": "'gro ba'i don la ci gsungs kyang *//",
    "NG0670:543": "sems kyi rang bzhin yongs ma gsungs //",
    "NG0670:544": "rang bzhin tshig dang yi ge 'das //",
    "NG0670:545": "zhes gsungs so //",
    "NG0670:546": "gsol ba /",
    "NG0670:547": "chos nyid byang chub sems kyi phur pa de'i don ye mi rtogs lags sam zhe na /",
    "NG0670:548": "bka' stsal pa /",
    "NG0670:549": "yi ge kun la mi snang yang *//",
    "NG0670:550": "sems la gsal bar mngon par snang *//",
    "NG0670:551": "skal ldan rnams la rang rig pa //",
    "NG0670:552": "don chen yi ge dam pa yin //",
    "NG0670:553": "tshig tshig bden bde 'ang bde nyams nyams brnag pa'i 'bras bu de /",
    "NG0670:554": "yi ge las 'das tshig tu ma bris so //",
    "NG0670:555": "zhes gsungs so //",
    "NG0670:556": "gsol ba /",
    "NG0670:557": "byang chub sems kyi phur pa de'i don mi rtogs pa lags na /",
    "NG0670:558": "tshig dang yi ges ci bgyi zhes pa dang */",
    "NG0670:559": "bka' stsal pa /",
    "NG0670:560": "dngos po med phyir dngos po stong pa med //",
    "NG0670:561": "chos can mi dmigs chos nyid yod ma yin //",
    "NG0670:562": "zhen pa bzlog phyir rkyen bshad ma rtogs pa //",
    "NG0670:563": "chos kyi ngang la tshig med brjod du med //",
    "NG0670:564": "skye ba med ces bstan pa yang *//",
    "NG0670:565": "dngos por 'dzin pa bzlog phyir te //",
    "NG0670:566": "ji bzhin pa yi chos btsan par //",
    "NG0670:567": "chos la chos ni mi 'jug ste //",
    "NG0670:568": "ji tsam zab pa'i tshig brjod kyang *//",
    "NG0670:569": "don dang mthun par mi 'gyur ro //",
    "NG0670:570": "zhes gsungs so //",
    "NG0670:571": "gsol pa /",
    "NG0670:572": "byang chub sems kyi phur pa de tshig las kyang 'das pa ste /",
    "NG0670:573": "rtogs pa'i rtags cis mngon pa lags zhe na /",
    "NG0670:574": "bka' stsal pa /",
    "NG0670:575": "snang la rang bzhin med pa de //",
    "NG0670:576": "chu la chu zla smig rgyu bzhin //",
    "NG0670:577": "med pa yang ni ma yin la //",
    "NG0670:578": "yod par yangani ma yin no //",
    "NG0670:579": "yod med gnyis las @#//",
    "NG0670:580": "'das pa yi //",
    "NG0670:581": "rang bzhin med las yod pa dran //",
    "NG0670:582": "shes rab chen pos rtogs pa'i rtags //",
    "NG0670:583": "mkha' ltar mnyam pa nyid la gnas //",
    "NG0670:584": "shes rab chen pos khyab pa'i rtags //",
    "NG0670:585": "mi g.yo mnyam bzhag 'dus ma byas //",
    "NG0670:586": "shes rab chen pos grub pa'i rtags //",
    "NG0670:587": "ma chags thabs kyis kun la spyod //",
    "NG0670:588": "rtogs pa chen po'i chen po la //",
    "NG0670:589": "ma rtogs sbyor ba'i las byed na //",
    "NG0670:590": "che ba'i yon tan yod ma yin //",
    "NG0670:591": "zhes gsungs so //",
    "NG0670:592": "gsol pa /",
    "NG0670:593": "byang chub sems kyi phur pa'i don rtogs pa de'i skabs gang du dgos pa lags zhe na /",
    "NG0670:594": "bka' stsal pa /",
    "NG0670:595": "mkhas pa mi gtso rtogs pa gtso //",
    "NG0670:596": "mkhas pa mi tshig than pa yin //",
    "NG0670:597": "rtogs la chos nyid rlung la 'byo //",
    "NG0670:598": "bsgrub pa bas kyang rtogs par rigs //",
    "NG0670:599": "rtogs pa de ru ma gyur na //",
    "NG0670:600": "bsgrub pa rtog pa'i rgyun la bsgrub //",
    "NG0670:601": "sgom pa mtshan ma'i ngangal sgom //",
    "NG0670:602": "rtsol ba nyon mongs zhen pas rtsol //",
    "NG0670:603": "zhes gsungs so //",
    "NG0670:604": "gsol ba /",
    "NG0670:605": "byang chub sems kyi phur pa'i rtogs pa de'i spyod yul dang yon tan ji lta bu lags /",
    "NG0670:606": "bka' stsal pa /",
    "NG0670:607": "dag pas brtags na kun kyang lags //",
    "NG0670:608": "rtogs pas bsam na gang yang 'grub //",
    "NG0670:609": "thams cad dag cos bya ba yang *//",
    "NG0670:610": "dngos po gsal dag ma yin te //",
    "NG0670:611": "snang spyod nyid na rnam par dag / ces gsung so //",
    "NG0670:612": "gsol pa /",
    "NG0670:613": "byang chub sems kyi phur pa de'i ngang du thams cad dag pa'i tshul ji ltar lags zhe na /",
    "NG0670:614": "bka' stsal pa /",
    "NG0670:615": "'di ltar snang ba thams cad la //",
    "NG0670:616": "mngon sum tshad mas rtags mthong yang *//",
    "NG0670:617": "snang ba nyid na dngos po med //",
    "NG0670:618": "de bzhin nyid du yang dag rtogs //",
    "NG0670:619": "mthong na mthong du zad de rnam dag dbyings su mthong *//",
    "NG0670:620": "thos nas thos su zad de man ngang nges pa thos //",
    "NG0670:621": "tshor na tshor du zad de rtsa ba med par tshor //",
    "NG0670:622": "myong na myong du zad de bcos pa med par myong *//",
    "NG0670:623": "reg na reg tu zad de 'gyur ba med par",
    "NG0670:624": "reg / chos na chos su zad de rnam dag",
    "NG0670:625": "dbyings su chos // sngags kyi yongs su zin pa'i nad //",
    "NG0670:626": "kun la gnod par byed mi nus //",
    "NG0670:627": "thabs dang shes rab rtogs pa yis //",
    "NG0670:628": "dug gsum sdug bsngal gnod mi 'gyur //",
    "NG0670:629": "thabs la mkhas pas ma zin na //",
    "NG0670:630": "lam gyi dge spyad stegs bcas kyang *//",
    "NG0670:631": "mtho ris dang ni mi ru skye //",
    "NG0670:632": "skye shi med dpa'i sa mi thob //",
    "NG0670:633": "thabs mkhas snying rjes zin pas ni //",
    "NG0670:634": "mtshams med sems can ma lus kun //",
    "NG0670:635": "byang chub snying rjes bsad na yang *//",
    "NG0670:636": "bsod nams dpag tu med pa thob //",
    "NG0670:637": "ye shes rtogs pa'i khyad par las //",
    "NG0670:638": "spyod lam rnam bzhi ci spyad kyang *//",
    "NG0670:639": "'chi bar mi 'gyur rnam grol rdzogs //",
    "NG0670:640": "lta bas mthong la rtogs pa med //",
    "NG0670:641": "ye nas lhun grub nyam mi nga *//",
    "NG0670:642": "de la gol sa ga la yod //",
    "NG0670:643": "ces gsungs so //",
    "NG0670:644": "gsol pa /",
    "NG0670:645": "byang chub sems kyi phur pa de rtogs pas sgrib pa ji ltar dag pa lags zhe na /",
    "NG0670:646": "bka' stsal pa /",
    "NG0670:647": "de ltar shes pa'i mthu yis @#//",
    "NG0670:648": "ni //",
    "NG0670:649": "bag chags mun pa kun gsal te //",
    "NG0670:650": "ji ltar rlung gis rdul chags ltar //",
    "NG0670:651": "skad cig tsam gyis ting 'dzin gyis //",
    "NG0670:652": "sgrib pa'i phung po phyags par 'gyur //",
    "NG0670:653": "ji ltar mar mes mun bsal na //",
    "NG0670:654": "mun nyid snang bar 'gyur ba bzhin //",
    "NG0670:655": "skad cig ma yi don rig par //",
    "NG0670:656": "sngon nas bsags pa'i mun pa sel //",
    "NG0670:657": "rmad byung byang chub sems bsgoms pas //",
    "NG0670:658": "'gro ba myur du byang chub ste //",
    "NG0670:659": "ma skyes byang chub rmad byung ba //",
    "NG0670:660": "nyon mongs las kyis gos mi 'gyur //",
    "NG0670:661": "byang chub sems ni spu gri'i so //",
    "NG0670:662": "til mar ngar btab ral gri bzhin //",
    "NG0670:663": "byang chub sems ni yongs kyi lam //",
    "NG0670:664": "skyon gyis ma gos pad+ma bzhin //",
    "NG0670:665": "ci byas nyes pa'i skyon ma gos //",
    "NG0670:666": "bskal ba 'bar ba'i me bzhin du //",
    "NG0670:667": "sdug bsngal sdig pa ci spyad kyang *//",
    "NG0670:668": "rnam grol bla med sangs rgyas 'grub //",
    "NG0670:669": "ces gsungs so //",
    "NG0670:670": "gsol pa /",
    "NG0670:671": "byang chub sems kyi phur pa'i don //",
    "NG0670:672": "thugs su chud pa'i rnal 'byor pas //",
    "NG0670:673": "spyod pa ji ltar bslab par bgyi //",
    "NG0670:674": "zhe na /",
    "NG0670:675": "bka' stsal pa /",
    "NG0670:676": "snang srid mtshan ma'i rdzas rnams kun //",
    "NG0670:677": "ma rig rmongs pa'i blo rnams kyis //",
    "NG0670:678": "spyod pa nyid du snang ba de //",
    "NG0670:679": "thabs la mkhas pa'i rnal 'byor pas //",
    "NG0670:680": "rang bzhin med par 'dris par spyod //",
    "NG0670:681": "sems nyid cir yang mi snang phyir //",
    "NG0670:682": "spyod pa cir yang mi spyad de //",
    "NG0670:683": "gtsang sme phyogs ris spyod pa dang *//",
    "NG0670:684": "che chung chags sdang blang dor sogs //",
    "NG0670:685": "ci la'ang bye brag mi bya ste //",
    "NG0670:686": "bdag smod gzhan rkyen la sogs pa //",
    "NG0670:687": "theg chen rnal 'byor ga la yin //",
    "NG0670:688": "sems can dmyal ba'i chos kyang mi 'gal te //",
    "NG0670:689": "nyan thos la sogs cis ci dgos //",
    "NG0670:690": "thams cad mnyam nyid ngang du spyad //",
    "NG0670:691": "bdag nyid mi rtogs nyams rnyed kyang *//",
    "NG0670:692": "'gro don dge chos rdzogs byed pa //",
    "NG0670:693": "yon tan ma lus sbed shes te //",
    "NG0670:694": "mdor na sprul sku'i sangs rgyas bzhin //",
    "NG0670:695": "chos rnams stong pa nyid du rab rtogs kyang *//",
    "NG0670:696": "las kyi rnam smin yod ces byas //",
    "NG0670:697": "bsam du med pa'i chos nyid la longs spyod //",
    "NG0670:698": "'dus byas dag pa rgyun mi 'chad //",
    "NG0670:699": "ces gsungs so //",
    "NG0670:700": "gsol pa /",
    "NG0670:701": "byang chub sems kyi phur ba'i don spyod pa de ltar spyad na /",
    "NG0670:702": "dngos po'i chos la zhen par mi 'gyur ram zhe na /",
    "NG0670:703": "bka' stsal pa /",
    "NG0670:704": "rnal 'byor chen po'i spyod pa ni //",
    "NG0670:705": "thams cad kun la dbyer med spyod //",
    "NG0670:706": "bde ba'i ro mchog myong 'gyur te //",
    "NG0670:707": "de la su zhig chags par byed //",
    "NG0670:708": "spyod bzhin ma chags ye shes yin //",
    "NG0670:709": "bde ba'i mchog nyid bsod nams tshogs //",
    "NG0670:710": "de lta bu yi ngang du spyod //",
    "NG0670:711": "ces gsungs so //",
    "NG0670:712": "gsol pa /",
    "NG0670:713": "byang chub sems kyi phur pa'i don spyod pa'i 'khrul pa ji lta bu lags zhe na /",
    "NG0670:714": "bka' stsal pa /",
    "NG0670:715": "rdo rje theg mchog khas 'ches la //",
    "NG0670:716": "mnyam pa'i don nyid mi shes par //",
    "NG0670:717": "gsang sngags dam tshig mnyam zer zhing *//",
    "NG0670:718": "thugs thub dag tu spyad byas pas //",
    "NG0670:719": "dmyal khams dag tu brgyud par 'gyur //",
    "NG0670:720": "bde dang sdug bsngal @#//",
    "NG0670:721": "rdzogs pas na //",
    "NG0670:722": "bdag rgyal gzhan 'pham ci yi phyir //",
    "NG0670:723": "bzang dang ngan pa 'khrul ba na //",
    "NG0670:724": "'dod pas mchog gang gis bstan //",
    "NG0670:725": "mnyam nyid che chung med pa la //",
    "NG0670:726": "bdag bstod gzhan smod su zhig smra //",
    "NG0670:727": "chos nyid spong len med pa la //",
    "NG0670:728": "blang dang dor ba gang gis brjod //",
    "NG0670:729": "byang sems phur pa'i khas 'ches nas //",
    "NG0670:730": "ma rungs log par spyod byed cing *//",
    "NG0670:731": "rang shes ras chod byed pa ni //",
    "NG0670:732": "mu+u stegs lta ngan chad pa yin //",
    "NG0670:733": "ci yi phyir na 'bras bu med //",
    "NG0670:734": "lta bu che bar khas blangs nas //",
    "NG0670:735": "bdag nyid che la gzhan la chung *//",
    "NG0670:736": "rang la mi bzod gzhan la phod //",
    "NG0670:737": "mu stegs rtag par blta ba yin //",
    "NG0670:738": "nga ni sangs rgyas yin pas na //",
    "NG0670:739": "gzhan ni nga yi gong na med //",
    "NG0670:740": "de phyir blta ba gting thug pa'i //",
    "NG0670:741": "rgyal ba'i sras 'bras rnal 'byor pas //",
    "NG0670:742": "lam bstan skyon sel mkhas pa la /",
    "NG0670:743": "kha cig dregs pa'i phrag dog gis /",
    "NG0670:744": "khro ston thabs kyis smod par byed //",
    "NG0670:745": "de ni 'khor ba'i gting rdo ste //",
    "NG0670:746": "nam yang thar pa'i khar mi 'byung *//",
    "NG0670:747": "dge ba'i phyogs dang sdig la sogs //",
    "NG0670:748": "tha snyad tsam yang yod ma yin //",
    "NG0670:749": "rnal grol rnam par bcings pa yi //",
    "NG0670:750": "gnyis po de yod gdod nas med //",
    "NG0670:751": "gang gis de ltar ma rig pa //",
    "NG0670:752": "don med sgra phyir de 'brengs nas //",
    "NG0670:753": "dge ba'i chos ni rnam spangs nas //",
    "NG0670:754": "de ni 'thoms nas dmyal bar 'gro / gsang sngags dbang phyug go 'phang chen po 'dir //",
    "NG0670:755": "phyi nang gsang ba'i don dang mi ldan par //",
    "NG0670:756": "la la mkhas 'dod dregs pa'i nga rgyal can //",
    "NG0670:757": "rang gi lta ba yang rab thob 'dod de //",
    "NG0670:758": "gti mug dbang gis bag zon ma chags par //",
    "NG0670:759": "dran 'dod yas bzhag btsan thabs dregs pa yis //",
    "NG0670:760": "bdag las gzhan med dpe zlas 'phags 'dod pa //",
    "NG0670:761": "gzhan la brnyas 'dod bdag nyid lhar bsgoms kyang *//",
    "NG0670:762": "mnyam pa'i rgyal po che las 'gal ba'i phyir //",
    "NG0670:763": "lta spyod ya chab bdud kyi las su 'gyur //",
    "NG0670:764": "mtho dman rlom sems dbang sgyur mnyam pa'i thugs //",
    "NG0670:765": "zhes gsungs so //",
    "NG0670:766": "gsol ba /",
    "NG0670:767": "byang chub sems kyi phur pa'i don dang ldan pa'i",
    "NG0670:768": "rnal 'byor pas las kyi mtha' gang lags zhe na",
    "NG0670:769": "/ bka' stsal pa /",
    "NG0670:770": "dper na zhing pas lor btab pa'i //",
    "NG0670:771": "tha ma snga rtsa ma byas na //",
    "NG0670:772": "'bras bu tha ya khyer ba bzhin //",
    "NG0670:773": "rnal 'byor lta spyod dam tshig dbang *//",
    "NG0670:774": "nyan bsam las kyi mtha' ma ru //",
    "NG0670:775": "mi sgom pa yang de bzhin no //",
    "NG0670:776": "zhes gsungs so //",
    "NG0670:777": "gsol ba /",
    "NG0670:778": "byang chub sems kyi phur pa de shes rab rnam",
    "NG0670:779": "pa gsum gal che ba ci'i phyir lags zhe na",
    "NG0670:780": "/ bka' stsal pa /",
    "NG0670:781": "rang gsang thabs kyi 'bras bu ni //",
    "NG0670:782": "ma bstan pa ru shes mi srid //",
    "NG0670:783": "yang dag don gyi ngo bo ni //",
    "NG0670:784": "ma bsam bar du rtogs mi srid //",
    "NG0670:785": "yang dag nges pa'i 'bras bu 'di //",
    "NG0670:786": "ma bsgoms bar du 'grub mi srid //",
    "NG0670:787": "bsgoms na 'bras bu thag mi ring *//",
    "NG0670:788": "dgos pa dam pa kun 'dus la //",
    "NG0670:789": "'jug pa'i gtsor ni @#//",
    "NG0670:790": "bsam gtan te //",
    "NG0670:791": "'khor lo dbang bskur ji bzhin du //",
    "NG0670:792": "chos kun dbang bskur bsam gtan yin //",
    "NG0670:793": "gal te bsam gtan 'di med na //",
    "NG0670:794": "rgya mtsho 'jings kyi pha bong ltar //",
    "NG0670:795": "dpag tu med pa'i sgo spyod kyang *//",
    "NG0670:796": "don med snying po skams pa yin //",
    "NG0670:797": "bsgrub pa'i gtsor ni ting 'dzin pas //",
    "NG0670:798": "ting 'dzin 'di yis byed par 'gyur //",
    "NG0670:799": "mun las snang byung de bzhin du //",
    "NG0670:800": "'gyur ba gser 'gyur smanagyi tshul //",
    "NG0670:801": "rdzogs pa'i dbang sgyur ting 'dzin yin //",
    "NG0670:802": "zhes gsungs so //",
    "NG0670:803": "gsol ba /",
    "NG0670:804": "byang chub sems kyi phur pa'i don bsgoms pa'i rnal 'byor ba'i gnas ji lta bar lags zhe na /",
    "NG0670:805": "bka' stsal pa /",
    "NG0670:806": "rnam par mi rtogs don tshol na //",
    "NG0670:807": "gcig pu dben pa'i sa bzung ste //",
    "NG0670:808": "bar chad rnam gsum med pa'i gnas //",
    "NG0670:809": "rnyed nas gcig pur gnas bar bya'o //",
    "NG0670:810": "de nyid nyams su len 'dod pas //",
    "NG0670:811": "gcig pu seng ge bzhin du gnas //",
    "NG0670:812": "g.yeng ba'i yul rnams thag bcad de //",
    "NG0670:813": "'brel yul dpag tshad du mas bshugs //",
    "NG0670:814": "de nas sems kyi me long blta'o //",
    "NG0670:815": "zhes gsungs so //",
    "NG0670:816": "gsol ba /",
    "NG0670:817": "byang chub sems kyi phur pa bsgom 'dod pa'i rnal",
    "NG0670:818": "'byor pas sngon du 'gro ba'i las ni ji ltar",
    "NG0670:819": "byas la 'jug ce na /",
    "NG0670:820": "bka' stsal pa /",
    "NG0670:821": "zab don 'jug pa'i sngon logs su //",
    "NG0670:822": "the tshom g.yengs ma thag bcad de //",
    "NG0670:823": "sdig bshags byang chub sems bskyed nas //",
    "NG0670:824": "rnal 'byor tshogs kyi bsod nams dpung *//",
    "NG0670:825": "phyis nas 'gyod pa med par bya //",
    "NG0670:826": "rnam par mi rtog sgom 'dod na //",
    "NG0670:827": "nges dang nyams ldan gnas bsten pa //",
    "NG0670:828": "rang gi ngo bo shes par bya //",
    "NG0670:829": "zhes gsungs so //",
    "NG0670:830": "gsol pa /",
    "NG0670:831": "byang chub sems kyi phur pa de don dam par",
    "NG0670:832": "bsgom du med ces bya ba'i don de ji ltar",
    "NG0670:833": "lags zhe na / bka' stsal pa /",
    "NG0670:834": "'khor ba rnams ni kun tu bzang po'i sku ste mtshan med nam mkha'i klong *//",
    "NG0670:835": "gang yang bsgom par bya ba rdzogs pa chen po'i 'di la ci yang med //",
    "NG0670:836": "mi bsgom bsgom du rdul yang med de ci zhig bsgom //",
    "NG0670:837": "bsgom par 'dod pa rnams kyis 'di yi don mi rtogs te klong las nyams //",
    "NG0670:838": "drang srong sgom 'dod pas ni yul la dpyad mi bya //",
    "NG0670:839": "sgom med yul lam dmigs par byed pa ni //",
    "NG0670:840": "de ni smig rgyu chu rnyeg 'dra //",
    "NG0670:841": "sems dpa' chen po thams cad bsgom pa'i mchog / ngo bo nyid du dmigs su med //",
    "NG0670:842": "nga yi lugs su sbyor ba las //",
    "NG0670:843": "byang chub med cing bsgom pa med //",
    "NG0670:844": "ces gsungs so //",
    "NG0670:845": "gsol pa /",
    "NG0670:846": "byang chub sems kyi phur pa de lam bsgoms nas rdo rje lta bur mi 'gyur ram zhe na /",
    "NG0670:847": "bka' stsal pa /",
    "NG0670:848": "bsam gyis mi khyab mi shes par //",
    "NG0670:849": "bsam med ngang du gang 'jog pa //",
    "NG0670:850": "bus pa de ni blun pa ste //",
    "NG0670:851": "mun pa'i skye mched nyid du 'gyur //",
    "NG0670:852": "bsam gyis mi khyab don shes na //",
    "NG0670:853": "bsam med ngang du gang 'jog pa //",
    "NG0670:854": "de ni thams cad mkhyen pa nyid //",
    "NG0670:855": "yon tan dpag tu med pa @#//",
    "NG0670:856": "'byung *//",
    "NG0670:857": "zhes gsungs so //",
    "NG0670:858": "gsol ba /",
    "NG0670:859": "byang chub sems kyi phur pa chos nyid la bsgom du yod pa la /",
    "NG0670:860": "rnal 'byor pas mi sgom pa ci zhig lags zhe na //",
    "NG0670:861": "bka' stsal pa /",
    "NG0670:862": "chos nyid bsam du med pa nam mkha' che //",
    "NG0670:863": "nam mkha'i bsam pa de dag kun dang bral //",
    "NG0670:864": "nam mkha'i dmigs par yang ni dmigs su med //",
    "NG0670:865": "sems dang chos ni ci yang ma yin pas //",
    "NG0670:866": "bsgom pa'i tshe na ci yang mi bsgom mo //",
    "NG0670:867": "zhes gsungs so //",
    "NG0670:868": "gsol pa /",
    "NG0670:869": "byang chub sems kyi phur pa de bsgoms na skyon ci mchis zhe na /",
    "NG0670:870": "bka' stsal pa /",
    "NG0670:871": "ma bcos byang chub de bzhin nyid //",
    "NG0670:872": "bsgom du med pa'i chos nyid la //",
    "NG0670:873": "bsgom pa dmigs su med pa ste //",
    "NG0670:874": "ting 'dzin zhes ni gdags su med //",
    "NG0670:875": "bsgoms kyang rnyed pa ma yin la //",
    "NG0670:876": "de bzhin ma bcos stor ba med //",
    "NG0670:877": "bsgom chos sna tshogs cir snang ba //",
    "NG0670:878": "bsgoms na de yi ngang mi gnas //",
    "NG0670:879": "de bas byis pa'i spyod yul yin //",
    "NG0670:880": "brtags na med la bzhag na legs pa 'byung *//",
    "NG0670:881": "bsgoms na mtshan dang dpe bzhin de la rtog pa skye //",
    "NG0670:882": "dmigs pa'i yul med gnas par brtag par dka' //",
    "NG0670:883": "zhes gsungs so //",
    "NG0670:884": "gsol pa //",
    "NG0670:885": "byang chub sems kyi phur pa de ni mi bsgom par bzhag pa lags sam zhe na /",
    "NG0670:886": "bka' stsal pa /",
    "NG0670:887": "bsgom pa'i yul med de la bsgom pa'i gnas //",
    "NG0670:888": "bsgom chags bde ba bdag 'dzin sdug bsngal yin //",
    "NG0670:889": "bsgom pa'i gnas med dag tu rab rtogs na //",
    "NG0670:890": "bsgoms kyang skyon med chos dbyings nam mkha' 'dra //",
    "NG0670:891": "zhes gsungs so //",
    "NG0670:892": "gsol ba /",
    "NG0670:893": "byang chub sems kyi phur pa de bsgoms kyang skyon",
    "NG0670:894": "med pa lags na bsgom pa nyid ni tshul ji",
    "NG0670:895": "ltar bsgom zhe na /",
    "NG0670:896": "bka' stsal pa /",
    "NG0670:897": "ma skyes pa yi chos rnams la //",
    "NG0670:898": "ngo bo med de bsgom pa med //",
    "NG0670:899": "nam mkha'i tshul du rab 'byor bas //",
    "NG0670:900": "dngos grub kun tu rab tu grags //",
    "NG0670:901": "zhes gsungs so //",
    "NG0670:902": "gsol ba /",
    "NG0670:903": "byang chub sems kyi phur pa de las dang po'i rna 'byor pas blos ji ltar bzhagace na /",
    "NG0670:904": "bka' stsal pa sems kyi skad cig dran pa la //",
    "NG0670:905": "yid kyi dmigs pa rgyun chad nas //",
    "NG0670:906": "byung tshor chad pa'i mtha' spangs te //",
    "NG0670:907": "chos rnams nam mkha' lta bu ni //",
    "NG0670:908": "brjod med rgyun gyi chad par dmigs //",
    "NG0670:909": "don ni phyin ci ma lor par //",
    "NG0670:910": "brjod med ting 'dzin bsgom pa'i mchog / yang dag don gyi rang bzhin 'di //",
    "NG0670:911": "ci yang mi len mi gnas shing *//",
    "NG0670:912": "ci yang mi thos thos pa med //",
    "NG0670:913": "ci yang mi byed byed dang bral //",
    "NG0670:914": "ci yang snang ba med pa ste //",
    "NG0670:915": "de ni snang ba'i dam pa yin //",
    "NG0670:916": "bsam du med pa'i chos nyid 'di //",
    "NG0670:917": "bsam du med par de bzhin bzhag / rang bzhin med pa'i chos nyid la //",
    "NG0670:918": "sems kyi gyin da skad cig ma //",
    "NG0670:919": "mi g.yo rgyun du dran par bya //",
    "NG0670:920": "zhes gsungs so //",
    "NG0670:921": "gsol ba //",
    "NG0670:922": "byang chub sems kyi phur pa de thams cad du",
    "NG0670:923": "dmigs shing dran par bya ba legs sam zhe na",
    "NG0670:924": "/ bka' @#//",
    "NG0670:925": "stsal pa /",
    "NG0670:926": "bsgom par bya ba bsgom pa min //",
    "NG0670:927": "gsal bya dmigs su med pa ste //",
    "NG0670:928": "de ltar sems kyis gang bsgoms pa //",
    "NG0670:929": "don la sems bsgom ting 'dzin mchog / ces gsungs so //",
    "NG0670:930": "gsol ba /",
    "NG0670:931": "byang chub sems kyi phur pa de ci'i phyir mi bsam par gnas par bgyi zhe na /",
    "NG0670:932": "bka' stsal pa /",
    "NG0670:933": "snang ba med pa'i rang bzhin la //",
    "NG0670:934": "shes blo yod pa'i sems mi 'gyur //",
    "NG0670:935": "mnyam nyid ston pa'i don 'di la //",
    "NG0670:936": "don ldan stong pa'i sgro mi 'dogs //",
    "NG0670:937": "ma bcos rang bzhin zhi ba yi //",
    "NG0670:938": "mtshan ma'i rtog bral shes ldan pas //",
    "NG0670:939": "med do tsam du'ang mi dmigs na //",
    "NG0670:940": "byung tshor 'dzin par ga la 'gyur //",
    "NG0670:941": "thams cad mi gnas byang chub sems //",
    "NG0670:942": "btsal nas grub pa ma yin yang *//",
    "NG0670:943": "sgyu ma sangs nas 'khrul ba bzhin //",
    "NG0670:944": "spros bral ye shes snying po gnas //",
    "NG0670:945": "bsgom dang bsgom par bya ba gnyis med na //",
    "NG0670:946": "don dam ngang la bde bar gnas pa ni //",
    "NG0670:947": "byang chub sems bsgom zhes kyang de la bya //",
    "NG0670:948": "zhes gsungs so //",
    "NG0670:949": "gsol ba /",
    "NG0670:950": "byang chub sems kyi phur pa de blo'i yul med",
    "NG0670:951": "par blo la gnas pa de ci'i phyir lags zhe",
    "NG0670:952": "na / bka' stsal pa /",
    "NG0670:953": "rdo rje 'dus pa chen po /",
    "NG0670:954": "byang chub snying por bzhugs pa'i tshe /",
    "NG0670:955": "stong pa'i chos la stong pa'i yul med de ni mi gnas so //",
    "NG0670:956": "byang chub sems byang chub bsgrub pa'i rgyu med de ni mi gnas so //",
    "NG0670:957": "'gro la sems rgyud gnyis mi 'chang *//",
    "NG0670:958": "zhes pa ni de la ma skyes ming mi dmigs //",
    "NG0670:959": "de las gzhan pa'i sems med phyir //",
    "NG0670:960": "bcos shing gnas pa gang zhig yod //",
    "NG0670:961": "ji ltar nam mkha' mkhan ma yi //",
    "NG0670:962": "de phyir nam mkha' de nyid bsgom par mi 'gyur zhing *//",
    "NG0670:963": "ngo bo nyid kyis ma skyes sems kyi ni //",
    "NG0670:964": "ma skyes de nyid bsgom par ga la 'gyur //",
    "NG0670:965": "mi mthun pa dang mnyam po dbyer med don //",
    "NG0670:966": "gang gis shes nas rtsol ba kun spangs te //",
    "NG0670:967": "btang snyoms chen por ma bcos ngang bzhag na //",
    "NG0670:968": "tha snyad tsam du sgom zhes de la brjod //",
    "NG0670:969": "ces gsungs so //",
    "NG0670:970": "gsol pa /",
    "NG0670:971": "byang chub sems kyi phur pa de bsgom pa'i dus",
    "NG0670:972": "na ting nge 'dzin gyi skyon dag ji ltar 'tshal",
    "NG0670:973": "bar bgyi zhe na /",
    "NG0670:974": "bka' stsal pa /",
    "NG0670:975": "dran 'byung rjes su 'brangs nas ni //",
    "NG0670:976": "'khor ba'i gnas su 'khor bar 'gyur //",
    "NG0670:977": "dran 'byung g.yo ba ci bkag pa //",
    "NG0670:978": "de ni 'gog pa nyid du 'gyur //",
    "NG0670:979": "dran 'byung med par blun par na //",
    "NG0670:980": "mu stegs can nam mun par 'gyur //",
    "NG0670:981": "'di zhes sems su gcig bzung na //",
    "NG0670:982": "mtshan ma rtog pa'i ri bo yin //",
    "NG0670:983": "snga phyi med pas phya chad na //",
    "NG0670:984": "med de chad pa'i mun can yin //",
    "NG0670:985": "gzhi yi don las yud tsam zhig / ci g.yo skye 'gag 'byung ba de //",
    "NG0670:986": "de las dran pa mang 'phel zhing *//",
    "NG0670:987": "lam 'tshal ba yi grangs byung na //",
    "NG0670:988": "lam gyi rnam grangs 'phel 'gyur gyi //",
    "NG0670:989": "chos nyid lam du ga la 'gyur //",
    "NG0670:990": "lhung bar gyur pa'i skyon chen ni //",
    "NG0670:991": "mtshan ma'i g.yeng ba rnam drug yin //",
    "NG0670:992": "rang bzhin yul @#//",
    "NG0670:993": "la g.yeng ba dang *//",
    "NG0670:994": "nad dang mtshan ma'i g.yeng ba dang *//",
    "NG0670:995": "yid la byed dang gnas ngan len //",
    "NG0670:996": "'di dag rab tu gsal byas na //",
    "NG0670:997": "don la mnyam par bzhag pa'i tshe //",
    "NG0670:998": "mnyam pa'i don la sgrib pa'i skyon //",
    "NG0670:999": "rnam pa lnga 'byung 'di lta ste //",
    "NG0670:1000": "byung tshor dbang gis g.yeng ba dang *//",
    "NG0670:1001": "bying rmugs dbang gis thibs pa dang *//",
    "NG0670:1002": "'dzin chags dbang gis 'gog pa dang *//",
    "NG0670:1003": "ther zug dbang gis drug pa dang *//",
    "NG0670:1004": "phyal ba'i dbang gis med pa dang *//",
    "NG0670:1005": "'di ni mnyam nyid skyon yin no //",
    "NG0670:1006": "ting 'dzin bde ba'i rol chags gnas pa //",
    "NG0670:1007": "yod med rgyu dang lam lta chos nyid yin //",
    "NG0670:1008": "de bas chags pa'i gnas la ting 'dzin na //",
    "NG0670:1009": "zhi bas sa stengs mya ngan de mi 'da' //",
    "NG0670:1010": "sems ni ci la'ang mi gnas dang *//",
    "NG0670:1011": "ci la'ang mi dmigs shes bya ba //",
    "NG0670:1012": "sems la gnas dmigs skyon sel ba //",
    "NG0670:1013": "sems 'dzin phra mo de la yod //",
    "NG0670:1014": "smig sgyu bzhin du sems med na //",
    "NG0670:1015": "mi gnas mi dmigs byed pa gang *//",
    "NG0670:1016": "nam mkha'i rang bzhin ma shes na //",
    "NG0670:1017": "bsgom pa don dang ldan mi yin //",
    "NG0670:1018": "ji tsam rtog med zab mo zhig / blo yi yul du snang zhe na //",
    "NG0670:1019": "mi rtog zab mo'i nyams myong ba /",
    "NG0670:1020": "myong ba yin phyir de nyid min //",
    "NG0670:1021": "zhes gsungs so //",
    "NG0670:1022": "gsol pa /",
    "NG0670:1023": "byang chub sems kyi phur pa de ltar shes nas bsgom pa la /",
    "NG0670:1024": "theg pa 'og ma'i rtsal sgrub spyod mi dgos pa ji ltar 'tshal ba lags zhe na /",
    "NG0670:1025": "dka' stsal pa /",
    "NG0670:1026": "sangs rgyas kun gyi byang chub sems //",
    "NG0670:1027": "bla na med pa 'byung 'gyur ba //",
    "NG0670:1028": "rgyal bas gsungs pa'i ye shes gang *//",
    "NG0670:1029": "de ni dkyil 'khor snying por gsungs //",
    "NG0670:1030": "der gzhol de ni mchod pa'i sprin //",
    "NG0670:1031": "glong du gnas pa sgrub thabs so //",
    "NG0670:1032": "ngang gis mi ldog dngos grub pas //",
    "NG0670:1033": "don du kun grub phyag rgyar rdzogs //",
    "NG0670:1034": "ci la ma chags sbyin pa ste //",
    "NG0670:1035": "nges pas mi gting dad pa'o //",
    "NG0670:1036": "chos nyid las ma 'das pas dam tshig go / man ngag dang 'brel bas gzungs so //",
    "NG0670:1037": "de bzhin nyid las mi g.yo bas ting nge 'dzin /",
    "NG0670:1038": "gnyis su med pas lta ba /",
    "NG0670:1039": "yin pa'i don ma spros pas 'phrin las /",
    "NG0670:1040": "bden pa mnyes pas sngags dang phyag rgya /",
    "NG0670:1041": "snang srid ye 'byam dbang gi mchog / 'gyur med rtog pa byin rlabs te //",
    "NG0670:1042": "chos nyid gsal ba mchod pa dang *//",
    "NG0670:1043": "rtogs pas sgrol ba'i 'phrin las yin //",
    "NG0670:1044": "goms pas sbyor ba'i 'phrin las yin //",
    "NG0670:1045": "gsal ba'i ting 'dzin 'phrin las yin //",
    "NG0670:1046": "phebs pas mchod pa'i 'phrin las yin //",
    "NG0670:1047": "gsang thub bka' yi 'phrin las yin /",
    "NG0670:1048": "'phrin las rdzogs shes de la bya //",
    "NG0670:1049": "kun gzhi bzang po'i rig pa la //",
    "NG0670:1050": "rgyud ltar dgrol zhing lung ltar bskyed //",
    "NG0670:1051": "don dam man ngag gzhung ltar bsgom //",
    "NG0670:1052": "sgrub thabs tshang zhes de la de skad bya //",
    "NG0670:1053": "zhes gsungs so //",
    "NG0670:1054": "gsol pa /",
    "NG0670:1055": "byang chub sems kyi phur pa gong ma ltar bsgoms",
    "NG0670:1056": "pa'i dus su mtshan ma phra mo ldan pa kun",
    "NG0670:1057": "skyon lags sam zhe na /",
    "NG0670:1058": "bka' stsal pa / @#//",
    "NG0670:1059": "'du byed med pa mkha' 'dra bas //",
    "NG0670:1060": "'du byed las byung bsam gtan skyon //",
    "NG0670:1061": "brtag tu med pa'i chos nyid ni //",
    "NG0670:1062": "rtog pa can gyis mi rtogs te //",
    "NG0670:1063": "gang zhig de don mi rtogs par //",
    "NG0670:1064": "g.yeng bar ltung ba ci cha yod //",
    "NG0670:1065": "chos nyid tsam du mi skyon na //",
    "NG0670:1066": "sgyu ma phra rags smos ci dgos //",
    "NG0670:1067": "bsam dang bral ba ye shes pas //",
    "NG0670:1068": "mtha' kun yid la mi bya'o //",
    "NG0670:1069": "zhes gsungs so //",
    "NG0670:1070": "gsol ba /",
    "NG0670:1071": "byang chub sems kyi phur pa bsgom pa la de ltar skyon lags na /",
    "NG0670:1072": "ldang ba rnams dgag lags sam zhe na /",
    "NG0670:1073": "bka' stsal pa /",
    "NG0670:1074": "ldang mi ldang ched du mi spong sems rten ci 'chang mngon du min //",
    "NG0670:1075": "'jam pa ma yin rdul tsam g.yo ba de nyid yin te der mi gnas //",
    "NG0670:1076": "bsgom pa'i sa mi rnyed cing bsgoms pas rnyed ma 'gyur ba ste //",
    "NG0670:1077": "sems kyi spyod yul shes pa de la de dag chos rnams kyi mtshan nyid yin //",
    "NG0670:1078": "rnam 'bras gang la'ang mchog dang tha ma med par lam mchog 'di bsgom mo //",
    "NG0670:1079": "'du byed ma skyes chos kun 'byung med shin tu chos rnams mya ngan 'das //",
    "NG0670:1080": "dngos med de tshe kun kyang chos kyi dbyings shes dgra bcom rab 'byor yin //",
    "NG0670:1081": "rnam par rtog pa'i mtshan ma ci byung yang *//",
    "NG0670:1082": "rtog pa de nyid chos nyid yin shes na / chos kyi dbyings nyid gzhan du bsgom mi dgos //",
    "NG0670:1083": "de la gnyen pos bcos shing dpag tu med //",
    "NG0670:1084": "the tshom ldang ngo cog ni chos kyi dbyings yin pas //",
    "NG0670:1085": "lhag par the tshom bsal ba'i rgyu med do //",
    "NG0670:1086": "de ltar shes na byung yang skyon med do //",
    "NG0670:1087": "byung chos g.yo 'gog thams cad kyang *//",
    "NG0670:1088": "rang bzhin gyis 'byung ngang gis zhi //",
    "NG0670:1089": "mdor na cir brtags bsam pa bzhin //",
    "NG0670:1090": "'byung bas thams cad ngo bor snang *//",
    "NG0670:1091": "ma bcos g.yo ba med nyid la //",
    "NG0670:1092": "sna tshogs 'byung rgyu mi skyon zhing *//",
    "NG0670:1093": "cho 'phrul mi 'gag nyam nga med //",
    "NG0670:1094": "skyon med gnyis pos ma skyes phyir //",
    "NG0670:1095": "rnam rtog mtshan ma ci byung yang *//",
    "NG0670:1096": "ma bkag rang byung rang zhi ste //",
    "NG0670:1097": "ma bcos ma byas rang gi ngang gis gsal //",
    "NG0670:1098": "nam mkha' yangs pa'i dkyil yangs su //",
    "NG0670:1099": "dngos po mtshan ma kun zhi ltar //",
    "NG0670:1100": "rtogs pas yangs pa'i lta ba la //",
    "NG0670:1101": "'dzin rtog mtshan ma kun kyang shong *//",
    "NG0670:1102": "shong ba bas kyang yangs kyang yangs //",
    "NG0670:1103": "zhes gsungs so //",
    "NG0670:1104": "gsol ba /",
    "NG0670:1105": "byang chub sems kyi phur po bsgom pa'i dus na gol sar cis ma ltung ba lags zhe na /",
    "NG0670:1106": "bka' stsal pa /",
    "NG0670:1107": "sems nyid dngos po yod ce'am //",
    "NG0670:1108": "med ces bya bar mi lta bas //",
    "NG0670:1109": "mu stegs can du ltung mi 'gyur //",
    "NG0670:1110": "bying rmugs can du ma gyur pas //",
    "NG0670:1111": "'du shes med par de mi ltung *//",
    "NG0670:1112": "'du shes rjes su ma 'brengs pas //",
    "NG0670:1113": "sems can khams su de mi 'khor //",
    "NG0670:1114": "kun gzhi'i don la goms pas na //",
    "NG0670:1115": "nyan thos theg par de mi ltung *//",
    "NG0670:1116": "stong zhing zhi bar mi byed pas //",
    "NG0670:1117": "rang rgyal lta bar de mi 'gyur //",
    "NG0670:1118": "rnam dag stong par mi byed pas //",
    "NG0670:1119": "byang chub spyod par yong mi ltung *//",
    "NG0670:1120": "mnyam nyid stong pa'i @#//",
    "NG0670:1121": "don dag la //",
    "NG0670:1122": "so sor tha dad mi byed pas //",
    "NG0670:1123": "sa yi rim par mi ltung zhing *//",
    "NG0670:1124": "rim gyis sbyang zhing 'phar ba med //",
    "NG0670:1125": "gang zhig gsal zhing dmigs yod na //",
    "NG0670:1126": "de nyid nges par g.yeng ba yin //",
    "NG0670:1127": "ci yang yid la mi byed pas //",
    "NG0670:1128": "gsil bar lhung ba ci zhig ltung *//",
    "NG0670:1129": "bsam med bsgom pa ma nor na //",
    "NG0670:1130": "chos sku byang chub the tshom med //",
    "NG0670:1131": "ces gsungs so //",
    "NG0670:1132": "gsol pa //",
    "NG0670:1133": "byang chub sems kyi phur pa bsgom pa'i tshe dmigs",
    "NG0670:1134": "pa bcug kyang chos nyid gsal na skyon ci mchis",
    "NG0670:1135": "zhe na / bka' stsal pa /",
    "NG0670:1136": "gzhan ma dman pa'i sgo nas ni //",
    "NG0670:1137": "dmigs pa 'dzin pa med pa'i chos nyid la //",
    "NG0670:1138": "dmigs pa'i rtog pa yod pas nor //",
    "NG0670:1139": "ther tsher dmigs kyi nam mkha' la //",
    "NG0670:1140": "phra rab then thag 'dzud pa ltar //",
    "NG0670:1141": "byis pa las gang byed pa ste //",
    "NG0670:1142": "shes cam dag gis bya ma rung *//",
    "NG0670:1143": "byang chub de yang mi dmigs te //",
    "NG0670:1144": "mi gnas shes ni gang brjod cing *//",
    "NG0670:1145": "gnas dang dmigs pa'i gnas 'dzin pa //",
    "NG0670:1146": "gzung 'dzin zhe ni de la bya //",
    "NG0670:1147": "dmigs pa'i yid la ci gsal ba //",
    "NG0670:1148": "shes pa'i yul du 'jug 'gyur bas //",
    "NG0670:1149": "de dag ma rabs ting nge 'dzin //",
    "NG0670:1150": "des na dmigs med rgyal bas gsungs //",
    "NG0670:1151": "zhes bya'o //",
    "NG0670:1152": "gsol ba /",
    "NG0670:1153": "byang chub sems kyi phur pa bsgom pas grub pa'i rtags ji lta bu 'byung ba lags zhe na /",
    "NG0670:1154": "bka' stsal pa /",
    "NG0670:1155": "de ltar don la mnyam bzhag na //",
    "NG0670:1156": "rtags kyi tshor ba 'di ltar 'byung *//",
    "NG0670:1157": "drod dang rtags dang cho 'phrul dang *//",
    "NG0670:1158": "rnam shes dang ni ye shes dang *//",
    "NG0670:1159": "drod ni g.yo dang thob pa dang *//",
    "NG0670:1160": "rtags ni myong dang brtan pa dang *//",
    "NG0670:1161": "cho 'phrul 'byung dang rdzogs pa dang *//",
    "NG0670:1162": "rig pa phra mo yan chad gsal //",
    "NG0670:1163": "de ni don rnams rdzogs pa yin //",
    "NG0670:1164": "drod gsum nyams su lon pa dang *//",
    "NG0670:1165": "rnam gnyis rtags kyang 'byung bar 'gyur //",
    "NG0670:1166": "ched du rtsol ba mi byed kyi //",
    "NG0670:1167": "mi 'khrugs mnyam pa nyid shes dang *//",
    "NG0670:1168": "gang la chags dang yul gyis myos //",
    "NG0670:1169": "skrag med de ni mi 'bral mi gnas shing *//",
    "NG0670:1170": "mi 'phrog mnyam shes bzhi po phyogs dang pha rol phyin rnams der shes //",
    "NG0670:1171": "zhes gsungs so //",
    "NG0670:1172": "gsol ba /",
    "NG0670:1173": "byang chub sems kyi phur pa bsgom pa de klong du tshul ji ltar 'gyur zhe na /",
    "NG0670:1174": "bka' stsal pa /",
    "NG0670:1175": "de ltar yun rings 'dug gnas dang *//",
    "NG0670:1176": "sems ni mi 'gyur rdo rje dang *//",
    "NG0670:1177": "bzod cig sdug bsngal byang chub sems //",
    "NG0670:1178": "byang chub mchog gi snying po ni //",
    "NG0670:1179": "mtshan mas btsal ba ma yin te //",
    "NG0670:1180": "dag pa rnam gsum ma nor cing *//",
    "NG0670:1181": "rang gi rgyal po goms pa yis //",
    "NG0670:1182": "byang chub mchog 'di rnyed par 'gyur //",
    "NG0670:1183": "bsgrub par bya ba gang yin de la ni //",
    "NG0670:1184": "btsal ba yang nas yang du mnyam bzhag ste //",
    "NG0670:1185": "goms pa klong du gyur cing khad kyis ni //",
    "NG0670:1186": "rtsol ba med par lhun gyis grub bar 'gyur //",
    "NG0670:1187": "zhes gsungs so //",
    "NG0670:1188": "gsol ba /",
    "NG0670:1189": "byang chub sems kyi phur pa de snying rje chen po zhes bgyi bar ji ltar 'byung zhe na /",
    "NG0670:1190": "bka' stsal pa /",
    "NG0670:1191": "thabs kyi rtsa bar snying @#//",
    "NG0670:1192": "rje ma shar na //",
    "NG0670:1193": "'phral du phyogs chas yongs la khyab mi 'gyur //",
    "NG0670:1194": "bdal ba chen po'i blo yis spyir khyab na //",
    "NG0670:1195": "kun tu snang gi ting 'dzin ma bsgoms gsal //",
    "NG0670:1196": "thugs rje 'byung ba'i gnas ni nyon mongs lnga //",
    "NG0670:1197": "nyon mongs de nyid yang dag yin rtogs na //",
    "NG0670:1198": "don dam rgyu la 'bras bu yin rtogs na //",
    "NG0670:1199": "sangs rgyas sems can 'bras bu yin rtogs mnyam //",
    "NG0670:1200": "thugs rje chen po skye zhes de la bya //",
    "NG0670:1201": "chos dbyings mtha' dbus med pa la //",
    "NG0670:1202": "skye 'gag med pa'i blo bdal bas //",
    "NG0670:1203": "spros pa med par rtogs pa yi //",
    "NG0670:1204": "khyab pa spyi yi thugs rje che //",
    "NG0670:1205": "thugs rje chen po cir mi mdzad //",
    "NG0670:1206": "ces gsungs so //",
    "NG0670:1207": "gsol ba /",
    "NG0670:1208": "byang chub sems kyi phur pa bsgom pa'i dus na /",
    "NG0670:1209": "thugs rje chen po thabs kyi spyod pa'i 'gro don",
    "NG0670:1210": "bya'o zhes gsungs pa de don ji ltar lags zhe",
    "NG0670:1211": "na / bka' stsal pa /",
    "NG0670:1212": "de ltar de bzhin chos kyi dbyings rig nas //",
    "NG0670:1213": "ma rig rnams la snying rje chen po bskyed //",
    "NG0670:1214": "snying rje skyes nas sgyu ma'i ting 'dzin gyis //",
    "NG0670:1215": "'gro don thabs kyi spyod pa sna tshogs ston //",
    "NG0670:1216": "rtsa ba byang chub sems nyid rtogs //",
    "NG0670:1217": "thabs kyi pha rol phyin pa spyod //",
    "NG0670:1218": "snying rjes chud ma zos bar zung *//",
    "NG0670:1219": "zhes gsungs so //",
    "NG0670:1220": "gsol pa /",
    "NG0670:1221": "byang chub sems kyi phur pa de mtshan ma'i gzung 'dzin du mi 'gyur lags sam zhe na /",
    "NG0670:1222": "bka' stsal pa /",
    "NG0670:1223": "thabs kyi spyod pas gdul bya kun gdul kyang *//",
    "NG0670:1224": "sgyu ma'i blo ldan rlom sems rdul tsam med //",
    "NG0670:1225": "ma skyes sems la sems can med pa'i phyir //",
    "NG0670:1226": "ngo bo nyid kyi chos kun nga rgyal 'chang *//",
    "NG0670:1227": "chos kun sgyu mar mngon sum snang ba'i phyir //",
    "NG0670:1228": "ting 'dzin sgyu mas ting 'dzin de ltar ston //",
    "NG0670:1229": "zhes gsungs so //",
    "NG0670:1230": "gsol pa /",
    "NG0670:1231": "byang chub sems kyi phur pa de thabs dang shes",
    "NG0670:1232": "rab 'brel bas bden pa mthong zhes bgyi ba ji",
    "NG0670:1233": "ltar lags zhe na /",
    "NG0670:1234": "bka' stsal pa /",
    "NG0670:1235": "de ltar sems kyi sems mthong *//",
    "NG0670:1236": "ye shes kyis chos nyid mthong *//",
    "NG0670:1237": "dus kun tu ni skye 'gag med //",
    "NG0670:1238": "sngon nas mthong ba'i don mthong 'gyur //",
    "NG0670:1239": "de yang dngos po mi mthong ba'i //",
    "NG0670:1240": "thams cad rang bzhin med pa cig / blo la 'das pa kho nar zad //",
    "NG0670:1241": "de lta bu yi don mthong na //",
    "NG0670:1242": "mtshan mar mthong ba ci yang med //",
    "NG0670:1243": "sgyu ma tsam du tshul shes na //",
    "NG0670:1244": "nam mkha' mnyam pa'i don snang 'gyur //",
    "NG0670:1245": "kha cig dang ni de don la //",
    "NG0670:1246": "snang ba zhes ni ci phyir gdags //",
    "NG0670:1247": "med pa'i don dang 'gal lo zhes //",
    "NG0670:1248": "the tshom za 'gyur de dag la //",
    "NG0670:1249": "mthong ba med pa'i don de nyid //",
    "NG0670:1250": "yid kyi ngo la snang 'gyur na //",
    "NG0670:1251": "snang zhes de phyir brjod par bya //",
    "NG0670:1252": "de bas 'khrul ba ma zad par //",
    "NG0670:1253": "nam mkha' mthong ba med pa de //",
    "NG0670:1254": "de nyid yid la snang 'gyur yang *//",
    "NG0670:1255": "gzugs la snang bar gyur ma yin //",
    "NG0670:1256": "sems nyid bden pas ma mthong na //",
    "NG0670:1257": "yid la mtshan nyid don gsal yang *//",
    "NG0670:1258": "mtshan ma 'khrul pa rgyu ba gnyis //",
    "NG0670:1259": "'dren mar rgyu ba 'bras bu",
    "NG0670:1261": "[(]8[)]@#// med //",
    "NG0670:1262": "de nyid bden par mthong 'gyur na //",
    "NG0670:1263": "de nas de ma thag tu yang *//",
    "NG0670:1264": "yid kyis rgyu ba rgyun bcad nas //",
    "NG0670:1265": "sngar 'khrul mtshan ma'i chos bral te /",
    "NG0670:1266": "des ni bden pa mthong ba yin //",
    "NG0670:1267": "zhes gsungs so //",
    "NG0670:1268": "gsol ba /",
    "NG0670:1269": "byang chub sems kyi phur pa de'i bden pa mthong ba'i drod tshad ci gzung ba lags zhe na /",
    "NG0670:1270": "bka' stsal pa /",
    "NG0670:1271": "nges don mthong ba'i nyams drod ni //",
    "NG0670:1272": "man ngag lung gi brgyan cha ste //",
    "NG0670:1273": "nges par drod gsum myong bar 'gyur //",
    "NG0670:1274": "de dag thog tu phebs pa'i drod //",
    "NG0670:1275": "drod chen rtag tu bstan pa yin //",
    "NG0670:1276": "de yis zhar la 'byung ba'i phyir //",
    "NG0670:1277": "'khor ba'i khams su snying rje yi //",
    "NG0670:1278": "byang chub sems kyang skye bar 'gyur //",
    "NG0670:1279": "mtshan ma rtogs pa'i chos rnams la //",
    "NG0670:1280": "yid ma ches pa'i 'du shes skyes //",
    "NG0670:1281": "chos rnams 'di ltar yin pa la //",
    "NG0670:1282": "log par 'khrul pa ngo mtshar zhes //",
    "NG0670:1283": "ya char spyod pa'i 'du shes 'byung *//",
    "NG0670:1284": "'di don ma shes 'gro ba rnams //",
    "NG0670:1285": "rtsol sgrub dka' ba'i thabs chen gyis //",
    "NG0670:1286": "yang dag don 'tshol lam de ring *//",
    "NG0670:1287": "bsags pa'i 'bras bu yod gyur kyang *//",
    "NG0670:1288": "gzugs la snang bar don de mthong bar yongs ma nus //",
    "NG0670:1289": "de ltar shes pa'i nyams drod ni //",
    "NG0670:1290": "skal dang ldan pa'i skyes bu gang *//",
    "NG0670:1291": "rgyud 'gros tshig gis ma bkrol bar //",
    "NG0670:1292": "sems las chos 'byung 'bum phrag yas //",
    "NG0670:1293": "smra ba'i sgo mo thams cad gsal //",
    "NG0670:1294": "don la nges pa'i gtan tshig dag / tshig tu mtshon te 'byin par nus //",
    "NG0670:1295": "de ni chos sku mnyam nyid dang *//",
    "NG0670:1296": "dbyer med gnyis su med pa yin //",
    "NG0670:1297": "bstan pa'i gzugs su gzugs brnyan dang *//",
    "NG0670:1298": "de ni mtshungs pa ma yin no //",
    "NG0670:1299": "zhi lus mthar 'gog rkyen gnyis dang *//",
    "NG0670:1300": "de ni mtshungs pa ma yin no //",
    "NG0670:1301": "sa la slob pa'i sems dpa' dang *//",
    "NG0670:1302": "de yang mi mtshungs rgyal bas gsungs //",
    "NG0670:1303": "rigs 'dzin drang srong don spyod dang *//",
    "NG0670:1304": "lus 'dra sems ni yong mi mtshungs //",
    "NG0670:1305": "zhes gsungs so //",
    "NG0670:1306": "gsol pa /",
    "NG0670:1307": "byang chub sems kyi phur ba'i don spyod pa'i rnal",
    "NG0670:1308": "'byor pa de la bar chad kyi bdud kyi spyod",
    "NG0670:1309": "yul rnams 'byung ba ji lta bu lags zhe na",
    "NG0670:1310": "/ bka' stsal pa /",
    "NG0670:1311": "rnal 'byor bdud kyi spyod yul ni //",
    "NG0670:1312": "dam par mdun mthong dam par smra //",
    "NG0670:1313": "sprul pa grangs med 'gyed mthong dang *//",
    "NG0670:1314": "dam pas gsung kun gsal mthong dang *//",
    "NG0670:1315": "dus kun shes gsal mthong ba dang *//",
    "NG0670:1316": "rgyud drug lam gnas kun snang dang *//",
    "NG0670:1317": "de la gdung ba'i shugs phyung dang *//",
    "NG0670:1318": "kun gang gsal bar mthong ba dang *//",
    "NG0670:1319": "ci la thogs med 'gro ba dang *//",
    "NG0670:1320": "mkha' la bya bzhin 'gro 'dug dang *//",
    "NG0670:1321": "sangs rgyas phyag rgya lung ston dang *//",
    "NG0670:1322": "kun gyi skad du chos ston dang *//",
    "NG0670:1323": "dngos po brtan g.yo bsti gnas mthong *//",
    "NG0670:1324": "thams cad mnyam par bkod pa dang *//",
    "NG0670:1325": "de nyid rang bzhin gsal snang dang *//",
    "NG0670:1326": "las su rung ba thogs med dang *//",
    "NG0670:1327": "dam pas don la bsngos pa dang *//",
    "NG0670:1328": "ting 'dzin gtso bos mchod pa dang *//",
    "NG0670:1329": "rang bzhin @#//",
    "NG0670:1330": "shes na dam pa'ithabs //",
    "NG0670:1331": "gang gis mi shes log pa'i bdud ces bya //",
    "NG0670:1332": "chags sdang drag po'i yul dang ni //",
    "NG0670:1333": "mi ma yin pa'i gzugs su snang ba dang *//",
    "NG0670:1334": "mkha' la sna tshogs gzugs su mthong ba dang *//",
    "NG0670:1335": "de dag bdud kyi spyod yul lo //",
    "NG0670:1336": "zhes gsungs so //",
    "NG0670:1337": "gsol pa /",
    "NG0670:1338": "byang chub sems kyi phur par spyod pa'i tshe /",
    "NG0670:1339": "gong gi spyod yul de dag ji ltar shes par bgyi ba lags zhe na /",
    "NG0670:1340": "bka' stsal pa /",
    "NG0670:1341": "sems dang snang ba'i mtshan ma dang *//",
    "NG0670:1342": "nga bdag gnyis pa'i mtha' med pas //",
    "NG0670:1343": "snang ba thams cad yon tan min //",
    "NG0670:1344": "de bas dga' brod 'du shes med //",
    "NG0670:1345": "yon tan snyems pa'i nga rgyal gyis //",
    "NG0670:1346": "dregs khengs mtho dman sems bskyed na //",
    "NG0670:1347": "nges par bden pa ma mthong ba //",
    "NG0670:1348": "de bas bdud kyi spyod yul gsungs //",
    "NG0670:1349": "de bas sgyu ma rab shes nas //",
    "NG0670:1350": "rlom sems bral bas sangs rgyas yin //",
    "NG0670:1351": "de bzhin gshegs pa'i spyod yul mthong yang ma chags pa dang */",
    "NG0670:1352": "srid pa gsum sa le mthong yang rig pa'i gnas su mi 'jigs pa dang */",
    "NG0670:1353": "dus gsum gyi tshe gsum dran yang chos nyid las ma g.yos pa'o //",
    "NG0670:1354": "zhes so //",
    "NG0670:1355": "gsol pa /",
    "NG0670:1356": "byang chub sems kyi phur pa gongam ltar bsgoms pas 'bras bu ji ltar thob pa lags zhe na /",
    "NG0670:1357": "bka' stsal pa /",
    "NG0670:1358": "dmigs med ting 'dzin rtogs gyur na //",
    "NG0670:1359": "chos sku rtogs zhes de la bya //",
    "NG0670:1360": "mi zad rgyan gyi 'khor lo yang *//",
    "NG0670:1361": "sgyu ma'i spyod yul dpag tu med //",
    "NG0670:1362": "ces gsungs so //",
    "NG0670:1363": "gsol ba /",
    "NG0670:1364": "byang chub sems kyi phur pa de'i 'bras bu thob pa zhig lags sam zhe na /",
    "NG0670:1365": "bka' stsal pa /",
    "NG0670:1366": "nam mkha' bzhin te mtha' mnyam zhing *//",
    "NG0670:1367": "gzhan la ltos 'gyur chos ma yin //",
    "NG0670:1368": "mtshungs pa med pa'i ye shes kyis //",
    "NG0670:1369": "rangagi mthu yis rig pa las //",
    "NG0670:1370": "chos ni gzhan nas 'byung mi 'gyur //",
    "NG0670:1371": "rang rig skyes bu dam pa la //",
    "NG0670:1372": "bla ma'i sangs rgyas de la gnas //",
    "NG0670:1373": "don dam bcos ldan bzhag pa la //",
    "NG0670:1374": "yon tan 'bras bu rang bzhin tshang *//",
    "NG0670:1375": "bka' gsang thabs kyi 'bras bu ni //",
    "NG0670:1376": "re med don dam nga la yod //",
    "NG0670:1377": "kye /",
    "NG0670:1378": "rnal 'byor gang du don gcig nyan //",
    "NG0670:1379": "ma yengs don la blo 'jog dang *//",
    "NG0670:1380": "snang med 'bras bu lag chang ma //",
    "NG0670:1381": "mi 'byung mi 'jug bdag med snying rje'i de yis ni //",
    "NG0670:1382": "gzhan gyi nor med ma 'ongs ye nas gnas pa yin //",
    "NG0670:1383": "byang chub snying por dag 'jug pas //",
    "NG0670:1384": "thob pa med pas spangs pa med //",
    "NG0670:1385": "sangs rgyas rnams kyi byang chub ni //",
    "NG0670:1386": "tha snyad yin te don dam min //",
    "NG0670:1387": "zhes gsungs so //",
    "NG0670:1388": "gsol ba /",
    "NG0670:1389": "byang chub sems kyi phur pa'i 'bras bu thob pa bgyi ba nyid ji lta bu lags zhe na /",
    "NG0670:1390": "bka' stsal pa /",
    "NG0670:1391": "bdag nyid chos sku snying po byang chub pas //",
    "NG0670:1392": "gzhan nas btsal zhing thob pa ma yin yang */",
    "NG0670:1393": "rmi lam sad nas gzugs dang bral ba bzhin //",
    "NG0670:1394": "sgrib spangs byang chub thob ces rgyal bas gsungs //",
    "NG0670:1395": "rtogs pa'i 'du shes zad gyur na //",
    "NG0670:1396": "lhun grub @#//",
    "NG0670:1397": "ye gsal rang las 'char //",
    "NG0670:1398": "de la rgyu dang 'bras bu med //",
    "NG0670:1399": "de phyir ye shes spros bral yin //",
    "NG0670:1400": "zhes gsungs so //",
    "NG0670:1401": "gsol ba /",
    "NG0670:1402": "byang chub sems kyi phur pa'i de la rgyu 'bras",
    "NG0670:1403": "dbyer med pa zhes bgyi ba ji lta bu lags",
    "NG0670:1404": "zhe na / bka' stsal pa /",
    "NG0670:1405": "rgyu 'bras ye nas dbyer med snga phyi ma yin //",
    "NG0670:1406": "'bras bu lam du gyur na dus gcig mnyam par sbyor //",
    "NG0670:1407": "byang chub sems kyi phur pa'i don gong ma de ji ltar dbyer med ce na /",
    "NG0670:1408": "bka' stsal pa /",
    "NG0670:1409": "'bras bu rnam par dag pa ni //",
    "NG0670:1410": "'jig rten brtan g.yo la sogs pa //",
    "NG0670:1411": "snang ba nyid na ngo bo nyid med //",
    "NG0670:1412": "chos nyid chos sku chen po yin //",
    "NG0670:1413": "sku dang rgyan dang 'khor lo ni //",
    "NG0670:1414": "lung chen bzang mo'i nang na gsal //",
    "NG0670:1415": "dngos grub mchog gi snying po dang *//",
    "NG0670:1416": "dang po'i don rtogs mthar mi gtong *//",
    "NG0670:1417": "chu srin phyag rgya ji bzhin no //",
    "NG0670:1418": "spyod yul kun tu tshad dpag med //",
    "NG0670:1419": "ces gsungs so //",
    "NG0670:1420": "gsol ba /",
    "NG0670:1421": "bcu bzhi pa yi gsang sngags don //",
    "NG0670:1422": "byang chub sems kyi phur pa yi //",
    "NG0670:1423": "nges par bzlas pa'i nyams blangs pa //",
    "NG0670:1424": "lnga gsum dang po'i yi ge yi //",
    "NG0670:1425": "shes rab thabs kyi phur pa gang *//",
    "NG0670:1426": "gnyis med theg chen phur bu gcig / thams cad bgegs kyi don ci lags //",
    "NG0670:1427": "de dag bsdus pa gang du bsgral //",
    "NG0670:1428": "bka' stsal pa /",
    "NG0670:1429": "dang po dgon par gnas pa'i phyir //",
    "NG0670:1430": "lnga drug sems can rang byung ba //",
    "NG0670:1431": "gcig mang lnga bshad gang yin dang *//",
    "NG0670:1432": "rdo rje sku mchog lhun rdzogs nyid //",
    "NG0670:1433": "dus gsum rgyal ba'i yab chen po //",
    "NG0670:1434": "sangs rgyas thams cad 'dus pa'i sras //",
    "NG0670:1435": "rang las gzhan na yod min pa //",
    "NG0670:1436": "mtha' bral ba yang yod ma yin //",
    "NG0670:1437": "'di ltar yin zhes nga mi smra //",
    "NG0670:1438": "li sgras shes rab mchog gi dbyings //",
    "NG0670:1439": "chos can mtshan ma kun la thebs //",
    "NG0670:1440": "de dag spros dang bral ma bral //",
    "NG0670:1441": "phyogs bcu thug pa ga la yod //",
    "NG0670:1442": "bsam pa'i dbyings las yul med par //",
    "NG0670:1443": "rig pa rang shar thabs kyi mchog / spyod yul dag pas bzang po ni //",
    "NG0670:1444": "la sgras mtshon pa'i theg chen po //",
    "NG0670:1445": "ya sgras mtshon pas dbyings la thebs //",
    "NG0670:1446": "gnyis med phur bu mthar phyin no //",
    "NG0670:1447": "ye shes spros bral phur ba'i mchog / 'thob dbang kun gyi mchog yin te //",
    "NG0670:1448": "gza' gtad med par thag chod na //",
    "NG0670:1449": "re bzhin dogs pa ga la yod //",
    "NG0670:1450": "de rjes mngon du gang byed pa //",
    "NG0670:1451": "dgon pa gnyis po rnam bral ba'i //",
    "NG0670:1452": "dgon pa mchog la gnas pa ste //",
    "NG0670:1453": "re dogs med par rang bzhin 'dug / dbyings nyid rang snang rgya che la //",
    "NG0670:1454": "'dug na mtshon dang rlabs tshul las //",
    "NG0670:1455": "dang po sngags su don nyid snang *//",
    "NG0670:1456": "phyogs nas ldang pa ga la yod //",
    "NG0670:1457": "de tshe drug gis mtshon bsgribs pa //",
    "NG0670:1458": "rtsa ba rang bzhin rkyen blang ste //",
    "NG0670:1459": "nyams myong ched byed shugs snang bgegs //",
    "NG0670:1460": "thams cad gsum la ji ltar bsgrib //",
    "NG0670:1461": "zin nas nyam nga dang po la //",
    "NG0670:1462": "'byung tshe bcom pa'i yi ge gcig / dbang ste rtogs pas dbang gyur na //",
    "NG0670:1463": "bying rmugs @#//",
    "NG0670:1464": "lhag mthong rgod zhi nas //",
    "NG0670:1465": "tha dad zung 'brel rang bzhin las //",
    "NG0670:1466": "sgrib rtsal rtsol ba ga la yod //",
    "NG0670:1467": "thugs kyi yi ge rang gnas na //",
    "NG0670:1468": "nyams lnga'i drod rtags rang byung bas //",
    "NG0670:1469": "'khor ba'i rgya mtsho las sgrol ba //",
    "NG0670:1470": "yi ge 'bru dgu drang ba'i don yin te //",
    "NG0670:1471": "ming tsam gzhan la rten 'dra yang //",
    "NG0670:1472": "mngon sum smin pa rang nyid yin //",
    "NG0670:1473": "gsol ba /",
    "NG0670:1474": "byang chub sems kyi phur pa de //",
    "NG0670:1475": "gdab pa'i gnas ni gang ltar lags //",
    "NG0670:1476": "bka' stsal pa /",
    "NG0670:1477": "byang chub sems kyi phur pa de //",
    "NG0670:1478": "gzhan du 'debs pa'i gnas med de //",
    "NG0670:1479": "dngos po phyin ci log la gdab //",
    "NG0670:1480": "gzung 'dzin 'khrul pa'i chos la gdab //",
    "NG0670:1481": "thabs kyi phur bu shes rab ngang du gdab //",
    "NG0670:1482": "ye shes phur pa dbyings la gdab //",
    "NG0670:1483": "dngos po kun bral phur bu yis //",
    "NG0670:1484": "rang rig byang chub sems la gdab //",
    "NG0670:1485": "de ltar rtogs na thebs pa yin //",
    "NG0670:1486": "gsol ba /",
    "NG0670:1487": "byang chub sems kyi phur pa de //",
    "NG0670:1488": "de ltar thebs pa'i 'bras bu gang *//",
    "NG0670:1489": "bka' stsal pa /",
    "NG0670:1490": "dngos po chos nyid chen por snang bar 'gyur //",
    "NG0670:1491": "gzung 'dzin 'khrul snang rang bzhin dag / thabs dang shes rab gnyis su med //",
    "NG0670:1492": "dbyings la btab pas don rnams rtogs //",
    "NG0670:1493": "sems la gdab pas rig pa shar //",
    "NG0670:1494": "mya ngan 'das pa'i dbyings su gdab //",
    "NG0670:1495": "de yi don gyis thebs gyur na //",
    "NG0670:1496": "'khor ba nyid na mya ngan 'das //",
    "NG0670:1497": "dmyal ba'i gnas nyid bla med gnas //",
    "NG0670:1498": "sdug bsngal nyid na byang chub lam //",
    "NG0670:1499": "rnam rtog nyid na ye shes skyes //",
    "NG0670:1500": "ma lus phur pas thebs shes bya'o //",
    "NG0670:1501": "gsol ba /",
    "NG0670:1502": "byang chub sems kyi phur pa de ngo bo ji lta bu lags /",
    "NG0670:1503": "bka' stsal pa /",
    "NG0670:1504": "phur pa bla ma chen po yin //",
    "NG0670:1505": "phur pa rgyud kyi rgyal po yin //",
    "NG0670:1506": "phur pa lung gi bla ma yin //",
    "NG0670:1507": "phur pa man ngag nges pa yin //",
    "NG0670:1508": "lhangs kyi rtogs na lta ba'i phur pa yin //",
    "NG0670:1509": "mngon du gyur pa dkyil 'khor phur pa yin //",
    "NG0670:1510": "nyams su lon pas ting 'dzin phur pa yin //",
    "NG0670:1511": "gnas su son pas mchod pa'i phur pa yin //",
    "NG0670:1512": "gdeng du gyur bas dbang mchog phur pa yin //",
    "NG0670:1513": "thugs rjes zin pas dam tshig phur pa yin //",
    "NG0670:1514": "lhun gyis grub pas 'phrin las phur pa yin //",
    "NG0670:1515": "bya bral rdzogs pas spyod pa'i phur pa yin //",
    "NG0670:1516": "lhangs kyis rtogs pas sgrol ba'i phur pa yin //",
    "NG0670:1517": "thams cad byang chub sems kyi phur par lhun gyis grub par gyur to //",
    "NG0670:1518": "gsol ba /",
    "NG0670:1519": "de ltar byang chub sems kyi phur pa las su",
    "NG0670:1520": "rung ba'i dus na ni 'khor ba'i chos 'di dag",
    "NG0670:1521": "mtha' gang du bcing zhe na //",
    "NG0670:1522": "bka' stsal pa //",
    "NG0670:1523": "'jig rten 'di na brtan g.yo ci yod pa //",
    "NG0670:1524": "ming dang tha dad 'dzin pa dag / so so'i mtshan nyid gzhig byas na //",
    "NG0670:1525": "rang bzhin med de yang dag sems kyi phur pa nyid //",
    "NG0670:1526": "ye shes spros bral chen po ste //",
    "NG0670:1527": "thams cad sangs rgyas zhing du sbyor //",
    "NG0670:1528": "ma bcos ma byas ngang gis sems nyid phur par gsal //",
    "NG0670:1529": "'khor ba myang 'das @#//",
    "NG0670:1530": "gnyis med de //",
    "NG0670:1531": "gud na yod pa ma yin te //",
    "NG0670:1532": "'khor ba yongs su shes pa nyid //",
    "NG0670:1533": "de nyid mya ngan 'das pa'i mtha' //",
    "NG0670:1534": "zhes gsungs so //",
    "NG0670:1535": "gsol ba /",
    "NG0670:1536": "byang chub sems kyi phur pa 'bras bu lhun gyis grub pa'o //",
    "NG0670:1537": "zhes bya ba ji ltar 'grub par 'gyur ba lags zhe na /",
    "NG0670:1538": "bka' stsal pa /",
    "NG0670:1539": "stong dang mi stong byang sems phur pa la //",
    "NG0670:1540": "'bras bu dpag med ye gnas pa //",
    "NG0670:1541": "sus kyang ma byas byas pa med //",
    "NG0670:1542": "de bas gsang mchog lus spyod pa'i //",
    "NG0670:1543": "bsod nams mchog ldan gzugs kyi sku //",
    "NG0670:1544": "rnam smin tshul gyis grub pa'i lha //",
    "NG0670:1545": "btsal nas thob par mi byed de //",
    "NG0670:1546": "rgyu'i dus na byang sems phur pa 'bras bu'i mchog",
    "NG0670:1547": "/ gzhan nas btsal nas rnyed par mi 'gyur te",
    "NG0670:1548": "// byang chub phur pa kun la khyab gnas pa //",
    "NG0670:1549": "byang sems phur pa spros bral bcom ldan 'das //",
    "NG0670:1550": "rtsol bas btsal du med de snying po'i don //",
    "NG0670:1551": "ji bzhin pa zhes mi rtog na //",
    "NG0670:1552": "gzugs sku phur pas rtsol ba'i nad spangs te //",
    "NG0670:1553": "lhun gyis gnas pas byang sems phur pa'i mchog / ces gsungs so //",
    "NG0670:1554": "gsol ba /",
    "NG0670:1555": "byang chub sems kyi phur bu thams cad mya ngan",
    "NG0670:1556": "las 'das zhes bya ba ji ltar gsal zhe na",
    "NG0670:1557": "/ bka' stsal pa /",
    "NG0670:1558": "mya ngan 'das pa'i byang sems phur pa'i mchog ni /",
    "NG0670:1559": "chos nyid phyogs bcur brdal ba dang *//",
    "NG0670:1560": "rig pa mtha' dbus med pa dang */",
    "NG0670:1561": "kun gzhi bzang ngan med pa dang */",
    "NG0670:1562": "shes pa phyogs ris med pa dang *//",
    "NG0670:1563": "mya ngan 'das pa'i dgongs pa kun //",
    "NG0670:1564": "mi g.yo sems la rig pa'i phur pa shar //",
    "NG0670:1565": "sangs rgyas sems ni mya ngan 'das //",
    "NG0670:1566": "yul ni chos su mya ngan 'das //",
    "NG0670:1567": "rtag pa ye shes mya ngan 'das //",
    "NG0670:1568": "snod bcud chos skur mya ngan 'das //",
    "NG0670:1569": "sems can sangs rgyas mya ngan 'das //",
    "NG0670:1570": "kun rdzob don dam mya ngan 'das //",
    "NG0670:1571": "mya ngan 'das pa'i don rtogs na //",
    "NG0670:1572": "'khor ba ngan song ming yang med //",
    "NG0670:1573": "ces gsungs so //",
    "NG0670:1574": "gsol pa /",
    "NG0670:1575": "thams cad byang chub sems kyi phur par mya ngan",
    "NG0670:1576": "'das te gzugs kyi sku ru byung nas 'gro ba'i",
    "NG0670:1577": "don mdzad pa tshad ma lags sam ma lags zhe",
    "NG0670:1578": "na / bka' stsal pa /",
    "NG0670:1579": "sangs rgyas pas kyang sangs rgyas ming yang med //",
    "NG0670:1580": "sangs rgyas ston pas ming du btags pas nor //",
    "NG0670:1581": "sems nyid chos pas sems nyid sku mi mnga' //",
    "NG0670:1582": "sgra las 'das pas sgra nyid ye shes te //",
    "NG0670:1583": "zhi ba 'di gang la gdod nas lhun gyis grub //",
    "NG0670:1584": "mtshan ma 'jil ba'i sku med rags pas na //",
    "NG0670:1585": "byang chub sems kyi phur pa la //",
    "NG0670:1586": "bza' ba'i yul med btsal ba'i dngos po stong *//",
    "NG0670:1587": "zhes gsungs so //",
    "NG0670:1588": "gsol pa /",
    "NG0670:1589": "byang chub sems kyi phur pa la //",
    "NG0670:1590": "sku zhes gang la gdags zhe na /",
    "NG0670:1591": "bka' stsal pa /",
    "NG0670:1592": "sku yi dkyil 'khor yang dag pa //",
    "NG0670:1593": "chos nyid byang chub sems la yod //",
    "NG0670:1594": "gsung gi dkyil 'khor yang dag pa //",
    "NG0670:1595": "chos nyid byang chub sems la yod //",
    "NG0670:1596": "thugs kyi dkyil 'khor yang dag nga *//",
    "NG0670:1597": "chos nyid byang chub sems la @#//",
    "NG0670:1598": "yod //",
    "NG0670:1599": "byang chub sems kyi phur pa la //",
    "NG0670:1600": "yon tan 'phrin las de bzhin pas //",
    "NG0670:1601": "zhing khams dag tu sku ru snang *//",
    "NG0670:1602": "zhes gsungs so //",
    "NG0670:1603": "gsol ba /",
    "NG0670:1604": "byang chub sesam kyi phur pa gzugs kyi skur bstan",
    "NG0670:1605": "nas zhing khams 'dul ba ji lta bu lags zhe",
    "NG0670:1606": "na / bka' stsal pa /",
    "NG0670:1607": "bde gshegs byang chub med phyir de //",
    "NG0670:1608": "rdzu 'phrul sgra 'dra 'khrul la snang *//",
    "NG0670:1609": "ji srid mtshan ma yod kyi bar //",
    "NG0670:1610": "de bzhin sangs rgyas sku yang yod //",
    "NG0670:1611": "ji srid mtshan ma med na ni //",
    "NG0670:1612": "de bzhin sangs rgyas sku yang med //",
    "NG0670:1613": "ji srid rnam grangs yod kyi bar //",
    "NG0670:1614": "de bzhin lha yi grangs kyang yod //",
    "NG0670:1615": "ji srid rnam grangs med na ni //",
    "NG0670:1616": "de bzhin lha yi grangs kyang med //",
    "NG0670:1617": "ma rig 'khrul ba'i sgo tsam du //",
    "NG0670:1618": "grangs la rtags kyi mtshan pa zad //",
    "NG0670:1619": "don dam bcos pa med pa la //",
    "NG0670:1620": "byang sems phur pa'i sku gcig bsdus pa la //",
    "NG0670:1621": "ris dang rtags su ga la bstan //",
    "NG0670:1622": "zhes gsungs so //",
    "NG0670:1623": "gsol pa /",
    "NG0670:1624": "byang chub sems kyi mthar phyin pa'i dus na ji",
    "NG0670:1625": "lta phur pa bu zhig gnas pa lags zhe na",
    "NG0670:1626": "/ bka' stsal pa /",
    "NG0670:1627": "'di ltar dus gsum rnam pa thams cad du byang",
    "NG0670:1628": "chub sems kyi phur pa nyid las ma yengs pa",
    "NG0670:1629": "ni chos kyi sku'o //",
    "NG0670:1630": "stobs su gyur nas 'jig rten rang bzhin med //",
    "NG0670:1631": "ces gsungs so //",
    "NG0670:1632": "gsol pa /",
    "NG0670:1633": "byang chub sems kyi phur pa de stong zhing phyal chad pa gcig lags sam zhe na /",
    "NG0670:1634": "bka' stsal pa /",
    "NG0670:1635": "gzung 'dzin bral ba'i ye shes ni //",
    "NG0670:1636": "de bzhin gshegs pa kun gyi gnas //",
    "NG0670:1637": "mthar phyin snang ba med pa'i klong *//",
    "NG0670:1638": "mu mtha' med pa'i chos dbyings la //",
    "NG0670:1639": "sgrib spangs ye shes klong brdal bas //",
    "NG0670:1640": "yon tan dpag med lhun gyis grub //",
    "NG0670:1641": "dus gsum 'gyur med snang ba'o //",
    "NG0670:1642": "zhes gsungs so //",
    "NG0670:1643": "gsol ba /",
    "NG0670:1644": "byang chub sems kyi phur par thams cad sangs rgyas",
    "NG0670:1645": "na sems can ye mi gzigs lags sam zhe na",
    "NG0670:1646": "/ bka' stsal pa /",
    "NG0670:1647": "bskal pa sngon gyi smon lam dang *//",
    "NG0670:1648": "kun mkhyen ye shes che bas ni //",
    "NG0670:1649": "'gro drug dus gnas sdug bsngal yang *//",
    "NG0670:1650": "rmi lam tshul du med par snang *//",
    "NG0670:1651": "yin bzhin nor ltar rtog med pas //",
    "NG0670:1652": "sna gsum 'phrin las lhun gyis grub //",
    "NG0670:1653": "log par rtogs brtags rnam dag cing *//",
    "NG0670:1654": "ye shes dbyings las mi gzhan phyir //",
    "NG0670:1655": "thugs rje chen pos 'brel bar ni //",
    "NG0670:1656": "'gro drug dus gnas ma lus snang *//",
    "NG0670:1657": "zhes gsungs so //",
    "NG0670:1658": "byang chub sems kyi phung pa rdzogs pa chen po'i theg pa'i yang zhun rgyun kyi rgyal po las //",
    "NG0670:1659": "byang chub sems kyi phur pa'i don ston pa dang",
    "NG0670:1660": "sdud pa po'i zhus lan bstan pa ste gsum pa'o",
    "NG0670:1661": "// // de ltar byang chub sems kyi phur pa'i",
    "NG0670:1662": "don ston pa dang */",
    "NG0670:1663": "sdud pa pos zhus lan du bstan na /",
    "NG0670:1664": "byang chub sems kyi rdo rje'i phyag mngon par mdzad de /",
    "NG0670:1665": "sems nyid ma chags pa'i mchod pas mchod de 'di skad bstod do //",
    "NG0670:1666": "byang sems phur pa'i mdzad ni mig gi sgron mar snang *//",
    "NG0670:1667": "bka' lung @#//",
    "NG0670:1668": "bdud rtsi yang dag ston byed pa //",
    "NG0670:1669": "spyi dang rang gi mtshan nyid chos rnams gnas pa ste //",
    "NG0670:1670": "sems las byung ba'i chos rnams rgyu 'bras chos rnams 'khor //",
    "NG0670:1671": "sems nyid chos dbyings thams cad 'dus par sdud pas e ma'o ngo mtshar che'o //",
    "NG0670:1672": "zhes bstod pa med pa'i tshul gyis bstod do //",
    "NG0670:1673": "bcom ldan 'das byang chub sems kyi phur pas bka' stsal pa /",
    "NG0670:1674": "byang sems phur pa'i yid bzhin rin po che //",
    "NG0670:1675": "theg pa'i nang na yang zhun bla na med //",
    "NG0670:1676": "tshigs chung bgrod sla rdzogs pa che //",
    "NG0670:1677": "tshig don lam rgyud nges pa'i don //",
    "NG0670:1678": "khyod la gtad kyi mi nub gyur ta re //",
    "NG0670:1679": "zhes gdams so //",
    "NG0670:1680": "bcom ldan 'das sdud pa po rdo rje 'dus pa 'di skad ces khas blangs so //",
    "NG0670:1681": "don dam byang chub sems kyi phur pa gter chen 'di //",
    "NG0670:1682": "bdag la sogs pa'i 'khor rnams kyis //",
    "NG0670:1683": "phyi rabs rnal 'byor don 'dod cing //",
    "NG0670:1684": "mi nub sems kyi phur pa gdab par bya //",
    "NG0670:1685": "byang chub sems kyi phur pa'i chos kyi srog shing mngon par gzugs //",
    "NG0670:1686": "byang chub sems kyi phur pa'i chos kyi 'khor lo rgyun du bskor //",
    "NG0670:1687": "byang chub sems kyi phur pa'i chos kyi dung yongs su 'bud //",
    "NG0670:1688": "byang chub sems kyi phur pa'i char rgyun du dbab //",
    "NG0670:1689": "ces khas blangs shing dam bcas so //",
    "NG0670:1690": "'jig rten chos kyis 'brel ba'i gtam nyan pa'i 'khor",
    "NG0670:1691": "rnams kyis de lta bu'i nges pa'i don tshig tu",
    "NG0670:1692": "gsungs pas / chos nyid la ye shes kyi rtsal mnga' ste /",
    "NG0670:1693": "gnyis su med pa'i byang chub sems kyi phur pa'i don thugs su chud par gyur to //",
    "NG0670:1694": "byang chub sems kyi phur pa rdzogs pa chen po'i theg pa'i yang zhun rgyud kyi rgyal po las /",
    "NG0670:1695": "byang chub sems kyi phur pa yongs su gtad pa'i",
    "NG0670:1696": "le'u ste bzhi pa'o // // de ltar bde gshegs",
    "NG0670:1697": "bka' yi rgyud pa de //",
    "NG0670:1698": "lha gnas gsum du rigs 'dzin rigs pas brgyud //",
    "NG0670:1699": "lha sras khri srong don gyi phyir //",
    "NG0670:1700": "slob dpon pad+mas bsnams nas gshegs //",
    "NG0670:1701": "gang zag snyan khungs rim pas brgyud //",
    "NG0670:1702": "slob dpon dz+nya nas snums chung yang dbang gtor la bshad //",
    "NG0670:1703": "byang chub sems kyi phur pa don rtogs nas //",
    "NG0670:1704": "tshom bu'i gzugs la ma chags par //",
    "NG0670:1705": "byang chub lam la smin par 'gyur //"
}