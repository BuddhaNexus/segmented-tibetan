{
    "T02D1882:115b-0": "@115b # // rgya gar skad du /",
    "T02D1882:115b-1": "mandala bi ghi /",
    "T02D1882:115b-2": "bod skad du //",
    "T02D1882:115b-3": "dkyil 'khor gyi cho ga /",
    "T02D1882:115b-4": "bcom ldan 'das 'jam pa'i rdo rje la phyag 'tshal lo //",
    "T02D1882:115b-5": "mi shes mun pa'i bgegs sel cing //",
    "T02D1882:115b-6": "'gro ba'i phun tshogs mchog gyur pa //",
    "T02D1882:115b-7": "'jam mchog bla ma la btud de //",
    "T02D1882:115b-8": "dkyil 'khor bri ba gsal bshad bya /",
    "T02D1882:115b-9": "ngo tsha yang ni rnam spangs te //",
    "T02D1882:115b-10": "slob ma blo dman la brtse bas //",
    "T02D1882:115b-11": "phan phyir cho ga 'di brtsams kyis //",
    "T02D1882:115b-12": "skye bo dam pa bzod mdzad rigs //",
    "T02D1882:115b-13": "thog mar re zhig sngags pa grags pa dang /",
    "T02D1882:115b-14": "ma grags pa dang /",
    "T02D1882:115b-15": "rnyed pa dang /",
    "T02D1882:115b-16": "ma rnyed pa dang /",
    "T02D1882:115b-17": "bde ba dang /",
    "T02D1882:115b-18": "sdug bsngal ba dang /",
    "T02D1882:115b-19": "bstod pa dang /",
    "T02D1882:115b-20": "smad pa zhes bya ba'i 'jig rten gyi chos brgyad kyis sems ma 'phrogs pa /",
    "T02D1882:115b-21": "'jigs pa med pa /",
    "T02D1882:115b-22": "g-yon dang bral ba /",
    "T02D1882:115b-23": "lus dang srog la ltos pa med pa zhes bya",
    "T02D1882:115b-24": "ba la sogs pa'i mtshan nyid dang ldan pa dang",
    "T02D1882:115b-25": "/ gtong ba la sogs pa'i yon tan dang ldan pas ;",
    "T02D1882:115b-26": "thun bzhis dang po'i sbyor ba dang /",
    "T02D1882:115b-27": "dkyil 'khor gyi rgyal po mchog dang las kyi rgyal po mchog ste /",
    "T02D1882:115b-28": "ting nge 'dzin gyi sngags de bzhin du bzlas par bya'o //",
    "T02D1882:115b-29": "de la thugs kyi dkyil 'khor yin na ni 'khor",
    "T02D1882:115b-30": "lo'i gtso bo mi bskyod pa'i sngags bzlas brjod 'bum",
    "T02D1882:115b-31": "bya'o // gsung dang sku'i dkyil 'khor la ni /",
    "T02D1882:115b-32": "'khor lo'i gtso bo 'od dpag tu med pa dang /",
    "T02D1882:115b-33": "rnam par snang mdzad kyi sngags de bzhin du bzlas par bya'o //",
    "T02D1882:115b-34": "rang gi lhag pa'i lha'i sngags 'bum dang /",
    "T02D1882:115b-35": "dkyil 'khor pa'i sngags re re zhing khri khi bzla'o //",
    "T02D1882:115b-36": "yang na 'khor lo can gyi bka' thob na dkyil 'khor bri bar bya'o //",
    "T02D1882:115b-37": "sngon du bsnyen pa'i rim pa'o //",
    "T02D1882:115b-38": "de nas dkyil 'khor gyi khang par zhugs la bdud",
    "T02D1882:115b-39": "rtsi thab sbyor gyi sngags bzlas pa'i chus bsang zhing",
    "T02D1882:115b-40": "byug pa byas la /",
    "T02D1882:115b-41": "sa'i lha mo la yang dam tshig gis gsol ba gdab bo //",
    "T02D1882:116a-0": "de nas 'khor lo rtsibs @116a * //",
    "T02D1882:116a-1": "bcu pa bsgoms te bgegs rnams bskrad nas /",
    "T02D1882:116a-2": "'byor pa ci yod pas mchod pa dang /",
    "T02D1882:116a-3": "gtor ma dang /",
    "T02D1882:116a-4": "sbyin sreg byas la sa'i lha mo blos nam mkha' la bzhag ste /",
    "T02D1882:116a-5": "pus mo nub tsam brkos nas /",
    "T02D1882:116a-6": "gyo mo la sogs pa bsal te /",
    "T02D1882:116a-7": "sa de nyid kyis khung bu dgang bar bya'o //",
    "T02D1882:116a-8": "yang gsang ba'i de kho na nyid kyi rgyud las /",
    "T02D1882:116a-9": "pus mo nub tsam brkos nas ni //",
    "T02D1882:116a-10": "sa de nyid kyis dgang bar bya //",
    "T02D1882:116a-11": "gal te lhag par gyur na ni //",
    "T02D1882:116a-12": "de che dngos grub yod par bshad //",
    "T02D1882:116a-13": "ces gsungs pa yin no //",
    "T02D1882:116a-14": "khung bud gang pa'i dus su yang mchod pa dang /",
    "T02D1882:116a-15": "sbyin sreg dang gtor ma bya'o //",
    "T02D1882:116a-16": "phyi'i sbyang ba'o //",
    "T02D1882:116a-17": "yang slob dpon rang gi slob ma dang bcas pas dkyil 'khor gyi khang par mchod pa dang /",
    "T02D1882:116a-18": "sa sbyang ba byas la /",
    "T02D1882:116a-19": "'khor lo rtsibs bcu pa'i sbyor ba dang ldan pa'am /",
    "T02D1882:116a-20": "rang gi 'dod pa'i lha'i sbyor ba dang ldan pas aom bh'u kham /",
    "T02D1882:116a-21": "zhes bya ba'i sngags 'dis sa nam mkha'i rang bzhin du bsgoms la /",
    "T02D1882:116a-22": "h'um lam h'um zhes bya ba 'dis rdo rje'i rang bzhin du bsams la /",
    "T02D1882:116a-23": "aom de d'i n'i badzr'i bha lba badzra bandha h'um /",
    "T02D1882:116a-24": "zhes bya ba 'dis sa byin gyis brlab par bya'o //",
    "T02D1882:116a-25": "nang gi bdag nyid can gyi sa sbyang pa'i rim pa'o //",
    "T02D1882:116a-26": "de nas rdo rje slob dpon dkyil 'khor gyi sa'i",
    "T02D1882:116a-27": "dbus su ting de 'dzin gsum gyi sbyor ba dang",
    "T02D1882:116a-28": "ldan pas / rdo rje dang dril bu 'chang ba la /",
    "T02D1882:116a-29": "rnam par snang mdzad la sogs pa'i sbyor ba dang",
    "T02D1882:116a-30": "ldan pa'i slob ma bzhi po rdo rje dang dril",
    "T02D1882:116a-31": "bu 'dzin cing phyogs bzhir gnas pas tshigs su bcad",
    "T02D1882:116a-32": "pa bzhis gsol ba gdab bo //",
    "T02D1882:116a-33": "de bzhin gshegs pa kun zhi ba ;",
    "T02D1882:116a-34": "/ de bzhin gshegs pa kun gyi gnas //",
    "T02D1882:116a-35": "chos kun bdag med pa yi mchog / dkyil 'khor dam pa bshad du gsol //",
    "T02D1882:116a-36": "mtshan rnams thams cad yang dag rdzogs //",
    "T02D1882:116a-37": "mtshan min thams cad rnam spangs pa //",
    "T02D1882:116a-38": "kun du bzang po sku yi mchog / dkyil 'khor dam pa bshad du gsol //",
    "T02D1882:116a-39": "zhi ba'i chos ni mchog las byung //",
    "T02D1882:116a-40": "ye shes spyod pa rnam sbyong ba //",
    "T02D1882:116a-41": "kun du bzang po gsung gi mchog / dkyil 'khor dam pa pa bshad du gol //",
    "T02D1882:116a-42": "sems can kun gyi sems chen po //",
    "T02D1882:116a-43": "rang bzhin dag pa dri ma med //",
    "T02D1882:116a-44": "kun bzang thugs mchog ba lo sgyur //",
    "T02D1882:116b-0": "@116b dkyil 'khor dam pa bshad du gsol //",
    "T02D1882:116b-1": "dkyil 'khor bri ba'i phyir gsol ba gdab pa'o //",
    "T02D1882:116b-2": "gsol pa btab pa'i rjes thogs la /",
    "T02D1882:116b-3": "sems can gyi khams rnams nyon mongs pas khyab pa la bltas la /",
    "T02D1882:116b-4": "nyon mongs pa la khros pas bdud rtsi thab sbyor gyi sbyor ba'i bdag nyid can du bsgoms te /",
    "T02D1882:116b-5": "h'um badzra tsakra tishtha zhes bya bas dkyil 'khor gyi 'khor lo nam mkhar bteg nas /",
    "T02D1882:116b-6": "yi ge mam gyis mig g-yon par zla ba'i dkyil 'khor /",
    "T02D1882:116b-7": "ta zhes bya ba mig g-yas par nyi ma'i dkyil 'khor bsams nas /",
    "T02D1882:116b-8": "phyogs bcu'i 'gro ba dus gsum du gtogs pa rnams la bltas te /",
    "T02D1882:116b-9": "langs nas rkang pa'i 'og tu rdo rje 'bar ba dang bcas pa rnam par sgoms la /",
    "T02D1882:116b-10": "yi ge h'um zlos shing dbang ldan gyi phyogs nas brtsams te /",
    "T02D1882:116b-11": "rdo rje'i 'gros kyis gar byed pas dkyil 'khor gyis gzhi bskor la /",
    "T02D1882:116b-12": "dkyil 'khor gyis gzhi la gnas pa'i lha la sogs pa'i bgegs rnams bskrad par bya'o //",
    "T02D1882:116b-13": "sku gsung thugs la gnas pa yi //",
    "T02D1882:116b-14": "bgegs kyi tshogs rnams thams cad nyon //",
    "T02D1882:116b-15": "nga ni dpal ldan rdo rje 'dzin //",
    "T02D1882:116b-16": "bka' yi 'khor lo rab sbyor ba //",
    "T02D1882:116b-17": "gal te bdag bsgos las 'das na //",
    "T02D1882:116b-18": "rdo rje 'bar ba'i gzugs ldan pa //",
    "T02D1882:116b-19": "sku gsum byung bas dgas bya ste //",
    "T02D1882:116b-20": "'jig 'gyur 'dir ni gdon mi za //",
    "T02D1882:116b-21": "zhes bya ba'i tshig 'dis bskrad par bya'o //",
    "T02D1882:116b-22": "sa yongs su gzung ba'o //",
    "T02D1882:116b-23": "de nas yang bgegs zhi bar bya ba'i phyir //",
    "T02D1882:116b-24": "dkyil 'khor gyi sa'i dbus su bdud rtsi thab sbyor sku smad rtse gcig pa 'dra ba la /",
    "T02D1882:116b-25": "sku stod khro bo'i sku'i rnam pa phyogs bcur bsams la /",
    "T02D1882:116b-26": "aom gha gha /",
    "T02D1882:116b-27": "gh'a ta yagh'a ya /",
    "T02D1882:116b-28": "sarbba sht'a phat /",
    "T02D1882:116b-29": "k'i la ya k'i la ya sarbba p'a pam phat /",
    "T02D1882:116b-30": "h'um h'um h'um badzra k'i la ya badzra dha rod a'a dzny'a p'a ya ti /",
    "T02D1882:116b-31": "k'a ya lab'a ka tsitta badzra k'i la ya h'um phat /",
    "T02D1882:116b-32": "ces bya ba'i phur bu'i sngags kyis phur bus gdab par bya'o //",
    "T02D1882:116b-33": "de nas sa gzi bgegs dang bral ba 'bar ba'i phreng ba'i 'od zer gyis khyab par bsams la /",
    "T02D1882:116b-34": "phur bu'i phyi rol du rdo rje'i ba'i 'od zer dang bcas pa bsam mo //",
    "T02D1882:116b-35": "de'i phyi rol du rdo rjer ba /",
    "T02D1882:116b-36": "de'i phyi rol du dbang chen gyi dkyil 'khor kha dog ser po zur bzhi pas phyogs bcing ngo //",
    "T02D1882:117a-0": "de @117a * //",
    "T02D1882:117a-1": "nas me'i dkyil 'khor dmar po gru gsum pas mtshams bcing bar bsam par bya'o //",
    "T02D1882:117a-2": "de'i rjes la sa'i lha mo me tog la sogs pas yang dag par mchod nas /",
    "T02D1882:117a-3": "skyob pa sangs rgyas thams cad kyi //",
    "T02D1882:117a-4": "spyod pa'i tshul gyi khyad par dang //",
    "T02D1882:117a-5": "sa dang pha rol phyin pa la ;",
    "T02D1882:117a-6": "/ lha mo khyod ni dpang du gyur //",
    "T02D1882:117a-7": "sh'a seng ge skyob pa yis //",
    "T02D1882:117a-8": "ji ltar bdud kyi sde bcom pa //",
    "T02D1882:117a-9": "de bzhin bdag gis bdud kyi sde //",
    "T02D1882:117a-10": "pham par byas te skyil 'khor bri //",
    "T02D1882:117a-11": "zhes bya bas lhag par gnas par bya'o //",
    "T02D1882:117a-12": "de'i rjes la dkyil 'khor gyis dri zhim pos byugs la /",
    "T02D1882:117a-13": "der me tog sil ma bkram la /",
    "T02D1882:117a-14": "sa gzhi de la bdud rtsi po legs par sbyangs",
    "T02D1882:117a-15": "pa dang bcas pa'i dris dkyil 'khor bcu dgu byas",
    "T02D1882:117a-16": "nas / nam mkha' la bzhugs pa'i dkyil 'khor bri zhes bya bas lhag par gnas par bya'o //",
    "T02D1882:117a-17": "dri zhim po'i dkyil 'khor du ji lta pa bzhin du bcug nas /",
    "T02D1882:117a-18": "yang mtshams dang phyogs bcing ba byas la /",
    "T02D1882:117a-19": "'byor ba ci yod pas phyi dang yid kyis mchod pa byas la /",
    "T02D1882:117a-20": "mi bskyod rdo rje ye shes che //",
    "T02D1882:117a-21": "zhes bya ba la sogs pas bstod pa dang /",
    "T02D1882:117a-22": "bdud rtsi myang ba'i cho ga bya'o //",
    "T02D1882:117a-23": "de nas bum pa lhag par gnas par bya ba ni /",
    "T02D1882:117a-24": "rnam par rgyal ba'i bum pa /",
    "T02D1882:117a-25": "mgrin pa ring pa /",
    "T02D1882:117a-26": "mchu 'phyang ba /",
    "T02D1882:117a-27": "gsus pa che ba la /",
    "T02D1882:117a-28": "nas dang /",
    "T02D1882:117a-29": "gro dang /",
    "T02D1882:117a-30": "ma sha dang /",
    "T02D1882:117a-31": "'bras so ba dang /",
    "T02D1882:117a-32": "til te 'bru lnga dang /",
    "T02D1882:117a-33": "bri ha ti dang /",
    "T02D1882:117a-34": "kanda ka ri dang /",
    "T02D1882:117a-35": "gi ri karni dkar po dang /",
    "T02D1882:117a-36": "sa ha dang /",
    "T02D1882:117a-37": "sata de ba ste sman lnga dang /",
    "T02D1882:117a-38": "gser dang /",
    "T02D1882:117a-39": "byi ru dang /",
    "T02D1882:117a-40": "mu tig dang ;",
    "T02D1882:117a-41": "dung dang /",
    "T02D1882:117a-42": "nor bu ste /",
    "T02D1882:117a-43": "rin po che sna lnga dang ldan pa spos chus gang ba mgrin pa gos sar pas dkris pa /",
    "T02D1882:117a-44": "yal ga dri zhim pos kha brgyan pa lhag par gnas par bya'o //",
    "T02D1882:117a-45": "de'i rim pa ni 'di yin te /",
    "T02D1882:117a-46": "rnam par rgyal ba'i bum pa la skyil 'khor lo'i gtso bo bsams te /",
    "T02D1882:117a-47": "gsang ba dang /",
    "T02D1882:117a-48": "mchod yon la sogs pa phul la /",
    "T02D1882:117a-49": "me tog dang /",
    "T02D1882:117a-50": "spos dang /",
    "T02D1882:117a-51": "mar me dang /",
    "T02D1882:117a-52": "dris mchod cing bstod pa yang byas nas /",
    "T02D1882:117a-53": "me tog gi phreng bas dkris pa'i rdo rje rnam par rgyal ba'i bu pa'i khar bzhag la /",
    "T02D1882:117b-0": "bdag po'i sngags yi ge gsum dang spel ba de la bzlas par @117b bya'o ;",
    "T02D1882:117b-1": "/ de las gzhan pa'i dkyil 'khor ba'i bum pa bco brgyad kyang chus bkang la /",
    "T02D1882:117b-2": "aa mra la sogs pa'i yal gang dang ldan pa /",
    "T02D1882:117b-3": "mgul pa ras sna tshogs kyis dkris pa la /",
    "T02D1882:117b-4": "dkyil 'khor pa'i sngags yi ge gsum dang spel ba thun gsum du mngon par bzlas par bya'o ;",
    "T02D1882:117b-5": "/ yang bum pa gzhan sems can thams cad la bsang gtor bya ba'i phyir /",
    "T02D1882:117b-6": "bdud rtsi thab sbyor gyi sngags /",
    "T02D1882:117b-7": "aom a'a ;",
    "T02D1882:117b-8": "bighn'a kri ta h'um zhes bya ba mngon par bzla'o //",
    "T02D1882:117b-9": "gtor ma yang sbyin no //",
    "T02D1882:117b-10": "bum pa lhag par gnas pa'i rim pa'o /",
    "T02D1882:117b-11": "mo g-yas pa'i lha da sa la btsugs te /",
    "T02D1882:117b-12": "sangs rgyas la sogs pa'i 'khor lo'i gtso bo lhag par gnas par bya'o //",
    "T02D1882:117b-13": "bcom ldan 'jam pa'i rdo rje mchog / rig sngags rgyal la phyag 'tshal lo //",
    "T02D1882:117b-14": "slob ma rnams la brtse ba dang //",
    "T02D1882:117b-15": "khyed rnams la yang mchod pa'i phyir //",
    "T02D1882:117b-16": "thugs rje'i bdag nyid can rnams kyi //",
    "T02D1882:117b-17": "dkyil 'khor bdag ni 'dri bar 'tshal //",
    "T02D1882:117b-18": "bcom ldan bdag ni gus pa la //",
    "T02D1882:117b-19": "de ni gnang bar mdzad pa'i rigs //",
    "T02D1882:117b-20": "sangs rgyas 'gro 'khor bya don stsol //",
    "T02D1882:117b-21": "byang chub sems dpa' 'bras gnas dang //",
    "T02D1882:117b-22": "gang yang gsang sngags lta rnams dang //",
    "T02D1882:117b-23": "'jig rten skyong ba'i lta rnams dang //",
    "T02D1882:117b-24": "gang yang 'byung po mthu can dang //",
    "T02D1882:117b-25": "gang yang lta yi spyan mnga' ba //",
    "T02D1882:117b-26": "sems can bstan la dga' ba rnams //",
    "T02D1882:117b-27": "bdag la dgongs par mdzad du gsol //",
    "T02D1882:117b-28": "bdag ming 'di zhes bgyi ba yis //",
    "T02D1882:117b-29": "dkyil 'khor cho ga 'byung pa 'di ;",
    "T02D1882:117b-30": "/'gro bdag par bya ba'i phyir //",
    "T02D1882:117b-31": "yo byad ci 'byor pas 'drin //",
    "T02D1882:117b-32": "bdag dang slob mar bcas pa la //",
    "T02D1882:117b-33": "thugs ni brtse bar dgongs nas su //",
    "T02D1882:117b-34": "tshogs pa thams cad dkyil 'khor du //",
    "T02D1882:117b-35": "byin gyis brlab pa mdzad du gsol //",
    "T02D1882:117b-36": "lha lhag par gnas pa'i cho ga'o //",
    "T02D1882:117b-37": "de nas bzlas brjod kyang ci nus bya'o //",
    "T02D1882:117b-38": "de'i rjes la slob ma re re zhing yang me tog phreng ba thogs la /",
    "T02D1882:117b-39": "yid gzhungs spro ba che ba dang //",
    "T02D1882:117b-40": "byas pa gzo zhing nga rgyal med //",
    "T02D1882:117b-41": "rigs mtho yon tan ldan zhing dad //",
    "T02D1882:117b-42": "gzugs dang kha dog lang tshor ldan //",
    "T02D1882:117b-43": "bde bar gshegs pa'i gsang sngags ni //",
    "T02D1882:118a-0": "sgrub @118a * //",
    "T02D1882:118a-1": "la don gnyer mngon brtson na //",
    "T02D1882:118a-2": "zhes bya ba ni ba ma'i mtshan nyid do //",
    "T02D1882:118a-3": "gzugs ngan yon tan med pa'am //",
    "T02D1882:118a-4": "dman pa'ang lhag par gnas par bya //",
    "T02D1882:118a-5": "zhes bya ba ni slob ma phal pa rnams so //",
    "T02D1882:118a-6": "dkyil 'khor gyi ni cho ga las //",
    "T02D1882:118a-7": "'khor bzhi'i char yang rjes su gnang //",
    "T02D1882:118a-8": "rang gi bslab dang shin tu ldan //",
    "T02D1882:118a-9": "theg chen la dga'i bdag nyid can //",
    "T02D1882:118a-10": "la la gsang sngags sgrub don gnyer //",
    "T02D1882:118a-11": "'di na dkyil 'khor 'jug par byed //",
    "T02D1882:118a-12": "bsod nams 'dod pas de las gzhan //",
    "T02D1882:118a-13": "gzhan dag 'jig rten gzhan don gnyer //",
    "T02D1882:118a-14": "'jig rten pha rol don gnyer ba'i //",
    "T02D1882:118a-15": "dad pa mang du byed pa yi //",
    "T02D1882:118a-16": "blo ldan dkyil 'khor 'jig bya yi //",
    "T02D1882:118a-17": "cho 'di'i 'bras bu 'dod mi bya //",
    "T02D1882:118a-18": "cho 'di 'dod par gyur pa la //",
    "T02D1882:118a-19": "'jig rten pha rol don mi 'grub //",
    "T02D1882:118a-20": "'jig rten pha rol don gnyer skyes //",
    "T02D1882:118a-21": "'jig rten 'di yi 'bras bu rgyas //",
    "T02D1882:118a-22": "zhes brjod la ;",
    "T02D1882:118a-23": "slob ma de blos rang gi nang du bcug ste /",
    "T02D1882:118a-24": "rang gi rdo rje las phyung nas /",
    "T02D1882:118a-25": "rang gi so sor snang ba'i rig ma'i padmar gnas pa la /",
    "T02D1882:118a-26": "de bzhin gshegs pa rnams zhu ba'i tshul du gyur pas dbang bskur bar bsams la /",
    "T02D1882:118a-27": "dkyil 'khor gyi khang pa'i sgor 'dug nas gsol ba 'debs par bya'o //",
    "T02D1882:118a-28": "dga' chen khyod bdag ston pa bas //",
    "T02D1882:118a-29": "slob dpon khyod ni dgongs su gsol //",
    "T02D1882:118a-30": "byang chub chen po'i tshul bstan pa //",
    "T02D1882:118a-31": "mgon po chen po bdag 'tshal lo //",
    "T02D1882:118a-32": "dam tshig de nyid stsal du gsol //",
    "T02D1882:118a-33": "byang chub sems ni bdag la stsol //",
    "T02D1882:118a-34": "sangs rgyas chos dang dge 'dun te //",
    "T02D1882:118a-35": "skyabs gsum dag ni bdag la stsol //",
    "T02D1882:118a-36": "thar pa chen po'i grong mchog tu //",
    "T02D1882:118a-37": "mgon po bdag ni 'jug par 'tshal //",
    "T02D1882:118a-38": "zhes bya bas gsol ba btab pa dang /",
    "T02D1882:118a-39": "slob dpon gyis slob ma'i gtso bo gcig la dmigs te /",
    "T02D1882:118a-40": "bu tshur theg pa chen po yi //",
    "T02D1882:118a-41": "gsang sngags spyod tshul cho ga ni ;",
    "T02D1882:118a-42": "/ khyod la yang dag bstan par bya //",
    "T02D1882:118a-43": "rdzogs pa'i sangs rgyas gang 'das dang //",
    "T02D1882:118a-44": "de bzhin gang dag ma byon dang //",
    "T02D1882:118a-45": "da ltar byung ba'i mgon po rnams //",
    "T02D1882:118a-46": "'gro la phan phyir bzhugs pa dag / de dag kun gyis gsang sngags kyi //",
    "T02D1882:118a-47": "cho ga mchog bzang 'di mkhyen nas //",
    "T02D1882:118b-0": "@118b dpa' bos byang chub shing drung du //",
    "T02D1882:118b-1": "thams cad mkhyen pa mtshan med brnyes //",
    "T02D1882:118b-2": "gsang sngags sbyor ba mnyam med de //",
    "T02D1882:118b-3": "sh'a kya seng ge skyob pa yis //",
    "T02D1882:118b-4": "bdud sde shin tu mi bzad pa //",
    "T02D1882:118b-5": "dpung chen dag kyang de yis bcom //",
    "T02D1882:118b-6": "de bas kun mkhyen thob bya'i phyir //",
    "T02D1882:118b-7": "bu yis blo gros 'di gyis shig / ces brjod la /",
    "T02D1882:118b-8": "dkon mchog gsum la skyabs su mchi //",
    "T02D1882:118b-9": "sdig pa thams cad so sor bshags //",
    "T02D1882:118b-10": "bsod nams kun la rjes yi rang //",
    "T02D1882:118b-11": "sangs rgyas byang chub yid kyis gzung //",
    "T02D1882:118b-12": "zhes bya ba'i gsum la skyabs su 'gro ba'i tshigs su bcad pa lan gsum zlos su gzhug go //",
    "T02D1882:118b-13": "de nas bdud rtsi thab sbyor gyi sngags kyis mngon",
    "T02D1882:118b-14": "par bsrungs la de rnams kyi snying ga dang lkog",
    "T02D1882:118b-15": "ma dang spyi bor rdo rje dang padma dang /",
    "T02D1882:118b-16": "'khor lo bsams la /",
    "T02D1882:118b-17": "mtshan ma de rnams nyid kyi lte ba'i dbus su h'um a'a ;",
    "T02D1882:118b-18": "aom zhes bya ba'i yi ge gsum bsgom bar bya'o //",
    "T02D1882:118b-19": "de nas rdo rje khu tshur g-yas pas bzung la bteg ste /",
    "T02D1882:118b-20": "slob dpon gyis slob ma'i snying ga dang spyi bo dang lkog mar gtugs la /",
    "T02D1882:118b-21": "h'um mom a'a ;",
    "T02D1882:118b-22": "zhes brjod par bya'o //",
    "T02D1882:118b-23": "de nas slob ma'i spyi bor me tog dang /",
    "T02D1882:118b-24": "mdun du spos dang /",
    "T02D1882:118b-25": "mar me dang /",
    "T02D1882:118b-26": "snying gar dri sbyin par bya'o //",
    "T02D1882:118b-27": "de'i rjes la aa shva tha la sogs pa'i sor shing sor bcu gnyis pa /",
    "T02D1882:118b-28": "yon po ma yin pa /",
    "T02D1882:118b-29": "rtse mo'i cha me tog gi phreng bas dkris pa",
    "T02D1882:118b-30": "la bdud rtsi thab sbyor gyi sngags bzlas pa slob",
    "T02D1882:118b-31": "ma rnams la sbyin par bya'o //",
    "T02D1882:118b-32": "slob ma de rnams kyang shar ram nub tu khab ltas te /",
    "T02D1882:118b-33": "so shing de bcas la ba lang gi ko ba tsam gyis sa'i cha ba'i lci bas byugs la /",
    "T02D1882:118b-34": "so shing ltos pa med par dor bar bya'o //",
    "T02D1882:118b-35": "gal te so shing gi rtse mo shar la sogs pa'i phyogs su bltas na /",
    "T02D1882:118b-36": "zhi ba la sogs pa'i dngos grub yod par ston to //",
    "T02D1882:118b-37": "de nas skyor chu gsum sbyin par bya sto /",
    "T02D1882:118b-38": "aom hr'i ;",
    "T02D1882:118b-39": "bi shuddha ;",
    "T02D1882:118b-40": "dha rmam sarbba p'a pam ni shtsa sam sho dha ya /",
    "T02D1882:118b-41": "sarbba bi ka lp'ana aa pa na ya h'um /",
    "T02D1882:118b-42": "zhes bya ba'i sngags bzlas pa'i chu des kha bkru bar bya ba'o //",
    "T02D1882:118b-43": "yang de 'dug pa la bdud rtsi thab sbyor gyi",
    "T02D1882:118b-44": "sngags bzlas pa'i ku sha sngas dang stan gyi phyir",
    "T02D1882:119a-0": "byin la / bdud rtsi thab sbyor gyi sngags bzlas pa'i srung @119a* //",
    "T02D1882:119a-1": "skud kyis slob ma rnams bsrung ba'i phyir /",
    "T02D1882:119a-2": "dpung pa g-yas par bcing par bya'o //",
    "T02D1882:119a-3": "de yang sgyu 'phrul dra ba'i rgyud las //",
    "T02D1882:119a-4": "srad bus g-yas bar bcing bya zhing //",
    "T02D1882:119a-5": "ku sha dag ni lag par ro //",
    "T02D1882:119a-6": "zhes gsungs pa yin no //",
    "T02D1882:119a-7": "de nas /",
    "T02D1882:119a-8": "'jig rten du ni kun mkhyen rnams ;",
    "T02D1882:119a-9": "/ au du mb'a ra'i me tog bzhin //",
    "T02D1882:119a-10": "brgyal man ni res 'ga' zhig /'byung 'gyur yang na mi 'byung ngo //",
    "T02D1882:119a-11": "gsang sngags spyod pa'i tshul 'byung ba //",
    "T02D1882:119a-12": "'debs kyang ni dkon pa ste //",
    "T02D1882:119a-13": "gang gis mnyam med sems can don //",
    "T02D1882:119a-14": "mya ngan mi 'da' byed bar nus //",
    "T02D1882:119a-15": "bskal ba bye ba du ma ru //",
    "T02D1882:119a-16": "sdig pa bgyis par 'gyur ba gang //",
    "T02D1882:119a-17": "de kun dkyil 'khor 'di 'dra ba //",
    "T02D1882:119a-18": "mthong bas 'byang bar 'gyur lags na //",
    "T02D1882:119a-19": "grags pa mtha' yas sngags spyod pa'i //",
    "T02D1882:119a-20": "tshul la gnas pa smos ci 'tshal //",
    "T02D1882:119a-21": "skyob pa'i gsang sngags bzlas na ni //",
    "T02D1882:119a-22": "go 'phang bla na med par 'gyur //",
    "T02D1882:119a-23": "gang dag spyod pa mchog 'di la //",
    "T02D1882:119a-24": "blo gros shin tu mi g-yo ba //",
    "T02D1882:119a-25": "de dag gis ni ngan 'gro'i rgyun //",
    "T02D1882:119a-26": "sdug bsngal kun 'byung rab tu bcad //",
    "T02D1882:119a-27": "bdag nyid chen po khyed rnams kyis //",
    "T02D1882:119a-28": "rnyed pa mnyam med de ring rnyed //",
    "T02D1882:119a-29": "gang phyir rgyal ba sras bcas pa //",
    "T02D1882:119a-30": "bdag nyid chen po kun gyis ni //",
    "T02D1882:119a-31": "bstan pa 'di la khyed rnams kun //",
    "T02D1882:119a-32": "yongs su bzung ste skye bzhin pa //",
    "T02D1882:119a-33": "de phyir khyed rnams theg chen la //",
    "T02D1882:119a-34": "sang ni rab tu skye bar 'gyur //",
    "T02D1882:119a-35": "theg pa chen po cher 'byung ba'i //",
    "T02D1882:119a-36": "lam mchog 'di ni dpal dang ldan //",
    "T02D1882:119a-37": "khyed rnams 'dir ni dong bas ni //",
    "T02D1882:119a-38": "rang byung skal ba chen po pa //",
    "T02D1882:119a-39": "'jig rten thams cad mkhyen pa yi //",
    "T02D1882:119a-40": "de bzhin gshegs pa rnams su 'gyur //",
    "T02D1882:119a-41": "zhes chos bshad pa bsgrag par bya'o //",
    "T02D1882:119a-42": "slob dpon nyid don du gnyer ba'i slob ma ni //",
    "T02D1882:119a-43": "bdud rtsi thab sbyor gyi sngags kyis bsrungs te bzhag la /",
    "T02D1882:119a-44": "khyad par gyi sdom pa 'dzin du gzhug go //",
    "T02D1882:119a-45": "mi ldog 'khor lo'i dbang bskur ba //",
    "T02D1882:119a-46": "stsal ba'i mgon po bdag la gsungs //",
    "T02D1882:119a-47": "'khor lo lha yi de nyid dang //",
    "T02D1882:119a-48": "slob dpon gyi ni las rnams dang //",
    "T02D1882:119a-49": "sangs rgyas kun gyi dam tshig dang //",
    "T02D1882:119a-50": "sdom dang gsang ba dam tshig gsum //",
    "T02D1882:119a-51": "sems can kun gyi don bgyid phyir //",
    "T02D1882:119b-0": "bdag ni rtag tu slob @119b dpon 'gyur //",
    "T02D1882:119b-1": "zhes gsol ba btab pa dang /",
    "T02D1882:119b-2": "slob ma de ku sha'i stan la nyal du gzhug go //",
    "T02D1882:119b-3": "slob ma lhag par gnas pa'i cho ga'o //",
    "T02D1882:119b-4": "yang slob dpon dkyil 'khor gyi khang par zhugs la /",
    "T02D1882:119b-5": "bsrung bar bya ba'i phyir bdud rtsi thab sbyor gyi sngags yang dang yang du bzla bar bya'o //",
    "T02D1882:119b-6": "yang nang par gyi dus su phyir byung la slob ma bos te /",
    "T02D1882:119b-7": "de rnams la rmi lam dge mi dge dri bar bya'o //",
    "T02D1882:119b-8": "mi dge ba mthong na bdud rtsi thab sbyor gyi sngags kyis bsrung bar bya'o //",
    "T02D1882:119b-9": "de nas yang nang par dkyil 'khor mchod pa dang /",
    "T02D1882:119b-10": "bstod pa dang bdud rtsi myang ba la sogs pa byas la /",
    "T02D1882:119b-11": "dri'i dkyil 'khor la bzhugs pa'i dkyil 'khor gyi 'khor",
    "T02D1882:119b-12": "lo gshegs par bya ba'i don du blos bteg la",
    "T02D1882:119b-13": "nam mkhar gzhag par bya'o //",
    "T02D1882:119b-14": "de nas dkyil 'khor zur bzhi pa la sogs pa phyi'i srad bus thig gdab bo //",
    "T02D1882:119b-15": "de'i rim pa ni 'di yin te /",
    "T02D1882:119b-16": "de la sngags pas re zhig dang por tshangs pa'i thig gnyis pa mi yo ba dang /",
    "T02D1882:119b-17": "de'i rjes la khru gang la sogs pa'i tshad kyis zur bzhi pa'i thig mi yo ba dang /",
    "T02D1882:119b-18": "de'i 'og tu mtshams kyi thig gnyis pa gdab po //",
    "T02D1882:119b-19": "'khor lo zur bzhi pa'i brgyad cha'i tshad ni sgo'i sa'i cha'i thig gdab po //",
    "T02D1882:119b-20": "de nas tshon sna lnga'i sa la sogs pa'i tshad",
    "T02D1882:119b-21": "la ji skad bshad pa bzhin du thig gdab par",
    "T02D1882:119b-22": "bya'o // lha'i snam bu'i sa'i thig gdab po //",
    "T02D1882:119b-23": "de'i nang gi zur bzhi'i nang du snying po'i dkyil 'khor bri'o //",
    "T02D1882:119b-24": "zur bzi'i sgo'i tshad tsam ni tshon sna lnga'i sa'i tshad do //",
    "T02D1882:119b-25": "ka ba ni rdo rje dang /",
    "T02D1882:119b-26": "rin po che la sogs bsam mtshan ma dang ldan pa la /",
    "T02D1882:119b-27": "rdo rje phreng bas bskon ba bri ba'am 'drir gzhug go //",
    "T02D1882:119b-28": "phyi rol du rta babs sgo'i cha'i sum 'gyur du byas la /",
    "T02D1882:119b-29": "de'i phyi rol du dkyil 'khor dang rjes sum thun",
    "T02D1882:119b-30": "pa'i tshad kyi lcags ri ji ltar mdzes par bri'o",
    "T02D1882:119b-31": "// sa'i thig gdab pa'i rim pa'o //",
    "T02D1882:119b-32": "de nas ye shes kyi thig gi tshon sna lnga'i",
    "T02D1882:119b-33": "srad bu ye shes lnga dang ldan pa la rdzi",
    "T02D1882:119b-34": "ma bskyod cing g-yo ba'i 'bar ba'i lta bas rnam",
    "T02D1882:119b-35": "par snang mdzad la sogs pa'i thugs ka nas drangs",
    "T02D1882:119b-36": "pa'i ye shes kyi srad bus byin gyis rlob pa'o",
    "T02D1882:119b-37": "// de yang de kho na nyid bsdus pa las /",
    "T02D1882:119b-38": "rab tu myur bar mig bsgul zhing //",
    "T02D1882:120a-0": "mig gi rdzi ma @120a * //",
    "T02D1882:120a-1": "'gugs byed pa //",
    "T02D1882:120a-2": "lta ba gzi can yin par bshad //",
    "T02D1882:120a-3": "'gro ba thams cad 'gugs byed pa'o //",
    "T02D1882:120a-4": "zhes bshad pa dang yi ge dza las zla ba dang nyi ma'i mig sngags pas bsgom par bya'o //",
    "T02D1882:120a-5": "ye shes kyi thig de chur ni dkyil 'khor gyi nyis 'gyur la /",
    "T02D1882:120a-6": "sboms su sgo'i nyi shu cha'i tshad ni srad bu",
    "T02D1882:120a-7": "de zlum por bya zhing dri dang bdud rtsi lngas",
    "T02D1882:120a-8": "byugs la / yi ge gsum dang spel ba'i bdud rtsi thab sbyor gyi sngags kyis bsrungs nas /",
    "T02D1882:120a-9": "bha ga b'an pra yatstsha sha shvad tam s'uv tsa kra s'u tra na ya /",
    "T02D1882:120a-10": "zhes bya ba la sogs pa'i tshul 'dis rnam par",
    "T02D1882:120a-11": "snang mdzad la sogs pa nas mi bskyod pa'i bar",
    "T02D1882:120a-12": "gyi de bzhin gshegs pa rnams la gsol ba gdab",
    "T02D1882:120a-13": "po // de nas aa n+yo n+ya nya aa nu ga ta /",
    "T02D1882:120a-14": "sarbba dha rmam sphar srhar dha rmam /",
    "T02D1882:120a-15": "aa tya nta aa nu pra bishta sarbba dha rmam /",
    "T02D1882:120a-16": "zhes bya bas thig 'dzin pa'i slob ma bdud rtsi",
    "T02D1882:120a-17": "thab sbyor gyi sbyor ba dang ldan pas lhan cig",
    "T02D1882:120a-18": "bsgril bar bya'o // de'i rjes la slob dpon nub sgor 'dug ste /",
    "T02D1882:120a-19": "bdag nyid dza ;",
    "T02D1882:120a-20": "dza ;",
    "T02D1882:120a-21": "dza ;",
    "T02D1882:120a-22": "zhes bya ba zlos shing khu tshur g-yon pas thig bzung la ste bar bzhag ste /",
    "T02D1882:120a-23": "slob mas shar phyogs kyi sgor gnas pa la dza ;",
    "T02D1882:120a-24": "gsum gyis de'i lag tu btang la /",
    "T02D1882:120a-25": "aom badzras ma ya s'u tra m'a ti kra ma h'um /",
    "T02D1882:120a-26": "nam mkha' gang ba'i bde gshegs rnams //",
    "T02D1882:120a-27": "khyed kyi 'gro don mdzad dus lags //",
    "T02D1882:120a-28": "thig gi sgra yis bskul nas ni //",
    "T02D1882:120a-29": "de rnams 'dir ni gshegs su gsol //",
    "T02D1882:120a-30": "zhes bya ba'i sngags brjod de /",
    "T02D1882:120a-31": "nam mkhar thig gdab la /",
    "T02D1882:120a-32": "thig gi sgra des de bzhin gshegs pa rnams bskul nas byon bar bsam par bya'o //",
    "T02D1882:120a-33": "de'i rjes la bskor phyogs su song ste /",
    "T02D1882:120a-34": "lho phyogs su song la der 'dug ste /",
    "T02D1882:120a-35": "slob ma byang phyogs su 'dug pa dang lhan cig thig gdab po //",
    "T02D1882:120a-36": "'og tu thig gdab pa la yang rim pa de nyid yin no //",
    "T02D1882:120a-37": "de nas mi'i phyogs su song ste /",
    "T02D1882:120a-38": "de bzhin du 'dug ste /",
    "T02D1882:120a-39": "byang phyogs su bltas la /",
    "T02D1882:120a-40": "slob ma dbang ldan gyi phyogs su 'dug ste /",
    "T02D1882:120a-41": "lho phyogs su bltas pa dang lhan cig shar gyi cha'i thig gdab par bya'o //",
    "T02D1882:120a-42": "de nas rlung gi phyogs su song la lho phyogs su bltas te /",
    "T02D1882:120b-0": "slob ma bden bral gyi phyogs su gnas pa dang lhan @120b cig nub kyi cha'i thig gdab ngo //",
    "T02D1882:120b-1": "yang bskor phyogs su song ste /",
    "T02D1882:120b-2": "rlung gi phyogs su 'dug la slob ma dbang ldan",
    "T02D1882:120b-3": "gyi phyogs su 'dug pa dang lhan cig byang gi",
    "T02D1882:120b-4": "char thig gdab po //",
    "T02D1882:120b-5": "de'i rjes la de bzhin du me'i phyogs su song ste /",
    "T02D1882:120b-6": "de nyid 'dug la slob ma bden bral gyi phyogs",
    "T02D1882:120b-7": "su 'dug pa dang lhan cig lho'i cha'i thig gdab",
    "T02D1882:120b-8": "po // de nyid du dgug la slob ma rlung",
    "T02D1882:120b-9": "gi phyogs su 'dug pa dang lhan cig mtshams kyi",
    "T02D1882:120b-10": "po // thig gdab po // de nas bden bral",
    "T02D1882:120b-11": "gyi phyogs su song la lhan cig byang gi mtshams",
    "T02D1882:120b-12": "kyi thig gdab po //",
    "T02D1882:120b-13": "de nyid du 'dug la slob ma rlung gi phyogs",
    "T02D1882:120b-14": "su 'dug pa dang lhan cig tshams kyi thig gdab",
    "T02D1882:120b-15": "po // de nas bden bral gyi phyogs su song la /",
    "T02D1882:120b-16": "slob ma dbang ldan gyi phyogs su song ba dang lhan cig byang gi mtshams kyi thig gdab po //",
    "T02D1882:120b-17": "thig de nyis ldab tu byas la slob dpon dkyil 'khor gyi dbus su 'dug pas bzung la /",
    "T02D1882:120b-18": "slob mas thig gi phyogs gcig nas bzung ste /",
    "T02D1882:120b-19": "dbang ldan gyi phyogs nas brtsams nas g-yas phyogs nas",
    "T02D1882:120b-20": "bskor te de dang lhan cig rdo rje lta bu'i",
    "T02D1882:120b-21": "phyi'i thig gdab po //",
    "T02D1882:120b-22": "srad bu de nyid yang nyis ldab du byas la",
    "T02D1882:120b-23": "slob dpon rang nyid kyis dbang ldan gyi phyogs nas",
    "T02D1882:120b-24": "brtsams te ; bskor phyogs su nang gi 'khor lo'i thig gdab po //",
    "T02D1882:120b-25": "de ltar thig btab nas /",
    "T02D1882:120b-26": "khro gnyer ma rab btus pa /",
    "T02D1882:120b-27": "khro ba'i mig ni btsum pa ste //",
    "T02D1882:120b-28": "zhes bya ba'i khro ba'i lta ba dang /",
    "T02D1882:120b-29": "mnyam par gzhag pa'i sa hri zhes brjod de sgo bzhi dbye bar bya'o //",
    "T02D1882:120b-30": "de nas de kho na nyid bsdus pa las /",
    "T02D1882:120b-31": "de nas dbus su 'dug nas ni //",
    "T02D1882:120b-32": "rdo rje slob dpon mnyam gzhag pas //",
    "T02D1882:120b-33": "rdo rje'i sgo ni rnam bzhi'o //",
    "T02D1882:120b-34": "yid kyis su ni dbye bas bya //",
    "T02D1882:120b-35": "zhes gsungs pa yin no //",
    "T02D1882:120b-36": "de nas tshon snal nga pa'i srad bu de yi ge mu ;",
    "T02D1882:120b-37": "dang /",
    "T02D1882:120b-38": "yi ge gsum gyis gshegs su gsol la gnas su gzhag par bya'o //",
    "T02D1882:120b-39": "ye shes kyi thig gi cho ga'i rim pa'o //",
    "T02D1882:120b-40": "de nas rnam par snang mdzad la sogs pa'i de",
    "T02D1882:120b-41": "bzhin gshegs pa lnga'i kha dog can gyi tshon rtsi",
    "T02D1882:120b-42": "mu tig gi phye ma la sogs pa'am /",
    "T02D1882:120b-43": "de ma 'byor na 'bras s'a lu'i phye ma legs par btags shing /",
    "T02D1882:121a-0": "legs par @121a * //",
    "T02D1882:121a-1": "brdungs pa ci rnyed pa'i snod du gzhag ste /",
    "T02D1882:121a-2": "'di dag la yang snga ma bzhin du bltas te /",
    "T02D1882:121a-3": "rnam par snang mdzad la sogs pa'i de bzhin gshegs",
    "T02D1882:121a-4": "pa'i tshon gyi mdog can ji ltar bar bcug ste",
    "T02D1882:121a-5": "/ aom badzra tsi tra sa ma ya h'um /",
    "T02D1882:121a-6": "zhes bya ba 'di bzla bar bya'o //",
    "T02D1882:121a-7": "de'i rjes la dkyil 'khor na gnas pa'i ye shes kyi thig yid kyis bteg ste /",
    "T02D1882:121a-8": "badzra be ga zhes bya ba'i sngags brjod la nang du zhugs te /",
    "T02D1882:121a-9": "'di ni chos dbyings dag pa ste //",
    "T02D1882:121a-10": "sems can khams ni dgrol byed pa //",
    "T02D1882:121a-11": "rnam snang rgyal po rang nyid ni //",
    "T02D1882:121a-12": "de bzhin gshegs pa kun gyi gnas //",
    "T02D1882:121a-13": "zhes brjod la /",
    "T02D1882:121a-14": "tshon de re re zhing g-yon pa'i khu tshur gyis blangs la /",
    "T02D1882:121a-15": "dbang ldan gyi phyogs nas brtsams te /",
    "T02D1882:121a-16": "phyi rol nas dkar po dang /",
    "T02D1882:121a-17": "ser po dang /",
    "T02D1882:121a-18": "dmar po dang /",
    "T02D1882:121a-19": "ljang gu dang /",
    "T02D1882:121a-20": "nag po phan tshun ma reg cing ma yo bar slob dpon gyis dgye bar bya'o //",
    "T02D1882:121a-21": "de yang gsang ba'i tshogs mthon po las /",
    "T02D1882:121a-22": "dkar po rdo rje'i rtse rang bzhin //",
    "T02D1882:121a-23": "gzhan dag gser la dmigs pa ste //",
    "T02D1882:121a-24": "padma r'a ga'i rang bzhin rtse //",
    "T02D1882:121a-25": "de bzhin gzhan dag margad do //",
    "T02D1882:121a-26": "nag po nang du shes byas te //",
    "T02D1882:121a-27": "'di ni tshon gyi rim par bshad //",
    "T02D1882:121a-28": "ces gsungs pa yin no //",
    "T02D1882:121a-29": "de nas dam tshig las nyams pa rnams spang bar bya ba'i phyir /",
    "T02D1882:121a-30": "ri mo'i blos nam mkhar bteg ste /",
    "T02D1882:121a-31": "slar yang badzra be ga zhes bya ba'i sngags brjod la slob dpon phyir 'byung bar bya'o //",
    "T02D1882:121a-32": "de yang de kho na nyid bsdus pa las /",
    "T02D1882:121a-33": "yid kyis ri mo bteg nas ni //",
    "T02D1882:121a-34": "rdo rje srad bu'am gzhan yang rung //",
    "T02D1882:121a-35": "phyir rung nang du zhugs kyang ni //",
    "T02D1882:121a-36": "dam tshig 'gal par mi 'gyur ro //",
    "T02D1882:121a-37": "zhes gsungs pa yin no //",
    "T02D1882:121a-38": "de'i 'og tu slob dpon kyang slob dpon 'jug pa dang 'byung ba'i rim pas dgye bar bya'o //",
    "T02D1882:121a-39": "tshon dgye ba'i cho ga'i rim pa'o //",
    "T02D1882:121a-40": "mi bskyod pa bdag por gyur pa'i dus su ni /",
    "T02D1882:121a-41": "shar phyogs kyi sa'i cha ni dkar po'o //",
    "T02D1882:121a-42": "lho phyogs kyi sa'i cha ni ser po'o //",
    "T02D1882:121a-43": "nub phyogs kyi sa'i cha ni dmar po'o //",
    "T02D1882:121a-44": "byang phyogs kyi sa'i cha ni ljang gu'o //",
    "T02D1882:121a-45": "rdo rje'i thig gi mthar thug pa'i nang snying po'i dkyil 'khor dbus ma ni sngon po'o //",
    "T02D1882:121a-46": "der dbus ma ni sna tshogs padma dang nyi ma'i",
    "T02D1882:121b-0": "dkyil 'khor la @121b gnas pa'i rdo rje kha gyes",
    "T02D1882:121b-1": "pa sngon po 'bar ba dang bcas pa bri bar",
    "T02D1882:121b-2": "bya'o // shar phyogs kyi char ni sna tshogs padma'i zla ba'i dkyil 'khor la gnas pa'i 'khor lo'o //",
    "T02D1882:121b-3": "lho dang nub dang byang gi phyogs su sna tshogs",
    "T02D1882:121b-4": "padma la gnas pa'i nyi ma'i dkyil 'khor gyi steng",
    "T02D1882:121b-5": "du rin po che chad gu sngon po dang padma",
    "T02D1882:121b-6": "dmar po dang / ral gri ste mtshan ma 'di dag bri bar bya'o //",
    "T02D1882:121b-7": "me dang bden bral dang rlung dang dbang ldan gyi",
    "T02D1882:121b-8": "mtshams rnams su sna tshogs padma la gnas pa'i zla",
    "T02D1882:121b-9": "ba'i dkyil 'khor la mig 'bras sngo ba'i spyan dang",
    "T02D1882:121b-10": "/ rdo rje sngon po dang /",
    "T02D1882:121b-11": "padma dmar po ni kha bye ba sdod bu dang bcas pa dang /",
    "T02D1882:121b-12": "autpala sngon po 'dri'am 'drir gzhug go //",
    "T02D1882:121b-13": "phyi'i dkyil 'khor gyi me la sogs pa'i mtshams rnams dang /",
    "T02D1882:121b-14": "shar sgo'i ngos gnyis su sna tshogs padma la gnas pa'i zla ba'i dkyil 'khor gyi steng du /",
    "T02D1882:121b-15": "me long dang /",
    "T02D1882:121b-16": "pi wang dang /",
    "T02D1882:121b-17": "dung chos dang /",
    "T02D1882:121b-18": "padma'i snod dang /",
    "T02D1882:121b-19": "ras sna tshogs dang /",
    "T02D1882:121b-20": "chos 'byung ba'i phyag rgya bri'o //",
    "T02D1882:121b-21": "shar sgor sna tshogs padma la gnas pa'i nyi ma'i dkyil 'khor la thob /",
    "T02D1882:121b-22": "de bzhin du lho sgor sgor dbyig pa /",
    "T02D1882:121b-23": "nub sgor padma dmar po //",
    "T02D1882:121b-24": "byang sgor rdo rje bri bar bya'o //",
    "T02D1882:121b-25": "tshon dgye zin pa dang khrus byas la gos gtsang ma gon te /",
    "T02D1882:121b-26": "yang phyi dro'i dus su dkyil 'khor gyi khang par zhugs la /",
    "T02D1882:121b-27": "tshon lhag ma de rnams de kho na nyid gsum",
    "T02D1882:121b-28": "yi ge mu:'i mtha' dang bcas pas gshegs su gsol",
    "T02D1882:121b-29": "// tshon gyi snod skye bo med pa'i sa phyogs su bzhag nas /",
    "T02D1882:121b-30": "dkyil 'khor gyi phyi rim pa'i lci bas byugs la",
    "T02D1882:121b-31": "spos chu dri zhim pos kyang byugs te de nyid",
    "T02D1882:121b-32": "du me tog sil ma bkram par bya'o //",
    "T02D1882:121b-33": "de'i rjes la gdugs dang rgyal mtshan dang ba dan la sogs pa'i yo byad bre ba dang /",
    "T02D1882:121b-34": "bum pa dgod par byas te /",
    "T02D1882:121b-35": "rnam par rgyal ba'i bum pa ni dkyil 'khor gyi phyi rol gtso bo'i g-yas kyi chag gzhag go //",
    "T02D1882:121b-36": "bum pa gzhan rnams ni 'bar ba'i phreng ba'i phyi rol gyi grva bzhir gzhag go //",
    "T02D1882:121b-37": "yang bum pa gzhan zhig la bdud rtsi thab sbyor",
    "T02D1882:121b-38": "gyi sngags bzlas la ku sha'i khres chung dang bcas",
    "T02D1882:121b-39": "pa ni bsang gtor bya ba'i phyir dkyil 'khor gyi",
    "T02D1882:121b-40": "sgo logs su gzhag par bya'o //",
    "T02D1882:121b-41": "bum pa de rnams las chu nyung zad nyung zad blangs te /",
    "T02D1882:121b-42": "mchod yon gyi snod du blugs la /",
    "T02D1882:122a-0": "mchod yon gyi snod de yang bdag dang slob ma @122a * //",
    "T02D1882:122a-1": "dbang bskur bar bya ba'i don du rnam par rgyal ba'i bum pa'i khar gzhag go //",
    "T02D1882:122a-2": "de nas mchod pa rgya chen po byas la phyogs mtshams bzhir mar me brgyad gzhag pa dang /",
    "T02D1882:122a-3": "de nas lhag pa'i spos snod spos dri zhim pa dang bcas par gzhag par bya'o //",
    "T02D1882:122a-4": "de nas slob dpon cho ga bzhin du rgyan thams cad kyis brgyan la /",
    "T02D1882:122a-5": "dkyil 'khor gyi shar gyi sgor stan nang tshangs can la lha la mngon par phyogs pas 'dug ste /",
    "T02D1882:122a-6": "dkyil 'khor bsgrub pa brtsams par bya'o //",
    "T02D1882:122a-7": "de'i rim pa ni 'di yin no //",
    "T02D1882:122a-8": "rgyud las ji ltar bshad pa lta bu'i phyi'i rig pa dang lhan cig dkyil 'khor bsgrub par bya'o //",
    "T02D1882:122a-9": "de med na yid kyis bsgom par bya'o //",
    "T02D1882:122a-10": "de yang dang por re zhig slob dpon gyi ting",
    "T02D1882:122a-11": "nge 'dzin gsum gyi sbyor ba dang ldan pas rang",
    "T02D1882:122a-12": "gi rdo rje dang /",
    "T02D1882:122a-13": "chu skyes yang dag par sbyor ba'i sgras nam mkha'",
    "T02D1882:122a-14": "la bzhugs pa'i de bzhin gshegs pa rnams blos rang",
    "T02D1882:122a-15": "gi nang du bcug nas slar yang dkyil 'khor gyi",
    "T02D1882:122a-16": "'khor lo lta bu rang gi lus las byung nas",
    "T02D1882:122a-17": "nam mkha' la khyab par spro bar bya'o //",
    "T02D1882:122a-18": "de nas slar yang bkug la dkyil 'khor gyi ngos su gzhag par bya'o //",
    "T02D1882:122a-19": "de nas gshin rje gshed la sogs pas bgegs bskrad la /",
    "T02D1882:122a-20": "rdo rjer ba la sogs pa rnam par bsgoms nas /",
    "T02D1882:122a-21": "de'i rjes la dkyil 'khor gyi ngos la bzhugs pa yi ge dza: sa dgug pa dang /",
    "T02D1882:122a-22": "h'um gis dkyil 'khor gyi dbus su rang rang gi mtshan mar gzhug pa dang /",
    "T02D1882:122a-23": "de bzhin du bam gis brtan par bya ba dang /",
    "T02D1882:122a-24": "ho: sa mnyes par byas nas nye bar bsgrub pa",
    "T02D1882:122a-25": "la sogs pas byin gyis brlab par bsam par bya'o",
    "T02D1882:122a-26": "// de'i rjes la mchod yon dang me tog la",
    "T02D1882:122a-27": "sogs pa'i mchod pa yi ge gsum gyis mngon par",
    "T02D1882:122a-28": "// bzlas pa dang / ras zung re de bzhin",
    "T02D1882:122a-29": "du mngon par bzlas pa lha re re zhing dbul",
    "T02D1882:122a-30": "// bzlas pa dang / ba dang / nang gi mchod pa yang byas nas /",
    "T02D1882:122a-31": "rdo rje dril bu dkrol zhing bstod pa bya ste /",
    "T02D1882:122a-32": "mi bskyod rdo rje ye shes che //",
    "T02D1882:122a-33": "rdo rje dbyings ni mkhas chen po //",
    "T02D1882:122a-34": "rdo rje gsum mchog dkyil 'khor gsum //",
    "T02D1882:122a-35": "rdo rje dbyings la phyag 'tshal lo //",
    "T02D1882:122a-36": "rnam par snang mdzad dag pa che //",
    "T02D1882:122a-37": "rdo rje zhi ba dga' chen po //",
    "T02D1882:122b-0": "rang bzhin 'od gsal mchog gi mchog / ston @122b pa rdo rje khyod phyag 'tshal //",
    "T02D1882:122b-1": "rin chen rgyal po rab tu zab //",
    "T02D1882:122b-2": "rdo rje nam mkha' dri ma med //",
    "T02D1882:122b-3": "rang bzhin dag pa gos pa med //",
    "T02D1882:122b-4": "rdo rje sku la phyag 'tshal lo //",
    "T02D1882:122b-5": "rdo rje mi 'chi rgyal po che //",
    "T02D1882:122b-6": "mi rtog nam mkha' rdo rje 'dzin //",
    "T02D1882:122b-7": "'dod chags pha rol phyin pa brnyes //",
    "T02D1882:122b-8": "rdo rje gsung la phyag 'tshal lo //",
    "T02D1882:122b-9": "don yod rdo rje rdzogs sangs rgyas //",
    "T02D1882:122b-10": "bsam pa thams cad rdzogs mdzad pa /",
    "T02D1882:122b-11": "rang bzhin dag pa nyid las byung //",
    "T02D1882:122b-12": "rdo rje sems dpa' phyag 'tshal lo //",
    "T02D1882:122b-13": "de ltar bstod pa byas nas dkyil 'khor gyi 'khor lo dang bdag nyid bdud rtsi myang bar bya'o //",
    "T02D1882:122b-14": "de nas sgrub pa'i grogs mchog dkyil 'khor du bzhag la phyir byung ste /",
    "T02D1882:122b-15": "bza' ba dang bca' ba sna tshogs nya dang sha",
    "T02D1882:122b-16": "la sogs pa dang bcas pa'i gtor ma rgya chen",
    "T02D1882:122b-17": "po rang rang gi phyogs kyi gtor ma'i sngags mngon",
    "T02D1882:122b-18": "par bzlas la phyogs skyong rnams la phul nas /",
    "T02D1882:122b-19": "yang dkyil 'khor gyi khang par zhugs te /",
    "T02D1882:122b-20": "rdo rje h'um mdzad kyi sbyor ba dang ldan pas dkyil 'khor la phyag byas la /",
    "T02D1882:122b-21": "rdo rje dril bu dkrol zhing slob ma dang lhan cig bskor ba lan gsum bya'o //",
    "T02D1882:122b-22": "yang phyir byung la nang par gyi dus su rgyas pa'i sbyin sreg bya ste /",
    "T02D1882:122b-23": "de bzhin nang par rgyas par bya //",
    "T02D1882:122b-24": "zhes bshad pa'i phyir ro //",
    "T02D1882:122b-25": "slar yang zhugs te 'og gnas bshad pa'i chogs rjes",
    "T02D1882:122b-26": "su gnang ba'i dbang bskur ba'i mthar thug pa'i 'jug",
    "T02D1882:122b-27": "pa'i cho ga bcom ldan 'das bdag po las thob",
    "T02D1882:122b-28": "par blos bsam par bya'o //",
    "T02D1882:122b-29": "'dod chags che las byung de nyid //",
    "T02D1882:122b-30": "'khor lo gzugs brnyan lta bur ni //",
    "T02D1882:122b-31": "shes par byas la dkyil 'khor du //",
    "T02D1882:122b-32": "slob ma gzhug par bya ba'i phyir //",
    "T02D1882:122b-33": "bcom ldan bdag por gsol pa gdab par bya'o //",
    "T02D1882:122b-34": "nam mkha' las byung mtshan ldan phyir //",
    "T02D1882:122b-35": "thog ma tha ma med pa'i mchog //",
    "T02D1882:122b-36": "rdo rje sems dpa' che rang bzhin //",
    "T02D1882:122b-37": "rdo rje sems dpa' deng grub mdzod //",
    "T02D1882:122b-38": "kun mchog dngos grub chen po ste //",
    "T02D1882:122b-39": "dbang phyug chen po lhag pa'i lha //",
    "T02D1882:122b-40": "rdo rje 'dzin pa kun gyi rgyal //",
    "T02D1882:122b-41": "mi 'gyur mchog tu bdag grub mdzod //",
    "T02D1882:122b-42": "nyes pa mi mnga' rtag pa khyod //",
    "T02D1882:122b-43": "'dod chags kun gyi rjes chags pa //",
    "T02D1882:122b-44": "'dod chags chen po dga' ba che //",
    "T02D1882:122b-45": "bcom ldan de nyid kyis grub mdzod //",
    "T02D1882:123a-0": "@123a * // shin tu dag pa kun gyi mchog / gdod nas grol bde ba bzhin gshegs //",
    "T02D1882:123a-1": "kun du bzang po kun bdag nyid //",
    "T02D1882:123a-2": "byang chub sems dpa' bdag grub mdzod //",
    "T02D1882:123a-3": "dngos grub chen po kun gyi mchog / dbang phyug",
    "T02D1882:123a-4": "chen po'i phyag rgya mchog / grub pa'i rdo rje",
    "T02D1882:123a-5": "cher bstod ba ; / rdo rje snyems bdag bdag mdzod cig //",
    "T02D1882:123a-6": "sems can kun gyi yid khyab cing //",
    "T02D1882:123a-7": "sems can kun gyi snying la zhugs //",
    "T02D1882:123a-8": "sems can kun gyi yab gyur nyid //",
    "T02D1882:123a-9": "'dod chags dam tshig mchog gyur pa'o //",
    "T02D1882:123a-10": "bden pa gang gis ye shes mchog / shes rab thabs bdag dkyil 'khor yin //",
    "T02D1882:123a-11": "bden pa de yis mgon bdag la //",
    "T02D1882:123a-12": "khyod kyi 'dod par ba rdzogs shog / chos rnams gzugs ba rnyan lta bu ste //",
    "T02D1882:123a-13": "dag cing gsal la rnyog pa med //",
    "T02D1882:123a-14": "gzung du med cing brjod du med //",
    "T02D1882:123a-15": "rgyu dang las las kun du byung //",
    "T02D1882:123a-16": "de bzhin nyid las nges par skyes //",
    "T02D1882:123a-17": "bden pa 'di yis dkyil 'khor du //",
    "T02D1882:123a-18": "gzugs brnyan gsal bar slob ma rnams //",
    "T02D1882:123a-19": "kun gyis dri ma med mthong shog //",
    "T02D1882:123a-20": "ces bden pa bsgrag par bya'o //",
    "T02D1882:123a-21": "slob ma re re zhing yang rgyan thams cad kyis brgyan la gos dmar po bskon pa dang /",
    "T02D1882:123a-22": "yi ge gsum gyis byin gyis brlabs pa'i dar dmar pos gdong g-yogs shing /",
    "T02D1882:123a-23": "mgo la me tog gi phreng ba dkris pa lag",
    "T02D1882:123a-24": "na me tog gi phreng ba thogs pa yol ba'i",
    "T02D1882:123a-25": "bar du bzhag la dkyil 'khor gyi khang ba'i sgor",
    "T02D1882:123a-26": "gzhag pa'i bum pa'i chus bsang gtor byas nas /",
    "T02D1882:123a-27": "slob ma la 'dug pa khyod su yin zhes dri bar bya'o //",
    "T02D1882:123a-28": "slob mas kyang sdug pa bdag ni skal ba bzang po'i zhes brjod par bya'o //",
    "T02D1882:123a-29": "de nas slob dpon ma de'i snying gar rdo rje",
    "T02D1882:123a-30": "bzhag nas 'og nas bshad pa'i rnal 'byor gyi sems",
    "T02D1882:123a-31": "bskyed par bya ste /",
    "T02D1882:123a-32": "aom sarba yo ga tsitta au tp'a da y'a mi /",
    "T02D1882:123a-33": "su ra te sa ma ya stvam ho //",
    "T02D1882:123a-34": "siddhi badzra ya th'a su kham /",
    "T02D1882:123a-35": "deng khyod de bzhin gshegs pa thams cad kyis byin gyis rlabs kyi /",
    "T02D1882:123a-36": "de bzhin gshegs pa thams cad kyi mchog tu gsang ba 'di /",
    "T02D1882:123a-37": "khyed kyis dkyil 'khor du ma zhugs pa rnams la",
    "T02D1882:123a-38": "smra bar ma byed cig / dad pa dang mi",
    "T02D1882:123a-39": "ldan pa rnams la yang ma yin no zhes brjod",
    "T02D1882:123a-40": "par bya'o // dza:h'um zhes brjod pa'i 'dis kyang slob",
    "T02D1882:123b-0": "@123b dpon gyis slob ma dgug pa dang gzhug par",
    "T02D1882:123b-1": "par bya'o // bya zhing / a'a kham ba'i ra h'um /",
    "T02D1882:123b-2": "zhes bya ba'i sngags kyang brjod par bya'o //",
    "T02D1882:123b-3": "dam tshig gi mchog 'dzin du gzhug par bya ba'i",
    "T02D1882:123b-4": "phyir slob ma de dkyil 'khor gyi shar sgo'i mdun",
    "T02D1882:123b-5": "du bzhag la / deng khyod de bzhin gshegs pa thams cad kyi rigs su zhugs kyis /",
    "T02D1882:123b-6": "ngas khyod la ye shes gang gis de bzhin gshegs pa thams cad kyi dngos grub kyang thob na /",
    "T02D1882:123b-7": "dngos grub gzhan lta smos kyang ci dgos te /",
    "T02D1882:123b-8": "de lta bu'i ye shes bskyed par bya yi /",
    "T02D1882:123b-9": "khyod kyis dkyil 'khor chen po ma mthong ba rnams",
    "T02D1882:123b-10": "la ma smra shig / dam tshig nyams par gyur",
    "T02D1882:123b-11": "ta re // zhes brjod la slob ma'i snying gar rdo rje bzhag la /",
    "T02D1882:123b-12": "aom rdo rje sems dpa' deng khyod kyi //",
    "T02D1882:123b-13": "snying la yang dag zhugs par 'gyur //",
    "T02D1882:123b-14": "gal te tshul 'di smras na ni //",
    "T02D1882:123b-15": "de ma thag tu dral te gshegs //",
    "T02D1882:123b-16": "zhes brjod nas bdud rtsi lnga padma'i snod du bzhag ste /",
    "T02D1882:123b-17": "yi ge gsum gyis byin gyis brlabs la ji lta ba bzhin du bsgoms te /",
    "T02D1882:123b-18": "'di ni khyod kyi dmyal ba'i chu //",
    "T02D1882:123b-19": "dam tshig 'das na sreg par byed //",
    "T02D1882:123b-20": "dam tshig bsrung na dngos grub ste //",
    "T02D1882:123b-21": "rdo rje bdud rtsi'i chu 'thungs shig / aom badzra au da ka tha tha tha /",
    "T02D1882:123b-22": "zhes brjod de slob ma 'thung du gzhug go //",
    "T02D1882:123b-23": "slob dpon gyis slob ma la dam bca' ba brtan par gyur pa'i phyir /",
    "T02D1882:123b-24": "'og nas bshad pa 'di yang brjod do //",
    "T02D1882:123b-25": "deng phyin chad khyod kyi phyag na rdo rje nga yin gyis /",
    "T02D1882:123b-26": "ngas 'di byos shig ces bsgo ba gang yin pa de yang bya dgos so //",
    "T02D1882:123b-27": "khyod kyis nga la brnyas par ma byed cig //",
    "T02D1882:123b-28": "mi bde ba ma spangs par khyod dus byas nas",
    "T02D1882:123b-29": "dmyal bar ltung bar gyur ta re zhes smras la",
    "T02D1882:123b-30": "/ de nas slob ma la 'di skad du /",
    "T02D1882:123b-31": "de bzhin gshegs pa thams cad kyis byin gyis rlobs",
    "T02D1882:123b-32": "la rdo rje sems dpa' dbab par gyur cig ces",
    "T02D1882:123b-33": "smros shig ces bsgo la /",
    "T02D1882:123b-34": "slob ma'i snying gar lam las byung ba'i dbang chen",
    "T02D1882:123b-35": "gyi dkyil 'khor zur bzhi pa kha dog ser po",
    "T02D1882:123b-36": "rdo rje rtse gsum pas mtshan pa dbus su yi",
    "T02D1882:123b-37": "ge h'um gnas pa bsgom mo //",
    "T02D1882:123b-38": "lkog mar yang bam las byung ba'i chu'i dkyil 'khor",
    "T02D1882:123b-39": "zlum po kha dog dkar po bum pas mtshan pa",
    "T02D1882:123b-40": "la / dbus na yi ge aa gnas par bsgom mo //",
    "T02D1882:124a-0": "spyi bor yi ge yam las byung ba'i rlung gi dkyil 'khor gzhu'i dbyibs @124a * //",
    "T02D1882:124a-1": "can kha dog sngon po ba dan gyis mtshan pa",
    "T02D1882:124a-2": "la dbus su yi ge ha gnas par bsam mo",
    "T02D1882:124a-3": "// slob ma'i rkang ba'i 'og tu yang yi ge",
    "T02D1882:124a-4": "dznyeem 'od zer 'bar ba dang bcas pa bsams la",
    "T02D1882:124a-5": "// / de'i yang 'og tu rlung gi dkyil 'khor",
    "T02D1882:124a-6": "gyi steng na ra las byung ba'i me'i dkyil 'khor",
    "T02D1882:124a-7": "gru gsum kha dog dmar po bsams nas /",
    "T02D1882:124a-8": "dril bu dkrol zhing /",
    "T02D1882:124a-9": "a'a be sha ya stvam bha ya /",
    "T02D1882:124a-10": "ra ra ra ra /",
    "T02D1882:124a-11": "ts'ala ya /",
    "T02D1882:124a-12": "h'um ha aa dzhee zhes brjod par bya'o //",
    "T02D1882:124a-13": "slob ma de'i lce la yi ge hr'i: dmar po bsams la /",
    "T02D1882:124a-14": "de 'do dpag tu med pa'i skur bsams nas babs par gyur pa dang /",
    "T02D1882:124a-15": "'dod chags rdo rjer de gnas pa la ;",
    "T02D1882:124a-16": "rdo rje dge ba dang mi dge ba smros shig ces dris nas /",
    "T02D1882:124a-17": "aom tishtha badzra zhes bya ba 'dis slob ma de brtan par bya'o //",
    "T02D1882:124a-18": "de nas pra ta'i tstsha badzra ho:/",
    "T02D1882:124a-19": "zhes brjod de /",
    "T02D1882:124a-20": "me tog gi phreng ba dkyil 'khor du dor la /",
    "T02D1882:124a-21": "de blangs nas pra ti grihn'a tva mi mas tva ma h'a ba la /",
    "T02D1882:124a-22": "zhes bya ba 'dis slob ma'i mgo po la bcings nas /",
    "T02D1882:124a-23": "de'i mig gnyis su yi ge aom 'od zer dang bcas pa bsams la /",
    "T02D1882:124a-24": "rdo rje sems dpa' deng khyod kyi //",
    "T02D1882:124a-25": "mig 'byed par ni brtson par mdzad //",
    "T02D1882:124a-26": "mig ni thams cad 'byed mdzad de //",
    "T02D1882:124a-27": "rdo rje'i mig ni bla ma med //",
    "T02D1882:124a-28": "ces bya ba'i tshigs su bcad pa brjod la /",
    "T02D1882:124a-29": "gdong g-yogs bkrol nas dkyil 'khor gyi bdag po nas",
    "T02D1882:124a-30": "bdud rtsi thab sbyor gyi bar du bstan par bya'o",
    "T02D1882:124a-31": "// de la lha rnams kyi mtshan ma'am /",
    "T02D1882:124a-32": "mtshan ma dang nye bar me tog gi phreng ba",
    "T02D1882:124a-33": "gang du babs pa de'i rnal 'byor sbyin par bya'o",
    "T02D1882:124a-34": "// yang na slob ma gang la dad pa de'i sbyor ba sbyin par bya'o //",
    "T02D1882:124a-35": "slob ma gzhug pa'i cho ga'o //",
    "T02D1882:124a-36": "da ni dbang bskur ba yin te /",
    "T02D1882:124a-37": "de'i rim pa ni 'di yin no //",
    "T02D1882:124a-38": "sngar bshad pa'i rnam par rgyal ba'i bum pa la",
    "T02D1882:124a-39": "gzhag pa'i snod la gnas pa'i chus slob ma rnam",
    "T02D1882:124a-40": "par snang mdzad du bsgoms pa'i spyi bor //",
    "T02D1882:124a-41": "aom badzra aa bhi shi nytsa /",
    "T02D1882:124a-42": "zhes zlos shing dbang bskur ba ni chu'i dbang bskur ba'o //",
    "T02D1882:124a-43": "gser la sogs pa khams kyi rang bzhin las byas pa'am /",
    "T02D1882:124a-44": "'bur du brkos pa'am /",
    "T02D1882:124a-45": "ri mo bris pa'i cod pa na de ma 'byor",
    "T02D1882:124a-46": "na ras las byas pa de'i spyi bor bzhag la",
    "T02D1882:124a-47": "/ lag pas 'dzin du bcug gnas spyi bo der",
    "T02D1882:124b-0": "mi bskyod pa bum pa bsnams pa @124b bsam zhing",
    "T02D1882:124b-1": "/ / rig pa du mas kyang slob ma la",
    "T02D1882:124b-2": "dbang bskur ba bsam par bya ba ni cod pan",
    "T02D1882:124b-3": "gyi dbang bskur ba'o //",
    "T02D1882:124b-4": "de'i snying gar rdo rje bzhag la de yang lag",
    "T02D1882:124b-5": "pas 'dzin du bcug nas de'i spyi bor mi bskyod",
    "T02D1882:124b-6": "pa bum pa bsnams pa bsams nas /",
    "T02D1882:124b-7": "sangs rgyas kun gyi rdo rje'i dbang //",
    "T02D1882:124b-8": "de ring khyod la bskur bar gyur //",
    "T02D1882:124b-9": "sangs rgyas kun du rab grub phyir //",
    "T02D1882:124b-10": "rdo rje 'di ni khyod kyis long //",
    "T02D1882:124b-11": "zhes brjod pa ni rdo rje'i dbang bskur ba'o //",
    "T02D1882:124b-12": "de'i rang gi gdod ma'i lha'i rnal 'byor byin la",
    "T02D1882:124b-13": "slob ma rdo rje dang dril bu dag 'khyud pa'i",
    "T02D1882:124b-14": "tshul gyis 'dzin du bcug la /",
    "T02D1882:124b-15": "aom badzra aa dhi pa ti stvam aa bhishi nytsami /",
    "T02D1882:124b-16": "tishtha badzra sa ma ya stvam /",
    "T02D1882:124b-17": "zhes brjod par bya ste /",
    "T02D1882:124b-18": "'di ni bdag po'i dbang bskur ba'o //",
    "T02D1882:124b-19": "de'i spyi bor lag pa bzhag la /",
    "T02D1882:124b-20": "aom badzras tva stvam aa bhishi nytsa mi badzra n'a ma: aa bhishe ka ta /",
    "T02D1882:124b-21": "kye che ge mo rdo rje zhes ming gi dbang bskur bas /",
    "T02D1882:124b-22": "rang gi dngos kun gang snang //",
    "T02D1882:124b-23": "gco bo de ni rnam par rgyal //",
    "T02D1882:124b-24": "rang bzhin gyis ni chos dag pas //",
    "T02D1882:124b-25": "sangs rgyas ye shes gang yin de'o //",
    "T02D1882:124b-26": "zhes slob ma la bsgo bar bya ba ni ming gi dbang bskur ba'o //",
    "T02D1882:124b-27": "rig pa'i dbang bskur ba'i rnam par dag pa ni 'di lta ste /",
    "T02D1882:124b-28": "chu'i dbang bskur ba ni /",
    "T02D1882:124b-29": "me long lta bu'i ye shes kyi bdag nyid can /",
    "T02D1882:124b-30": "mi bskyod pa'i rnam par dag pa'o //",
    "T02D1882:124b-31": "cod pan gyi dbang bskur ba ni mnyam pa nyid",
    "T02D1882:124b-32": "kyi ye shes kyi bdag nyid can rin chen 'byung",
    "T02D1882:124b-33": "ldan gyi'o // rdo rje'i dbang bskur ba ni so",
    "T02D1882:124b-34": "sor rtog pa'i ye shes kyi bdag nyid can 'od",
    "T02D1882:124b-35": "dpag tu med pa'i'o //",
    "T02D1882:124b-36": "bdag po'i dbang bskur pa ni bya ba sgrub pa'i",
    "T02D1882:124b-37": "ye shes kyi bdag nyid can don yod par grub",
    "T02D1882:124b-38": "pa'i'o // ming gi dbang bskur ba ni /",
    "T02D1882:124b-39": "ma rig pa 'gags nas rig pa'i khams dang /",
    "T02D1882:124b-40": "rig rnam par dag pa chos kyi dbyings kyi ye",
    "T02D1882:124b-41": "shes kyi bdag nyid can rnam par snang mdzad kyi",
    "T02D1882:124b-42": "rnam par dag pa yin no //",
    "T02D1882:124b-43": "de'i rjes la gal te phyir mi ldog pa'i dbang bskur par mi byed na /",
    "T02D1882:124b-44": "rig pa'i dbang bskur ba la yang rdo rje'i brtul zhugs dang /",
    "T02D1882:124b-45": "lung bstan pa dang /",
    "T02D1882:124b-46": "dbugs dbyung ba sbyin par bya'o //",
    "T02D1882:124b-47": "yang na rig pa'i dbang bskur ba tsam byed na /",
    "T02D1882:124b-48": "de'i tshe de'i rjes la rdo rje'i brtul zhugs kho",
    "T02D1882:124b-49": "na tsam sbyin par bya ba la phyir mi ldog",
    "T02D1882:125a-0": "pa'i dbang bskur ba'i dus su ni 'di @125a *",
    "T02D1882:125a-1": "// la lung bstan sbyin par bya'o //",
    "T02D1882:125a-2": "de la rdo rje'i brtul zhugs ni 'di yin te /",
    "T02D1882:125a-3": "'di de sangs rgyas thams cad nyid //",
    "T02D1882:125a-4": "rdo rje sems dpa'i lag na gnas //",
    "T02D1882:125a-5": "khyod kyis kyang ni rtag tu bcang //",
    "T02D1882:125a-6": "rdo rje sems dpa'i brtul zhugs brtan //",
    "T02D1882:125a-7": "zhes brjod la rdo rje slob ma 'dzin du bcug la sngags 'di brjod du gzhug ste //",
    "T02D1882:125a-8": "aom sarbba ta th'a ga ta siddhi badzra sa ma",
    "T02D1882:125a-9": "ya tishtha ae sha stvam dha ra y'a mi hi",
    "T02D1882:125a-10": "hi hi hi hi h'um /",
    "T02D1882:125a-11": "de nas /",
    "T02D1882:125a-12": "thob mtha' med pa'i sems dpa' ni //",
    "T02D1882:125a-13": "rdo rje sems dpa' dga' ba che //",
    "T02D1882:125a-14": "kun du bzang po kun bdag nyid //",
    "T02D1882:125a-15": "rdo rje snyems tshul bdag po'i bdag //",
    "T02D1882:125a-16": "ces brjod cing 'dis rdo rje 'dzin du gzhug go //",
    "T02D1882:125a-17": "de'i rjes la rdo rje dril bu 'dzin du bcug la /",
    "T02D1882:125a-18": "'di de sangs rgyas thams cad kyi //",
    "T02D1882:125a-19": "shes rab sgra yi rjes 'gror bshad //",
    "T02D1882:125a-20": "khyod kyis kyang ni rtag tu bcang //",
    "T02D1882:125a-21": "byang chub mchog tu rgyal ba bzhed //",
    "T02D1882:125a-22": "ces bya ba 'dis 'dzin du bcug pa ste chos kyi tshul nyid du 'dis dkrol bar bya'o //",
    "T02D1882:125a-23": "srid pa ngo bo nyid kyis dag //",
    "T02D1882:125a-24": "ngo bo nyid kyis srid bral byas //",
    "T02D1882:125a-25": "ngo bo nyid dag sems dpa' mchog //",
    "T02D1882:125a-26": "srid pa'i mchog ni byed par 'gyur //",
    "T02D1882:125a-27": "zhes bya ba ni rdo rje'i brtul zhugs so //",
    "T02D1882:125a-28": "de la khu tshur g-yon pas chos gos kyi mtha' nas bzung ste /",
    "T02D1882:125a-29": "snying gar bzhag la lag pa g-yas pa mchog sbyin par byas nas /",
    "T02D1882:125a-30": "slob dpon dang de bzhin gshegs pas lung bstan par bya ste /",
    "T02D1882:125a-31": "'di ni ngas khyod lung bstan pa //",
    "T02D1882:125a-32": "rdo rje sems dpa' de bzhin gshegs //",
    "T02D1882:125a-33": "srid pa mchog gi sgrub pa'i phyir //",
    "T02D1882:125a-34": "srid pa'i ngan 'gro nyid las bton //",
    "T02D1882:125a-35": "kye de bzhin gshegs pa rdo rje che ge mo zhes bya ba /",
    "T02D1882:125a-36": "siddhi bhu ra bhu ba sva:/",
    "T02D1882:125a-37": "'di yis dbang bskur gyur pa yi //",
    "T02D1882:125a-38": "sngags pa 'gro ba kun gyi bdag / bla na med pa'i byang chub tu //",
    "T02D1882:125a-39": "bde gshegs kyis kyang lung bstan mdzad //",
    "T02D1882:125a-40": "ces bya ba'i tshigs su bcad pa ni lung bstan pa'o //",
    "T02D1882:125a-41": "de nas der tshigs su bcad pa 'di dag gis dbugs dbyung ba sbyin par bya ste /",
    "T02D1882:125a-42": "mchog gsang dkyil 'khor dam pa ni //",
    "T02D1882:125a-43": "mthong ba dang ni zhugs gyur pas //",
    "T02D1882:125a-44": "sdig pa kun las nges grol bar //",
    "T02D1882:125a-45": "khyed rnams deng nyid legs par gnas //",
    "T02D1882:125b-0": "bde chen @125b thag pa 'di las ni //",
    "T02D1882:125b-1": "slar khyod 'chi ba yod mi na te //",
    "T02D1882:125b-2": "mi tshugs pa dang mi sod pas //",
    "T02D1882:125b-3": "cis kyang mi 'jigs dga' bar gyis //",
    "T02D1882:125b-4": "srid pa shin tu dag pa'i phyir //",
    "T02D1882:125b-5": "srid pa'i sdug bsngal las khyod 'das //",
    "T02D1882:125b-6": "srid pa shin tu grub pa'i phyir //",
    "T02D1882:125b-7": "ston pa'i mchog tu gyur pa yin //",
    "T02D1882:125b-8": "dam tshig sngom pa grub pa 'di //",
    "T02D1882:125b-9": "rtag tu khyod kyis bsrung bar bya //",
    "T02D1882:125b-10": "sangs rgyas kun gyis mthun par gsungs //",
    "T02D1882:125b-11": "dam pa rtag pa'i bka' yin no //",
    "T02D1882:125b-12": "gang zhig bskyed pa tsam gyis ni //",
    "T02D1882:125b-13": "sangs rgyas nyid du dogs med pa'i //",
    "T02D1882:125b-14": "byang chub sems ni btang mi bya //",
    "T02D1882:125b-15": "phyag na rdo rje gang yin pa'o //",
    "T02D1882:125b-16": "dam pa'i chos ni mi spang zhing //",
    "T02D1882:125b-17": "nam yang dor bar mi bya'o //",
    "T02D1882:125b-18": "mi shes pa'am rmongs pa yis //",
    "T02D1882:125b-19": "tshul chen bstan par mi bya'o //",
    "T02D1882:125b-20": "bdag nyid yongs su spangs nas su //",
    "T02D1882:125b-21": "dka' thub kyis ni ma gdungs shing //",
    "T02D1882:125b-22": "ci bde bas ni bde bar gzung //",
    "T02D1882:125b-23": "'di ni ma byon rdzogs sangs rgyas //",
    "T02D1882:125b-24": "rdo rje dril bu phyag rgya rnams //",
    "T02D1882:125b-25": "nam yang yongs su mi dor zhing //",
    "T02D1882:125b-26": "slob dpon smad par mi bya ste //",
    "T02D1882:125b-27": "'di ni sangs rgyas kun dang 'dra //",
    "T02D1882:125b-28": "sangs rgyas kun mtshungs blo yis ni //",
    "T02D1882:125b-29": "slob dpon la ni gang smod pa //",
    "T02D1882:125b-30": "de ni sangs rgyas kun smad pas //",
    "T02D1882:125b-31": "rtag tu sdug bsngal 'thob 'gyur te //",
    "T02D1882:125b-32": "rims dang dug dang dbyig dug nad //",
    "T02D1882:125b-33": "mkha' 'gro rnams kyis gtses pa dang //",
    "T02D1882:125b-34": "gdon dang log 'dren gtum po yis //",
    "T02D1882:125b-35": "bsad nas sems can dmyal bar 'gyur //",
    "T02D1882:125b-36": "de bas nan tan thams cad kyis //",
    "T02D1882:125b-37": "rdo rje slob dpon blo gros che //",
    "T02D1882:125b-38": "dge ba rab tu mi spyoms pa ;",
    "T02D1882:125b-39": "/ nam yang smad par mi bya'o //",
    "T02D1882:125b-40": "bla ma la ni gus bcas yon //",
    "T02D1882:125b-41": "rjes mthun khyod kyis sbyin par bya //",
    "T02D1882:125b-42": "des ni rims sogs gnod pa rnams //",
    "T02D1882:125b-43": "phyir zhing 'byung bar mi 'gyur ro //",
    "T02D1882:125b-44": "rtag tu rang gi dam tshig bsrungs //",
    "T02D1882:125b-45": "rtag tu de bzhin gshags pa mchod //",
    "T02D1882:125b-46": "rtag tu bla ma la yang 'bul ;",
    "T02D1882:125b-47": "/'di ni sangs rgyas kun dang 'dra //",
    "T02D1882:125b-48": "de byin sangs rgyas thams cad la //",
    "T02D1882:125b-49": "rtag tu byin pa nyid du 'gyur //",
    "T02D1882:125b-50": "de byin bsod nams tshogs yin te //",
    "T02D1882:125b-51": "tshogs las dngos grub mchog tu 'gyur //",
    "T02D1882:125b-52": "gang phyir 'dir ni legs gnas pas //",
    "T02D1882:125b-53": "dang khyad skye ba 'bras bar bcas //",
    "T02D1882:126a-0": "@126a * // dam tshig lha rnams kun mnyam par //",
    "T02D1882:126a-1": "deng khyod gyur par the tshom med //",
    "T02D1882:126a-2": "sangs rgyas rdo rje 'dzin bcas pa //",
    "T02D1882:126a-3": "kun gyis deng khyod dbang bskur bas //",
    "T02D1882:126a-4": "khams gsum gyi ni rgyal po che //",
    "T02D1882:126a-5": "rgyal po'i bdag por brtan pa yin //",
    "T02D1882:126a-6": "deng ni bdud las rnam rgyal te /",
    "T02D1882:126a-7": "grong khyer mchog tu rab ba zhugs pa //",
    "T02D1882:126a-8": "khyed rnams kyis ni sangs rgyas nyid //",
    "T02D1882:126a-9": "de nyid thob par the tshom med //",
    "T02D1882:126a-10": "de ltar yid ni rab dang rdo rje nyid du gyis //",
    "T02D1882:126a-11": "rang gi dam tshig mi zad bde bskyed brten par gyis //",
    "T02D1882:126a-12": "deng ni 'gro la myur bde rdo rje sems dpa' dang //",
    "T02D1882:126a-13": "rab tu mnyam zhing rtag pa nyid du rtogs par 'gyur //",
    "T02D1882:126a-14": "de nas de'i rjes la tshigs su bcad pa 'di dag gis chos bshad par bya ste //",
    "T02D1882:126a-15": "snying po bsnyen pa sogs bshad pas //",
    "T02D1882:126a-16": "phyag rgya chen por byin brlabs la //",
    "T02D1882:126a-17": "dam tshig 'dod pa'i gzugs sogs kyis //",
    "T02D1882:126a-18": "ma chags gsang sngags yang dag bzla ;",
    "T02D1882:126a-19": "/ rang rig pa yi ngo bo nyid //",
    "T02D1882:126a-20": "phyogs bcur dus gsum bzhugs pa ste //",
    "T02D1882:126a-21": "rang gi lha yi sbyor ba yis //",
    "T02D1882:126a-22": "bdag dang gzhan la mchod par bya //",
    "T02D1882:126a-23": "dka' thub sngom pa mi zad pa //",
    "T02D1882:126a-24": "brten pas 'grub par mi 'gyur gyi //",
    "T02D1882:126a-25": "sku gsung thugs byung mkha' las skyes //",
    "T02D1882:126a-26": "nang gi mngon par shes pas 'grub //",
    "T02D1882:126a-27": "de bas sangs rgyas sems dpa' mchog / sngags kyi spyod mchog spyod pa rnams //",
    "T02D1882:126a-28": "chos kyi yi ge mchog thob pa //",
    "T02D1882:126a-29": "'dod pa thams cad bsten pas so //",
    "T02D1882:126a-30": "bde dang sdug bsngal gnyis bdag can //",
    "T02D1882:126a-31": "'dod pa'i yon tan lnga rnams bsten //",
    "T02D1882:126a-32": "ye shes don gnyer 'dod chags can //",
    "T02D1882:126a-33": "sbyor bas bsgrubs na myur du 'grub //",
    "T02D1882:126a-34": "sku gsung thugs ni yang dag 'grub //",
    "T02D1882:126a-35": "gang gzhan sman par bshad pa ni //",
    "T02D1882:126a-36": "sngags kyi bzlas pas 'grub par 'gyur //",
    "T02D1882:126a-37": "sku gsung thugs ni bsgoms pas so //",
    "T02D1882:126a-38": "zhes bya ba ni chos bshad ba'o //",
    "T02D1882:126a-39": "de kho na nyid kyi rdo rje gzung ba dang //",
    "T02D1882:126a-40": "chos kyi dril bu dkrol ba la sogs pa shes par bya ba'i phyir //",
    "T02D1882:126a-41": "de nyid kyi ni rdo rje gzung //",
    "T02D1882:126a-42": "chos kyi dril bu dkrol bar bya //",
    "T02D1882:126a-43": "byin gyis brlabs nas snying po bzla //",
    "T02D1882:126a-44": "zhes bya ba de ni 'di yin no //",
    "T02D1882:126b-0": "rig pa'i dbang @126b bskur ba'i cho ga'o //",
    "T02D1882:126b-1": "da ni phyir mi ldog pa'i dbang bskur ba ste /",
    "T02D1882:126b-2": "de'i rim pa ni 'di yin no //",
    "T02D1882:126b-3": "slob mas phyag byas la //",
    "T02D1882:126b-4": "byang chub rdo rje rje sangs rgyas kyis //",
    "T02D1882:126b-5": "mchod chen ji ltar stsal ba bzhin //",
    "T02D1882:126b-6": "bdag kyang rab tu bskyab pa'i phyir //",
    "T02D1882:126b-7": "nam mkha'i rdo rje bdag la stsol //",
    "T02D1882:126b-8": "zhes bya ba'i tshigs su bcad pas gsol ba gdab pa'o //",
    "T02D1882:126b-9": "de'i 'og tu yo byad 'byor na //",
    "T02D1882:126b-10": "gdugs dang rgyal mtshan gdags pa dang /",
    "T02D1882:126b-11": "'khor lo dang /",
    "T02D1882:126b-12": "dung la sogs pa dbang bskur ba'i rdzas rnams nye bar bsams la //",
    "T02D1882:126b-13": "snga ma bzhin du slob ma sgor seng ge'i stan",
    "T02D1882:126b-14": "la gzhag pa'i stan nang tshangs can la 'dug tu",
    "T02D1882:126b-15": "bcug ste / steng nas bla re bre ba dang rgyan thams cad kyis brgyan par bya'o //",
    "T02D1882:126b-16": "de dag ma 'byor na sna tshogs padma 'dab ma",
    "T02D1882:126b-17": "brgyad par khri'u dang stan bzhag la rang gi lha'i",
    "T02D1882:126b-18": "sbyor ba dang ldan par bzhag la //",
    "T02D1882:126b-19": "ye shes sems dpa'i thugs ka nas byung ba'i 'od zer las /",
    "T02D1882:126b-20": "dkyil 'khor gyi 'khor lo lta bu'i de bzhin gshegs",
    "T02D1882:126b-21": "pa nam mkha' khyab par byung ba rnams kyis phyag",
    "T02D1882:126b-22": "na bum pa bsnams shing /",
    "T02D1882:126b-23": "gdugs dang rgyal mtshan dang /",
    "T02D1882:126b-24": "ba dan la sogs pas dbang bskur bar mdzad par bsams la /",
    "T02D1882:126b-25": "slob dpon gyis /",
    "T02D1882:126b-26": "rdo rje chen po'i dbang bskur ba //",
    "T02D1882:126b-27": "khams gsum gyis ni phyag byas pa //",
    "T02D1882:126b-28": "gsang ba gsum gyi gnas las byung //",
    "T02D1882:126b-29": "sangs rgyas kun gyis sbyin par bya //",
    "T02D1882:126b-30": "zhes bya ba'i tshigs su bcad pa brjod par bya'o //",
    "T02D1882:126b-31": "de nas dkyil 'khor gyi de kho na nyid bstan par bya ste /",
    "T02D1882:126b-32": "dkyil 'khor zhes bya gang bshad pa //",
    "T02D1882:126b-33": "yid ni dkyil 'khor dam pa yin //",
    "T02D1882:126b-34": "gzhal yas khang ni ye shes te //",
    "T02D1882:126b-35": "sems kyi brtsegs pa bsgreng ba yin //",
    "T02D1882:126b-36": "phyi yi grub bzhi ba gang yin //",
    "T02D1882:126b-37": "tshad kyis mnyam nyid gyur ba yin //",
    "T02D1882:126b-38": "byams pa la sogs sems gang yin //",
    "T02D1882:126b-39": "thig bzhi zhes ni bshad pa yin //",
    "T02D1882:126b-40": "chos kyi sbyor ba rjes dran nyid //",
    "T02D1882:126b-41": "gang de rdo rje'i thig tu bshad //",
    "T02D1882:126b-42": "lta ba kun las rnam grol //",
    "T02D1882:126b-43": "ye shes thig tu bshad pa yin //",
    "T02D1882:126b-44": "tshul khrims sogs kyi dam pa ni //",
    "T02D1882:126b-45": "gang yin rgyan du bshad pa yin //",
    "T02D1882:127a-0": "dad dbang la sogs sems @127a * //",
    "T02D1882:127a-1": "gang yin //",
    "T02D1882:127a-2": "ra ba lngas ni yang dag byung //",
    "T02D1882:127a-3": "rnam par thar pa bzhi po ni //",
    "T02D1882:127a-4": "sgo rnams su ni yang dag bshad //",
    "T02D1882:127a-5": "yang dag spong ba bzhi po ni //",
    "T02D1882:127a-6": "rta babs rnams dang ka bar byung //",
    "T02D1882:127a-7": "dran pa nyer gzhag bzhi po ni //",
    "T02D1882:127a-8": "khyams rnams bzhi por shes par bya //",
    "T02D1882:127a-9": "rdzu 'phrul rkang pa bzhi po ni //",
    "T02D1882:127a-10": "de ni sgo khyud rnam bzhi yin //",
    "T02D1882:127a-11": "byang chub yan lag bdun pa yin //",
    "T02D1882:127a-12": "phreng ba med tog chun brgyan pa /",
    "T02D1882:127a-13": "'phags lam yan lag brgyad pa ni //",
    "T02D1882:127a-14": "ka ba brgyad ces bya bar bshad //",
    "T02D1882:127a-15": "sgrib pa gnyis las rnam grol zhing //",
    "T02D1882:127a-16": "ting 'dzin ye shes kyis brtags pa //",
    "T02D1882:127a-17": "lam gyi ye shes khyad par rnams //",
    "T02D1882:127a-18": "rnga yab ces ni yang dag bshad //",
    "T02D1882:127a-19": "nyon mongs thams cad nges gcod cing //",
    "T02D1882:127a-20": "nyon mongs 'phrog pas dra ba ste //",
    "T02D1882:127a-21": "yang dag gcod cing spong ba nyid //",
    "T02D1882:127a-22": "sel ba'i spong ba la gnas pa //",
    "T02D1882:127a-23": "tshogs gnyis kyi ni sbyor ba nyid //",
    "T02D1882:127a-24": "nyon mongs pa yi phyed 'phrog pa //",
    "T02D1882:127a-25": "dra ba phyed ces bya bar bshad //",
    "T02D1882:127a-26": "ces bya ba ni dkyil 'khor gyi de kho na nyid bsgrags par bya'o //",
    "T02D1882:127a-27": "phung po lnga ni mdor bsdus na //",
    "T02D1882:127a-28": "sangs rgyas lngar ni rab tu bshad //",
    "T02D1882:127a-29": "rdo rje skye mched nyid dag kyang //",
    "T02D1882:127a-30": "byang chub sems dpa'i dkyil 'khor mchog //",
    "T02D1882:127a-31": "sa ni spyan zhes bya bar bshad //",
    "T02D1882:127a-32": "chu yi khams ni m'a ma k'i /",
    "T02D1882:127a-33": "me ni gos dkar mo ru bshad //",
    "T02D1882:127a-34": "rlung ni sgrol mar rab tu bsgrags //",
    "T02D1882:127a-35": "gti mug gti mug longs spyod pas //",
    "T02D1882:127a-36": "gti mug zad phyir gshin rje gshed //",
    "T02D1882:127a-37": "de nas lus mthar byed pa ste //",
    "T02D1882:127a-38": "des na shes bya mthar byed 'gyur //",
    "T02D1882:127a-39": "nyes pa nyes pa longs spyod pas //",
    "T02D1882:127a-40": "nyes bzang phyir shes mthar byed //",
    "T02D1882:127a-41": "des na sems ni mthar byed de //",
    "T02D1882:127a-42": "des na nyon mongs mthar byed 'gyur //",
    "T02D1882:127a-43": "'dod chags 'dod chags longs spyod pas //",
    "T02D1882:127a-44": "'dod chags zad pas pad mthar byed //",
    "T02D1882:127a-45": "des na chags pa mthar byed de //",
    "T02D1882:127a-46": "de bzhin snyoms 'jug mthar byed 'gyur //",
    "T02D1882:127a-47": "nyon mongs kun zad gang yin dang //",
    "T02D1882:127a-48": "de bzhin las ni thams cad zad //",
    "T02D1882:127a-49": "sgrib pa kun zad ye shes ni //",
    "T02D1882:127a-50": "bgegs mthar byed ces bya bar bshad //",
    "T02D1882:127a-51": "ces bya ba ni lha'i de kho na nyid do //",
    "T02D1882:127a-52": "phyir mi ldog pa'i dbang bskur ba'i rim pa'o //",
    "T02D1882:127b-0": "de'i 'og tu rjes su gnang ba'i dbang bskur ba sbyin @127b par bya ste /",
    "T02D1882:127b-1": "ji ltar ji ltar 'dul 'gyur ba'i //",
    "T02D1882:127b-2": "de lta de ltar chags la sogs //",
    "T02D1882:127b-3": "gtsang bas sems can don byed do //",
    "T02D1882:127b-4": "nyin re zhing ni thun bzhi ru //",
    "T02D1882:127b-5": "ting 'dzin gsum gyi sbyor ldan pas //",
    "T02D1882:127b-6": "gyur nas thun mong cig shos kyi //",
    "T02D1882:127b-7": "dngos grub thob pa bsgrub par bya //",
    "T02D1882:127b-8": "zhes brjod par bya'o //",
    "T02D1882:127b-9": "de nas ji skad du bshad pa'i mtshan nyid can gyi gzungs kyi dkyil 'khor du bcug la //",
    "T02D1882:127b-10": "de dang lhan cig gsang ba'i mchod pa byas nas //",
    "T02D1882:127b-11": "thub pa'i dbang tshogs rdo rje'i mthar //",
    "T02D1882:127b-12": "yang dag 'bab ste bde mchog ste //",
    "T02D1882:127b-13": "thu bo tha ma min par bsdam //",
    "T02D1882:127b-14": "snod gyur sgor ni nges par dbab //",
    "T02D1882:127b-15": "brtan pa'i blo ldan snod kyis kun //",
    "T02D1882:127b-16": "rnam snang bdag nyid can 'thungs la //",
    "T02D1882:127b-17": "sna tshogs bzhin te sna tshogs 'gyur //",
    "T02D1882:127b-18": "kye ma shin tu bden tshig brjod //",
    "T02D1882:127b-19": "gzungs 'di shin tu yid 'ong te /",
    "T02D1882:127b-20": "brtan byar sangs rgyas rnams kyis brtags //",
    "T02D1882:127b-21": "rdo rje 'khor lo'i rab sbyor bas //",
    "T02D1882:127b-22": "bdud rtsi'i bdag nyid can bde spyad //",
    "T02D1882:127b-23": "rdo rje skyil la krung yid dang sems //",
    "T02D1882:127b-24": "nor ldan khongs su gtogs par lta //",
    "T02D1882:127b-25": "de ltar slob dpon gyi shes rab dang 'dus pa'i",
    "T02D1882:127b-26": "rgyur gyur bas de kho na nyid nye bar /",
    "T02D1882:127b-27": "tshon par bya'o // de yang de bzhin no zhes bya ba yang bstan par bya ste //",
    "T02D1882:127b-28": "'di dag ni gsang ba'i dbang bskur ba dang //",
    "T02D1882:127b-29": "shes rab ye shes kyi dbang bskur ba'o //",
    "T02D1882:127b-30": "de'i rjes la dkyil 'khor gyi khang ba nas phyir",
    "T02D1882:127b-31": "byung la ji skad du bshad pa'i zhi ba'i sbyin",
    "T02D1882:127b-32": "sreg byas nas // slar yang dkyil 'khor gyi khang bar zhugs nas /",
    "T02D1882:127b-33": "shar sgor 'dug la mchod pa rgya chen po byas te /",
    "T02D1882:127b-34": "bstod pa yang byas nas /",
    "T02D1882:127b-35": "yi ge gsum tha ma mu: dang bcas pas gshegs su gsol bar bya'o //",
    "T02D1882:127b-36": "tshon rtsi yang phyag nas snod gtsang mar bzhag la rgya mtshor 'bab pa'i chu bor dor bar bya'o //",
    "T02D1882:127b-37": "de nas aom aa k'a ro mu kham sarbba dha",
    "T02D1882:127b-38": "rm'a n'am a'a dya nu tpanna tv'at ces bya ba'i",
    "T02D1882:127b-39": "sngags brjod cing dkyil 'khor gyis gzhi byug pa'am byug",
    "T02D1882:127b-40": "tu gzhug par ba'o //",
    "T02D1882:127b-41": "de'i rjes la gtor ma rgya chen po byas la //",
    "T02D1882:127b-42": "gtor ma'i sngags kyis sbyin par bya'o //",
    "T02D1882:127b-43": "'khor lo 'dri ba'i cho ga bris pa las /",
    "T02D1882:127b-44": "bdag gis bsod nams dri med gang bsags pas //",
    "T02D1882:128a-0": "das ni 'gro ba ma @128a * //",
    "T02D1882:128a-1": "lus 'di dag kun //",
    "T02D1882:128a-2": "rgyal ba'i go 'phang myur du thob par shog //",
    "T02D1882:128a-3": "de bzhin blo gros rno zhing 'gro ba rnams //",
    "T02D1882:128a-4": "srid ba'i rgya mtsho las ni 'don pa dang /",
    "T02D1882:128a-5": "sngags pas ma lus gsang sngags tshul gyis ni //",
    "T02D1882:128a-6": "yang dag man ngag legs par thob par shog //",
    "T02D1882:128a-7": "dkyil 'khor bri ba'i cho ga slob dpon bsod snyoms pas mdzad pa rdzogs so /"
}