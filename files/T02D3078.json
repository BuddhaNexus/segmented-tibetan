{
    "T02D3078:173b-0": "@173b # // de nas mchod rten gyi don bshad de /",
    "T02D3078:173b-1": "bsags par bya ba yin pas bsags pa'o //",
    "T02D3078:173b-2": "yang na bsags su rung ba'i phyir yang bsags pa zhes bya'o //",
    "T02D3078:173b-3": "yang na don gyi skabs su 'dir dran par bya ba yin pas na dran pa zhes bya ste /",
    "T02D3078:173b-4": "de bzhin gshegs pa chos kyi sku'i bdag nyid dran pa nye bar gzhag pa dang /",
    "T02D3078:173b-5": "yang dag par sbong ba dang /",
    "T02D3078:173b-6": "dbang bo dang ;",
    "T02D3078:173b-7": "stobs dang /",
    "T02D3078:173b-8": "byang chub kyi yan lag dang /",
    "T02D3078:173b-9": "lam gyi yan lag dang /",
    "T02D3078:173b-10": "ye shes dang /",
    "T02D3078:173b-11": "stobs dang /",
    "T02D3078:173b-12": "ma 'dres pa'i dran pa nye bar gzhag pa dang /",
    "T02D3078:173b-13": "snying rje chen po zhes bya ba'i yon tan de",
    "T02D3078:173b-14": "dag yun ring po nas thabs kyi bye brag gis",
    "T02D3078:173b-15": "bsags pa dang / sngon yang dag par ma bsgoms kyang /",
    "T02D3078:173b-16": "don gyi skabs dag tu 'dul ba rnams kyis dran",
    "T02D3078:173b-17": "par bya ba'i phyir na btsigs pa zhes bya ba'am",
    "T02D3078:173b-18": "/ dran pa zhes bya ste /",
    "T02D3078:173b-19": "de dag gi gzugs brnyan la mchod rten zhes bya'o //",
    "T02D3078:173b-20": "chos kyi sku'i gzugs brnyan zhes bya'o //",
    "T02D3078:173b-21": "de'i bang rim bzhi dang /",
    "T02D3078:173b-22": "bum rten dang /",
    "T02D3078:173b-23": "bum pa dang /",
    "T02D3078:173b-24": "pu shu dang /",
    "T02D3078:173b-25": "srog shing dang /",
    "T02D3078:173b-26": "'khor lo brtsegs ma bcu gsum dang /",
    "T02D3078:173b-27": "char khebs rnams ni mchod rten gyi dbyibs yin no //",
    "T02D3078:173b-28": "de la bang rim dang po na dran pa nye bar gzhag pa bzhi ste /",
    "T02D3078:173b-29": "'di ltar lus dran pa nye bar gzhag pa dang /",
    "T02D3078:173b-30": "tshor ba dang /",
    "T02D3078:173b-31": "sems dang /",
    "T02D3078:173b-32": "chos dran pa nye bar gzhag pa'o //",
    "T02D3078:174a-0": "@174a * // bang rim gnyis pa ni yang dag par sbong ba bzhi ste /",
    "T02D3078:174a-1": "'di ltar sdig pa mi dge ba'i chos skyes pa rnams spang ba'i phyir brtson pa dang /",
    "T02D3078:174a-2": "sdig pa mi dge ba'i chos ma skyes pa rnams mi bskyed pa'i phyir brtson pa dang /",
    "T02D3078:174a-3": "dge ba'i chos ma skyes pa rnams bskyed pa'i phyir brtson pa dang /",
    "T02D3078:174a-4": "dge ba'i chos skyes pa rnams gnas par bya ba'i phyir brtson pa'o //",
    "T02D3078:174a-5": "bang rim gsum pa rdzu 'phrul gyi rkang pa bzhi ste /",
    "T02D3078:174a-6": "'di ltar 'dun pa'i ting nge 'dzin spong ba'i 'du",
    "T02D3078:174a-7": "byed dang ldan pa'i rdzu 'phrul gyi rkang ba dang",
    "T02D3078:174a-8": "/ sems kyi ting nge 'dzin dang /",
    "T02D3078:174a-9": "dpyod pa'i ting nge 'dzin slong ba'i 'du byed dang ldan pa'i rdzu 'phrul gyi rkang pa'o //",
    "T02D3078:174a-10": "bang rim bzhi pa dbang po lnga ste /",
    "T02D3078:174a-11": "'di ltar dad pa'i dbang po dang /",
    "T02D3078:174a-12": "brtson 'grus kyi dbang po dang /",
    "T02D3078:174a-13": "dran pa'i dbang po dang /",
    "T02D3078:174a-14": "ting nge 'dzin gyi dbang po dang /",
    "T02D3078:174a-15": "shes rab kyi dbang po'o //",
    "T02D3078:174a-16": "bum rten ni stobs lnga ste /",
    "T02D3078:174a-17": "'di ltar dad pa'i stobs dang /",
    "T02D3078:174a-18": "brtson 'grus kyi stobs dang /",
    "T02D3078:174a-19": "dran pa'i stobs dang /",
    "T02D3078:174a-20": "ting nge 'dzin gyi stobs dang /",
    "T02D3078:174a-21": "shes rab kyi stobs so //",
    "T02D3078:174a-22": "bum pa ni byang chub kyi yan lag bdun te /",
    "T02D3078:174a-23": "'di ltar dran pa yang dag byang chub kyi yan lag dang /",
    "T02D3078:174a-24": "chos rnam par 'byed pa dang /",
    "T02D3078:174a-25": "dga' ba dang /",
    "T02D3078:174a-26": "shin tu sbyangs pa dang /",
    "T02D3078:174a-27": "ting nge 'dzin dang /",
    "T02D3078:174a-28": "btang snyoms yang dag byang chub kyi yan lag go //",
    "T02D3078:174a-29": "pu shu ni lam yan lag brgyad pa ste /",
    "T02D3078:174a-30": "'di ltar yang dag pa'i lta ba dang /",
    "T02D3078:174a-31": "yang dag pa'i rtog pa dang /",
    "T02D3078:174a-32": "yang dag pa'i ngag dang /",
    "T02D3078:174a-33": "yang dag pa'i mtha' dang /",
    "T02D3078:174a-34": "yang dag pa'i 'tsho ba dang /",
    "T02D3078:174a-35": "yang dag pa'i rtsol ba dang ;",
    "T02D3078:174a-36": "yang dag pa'i dran pa dang /",
    "T02D3078:174a-37": "yang dag pa'i ting nge 'dzin to //",
    "T02D3078:174a-38": "srog shing ni shes pa bcu ste /",
    "T02D3078:174a-39": "'di ltar kun rdzob shes pa dang /",
    "T02D3078:174a-40": "pha rol gyi sems shes pa dang /",
    "T02D3078:174a-41": "chos shes pa dang /",
    "T02D3078:174a-42": "rjes su rtogs par shes pa dang /",
    "T02D3078:174a-43": "sdug bsngal shes pa dang /",
    "T02D3078:174a-44": "kun 'byung shes pa dang /",
    "T02D3078:174a-45": "'gog pa shes pa dang /",
    "T02D3078:174a-46": "lam shes pa dang /",
    "T02D3078:174a-47": "zad pa shes pa dang /",
    "T02D3078:174a-48": "mi skye ba shes pa'o //",
    "T02D3078:174a-49": "'khor lo dang po ni gnas dang /",
    "T02D3078:174a-50": "gnas ma yin pa mkhyen pa'i stobs so //",
    "T02D3078:174a-51": "'khor lo gnyis pa ni las bdag gir mkhyen pa'i stobs gsum pa ni bsam gtan dang /",
    "T02D3078:174b-0": "rnam par @174b thar pa dang /",
    "T02D3078:174b-1": "ting nge 'dzin dang /",
    "T02D3078:174b-2": "snyoms par 'jug pa mkhyen pa'i stobs so //",
    "T02D3078:174b-3": "'khor lo bzhi pa ni dbang po mchog dang mchog ma yin pa mkhyen pa'i stobs so //",
    "T02D3078:174b-4": "'khor lo lnga pa ni mos pa sna tshogs mkhyen pa'i stobs so //",
    "T02D3078:174b-5": "'khor lo drug pa ni khams sna tshogs mkhyen pa'i stobs so //",
    "T02D3078:174b-6": "'khor lo bdun pa ni thams cad du 'gro ba'i lam mkhyen pa'i stobs so //",
    "T02D3078:174b-7": "'khor lo brgyad pa ni sngon gyi gnas rjes su dran pa'i stobs so //",
    "T02D3078:174b-8": "'khor lo dgu pa ni 'chi 'pho ba dang skye ba mkhyen pa'i stobs so //",
    "T02D3078:174b-9": "'khor lo bcu pa ni zag pa zad pa mkhyen pa'i stobs so //",
    "T02D3078:174b-10": "'khor lo bcu gcig pa ni ma 'dres pa'i dran pa nye bar gzhag pa dang po ste /",
    "T02D3078:174b-11": "gang gis de bzhin gshegs pa'i 'khor rnams la chos ston pa na /",
    "T02D3078:174b-12": "slob ma thams cad mthun par gus par nyan pa la dga' ba'i sems mi 'byung ba'o //",
    "T02D3078:174b-13": "'khor lo bcu gnyis pa ni /",
    "T02D3078:174b-14": "ma 'dres pa'i dran pa nye bar gzhag pa gnyis pa ste /",
    "T02D3078:174b-15": "gang gis de bzhin gshegs pa'i 'khor rnams la chos ston pa na /",
    "T02D3078:174b-16": "slob ma thams cad mthun par gus par mi nyan pa la khong khro ba mi 'byung ba'o //",
    "T02D3078:174b-17": "'khor lo bcu gsum pa ni ma 'dres pa'i dran pa nye bar gzhag pa gsum pa ste /",
    "T02D3078:174b-18": "gang gis de bzhin gshegs pa 'khor rnams la chos",
    "T02D3078:174b-19": "ston pa la slob ma la gus par mnyan la",
    "T02D3078:174b-20": "/ la la gus par mi nyan pa rnams la dga' ba dang /",
    "T02D3078:174b-21": "khong khro ba gnyis mi 'byung ba'o //",
    "T02D3078:174b-22": "char khebs ni snying rje chen po ste /",
    "T02D3078:174b-23": "gang gis de bzhin gshegs pa'i 'dul ba'i rgyud smin pa dang /",
    "T02D3078:174b-24": "ma smin pa dang /",
    "T02D3078:174b-25": "da ltar smin pa rnams kyi don dpyod cing /",
    "T02D3078:174b-26": "'jig rten la phan pa'i phyir /",
    "T02D3078:174b-27": "de bzhin gshegs pa chos kyi sku ma lus pa",
    "T02D3078:174b-28": "dus kyi khyad par dag tu yang dag 'dzin 'di",
    "T02D3078:174b-29": "ni mchod rten gyi rang bzhin no //",
    "T02D3078:174b-30": "de las gzhan pa'i rdo rings dang /",
    "T02D3078:174b-31": "them skas dang /",
    "T02D3078:174b-32": "chu srin gyi rgyal mtshan dang /",
    "T02D3078:174b-33": "me tog gi phreng ba dang /",
    "T02D3078:174b-34": "'jig rten skyong ba dang /",
    "T02D3078:174b-35": "dril bu dang /",
    "T02D3078:174b-36": "gdugs dang /",
    "T02D3078:174b-37": "zla ba dang /",
    "T02D3078:174b-38": "dar gyi cod pan dang /",
    "T02D3078:174b-39": "ba dan la sogs pa de bzhin gshegs pa'i chos",
    "T02D3078:174b-40": "kyi sku'i rkyen du 'bab pa'i mchod pa'i yo byad",
    "T02D3078:175a-0": "dag @175a * // kyang yod de /",
    "T02D3078:175a-1": "de la rdo rings rnams ni mi 'jigs pa bzhi bstan te /",
    "T02D3078:175a-2": "'di ltar zag pa zad pa dang /",
    "T02D3078:175a-3": "yang dag par rdzogs pa'i sangs rgyas dang /",
    "T02D3078:175a-4": "bar du gcod pa'i chos rnams phyin ci log par bstan pa dang /",
    "T02D3078:175a-5": "nges par 'byung ba'i lam phyin ci ma log par bstan pa'o ;",
    "T02D3078:175a-6": "/ them skas kyis ni bsrung ba med pa bzhi bstan te /",
    "T02D3078:175a-7": "'di ltar sku'i phrin las yongs su dag pa dang /",
    "T02D3078:175a-8": "gsung gi phrin las yongs su dag pa dang /",
    "T02D3078:175a-9": "thugs kyi phrin las yongs su dag ba dang /",
    "T02D3078:175a-10": "'tsho ba yongs su dag pa'o //",
    "T02D3078:175a-11": "chu srin rgyal mtshan rnams kyis ni /",
    "T02D3078:175a-12": "bdud kyi rgyal mtshan bsnyal bar bstan te /",
    "T02D3078:175a-13": "'di ltar lha'i bdud bsnyal ba dang /",
    "T02D3078:175a-14": "nyon mongs pa'i bdud bsnyal ba dang /",
    "T02D3078:175a-15": "phung po'i bdud bsnyal ba'o //",
    "T02D3078:175a-16": "'chi bdag gi bdud bsnyal ba'o //",
    "T02D3078:175a-17": "me tog gi phreng bas ni bla na med pa'i tshul khrims kyi phung po bstan to //",
    "T02D3078:175a-18": "'jig rten skyong ba rnams kyis ni 'phags pa'i bden pa bzhi bshad pas /",
    "T02D3078:175a-19": "'jig rten bzhi la phan 'dogs par bstan to //",
    "T02D3078:175a-20": "'di ltar so so'i skye bo la phan 'dogs pa dang /",
    "T02D3078:175a-21": "rgyun du zhugs pa la phan 'dogs pa dang /",
    "T02D3078:175a-22": "lan cig phyir 'ong ba la phan 'dogs pa dang /",
    "T02D3078:175a-23": "phyir mi 'ong ba la phan 'dogs pa'o //",
    "T02D3078:175a-24": "dril bu rnams ni tshangs pa'i dbyangs bstan te /",
    "T02D3078:175a-25": "gang gis de bzhin gshegs pas tshegs chung dus stong",
    "T02D3078:175a-26": "gsum gyi stong chen por tshangs pa'i 'jig rten gyi",
    "T02D3078:175a-27": "khams su chos bstan pa'i sgra skad kyis kun du",
    "T02D3078:175a-28": "'gengs pa'o // gdugs kyis ni 'gro ba thams cad kyi spyi bor gyur par bstan te /",
    "T02D3078:175a-29": "de bzhin gshegs pa sems can rkang pa med pa dang /",
    "T02D3078:175a-30": "rkang pa gnyis pa dang /",
    "T02D3078:175a-31": "rkang mangs dang /",
    "T02D3078:175a-32": "gzugs can dang /",
    "T02D3078:175a-33": "gzugs med pa rnams kyi mchog ces bya bar gyur pa'o //",
    "T02D3078:175a-34": "/ zla bas bla na med pa'i ye shes kyi snang ba bstan te /",
    "T02D3078:175a-35": "gang gis de bzhin gshegs pa mun pa'i 'jig rten",
    "T02D3078:175a-36": "du bla na med pa'i shes rab kyi mig skyed",
    "T02D3078:175a-37": "par mdzad pa'o // dar gyi cod pan gyis ni",
    "T02D3078:175a-38": "bla na med pa yang dag par rdzogs pa'i byang",
    "T02D3078:175a-39": "chub kyi cod pan thogs pa bstan te /",
    "T02D3078:175a-40": "gang gis de bzhin gshegs pa thams cad du thogs pa med pa'i ye shes kun du 'jug pa'o //",
    "T02D3078:175b-0": "ba dan rnams kyis ni bla na med @175b pa'i chos kyi grags pa'i ba dan bstan te /",
    "T02D3078:175b-1": "gang gis de bzhin gshegs pa chos kyi 'khor lo",
    "T02D3078:175b-2": "bskor ba'i grags pas 'jig rten gyi dkyil 'khor non"
}