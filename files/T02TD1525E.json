{
    "T02TD1525E:82b-0": "@82b # // rgya gar skad du /",
    "T02TD1525E:82b-1": "gu hya ratna /",
    "T02TD1525E:82b-2": "bod skad du /",
    "T02TD1525E:82b-3": "gsang ba rin po che //",
    "T02TD1525E:82b-4": "dpal bde mchog la phyag 'tshal lo //",
    "T02TD1525E:82b-5": "dang po re zhig rnal 'byor bas /",
    "T02TD1525E:82b-6": "dur khrod la sogs par stan bde ba la 'dug ste kha lto phyogs su bltas nas /",
    "T02TD1525E:82b-7": "'gro ba thams cad bde chen zung 'jug thob par bya ba'i bsam pa sngon du 'gro bas /",
    "T02TD1525E:82b-8": "mdun du bla ma rdo rje 'dzin pa dang lhag pa'i lha bltas la gsol ba gdab par bya'o //",
    "T02TD1525E:83a-0": "de nas @83a * //",
    "T02TD1525E:83a-1": "mi snang bar gyur to //",
    "T02TD1525E:83a-2": "de'i ngang las bdag nyid kyi spyi bor aa las bskyed pa'i steng du ham yig nag po las 'od zer 'phros pa las rdo rje /",
    "T02TD1525E:83a-3": "de las bde mchog yab yum gnyis su med par 'khril ba'i lha'i sku 'ja' tshon nam /",
    "T02TD1525E:83a-4": "chu zla shar ba lta bu'i sgyu ma'i rnam par bsgom par bya'o //",
    "T02TD1525E:83a-5": "de la rang gis mchod pa rnam pa lnga spros la dbul bar bya'o //",
    "T02TD1525E:83a-6": "de nas gsol ba gdab pa ni //",
    "T02TD1525E:83a-7": "bde chen dpal gyi mgon po yis //",
    "T02TD1525E:83a-8": "sangs rgyas skyob pa ji lta bar //",
    "T02TD1525E:83a-9": "dag pa'i de nyid ston mdzad pa //",
    "T02TD1525E:83a-10": "di ring bdag la mgon dgyes mdzod//",
    "T02TD1525E:83a-11": "ces gsol ba btab pas yab yum gyi sbyor mtshams nas byang chub kyi sems dkar dmar bab pas rtsa gsum la brgyud cing /",
    "T02TD1525E:83a-12": "lus dang ngag dang yid dag par byas nas lus bde ba'i rang bzhin du gsal ba'o //",
    "T02TD1525E:83a-13": "lte bar gtum mo spar ba yis //",
    "T02TD1525E:83a-14": "de bzhin gshegs pa lnga bsregs te //",
    "T02TD1525E:83a-15": "spyan la sogs pa yang bsregs nas //",
    "T02TD1525E:83a-16": "ham las bdud rtsi zla rgyun 'bab //",
    "T02TD1525E:83a-17": "rten dang brten pa mnyam ldan pas //",
    "T02TD1525E:83a-18": "gcig tu zhu zhing bde ba che //",
    "T02TD1525E:83a-19": "rnal 'byor ma yi da ma ru //",
    "T02TD1525E:83a-20": "sgra yis bskul gyur bzhengs par bya //",
    "T02TD1525E:83a-21": "padma nyi ma'i gdan steng na //",
    "T02TD1525E:83a-22": "zhal gcig phyag gnyis brkyang bskum tshul //",
    "T02TD1525E:83a-23": "rdo rje dril bu lag na thogs //",
    "T02TD1525E:83a-24": "sku ni beed'u rya'i rang bzhin //",
    "T02TD1525E:83a-25": "phyag rgya drug gis spras pa'i sku //",
    "T02TD1525E:83a-26": "'od zer 'bar ba zla tshes dang //",
    "T02TD1525E:83a-27": "yid bzhin nor bu dbu la 'jog /'jigs byed chung mar bcas pa mnan //",
    "T02TD1525E:83a-28": "rdo rje phag mo zhal gcig ma //",
    "T02TD1525E:83a-29": "phyag gnyis kyis ni yab la 'khyud //",
    "T02TD1525E:83a-30": "rdo rje dang ni thod pa 'dzin //",
    "T02TD1525E:83a-31": "gtso bo la ni bdud rtsi stobs //",
    "T02TD1525E:83a-32": "sku ni bandhu ka ltar dmar //",
    "T02TD1525E:83a-33": "phyag rgya lnga yis brgyan pa'o //",
    "T02TD1525E:83a-34": "gnyis med bde ba'i rang bzhin can //",
    "T02TD1525E:83a-35": "gsal ba'i sku ni bsgom par bya //",
    "T02TD1525E:83a-36": "aom hri: ha ha h'um h'um phat /",
    "T02TD1525E:83a-37": "snying po'i sngags 'di dang yid kyi dbye bas sbrul 'khyil pa lta bur dmigs la bzlas par bya'o //",
    "T02TD1525E:83a-38": "de las mthar lus dang ngag dang yid aom a'a: h'um du gyur pas bsdus la chos thams cad bdag med pa'i dang la stong bar 'gyur ro //",
    "T02TD1525E:83a-39": "gang zhig de nyid shes pa ni //",
    "T02TD1525E:83b-0": "deng 'dir rnal 'byor @83b pa nyid du //",
    "T02TD1525E:83b-1": "the tshom med de 'di nyid du //",
    "T02TD1525E:83b-2": "mkha' 'gro dra ba'i bde mchog yin //",
    "T02TD1525E:83b-3": "sems la rnam gnas rnal 'byor ba //",
    "T02TD1525E:83b-4": "mya ngan 'das pa mi ston to //",
    "T02TD1525E:83b-5": "slob dpon mi bskyod rdo rjes mdzad pa'i man ngag snyan nas snyan du brgyud pa rdzogs so /",
    "T02TD1525E:83b-7": "// / pandi ta de nyid dang /",
    "T02TD1525E:83b-8": "lo ts'a ba mar pa chos kyi blo gros kyis bu la ha ri'i dgon par bsgyur ba'o//"
}