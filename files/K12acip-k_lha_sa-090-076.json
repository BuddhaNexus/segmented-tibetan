{
    "K12acip-k_lha_sa-090-076:430b-0": "@430b rgya gar skad du /",
    "K12acip-k_lha_sa-090-076:430b-1": "a'arya tsakshu bi sho dha ni n'a ma bidy'a mantra /",
    "K12acip-k_lha_sa-090-076:430b-2": "bod skad du /",
    "K12acip-k_lha_sa-090-076:430b-3": "'phags pa mig rnam par sbyong ba zhes bya ba'i rig sngags /",
    "K12acip-k_lha_sa-090-076:430b-4": "sangs rgyas dang /",
    "K12acip-k_lha_sa-090-076:430b-5": "byang chub sems dpa' thams cad la phyag 'tshal lo //",
    "K12acip-k_lha_sa-090-076:430b-6": "'di skad bdag gis thos pa dus gcig na /",
    "K12acip-k_lha_sa-090-076:430b-7": "bcom ldan 'das sh'akya'i grong rdal bzang po zhig na sh'akya rnams kyi nang na bzhugs te /",
    "K12acip-k_lha_sa-090-076:430b-8": "de'i tshe sta du sa zhes bya ba na sh'akya bde ba zhes bya ba sangs rgyas la mngon par dad pa /",
    "K12acip-k_lha_sa-090-076:431a-0": "chos dang dge 'dun la mngon @431a *//",
    "K12acip-k_lha_sa-090-076:431a-1": "par dad pa /",
    "K12acip-k_lha_sa-090-076:431a-2": "sangs rgyas la skyabs su song /",
    "K12acip-k_lha_sa-090-076:431a-3": "chos la skyabs su song /",
    "K12acip-k_lha_sa-090-076:431a-4": "dge 'dun la skyabs su song /",
    "K12acip-k_lha_sa-090-076:431a-5": "sangs rgyas la gcig tu phyogs /",
    "K12acip-k_lha_sa-090-076:431a-6": "chos la gcig tu phyogs /",
    "K12acip-k_lha_sa-090-076:431a-7": "dge 'dun la gcig tu phyogs /",
    "K12acip-k_lha_sa-090-076:431a-8": "sangs rgyas la nem nur med cing the tshom med /",
    "K12acip-k_lha_sa-090-076:431a-9": "chos dang /",
    "K12acip-k_lha_sa-090-076:431a-10": "dge 'dun dang /",
    "K12acip-k_lha_sa-090-076:431a-11": "sdug bsngal dang /",
    "K12acip-k_lha_sa-090-076:431a-12": "kun 'byung ba dang /",
    "K12acip-k_lha_sa-090-076:431a-13": "'gog pa dang /",
    "K12acip-k_lha_sa-090-076:431a-14": "lam la nem nur med cing the tshom med la /",
    "K12acip-k_lha_sa-090-076:431a-15": "bden pa mthong ba /",
    "K12acip-k_lha_sa-090-076:431a-16": "'bras bu thob pa /",
    "K12acip-k_lha_sa-090-076:431a-17": "mngon par rtogs par gyur pa /",
    "K12acip-k_lha_sa-090-076:431a-18": "mtshon dang dbyig pa bor ba zhig gnas pa de'i mig la snang ba dang /",
    "K12acip-k_lha_sa-090-076:431a-19": "mi snang ba'i gzugs rnams snang bar ma gyur nas de sangs rgyas bcom ldan 'das la dad pa skyes te yid la byed cing /",
    "K12acip-k_lha_sa-090-076:431a-20": "sangs rgyas bcom ldan 'das la phyag 'tshal lo //",
    "K12acip-k_lha_sa-090-076:431a-21": "sangs rgyas bcom ldan 'das snang ba mdzad pa /",
    "K12acip-k_lha_sa-090-076:431a-22": "sgron ma 'jin pa /",
    "K12acip-k_lha_sa-090-076:431a-23": "gsal ba 'dzin pa la phyag 'tshal lo //",
    "K12acip-k_lha_sa-090-076:431a-24": "bde bar gshegs pa thugs rje chen po dang ldan pa gsal bar mdzad du gsol /",
    "K12acip-k_lha_sa-090-076:431a-25": "bcom ldan 'das /",
    "K12acip-k_lha_sa-090-076:431a-26": "bdag gi mig rnam par sbyang du gsol /",
    "K12acip-k_lha_sa-090-076:431a-27": "zhes byas pa dang /",
    "K12acip-k_lha_sa-090-076:431a-28": "bcom ldan 'das lha'i gnas pa la bzhugs pa /",
    "K12acip-k_lha_sa-090-076:431a-29": "lha'i snyan rnam par dag pa mi las 'das pas /",
    "K12acip-k_lha_sa-090-076:431a-30": "sh'akya bde bas tshig de skad ces brjod pa gsan to //",
    "K12acip-k_lha_sa-090-076:431b-0": "gsan nas kyang ting nge @431b 'dzin de las bzhengs te tshe dang ldan pa kun dga' bo la bka' stsal pa /",
    "K12acip-k_lha_sa-090-076:431b-1": "kun dga' bo /",
    "K12acip-k_lha_sa-090-076:431b-2": "khyod song la mig rnam par sbyong ba'i rig sngags 'dis sh'akya bde ba la srung par gyis shig /",
    "K12acip-k_lha_sa-090-076:431b-3": "yongs su gzung ba dang /",
    "K12acip-k_lha_sa-090-076:431b-4": "yongs su bskyang ba dang /",
    "K12acip-k_lha_sa-090-076:431b-5": "zhi ba dang /",
    "K12acip-k_lha_sa-090-076:431b-6": "bde legs su 'gyur ba dang /",
    "K12acip-k_lha_sa-090-076:431b-7": "chad pa spang ba dang /",
    "K12acip-k_lha_sa-090-076:431b-8": "mtshon cha spang ba dang /",
    "K12acip-k_lha_sa-090-076:431b-9": "dug gzhil ba dang /",
    "K12acip-k_lha_sa-090-076:431b-10": "dug gsad pa dang /",
    "K12acip-k_lha_sa-090-076:431b-11": "mtshams gcad pa dang /",
    "K12acip-k_lha_sa-090-076:431b-12": "sa bcing bar gyis shig dang /",
    "K12acip-k_lha_sa-090-076:431b-13": "de bzhin du 'khor bzhi po dge slong rnams dang /",
    "K12acip-k_lha_sa-090-076:431b-14": "dge slong ma rnams dang /",
    "K12acip-k_lha_sa-090-076:431b-15": "dge bsnyen rnams dang /",
    "K12acip-k_lha_sa-090-076:431b-16": "dge bsnyen ma rnams dang /",
    "K12acip-k_lha_sa-090-076:431b-17": "sems can gzhan gyi mig kyang rnam par sbyongs shig /",
    "K12acip-k_lha_sa-090-076:431b-18": "mig sbubs rnam par sbyongs shig /",
    "K12acip-k_lha_sa-090-076:431b-19": "mig gi skyon med par gyis shig /",
    "K12acip-k_lha_sa-090-076:431b-20": "tadya th'a; hi li mi li /",
    "K12acip-k_lha_sa-090-076:431b-21": "ki li mi li /",
    "K12acip-k_lha_sa-090-076:431b-22": "hi li te mi li /",
    "K12acip-k_lha_sa-090-076:431b-23": "hu y'a hu y'a hu y'a ma ni /",
    "K12acip-k_lha_sa-090-076:431b-24": "hu lu hu lu hu lu /",
    "K12acip-k_lha_sa-090-076:431b-25": "hu du hu du hu du /",
    "K12acip-k_lha_sa-090-076:431b-26": "tsakshu ra me bi sho dha ya sv'ah'a /",
    "K12acip-k_lha_sa-090-076:431b-27": "kun dga' po /",
    "K12acip-k_lha_sa-090-076:431b-28": "rig sngags kyi rgyal po mig rnam par sbyong ba 'di ni /",
    "K12acip-k_lha_sa-090-076:431b-29": "mig gi skyon dang /",
    "K12acip-k_lha_sa-090-076:431b-30": "rlung gi skyon dang /",
    "K12acip-k_lha_sa-090-076:431b-31": "mkhris pa'i skyon dang /",
    "K12acip-k_lha_sa-090-076:431b-32": "bad kan gyi skyon dang /",
    "K12acip-k_lha_sa-090-076:431b-33": "'dus pa las gyur pa'i skyon sel te /",
    "K12acip-k_lha_sa-090-076:431b-34": "tshul khrims kyi bden pa dang /",
    "K12acip-k_lha_sa-090-076:431b-35": "brtul zhugs kyi bden pa dang /",
    "K12acip-k_lha_sa-090-076:431b-36": "drang srong rnams kyi bden pa dang /",
    "K12acip-k_lha_sa-090-076:431b-37": "rten cing 'brel par 'byung ba'i bden pa dang /",
    "K12acip-k_lha_sa-090-076:432a-0": "sdug bsngal gyi bden @432a *//",
    "K12acip-k_lha_sa-090-076:432a-1": "pa dang /",
    "K12acip-k_lha_sa-090-076:432a-2": "kun 'byung ba'i bden pa dang /",
    "K12acip-k_lha_sa-090-076:432a-3": "'gog pa'i bden pa dang /",
    "K12acip-k_lha_sa-090-076:432a-4": "lam gyi bden pa dang /",
    "K12acip-k_lha_sa-090-076:432a-5": "dgra bcom pa rnams kyi bden pa dang /",
    "K12acip-k_lha_sa-090-076:432a-6": "rang sangs rgyas rnams kyi bden pa dang /",
    "K12acip-k_lha_sa-090-076:432a-7": "sangs rgyas bcom ldan 'das rnams kyi bden pas /",
    "K12acip-k_lha_sa-090-076:432a-8": "sh'akya bde ba'i mig na bar ma gyur cig /",
    "K12acip-k_lha_sa-090-076:432a-9": "mchi ma 'dzag par ma gyur cig /",
    "K12acip-k_lha_sa-090-076:432a-10": "kun du mchi ma 'dzag par ma gyur cig /",
    "K12acip-k_lha_sa-090-076:432a-11": "bdag dang sems can thams cad kyi mig rnam par dag par gyur cig sv'ah'a /",
    "K12acip-k_lha_sa-090-076:432a-12": "kun dga' bo /",
    "K12acip-k_lha_sa-090-076:432a-13": "rig sngags kyi rgyal mo mig rnam par sbyong ba 'di ni /",
    "K12acip-k_lha_sa-090-076:432a-14": "yang dag par rdzogs pa'i sangs rgyas drug gis gsungs pa'o //",
    "K12acip-k_lha_sa-090-076:432a-15": "nga yang da ltar 'chad de /",
    "K12acip-k_lha_sa-090-076:432a-16": "rgyal po bzhi dang /",
    "K12acip-k_lha_sa-090-076:432a-17": "lha rnams kyi dbang po brgya byin dang /",
    "K12acip-k_lha_sa-090-076:432a-18": "mi mjed kyi bdag po tshangs pa yang rjes su yi rang ngo //",
    "K12acip-k_lha_sa-090-076:432a-19": "kun dga' bo /",
    "K12acip-k_lha_sa-090-076:432a-20": "gang gis rig sngags 'di dus gsum du brjod na /",
    "K12acip-k_lha_sa-090-076:432a-21": "de la thibs por 'gyur ba dang /",
    "K12acip-k_lha_sa-090-076:432a-22": "rab rib bam /",
    "K12acip-k_lha_sa-090-076:432a-23": "ling tog gam /",
    "K12acip-k_lha_sa-090-076:432a-24": "mig nad sngon por mthong ba'am /",
    "K12acip-k_lha_sa-090-076:432a-25": "mig gi yul gyi skyon lha las gyur pa rnams sam /",
    "K12acip-k_lha_sa-090-076:432a-26": "klu las gyur pa rnams sam /",
    "K12acip-k_lha_sa-090-076:432a-27": "dri za las gyur pa rnams sam /",
    "K12acip-k_lha_sa-090-076:432a-28": "gnod sbyin las gyur pa rnams sam /",
    "K12acip-k_lha_sa-090-076:432a-29": "sha za las gyur pa rnams sam /",
    "K12acip-k_lha_sa-090-076:432a-30": "byad las gyur pa rnams sam /",
    "K12acip-k_lha_sa-090-076:432a-31": "ro langs las gyur pa rnams sam /",
    "K12acip-k_lha_sa-090-076:432a-32": "ro langs dang byad las gyur pa rnams sam /",
    "K12acip-k_lha_sa-090-076:432b-0": "kun @432b tu rgyu las gyur pa rnams sam /",
    "K12acip-k_lha_sa-090-076:432b-1": "kun du rgyu dang ro langs las gyur pa rnams kyis tshugs par 'gyur ba ni /",
    "K12acip-k_lha_sa-090-076:432b-2": "lha dang bcas pa dang /",
    "K12acip-k_lha_sa-090-076:432b-3": "bdud dang bcas pa dang /",
    "K12acip-k_lha_sa-090-076:432b-4": "tshangs pa dang bcas pa dang /",
    "K12acip-k_lha_sa-090-076:432b-5": "dge sbyong dang bram zer bcas pa dang /",
    "K12acip-k_lha_sa-090-076:432b-6": "lha dang /",
    "K12acip-k_lha_sa-090-076:432b-7": "mi dang /",
    "K12acip-k_lha_sa-090-076:432b-8": "lha ma yin du bcas pa'i skye rgu'i 'jig rten na ngas ma mthong ste /",
    "K12acip-k_lha_sa-090-076:432b-9": "de ni /",
    "K12acip-k_lha_sa-090-076:432b-10": "gnas med do //",
    "K12acip-k_lha_sa-090-076:432b-11": "tshe dang ldan pa kun dga' bos bcom ldan 'das kyi ltar mnyan te bcom ldan 'das /",
    "K12acip-k_lha_sa-090-076:432b-12": "de bzhin no //",
    "K12acip-k_lha_sa-090-076:432b-13": "zhes gsol nas gsang sngags kyi gzhi 'di rnams bzung ste kun chub par byas nas sh'akya bde ba ga la ba der song ste /",
    "K12acip-k_lha_sa-090-076:432b-14": "bde ba /",
    "K12acip-k_lha_sa-090-076:432b-15": "mig rnam par sbyong ba'i gsang sngags kyi gzhi dag de bzhin gshegs pas khyod la bskur gyi /",
    "K12acip-k_lha_sa-090-076:432b-16": "nyin re bzhin dus gsum du dran par gyis shig /",
    "K12acip-k_lha_sa-090-076:432b-17": "ces de la rgyas par smras so //",
    "K12acip-k_lha_sa-090-076:432b-18": "sh'akya bde bas thos ma thag tu de kho nar mig rnam par dag ste /",
    "K12acip-k_lha_sa-090-076:432b-19": "mig rnam par dag pas dri ma med pa'i mig gis thams cad mthong ngo //",
    "K12acip-k_lha_sa-090-076:432b-20": "bcom ldan 'das kyis de skad ces bka' stsal nas tshe dang ldan pa kun dga' bo dang /",
    "K12acip-k_lha_sa-090-076:432b-21": "sh'akya bde ba dang /",
    "K12acip-k_lha_sa-090-076:432b-22": "lha dang bcas pa'i 'jig rten yi rang ste bcom ldan 'das kyis gsungs pa la mngon par bstod do //",
    "K12acip-k_lha_sa-090-076:432b-23": "'phags pa mig rnam par sbyong ba zhes bya ba'i rig sngags rdzogs so ////"
}