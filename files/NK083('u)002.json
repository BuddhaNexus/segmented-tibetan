{
    "NK083('u)002:1": "// phyi chos mdo sngags thun mong gi lam rim rin chen spungs pa zhes bya ba bzhugs so //",
    "NK083('u)002:2": "slob dpon rin po che pad+ma 'byung gnas kyis mdzad pa'o //",
    "NK083('u)002:3": "bcom ldan 'das dpal rdo rje sems dpa' la phyag 'tshal lo //",
    "NK083('u)002:4": "shes bya'i yul la rnam par brtag /thar pa'i lam la rab zhugs te //",
    "NK083('u)002:5": "'bras bu rnam mkhyen thob byed phyir //",
    "NK083('u)002:6": "rin chen spungs pa bstan par bya //",
    "NK083('u)002:7": "mtshan nyid drug ldan brgyud pa ldan zhing gdams ngag che //",
    "NK083('u)002:8": "dbang dang ldan zhing byin rlabs che //",
    "NK083('u)002:9": "shes rab ldan zhing snying rje che //",
    "NK083('u)002:10": "thos pa ldan zhing nyams myong che //",
    "NK083('u)002:11": "lta ba ldan zhing sgom gyis zin //",
    "NK083('u)002:12": "tshig la mkhas shing don la gnas //",
    "NK083('u)002:13": "zhes pa ste /",
    "NK083('u)002:14": "bla ma ni /",
    "NK083('u)002:15": "'du shes bzhi la /",
    "NK083('u)002:16": "thun mong khyad par /",
    "NK083('u)002:17": "yang dag /log ba'i 'du shes bzhi /",
    "NK083('u)002:18": "de re re la'ang bzhi bzhi ste /",
    "NK083('u)002:19": "dang po la /",
    "NK083('u)002:20": "'khor ba chu bo /",
    "NK083('u)002:21": "chos gru /",
    "NK083('u)002:22": "bla ma mnyan pa /",
    "NK083('u)002:23": "nyams len chu brgal ba'i tshul lo //",
    "NK083('u)002:24": "gnyis pa la /",
    "NK083('u)002:25": "rang nad pa /",
    "NK083('u)002:26": "bla ma sman pa /",
    "NK083('u)002:27": "chos la sman /",
    "NK083('u)002:28": "nyams len nad gso ba'i 'du shes so //",
    "NK083('u)002:29": "gsum pa la /",
    "NK083('u)002:30": "rang dug lnga'i nad kyis zin pa /",
    "NK083('u)002:31": "bla ma sangs rgyas /",
    "NK083('u)002:32": "gdams ngag bdud rtsi /",
    "NK083('u)002:33": "nyams len dug lnga sel ba'i 'du shes /",
    "NK083('u)002:34": "bzhi pa la /",
    "NK083('u)002:35": "rang rgyal po /",
    "NK083('u)002:36": "bla ma tshong pa /",
    "NK083('u)002:37": "chos tshong thob /",
    "NK083('u)002:38": "nyan bshad tshong gi 'du shes te /",
    "NK083('u)002:39": "de rnams las phyi ma bzhi spang la /",
    "NK083('u)002:40": "snga ma rnams dang /",
    "NK083('u)002:41": "ldan pa'i dran pas bsten /",
    "NK083('u)002:42": "snod kyi skyon kha spubs /",
    "NK083('u)002:43": "zhabs brdol /",
    "NK083('u)002:44": "dug can gsum spangs la bsnyen /",
    "NK083('u)002:45": "mthong lugs sangs rgyas thams cad 'dus pa /",
    "NK083('u)002:46": "rdo rje 'dzin pa'i ngo bo dkon mchog gsum gyi rtsa ba /",
    "NK083('u)002:47": "dpe nor bu /",
    "NK083('u)002:48": "don sangs rgyas las kyang lhag par blta ba ste /",
    "NK083('u)002:49": "lnga ldan sgo nas pha lta /",
    "NK083('u)002:50": "dal 'byor mi lus rin po che //",
    "NK083('u)002:51": "shin tu rnyed dka' thob dus su //",
    "NK083('u)002:52": "don med stong log ma byed par //",
    "NK083('u)002:53": "gtan gyi so nam da res gyis //",
    "NK083('u)002:54": "phyi yi mi rtag dbyar 1dgun dus 2bzhi /",
    "NK083('u)002:55": "nyin 3mtshan /",
    "NK083('u)002:56": "skye 'gags gnas 4 gsum /",
    "NK083('u)002:57": "rgyu zag pa dang ma zad pa 5yang mi rtag pa ste /",
    "NK083('u)002:58": "rnam pa lnga //",
    "NK083('u)002:59": "nang gi mi rtag /nges par 1'chi /",
    "NK083('u)002:60": "nam 'chi'i cha 2med /",
    "NK083('u)002:61": "'chi ba'i tshe cis kyang mi stongs 3 pa ste /",
    "NK083('u)002:62": "rnam pa gsum //",
    "NK083('u)002:63": "tshul bdun cis kyang 1'chi /",
    "NK083('u)002:64": "skyabs gnas 2med /",
    "NK083('u)002:65": "lam rgyus 3med /",
    "NK083('u)002:66": "cis kyang 4mi bzlog /mgyogs par 5'gro /gzur sa 6med /",
    "NK083('u)002:67": "shin tu yang bar 7'gro dgos pa ste /",
    "NK083('u)002:68": "bstan las bsgom bya zhing //",
    "NK083('u)002:69": "phan yon rgyud la dad 1 pa skye /",
    "NK083('u)002:70": "bla ma la mos gus 2'byung /",
    "NK083('u)002:71": "gdams ngag la nges shes 3 skye /",
    "NK083('u)002:72": "nyams len la 'jug 4nus /",
    "NK083('u)002:73": "stong nyid rtogs sla ba 5ste /",
    "NK083('u)002:74": "lnga ldan sgo nas 'bad //",
    "NK083('u)002:75": "yul dang lus dang sems gsum la //",
    "NK083('u)002:76": "skye bo mu stegs nyan rang gis //",
    "NK083('u)002:77": "gang zag chos kyi bdag tu bzung //",
    "NK083('u)002:78": "bdag 'dzin ma grub bdag med stong //",
    "NK083('u)002:79": "rtsa ba'i sdug bsngal bzhi la gnas //",
    "NK083('u)002:80": "yan lag sdug bsngal drug la spyod //",
    "NK083('u)002:81": "nying lag sdug bsngal bgrang las 'das //",
    "NK083('u)002:82": "rang sems stong pa nyid du spang //",
    "NK083('u)002:83": "dge sdig gnyis kyis rgyu byas nas //",
    "NK083('u)002:84": "'bras bu bde sdug gnyis su 'byin //",
    "NK083('u)002:85": "dge sdig so mtshams legs par dbye //",
    "NK083('u)002:86": "sdig pa stobs bzhi'i sgo nas bshags //",
    "NK083('u)002:87": "sangs rgyas chos dang dge 'dun la //",
    "NK083('u)002:88": "nyan rang byang sems gsang sngags gsum //",
    "NK083('u)002:89": "rang dang gzhan dang gnyis don du //",
    "NK083('u)002:90": "skyabs 'gro rnam gsum 'das pa'i chos //",
    "NK083('u)002:91": "sangs rgyas thob 'dod bsam pa'i don //",
    "NK083('u)002:92": "sgrub cing nyams su len pa dang //",
    "NK083('u)002:93": "chos nyid blo 'das 'dus ma byas //",
    "NK083('u)002:94": "sems bskyed gsum yin theg chen chos //",
    "NK083('u)002:95": "sdig pa rnam gsum mi bya zhing //",
    "NK083('u)002:96": "dge ba rnam gsum spyad par bya //",
    "NK083('u)002:97": "gnas lugs rang ngo shes pa ni //",
    "NK083('u)002:98": "sdom gsum sangs rgyas bstan pa yin //",
    "NK083('u)002:99": "byams pa'i sems la zhe sdang med //",
    "NK083('u)002:100": "snying rje'i sems la 'dod chags med //",
    "NK083('u)002:101": "byang chub sems la gti mug med //",
    "NK083('u)002:102": "sems gsum sangs rgyas thugs dgongs yin //",
    "NK083('u)002:103": "gnod sbyor log pa tshul khrims te //",
    "NK083('u)002:104": "phan 'dogs zhugs pa ting 'dzin yin //",
    "NK083('u)002:105": "thabs shes zung 'jug shes rab ste //",
    "NK083('u)002:106": "bslab gsum sde snod gsum yin no //",
    "NK083('u)002:107": "rang byung ngo bo nyid kyi gzhi //",
    "NK083('u)002:108": "rang bzhin skye med stong par gnas //",
    "NK083('u)002:109": "rol pa 'gag med snang ba 'char //",
    "NK083('u)002:110": "ngo bo gnyis med mtha' 'bral la //",
    "NK083('u)002:111": "ngo ma shes la log par brtags //",
    "NK083('u)002:112": "nyon mongs lnga dang las gsum gyis //",
    "NK083('u)002:113": "rigs drug lus blangs sdug bsngal myong //",
    "NK083('u)002:114": "ma rig nas brtsam rga shir 'khor //",
    "NK083('u)002:115": "yin tshul cir yang ma nges pas //",
    "NK083('u)002:116": "snang tshul cir yang 'char bar byed //",
    "NK083('u)002:117": "snang tshad sems nyid rang snang yin //",
    "NK083('u)002:118": "rang grol rtogs pa lta ba'o //",
    "NK083('u)002:119": "so ma rang babs lhug par bzhag /rtog med rang gsal rjen par 'char //",
    "NK083('u)002:120": "snang sems dbyer med ngo bo gcig /gsal stong dbyer med bsgom pa yin //",
    "NK083('u)002:121": "rkyen snang phra rags mtho dman kun //",
    "NK083('u)002:122": "rtog pa sems kyi cho 'phrul yin //",
    "NK083('u)002:123": "zhum dang khengs pa med pa ru //",
    "NK083('u)002:124": "zhen med rang grol spyod pa yin //",
    "NK083('u)002:125": "gang byed rang so ngang la gnas //",
    "NK083('u)002:126": "de yi ngo bo rang gsal ba //",
    "NK083('u)002:127": "de ka stong pa nyid yin te //",
    "NK083('u)002:128": "stong pa 'gag pa med pa yin //",
    "NK083('u)002:129": "ma grub mi rtog mi 'gag pa //",
    "NK083('u)002:130": "rnam dag lhun grub bden gsum dang //",
    "NK083('u)002:131": "lta sgom spyod pa 'bras bu'i chos //",
    "NK083('u)002:132": "shes bya kun ldan la blo yin //",
    "NK083('u)002:133": "nges pa gnyis zad gzhi'i nges pa zad de gnas lugs mngon du gyur /",
    "NK083('u)002:134": "la ma gyi nges pa zad de lam mthar phyin pa'o //",
    "NK083('u)002:135": "sku ru smin /",
    "NK083('u)002:136": "ji lta ji snyed mkhyen gsum rgyas //",
    "NK083('u)002:137": "rten can rten med ngo bo nyid //",
    "NK083('u)002:138": "gcig dang du ma bral bar bzhugs //",
    "NK083('u)002:139": "dge ba 'di yi bsod nams kyis //",
    "NK083('u)002:140": "nam mkha' mnyam pa'i sems can rnams //",
    "NK083('u)002:141": "yang dag don dang rab mjal nas //",
    "NK083('u)002:142": "rdzogs pa'i sangs rgyas myur thob shog /rin chen spungs pa rdzogs so //",
    "NK083('u)002:143": "phyi bshad rin chen spungs pa'i bsdus don bzhugs so //",
    "NK083('u)002:144": "bla ma dam pa rnams la phyag 'tshal lo //",
    "NK083('u)002:145": "phyi bshad rin po che spungs pa 'di la /",
    "NK083('u)002:146": "don gsum ste /",
    "NK083('u)002:147": "klad kyi don dang /",
    "NK083('u)002:148": "gzhung gi don dang /",
    "NK083('u)002:149": "mjug gi don no //",
    "NK083('u)002:150": "dang po la gnyis te /",
    "NK083('u)002:151": "bcom ldan 'das dpal phyag 'tshal ba dang /",
    "NK083('u)002:152": "bshad par dam bca' ba'o //",
    "NK083('u)002:153": "de la bzhi ste /",
    "NK083('u)002:154": "shes bya'i yul shes bya la brtags pa dang /",
    "NK083('u)002:155": "thar ba'i lam la thar ba'i lam la 'jug pa dang /",
    "NK083('u)002:156": "'bras bu rnam mkhyen 'bras bu thob tshul /",
    "NK083('u)002:157": "rin chen spung sa pa man ngag gi mtshan bstan pa'o //",
    "NK083('u)002:158": "gnyis pa gzhung don la gsum ste /",
    "NK083('u)002:159": "drang don rgyud bskul gyi gdams pa dang /",
    "NK083('u)002:160": "thun mong gi man ngag dang /",
    "NK083('u)002:161": "khyad par rdzogs pa chen po'i gdams ngag go //",
    "NK083('u)002:162": "dang po la drug ste /",
    "NK083('u)002:163": "bla ma bsten pa dang /",
    "NK083('u)002:164": "dal 'byor brtag pa dang /",
    "NK083('u)002:165": "mi rtag pa bsgom tshul dang /",
    "NK083('u)002:166": "bdag 'dzin gzhoms pa dang /",
    "NK083('u)002:167": "sdug bsngal bsam pa dang /",
    "NK083('u)002:168": "rgyu 'bras dpyad pa'o //",
    "NK083('u)002:169": "dang po la bzhi /",
    "NK083('u)002:170": "mtshan nyid drug ldan bla ma'i mtshan nyid dang /",
    "NK083('u)002:171": "'du shes bzhi ldan bsten thabs dang /",
    "NK083('u)002:172": "snod kyi skyon mnyan tshul dang /",
    "NK083('u)002:173": "mthong lugs sam bkur thabs so //",
    "NK083('u)002:174": "gnyis pa dal 'byor brtags pa la bzhi /",
    "NK083('u)002:175": "dal 'byor mi lus dal 'byor ngos bzung ba dang /",
    "NK083('u)002:176": "shin tu rnyed dka' thob par dka' bar bsam pa dang /",
    "NK083('u)002:177": "don med stong log yal bar mi dor ba dang /",
    "NK083('u)002:178": "gtan gyi so nam don yod par bya ba'o //",
    "NK083('u)002:179": "gsum pa mi rtag pa bsgom pa la bzhi /",
    "NK083('u)002:180": "phyi'i mi rtag phyi'i mi rtag pa lnga dang /",
    "NK083('u)002:181": "nang gi mi rtag nang gi mi rtag pa gsum dang /",
    "NK083('u)002:182": "tshul bdun bstan las tshul ji ltar bsgom pa dang /",
    "NK083('u)002:183": "phan yon lnga ldan phan yon gyi sgo nas 'bad pa'o //",
    "NK083('u)002:184": "bzhi pa bdag 'dzin gzhom pa la bzhi /",
    "NK083('u)002:185": "yul dang lus dang gang la bdag tu 'dzin pa dang /",
    "NK083('u)002:186": "skye bo mu stegs gang gis bdag tu 'dzin pa dang /",
    "NK083('u)002:187": "gang zag chos kyi bdag ji ltar bdag tu 'dzin pa dang /",
    "NK083('u)002:188": "bdag 'dzin ma grub bdag 'dzin bkag la bdag med du bstan pa'o //",
    "NK083('u)002:189": "lnga pa sdug bsngal bsam pa la bzhi /",
    "NK083('u)002:190": "rtsa ba'i sdug bsngal rtsa ba'i sdug bsngal bzhi bstan pa dang /",
    "NK083('u)002:191": "yan lag sdug bsngal yan lag gi sdug bsngal drug bstan pa dang /",
    "NK083('u)002:192": "nying lag sdug bsngal nying lag gi sdug bsngal grangs las 'das par bstan pa /",
    "NK083('u)002:193": "rang sems stong pa sdug bsngal de dag sems su ngo sprad pa'o //",
    "NK083('u)002:194": "drug pa rgyu 'bras dpyad pa la bzhi /",
    "NK083('u)002:195": "dge sdig gnyis kyis rgyu ngos bzung ba dang /",
    "NK083('u)002:196": "'bras bu bde sdug 'bras bu skye tshul bstan pa dang /",
    "NK083('u)002:197": "dge sdig so mtshams dge sdig so mtshams dbye ba dang /",
    "NK083('u)002:198": "sdig pa stobs bzhi'i sdig pa bshags pa'o //",
    "NK083('u)002:199": "spyi don gnyis pa thun mong spyi'i gdams pa la lnga ste /",
    "NK083('u)002:200": "skyabs 'gro bya ba dang /",
    "NK083('u)002:201": "sems bskyed pa dang /",
    "NK083('u)002:202": "sdom pa bzung ba dang /",
    "NK083('u)002:203": "byang sems bsgom pa dang /",
    "NK083('u)002:204": "bslab pa gsum la blo sbyong ba'o //",
    "NK083('u)002:205": "dang po ni /",
    "NK083('u)002:206": "sangs rgyas chos dang skyabs 'gro bya ba dang /",
    "NK083('u)002:207": "gnyis pa ni /",
    "NK083('u)002:208": "sangs rgyas thob 'dod sems bskyed pa'o //",
    "NK083('u)002:209": "gsum pa sdom pa bzung ba la bzhi /",
    "NK083('u)002:210": "sdig pa rnam gsum so thar sdom pa dang /",
    "NK083('u)002:211": "dge ba rnam gsum byang sems sdom pa dang /",
    "NK083('u)002:212": "gnas lugs rang ngo gsang sngags kyi sdom pa dang /",
    "NK083('u)002:213": "sdom gsum sangs rgyas sdom gsum sangs rgyas kyi bstan par bstan pa'o //",
    "NK083('u)002:214": "bzhi pa byang sems bsgom pa la bzhi /",
    "NK083('u)002:215": "byams pa'i sems la byams pa dang /",
    "NK083('u)002:216": "snying rje'i sems pa snying rje dang /",
    "NK083('u)002:217": "byang chub sems la byang chub kyi sems bsgom pa dang /",
    "NK083('u)002:218": "sems pa gsum sangs rgyas de gsum sangs rgyas kyi thugs dgongs su bstan pa'o //",
    "NK083('u)002:219": "lnga pa bslab pa sbyangs pa la bzhi /",
    "NK083('u)002:220": "gnod sbyor log pa lhag pa tshul khrims kyi bslab pa dang /",
    "NK083('u)002:221": "phan 'dogs zhugs pa lhag pa ting nge 'dzin gyi bslab pa dang /",
    "NK083('u)002:222": "thabs shes zung 'jug lhag pa shes rab kyi bslab pa dang /",
    "NK083('u)002:223": "bslab gsum sde snod de gsum sde snod gsum du bstan pa'o //",
    "NK083('u)002:224": "spyi don gsum pa khyad par rang gi man ngag la gsum ste /",
    "NK083('u)002:225": "gzhi dang /",
    "NK083('u)002:226": "lam dang /",
    "NK083('u)002:227": "'bras bu'o //",
    "NK083('u)002:228": "dang po la gnyis te /",
    "NK083('u)002:229": "gnas lugs dang /",
    "NK083('u)002:230": "'khrul lugs so //",
    "NK083('u)002:231": "gnas lugs la bzhi ste /",
    "NK083('u)002:232": "rang byung ngo bo rang byung ngo bo nyid /",
    "NK083('u)002:233": "rang bzhin skye med rang bzhin skye med /",
    "NK083('u)002:234": "rol pa 'gags med rol pa 'gags med dang /",
    "NK083('u)002:235": "ngo bo gnyis med ngo bo mtha' 'bral du bstan pa'o //",
    "NK083('u)002:236": "'khrul lugs la /",
    "NK083('u)002:237": "ngo ma shes la rgyu dang /",
    "NK083('u)002:238": "nyon mongs lnga dang rkyen dang /",
    "NK083('u)002:239": "rigs drug lus blangs 'bras bu dang /",
    "NK083('u)002:240": "ma rig nas brtsa ba 'khor tshul lo //",
    "NK083('u)002:241": "gnyis pa lam gyi man ngag la lnga ste /",
    "NK083('u)002:242": "mtha' la mi gnas pa'i lta ba dang /",
    "NK083('u)002:243": "rig pa rang lugs kyi bsgom pa dang /",
    "NK083('u)002:244": "'khrul pa rang grol gyi spyod pa dang /",
    "NK083('u)002:245": "'gyur med gnad du gtang ba dang /",
    "NK083('u)002:246": "la zla'i man ngag go //",
    "NK083('u)002:247": "dang po lta ba la bzhi ste /",
    "NK083('u)002:248": "yin tshul cir yang gnas lugs dang /",
    "NK083('u)002:249": "snang tshul cir yang 'char lugs dang /",
    "NK083('u)002:250": "snang tshad sems nyid yin lugs dang /",
    "NK083('u)002:251": "rang grol rtogs pa grol lugs so //",
    "NK083('u)002:252": "gnyis pa bsgom pa la bzhi ste /",
    "NK083('u)002:253": "so ma rang babs sems kyi bzhag thabs dang /",
    "NK083('u)002:254": "rtog med rang gsal nyams kyi skye tshul dang /",
    "NK083('u)002:255": "snang sems dbyer med snang ba bsgom du ngo sprad pa dang /",
    "NK083('u)002:256": "gsal stong dbyer med rtogs pa bsgom du la bzla ba'o //",
    "NK083('u)002:257": "gsum pa spyod pa la bzhi ste /",
    "NK083('u)002:258": "rkyen snang phra rags nyams snang ngos bzung ba dang /",
    "NK083('u)002:259": "rtog pa sems kyi de sems su bstan padang /",
    "NK083('u)002:260": "zhums dang khengs pa ro snyoms pa dang /",
    "NK083('u)002:261": "zhen med rang grol zhen med du bskyang ba'o //",
    "NK083('u)002:262": "bzhi pa lam gnad du btang ba la bzhi ste /",
    "NK083('u)002:263": "gang byed rang so gnas pa la sems bzung ba dang /",
    "NK083('u)002:264": "de yi ngo bo gsal bas mdangs 'don pa dang /",
    "NK083('u)002:265": "de ka stong pa stong par rgyas gdab pa dang /",
    "NK083('u)002:266": "stong pa 'gag pa dbyer med du gnad la dbab pa'o //",
    "NK083('u)002:267": "lnga pa la bzla ba la bzhi ste /",
    "NK083('u)002:268": "ma grub mi rtog gnas lugs ngo sprod pa dang /",
    "NK083('u)002:269": "rnam dag lhun grub de gzhi rul bzla ba dang /",
    "NK083('u)002:270": "lta sgom spyod pa lam dang 'bras bu la la bzla ba dang /",
    "NK083('u)002:271": "shes bya kun ldan shes bya kun ldan du la bzla ba'o //",
    "NK083('u)002:272": "gsum pa 'bras bu la bzhi ste /",
    "NK083('u)002:273": "nges pa gnyis ldan rten sku bstan pa dang /",
    "NK083('u)002:274": "ji lta ji snyed brten pa ye shes bstan pa dang /",
    "NK083('u)002:275": "rten can rten med 'gro don mdzad tshul dang /",
    "NK083('u)002:276": "gcig dang du ma dgongs pa bzhugs lugs so //",
    "NK083('u)002:277": "mjug gi don la gnyis te /",
    "NK083('u)002:278": "dge ba 'di yi dge ba bsngo ba dang /",
    "NK083('u)002:279": "rin chen spungs pa mtshan rdzogs tshul lo //",
    "NK083('u)002:280": "phyi bshad rin spungs pa'i bsdus don rdzogs so //",
    "NK083('u)002:281": "nang bshad gsang sngags lam rim gyi lo rgyus bzhugs so //",
    "NK083('u)002:282": "na mo rat+na gu ru /",
    "NK083('u)002:283": "gsang sngags lam rim 'di mdzad pa po slob dpon chen po pad+ma 'byung gnas yin te /",
    "NK083('u)002:284": "o rgyan pad+ma 'byung gnas kyis /",
    "NK083('u)002:285": "zhes pas /",
    "NK083('u)002:286": "de ni sku che ba'i yon tan dpag tu med pa dang ldan zhing /",
    "NK083('u)002:287": "man ngag rtsom pa'i tshad du phyin pa'o //",
    "NK083('u)002:288": "dang po ni /",
    "NK083('u)002:289": "nub phyogs o rgyan du sku me tog pad+mo las",
    "NK083('u)002:290": "bardzusa nas byon pas mngal gyi sgrib g.yog med de",
    "NK083('u)002:291": "/ skye 'chi dbang du 'dus pas sku la 'das grong mi mnga' 'o //",
    "NK083('u)002:292": "gsung gi che ba chos kyi sgo mo sna tshogs",
    "NK083('u)002:293": "su ston cing ngag la nus pa thob pas dregs",
    "NK083('u)002:294": "pa can thams cad bka' nyan pa la sogs pa'o",
    "NK083('u)002:295": "// thugs kyi che ba shes bya'i dkyil 'khor ma",
    "NK083('u)002:296": "lus par mkhyen cing zag pa med pa'i dgongs pa",
    "NK083('u)002:297": "dang ldan te rnam par mi rtog pa'i ting nge",
    "NK083('u)002:298": "'dzin la bzhugs pa ni mkhyen pa gnyis dang ldan",
    "NK083('u)002:299": "// no // sku gsung thugs mi zad pa rgyan gyi 'khor lo dang ldan te /",
    "NK083('u)002:300": "dgos 'dod 'byung zhing re ba skong bas yon tan gyi che ba'o //",
    "NK083('u)002:301": "nyon mongs pa dang rnam par rtog pa thams cad rang sar zhi /",
    "NK083('u)002:302": "tshe dang nus pa phyogs med du rgyas te /",
    "NK083('u)002:303": "mi dang mi ma yin pa thams cad dbang du 'dus shing /",
    "NK083('u)002:304": "log lta gdug pa can thams cad tshar gcod pa na phrin las kyi che ba'o //",
    "NK083('u)002:305": "de dag ni che ba'i lo rgyus zur tsam brjod kyis /",
    "NK083('u)002:306": "rgyas par gzhan du blta'o //",
    "NK083('u)002:307": "gnyis pa man ngag rtsom par mthar phyin pa ni /",
    "NK083('u)002:308": "rab chos nyid bden pa'i don mthong ba ste dngos po'i gnas lugs ji bzhin rtogs pa'o //",
    "NK083('u)002:309": "'bring yi dam lha'i zhal gzigs pa ste longs spyod",
    "NK083('u)002:310": "rdzogs pa sku yi zhing khams mngon sum gzigs shing",
    "NK083('u)002:311": "yi dam thams cad kyi zhal mthong /",
    "NK083('u)002:312": "tha ma mtshan ma'i las la gnyer thob pa ste /",
    "NK083('u)002:313": "zhi rgyas dbang drag gi las thams cad thogs pa med par grub bo //",
    "NK083('u)002:314": "de lta bu'i bla ma sprul sku pad+ma 'byung gnas kyis mdzad pa'o //",
    "NK083('u)002:315": "+thii /",
    "NK083('u)002:316": "gdams ngag rin po che gsal ba'i sgron ma 'di /",
    "NK083('u)002:317": "dus gsum sangs rgyas kun gyi gshegs shul /",
    "NK083('u)002:318": "sde snod kun gyi lde'u mig /rgyud lung kun gyi snying po /",
    "NK083('u)002:319": "man ngag gnad kyi snying khu /",
    "NK083('u)002:320": "nges don gnad kyi t+ai ka /sangs rgyas kun gyi thugs dgongs /",
    "NK083('u)002:321": "rdo rje sems dpa'i gsang lam /",
    "NK083('u)002:322": "mun pa sel ba'i sgron me /",
    "NK083('u)002:323": "'dzur sa med pa'i 'phrang bgugs /",
    "NK083('u)002:324": "sangs rgyas lag tu gtod pa /",
    "NK083('u)002:325": "'khor ba dong nas sprugs pa'i gsang sngags lam gyi",
    "NK083('u)002:326": "rim pa rin po che gsal ba'i sgron me zhes",
    "NK083('u)002:327": "bgyi ba ston par bgyid do //",
    "NK083('u)002:328": "gsang sngags lam gyi rim pa rin po che gsal ba'i sgron me zhes bya ba bzhugs so //",
    "NK083('u)002:329": "rgya gar skad du /",
    "NK083('u)002:330": "man+ta s+ya pa tha kra ma n+aa ma /",
    "NK083('u)002:331": "bod skad du /",
    "NK083('u)002:332": "gsang sngags lam gyi rim pa zhes bya ba /",
    "NK083('u)002:333": "rtsa ba gsum la gus pas phyag 'tshal lo //",
    "NK083('u)002:334": "gzung 'dzin gnyis bcom mkhyen pa gnyis ldan rtag chad",
    "NK083('u)002:335": "gnyis 'das gzhi dang 'bras bu'i gnyis dpal mchog /sangs",
    "NK083('u)002:336": "rgyas kyi dgongs pa /",
    "NK083('u)002:337": "ma lus 'dus shing spyod yul yang dag 'khrul pa'i zol med pa //",
    "NK083('u)002:338": "bcom ldan bde gshegs drug pa kun bzang la //",
    "NK083('u)002:339": "gus gdung dad pa'i sgo nas phyag 'tshal lo //",
    "NK083('u)002:340": "bdag nyid rnal 'byor o rgyan pad 'byung gis //",
    "NK083('u)002:341": "rdo rje theg pa tshe gcig grol byed lam //",
    "NK083('u)002:342": "phyi rabs rnal 'byor las ldan don ched du //",
    "NK083('u)002:343": "nyams len lam rim rin chen sgron me bri //",
    "NK083('u)002:344": "gnas lugs 'khrul lugs ngo yis gzung ba ni //",
    "NK083('u)002:345": "gnyis med lhun grub ka dag ye sangs rgyas //",
    "NK083('u)002:346": "snying po ma rig las nyon log sdug bsngal //",
    "NK083('u)002:347": "phun sum tshogs lngas bsgrub gzhi bzung ba ni //",
    "NK083('u)002:348": "brag nag dur khrod phug sogs skyon yon brtsi //",
    "NK083('u)002:349": "dad gus dbang dam shes rab gding dang ldan //",
    "NK083('u)002:350": "tshes skar gza' bzang yar ngo'i snga gong 'jug /zas",
    "NK083('u)002:351": "sman mchod skong sgrub pa'i rdzas rnams gsog /ma dred",
    "NK083('u)002:352": "rtse gcig dka' thub mthar 'don no //",
    "NK083('u)002:353": "rnal 'byor srung ba'i 'khor lo'i rim pa ni //",
    "NK083('u)002:354": "lus can rnams kyis byang chub mchog thob bsgom //",
    "NK083('u)002:355": "lha mtshan rdo rje 'khor lo mtshon mes bsrung //",
    "NK083('u)002:356": "lus ngag sems gsum sku gsung thugs yig bsgom //",
    "NK083('u)002:357": "spyan ras 'jam dpal yi dam gang yin gsal /",
    "NK083('u)002:358": "rdo rje'i sa ra gur dang mda' me bsgom //",
    "NK083('u)002:359": "bya byed ngo bo mi dmigs ngang la bzhag /gnad lnga'i sgo nas lam la 'jug pa ni //",
    "NK083('u)002:360": "thun mong khyad par bla med gsum skyabs 'gro //",
    "NK083('u)002:361": "dkar dmar nag gsum brgya bzlas mchod dang bskang //",
    "NK083('u)002:362": "dal 'byor las 'bras mi rtag nyes dmigs bsgom //",
    "NK083('u)002:363": "sgrub dang mchod pa'i man+dala gnyis su 'bul //",
    "NK083('u)002:364": "sna tshogs lam khyer gtor mas tshogs gnyis bsags /",
    "NK083('u)002:365": "rgyun gtor gsum bdun bcu gcig la sogs btang //",
    "NK083('u)002:366": "rnam dag bdun dang phyi nang gsang mchod 'bul //",
    "NK083('u)002:367": "de rnams gsang sngags lam gyi sngon 'gro yin //",
    "NK083('u)002:368": "bslab pa gsum la lam gzhi bca' ba ni //",
    "NK083('u)002:369": "mi mthun slong sems mnyam 'jog rang ngo shes //",
    "NK083('u)002:370": "sh+ai la sa m+aa ti pradz+ny+aa shik+sha na //",
    "NK083('u)002:371": "gnod sbyor log zhugs khyad par thabs kyis zin //",
    "NK083('u)002:372": "bden pa'i don mthong goms 'dris de mi 'da' //gnyen po'i dbang gis brgyad khri bzhi stong gsungs //",
    "NK083('u)002:373": "sems gsum sgo nas lam la 'jug pa ni //",
    "NK083('u)002:374": "yid 'ong pha mar shes shing bde ldan bsgom //",
    "NK083('u)002:375": "sems can pha ma sdug bsngal bral bar bsam //",
    "NK083('u)002:376": "sangs rgyas thob 'dod bsam pa len dang sgrub //",
    "NK083('u)002:377": "sems gsum sde gsum bslab gsum nyams gsum thugs //",
    "NK083('u)002:378": "khyad par gsang sngags lam gyi ngo bo ni //",
    "NK083('u)002:379": "bum gsang ye shes bde chen dbang bzhi bskur //",
    "NK083('u)002:380": "phyi nang snod bcud gzhal yas lha ru bskyed //",
    "NK083('u)002:381": "skye 'gags gnyis med rang byung mtha' las 'das //",
    "NK083('u)002:382": "gnad gsum gcun pas rtog med rang gsal 'char //",
    "NK083('u)002:383": "so spyi bogs gsang yang dag kho nar spyod //",
    "NK083('u)002:384": "mnyam rjes bza' bcang bsrung ba'i dam lnga dbog /de rnams gsang sngags lam gyi ngo bo yin //",
    "NK083('u)002:385": "rnal 'byor lnga yis nyams su blangs pa ni //",
    "NK083('u)002:386": "rtog med chos skur nyal la 'chi rtog sbyang //",
    "NK083('u)002:387": "'gag med longs skur langs te skye rtog sbyang //",
    "NK083('u)002:388": "dbang bzhis bdud rtsir brlabs la bza' btung rol //",
    "NK083('u)002:389": "sna tshogs thabs kyis bzung la lam du btang //",
    "NK083('u)002:390": "drod srod skyes shar 'da' ka bar do bltem //",
    "NK083('u)002:391": "lam de'i gegs bzhi'i skyon bsal bstan pa ni //",
    "NK083('u)002:392": "bying rgod nyams gsum bcos la lam du btang //",
    "NK083('u)002:393": "nad kyi gzhi rgyu rkyen 'bras ngos bzung bcos //",
    "NK083('u)002:394": "spros bral ngang bzhag rgyun chad skyi dang sel //",
    "NK083('u)002:395": "gnod pa'i zas bza' 'phrig bcad ltos med bsgyur //",
    "NK083('u)002:396": "dkar dmar nag po'i h'u 'phros steng 'og gdon //",
    "NK083('u)002:397": "rang las gzhan med yang 'khu 'phrig bcad //",
    "NK083('u)002:398": "dam nyams grogs gnas zas kyi grib bzhi bsal //",
    "NK083('u)002:399": "lam de'i bogs 'don gnad du btang ba ni //",
    "NK083('u)002:400": "skyon gyi rtsa ba bdag 'dzin blo yis btang //",
    "NK083('u)002:401": "yon tan gzhi ma nyams len drag po bya //",
    "NK083('u)002:402": "rang gi lam la bogs med gzhan gyis 'don //",
    "NK083('u)002:403": "nyon mongs gnad nas gzung la lam du btang //",
    "NK083('u)002:404": "rnam rtog lam du btang la bogs su 'don //",
    "NK083('u)002:405": "de rnams lam gyi cha rkyen yan lag yin //",
    "NK083('u)002:406": "lam de mthar phyin mngon gyur 'bras bu ni //",
    "NK083('u)002:407": "sku lnga gsung lnga thugs yon phrin las lnga //",
    "NK083('u)002:408": "rten can rten med ngo bo nyid don byed //",
    "NK083('u)002:409": "gcig dang tha dad gnyis su med par bzhugs //",
    "NK083('u)002:410": "gzigs tshul grub dang ma grub bden brdzun brtag /tshe 'dir sangs rgyas thob byed nye ba'i lam //",
    "NK083('u)002:411": "rang mtshan mngon du ston pa nges pa'i chos //",
    "NK083('u)002:412": "thabs dang shes rab gnyis ldan shing rta'i srol //",
    "NK083('u)002:413": "pham byed rgyal 'gyur bla med theg mchog go //",
    "NK083('u)002:414": "'di sbyar dge ba dri med rnam dag gis //",
    "NK083('u)002:415": "lus can thams cad smin grol lam zhugs te //",
    "NK083('u)002:416": "rang chas shes rtogs sgrib dag nyes zad nas //",
    "NK083('u)002:417": "yang dag rdzogs pa'i sangs rgyas myur thob shog /gsang",
    "NK083('u)002:418": "sngags lam gyi rim pa rin po che gsal ba'i",
    "NK083('u)002:419": "sgron me zhes bya ba /",
    "NK083('u)002:420": "o rgyan gyi slob dpon chen po pad+ma sam b+ha was mdzad pa rdzogs so //",
    "NK083('u)002:421": "rig 'dzin rje'i phyag bris dpe ltar zhus so //",
    "NK083('u)002:422": "nang bshad gsang sngags lam rim sa bcad bzhugs so //",
    "NK083('u)002:423": "dpal kun tu bzang po la phyag 'tshal lo //",
    "NK083('u)002:424": "nang bshad gsang sngags lam gyi rim pa 'di la don gsum ste /",
    "NK083('u)002:425": "klad kyi don dang /",
    "NK083('u)002:426": "gzhung gi don dang /",
    "NK083('u)002:427": "mjug gi don no //",
    "NK083('u)002:428": "dang po la gnyis te /",
    "NK083('u)002:429": "gnyis bcom gnyis ldan phyag 'tshal ba dang /",
    "NK083('u)002:430": "bdag nyid rnal 'byor rtsom par dam bca' ba'o //",
    "NK083('u)002:431": "gzhung don la gsum ste /",
    "NK083('u)002:432": "gzhi /",
    "NK083('u)002:433": "lam /",
    "NK083('u)002:434": "'bras bu'o //",
    "NK083('u)002:435": "gzhung gi spyi don dang po gzhi la gnyis te /",
    "NK083('u)002:436": "gnas lugs 'khrul lugs la /",
    "NK083('u)002:437": "gnyis med lhun grub gnas lugs dang /",
    "NK083('u)002:438": "snying po ma rig 'khrul lugs so //",
    "NK083('u)002:439": "gzhung gi spyi don gnyis pa lam la gsum ste /",
    "NK083('u)002:440": "lam gyi sngon du 'gro ba dang /",
    "NK083('u)002:441": "lam rang gi ngo bo dang /",
    "NK083('u)002:442": "lam gyi cha rkyen bstan pa'o //",
    "NK083('u)002:443": "dang po la gsum ste /",
    "NK083('u)002:444": "phun sum tshogs pa lngas sgrub pa'i gzhi bzung ba dang /",
    "NK083('u)002:445": "bsrung ba'i 'khor lo'i rim pa bstan pa dang /",
    "NK083('u)002:446": "gnad lnga'i sgo nas lam la 'jug par bstan pa'o //",
    "NK083('u)002:447": "dang po la lnga ste /",
    "NK083('u)002:448": "phun sum tshogs pa lngas gnas gang du dang /",
    "NK083('u)002:449": "dad gus dbang dam gang zag gang gis dang /",
    "NK083('u)002:450": "tshes skar gza' bzang dus gang la dang /",
    "NK083('u)002:451": "zas sman mchod skong rdzas gang bsags pa dang /",
    "NK083('u)002:452": "ma dred rtse gcig thabs ji ltar bsgrub pa'o //",
    "NK083('u)002:453": "gnyis pa bsrung 'khor la drug ste /",
    "NK083('u)002:454": "rnal 'byor srung ba'i byang chub sems kyi srung ba dang /",
    "NK083('u)002:455": "lha mtshan rdo rje mtshon cha lnga'i srung ba dang /",
    "NK083('u)002:456": "lus ngag sems gsum yi ge gsum gyi srung ba dang /",
    "NK083('u)002:457": "spyan ras 'jam dpal zhi drag gsum brtsegs kyis srung ba dang /",
    "NK083('u)002:458": "rdo rje ra bas rang byung lhun gyis grub pa'i srung ba dang /",
    "NK083('u)002:459": "bya byad ngo bo don dam mtshan ma med pa'i srung ba'o //",
    "NK083('u)002:460": "gsum pa gan da lngas theg chen lam du 'jug pa la lnga ste /",
    "NK083('u)002:461": "gnad lnga'i sgo nas skyabs 'gros chos kyi gzhi gting ba dang /",
    "NK083('u)002:462": "dkar dmar nag gsum yig brgyas sgrib pa sbyang ba dang /",
    "NK083('u)002:463": "dpal 'byor las 'bras las 'bras mi rtag pa sgom pa la blo sbyangs pa dang /",
    "NK083('u)002:464": "sgrub dang mchod pa'i man+dala dang /",
    "NK083('u)002:465": "sna tshogs lam khyer gtor ma btang bas tshogs bsags pa dang /",
    "NK083('u)002:466": "rnam dag bdun dang /",
    "NK083('u)002:467": "mchod pa phul la tshogs gnyis yongs su spel ba'o //",
    "NK083('u)002:468": "gnyis pa lam rang gi ngo bo la gnyis te /",
    "NK083('u)002:469": "thun mong spyi yi lam dang /",
    "NK083('u)002:470": "khyad par gsang sngags kyi lam mo //",
    "NK083('u)002:471": "dang po la gnyis te /",
    "NK083('u)002:472": "bslab pa gsum la lam gyi gzhi bca' ba dang /",
    "NK083('u)002:473": "sems gsum gyis lam gyi kha bsgyur ba'o //",
    "NK083('u)002:474": "dang po la lnga ste /",
    "NK083('u)002:475": "bslab pa gsum la /",
    "NK083('u)002:476": "ngo bo ngos bzung ba dang /",
    "NK083('u)002:477": "sh+ai la sa m+aa mtshon bya'i sgra don bshad pa dang /",
    "NK083('u)002:478": "gnod sbyin log zhugs mtshon byed kyi rang ldog bstan pa dang /",
    "NK083('u)002:479": "bden pa'i don mthong mtshan gzhi skye tshul dang /",
    "NK083('u)002:480": "gnyen po'i dbang gis gnyen po'i sgo nas rnam grangs su 'gyur tshul lo //",
    "NK083('u)002:481": "gnyis pa sems gsum gyis lam gyi kha bsgyur ba la bzhi ste /",
    "NK083('u)002:482": "sems gsum sgo nas byams pa dang /",
    "NK083('u)002:483": "sems can pha ma snying rje dang /",
    "NK083('u)002:484": "sangs rgyas thob 'dod byang chub kyi sems dang /",
    "NK083('u)002:485": "sems gsum sde gsum de dag sde snod gsum du ngos bzung la bslab pa gsum du bstan pa'o //",
    "NK083('u)002:486": "gnyis pa gsang sngags rang gi lam la lnga ste /",
    "NK083('u)002:487": "khyad par gsang sngags rgyud smin par byed pa dbang dang /",
    "NK083('u)002:488": "'og tu 'chad do //",
    "NK083('u)002:489": "smin pa grol bar byed pa la lta ba dang /",
    "NK083('u)002:490": "gnad gsum gcun pas lta ba goms par byed pa la bsgom pa dang /",
    "NK083('u)002:491": "so spyi'i bogs gsang de dang mi 'bral shing rtsal sbyong ba la spyod pa dang /",
    "NK083('u)002:492": "mnyam rjes bza' bca' de dag las mi 'da' bar byed pa la dam tshig go //",
    "NK083('u)002:493": "gnyis pa lta ba la gnyis te /",
    "NK083('u)002:494": "phyi nang snod bcud bskyed rim sbyang pa dang /",
    "NK083('u)002:495": "skye 'gags gnyis med rdzogs rim bstan pa'o //",
    "NK083('u)002:496": "gsum pa de'i cha rkyen bstan pa la gsum ste /",
    "NK083('u)002:497": "rnal 'byor lnga'i lam nyams len gyi gnad bstan pa dang /",
    "NK083('u)002:498": "gegs sel bzhis lam gyi rkyen bsal ba dang /",
    "NK083('u)002:499": "bogs 'don bzhis lam mthar 'don pa'o //",
    "NK083('u)002:500": "dang po la lnga ste /",
    "NK083('u)002:501": "rnal 'byor lngas rtog med chos skur nyal ba'i rnal 'byor dang /",
    "NK083('u)002:502": "'gag med longs skur ldang ba'i rnal 'byor dang /",
    "NK083('u)002:503": "dbang bzhis bdud rtsir za ba'i rnal 'byor dang /",
    "NK083('u)002:504": "sna tshogs thabs kyis rgyun gyi rnal 'byor dang /",
    "NK083('u)002:505": "drod brod skyes shar dus gnad kyi rnal 'byor ro //",
    "NK083('u)002:506": "gnyis pa lam gyi gegs bsal ba la bzhi ste /",
    "NK083('u)002:507": "lam de'i gegs bzhi bying rgod nyams gsum ting nge 'dzin nyams kyi gegs bsal ba dang /",
    "NK083('u)002:508": "nad kyi gzhi rgyu lus na tsha sdug bsngal gyi gegs bsal ba dang /",
    "NK083('u)002:509": "rang las gzhan med sems rnam rtog lha 'dre'i gegs bsal ba dang /",
    "NK083('u)002:510": "dam nyams grogs gnas rkyen snang glo bur grib kyi gegs bsal ba'o //",
    "NK083('u)002:511": "gsum pa lam gyi bogs 'don pa la gsum ste /",
    "NK083('u)002:512": "lam de'i bogs 'don /",
    "NK083('u)002:513": "skyon gyi rtsa ba bogs mi 'byung ba'i skyon bsal ba dang /",
    "NK083('u)002:514": "yon tan gzhi ma 'byung ba'i gzhi bca' ba dang /",
    "NK083('u)002:515": "bogs ji ltar 'don pa'i thabs so //",
    "NK083('u)002:516": "de la gnyis te /",
    "NK083('u)002:517": "rang gi lam la rang lam la gnas pa de la bogs 'don pa dang /",
    "NK083('u)002:518": "sngar med gsar du skyes pa'i nyon mongs pa rnam rtog bogs su 'don pa'o //",
    "NK083('u)002:519": "de la gnyis te /",
    "NK083('u)002:520": "nyon mongs gnad kyis nyon mongs bogs su 'don pa dang /",
    "NK083('u)002:521": "rnam rtog lam du rnam rtog bogs su 'don pa'o //",
    "NK083('u)002:522": "gzhung gi spyi don gsum pa /",
    "NK083('u)002:523": "lam nyams su blang nas mthar phyin pa'i 'bras bu la bzhi ste /",
    "NK083('u)002:524": "lam de'i mthar phyin /",
    "NK083('u)002:525": "sku lnga gsum lnga 'bras chos ngos bzung ba dang /",
    "NK083('u)002:526": "rten can rten med /",
    "NK083('u)002:527": "'gro don byed tshul dang /",
    "NK083('u)002:528": "gcig dang tha dad dgongs pa la bzhugs lugs dang /",
    "NK083('u)002:529": "gzigs tshul grub dang gdul bya la thugs rjes 'dzin tshul la gzhan gyi log rtog dgag pa'o //",
    "NK083('u)002:530": "spyi don gsum pa mjug gi don la gsum ste /",
    "NK083('u)002:531": "tshe 'dir sangs rgyas chos kyi che ba bstan pa dang /",
    "NK083('u)002:532": "'di sbyar dge ba dge ba thams cad mkhyen par bsngo zhing /",
    "NK083('u)002:533": "gsang sngags lam gyi rim mtshan rdzogs tshul dang bcas pa bstan pa'o //",
    "NK083('u)002:534": "nang bshad gsang sngags lam rim gyi bsdus don rdzogs so //",
    "NK083('u)002:535": "gsang sngags lam rim gyi snying po sems nyid gcer ston lag khrid lnga pa bzhugs so //",
    "NK083('u)002:536": "bla ma dam pa rnams la phyag 'tshal lo //",
    "NK083('u)002:537": "gu ru pad+ma 'byung gnas kyi mdzad pa'i man ngag",
    "NK083('u)002:538": "/sems nyid gcer ston gyi lag khrid 'di la lnga",
    "NK083('u)002:539": "ste / dang po rang sems lta ru gzhug pa /",
    "NK083('u)002:540": "gnyis pa ma mthong na sems ngo bstan pa /",
    "NK083('u)002:541": "gsum pa mthong ba'i don ngo sprod pa /",
    "NK083('u)002:542": "bzhi pa de'i rgyab skyor ba /",
    "NK083('u)002:543": "lnga pa la bzla ba'o //",
    "NK083('u)002:544": "dang po ni /",
    "NK083('u)002:545": "rang gi sems gang yin ltos la /",
    "NK083('u)002:546": "lan cig khyer la shog /byas pas /",
    "NK083('u)002:547": "sems stong pa nyid lta rgyu med pa gcig 'dug /zer na /",
    "NK083('u)002:548": "ma mthong ba yin /",
    "NK083('u)002:549": "snang ba thams cad sems su 'dug /zer na'ang /",
    "NK083('u)002:550": "sems kyi spyi rig tsam mthong ba yin gyis /",
    "NK083('u)002:551": "da lta ba'i rang sems ngos ma zin pa yin /",
    "NK083('u)002:552": "nam mkha' dang sa gzhi ri bo la sogs pa gang nas btsal yang mi rnyed do //",
    "NK083('u)002:553": "gnyis pa sems ngo bstan pa ni /",
    "NK083('u)002:554": "sems kyi spyi rig tsam gyis mthong ba'i go mi chod do //",
    "NK083('u)002:555": "da lta gang shar de ngos zin dgos pa yin /",
    "NK083('u)002:556": "da thabs sgra de sems su shar ba yin te /",
    "NK083('u)002:557": "ngas sems gang yin ltos shig byas pa khyod kyi sems su shar ba yin te /",
    "NK083('u)002:558": "khyod rang gang yin lta ba po de rang sems yin no //",
    "NK083('u)002:559": "byas la /",
    "NK083('u)002:560": "ma dang bu'i dpes ngo sprad do //",
    "NK083('u)002:561": "de yang sems la ltos shig ces pa'i /",
    "NK083('u)002:562": "sgra des sems la tshur bltas sam /",
    "NK083('u)002:563": "sems kyis sgra phar bzung ngam /",
    "NK083('u)002:564": "sgra sems dbyer med du 'dug ltos shig /byas la dri /",
    "NK083('u)002:565": "snga ma gnyis po ltar zer na /",
    "NK083('u)002:566": "ma go ba yin /",
    "NK083('u)002:567": "dbyer med du 'dug zer na /",
    "NK083('u)002:568": "go ba yin pas ngo sprad par bya'o //",
    "NK083('u)002:569": "de bzhin du gzugs la sogs pa yul lnga ka sems su ngo sprad do //",
    "NK083('u)002:570": "gsum pa mthong ba'i don ngo sprod pa la gsum ste /",
    "NK083('u)002:571": "rnam pa rang grol /",
    "NK083('u)002:572": "gshis ye grol /",
    "NK083('u)002:573": "ngo bo ga nyis med du ngo sprad pa'o //",
    "NK083('u)002:574": "dang po /",
    "NK083('u)002:575": "gang yin ltab po'i sems de rang du 'dug gam /",
    "NK083('u)002:576": "gzhan du 'dug dri /",
    "NK083('u)002:577": "gzhan du 'dug zer sna /",
    "NK083('u)002:578": "ma go ba yin /",
    "NK083('u)002:579": "rang du 'dug zer na /",
    "NK083('u)002:580": "ngo mthong ba yin pas ngo sprad do //",
    "NK083('u)002:581": "gzhan ma yin par thag bcad la /",
    "NK083('u)002:582": "rang snang la gzhug pas rang grol du shes 'gro ba yin no //",
    "NK083('u)002:583": "rang du shes pas gzhan 'dzin gyi rtog pa mi skye ba ni /",
    "NK083('u)002:584": "rang grol gyi gnad yin no //",
    "NK083('u)002:585": "gnyis pa /",
    "NK083('u)002:586": "ye grol ngo sprad pa ni /",
    "NK083('u)002:587": "lta ba ltar snang ba'i sems de snang ba rang rgyud du bden pa gcig 'dug gam /",
    "NK083('u)002:588": "ngo bo stong par 'dug dri /",
    "NK083('u)002:589": "rang rgyud du 'dug zer na /",
    "NK083('u)002:590": "ma go ba yin /",
    "NK083('u)002:591": "stong par 'dug zer na /",
    "NK083('u)002:592": "tshur bkug nas stong par 'dug gam /",
    "NK083('u)002:593": "yal ba'i rjes la stong par 'dug gam /",
    "NK083('u)002:594": "de ka rang stong par 'dug dri /",
    "NK083('u)002:595": "snga ma gnyis po ltar zer na /",
    "NK083('u)002:596": "ma go ba yin /",
    "NK083('u)002:597": "de ka rang stong par 'dug zer na /",
    "NK083('u)002:598": "ngo bo mthong ba yin pas ngo sprad do //",
    "NK083('u)002:599": "snang ba rang rgyud pa bden pa min par thag",
    "NK083('u)002:600": "bcad la stong pa nyid la gzhug pas ye grol",
    "NK083('u)002:601": "shes 'gro ba yin no //",
    "NK083('u)002:602": "stong par shes pas snang ba la bden 'dzin mi skye /",
    "NK083('u)002:603": "de ka ye grol gyi gnad yin no //",
    "NK083('u)002:604": "gsum pa /",
    "NK083('u)002:605": "gnyis med ngo sprad pa ni /",
    "NK083('u)002:606": "stong pa cang med cig 'dug gam /",
    "NK083('u)002:607": "gsal rig dang bcas pa cig 'dug gam dri /",
    "NK083('u)002:608": "cang med cig 'dug zer na /",
    "NK083('u)002:609": "ma go ba yin /",
    "NK083('u)002:610": "gsal rig can 'dug zer na /",
    "NK083('u)002:611": "gsal ba dang stong pa tha dad du 'dug gam /",
    "NK083('u)002:612": "gcig tu 'dug dri /",
    "NK083('u)002:613": "tha dad du 'dug zer na /",
    "NK083('u)002:614": "ma go ba yin /",
    "NK083('u)002:615": "gcig tu 'dug zer na /",
    "NK083('u)002:616": "ngo bo mthong ba yin pas ngo sprad do //",
    "NK083('u)002:617": "snang stong tha dad du med par gnyis med la",
    "NK083('u)002:618": "gzhug pas gnyis med du ngo shes 'gro ba yin",
    "NK083('u)002:619": "no // gnyis med la gnas pas gnyis 'dzin gyi rtog pa mi skye /",
    "NK083('u)002:620": "de ka la gnyis med rtogs zer ba yin no //",
    "NK083('u)002:621": "bzhi pa rgyab skyor la gsum ste /",
    "NK083('u)002:622": "rang grol gyi rgyab skyor ba /",
    "NK083('u)002:623": "rnam pa'i chos thams cad kyi gshis la ye yin ye grol las med de /",
    "NK083('u)002:624": "bya gar 'phur yang nam mkha' /",
    "NK083('u)002:625": "mi gar phyin sa steng las mi 'da' ba bzhin du dang /",
    "NK083('u)002:626": "ye grol gyi rgyab skyor ba /",
    "NK083('u)002:627": "chos thams cad kyi gshis la ye yin ye grol las 'da' sa med de /",
    "NK083('u)002:628": "gser gling na gser /",
    "NK083('u)002:629": "chu gling na chu las 'da' sa med pa lta bu dang /",
    "NK083('u)002:630": "gnyis med kyi rgyab skyor ba la /",
    "NK083('u)002:631": "chos thams cad kyi ngo bo la gnyis med las 'da' sa med de /",
    "NK083('u)002:632": "chu la gsher ba /",
    "NK083('u)002:633": "me la tsha ba las 'da' sa med pa lta bu'o //",
    "NK083('u)002:634": "lta ba'i skabs su shes par bya'o //",
    "NK083('u)002:635": "lnga pa /",
    "NK083('u)002:636": "la bzla ba la gsum ste /",
    "NK083('u)002:637": "ka dag /lhun grub /",
    "NK083('u)002:638": "kun gyi bdag nyid du la bzla ba'o //",
    "NK083('u)002:639": "dang po la gsum ste /",
    "NK083('u)002:640": "sems kyi rtsal snang 'gag med du shar ba la gzhan gyi rtog pa ka nas dag pa ni /",
    "NK083('u)002:641": "ye shes ka dag /shar tshad kyi rang bzhin stong",
    "NK083('u)002:642": "pa la dngos po rang brgyud kyis bden pa ka",
    "NK083('u)002:643": "nas dag pa ni /",
    "NK083('u)002:644": "dbyings ka dag /ngo bo snang stong gnyis med la",
    "NK083('u)002:645": "tha dad kyi gnyis chos ka nas dag pa ni",
    "NK083('u)002:646": "/ gnyis med ka dag go //",
    "NK083('u)002:647": "gnyis pa lhun grub la gsum ste /",
    "NK083('u)002:648": "sems kyi rtsal snang sna tshogs su 'char ba la gzhan nas btsal mi dgos te /",
    "NK083('u)002:649": "sems rang shar ba ni /",
    "NK083('u)002:650": "chos can lhun grub /",
    "NK083('u)002:651": "shar tshad kyi rang bzhin stong pa las gzhan nas btsal mi dgos te /",
    "NK083('u)002:652": "shar ba po rang stong pa ni /",
    "NK083('u)002:653": "chos nyid lhun grub /",
    "NK083('u)002:654": "ngo bo snang stong gnyis med la btsal mi dgos te /",
    "NK083('u)002:655": "gang snang de dag rang gnyis su med pa ni /",
    "NK083('u)002:656": "gnyis med lhun grub bo //",
    "NK083('u)002:657": "gsum pa kun gyi bdag nyid du gnas pa ni /",
    "NK083('u)002:658": "chos thams cad ni rang gi sems yin la /",
    "NK083('u)002:659": "sems kyi rnam pa cir yang ma 'gags pa /",
    "NK083('u)002:660": "gshis cir yang ma grub /",
    "NK083('u)002:661": "ngo bo cir yang mi rtog pa /",
    "NK083('u)002:662": "de chos thams cad kyi bdag nyid do //",
    "NK083('u)002:663": "de ka gzhi snang stong gnyis med kyi bdag nyid du bstan te /",
    "NK083('u)002:664": "rnam pa cir yang ma 'gags pa /",
    "NK083('u)002:665": "gzhi snang ba gshis cir yang ma grub pa /",
    "NK083('u)002:666": "gzhi stong pa ngo bo cir yang mi rtog pa /",
    "NK083('u)002:667": "gzhi gnyis med kyi bdag nyid do //",
    "NK083('u)002:668": "de ka lta ba bskyed rdzogs gnyis kyi bdag nyid kyang yin te /",
    "NK083('u)002:669": "ma 'gags pa bskyed rim /",
    "NK083('u)002:670": "ma grub pa rdzogs rim /",
    "NK083('u)002:671": "mi rtog pa gnyis med do //",
    "NK083('u)002:672": "bsgom pa zhi gnas lhag mthong gi bdag nyid kyang yin te /",
    "NK083('u)002:673": "ma 'gags pa lhag mthong /",
    "NK083('u)002:674": "ma grub pa zhi gnas /",
    "NK083('u)002:675": "mi rtog pa gnyis med do //",
    "NK083('u)002:676": "'bras bu sangs rgyas sku gsum gyi bdag nyid kyang yin te /",
    "NK083('u)002:677": "ma 'gags pa longs sku /",
    "NK083('u)002:678": "ma grub pa chos sku /",
    "NK083('u)002:679": "mi rtog pa sprul sku'o //",
    "NK083('u)002:680": "mkhyen pa gnyis ldan gyi ye shes kyang yin te /",
    "NK083('u)002:681": "ma 'gags pa ci snyed pa /",
    "NK083('u)002:682": "ma grub pa ci lta ba /",
    "NK083('u)002:683": "mi rtog pa gnyis med du mkhyen pa'o //",
    "NK083('u)002:684": "spangs rtogs phun sum tshogs pa yang yin te /",
    "NK083('u)002:685": "ma 'gags pa rtogs pa /",
    "NK083('u)002:686": "ma grub pa spangs pa phun sum tshogs pa'o //",
    "NK083('u)002:687": "de ltar shes pas 'khor 'das skyon yon lha 'dre",
    "NK083('u)002:688": "la sogs pa mnyam pa nyid du la bzla ba",
    "NK083('u)002:689": "yin te / snang ba ma 'gags pa rang snang du mnyam /",
    "NK083('u)002:690": "ma grub pa stong par mnyam /",
    "NK083('u)002:691": "ngo bo mi rtog par gnyis med du mnyam mo //",
    "NK083('u)002:692": "de tsam na snang tshad gzhi dngos po'i gnas lugs /",
    "NK083('u)002:693": "lta ba bskyed rdzogs kyi yo langs /",
    "NK083('u)002:694": "sgom pa zhi gnas lhag mthong gi rang bzhin /",
    "NK083('u)002:695": "'bras bu sangs rgyas sku gsum gyi dkyil 'khor las mi 'da' ste /",
    "NK083('u)002:696": "rang snang rang ngo shes nas gzhan snang gi rtog pa med /",
    "NK083('u)002:697": "rang stong rang ngo shes nas dngos po rang rgyud pa'i bden 'dzin bral /",
    "NK083('u)002:698": "gnyis med rang ngo shes na tha dad gnyis 'dzin med /",
    "NK083('u)002:699": "de tsam na stong pa rgyu 'bras su 'char ba thams cad mkhyen pa'i khyad chos /",
    "NK083('u)002:700": "rgyu 'bras stong par rtogs pas mnyam pa nyid chen por la bazla'o //",
    "NK083('u)002:701": "chos thams cad snang tsam du yod pa kun rdzob bden pa'i pho sgo /",
    "NK083('u)002:702": "bden med dngos su grub pa med pa don dam bden pa'i rang gzhung /",
    "NK083('u)002:703": "chos thams cad yod pa yang ma yin /",
    "NK083('u)002:704": "med pa yang ma yin /",
    "NK083('u)002:705": "rtag pa yang ma yin /",
    "NK083('u)002:706": "chad pa yang ma yin /",
    "NK083('u)002:707": "skyon ye dag /yon tan ye rdzogs /",
    "NK083('u)002:708": "mtha' ye bral /",
    "NK083('u)002:709": "gnyis ma grub pa'i gnyis med /",
    "NK083('u)002:710": "zung ma rnyed pa'i zung 'jug /mtha' ma rnyed pa'i mtha' bral /",
    "NK083('u)002:711": "bzang ngan ma rnyed pa'i kun tu bzang po /",
    "NK083('u)002:712": "btsal mi dgos pa'i lhun grub /",
    "NK083('u)002:713": "'khrul pa med pa'i ka dag go //",
    "NK083('u)002:714": "bar lag thams cad rmings nas 'gyed la /",
    "NK083('u)002:715": "'gram rdo thams cad rtsad nas thon /",
    "NK083('u)002:716": "tham thum thams cad gcig tu 'dres /",
    "NK083('u)002:717": "'khor 'das kyi chos thams cad gdod nas rnam par grol ba min pa gcig kyang med do //",
    "NK083('u)002:718": "sems nyid gcer ston gyi lag khrid lnga pa /",
    "NK083('u)002:719": "gsang sngags lam gyi rim pa rin po che gsal ba'i sgron me'i khrid chung +thii /",
    "NK083('u)002:720": "gsang sngags lam gyi rim pa'i don khrid ngo sprod",
    "NK083('u)002:721": "du gdab pa rgad po 'khar tshugs dang rgan mo",
    "NK083('u)002:722": "mdzub tshugs kyi gdams ngag bzhugs so //",
    "NK083('u)002:723": "na mo gu ru /",
    "NK083('u)002:724": "slob dpon pad+ma 'byung gnas la /",
    "NK083('u)002:725": "rngog shes rab rgyal po zhes bya ba /",
    "NK083('u)002:726": "lo drug cu lon pa /",
    "NK083('u)002:727": "thos pa ma byas pa /",
    "NK083('u)002:728": "dad pa dang ldan pa gcig gis /",
    "NK083('u)002:729": "brag po che'i dben rtsa ru /",
    "NK083('u)002:730": "slob dpon lo gcig bzhugs de /",
    "NK083('u)002:731": "rngog gis kyang chos zhu ma byas /",
    "NK083('u)002:732": "slob dpon gyis kyang chos bshad ma byas par /",
    "NK083('u)002:733": "lo gcig na slob dpon bzhud par dgongs pa la /",
    "NK083('u)002:734": "rngog gis gser srang gang gis man+dala gyi me tog byas nas slob dpon la phul te /",
    "NK083('u)002:735": "zhus pa /",
    "NK083('u)002:736": "slob dpon rin po che lags /",
    "NK083('u)002:737": "bdag la thugs brtse bar dgongs 'tshal /",
    "NK083('u)002:738": "bdag gcig tu thos pa chung /",
    "NK083('u)002:739": "gnyis su shes rab chung /",
    "NK083('u)002:740": "gsum du na so rgas /",
    "NK083('u)002:741": "slob dpon chen po /",
    "NK083('u)002:742": "bdag la go sla ba /",
    "NK083('u)002:743": "sgro 'dogs chod pa /",
    "NK083('u)002:744": "rtogs par sla ba /",
    "NK083('u)002:745": "lta khams che ba /",
    "NK083('u)002:746": "nyams su blangs pa /",
    "NK083('u)002:747": "rgad po 'chi kha ma'i gdams ngag cig zhu 'tshal /",
    "NK083('u)002:748": "zhus pas /",
    "NK083('u)002:749": "slob dpon gyis /",
    "NK083('u)002:750": "rgad po'i snying gar phyag 'khar btsugs te gdams pa ni 'adi'o //",
    "NK083('u)002:751": "nyon cig /rang rig pa byang chub kyi sems 'di la ltos dang /",
    "NK083('u)002:752": "gzugs dang kha dog tu grub pa med /",
    "NK083('u)002:753": "phyogs dang ris su chad pa med /",
    "NK083('u)002:754": "mtha' dang dbus su grub pa med /",
    "NK083('u)002:755": "dang po byung sa med de stong /",
    "NK083('u)002:756": "bar du gnas sa med de stong /",
    "NK083('u)002:757": "tha ma 'gro sa med de stong /",
    "NK083('u)002:758": "stong pa de ga ngo shes na /",
    "NK083('u)002:759": "rang ngo rang gis shes pa yin /",
    "NK083('u)002:760": "chos kyi chos nyid go ba yin /",
    "NK083('u)002:761": "sems kyis sems mthong ba yin /",
    "NK083('u)002:762": "dngos po'i gnas lugs gtan la phebs pa yin /",
    "NK083('u)002:763": "rig pa byang chub kyi sems de dngos po cir yang ma grub cing /",
    "NK083('u)002:764": "rang byung rang la gnas pas /",
    "NK083('u)002:765": "gzhan nas btsal du med de /",
    "NK083('u)002:766": "chos nyid don rtogs par sla /",
    "NK083('u)002:767": "chos nyid kyi don la re dogs kyi 'dzin pa med de /",
    "NK083('u)002:768": "sems rtag chad kyi mtha' las 'das /",
    "NK083('u)002:769": "sangs la rgya rgyu med de /",
    "NK083('u)002:770": "sangs rgyas rang gi sems /",
    "NK083('u)002:771": "dmyal bar 'gro rgyu med de /",
    "NK083('u)002:772": "dmyal pa rang gi sems /",
    "NK083('u)002:773": "sangs rgyas la re ba med de /",
    "NK083('u)002:774": "rang gis rang sangs rgyas /",
    "NK083('u)002:775": "dmyal bar dogs pa med de /",
    "NK083('u)002:776": "rig pa rang dag /chos la bya rgyu med de /",
    "NK083('u)002:777": "rig pa chos nyid rang gsal /",
    "NK083('u)002:778": "lta ba gnas lugs chen po rang la yod pas /",
    "NK083('u)002:779": "gzhan la btsal rgyu med par thag bcad do //",
    "NK083('u)002:780": "de ltar rtogs nas nyams su len par 'dod na /",
    "NK083('u)002:781": "rang gang na 'dug pa de lus ri bo'i dgon gnas yin pas /",
    "NK083('u)002:782": "phyi snang ba la gang snang ba de rang snang /",
    "NK083('u)002:783": "gsal ba rang gsal /",
    "NK083('u)002:784": "stong pa rang stong /",
    "NK083('u)002:785": "rang byung rang zhi /",
    "NK083('u)002:786": "spros pa'i mtha' thams cad dang bral bar bzhag go //",
    "NK083('u)002:787": "de nas phyi'i snang ba grogs su shar bas snang",
    "NK083('u)002:788": "ba rang sar dag /snang ba rang sar dag pas",
    "NK083('u)002:789": "snang ba lam du khyer nas nyams su blang bade'o",
    "NK083('u)002:790": "// nang sems la dran pa ci shar 'gyus kyang /",
    "NK083('u)002:791": "de'i ngang la ngo bo med de stong bar 'dug",
    "NK083('u)002:792": "pas 'gyu dran rang sar dag /sems la gsal thebs",
    "NK083('u)002:793": "lam du slong ba nyams su blang bade'o //",
    "NK083('u)002:794": "gsang ba nyon mongs pa gang skyes kyang nyon mongs pa la bltas na rjes med de /",
    "NK083('u)002:795": "rang byung rang zhi nyon mongs pa lam du khyer nas nyams su blang ba de'o //",
    "NK083('u)002:796": "de ltar nyams su lon tsa na sgom pa la thun bsgom byar med /",
    "NK083('u)002:797": "thams cad grogs su shar bas nyams la gsal 'grib med de //",
    "NK083('u)002:798": "chos nyid kyi ye shes la rgyun chad med /",
    "NK083('u)002:799": "spyod lam la spang blang med /",
    "NK083('u)002:800": "ji ltar 'dug kyang chos nyid kyi don dang 'du 'bral med do //",
    "NK083('u)002:801": "de ltar rtogs tsam na /",
    "NK083('u)002:802": "'byung ba'i lus rgas kyang byang chub kyi sems la rgas rgyu med /",
    "NK083('u)002:803": "dbang po rno brtul med do //",
    "NK083('u)002:804": "rnam rig gi rten lus zhig kyang /",
    "NK083('u)002:805": "rig pa ye shes chos kyi sku la rgyun chad med pas mi 'gyur zhing brtan pa thob pas /",
    "NK083('u)002:806": "tshe la ring thung med do //",
    "NK083('u)002:807": "chos nyid kyi don la phyogs ris med pas /",
    "NK083('u)002:808": "don go bas thos pa la che chung med do //",
    "NK083('u)002:809": "rgad po yang dag pa'i lam de'i don nyams su longs mdzod cig /nyams len rgyud la 'khol mdzod /",
    "NK083('u)002:810": "tshig dang don du ma bral bar mdzod /",
    "NK083('u)002:811": "brtson 'grus kyi grogs dang ma bral bar mdzod /",
    "NK083('u)002:812": "dran pa'i rtsis zin par mdzod /",
    "NK083('u)002:813": "long gtam dang 'chal gtam la ma dga' bar mdzod /",
    "NK083('u)002:814": "tha mal gyi blo dang bral bar mdzod /",
    "NK083('u)002:815": "bu tsha bo la zhen pa ma che bar mdzod /",
    "NK083('u)002:816": "bza' btung la sred pa ma che bar mdzod /",
    "NK083('u)002:817": "tha mal pa shi ba la soms mdzod /",
    "NK083('u)002:818": "tshe la long med brtson 'grus bskyed mdzod /",
    "NK083('u)002:819": "rgas po 'chi kha ma'i gdams ngag mdzod cig /gsungs",
    "NK083('u)002:820": "nas rgad po'i snying khar phyag 'khar btsugs nas gdams",
    "NK083('u)002:821": "pas / rngog shes rab rgyal po grub pa thob bo //",
    "NK083('u)002:822": "rgad po 'khar btsug gi gdams pa sangs rgyas ngo sprod ces bya ba /",
    "NK083('u)002:823": "phyi rabs kyi don du mkhar chen bza' mtsho rgyal gyis yi ger bkod pa'o //",
    "NK083('u)002:824": "dge'o //",
    "NK083('u)002:825": "na mo gu ru /",
    "NK083('u)002:826": "slob dpon pad+ma 'byung gnas rgyal po khri srong lde'u btsan gyis spyan drangs nas /",
    "NK083('u)002:827": "brag dmar bsam yas na bzhugs pa'i dus su /",
    "NK083('u)002:828": "dad ldan bza' dge ldan ma zhes bya ba /",
    "NK083('u)002:829": "rgan mo dad pa che ba /",
    "NK083('u)002:830": "slob dpon la shin tu mos pa gcig yod pa des /",
    "NK083('u)002:831": "g.yog mo mar gong bza' rin chen mtsho zhes bya ba la /",
    "NK083('u)002:832": "nang bar chab zho zhal bu re la rgun 'brum gyi bye tshum re btab nas /",
    "NK083('u)002:833": "slob dpon la drang du btang ngo //",
    "NK083('u)002:834": "de nas slob dpon bsam yas su bzhud pa'i lam",
    "NK083('u)002:835": "khar rgan mos phyag dang bskor ba byas nas zhus",
    "NK083('u)002:836": "pa / slob dpon chen po lags /",
    "NK083('u)002:837": "slob dpon ni bzhud kha ma /",
    "NK083('u)002:838": "rgan mo ni 'chi kha ma /",
    "NK083('u)002:839": "bdag gcig tu bud med kyi lus thob pas skye ba dman /",
    "NK083('u)002:840": "gnyis su blo dman pas shes rab dang thos pa chung /",
    "NK083('u)002:841": "gsum du na so rgas shes pa rmugs nas mig mi gsal bas /",
    "NK083('u)002:842": "slob dpon chen pos rgan mo la /",
    "NK083('u)002:843": "tshegs chung ba go sla ba /",
    "NK083('u)002:844": "nyams su blang bde ba don che ba /",
    "NK083('u)002:845": "rgan mo 'chi kha ma'i gdams ngag gcig zhu 'tshal /",
    "NK083('u)002:846": "zhus pas /",
    "NK083('u)002:847": "slob dpon gyi zhal nas /",
    "NK083('u)002:848": "rgan mo khyod su yin gsungs pas /",
    "NK083('u)002:849": "rgan mos zhus par /",
    "NK083('u)002:850": "khol mo ngan ma 'di /",
    "NK083('u)002:851": "nang par gyi rigs la /",
    "NK083('u)002:852": "chab zho zhal bu re 'dren du btang ba de lags /",
    "NK083('u)002:853": "zhes zhus pas /",
    "NK083('u)002:854": "slob dpon gyi zhal nas /",
    "NK083('u)002:855": "khri srong lde'u btsan pas kyang dad pa che ba gcig de yin ang gsungs nas /",
    "NK083('u)002:856": "rgan mo dpon g.yog la gdams pa btab pa /",
    "NK083('u)002:857": "rgan mo skyil krung bcas la /",
    "NK083('u)002:858": "lus drang por bsrang la /",
    "NK083('u)002:859": "dar cig sems klod la zhog cig /gsungs nas /",
    "NK083('u)002:860": "slob dpon gyis rgan mo'i snying gar mdzub mo btsugs te gdams pa btab pa ni 'adi'o //",
    "NK083('u)002:861": "rgan mo nyon mdzod cig /yang dag par rdzogs pa'i sangs rgyas kyi dgongs pa dang /",
    "NK083('u)002:862": "khams gsum gyi sems can gnyis la khyad par ci yod byas na /",
    "NK083('u)002:863": "sems rtogs ma rtogs gnyis las med /",
    "NK083('u)002:864": "sems nyid kyi don rtogs pas sangs rgyas /",
    "NK083('u)002:865": "ma rtogs pas 'khor bar 'khyams pa yin /",
    "NK083('u)002:866": "sangs rgyas kyi ye shes rang la yod kyang ngo ma shes pa yin /",
    "NK083('u)002:867": "de yang sangs rgyas kyi rgyu de sems can thams cad la yod /",
    "NK083('u)002:868": "sgos dal 'byor thob pa'i mi la yod de /",
    "NK083('u)002:869": "de yang skyes pa la sangs rgyas kyi rgyu che la /",
    "NK083('u)002:870": "bud med la sangs rgyas kyi rgyu chung ba med /",
    "NK083('u)002:871": "des na skye ba bud med du skyes kyang 'gal ba med do gsungs /",
    "NK083('u)002:872": "de la ye shes de rtogs shing shes par byed pa la /",
    "NK083('u)002:873": "sangs rgyas kyis chos kyi sgo mo brgyad khri bzhi stong gsungs kyang /",
    "NK083('u)002:874": "de'i don shes par byed pa la /",
    "NK083('u)002:875": "bla ma'i gdams ngag gi tshig gsum du 'dus pas /",
    "NK083('u)002:876": "blo dman zhing shes rab chung yang mi lto gsungs /",
    "NK083('u)002:877": "de ltar chos nyid kyi don sangs rgyas kyi dgongs pa tshig gsum ni /",
    "NK083('u)002:878": "phyi gzung ba'i yul dag pas snang ba rang sar grol /",
    "NK083('u)002:879": "nang 'dzin ba'i sems dag pas 'dzin med kyi rig pa rang sar grol /",
    "NK083('u)002:880": "bar du 'od gsal nyams dga' nas rang ngo rang gis shes pa'o //",
    "NK083('u)002:881": "de la phyi gzung ba'i yul ji ltar dag na /",
    "NK083('u)002:882": "rig pa byang chub kyi sems 'di la /",
    "NK083('u)002:883": "rnam rtog gi blos ma bslad par rang gsal du snang ba 'di la bzhag pas /",
    "NK083('u)002:884": "yul snang ba la 'dzin pa ma zhugs pas /",
    "NK083('u)002:885": "snang ba gang ltar yang don du bden par mi 'dzin te /",
    "NK083('u)002:886": "snang ba gang yin /",
    "NK083('u)002:887": "sa rdo ri brag /rtsi shing nags tshal /",
    "NK083('u)002:888": "khyim dang mkhar /",
    "NK083('u)002:889": "nor dang 'bru /",
    "NK083('u)002:890": "dgra dang gnyen /",
    "NK083('u)002:891": "spun dang grogs /",
    "NK083('u)002:892": "bu dang khyo la sogs pa gang la'ang bdag tu 'dzin pa ma zhugs /",
    "NK083('u)002:893": "snang yang don du mi 'dzin cing zhen pa med pa de /",
    "NK083('u)002:894": "phyi gzung ba'i yul dag pa bya ba yin /",
    "NK083('u)002:895": "gzung ba'i yul dag pa zer na'ang rang bzhin med mi 'gro /",
    "NK083('u)002:896": "zhen pa dang 'dzin pa med pa /",
    "NK083('u)002:897": "gsal la stong pa /",
    "NK083('u)002:898": "dper na me long nang gi gzugs brnyan ltar /",
    "NK083('u)002:899": "snang yang gzung rgyu dang 'dzin pa med de /",
    "NK083('u)002:900": "stong pa 'dra bas snang yang rang sar stong ba'o //",
    "NK083('u)002:901": "nang 'dzin pa'i sems dag pas rig pa rang sar grol ba'i man ngag ni /",
    "NK083('u)002:902": "sems rnam rtog 'gyu byed kyi dran pa dang /",
    "NK083('u)002:903": "dug lnga gang skyes kyang /",
    "NK083('u)002:904": "gang dran pa de la blos ma bzung bas /",
    "NK083('u)002:905": "'gyu ba rang sangs su 'gro bas stong ste /",
    "NK083('u)002:906": "'gyu byed kyi skyon gyis ma gos pa'o //",
    "NK083('u)002:907": "nang rig pa dri ma med pa zer nas /",
    "NK083('u)002:908": "bem po sa rdo ltar 'gro ba med /",
    "NK083('u)002:909": "rig pa la rtog pa'i dri mas ma 'dzin pa la zer ba yin /",
    "NK083('u)002:910": "dper na rin po che gser gling du phyin pa 'dra /",
    "NK083('u)002:911": "gser gyi gling du phyin tsam na /",
    "NK083('u)002:912": "sa rdo'i ming yang med pa bzhin du /",
    "NK083('u)002:913": "rang rig pa'i ye shes su grol tsam na /",
    "NK083('u)002:914": "rnam rtog gi ming yang med pa yin /",
    "NK083('u)002:915": "gsungs /",
    "NK083('u)002:916": "bar du 'od gsal nyams dga' ba'i man ngag ni /",
    "NK083('u)002:917": "de nyams su blangs pa'i dus su /",
    "NK083('u)002:918": "rang rig pa dri ma med pa la sa le",
    "NK083('u)002:919": "sang nge hrig ge ba de nyams su blangs pas",
    "NK083('u)002:920": "/ bde ba gsal ba mi rtog pa gsum /",
    "NK083('u)002:921": "zhen 'dzin dang blo yis ma bslad pa'i nyams gcig 'ong bas /",
    "NK083('u)002:922": "de sangs rgyas kyi dgongs pa yin pas rang ngo rang gis shes pa'o //",
    "NK083('u)002:923": "dper na rang gi yin pa la 'di nga'i yin ched du bsgom mi dgos /",
    "NK083('u)002:924": "ma yin snyam pa'i rnam par rtog pa gang yang mi 'char ro //",
    "NK083('u)002:925": "dpe de dang 'dra bar rang gis rang rig pa",
    "NK083('u)002:926": "rang chos nyid yin par rang gis ngo shes tsam",
    "NK083('u)002:927": "na / 'khor ba'i chos thams cad chos nyid stong pa nyid yin snyam du bsgom du mi dgos /",
    "NK083('u)002:928": "ma bsgoms kyang chos nyid kyi don dang mi 'bral te /",
    "NK083('u)002:929": "ma bsgoms pa'i bsgom pa bya ba yin no //",
    "NK083('u)002:930": "gsungs /",
    "NK083('u)002:931": "chos thams cad rang bzhin med par shes pa de /",
    "NK083('u)002:932": "ye shes kyi bu /",
    "NK083('u)002:933": "rig pa chos kyi dbyings ngo shes pas rang ngo rang gis shes pa bya ba yin no //",
    "NK083('u)002:934": "dus de tsam na /",
    "NK083('u)002:935": "skye ba la mtho dman med /",
    "NK083('u)002:936": "bya ba la che chung med /",
    "NK083('u)002:937": "blo la rno rtul med /",
    "NK083('u)002:938": "shes rab la che chung med /",
    "NK083('u)002:939": "thos pa la mang nyung med /",
    "NK083('u)002:940": "na so la rgas gzhon med /",
    "NK083('u)002:941": "shes pa la gsal mi gsal med /",
    "NK083('u)002:942": "tshegs chung la go sla ba /",
    "NK083('u)002:943": "nyams len bde la don che ba /",
    "NK083('u)002:944": "'chi ba la nyams mi nga ba /",
    "NK083('u)002:945": "rgan mo /",
    "NK083('u)002:946": "de ltar nyams su len mdzod /",
    "NK083('u)002:947": "tshe la long med pas rtsol ba bskyed mdzad /",
    "NK083('u)002:948": "bu khyo'i khol bor glags med lo stong byed pa las /",
    "NK083('u)002:949": "rig pa skad cig bsgoms pas bskyed che /",
    "NK083('u)002:950": "bla mas gdams pa'i brgyag myur du thon /",
    "NK083('u)002:951": "tshe 'di'i bya ba la zin dus med pas sgom sgrub mthar byung mdzod /",
    "NK083('u)002:952": "rgan mo 'chi kha mi 'tsher ba'i sun mar gdams pa 'di thong mdzod /",
    "NK083('u)002:953": "ces gsungs te /",
    "NK083('u)002:954": "rgan mo'i snying gar phyag mdzub btsugs nas gdams pa btab pas /",
    "NK083('u)002:955": "ming yang rgan mo mdzub btsug gi gdams pa zhes bya'o //",
    "NK083('u)002:956": "rgan mo dpon g.yog gnyis grol te grub pa thob bo //",
    "NK083('u)002:957": "phyi rabs kyi don du mkhar chen bza' mtsho rgyal gyi yi ger bkod pa'o //",
    "NK083('u)002:958": "rgan mo mdzub btsug gi gdams ngag rdzogs so //",
    "NK083('u)002:959": "de ltar gsang sngags phyi nang gi lam rim rtsa",
    "NK083('u)002:960": "ba dang bsdus don rang 'grel gsang ba'i man ngag",
    "NK083('u)002:961": "ngo sprod rnam pa gsum dang bcas pa 'di dag",
    "NK083('u)002:962": "slob dpon chen po pad+ma sam b+ha ba'i gsang bka'",
    "NK083('u)002:963": "'khrul med lags shing /",
    "NK083('u)002:964": "lo ts+aa ba chen po gnyags dz+ny+aa na ku m+aa ra dang /",
    "NK083('u)002:965": "gnubs sangs rgyas ye shes nas rim par bka' ma'i brgyud pa bar ma chad par bzhugs pa'o //",
    "NK083('u)002:966": "bar mtshams su lo rgyus kyi che ba dang mtshams",
    "NK083('u)002:967": "sbyor gyi tshig rnams lo ts+aa ba'i gsung yin par",
    "NK083('u)002:968": "snang ngo // phyis su nyang gur gyi gter kha gong 'og gnyis dang /",
    "NK083('u)002:969": "gter chen rdo rje gling pa bcas kyi gter byon",
    "NK083('u)002:970": "rnams dang tshig don 'dra bar bzhugs pas yid ches",
    "NK083('u)002:971": "pa'i gnas su bzung bar 'os pa'o //",
    "NK083('u)002:972": "khyab bdag bla ma mtsho skyes rdo rje yis //",
    "NK083('u)002:973": "tshe rabs kun tu 'bral med rjes bzung ste //",
    "NK083('u)002:974": "rdzogs smin sbyangs gsum sa lam myur bgrod nas //",
    "NK083('u)002:975": "zung 'jug sku bzhi'i 'bras bu mngon gyur shog /khyad",
    "NK083('u)002:976": "par dmu god snyigs ma'i 'gro /gsang chen theg rtse'i",
    "NK083('u)002:977": "gdul skal du // rgyal bas basngagasa pa'i lam mchog 'di //",
    "NK083('u)002:978": "yun gnas phan bde'i dpal gyur cig /ces pa'ang rnying",
    "NK083('u)002:979": "bstan btsas su gu ru pad+ma'i gsung skor dpe bskrun",
    "NK083('u)002:980": "bgyi skabs ka m+aa la'i ming gis smon pa'o //"
}