{
    "NG0262:1": "@#// rgya gar skad du /",
    "NG0262:2": "prat+yam gi ra ma ha ba la ha ya gri wa tan+t+ra na ma /",
    "NG0262:3": "bod skad du /",
    "NG0262:4": "phyir bzlog pa stobs chen rta mgrin gyi rgyud ces bya ba /",
    "NG0262:5": "thugs rje chen po dang ldan pa 'phags pa spyan ras gzigs dbang phyug la phyag 'tshal lo //",
    "NG0262:6": "'di skad bdag gis thos pa'i dus gcig na /",
    "NG0262:7": "bcom ldan 'das bdud thams cad rdo rje dang 'khor",
    "NG0262:8": "los rnam par 'joms pa'i ting nge 'dzin la ri",
    "NG0262:9": "bo ta la'i spo la khro bo'i rgyal po bdud",
    "NG0262:10": "las rnam par rgyal ba la sogs pa dang thabs",
    "NG0262:11": "cig tu snyoms par zhugs te //",
    "NG0262:12": "khro bo'i rgyal po rta mchog la /",
    "NG0262:13": "gang dag bdud la sogs pas gtses pa rnams la thugs rjes skyobs shig ces bka' stsal to //",
    "NG0262:14": "rta mchog gis gsol pa //",
    "NG0262:15": "ji ltar bskyab pa dang bsrung ba bcom ldan 'das kyis bshad du gsol //",
    "NG0262:16": "bcom ldan 'das kyis bka' stsal pa //",
    "NG0262:17": "legs lo legs so rta mchog rgyal //",
    "NG0262:18": "thugs rje'i bdag po stobs po che //",
    "NG0262:19": "rigs pa'i rgyal po gsang sngags 'chang *//",
    "NG0262:20": "mdog dmar byu ru'i mdog lta bu //",
    "NG0262:21": "khyod la bshad kyis legs par nyon //",
    "NG0262:22": "de nas khro bo bdud las rgyal ba la sogs",
    "NG0262:23": "pas g.yas nas 'gying ba'i tshul gyis rta mchog la",
    "NG0262:24": "bstod pa / rta mchog rgyal po rigs sngags 'chang *//",
    "NG0262:25": "thugs rje'i bdag po stobs po che //",
    "NG0262:26": "sangs rgyas kun gyis byin gyis brlabs //",
    "NG0262:27": "rig pa'i rgyal po gang gsungs pa //",
    "NG0262:28": "ye shes khro bo khyod kyis zung *//",
    "NG0262:29": "de nas rta mchog rgyal po stan las langs te //",
    "NG0262:30": "de ltar bgyi'o zhes gsol nas //",
    "NG0262:31": "'khor khro bo dang khro mo la sogs pas me tog dang */",
    "NG0262:32": "bdug pa dang */",
    "NG0262:33": "yon chab la sogs pa dang */",
    "NG0262:34": "gdugs dang rgyal mtshan la sogs pa thogs te /",
    "NG0262:35": "bcom ldan 'das la bskor ba lan gsum byas nas /",
    "NG0262:36": "gzhi de nyid du bcom ldan 'das la blta ba'i tshul gyis gnas so //",
    "NG0262:37": "khro bo'i rgyal po rta mchog gis spyan mi 'dzum par bcom ldan 'das la gzigs nas bzhugs so //",
    "NG0262:38": "bcom ldan 'das kyi sku'i phyogs thams cad nas 'od",
    "NG0262:39": "zer dpag tu med pa spros pas bgegs kyi tshogs",
    "NG0262:40": "thams cad bskrad cing dngangs par gyur to //",
    "NG0262:41": "sa'i phyogs thams cad kyang g.yos rab tu g.yos /",
    "NG0262:42": "'gul rab tu 'gul /",
    "NG0262:43": "ldeg rab tu ldeg / 'ur rab tu 'ur /",
    "NG0262:44": "chem chem rab tu chem chem /",
    "NG0262:45": "dbus mtho na mtha' dma' /",
    "NG0262:46": "mtha' mtho na dbus dma' bar gyur to //",
    "NG0262:47": "rta mchog gi rgyud las gleng gzhi'i le'u ste dang",
    "NG0262:48": "po'o // // de nas bcom ldan 'das kyis bka'",
    "NG0262:49": "stsal pa // rta mchog rgyal po thugs rje can //",
    "NG0262:50": "gsang ba'i bdag po khyod kyis zung *//",
    "NG0262:51": "om badzra kro d+ha ha ya gri ba hu lu hu lu hu~m phat /",
    "NG0262:52": "las rnams thams cad grub pa dang */",
    "NG0262:53": "sdig pa thams cad zhi bar byed //",
    "NG0262:54": "om na ga ra tsa ma ra ya rbad /",
    "NG0262:55": "na ga ra tsa ma ra ya sod sod /",
    "NG0262:56": "na ga ha la ha la /",
    "NG0262:57": "na ga chod chod /",
    "NG0262:58": "na ga khos khos /",
    "NG0262:59": "na ga mgo @#//",
    "NG0262:60": "la nan /",
    "NG0262:61": "na ga shig / na ga bying bying */",
    "NG0262:62": "na ga zlog zlog na ga thums /",
    "NG0262:63": "na ga tsit+ta zur /",
    "NG0262:64": "na ga tsit+ta shig tsit+ta khos /",
    "NG0262:65": "tsit+ta phrog phrog ha sa ha sa /",
    "NG0262:66": "pa tsa pa tsa /",
    "NG0262:67": "ts+tshin+da ts+tshin+da /",
    "NG0262:68": "b+hin+da bin+da /",
    "NG0262:69": "sarba sha trum chod chod /",
    "NG0262:70": "tsit+ta shig shig tsit+ta ram ram /",
    "NG0262:71": "tsit+ta myong myong */",
    "NG0262:72": "tsit+ta rmugs rmugs /",
    "NG0262:73": "sha trum rbad rbad /",
    "NG0262:74": "khos khos /",
    "NG0262:75": "zlog zlog b+h+yo b+h+yo /",
    "NG0262:76": "hu~m hu~m /",
    "NG0262:77": "b+h+yo b+h+yo /",
    "NG0262:78": "phat phat /",
    "NG0262:79": "b+h+yo b+h+yo /",
    "NG0262:80": "badzra kro d+ha zlog zlog ha ya gri ba zlog",
    "NG0262:81": "zlog ma ha ka ru na zlog zlog bo d+hi",
    "NG0262:82": "s+pha ra na zlog zlog tsan+da kro d+ha ni zlog",
    "NG0262:83": "zlog / badzra kro d+ha ma ra ya hu~m phat",
    "NG0262:84": "/ ma ra ya rak+ta rdubs rdubs /",
    "NG0262:85": "om badzra kro d+ha zlog zlog / b+h+yo b+h+yo /",
    "NG0262:86": "shig shig / zlog byer zlog byer /",
    "NG0262:87": "tsit+ta mgo la nan /",
    "NG0262:88": "hu~m hu~m hu~m /",
    "NG0262:89": "phat phat phat /",
    "NG0262:90": "phyir zlog pa stobs chen rnam par gnon pa zhes bya ba dgra thams cad dang *//",
    "NG0262:91": "gshed byed thams cad dang *//",
    "NG0262:92": "byad stems thams cad dang *//",
    "NG0262:93": "ro langs thams cad dang *//",
    "NG0262:94": "bkra mi shis pa thams cad dang rgyal po'i 'jigs pa dang *//",
    "NG0262:95": "me dang chu'i 'jigs pa dang */",
    "NG0262:96": "khro bo'i 'jigs pa dang */",
    "NG0262:97": "yi dwags dang */",
    "NG0262:98": "sha za dang */",
    "NG0262:99": "grul bum dang */",
    "NG0262:100": "grib gnon dang */",
    "NG0262:101": "brjed byed dang */",
    "NG0262:102": "klu'i 'jigs pa dang */",
    "NG0262:103": "sbyin sreg byed pa dang */",
    "NG0262:104": "byed du 'jug pa dang */",
    "NG0262:105": "byed pa la rjes su yi rang ba dang */",
    "NG0262:106": "gang dag 'khrul 'khor byed pa thams cad bzlog par bgyi'o //",
    "NG0262:107": "gang dag bdag la mi phan par 'dod pa thams cad rmugs par bgyi'o //",
    "NG0262:108": "rengs par bgyi'o //",
    "NG0262:109": "'khrul par bgyi'o //",
    "NG0262:110": "'byung po thams cad dang */",
    "NG0262:111": "gnod pa thams cad dang */",
    "NG0262:112": "nad thams cad dang */",
    "NG0262:113": "sbyin sreg tu byed pa thams cad du byed po thams cad ra ro bar bgyi'o //",
    "NG0262:114": "tshig par bgyi'o //",
    "NG0262:115": "om badzra kro d+ha nan nan /",
    "NG0262:116": "shi g+h+ram ka ra ya nan nan s+pho ta ya",
    "NG0262:117": "s+pho ta ya s+phu ta ya s+phu ta ya kro",
    "NG0262:118": "ta nan nan / sarba sha trum de ba nan nan /",
    "NG0262:119": "sarba mo ha ti mo ha ti hu~m hu~m nan nan /",
    "NG0262:120": "phat phat / gang dag bdag la gnod par sems",
    "NG0262:121": "pa thams cad kyi lha thams cad mnan par bgyi'o",
    "NG0262:122": "// dgra thams cad gyi mig bcing ngo *//",
    "NG0262:123": "rna ba bcing ngo *//",
    "NG0262:124": "sna bcing ngo *//",
    "NG0262:125": "mnan par bgyi'o //",
    "NG0262:126": "lus bcing ngo */",
    "NG0262:127": "yid bcing ngo *//",
    "NG0262:128": "yan lag dang nyid lag bcing ngo *//",
    "NG0262:129": "rdo rje khro bos chings shig chings shig rnam par",
    "NG0262:130": "non cig kun tu non cig / rengs par gyis",
    "NG0262:131": "shig / mnan par bgyi'o //",
    "NG0262:132": "na ga 'dus 'dus /",
    "NG0262:133": "na ga sho 'dus 'dus /",
    "NG0262:134": "hi li hi li /",
    "NG0262:135": "'dus na ga 'dus /",
    "NG0262:136": "klu chen po'i srog snying ste /",
    "NG0262:137": "gnad la bor ba'i snying po'o //",
    "NG0262:138": "bal po se'u'i lcug ma'am /",
    "NG0262:139": "smyag shad dag gi lcug mas lus brab /",
    "NG0262:140": "de ni klu bzlog pa'i cho ga'o //",
    "NG0262:141": "srung ba'i sbags badzra kro d+ha rak+sha rak+sha /",
    "NG0262:142": "badzra ka wa tsi rak+sha rak+sha badzra kro d+ha rak+sha rak+sha /",
    "NG0262:143": "badzra ka wa tsi rak+sha rak+sha badzra tsan d+ha rak+sha rak+sha /",
    "NG0262:144": "sarba bud+d+ha na rak+sha rak+sha /",
    "NG0262:145": "badzra pa ni rak+sha rak+sha /",
    "NG0262:146": "bo d+hi sa twa ni rak+sha rak+sha /",
    "NG0262:147": "hu~m hu~m hu~m /",
    "NG0262:148": "rak+sha rak+sha / @#//",
    "NG0262:149": "hu~m hu~m /",
    "NG0262:150": "phat phat /",
    "NG0262:151": "dgra dang bgegs thams cad bsrung bar bgyi'o //",
    "NG0262:152": "gang gis bsrungs na rdo rje khro bos bsrung bar bgyi'o //",
    "NG0262:153": "sangs rgyas rigs lnga la sogs pa thams cad kyis bsrung bar bgyi'o //",
    "NG0262:154": "phyag na rdo rje gtum pos bsrung bar bgyi'o //",
    "NG0262:155": "byang chub sems dpa' rnams kyis bsrung bar bgyi'o //",
    "NG0262:156": "phyag na rdo rje zhi ba mang pos srungs shig",
    "NG0262:157": "rdo rje'i lus su srungs shig byad las grol nas",
    "NG0262:158": "tshur mi tshugs par phar 'joms pa rdo rje'i lus",
    "NG0262:159": "su byin gyis brlab par bgyi'o //",
    "NG0262:160": "om ahhu~m /",
    "NG0262:161": "a ka ro mu kham sarba d+harma nam /",
    "NG0262:162": "ad+ya nu t+pan+na twa ta om ahhu~m swa ha /",
    "NG0262:163": "sngags de thams cad bdun nam nyi shu rtsa gcig gam /",
    "NG0262:164": "rab kyis brgya ni rtsa brgyad bzlas byas la /",
    "NG0262:165": "mchod sbyin gyi phyag rgya bcas la /",
    "NG0262:166": "bdag gi srung ma gtor ma'i phud kyis mchod /",
    "NG0262:167": "rang la byad byed pa'i srung ma bos nas ni /",
    "NG0262:168": "gtor ma shin tu rgya cher btang de /",
    "NG0262:169": "de'am gang la bdag la gnod sems dang ldan bde",
    "NG0262:170": "dag la phyir la dug gi rang bzhin de bzhin",
    "NG0262:171": "'gyur / gang dag bdag la phan sems pa //",
    "NG0262:172": "de dag gtor ma de bdun rtsis bde bar 'gyur //",
    "NG0262:173": "gnod sems 'byung po gang yin pa //",
    "NG0262:174": "de dag me yi gtor ma'i me yis bsreg par bgyi //",
    "NG0262:175": "dgra bgegs kyi phyogs su zor ltar 'phangs pas dgra bgegs phung ba 'gyur //",
    "NG0262:176": "dpal rta mchog gi rgyud las /",
    "NG0262:177": "sngags dang gtor ma'i le'u ste gnyis pa'o //    // de nas yang dag bshad bya ba //",
    "NG0262:178": "rta mchog rgyal po'i srung ba'i thabs //",
    "NG0262:179": "mchog tu bshad kyi rta mchog dpal //",
    "NG0262:180": "khyod kyis legs par ma nor zung *//",
    "NG0262:181": "skya rangs shar ba'i dus dag tu //",
    "NG0262:182": "bdag bskyed khro bo rta mgrin dmar //",
    "NG0262:183": "zhal gcig pa la phyag gnyis pa //",
    "NG0262:184": "g.yas pa thod dbyug g.yon pa ni //",
    "NG0262:185": "sdigs mdzub bsdig pa mdzad pa'i tshul //",
    "NG0262:186": "sku la sbrul dang stag gis brgyan //",
    "NG0262:187": "zhabs gnyis g.yon brkyang g.yas bskum nas //",
    "NG0262:188": "sna tshogs pad+ma nyi ma yi //",
    "NG0262:189": "gdan bzhugs thugs kar gnas pa ni //",
    "NG0262:190": "a dang ma las zla ba dang *//",
    "NG0262:191": "nyi ma dkar dang ser po bsam //",
    "NG0262:192": "zla ba'i dbyibs ni mtha' skor can //",
    "NG0262:193": "nyi ma'i dbyibs ni dkyil bug can //",
    "NG0262:194": "de nyid kyi bar du ngo bo yi ge a ste /",
    "NG0262:195": "sa bon las thod pa las rtsa ba'i rig pa'i sngags ngag tu brjod pas rtag mchog tu bsam /",
    "NG0262:196": "gnod byed skad bsgrags pas bsreg / ka pa la dang bse yi snod //",
    "NG0262:197": "kha sbyor rdo rje'i dra ba can //",
    "NG0262:198": "phyogs bzhir lcags kyu bdun bdun bsam //",
    "NG0262:199": "bum pa bzang po'i kha rgyan can //",
    "NG0262:200": "pad+ma'i dpag bsam shing du bsam //",
    "NG0262:201": "lte bar rig pa'i rgyal po dang *//",
    "NG0262:202": "'dab bzhir khro bo phyogs dang mthun //",
    "NG0262:203": "mtshams @#//",
    "NG0262:204": "bzhi 'chol ba'i phyag mtshan dang *//",
    "NG0262:205": "sku mdog sna tshogs gtso la phyogs //",
    "NG0262:206": "rdo rje'i sa gzhi gcig pa dang *//",
    "NG0262:207": "ra ba dra ba gdugs kyang dbub //",
    "NG0262:208": "mtshon cha me ri 'khor lo bsgom //",
    "NG0262:209": "byad byed rnam la skrag mi dgos //",
    "NG0262:210": "dpal rta mchog gi rgyud las /",
    "NG0262:211": "srung ba'i 'khor lo bsdom pa'i le'u ste gsum pa'o //    // de nas yang dag bshad bya ba //",
    "NG0262:212": "thugs rje'i bdag po legs par nyon //",
    "NG0262:213": "zlog pa'i 'khor lo gang 'dod pa //",
    "NG0262:214": "bde ba'i stan la gnas nas ni //",
    "NG0262:215": "bya la ma khams su yam dang bam //",
    "NG0262:216": "lam dang ram las 'byung ba yi //",
    "NG0262:217": "'khor lo rnam par bsgom par bya //",
    "NG0262:218": "b+h+rumlas 'khor lo rtsibs brgyad pa //",
    "NG0262:219": "rtsibs steng rdo rje'i gzhal yas khang *//",
    "NG0262:220": "rta mchog zhal gnyis phyag bzhi pa //",
    "NG0262:221": "mda' gzhu 'gengs shing rta skad sgrog / phyogs bzhir rigs kyi khro bo bsam //",
    "NG0262:222": "shar gyi 'khor lo'i rtsibs la ni //",
    "NG0262:223": "bdud las rgyal byed mdog dkar ba //",
    "NG0262:224": "zhal gcig phyag gnyis rdo rje 'phyang *//",
    "NG0262:225": "sdigs mdzub g.yon pas bgegs rnams bsreg / lho ru khro bo gzi brjid 'bar //",
    "NG0262:226": "mdog ser ha ha'i sgra sgrog pa //",
    "NG0262:227": "rdo rje byug tho g.yas dang g.yon //",
    "NG0262:228": "nub tu rngam pa'i sgra sgrog pa //",
    "NG0262:229": "rdo rje g.yas 'dzin sbrul zhags g.yon //",
    "NG0262:230": "'dzin pas klu rnams dbang du sdud //",
    "NG0262:231": "byang gi 'khor lo'i rtsibs la ni //",
    "NG0262:232": "bdud rtsi 'khyil pa sku mdog ljang *//",
    "NG0262:233": "rdo rje be con g.yas dang g.yon //",
    "NG0262:234": "thams cad zhabs gnyis g.yas dang g.yon //",
    "NG0262:235": "bskum dang brkyang ba'i tshul du bzhugs //",
    "NG0262:236": "sbrul dang stag gis rab tu brgyan //",
    "NG0262:237": "mtshams bzhir sna tshogs 'jigs pa bsgom //",
    "NG0262:238": "bsrung bya gang 'dod rdo rje'i nang *//",
    "NG0262:239": "bsgom la drag po yi ni sngags //",
    "NG0262:240": "mgrin gcig tu ni brjod par bsam //",
    "NG0262:241": "rtsibs kyi so yis thams cad gcod //",
    "NG0262:242": "khro bo rnams kyang dgyes pa'i tshul //",
    "NG0262:243": "chod cig gtubs shig legs par gtubs //",
    "NG0262:244": "me yis bsregs shing rdul du rlogs //",
    "NG0262:245": "shog gu'am gro ga dag la ni //",
    "NG0262:246": "za byed gnod pa'i gzugs bris la //",
    "NG0262:247": "khru gang tsam gyi tshad nyid la //",
    "NG0262:248": "dug dang khrag gis bris la ni //",
    "NG0262:249": "kha la rdo rje rgya gram dgod //",
    "NG0262:250": "lus kyi steng du lam las ni //",
    "NG0262:251": "gling bzhi ri rab legs par dgod //",
    "NG0262:252": "mgo la rta mchog yan lag la //",
    "NG0262:253": "hu~m bzhi rdo rje 'greng bu gnyis //",
    "NG0262:254": "dpung pa g.yas dang g.yon du dgod //",
    "NG0262:255": "lu gu rgyud kyis dam par bcings //",
    "NG0262:256": "mi stsogs rnams la hu~m yang bri //",
    "NG0262:257": "dgug dang gzhug pa dang por bya //",
    "NG0262:258": "gru gsum nang du rdo rjes mnan //",
    "NG0262:259": "drag po'i sngags brjod non par 'gyur //",
    "NG0262:260": "gang dag bsrung ba'i go cha bgo //",
    "NG0262:261": "zhal gnyis phyag drug rta mchog la //",
    "NG0262:262": "gong du bzhi byung *//",
    "NG0262:263": "ljang zhur le brgyan mdog 'dra @#//",
    "NG0262:264": "ba //",
    "NG0262:265": "mche ba gtsigs shing phyag rgya ni //",
    "NG0262:266": "rdo rje rtse lnga'i phyag rgya 'ching *//",
    "NG0262:267": "hu~m las 'od 'phros log par 'dren //",
    "NG0262:268": "rdo rje'i char phab sku la bstim //",
    "NG0262:269": "drag po'i sngags brjod legs par bsrung *//",
    "NG0262:270": "rdo rje khro bo gtum po che //",
    "NG0262:271": "phyag na rdo rje 'jigs pa'i sku //",
    "NG0262:272": "rin chen gsum gyis bsrung bar bya //",
    "NG0262:273": "dpal rta mchog gi rgyud las //",
    "NG0262:274": "bzlog pa dang go cha'i le'u ste bzhi pa'o //",
    "NG0262:275": "// de nas cho ga yang dag mchog / bshad",
    "NG0262:276": "kyis rig pa'i rgyal po zung *//",
    "NG0262:277": "rig pa'i rgyal po 'bum du bzlas //",
    "NG0262:278": "drag po'i sngags rgod rgyun tu bsnyen //",
    "NG0262:279": "las la sbyar ba brtag par gyis //",
    "NG0262:280": "rgyal po bzlog na ra tsa dang *//",
    "NG0262:281": "yak+sha gnod sbyin na ga klu //",
    "NG0262:282": "phyi la gnod byed legs par brtag / mi tshig",
    "NG0262:283": "ma 'dres gsal ba'i mchog / gsang ba kun tu",
    "NG0262:284": "zla bar bgyis // gzhan yang dag bshad bya ba //",
    "NG0262:285": "srung byed rnam rgyal a ru+u ra //",
    "NG0262:286": "bcangs sam lus la bsten pa yis //",
    "NG0262:287": "mar me'i snang bas mun sel ltar //",
    "NG0262:288": "phyogs su gnas pa mi 'gyur te //",
    "NG0262:289": "don kun 'grub byed nor bu dang *//",
    "NG0262:290": "de bzhin tshe srid nor bu dang *//",
    "NG0262:291": "rin chen sna tshogs bcangs pa yis //",
    "NG0262:292": "nyi shar grib ma mi gnas ltar //",
    "NG0262:293": "bgegs kyis rnyed par mi 'gyur ro //",
    "NG0262:294": "dgra bcom byang chub sems dpa' dang *//",
    "NG0262:295": "de bzhin rnal 'byor grub pa'i gdung *//",
    "NG0262:296": "mchod cing bcangs pa tsam gyis ni //",
    "NG0262:297": "zhe sdang zhi nas mchod byed 'gyur //",
    "NG0262:298": "lnga brgya stong du lon pa yis //",
    "NG0262:299": "sngags btab bskus na dpag tshad brgyar //",
    "NG0262:300": "gnod pa thams cad 'bros par 'gyur //",
    "NG0262:301": "dug dgra'i sgro rtsa snying dang ni //",
    "NG0262:302": "smyag shang lcugs ma'i bcings pa yis //",
    "NG0262:303": "klu yi bzung na btang nas kyang *//",
    "NG0262:304": "de dag phyir la 'bros par 'gyur //",
    "NG0262:305": "ga bur dza ti tsan+dan dang *//",
    "NG0262:306": "gla rtsi gu gul dri lnga ni //",
    "NG0262:307": "bcangs pas rab tu bye bar 'gyur //",
    "NG0262:308": "gu gul nag dang dri sna tshogs //",
    "NG0262:309": "bdugs shing bsreg pas klad pa 'gas //",
    "NG0262:310": "dri lnga 'thungs pas nang gi dug / chus bshal snod bzhin sel bar 'gyur //",
    "NG0262:311": "gu gul gla rtsi lus byugs pas //",
    "NG0262:312": "me lces sbrang bu bsregs pa ltar //",
    "NG0262:313": "thams cad myur du 'bros par 'gyur //",
    "NG0262:314": "rig pa'i rgyal po gsang sngags 'chang *//",
    "NG0262:315": "sngags dang phyag rgya rten 'brel gyis //",
    "NG0262:316": "nus pa bsam gyis mi khyab pas //",
    "NG0262:317": "'bad par bya zhing brtson par gyis //",
    "NG0262:318": "dpal rta mgrin gyi rgyud las //",
    "NG0262:319": "rdzas kyi bsrung ba'i le'u ste lnga pa'o // //",
    "NG0262:320": "de nas rig pa'i rgyal po rta mchog stan las",
    "NG0262:321": "langs te // khro bo'i stangs stabs kyis bcom ldan 'das la bstod pa //",
    "NG0262:322": "ston pa'i rgyal po rigs sngags 'chang *//",
    "NG0262:323": "bgegs rigs stong phrag 'joms mdzad pa //",
    "NG0262:324": "thabs dang shes @#//",
    "NG0262:325": "rab gnyis kyi ni //",
    "NG0262:326": "nyon mongs sdug bsngal 'joms mdzad pa //",
    "NG0262:327": "rig pa'i rgyal por phyag 'tshal bstod //",
    "NG0262:328": "rdo rje'i ra ba dra ba yis //",
    "NG0262:329": "bgegs dang log 'dren thams cad bsrung *//",
    "NG0262:330": "rdo rje 'khor lo'i sbyor ba yis //",
    "NG0262:331": "thams cad bzlog cing med par byed //",
    "NG0262:332": "'khor lo'i bdag por phyag 'tshal bstod //",
    "NG0262:333": "de skad ces gsol ba dang *//",
    "NG0262:334": "bcom ldan 'das kyang zhal 'dzum pa dang bcas pa bzhugs so //",
    "NG0262:335": "de nas khro bo'i rgyal po bdud las rgyal ba la sogs pa thams cad dang *//",
    "NG0262:336": "khro bo'i rgyal po rta mchog dang */",
    "NG0262:337": "lha dang mi la sogs pa thams cad yi rangs te //",
    "NG0262:338": "bcom ldan 'das kyis gsungs pa la mngon par bstod do //"
}