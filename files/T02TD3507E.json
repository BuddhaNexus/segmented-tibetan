{
    "T02TD3507E:155b-0": "@155b # // rgya gar skad du /",
    "T02TD3507E:155b-1": "a'arya t'a r'a bhatt'a ri k'a y'a kalpa:/",
    "T02TD3507E:155b-2": "bod skad du /",
    "T02TD3507E:155b-3": "rje btsun ma 'phags ma sgrol ma'i cho ga /'phags ma sgrol ma la phyag 'tshal lo //",
    "T02TD3507E:155b-4": "aom t'a re tutta re tu re sv'a h'a /",
    "T02TD3507E:155b-5": "aom ku ru kulle sv'a h'a /",
    "T02TD3507E:155b-6": "rtsa ba'i sngags so //",
    "T02TD3507E:155b-7": "lus la dgod par bya'o //",
    "T02TD3507E:155b-8": "snying po'i sngags kyi bzlas par bya'o //",
    "T02TD3507E:155b-9": "aom yig ni spyi bor dgod par bya'o //",
    "T02TD3507E:155b-10": "ku yig ni dpral bar dgod par bya'o ;",
    "T02TD3507E:155b-11": "/ ru yig ni mig la dgod par bya'o //",
    "T02TD3507E:155b-12": "ku yig ni go cha ru bya'o //",
    "T02TD3507E:155b-13": "la yig ni mgo bor blta bar bya'o //",
    "T02TD3507E:155b-14": "le yig ni snying gar dgod par bya'o //",
    "T02TD3507E:155b-15": "sv'a yig ni lte ba'i phyogs su'o //",
    "T02TD3507E:155b-16": "h'a yig ni rkang pa dag la dgod par bya'o //",
    "T02TD3507E:155b-17": "yi ge 'di rnams sgrub pa pos bdag nyid kyi lus la dgod par bya'o //",
    "T02TD3507E:155b-18": "aom yig kha dog dkar po ste //",
    "T02TD3507E:155b-19": "ku yig sngon po de bzhin du //",
    "T02TD3507E:155b-20": "ru yig kha dog dmar por gsungs //",
    "T02TD3507E:155b-21": "ku yig dkar po de bzhin du //",
    "T02TD3507E:155b-22": "la yig ser por blta bar bya //",
    "T02TD3507E:155b-23": "de bzhin le yig sngon po ste //",
    "T02TD3507E:155b-24": "sv'a yig dmar po nyid du gsungs //",
    "T02TD3507E:155b-25": "h'a yig nag por de bzhin bshad //",
    "T02TD3507E:155b-26": "de bzhin du yi ge 'di rnams kyi kha dog gsungs so //",
    "T02TD3507E:155b-27": "sgrol ma'i sngags kyang 'di nyid do //",
    "T02TD3507E:155b-28": "'dir bcom ldan 'das ma mchod pa 'di nye bar bzhes la bdag la mchog stsal du gsol //",
    "T02TD3507E:155b-29": "kun nas 'bab pa'i sngags so //",
    "T02TD3507E:155b-30": "aom t'a re tutt'a re tu re h'um phat sv'ah'a /",
    "T02TD3507E:156a-0": "mchod yon gyi sngags kyis padma'i @156a * //",
    "T02TD3507E:156a-1": "phyag rgya bcings nas me tog dri zhim pos mchod yon dbul bar bya'o //",
    "T02TD3507E:156a-2": "aom t'a re tutt'a re tu re las thams cad la legs par sbyar bar bya'o //",
    "T02TD3507E:156a-3": "t'am yig gi rnam pa de bzhin du aom t'am t'am t'am t'am t'am zhes pa 'dis dgra thams cad rengs par 'gyur ro //",
    "T02TD3507E:156a-4": "sor mo rnams la bkod nas sngags thams cad kyi lag pa bstan pas de rengs par 'gyur ro //",
    "T02TD3507E:156a-5": "aom tr'am tr'am tr'am tr'am tr'am /",
    "T02TD3507E:156a-6": "yang gang gi yang dag pa'i rkyen du 'gyur ro //",
    "T02TD3507E:156a-7": "t'am gi yi ge 'bum bzlas pas grong brgya thob par 'gyur ro //",
    "T02TD3507E:156a-8": "aom trum trum trum trum trum /",
    "T02TD3507E:156a-9": "'dis las thams cad srung bar byed par 'gyur ro //",
    "T02TD3507E:156a-10": "rgyal rigs kyi nang du zhugs nas spyod yul du brgyad brgya mngon par bsngags te thig le byas nas gnas bdun du sbyar bar bya ste /",
    "T02TD3507E:156a-11": "spyi bo dang /",
    "T02TD3507E:156a-12": "dpral ba dang /",
    "T02TD3507E:156a-13": "mgrin pa dang /",
    "T02TD3507E:156a-14": "snying ga dang /",
    "T02TD3507E:156a-15": "lte ba dang /",
    "T02TD3507E:156a-16": "pus mo dang /",
    "T02TD3507E:156a-17": "rkang pa dag la de bzhin du dgod par bya'o //",
    "T02TD3507E:156a-18": "de bzhin du 'dis gi wang gi mig sman bya'o //",
    "T02TD3507E:156a-19": "de nas rgyal rigs kyi nang du zhugs nas rgyal po dang bcas pa mngon du phyogs nas blta bar 'gyur ro //",
    "T02TD3507E:156a-20": "stong phrag brgyad bzlas na sems can thams cad dbang du byed par 'gyur ro //",
    "T02TD3507E:156a-21": "tr'um tr'um tr'um tr'um tr'um aom 'di sngags 'bum bzlas na /",
    "T02TD3507E:156a-22": "grong stong phrag gcig thob par 'gyur ro //",
    "T02TD3507E:156a-23": "bcom ldan 'das sgrol ma yang mthong bar 'gyur ro //",
    "T02TD3507E:156a-24": "mar me'i sngags ni aom rum rum rum ha:ha:h'um phat sv'ah'a /",
    "T02TD3507E:156a-25": "gtsug phud 'ching pa'i sngags ni aom t'am t'am t'am t'am t'am bandha t'a ho h'a: sv'ah'a /",
    "T02TD3507E:156a-26": "steng 'og gi sngags ni 'dir sgrol ma'i bzlas pa'i cho ga'i rim pa /",
    "T02TD3507E:156a-27": "aom trum trum trum trum trum /",
    "T02TD3507E:156a-28": "snying po'i sngags so //",
    "T02TD3507E:156a-29": "nye ba'i snying po ni t'am t'am ti te /",
    "T02TD3507E:156a-30": "'dis dbang du bya ba'i las la rab tu sbyar bar bya'o //",
    "T02TD3507E:156a-31": "dbang du bya ba la dkyil 'khor kun nas dris te dur khrod kyi sol ba la gzugs brnyan byas te mgo bo la t'am t'am'o //",
    "T02TD3507E:156a-32": "gsang ba la t'i'o //",
    "T02TD3507E:156a-33": "rkang pa dag la te bkong nas ka ra b'i ra'i me tog gis bha ga la bsnun par bya'o //",
    "T02TD3507E:156a-34": "sngags 'das dbang du 'gyur ro //",
    "T02TD3507E:156a-35": "dgug pa la gi wang gis gro ga la bud med dam skyes pa'i gzugs brnyan byas te /",
    "T02TD3507E:156a-36": "t'i ni spyi bo du'o //",
    "T02TD3507E:156a-37": "ti ni snying gar ro //",
    "T02TD3507E:156a-38": "te ni rkang ba dag la'o //",
    "T02TD3507E:156a-39": "t'am ni dpral ba la'o //",
    "T02TD3507E:156a-40": "yi ge 'di rnams dgod par bya'o //",
    "T02TD3507E:156b-0": "de nas bris sku'i co gas bcom ldan 'das sgrol ma'i @156b sku bri bar bya ste /",
    "T02TD3507E:156b-1": "phyag bzhi pa /",
    "T02TD3507E:156b-2": "dmar po dang /",
    "T02TD3507E:156b-3": "ljang gu dang /",
    "T02TD3507E:156b-4": "nag po dang /",
    "T02TD3507E:156b-5": "dkar po dang /",
    "T02TD3507E:156b-6": "kha dog sna tshogs pa'i gzugs can ma'o //",
    "T02TD3507E:156b-7": "phyag dang po na zhags pa /",
    "T02TD3507E:156b-8": "gnyis pa na dung /",
    "T02TD3507E:156b-9": "de bzhin du autpa la dang lcags kyu phyag na bsnams pa'o //",
    "T02TD3507E:156b-10": "lcags kyus dgug par bsam par bya'o //",
    "T02TD3507E:156b-11": "dpag tshad stong las kyang dgug par 'gyur ro //",
    "T02TD3507E:156b-12": "'bum bzlas pas gang 'dod pa de ster zhing dbang dang ldan par 'gyur ro //",
    "T02TD3507E:156b-13": "yang na lcags kyu dgod par bya'o //",
    "T02TD3507E:156b-14": "dgra'i ming bris te lag pas mnan nas ji srid drung dum bzung bar du de srid bzlas par bya'o //",
    "T02TD3507E:156b-15": "kha dog nag por bsam par bya'o //",
    "T02TD3507E:156b-16": "aom trum trum trum trum trum aom /",
    "T02TD3507E:156b-17": "'di 'bum bzlas pas na dbang bskur ba brtan par 'gyur ro //",
    "T02TD3507E:156b-18": "de nas autpa la sngon po'i me tog gis bcom ldan 'das sgrol ma la stong phrag bcur mchod nas 'di bzlas pas ster ro //",
    "T02TD3507E:156b-19": "re re mchod nas bzlas pa bya'o //",
    "T02TD3507E:156b-20": "skye bo thams cad de'i rjes su 'brang zhing dga' bar 'gyur ro //",
    "T02TD3507E:156b-21": "dus gsum du brgyad brgya bzlas par bya'o //",
    "T02TD3507E:156b-22": "de bzhin du rgyal rigs la brten pa dang /",
    "T02TD3507E:156b-23": "bya ba byed pa dang /",
    "T02TD3507E:156b-24": "lha khang dang /",
    "T02TD3507E:156b-25": "'brog dgon pa thams cad du bcom ldan 'das sgrol mas bsrung bar 'gyur ro //",
    "T02TD3507E:156b-26": "rje btsun ma 'phags ma sgrol ma'i cho ga rdzogs so /"
}