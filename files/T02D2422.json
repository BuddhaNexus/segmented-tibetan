{
    "T02D2422:38a-0": "@38a # // rgya gar skad du /",
    "T02D2422:38a-1": "aa dva ya ni ri ka bha ba na kra ma /",
    "T02D2422:38a-2": "bod skad du /",
    "T02D2422:38a-3": "gnyis med kyi rtsa bsgom pa'i rim pa /",
    "T02D2422:38a-4": "gnyis med bde chen la phyag 'tshal lo //",
    "T02D2422:38a-5": "mnyam pa nyid kyi klong dkyil du //",
    "T02D2422:38a-6": "myos pas dbyings su rin chen stor //",
    "T02D2422:38a-7": "kye ma rigs nyams ngo mtshar cha //",
    "T02D2422:38a-8": "mnyam nyid gnas su gnyis med 'gyur //",
    "T02D2422:38a-9": "bdag gis de ni ma rtogs pas //",
    "T02D2422:38a-10": "ni la kha na dhas mtshams su 'joms //",
    "T02D2422:38a-11": "bdag gis de ni ma rtogs pas //",
    "T02D2422:38a-12": "dge slong gis ni mtshams su 'joms //",
    "T02D2422:38a-13": "gnyis med sems ni gnyis med 'gyur //",
    "T02D2422:38a-14": "mkha' yi bdag nyid mgul nas mkhyud //",
    "T02D2422:38a-15": "bdag gzhan brje ba'i khyad par byas //",
    "T02D2422:38a-16": "gnyen 'dun thams cad rlag par byas //",
    "T02D2422:38a-17": "de ni bdag gis ma rtogs pas //",
    "T02D2422:38a-18": "ni la khan dhas mtshams su 'joms //",
    "T02D2422:38a-19": "de ni bdag gis ma rtogs pas //",
    "T02D2422:38a-20": "dge sbyong gis ni mtshams su 'joms //",
    "T02D2422:38a-21": "gzhon nu lo ni bcu gnyis ma //",
    "T02D2422:38a-22": "ci yang bdag gis rtogs pa med //",
    "T02D2422:38a-23": "rnal 'byor kun gyi byed gnas pas //",
    "T02D2422:38a-24": "'phyon ma dang ni 'dra bar byas //",
    "T02D2422:38a-25": "de ni bdag gis ma rtogs pas //",
    "T02D2422:38a-26": "ni la khan dhas mtshams su 'joms //",
    "T02D2422:38a-27": "dung dang gser dang dngul dag kyang //",
    "T02D2422:38a-28": "gcig kyang bdag la dgos pa med //",
    "T02D2422:38b-0": "@38b bdag nyid 'thad pa'i grogs dang 'grogs //",
    "T02D2422:38b-1": "he ru ka la 'khyud pa yis //",
    "T02D2422:38b-2": "bdag gi rgyal srid ngo mtshar che //",
    "T02D2422:38b-3": "nam mkha' deng rtser chags pa la //",
    "T02D2422:38b-4": "sus kyang ma mthong ngo mtshar che //",
    "T02D2422:38b-5": "rnal 'byor ma brgyad dga' zhing 'khyud //",
    "T02D2422:38b-6": "he ru ka dang 'khyud nas gnas //",
    "T02D2422:38b-7": "gnyis med kyi rtsa bsgom pa zhes bya ba slob",
    "T02D2422:38b-8": "dpon nag po nas brgyud pa slob dpon ni la"
}