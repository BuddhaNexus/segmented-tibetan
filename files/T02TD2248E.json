{
    "T02TD2248E:137b-0": "@137b # // rgya gar skad du /",
    "T02TD2248E:137b-1": "ma h'a y'a na bing sha ti //",
    "T02TD2248E:137b-2": "bod skad du //",
    "T02TD2248E:137b-3": "theg pa chen po nyi shu pa //",
    "T02TD2248E:137b-4": "snying po'i sku la phyag 'tshal lo //",
    "T02TD2248E:137b-5": "zung 'jug go 'phang yang dag son //",
    "T02TD2248E:137b-6": "rnam pa kun gyi mchog ldan pa //",
    "T02TD2248E:137b-7": "mtshan nyid med cing 'dus ma byas //",
    "T02TD2248E:138a-0": "gnyug ma'i sku la phyag @138a * //",
    "T02TD2248E:138a-1": "'tshal lo //",
    "T02TD2248E:138a-2": "'di ni chos dang longs spyod sbrul //",
    "T02TD2248E:138a-3": "snying po de yi rang bzhin pas //",
    "T02TD2248E:138a-4": "de la 'di mthong ldan pa yis //",
    "T02TD2248E:138a-5": "yang dag rdzogs pa'i byang chub 'grub //",
    "T02TD2248E:138a-6": "'di la mthong bar gyur pa yis //",
    "T02TD2248E:138a-7": "sgro ma btags pas lhag par mthong //",
    "T02TD2248E:138a-8": "gsang sngags theg pa'i rjes 'brangs nas ;",
    "T02TD2248E:138a-9": "/ de 'dir da ltar bshad par bya //",
    "T02TD2248E:138a-10": "sna tshogs rtog pa'i gzhung ni med //",
    "T02TD2248E:138a-11": "chad par sems pa'ang med pa ste //",
    "T02TD2248E:138a-12": "rtag dang chad pa'ang gnyis ka med //",
    "T02TD2248E:138a-13": "gnyis po med pas gnyis min te //",
    "T02TD2248E:138a-14": "mtha' bzhi rnam grol de nyid ni //",
    "T02TD2248E:138a-15": "de nyid rig pa mkhas pas shes //",
    "T02TD2248E:138a-16": "mtha' bzhi rnam par dag pa nyid //",
    "T02TD2248E:138a-17": "mtha' bzhi la ni rnam par brten //",
    "T02TD2248E:138a-18": "nam mkha' dang mnyam zhi ba dang //",
    "T02TD2248E:138a-19": "thog ma dbus dang tha ma spangs //",
    "T02TD2248E:138a-20": "bsam gyis mi khyab sems nyid ni //",
    "T02TD2248E:138a-21": "dngos po kun gyi rang bzhin no //",
    "T02TD2248E:138a-22": "'gro ba ro gcig par rtogs na //",
    "T02TD2248E:138a-23": "rnyog pa med cing 'od gsal ba'o //",
    "T02TD2248E:138a-24": "kun du rtog pas 'jigs med na //",
    "T02TD2248E:138a-25": "ji ltar bde ba khyod gnas byos //",
    "T02TD2248E:138a-26": "byang chub nyon mongs tha dad med //",
    "T02TD2248E:138a-27": "nyon mongs byang chub las mi 'byung //",
    "T02TD2248E:138a-28": "'khrul pas nyon mongs rtogs pa ste //",
    "T02TD2248E:138a-29": "'khrul pa'i ngo bo dri ma med //",
    "T02TD2248E:138a-30": "lus kyi las su spyod lam ste //",
    "T02TD2248E:138a-31": "ngag gi las ni chos ston te //",
    "T02TD2248E:138a-32": "yid kyi las su yang dag 'dzin //",
    "T02TD2248E:138a-33": "rnam par mi rtog blo ldan pa'o //",
    "T02TD2248E:138a-34": "'gro ba sgyu ma sgyu ma 'di //",
    "T02TD2248E:138a-35": "sgyu mas sgyu ma mi bya ste //",
    "T02TD2248E:138a-36": "sgyu ma rmongs pas 'khrul pa che //",
    "T02TD2248E:138a-37": "'khrul 'gyur 'khrul pa dam pa'i lugs //",
    "T02TD2248E:138a-38": "ji ltar rang bzhin rnam shes na //",
    "T02TD2248E:138a-39": "sangs rgyas la sogs bsdus pa ste //",
    "T02TD2248E:138a-40": "kun nas kun du longs spyod na //",
    "T02TD2248E:138a-41": "de nyid rig par rab tu 'grub //",
    "T02TD2248E:138a-42": "chos kyi phung po stong phrag gis //",
    "T02TD2248E:138a-43": "rtog pa zhes bya stong pa nyid //",
    "T02TD2248E:138a-44": "rtag pa 'di ni dpyad pas min //",
    "T02TD2248E:138a-45": "bla mas dpyad pa min par 'gyur //",
    "T02TD2248E:138a-46": "skyes bu rnam rtog bral ba ni //",
    "T02TD2248E:138a-47": "rnam kun bde ba'i de nyid do //",
    "T02TD2248E:138a-48": "stong nyid bde ba'i de nyid min ;",
    "T02TD2248E:138a-49": "/ bsam mi khyab min bde ba min //",
    "T02TD2248E:138a-50": "des na sangs rgyas sgro ma btags //",
    "T02TD2248E:138a-51": "de ni don dam mthong ba med //",
    "T02TD2248E:138a-52": "gang la spyod pa ji ltar bde //",
    "T02TD2248E:138a-53": "de lta rig pa mthong ba med //",
    "T02TD2248E:138a-54": "gnyis su med pa gnyis med min //",
    "T02TD2248E:138a-55": "byang chub dag pa'i mtshan nyid med //",
    "T02TD2248E:138a-56": "re ba med 'di rnal 'byor che //",
    "T02TD2248E:138b-0": "@138b rnam pa thams cad rtogs pa'o //",
    "T02TD2248E:138b-1": "ji ltar gsungs pa dang po'i las //",
    "T02TD2248E:138b-2": "rnal 'byor kun gyi bya ba yin //",
    "T02TD2248E:138b-3": "stong dang snying rje dbyer med pa //",
    "T02TD2248E:138b-4": "de ni sangs rgyas ye shes 'dod //",
    "T02TD2248E:138b-5": "stong las snying rje gzhan min te //",
    "T02TD2248E:138b-6": "snying rje yi ni ming gzhan yin //",
    "T02TD2248E:138b-7": "bdag gis 'dus byas su mi brjod//",
    "T02TD2248E:138b-8": "brjod pa zung du 'jug par ro //",
    "T02TD2248E:138b-9": "bum pa la sogs 'dzin gang la //",
    "T02TD2248E:138b-10": "rnal 'byor kun gyi bsam gtan bya //",
    "T02TD2248E:138b-11": "'dis ni sangs rgyas chen por 'gyur //",
    "T02TD2248E:138b-12": "rnam pa kun gyi lus gcig pa'o //",
    "T02TD2248E:138b-13": "'dus ma byas sems chos yin te //",
    "T02TD2248E:138b-14": "rtogs pa'i longs spyod rdzogs mtshan nyid //",
    "T02TD2248E:138b-15": "sna tshogs sems ni sbrul pa'o //",
    "T02TD2248E:138b-16": "gnyug ma kun gyi rang bzhin no //",
    "T02TD2248E:138b-17": "de ltar 'di yis thob pa ni //",
    "T02TD2248E:138b-18": "bsod nams ldan pa'i bsod nams kyis //",
    "T02TD2248E:138b-19": "de ni 'jig rten ma lus pa //",
    "T02TD2248E:138b-20": "sangs rgyas byang chub thob par shog / theg pa chen po nyi shu pa slob dpon gnyis med rdo rjes mdzad pa rdzogs so /",
    "T02TD2248E:138b-22": "// / pa ri pa ta pradzny'a sha ra sa ma dhya na /",
    "T02TD2248E:138b-23": "rgya gar gyi mkhan po de b'a ka ra tsandra dang /",
    "T02TD2248E:138b-24": "bod kyi lo ts'a ba dge slong sh'a kya brtson 'grus kyis bsgyur cing zhus te gtan la dbab pa'o//"
}