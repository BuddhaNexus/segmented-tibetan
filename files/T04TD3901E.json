{
    "T04TD3901E:67a-0": "@67a * // rgya gar skad du /",
    "T04TD3901E:67a-1": "ratna m'a li n'a ma /",
    "T04TD3901E:67a-2": "bod skad du /",
    "T04TD3901E:67a-3": "rin po che'i phreng ba zhes bya ba /",
    "T04TD3901E:67a-4": "'phags pa 'jam dpal la phyag 'tshal lo //",
    "T04TD3901E:67a-5": "khyab bdag ye shes sems dpa' la //",
    "T04TD3901E:67a-6": "btud de grub mtha' rim bzhin bshad //",
    "T04TD3901E:67a-7": "rgyang pan dpyod pa grangs can dang //",
    "T04TD3901E:67a-8": "bye brag gcer bu sangs rgyas pa //",
    "T04TD3901E:67a-9": "bstan bcos de drug yin zhes grags //",
    "T04TD3901E:67a-10": "rim bzhin gong ma gong ma yis //",
    "T04TD3901E:67a-11": "'og ma 'og ma sun yang 'byin //",
    "T04TD3901E:67a-12": "de nyid sa chu me rlung bzhi //",
    "T04TD3901E:67a-13": "shi nas rten lus zhig pa na //",
    "T04TD3901E:67a-14": "mar me shi ba 'od med bzhin //",
    "T04TD3901E:67a-15": "sems kyang gzhan du skye med 'dod //",
    "T04TD3901E:67a-16": "skye ba snga phyi med pas na //",
    "T04TD3901E:67a-17": "sgrib spangs tshogs bsags med 'phags pa'i //",
    "T04TD3901E:67a-18": "skye ba du mas bsgrubs pa yi //",
    "T04TD3901E:67a-19": "sangs rgyas med cing des gsungs pa'i //",
    "T04TD3901E:67a-20": "chos kyang med cing de sgrub pa'i //",
    "T04TD3901E:67a-21": "dge 'dun med ces rgyang pan zer //",
    "T04TD3901E:67a-22": "rgyu med gzhan la mi ltos phyir //",
    "T04TD3901E:67a-23": "rtag tu yod dam med par thal //",
    "T04TD3901E:67a-24": "dngos po rnams ni res 'ga' zhig //",
    "T04TD3901E:67a-25": "'byung ba ltos dang bcas phyir ro //",
    "T04TD3901E:67a-26": "rgyu med 'bras bu mi 'byung phyir //",
    "T04TD3901E:67a-27": "skye ba thog ma med par grub //",
    "T04TD3901E:67a-28": "rim dang cig car mi srid phyir //",
    "T04TD3901E:67a-29": "rtag la skye ba med phyir dang //",
    "T04TD3901E:67a-30": "mi mthun nyer len rgyus bskyed na //",
    "T04TD3901E:67a-31": "ko tra pa las 'bras skyer thal //",
    "T04TD3901E:67a-32": "de phyir 'byung chen la sogs las //",
    "T04TD3901E:67a-33": "sems can skye bar mi brjod do //",
    "T04TD3901E:67a-34": "nus pa thogs med rgyu las ni //",
    "T04TD3901E:67a-35": "ma 'ongs pa yi 'bras bu 'grub //",
    "T04TD3901E:67a-36": "rgyu tshogs pa las 'bras skye bar //",
    "T04TD3901E:67a-37": "'byung rung ma 'ongs sgrub byed pa'o //",
    "T04TD3901E:67a-38": "gang dang gang de goms pa las ;",
    "T04TD3901E:67a-39": "/ bsgoms pa'i stobs de rdzogs tsam na //",
    "T04TD3901E:67a-40": "de gsal mi rtog blo 'bras bu //",
    "T04TD3901E:67a-41": "'dod dang mya ngan mi stsogs bzhin //",
    "T04TD3901E:67a-42": "yang dag don ni rab goms las //",
    "T04TD3901E:67a-43": "'byung rung rang bzhin gtan tshigs so //",
    "T04TD3901E:67a-44": "bden bzhi gsung ba sangs rgyas te //",
    "T04TD3901E:67a-45": "gzhan la de nus med phyir ro //",
    "T04TD3901E:67a-46": "tshangs stsogs she na de sangs rgyas //",
    "T04TD3901E:67a-47": "kho bo ming la ga la rtsod //",
    "T04TD3901E:67a-48": "de phyir dkon mchog gsum po grub //",
    "T04TD3901E:67a-49": "bdag med bden bzhi gtso don la //",
    "T04TD3901E:67a-50": "mi bslu'i phyir na sa sogs grub //",
    "T04TD3901E:67a-51": "rig byed sogs la phyogs 'gar ni //",
    "T04TD3901E:67b-0": "mthong bas sgrub par 'dod ce @67b na ;",
    "T04TD3901E:67b-1": "/ gtso bo bdag dang rtag sogs la //",
    "T04TD3901E:67b-2": "slu phyir gzhan la de bzhin no //",
    "T04TD3901E:67b-3": "dpyod pa pa ni 'dod chags stsogs //",
    "T04TD3901E:67b-4": "sems kyi rang bzhin chos yin pas //",
    "T04TD3901E:67b-5": "me la tsha ba ji bzhin du //",
    "T04TD3901E:67b-6": "goms kyang spang du mi rung zer //",
    "T04TD3901E:67b-7": "de phyir sangs rgyas stsogs kyang med //",
    "T04TD3901E:67b-8": "skye ba snga phyi'i rgyu 'bras dang //",
    "T04TD3901E:67b-9": "dge sdig chos dang chos min rnams //",
    "T04TD3901E:67b-10": "rig byed tshad ma grub pas yod //",
    "T04TD3901E:67b-11": "'di yang tha snyad phal cher ni //",
    "T04TD3901E:67b-12": "bye brag pa dang mthun pa yin //",
    "T04TD3901E:67b-13": "rang bzhin yin na rgyu med phyir //",
    "T04TD3901E:67b-14": "rtag tu yod dam med par thal //",
    "T04TD3901E:67b-15": "chags stsogs res 'ga' dmigs pa'i phyir ;",
    "T04TD3901E:67b-16": "/ rang bzhin ma yin mi rtag phyir //",
    "T04TD3901E:67b-17": "sems ni rang bzhin 'od gsal te //",
    "T04TD3901E:67b-18": "dad la stsogs dang chags la stsogs //",
    "T04TD3901E:67b-19": "nyon mongs dge chos glo bur ba //",
    "T04TD3901E:67b-20": "chu khams gser dang nam mkha' bzhin //",
    "T04TD3901E:67b-21": "dag pa bzhin du dag par 'dod //",
    "T04TD3901E:67b-22": "gser g-ya' sbyangs bzhin rnam byang srid //",
    "T04TD3901E:67b-23": "grangs can de nyid nyi shu lnga //",
    "T04TD3901E:67b-24": "rang bzhin blo dang nga rgyal gsum //",
    "T04TD3901E:67b-25": "snga ma las ni phyi ma bzhin //",
    "T04TD3901E:67b-26": "blo dbang lnga dang las dbang lnga //",
    "T04TD3901E:67b-27": "de tsam lnga yi yon tan ni //",
    "T04TD3901E:67b-28": "bcu drug de dag nga rgyal las //",
    "T04TD3901E:67b-29": "de tsam las byung 'byung chen ni //",
    "T04TD3901E:67b-30": "skyes bu dang ni nyi shu lnga //",
    "T04TD3901E:67b-31": "skyes bu gcig po za por 'dod //",
    "T04TD3901E:67b-32": "nyi shu bzhi pa yon tan gsum //",
    "T04TD3901E:67b-33": "mnyam dang mi mnyam ngo bo yis //",
    "T04TD3901E:67b-34": "rang bzhin skyes bur ma phye 'khor //",
    "T04TD3901E:67b-35": "phye na thar pa yin par 'dod //",
    "T04TD3901E:67b-36": "kun ni kun gyi rang bzhin dang //",
    "T04TD3901E:67b-37": "rgyu dang 'bras bu gcig par 'dod //",
    "T04TD3901E:67b-38": "kun kyang kun gyi rang bzhin na ;",
    "T04TD3901E:67b-39": "/ zho 'thung zhes ni brjod pa las //",
    "T04TD3901E:67b-40": "ci phyir rnga mo la mi rgyug / rgyu dang 'bras bu gcig 'dod na //",
    "T04TD3901E:67b-41": "rtsva mchog kyang ni glang stsogs su //",
    "T04TD3901E:67b-42": "thal bar 'gyur ro gnas skabs na //",
    "T04TD3901E:67b-43": "gnas skabs dang ni rang bzhin dag / gcig na snga ma'i skyon du thal //",
    "T04TD3901E:67b-44": "tha dad rgyu 'bras gcig pa nyams //",
    "T04TD3901E:67b-45": "skyes bu rtag pa za po na //",
    "T04TD3901E:67b-46": "gcig za thams cad za bar 'gal //",
    "T04TD3901E:67b-47": "bde ba za ba sdug bsngal min //",
    "T04TD3901E:67b-48": "de phyir rtag na za ba 'gal //",
    "T04TD3901E:67b-49": "dbang po stsogs kyang gcig nyid dang //",
    "T04TD3901E:67b-50": "du ma bral te g-yo mi g-yo //",
    "T04TD3901E:68a-0": "bsgribs dang ma bsgribs gcig @68a * //",
    "T04TD3901E:68a-1": "par 'gal //",
    "T04TD3901E:68a-2": "gcig ma grub na du ma med //",
    "T04TD3901E:68a-3": "bye brag pa ni tshig don drug / rdzas dang yon tan las dang spyi //",
    "T04TD3901E:68a-4": "khyad par 'du ba drug yin no //",
    "T04TD3901E:68a-5": "rdzas ni rnam pa dgur 'dod de //",
    "T04TD3901E:68a-6": "sa chu me rlung rnam bzhi ni //",
    "T04TD3901E:68a-7": "rtag dang mi rtag gnyis su dbye//",
    "T04TD3901E:68a-8": "rdul phran rnams ni rtag pa ste //",
    "T04TD3901E:68a-9": "gnyis 'dus la sogs yan lag can //",
    "T04TD3901E:68a-10": "mi rtag gzhan yang nam mkha' dang //",
    "T04TD3901E:68a-11": "phyogs dang dus dang yid dang bdag //",
    "T04TD3901E:68a-12": "lnga po gcig tu rtag par 'dod //",
    "T04TD3901E:68a-13": "bdag dang yid ni phrad pa las //",
    "T04TD3901E:68a-14": "yon tan dbang po phrad pas na //",
    "T04TD3901E:68a-15": "de dang don phrad la sogs la //",
    "T04TD3901E:68a-16": "grang dang tshad dang tha dad dang //",
    "T04TD3901E:68a-17": "'du dang 'brel dang snga phyi dang //",
    "T04TD3901E:68a-18": "blo dang sdang dang 'dod pa dang //",
    "T04TD3901E:68a-19": "'bad dang bde dang sdug bsngal dang //",
    "T04TD3901E:68a-20": "gzugs sgra dri ro reg bya dang //",
    "T04TD3901E:68a-21": "chos dang chos min shes pa dang //",
    "T04TD3901E:68a-22": "'du byed yon tan nyi shu bzhi //",
    "T04TD3901E:68a-23": "brkyang dang bskum dang 'degs dang 'jog //",
    "T04TD3901E:68a-24": "'gro dang lnga po las yin no //",
    "T04TD3901E:68a-25": "spyi rnam gnyis te chen po dang //",
    "T04TD3901E:68a-26": "chung ngu yod nyid spyi chen yin //",
    "T04TD3901E:68a-27": "'ba' zhig spyod yul zhes bya dang //",
    "T04TD3901E:68a-28": "rjes su 'gro stsogs spyi chung yin //",
    "T04TD3901E:68a-29": "khyad par du yang brjod pa dang //",
    "T04TD3901E:68a-30": "rtag pa'i rdzas la 'jug pa yis //",
    "T04TD3901E:68a-31": "tha dad 'di ni khyad par yin //",
    "T04TD3901E:68a-32": "yul ni khyad par ma yin la //",
    "T04TD3901E:68a-33": "snal ma 'di las snam bu stsogs //",
    "T04TD3901E:68a-34": "rten dang brten pa'i blo skye ba //",
    "T04TD3901E:68a-35": "'du ba'i 'brel pa zhes bya'o //",
    "T04TD3901E:68a-36": "'dod spangs dbang phyug rgyur smra ste //",
    "T04TD3901E:68a-37": "de yi dbang gis rab brtags te //",
    "T04TD3901E:68a-38": "byed po za ba 'dzin par 'dod //",
    "T04TD3901E:68a-39": "bdag gi longs spyod la sogs pa //",
    "T04TD3901E:68a-40": "sdug bsngal goms pas chags bral nas //",
    "T04TD3901E:68a-41": "'gro ba nyid na thar par 'gyur //",
    "T04TD3901E:68a-42": "rigs pa can yang de smra ste //",
    "T04TD3901E:68a-43": "rdzas ni yan lag can 'dod la //",
    "T04TD3901E:68a-44": "gcig na g-yo dang mi g-yo dang //",
    "T04TD3901E:68a-45": "bsgribs dang ma bsgribs med par thal //",
    "T04TD3901E:68a-46": "tha dad na ni rdzas gcig med //",
    "T04TD3901E:68a-47": "rdzas med na ni yon tan stsogs //",
    "T04TD3901E:68a-48": "de la brten phyir spangs pa'o //",
    "T04TD3901E:68a-49": "'gro ba'i byed po dbang phyug min //",
    "T04TD3901E:68a-50": "rtag la rim dang cig car gyis //",
    "T04TD3901E:68a-51": "don byed nus pa rung ma yin //",
    "T04TD3901E:68a-52": "rtag na rtag tu bde ba dang //",
    "T04TD3901E:68b-0": "@68b yang na sdug bsngal nyid du thal //",
    "T04TD3901E:68b-1": "rtag la khyad par med pa'i phyir //",
    "T04TD3901E:68b-2": "yod na de ni mi rtag 'gyur //",
    "T04TD3901E:68b-3": "gcer bu pa ni de nyid bdun //",
    "T04TD3901E:68b-4": "dka' thub sdom dang nyon mongs dang //",
    "T04TD3901E:68b-5": "bcings pa dang ni grol ba dang //",
    "T04TD3901E:68b-6": "srog dang srog min gnyis te bdun //",
    "T04TD3901E:68b-7": "snga ma'i dka' thub gdungs pas zad //",
    "T04TD3901E:68b-8": "sdom pas las gzhan ma byas pas //",
    "T04TD3901E:68b-9": "skye dgu las kun zad pas na //",
    "T04TD3901E:68b-10": "bcings pa grol ba thar par 'dod //",
    "T04TD3901E:68b-11": "'di ni shing la sems yod dang //",
    "T04TD3901E:68b-12": "kun dang kun gyi rang bzhin 'dod //",
    "T04TD3901E:68b-13": "dka' thub gdungs pas las 'dzad na //",
    "T04TD3901E:68b-14": "dmyal stsogs grol ba nyid du 'gyur //",
    "T04TD3901E:68b-15": "las dang gdung ba 'gal med phyir //",
    "T04TD3901E:68b-16": "mi 'gal na yang bsal bya dang //",
    "T04TD3901E:68b-17": "sel byed nyid du mi 'grub po //",
    "T04TD3901E:68b-18": "sdom stsogs las kyi rgyu yin na //",
    "T04TD3901E:68b-19": "des 'dzad pa ru ji ltar 'gal //",
    "T04TD3901E:68b-20": "rtag phyir bcings dang grol ba med //",
    "T04TD3901E:68b-21": "yod na mi rtag pa ru grub //",
    "T04TD3901E:68b-22": "sangs rgyas pa ni rnam bdun te //",
    "T04TD3901E:68b-23": "bye brag smra dang mdo sde pa //",
    "T04TD3901E:68b-24": "rang rgyal rnam bcas rnam med dang //",
    "T04TD3901E:68b-25": "sgyu ma rab tu mi gnas pa //",
    "T04TD3901E:68b-26": "gzhi lnga dus gsum 'dus ma byas //",
    "T04TD3901E:68b-27": "rdzas yod rnam med dus mnyam 'dzin //",
    "T04TD3901E:68b-28": "gzugs ni dbang po lnga dang don ;",
    "T04TD3901E:68b-29": "/ rnam rig byed min rgyu gzugs bzhi //",
    "T04TD3901E:68b-30": "yul la rnam shes rnam rig drug / rnam med gcer mthong sems kyi gzhi //",
    "T04TD3901E:68b-31": "tshor ba la sogs lnga bcu gcig //",
    "T04TD3901E:68b-32": "don gyi khyad par rang stobs kyis //",
    "T04TD3901E:68b-33": "re re gcod la gzhan stobs chung //",
    "T04TD3901E:68b-34": "sems dang lnga mtshungs sems kyi gzhi //",
    "T04TD3901E:68b-35": "gzugs med bems po 'dus byas rnams //",
    "T04TD3901E:68b-36": "bcu bzhi'am bdun brgya mi ldan gzhi //",
    "T04TD3901E:68b-37": "'gog gnyis nam mkha' 'dus ma byas //",
    "T04TD3901E:68b-38": "bya ba byas pa 'das pa'i rdzas //",
    "T04TD3901E:68b-39": "ma byas ma 'ongs byed da ltar //",
    "T04TD3901E:68b-40": "skye gnas mi rtag bral ba yi //",
    "T04TD3901E:68b-41": "rtag pa'i rdzas gsum 'dus ma byas //",
    "T04TD3901E:68b-42": "sdug bsngal gsum zhes de yi rgyu //",
    "T04TD3901E:68b-43": "kun 'byung las dang nyon mongs spong //",
    "T04TD3901E:68b-44": "las ni sems pa bsams pa'o //",
    "T04TD3901E:68b-45": "dge dang mi dge mi g-yo gsum //",
    "T04TD3901E:68b-46": "sdom dang sdom min bar ma gsum //",
    "T04TD3901E:68b-47": "srid pa'i rtsa ba phra rgyas drug /",
    "T04TD3901E:69a-0": "@69a * // lta ba lnga ru phye na bcu //",
    "T04TD3901E:69a-1": "de yang bdag med goms pa las //",
    "T04TD3901E:69a-2": "sdug bsngal rgyu spangs zhi ba 'gog //",
    "T04TD3901E:69a-3": "bden bzhi rnam pa bcu drug tu //",
    "T04TD3901E:69a-4": "goms pas ma chags rigs stobs kyis //",
    "T04TD3901E:69a-5": "nyan thos myur ba srid pa gsum //",
    "T04TD3901E:69a-6": "bse ru bskal pa brgya yis thob //",
    "T04TD3901E:69a-7": "skyob pa grangs med gsum thob 'dod //",
    "T04TD3901E:69a-8": "ston pa mya ngan ma 'das na //",
    "T04TD3901E:69a-9": "dge can sdig can kun gyis mthong //",
    "T04TD3901E:69a-10": "'das pa'i bya zhig ma 'ongs pa'i //",
    "T04TD3901E:69a-11": "bya ba ma byas da ltar gyi //",
    "T04TD3901E:69a-12": "bya ba rgyun chad myang 'das 'dod //",
    "T04TD3901E:69a-13": "chu chad nya bzhin bye brag lugs ;",
    "T04TD3901E:69a-14": "/ bstan med thogs med rnam rig min //",
    "T04TD3901E:69a-15": "de phyir mngon sum gyis mi grub //",
    "T04TD3901E:69a-16": "phyogs 'gar ma grub 'brel mi 'grub //",
    "T04TD3901E:69a-17": "de phyir rjes su dpag pas min //",
    "T04TD3901E:69a-18": "sgrub byed med la gnod mthong phyir //",
    "T04TD3901E:69a-19": "de phyir rnam rig min gzugs med //",
    "T04TD3901E:69a-20": "sdom stsogs 'du byed sems pa yin //",
    "T04TD3901E:69a-21": "gzugs dang sems dang sems byung gis //",
    "T04TD3901E:69a-22": "gnas skabs la gdags min ldan med //",
    "T04TD3901E:69a-23": "de las gzhan nam de nyid yin //",
    "T04TD3901E:69a-24": "de las gzhan na mngon sum stsogs //",
    "T04TD3901E:69a-25": "sgrub byed med pa gong bzhin no //",
    "T04TD3901E:69a-26": "ma grub pa las yod ces pa'i //",
    "T04TD3901E:69a-27": "tha snyad mkhas la rung ma yin //",
    "T04TD3901E:69a-28": "de nyid yin na logs bshad cing //",
    "T04TD3901E:69a-29": "'gog stsogs 'dus ma byas rnams ni //",
    "T04TD3901E:69a-30": "rgyu med phyir na rta ru bzhin //",
    "T04TD3901E:69a-31": "rkyen dang mi ldan dngos po ni //",
    "T04TD3901E:69a-32": "'ga' yang gang na rung ma yin //",
    "T04TD3901E:69a-33": "rkyen med phyir na sangs rgyas kyi //",
    "T04TD3901E:69a-34": "spyan gyis kyang ni gzigs mi rung //",
    "T04TD3901E:69a-35": "don mi byed na de brtags ci //",
    "T04TD3901E:69a-36": "ma ning gzugs bzang mi bzang zhes //",
    "T04TD3901E:69a-37": "'dod ldan rnams kyis brtags ci phan //",
    "T04TD3901E:69a-38": "kha dog las gzhan dbyibs grub med //",
    "T04TD3901E:69a-39": "bya ba las gnyis de nyid dam //",
    "T04TD3901E:69a-40": "gzhan nyid du ni brtag ce na //",
    "T04TD3901E:69a-41": "de nyid yin na bya ba yang //",
    "T04TD3901E:69a-42": "grub na 'grub pas bya ba med //",
    "T04TD3901E:69a-43": "rang ma grub pas byed pa med //",
    "T04TD3901E:69a-44": "gzhan na grub na bya ci dgos //",
    "T04TD3901E:69a-45": "ma byas na ni rtag par thal //",
    "T04TD3901E:69a-46": "de phyir mya ngan 'das pa yang //",
    "T04TD3901E:69a-47": "rgyun mi 'chad par 'dod pa'o //",
    "T04TD3901E:69b-0": "mdo @69b sde pa yi grub mtha' ni //",
    "T04TD3901E:69b-1": "de nyid phung po lnga nyid tsam //",
    "T04TD3901E:69b-2": "'das dang ma 'ongs 'gag ma skyes //",
    "T04TD3901E:69b-3": "med de da lta rdzas su yod //",
    "T04TD3901E:69b-4": "rig byed ma yin gzugs mi 'dod //",
    "T04TD3901E:69b-5": "sdom stsogs 'du byed sems pa ni //",
    "T04TD3901E:69b-6": "grogs dang bcas pa yin par 'dod //",
    "T04TD3901E:69b-7": "mi ldan 'du byed gzugs sems dang //",
    "T04TD3901E:69b-8": "sems byung gnas skabs gdags par 'dod //",
    "T04TD3901E:69b-9": "'dus ma byas bzhi med par 'dod //",
    "T04TD3901E:69b-10": "'gags ma thag pa'i rgyu yin pas //",
    "T04TD3901E:69b-11": "de ma thag pa'i 'bras bur 'dod //",
    "T04TD3901E:69b-12": "rdul phran 'dus sogs gzung yul gyi //",
    "T04TD3901E:69b-13": "rgyur 'dod 'dzin pa las sngar 'dir ;",
    "T04TD3901E:69b-14": "/ rnam 'jog skyed byed yul du 'dod //",
    "T04TD3901E:69b-15": "bden bzhi gzung yul mi rtag stsogs //",
    "T04TD3901E:69b-16": "rnam pa bcu drug goms byas pas //",
    "T04TD3901E:69b-17": "nyon mongs bag chags bcas pa spong //",
    "T04TD3901E:69b-18": "mkha' la sprin ni dengs pa'am //",
    "T04TD3901E:69b-19": "mtsho la 'khyag pa zhu ba bzhin //",
    "T04TD3901E:69b-20": "mar me shi ba'i rnam pa ltar //",
    "T04TD3901E:69b-21": "de yi sems ni rnam par thar //",
    "T04TD3901E:69b-22": "mya ngan 'das pa thob par 'dod //",
    "T04TD3901E:69b-23": "mi rtag sdug bsngal stong bdag med //",
    "T04TD3901E:69b-24": "rgyu dang kun 'byung rab skye rkyen //",
    "T04TD3901E:69b-25": "lam dang rigs sgrub nges par 'byin //",
    "T04TD3901E:69b-26": "'gog zhi gya nom nges par 'byung //",
    "T04TD3901E:69b-27": "'byung chen la sogs gzugs phung rnams //",
    "T04TD3901E:69b-28": "drug gis cig car sbyar ba na //",
    "T04TD3901E:69b-29": "rdul phran phyogs cha drug tu thal //",
    "T04TD3901E:69b-30": "drug po la sogs go gcig na //",
    "T04TD3901E:69b-31": "gong bu rdul phran tsam du thal //",
    "T04TD3901E:69b-32": "shes pa cha med rang bzhin la //",
    "T04TD3901E:69b-33": "sa bon cha nas dbang po rnams //",
    "T04TD3901E:69b-34": "snang ba'i cha nas yul du bshad ;",
    "T04TD3901E:69b-35": "/ rig pa'i cha nas rnam shes bshad //",
    "T04TD3901E:69b-36": "rang rgyal rnams kyis grub mtha' ni //",
    "T04TD3901E:69b-37": "gzung bar rtog pa spangs phyir dang //",
    "T04TD3901E:69b-38": "'dzin pa ma spangs phyir dang ni //",
    "T04TD3901E:69b-39": "gzhan gyis bstan pa ma yin par //",
    "T04TD3901E:69b-40": "bden bzhi rten 'brel rtogs nas sgom //",
    "T04TD3901E:69b-41": "'bras bu mdo sde pa dang mthun //",
    "T04TD3901E:69b-42": "gzung ba med pa de 'dzin med //",
    "T04TD3901E:69b-43": "tshu rol med pa'i pha rol bzhin //",
    "T04TD3901E:69b-44": "rnam pa sgong gshags lta bur ni //",
    "T04TD3901E:69b-45": "smra ba'i sems tsam rnam bden ni //",
    "T04TD3901E:69b-46": "bye brag pa dang chos mthun te //",
    "T04TD3901E:69b-47": "gzung ba yi ni rnam pa dang //",
    "T04TD3901E:69b-48": "'dzin pa'i rnam pa tha dad la //",
    "T04TD3901E:70a-0": "cer @70a * //",
    "T04TD3901E:70a-1": "mthong 'dod de sgro 'dogs yin //",
    "T04TD3901E:70a-2": "dus mnyam pa la phan 'dogs med //",
    "T04TD3901E:70a-3": "snga phyi ba la de 'dzin med //",
    "T04TD3901E:70a-4": "phan 'dogs med par 'dzin na ni //",
    "T04TD3901E:70a-5": "mig gis kyang ni sgra shes thal //",
    "T04TD3901E:70a-6": "don med sems kyi dngos nyid tsam //",
    "T04TD3901E:70a-7": "dkar dmar la sogs snang na yang //",
    "T04TD3901E:70a-8": "don dam gnyis med sems tsam yin //",
    "T04TD3901E:70a-9": "de la gzung 'dzin tha dad la //",
    "T04TD3901E:70a-10": "glo bur 'khrul snang 'khor ba ste //",
    "T04TD3901E:70a-11": "rnam pa dkar dmar kun snang yang //",
    "T04TD3901E:70a-12": "gzung 'dzin rtog dang bral ba'i tshe //",
    "T04TD3901E:70a-13": "gnyis med ye shes skye ba na //",
    "T04TD3901E:70a-14": "mi gnas mya ngan 'das thob 'dod //",
    "T04TD3901E:70a-15": "ras khra la sogs mthong ba'i tshe //",
    "T04TD3901E:70a-16": "dkar sogs tha dad mthong snyam pa //",
    "T04TD3901E:70a-17": "rtog bcas shes pas byas pa ste //",
    "T04TD3901E:70a-18": "rtog med lhan cig dmigs nges pas //",
    "T04TD3901E:70a-19": "tha dad med cing gcig par 'dod //",
    "T04TD3901E:70a-20": "kha cig dkar stsogs du mar 'dod //",
    "T04TD3901E:70a-21": "shing sha pa yis shing bsgrub bzhin //",
    "T04TD3901E:70a-22": "du ma dmigs phyir gcig yod zer //",
    "T04TD3901E:70a-23": "bdag med gnyis po goms byas pas //",
    "T04TD3901E:70a-24": "de 'gal bdag 'dzin ma 'gag //",
    "T04TD3901E:70a-25": "des bskyed the tshom mthar 'dzin dang //",
    "T04TD3901E:70a-26": "lta dang tshul khrims mchog 'dzin 'gag / des bskyed chags dang nga rgyal khro //",
    "T04TD3901E:70a-27": "'gag 'gyur snying rje goms pa las //",
    "T04TD3901E:70a-28": "thugs kyang gsal mthar thug par 'gyur //",
    "T04TD3901E:70a-29": "bdag lta'i sa bon spangs pa'i phyir //",
    "T04TD3901E:70a-30": "slar mi ldog pa nyid phyir ram //",
    "T04TD3901E:70a-31": "sdug bsngal bsten mi byed pa'i phyir //",
    "T04TD3901E:70a-32": "mdzes par gshegs pa nyid phyir ram //",
    "T04TD3901E:70a-33": "shes bya'i yul la mi shes pa //",
    "T04TD3901E:70a-34": "spangs phyir rdzogs pa nyid du 'dod //",
    "T04TD3901E:70a-35": "dkar snang cha nas dmar snang min //",
    "T04TD3901E:70a-36": "yin na dkar po dmar por thal //",
    "T04TD3901E:70a-37": "shar snang cha nas nub snang min //",
    "T04TD3901E:70a-38": "yin na shar snang nub snang thal //",
    "T04TD3901E:70a-39": "gcig ma grub pas du ma med ;",
    "T04TD3901E:70a-40": "/ rnam med dkar dmar la sogs kyang //",
    "T04TD3901E:70a-41": "gcig dang du ma'i rigs gnod phyir //",
    "T04TD3901E:70a-42": "brdzun te shes pa gnyis med pa //",
    "T04TD3901E:70a-43": "rnam pa kun dang bral ba ste //",
    "T04TD3901E:70a-44": "dmigs med bsgoms pa las byung ba //",
    "T04TD3901E:70a-45": "gnyis med ye shes spyod yul lo //",
    "T04TD3901E:70b-0": "gnyis kyi bdag nyid @70b thams cad med //",
    "T04TD3901E:70b-1": "gnyis su 'khrul pa'i bdag nyid yod //",
    "T04TD3901E:70b-2": "de ni stong pa'i bdag nyid do //",
    "T04TD3901E:70b-3": "kun brtags gzhan dbang yongs grub rnams //",
    "T04TD3901E:70b-4": "brtags dang rgyus bskyed mi 'gyur ba'o //",
    "T04TD3901E:70b-5": "phung po khams stsogs chos rnams ni //",
    "T04TD3901E:70b-6": "gnyis med gcig dang du bral phyir //",
    "T04TD3901E:70b-7": "myong phyir sems pa'ang de rang bzhin //",
    "T04TD3901E:70b-8": "ma yin myong ba med phyir ro //",
    "T04TD3901E:70b-9": "rtag tu yod dam med thal phyir //",
    "T04TD3901E:70b-10": "rgyu med ma yin rim dang ni //",
    "T04TD3901E:70b-11": "cig car gnod phyir rtag pa min //",
    "T04TD3901E:70b-12": "de phyir shes pa'i bdag nyid yod //",
    "T04TD3901E:70b-13": "sngon po la sogs de blo las //",
    "T04TD3901E:70b-14": "tha dad ma yin gcig tu 'bod //",
    "T04TD3901E:70b-15": "rtogs pa'i bdag nyid mngon sum ste //",
    "T04TD3901E:70b-16": "sngo stsogs bdag nyid der 'khrul yin //",
    "T04TD3901E:70b-17": "mngon sum don du zhen 'khrul yin //",
    "T04TD3901E:70b-18": "mngon sum phyi yul med phyir dang //",
    "T04TD3901E:70b-19": "sgro btags min phyir rang rig pa //",
    "T04TD3901E:70b-20": "rtog pa'i ngo bor gnod med pa //",
    "T04TD3901E:70b-21": "sngo stsogs de las bzlog pa yin //",
    "T04TD3901E:70b-22": "shes pa thams cad med ce na //",
    "T04TD3901E:70b-23": "mngon sum rjes su dpag pa med //",
    "T04TD3901E:70b-24": "las 'bras dkon mchog med thal phyir //",
    "T04TD3901E:70b-25": "shes pa'ang skad cig med thal phyir //",
    "T04TD3901E:70b-26": "shes pa'ang skad cig ma yin phyir //",
    "T04TD3901E:70b-27": "skad cig cha shas gsum du thal //",
    "T04TD3901E:70b-28": "skye kha gnas kha 'gag kha gsum //",
    "T04TD3901E:70b-29": "med na'ang bskal pa skad cig thal //",
    "T04TD3901E:70b-30": "mi 'dod ce na rdul phran yang //",
    "T04TD3901E:70b-31": "mtshungs par 'gyur ro bzlog par dka' //",
    "T04TD3901E:70b-32": "rtag la rim dang cig car 'gal //",
    "T04TD3901E:70b-33": "rgyu med pa la res 'ga' 'gal //",
    "T04TD3901E:70b-34": "rnam pa med phyir sgrub byed med //",
    "T04TD3901E:70b-35": "rnam pa med pa'i shes pa ni //",
    "T04TD3901E:70b-36": "'ga' yang gang na med phyir ro //",
    "T04TD3901E:70b-37": "mngon sum med na rjes dpag med //",
    "T04TD3901E:70b-38": "de phyir tshad ma khyod la med //",
    "T04TD3901E:70b-39": "gcig dang gzhan las nges bral ba'i //",
    "T04TD3901E:70b-40": "shes de brdzun pa'i bdag nyid can //",
    "T04TD3901E:70b-41": "ji ltar gnyid kyis log pa yis //",
    "T04TD3901E:70b-42": "glang chen myos pa mthong ba bzhin //",
    "T04TD3901E:70b-43": "lus dang ljon shing mtsho la sogs //",
    "T04TD3901E:70b-44": "sad pa rnams kyis mthong ba 'di //",
    "T04TD3901E:70b-45": "gcig dang du ma bral ba yi //",
    "T04TD3901E:70b-46": "shes pa de nyid yongs su gsal //",
    "T04TD3901E:70b-47": "gang phyir 'di ni ma rig pas //",
    "T04TD3901E:70b-48": "lus sogs ngo bo gzhi grub phyir //",
    "T04TD3901E:71a-0": "sna tshogs lhan cig rig pa'i @71a * //",
    "T04TD3901E:71a-1": "phyir ;",
    "T04TD3901E:71a-2": "/ mthun phyogs yod phyir 'gal ba med //",
    "T04TD3901E:71a-3": "rmi lam brdzun pa mthong ba bzhin //",
    "T04TD3901E:71a-4": "thams cad 'dus pas khyab grub phyir //",
    "T04TD3901E:71a-5": "ma nges pa yang ma yin no //",
    "T04TD3901E:71a-6": "phung po khams stsogs ji snyed kyi //",
    "T04TD3901E:71a-7": "mi rtag bdag med ji snyed pa //",
    "T04TD3901E:71a-8": "phyi rol don la dpyad par bya //",
    "T04TD3901E:71a-9": "phyi rol don la dpyad nas ni //",
    "T04TD3901E:71a-10": "sems tsam la ni gnas par bya //",
    "T04TD3901E:71a-11": "sems tsam la ni gnas nas kyang //",
    "T04TD3901E:71a-12": "snang ba med la gnas par bya //",
    "T04TD3901E:71a-13": "snang med gnas pa'i rnal 'byor pa //",
    "T04TD3901E:71a-14": "de yis theg pa chen po mthong //",
    "T04TD3901E:71a-15": "'jug pa lhun gyis grub cing zhi //",
    "T04TD3901E:71a-16": "smon lam dag gis rnam par sbyangs //",
    "T04TD3901E:71a-17": "ye shes dam pa bdag med pa //",
    "T04TD3901E:71a-18": "byang chub sems dpa' rab tu 'jug / las dang nyon mongs sdug bsngal rnams //",
    "T04TD3901E:71a-19": "'khor ba dag gi mtshan nyid de //",
    "T04TD3901E:71a-20": "las 'di dmigs dang bcas las skyes //",
    "T04TD3901E:71a-21": "dmigs pa med las ma yin no //",
    "T04TD3901E:71a-22": "bdag med gzugs med dmigs med las //",
    "T04TD3901E:71a-23": "slob ma bse ru rgyal ba thob //",
    "T04TD3901E:71a-24": "brtags pa'i yang dag bkag pa yis //",
    "T04TD3901E:71a-25": "shugs la rang rig sgyu ma'i lus //",
    "T04TD3901E:71a-26": "rigs dpyad yod med mtha' las grol //",
    "T04TD3901E:71a-27": "ma brtags nyams dga' sems rig gnyis //",
    "T04TD3901E:71a-28": "dngos por khas len yod na ni //",
    "T04TD3901E:71a-29": "'dod chags zhe sdang mi bzad skye //",
    "T04TD3901E:71a-30": "rang gi lha la nga rgyal chags //",
    "T04TD3901E:71a-31": "gzhan la zhe sdang phrag dog skyes //",
    "T04TD3901E:71a-32": "lta ba ma rungs yongs su 'dzin //",
    "T04TD3901E:71a-33": "de las byung ba'i rtsod par 'gyur //",
    "T04TD3901E:71a-34": "snang srid sgyu ma lta bu la //",
    "T04TD3901E:71a-35": "ye shes sangs rgyas sgyu ma la //",
    "T04TD3901E:71a-36": "sgyu ma rigs pas grub na ni //",
    "T04TD3901E:71a-37": "sgyu ma ma yin yang dag thal //",
    "T04TD3901E:71a-38": "mi 'gyur sgyu mar grub ce na //",
    "T04TD3901E:71a-39": "rigs grub don ni yang dag min //",
    "T04TD3901E:71a-40": "sgyu ma'i ming gis ci byar yod //",
    "T04TD3901E:71a-41": "de yang dngos 'dzin gdon las ni //",
    "T04TD3901E:71a-42": "ma 'das pa ru mkhas rnams 'dod //",
    "T04TD3901E:71a-43": "bden pa med pas brdzun pa med //",
    "T04TD3901E:71a-44": "su la dngos 'dzin yod pa ni //",
    "T04TD3901E:71a-45": "rang gi lha la nga rgyal chags //",
    "T04TD3901E:71a-46": "gzhan la zhe sdang khong khro skye //",
    "T04TD3901E:71a-47": "de las byung ba'i rtsod par 'gyur //",
    "T04TD3901E:71a-48": "ngo bo rab tu mi gnas ni //",
    "T04TD3901E:71a-49": "yod min med min gnyi ga min //",
    "T04TD3901E:71a-50": "gnyis med ma yin dbu ma min //",
    "T04TD3901E:71a-51": "stong pa ma yin mi stong min //",
    "T04TD3901E:71b-0": "rgyu med ma yin yang dag @71b min ;",
    "T04TD3901E:71b-1": "/ bden pa ma yin brdzun pa min //",
    "T04TD3901E:71b-2": "'khor min mya ngan 'das pa min //",
    "T04TD3901E:71b-3": "dag pa ma yin ma dag min //",
    "T04TD3901E:71b-4": "blang med dor med de kho na //",
    "T04TD3901E:71b-5": "ci'i phyir zhe na phan tshun ni //",
    "T04TD3901E:71b-6": "ltos pa'i nyes par thal phyir ro //",
    "T04TD3901E:71b-7": "gcig med pas na gzhan mi 'grub //",
    "T04TD3901E:71b-8": "tshu rol med pa'i pha rol bzhin ;",
    "T04TD3901E:71b-9": "/ gang la bdag phyogs yod min na //",
    "T04TD3901E:71b-10": "de la gzhan phyogs ga la srid //",
    "T04TD3901E:71b-11": "rtsod med che ba'i bdag nyid de //",
    "T04TD3901E:71b-12": "'khor ba dang ni mya ngan 'das //",
    "T04TD3901E:71b-13": "tha dad yod pa ma yin te //",
    "T04TD3901E:71b-14": "'khor ba yongs su shes pa ni //",
    "T04TD3901E:71b-15": "de nyid mya ngan 'das shes bya //",
    "T04TD3901E:71b-16": "'khor ba spangs nas gzhan du ni //",
    "T04TD3901E:71b-17": "mya ngan 'das pa cung zad med //",
    "T04TD3901E:71b-18": "'di la bsal ba cung zad med //",
    "T04TD3901E:71b-19": "bsnan par bya ba cung zad med //",
    "T04TD3901E:71b-20": "yang dag nyid la yang dag lta //",
    "T04TD3901E:71b-21": "yang dag mthong nas rnam par grol //",
    "T04TD3901E:71b-22": "stong pa nyid kyi me yis ni //",
    "T04TD3901E:71b-23": "'gro ba'i bud shing bsregs tsam na //",
    "T04TD3901E:71b-24": "de bzhin nyid kyi me yang 'gag / dper na shing gnyis drud pa las //",
    "T04TD3901E:71b-25": "me 'byung de nyid bsregs pa bzhin //",
    "T04TD3901E:71b-26": "ye shes me yis rnam rtog gi //",
    "T04TD3901E:71b-27": "bud shing bsregs nas de nyid zhi //",
    "T04TD3901E:71b-28": "mya ngan 'das pa dngos po min //",
    "T04TD3901E:71b-29": "dngos med ma yin gnyi ga min //",
    "T04TD3901E:71b-30": "gnyis med la ni de mi gnas//",
    "T04TD3901E:71b-31": "bsam med thogs med spros med lus //",
    "T04TD3901E:71b-32": "sems can don byed med ce na //",
    "T04TD3901E:71b-33": "bsod nams tshogs dang snying rje dang //",
    "T04TD3901E:71b-34": "sngon gyi smon lam shugs kyis ni //",
    "T04TD3901E:71b-35": "rgya mtsho chu 'dra rgyal ba rnams //",
    "T04TD3901E:71b-36": "bya'o byed do mi mnga' yang //",
    "T04TD3901E:71b-37": "sems can don la ro gcig 'gyur //",
    "T04TD3901E:71b-38": "dper na shing mkhan mkhas pa yis //",
    "T04TD3901E:71b-39": "bzo byas bya ba byed pa bzhin //",
    "T04TD3901E:71b-40": "yid bzhin nor bu dpag bsam shing //",
    "T04TD3901E:71b-41": "bum pa bzang bzhin sku gsum gyis //",
    "T04TD3901E:71b-42": "sems can don byed rtag tu 'byung //",
    "T04TD3901E:71b-43": "dper na mchod sdong bsgrubs pas ni //",
    "T04TD3901E:71b-44": "de 'das yun ring lon gyur kyang //",
    "T04TD3901E:71b-45": "nad la stsogs pa zhi ba ltar //",
    "T04TD3901E:71b-46": "zag med dbyings nas sangs rgyas rnams //",
    "T04TD3901E:71b-47": "gcig min du ma ma yin te //",
    "T04TD3901E:71b-48": "mkha' ltar lus ni med pa'i phyir //",
    "T04TD3901E:71b-49": "du ma yang ni ma yin no //",
    "T04TD3901E:71b-50": "sngon gyi lus rjes 'brangs pa'i phyir //",
    "T04TD3901E:71b-51": "gcig pa yang ni ma yin no //",
    "T04TD3901E:71b-52": "phrin las rnams ni mdzad pa na //",
    "T04TD3901E:72a-0": "mkha' @72a * //",
    "T04TD3901E:72a-1": "la nyi ma stong shar ba'i //",
    "T04TD3901E:72a-2": "'od zer gcig tu 'dres pa ltar //",
    "T04TD3901E:72a-3": "sems can don la ro gcig 'gyur //",
    "T04TD3901E:72a-4": "de yis 'gro kun rtogs pa dang //",
    "T04TD3901E:72a-5": "shes rab zab mo skyes nas ni //",
    "T04TD3901E:72a-6": "de don bsgoms pas bla med ni //",
    "T04TD3901E:72a-7": "byang chub chen po thob par shog / dbu ma rin po che'i phreng ba zhes bya ba /",
    "T04TD3901E:72a-8": "pandi ta chen po tsandra ra hi las mdzad pa rdzogs so /",
    "T04TD3901E:72a-10": "// / pandi ta de nyid dang lo ts'a ba cog ro ting 'dzin bzang pos bsgyur cing zhus te gtan la phab pa'o//"
}