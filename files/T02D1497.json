{
    "T02D1497:216b-0": "@216b # // rgya gar skad du /",
    "T02D1497:216b-1": "ts'a rya g'i ti bri tti /",
    "T02D1497:216b-2": "bod skad du /",
    "T02D1497:216b-3": "spyod pa'i glu'i 'grel pa /",
    "T02D1497:216b-4": "'jam dpal gzhon nur gyur pa la phyag 'tshal lo //",
    "T02D1497:216b-5": "rnam pa kun gyi mchog ldan pa //",
    "T02D1497:216b-6": "zung 'jug sku la phyag 'tshal lo //",
    "T02D1497:216b-7": "spyod pa glu yi don dbye ba //",
    "T02D1497:216b-8": "gzhan la phan pa'i blo yis bri //",
    "T02D1497:216b-9": "'dir yang dag pa'i lta ba rnam pa gnyis kyi dbang du byas nas /",
    "T02D1497:216b-10": "rdo rje'i glus 'od gsal ba dang /",
    "T02D1497:216b-11": "'gog pa'i dang don dam pa'i bden pa gtsor bstan nas /",
    "T02D1497:216b-12": "spyod pa'i glus bdag byin gyis brlab pa dang //",
    "T02D1497:216b-13": "lam gyi bden pa dang /",
    "T02D1497:216b-14": "kun rdzob kyi ba den pa bstan pa'i phyir //",
    "T02D1497:216b-15": "gzugs brnyan ci 'dra zhes bya ba la sogs pa",
    "T02D1497:216b-16": "la 'dir shes rab kyi mig gis blta bar bya",
    "T02D1497:216b-17": "ba'i yul ni gnyis te /",
    "T02D1497:216b-18": "med pa dang /",
    "T02D1497:216b-19": "yod pa'i rang bzhin no //",
    "T02D1497:216b-20": "med pa ni ma yin pa la der snang ba ste /",
    "T02D1497:216b-21": "dper na rab rib can gyi shes pa bzhin no //",
    "T02D1497:216b-22": "gzugs brnyan ci 'dra zhes pa ni de la gsum ste /",
    "T02D1497:216b-23": "me long g-ya' med pa dang /",
    "T02D1497:216b-24": "bzhin nye bar gnas pa dang /",
    "T02D1497:216b-25": "nam mkha'i sgrib g-yogs med pa la gzugs snang ngo //",
    "T02D1497:217a-0": "de bzhin du sems dang rlung gi rnam 'phrul las @217a * //",
    "T02D1497:217a-1": "ma rig pas khyad par du byas pa la srid pa gsum gyi 'gro ba gsal bar snang ste /",
    "T02D1497:217a-2": "de yang snang ba tsam las don du grub pa gang yang med do //",
    "T02D1497:217a-3": "de'i phyir /",
    "T02D1497:217a-4": "rang gi ngo bo brtags na rang bzhin yod ma yin //",
    "T02D1497:217a-5": "zhes bya ba'o //",
    "T02D1497:217a-6": "ji ltar brtags pas med par shes she na ;",
    "T02D1497:217a-7": "bdag dang khams gsum pa'i rang gi ngo bo gzugs brnyan ltar snang ba tsam du shes /",
    "T02D1497:217a-8": "ma skyes par shes pa'o //",
    "T02D1497:217a-9": "de kva'i zhes bos nas gdams pa'o //",
    "T02D1497:217a-10": "gzugs brnyan la 'khrul bar ma byed /",
    "T02D1497:217a-11": "gzugs brnyan gyi rang bzhin mi shes par ma byed ces pa'o //",
    "T02D1497:217a-12": "de ltar mdor bstan nas dpe don gyi mtshan nyid rgyas par bstan pa'i phyir /",
    "T02D1497:217a-13": "dri med mkha' dang zhes bya ba la sogs pa la /",
    "T02D1497:217a-14": "nam mkha' dri ma med pa dang /",
    "T02D1497:217a-15": "nor bu dang /",
    "T02D1497:217a-16": "me long dag pa dang /",
    "T02D1497:217a-17": "bzhin gsum 'dus pa las gzugs brnyan snang ba de",
    "T02D1497:217a-18": "bzhin du sems dang rlung dang las dang ma rig",
    "T02D1497:217a-19": "pa las bdag dang khams gsum pa'i gzugs brnyan snang",
    "T02D1497:217a-20": "ste / de la 'khrul te rtag pa dang yang",
    "T02D1497:217a-21": "dag par shes pa ni seng ge rang gi grib",
    "T02D1497:217a-22": "ma la brgal bas rgya mtshor shi ba dang 'dra",
    "T02D1497:217a-23": "ste / ste blun pa'o // yang brda mi shes",
    "T02D1497:217a-24": "pa'i byis pas rang gi gzugs brnyan la 'brad pa",
    "T02D1497:217a-25": "dang 'dra ste blun pa'o ;",
    "T02D1497:217a-26": "/ de bzhin du bdag dang khams gsum pa gzugs",
    "T02D1497:217a-27": "brnyan ltar snang ba la bdag dang gzhan du ci'i",
    "T02D1497:217a-28": "phyir 'khrul te 'khrul par ma byed ces bya ba'o",
    "T02D1497:217a-29": "// de yang mdo las /",
    "T02D1497:217a-30": "ji ltar me long ngos la ni //",
    "T02D1497:217a-31": "snang yang de na yod min ltar //",
    "T02D1497:217a-32": "de bzhin dngos rnams ngo bo nyid //",
    "T02D1497:217a-33": "ces pa dang /",
    "T02D1497:217a-34": "yang /",
    "T02D1497:217a-35": "don yod ma yin sems nyid de //",
    "T02D1497:217a-36": "bag chags kyis ni dkrugs pa'i yid //",
    "T02D1497:217a-37": "don du snang ba byung ba yin //",
    "T02D1497:217a-38": "zhes gsungs pas bdag dang khams gsum pa'i dngos po tshu rol mthong ba'i shes pa dang /",
    "T02D1497:217a-39": "shes bya ma lus par nam mkha'i me tog ltar shes par bya'o //",
    "T02D1497:217a-40": "da ni yod pa'i rang bzhin mthong ba'i dbang du byas nas /",
    "T02D1497:217a-41": "dkyil 'khor 'khor lo bsgom pa brtan par bya ba ste /",
    "T02D1497:217a-42": "zhes bya ba de la lnga ste rten 'brel la mthu yod pa dang /",
    "T02D1497:217a-43": "de yin pa dang /",
    "T02D1497:217a-44": "der shes pa dang /",
    "T02D1497:217a-45": "der bsgom pa dang /",
    "T02D1497:217a-46": "byin gyi rlabs 'byung ba'o //",
    "T02D1497:217b-0": "@217b de ltar yod pa ma yin pa'i don bsal",
    "T02D1497:217b-1": "nas sems rlung gnyis zag med kyi yon tan gyis",
    "T02D1497:217b-2": "khyad par du byas pa'i tshe /",
    "T02D1497:217b-3": "rten dang brten pa'i lha'i 'khor lor snang ba ste",
    "T02D1497:217b-4": "nyer len gyi rgyu sems lhan cig byed pa'i rkyen",
    "T02D1497:217b-5": "rlung zag med kyi yon tan gsum 'dus pa las",
    "T02D1497:217b-6": "yid kyi lus sgyu ma lta bu la sogs par",
    "T02D1497:217b-7": "snang ngo // de yang rang bzhin gyis zag pa",
    "T02D1497:217b-8": "med pa'i yon tan thams cad kyi rang bzhin yin",
    "T02D1497:217b-9": "pa shes pa med na med pa'i phyir ro //",
    "T02D1497:217b-10": "de yang shes byed yang dag pa'i dge ba'i bshes",
    "T02D1497:217b-11": "gnyen la brten nas bdag byin gyis brlab pa'i rang",
    "T02D1497:217b-12": "bzhin du dpe gsum dang bcu gnyis kyi sgo nas",
    "T02D1497:217b-13": "mtshon cing shes pa dang /",
    "T02D1497:217b-14": "de yang dbang po lngas dbang byas nas bsgom pa dang /",
    "T02D1497:217b-15": "de las byin gyi rlabs chos thams cad sgyu ma ltar snang ba nges pa'i shes pa skye'o //",
    "T02D1497:217b-16": "gzhan lhas skyong ba la sogs pa 'phags pa'i lhas bshad pa las shes par bya'o //",
    "T02D1497:217b-17": "de nyid shes pa'i rnal 'byor pa yis der mi gnas //",
    "T02D1497:217b-18": "zhes bya ba ni sgyu mar shes kyang sgyu mas",
    "T02D1497:217b-19": "byas pa'i bud med la chags pa skye ba dang",
    "T02D1497:217b-20": "'dra bar zhen pa yod pas de 'od gsal gyis",
    "T02D1497:217b-21": "sbyangs pa'o // mtshon par bya ba mchog tu bde chen zhes pa ste //",
    "T02D1497:217b-22": "zhes pa'i tshig gnyis po go sla'o ;",
    "T02D1497:217b-23": "/ khyed kyis brtags shing bskyed pa'i tshul ni gang yin pa //",
    "T02D1497:217b-24": "zhes bya ba ni bden pa gnyis kyi mtshan nyid",
    "T02D1497:217b-25": "dang mi ldan pa'i brtags pa'i rnal 'byor dgag pa",
    "T02D1497:217b-26": "ste go sla'o // ji srid de ni rang bzhin yongs su mi shes pas //",
    "T02D1497:217b-27": "de srid byang chub bla na med pa ji ltar 'grub //",
    "T02D1497:217b-28": "ces bya ba ni 'od gsal dang zung 'jug go //",
    "T02D1497:217b-29": "rnam rtog spros pa ma lus dngos po med pa ste //",
    "T02D1497:217b-30": "zhes bya ba ni 'jig rten pa'i sems brgya drug cu'o //",
    "T02D1497:217b-31": "de dag mchog tu bde ba chen po 'od gsal gyi rang bzhin gyis sbyangs pa yin zhes bya'o //",
    "T02D1497:217b-32": "de'i rgyu ci zhe na /",
    "T02D1497:217b-33": "'jig rten gyi chos brgyad la mnyam pa nyid du bya ba dang //",
    "T02D1497:217b-34": "ting nge 'dzin gyi mchog la gnas par 'gyur ba ste /",
    "T02D1497:217b-35": "de la gnyis /",
    "T02D1497:217b-36": "thun mong gi tshogs tshul khrims dang ldan pa dang /",
    "T02D1497:217b-37": "longs spyod la mi ltos pa dang /",
    "T02D1497:217b-38": "bzod pa dang ldan pa dang /",
    "T02D1497:217b-39": "dam bca' brtan pa dang /",
    "T02D1497:218a-0": "'du 'dzi sbong ba @218a * //",
    "T02D1497:218a-1": "dang /",
    "T02D1497:218a-2": "shes bzhin dang ldan pa dang /",
    "T02D1497:218a-3": "bden pa gnyis la ma yengs pa'i dran pa dang /",
    "T02D1497:218a-4": "bya ba dang de ma yin pa shes pa dang /",
    "T02D1497:218a-5": "sgrib pa lnga sbong ba dang /",
    "T02D1497:218a-6": "zad kyi tshod rig pa dang /",
    "T02D1497:218a-7": "'jig rten pa'i spyod pa la blo rnal du phebs pa'o //",
    "T02D1497:218a-8": "thun mong ma yin pa'i dbang bzhi legs par thob pa /",
    "T02D1497:218a-9": "byang chub kyi sems brtan pa /",
    "T02D1497:218a-10": "bla ma la gus pa'o //",
    "T02D1497:218a-11": "de lta bu'i tshogs la gnas na lus ngag yid gsum dang /",
    "T02D1497:218a-12": "sgrib pa gsum shin tu rnam par dag par 'gyur",
    "T02D1497:218a-13": "ba ste spros pa'i spyod pa ma lus pa sbong",
    "T02D1497:218a-14": "pa'o // rnam par rtog pa zhes bya ba'i tshig",
    "T02D1497:218a-15": "gnyis spros pa'i rnal 'byor dgag pa ste go sla'o",
    "T02D1497:218a-16": "pa'o // // ji srid srid pa gsum dang /",
    "T02D1497:218a-17": "cir snang 'jig rten pa'i smes spros pa dang /",
    "T02D1497:218a-18": "rnam rtog ma lus pa don yod ma yin pas //",
    "T02D1497:218a-19": "de phyir bsal ba de ne de bzhin mchog tu rnam par dag pa'i rang bzhin ni //",
    "T02D1497:218a-20": "de la dbang po lngas dbang byas pa'i ting nge",
    "T02D1497:218a-21": "'dzin gyi mes nyon mongs pa'i sog ma 'jig rten",
    "T02D1497:218a-22": "pa'i sems rnam par bsregs pas gang gi tshe 'jig",
    "T02D1497:218a-23": "rten gsum dang / 'jig rten pa'i sems rnams nam mkha'i dkyil ltar yongs su shes pa de'i te /",
    "T02D1497:218a-24": "'gro ba ma lus pa'i rtog pa nub nas nam mkha' bzhin du 'gyur ro //",
    "T02D1497:218a-25": "de ltar chos thams cad snang la nges pa'i shes",
    "T02D1497:218a-26": "pa skye ba'i dri ma sbyong dgos pa gsungs pa",
    "T02D1497:218a-27": "/ rnam rtog rab rib kyis rmongs ldongs par ma byed cig / ces bya'o //",
    "T02D1497:218a-28": "de ci'i phyir zhe na /",
    "T02D1497:218a-29": "'gro ba gsum po rang bzhin dag pa'i ngang du khyad par gang yang med la /",
    "T02D1497:218a-30": "rtog pas bye brag byas pa'o //",
    "T02D1497:218a-31": "de'i don rgyas par bstan pa'i phyir /",
    "T02D1497:218a-32": "rab rib can gyis zhes bya ba la sogs pa ste go sla'o //",
    "T02D1497:218a-33": "da ni 'od gsal ba'i ting nge 'dzin gyis las",
    "T02D1497:218a-34": "dang nyon mongs pa skye ba dag par ma byas",
    "T02D1497:218a-35": "par du / las 'bras shing tu phra ba la yang 'dzem dgos pa bstan pa'i phyir /",
    "T02D1497:218a-36": "sdig pa'i rnam smin chom rkun 'jig pa mthong ba yis //",
    "T02D1497:218a-37": "zhes bya ba la sogs pa ste go sla'o //",
    "T02D1497:218a-38": "de kho na nyid kyi ma 'od gsal ba'i ting nge 'dzin gyis las kyi 'jug pa bcad nas /",
    "T02D1497:218a-39": "bzod pa de dang ldan pa bzhin du rang gi",
    "T02D1497:218b-0": "rgyud la dge ba'i sems rdzogs @218b par byed pa",
    "T02D1497:218b-1": "la sogs pa'i tshe ni de mi dgos pas de",
    "T02D1497:218b-2": "srid ci dgar spyod ces bya'o //",
    "T02D1497:218b-3": "de bas na de srid ces bya ba la sogs pa ste go sla'o //",
    "T02D1497:218b-4": "de ltar lta ba dang spyod pa dag la bram ze zhes bya'i /",
    "T02D1497:218b-5": "rigs la sogs pa ma yin par bstan pa'i phyir",
    "T02D1497:218b-6": "gcer bu zhes bya ba la sogs pa ste go",
    "T02D1497:218b-7": "sla'o // lam phyin ci ma log pa dang ldan na rigs la mi ltos par bstan pa'i phyir /",
    "T02D1497:218b-8": "dman pa'i rigs su skyes kyang zhes bya ba la sogs pa'o //",
    "T02D1497:218b-9": "'khrul pa'i dbang gis rtag tu 'khor ba de las bzlog par gdams pa ni /",
    "T02D1497:218b-10": "yang dang yang du zhes bya ba la sogs pas mjug bsdus te gdams pa /",
    "T02D1497:218b-11": "kva'i zhes bos nas sems khyod rang gis rang gi dri ma khrus //",
    "T02D1497:218b-12": "zhes bya ba la /",
    "T02D1497:218b-13": "bzhin gyi dri ma me long la bltas nas sel ba ltar /",
    "T02D1497:218b-14": "me long dang 'dra ba'i bla ma dang /",
    "T02D1497:218b-15": "chu dang 'dra ba'i man ngag gis ma rig pa'i dri mas gang gos pa de zad par bya'o //",
    "T02D1497:218b-16": "de'i phyir bla ma'i man ngag gi chus rtog pa'i dri ma bkru bar bya'o //",
    "T02D1497:218b-17": "tshul ji ltar bkru zhe na /",
    "T02D1497:218b-18": "sems khyod yongs su go bar gyis la rang la ni //",
    "T02D1497:218b-19": "yongs su blta zhing gti mug mun pa chen po sbyongs //",
    "T02D1497:218b-20": "zhes bya ba la chos thams cad sems dang rlung",
    "T02D1497:218b-21": "gi rnam par 'phrul bar go bar gyis la rang",
    "T02D1497:218b-22": "la rang ste / rlung dang sems rang bzhin la",
    "T02D1497:218b-23": "bcug la nam mkha' dang 'dra bar ltos zhes bya'o",
    "T02D1497:218b-24": "la rang ste / // de lta bu'i thub pa'i chos kyi gtam mi nyan pa dang /",
    "T02D1497:218b-25": "de'i skal ba med pa ni me ltar snang ba yin no //",
    "T02D1497:218b-26": "de bas na nges par 'jig rten pha rol du 'gro dgos pa yid la byas la /",
    "T02D1497:218b-27": "thub pa'i chos kyi gtam byang chub kyi sems la sogs pa mnyan zhing goms par bya'o //",
    "T02D1497:218b-28": "de thos nas de dang 'gal ba'i las mi bya",
    "T02D1497:218b-29": "ste mnar med par 'gro ba la de min pa",
    "T02D1497:218b-30": "gang gis kyang 'dzin par mi nus pa'i phyir ro",
    "T02D1497:218b-31": "// de thos nas de ltar de sbyangs nas gnas skabs kyi 'bras bu mtho ris la /",
    "T02D1497:218b-32": "mthar thug gi 'bras bu byang chub 'thob pa'o //",
    "T02D1497:218b-33": "ma rig pa'i mun pa la chos te skyabs su 'gro ba dang /",
    "T02D1497:218b-34": "byang chub kyi sems la sogs pa dang /",
    "T02D1497:218b-35": "tha ma bde ba chen po'i ting nge 'dzin gyi",
    "T02D1497:218b-36": "bar ni sgron ma ste rang bzhin gyis 'od gsal",
    "T02D1497:218b-37": "bar byed pa'i phyir ro //",
    "T02D1497:219a-0": "de'i phyir srid pa'i rgya mtsho chen po sgrol bar @219a * //",
    "T02D1497:219a-1": "byed pa'i gru dang gzigs yin pas nges par bsten zhing goms par bya'o //"
}