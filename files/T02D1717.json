{
    "T02D1717:84a-0": "@84a # // rgya gar skad du /",
    "T02D1717:84a-1": "pi thi shva ra sto tra /",
    "T02D1717:84a-2": "bod skad du /",
    "T02D1717:84a-3": "zhing gi dbang phyug ma'i bstod pa /",
    "T02D1717:84a-4": "bcom ldan 'das zhing gi dbang phyug ma la phyag 'tshal lo //",
    "T02D1717:84a-5": "kun rtog thams cad yang dag 'phrog / dngos rnams rang bzhin ngo bo ni //",
    "T02D1717:84a-6": "sems can kun la phan don du //",
    "T02D1717:84a-7": "snying rje'i mchog la phyag 'tshal lo //",
    "T02D1717:84a-8": "'khrul pas khyab pa thams cad du ;",
    "T02D1717:84a-9": "/ zhabs kyis mnan nas rnam par spangs //",
    "T02D1717:84a-10": "nyon mongs thams cad bsal ba yi //",
    "T02D1717:84a-11": "zhing gi dbang phyug phyag 'tshal bstod //",
    "T02D1717:84a-12": "thams cad gnyis med mchog tu spangs //",
    "T02D1717:84a-13": "don rnams thams cad yongs su rdzogs //",
    "T02D1717:84a-14": "rnam pa can ni rnam pa med //",
    "T02D1717:84b-0": "byang chub gzugs @84b la phyag 'tshal bstod //",
    "T02D1717:84b-1": "sku mdog dmar mo zhal bzhi ma //",
    "T02D1717:84b-2": "dga' ba la sogs gzigs pa yi //",
    "T02D1717:84b-3": "khro mo'i zhal gsum 'od 'phro ma //",
    "T02D1717:84b-4": "zhi ba'i gzugs la phyag 'tshal bstod //",
    "T02D1717:84b-5": "phyag 'tshal mgo bo'i phreng ba ma //",
    "T02D1717:84b-6": "lnga lnga steng du yongs su 'dzin //",
    "T02D1717:84b-7": "skyil krung phyed pa'i /",
    "T02D1717:84b-8": "gar gyis gnas //",
    "T02D1717:84b-9": "g-yon du gzigs la phyag 'tshal bstod //",
    "T02D1717:84b-10": "snying gi padma'i dbus su ni //",
    "T02D1717:84b-11": "zla ba'i dkyil 'khor yang dag gnas //",
    "T02D1717:84b-12": "snying rje yis ni khros pa'i thugs //",
    "T02D1717:84b-13": "zhing gi dbang phyug phyag 'tshal bstod //",
    "T02D1717:84b-14": "lhung bzed ral gri rdo rje dang //",
    "T02D1717:84b-15": "da ma ru ni g-yas su gnas //",
    "T02D1717:84b-16": "g-yon na kha tv'am dril bu dang //",
    "T02D1717:84b-17": "rin chen autpala bstod phyag 'tshal //",
    "T02D1717:84b-18": "rlung gi dkyil 'khor nang du gnas //",
    "T02D1717:84b-19": "stag gi pags pa'i sham thabs can //",
    "T02D1717:84b-20": "sna tshogs pad zla'i dkyil na gnas //",
    "T02D1717:84b-21": "spyan gsum ma la phyag 'tshal bstod //",
    "T02D1717:84b-22": "rtsa gsum pa yi nang nas gnas //",
    "T02D1717:84b-23": "dgug pa gsum ni yang dag 'phrog / ngo bo gsum ni yang dag ldan //",
    "T02D1717:84b-24": "sku gsum ba snyems la phyag 'tshal bstod //",
    "T02D1717:84b-25": "de nyid gsum gyi gzugs mdzes ma //",
    "T02D1717:84b-26": "sdug bsngal gsum po spangs pa yi //",
    "T02D1717:84b-27": "sa 'og sa steng sa bla khyab //",
    "T02D1717:84b-28": "rang bzhin ma la phyag 'tshal bstod //",
    "T02D1717:84b-29": "nyi shu rtsa bzhi'i zhing rnams su ;",
    "T02D1717:84b-30": "/ rnal 'byor ma ni nyi shu bzhi //",
    "T02D1717:84b-31": "nyi shu rtsa bzhi'i gnas na bzhugs //",
    "T02D1717:84b-32": "nyi shu rtsa lnga phyag 'tshal bstod //",
    "T02D1717:84b-33": "pull'i ra ma la pa'i zhing //",
    "T02D1717:84b-34": "legs dga' rnal 'byor dbang phyug ma //",
    "T02D1717:84b-35": "lha mo dkar mo phyag bzhi ma //",
    "T02D1717:84b-36": "spyi bor gnas la phyag 'tshal bstod //",
    "T02D1717:84b-37": "legs dga' 'dzin ma rnal 'byor ma //",
    "T02D1717:84b-38": "dz'a landha ra spyi gtsug bzhugs //",
    "T02D1717:84b-39": "ljang gu mgo bo'i phreng ba can //",
    "T02D1717:84b-40": "rnal 'byor dbang phyug phyag 'tshal bstod //",
    "T02D1717:84b-41": "aurgyan du song bre'u 'bru la //",
    "T02D1717:84b-42": "legs par dga' ba zla ba ma //",
    "T02D1717:84b-43": "sku mdog dkar mo aarbu'i ste //",
    "T02D1717:84b-44": "legs dga' phreng ba ser mo ni //",
    "T02D1717:84b-45": "go d'a ba r'i nye ba'i zhing//",
    "T02D1717:84b-46": "rna ba g-yas la yang dag gnas //",
    "T02D1717:84b-47": "legs par dga' ba zar ma ni //",
    "T02D1717:84b-48": "sku mdog ser mo phyag 'tshal bstod //",
    "T02D1717:84b-49": "r'a me shva ri smin mtshams su //",
    "T02D1717:84b-50": "dkar mo legs dga' 'dod ma ni //",
    "T02D1717:84b-51": "de b'i ko ti mig gnyis la //",
    "T02D1717:84b-52": "dmar mo legs dga' khro bo'i gzugs //",
    "T02D1717:85a-0": "dpung pa'i rtsa gnyis yang @85a * //",
    "T02D1717:85a-1": "dag gnas //",
    "T02D1717:85a-2": "m'a la zhing gi 'dren pa mo //",
    "T02D1717:85a-3": "lha mo sku mdog sngon mo'i 'od //",
    "T02D1717:85a-4": "phyag 'tshal legs dga' bla med ma //",
    "T02D1717:85a-5": "zhing dang nye ba'i zhing dang brgyad //",
    "T02D1717:85a-6": "zhal gcig phyag ni bzhi ma'o //",
    "T02D1717:85a-7": "thams cad thod pa'i phreng ba 'dzin //",
    "T02D1717:85a-8": "phyag 'tshal bla med rnal 'byor ma ;",
    "T02D1717:85a-9": "/ spyan gsum thod pa kha tv'am ga / dril bu da ma ru 'dzin ma //",
    "T02D1717:85a-10": "thams cad ngo bo rang bzhin bdag / phyag 'tshal rnal 'byor ma phyag 'tshal //",
    "T02D1717:85a-11": "phyag 'tshal k'a ma r'u pa la //",
    "T02D1717:85a-12": "zhing dang 'thung gcod ces bya ba //",
    "T02D1717:85a-13": "mchan khung gnyis la gnas pa'o //",
    "T02D1717:85a-14": "lha mo gtsug tor bstod phyag 'tshal //",
    "T02D1717:85a-15": "phyag 'tshal ao tre 'thung gcod la //",
    "T02D1717:85a-16": "nu ma gnyis na gnas pa yi //",
    "T02D1717:85a-17": "zhing na yang dag ye shes gzugs //",
    "T02D1717:85a-18": "rnal 'byor 'jigs ma phyag 'tshal lo //",
    "T02D1717:85a-19": "nye zhing tri sha ku ne ru //",
    "T02D1717:85a-20": "gtsug tor cung zad ces bya ba'i //",
    "T02D1717:85a-21": "rnal 'byor lte ba'i yul na bzhugs //",
    "T02D1717:85a-22": "phyag 'tshal thams cad 'dod ma la'o //",
    "T02D1717:85a-23": "ko sa la ni nye ba'i zhing //",
    "T02D1717:85a-24": "rnal 'byor ma zhes bya ba yi //",
    "T02D1717:85a-25": "sna rtser gnas pa'i yid kyis bsam //",
    "T02D1717:85a-26": "phyag 'tshal mchog ni dbang phyug ma //",
    "T02D1717:85a-27": "ka ling ka ni kha la gnas //",
    "T02D1717:85a-28": "phyag 'tshal rnal 'byor ral tshogs ma //",
    "T02D1717:85a-29": "tshando bzhugs pa'i lha mo la //",
    "T02D1717:85a-30": "phyag 'tshal lhan cig skyes ma la'o //",
    "T02D1717:85a-31": "'thung gcod tshando la p'a ka / drag mo mgrin par gnas pa ste //",
    "T02D1717:85a-32": "ral can nye ba'i tshando la //",
    "T02D1717:85a-33": "k'anytsi snying ga bla na med //",
    "T02D1717:85a-34": "li dha hi m'a la yi gnas //",
    "T02D1717:85a-35": "au pa tshandor gnas pa'o //",
    "T02D1717:85a-36": "phyag 'tshal rnal 'byor gtum mo la //",
    "T02D1717:85a-37": "yang dag rtogs pas thams cad sreg /'du ba pre ta pu ri pa //",
    "T02D1717:85a-38": "thod cad ma ni gsang bar gnas //",
    "T02D1717:85a-39": "srin po'i zhal ni gnas pa yi //",
    "T02D1717:85a-40": "rnam par 'gyur byed ma phyag 'tshal //",
    "T02D1717:85a-41": "soor'asht'a nye 'du ba //",
    "T02D1717:85a-42": "thor tshugs brla gnyis yang dag gnas //",
    "T02D1717:85a-43": "gser gling rje ngar gnyis su ni //",
    "T02D1717:85a-44": "nye ba'i 'du ba gar mkhan ma'o ;",
    "T02D1717:85a-45": "/ phyag 'tshal sku gsung thugs bdag la //",
    "T02D1717:85a-46": "rnal 'byor ma ni bcu gnyis dran //",
    "T02D1717:85a-47": "thod pa kha tv'am ga 'dzin ma //",
    "T02D1717:85a-48": "'khor lo rdo rje kun du bsnams //",
    "T02D1717:85a-49": "thams cad mgo bo'i phreng ba 'dzin //",
    "T02D1717:85a-50": "spyan gsum skra rtse 'bar ba can //",
    "T02D1717:85a-51": "gar ma dpa' mo chen po ni //",
    "T02D1717:85b-0": "bzhad pa'i gsung @85b gi 'od zer can //",
    "T02D1717:85b-1": "thabs dang shes rab rang bzhin gyis //",
    "T02D1717:85b-2": "phyed ni dmar la phyed ni ljang //",
    "T02D1717:85b-3": "skra brdzes legs pa'i spyan mnga' ma //",
    "T02D1717:85b-4": "phyogs kyi gos can mchog 'dzin pa'o //",
    "T02D1717:85b-5": "phyag 'tshal phyogs skyong ma rnams la //",
    "T02D1717:85b-6": "kam pu dzi la sogs pa bzhi //",
    "T02D1717:85b-7": "zhal gcig spyan ni gsum ma'o//",
    "T02D1717:85b-8": "phyag bzhi ma ni mdzes ma ste //",
    "T02D1717:85b-9": "sna tshogs padma'i steng na gnas /",
    "T02D1717:85b-10": "nyi ma'i dkyil 'khor la gnas pa //",
    "T02D1717:85b-11": "bdud bzhi yi ni gdan la bzhugs //",
    "T02D1717:85b-12": "sna tshogs mdog can phyogs kyi gos //",
    "T02D1717:85b-13": "rngam pa'i zhal can 'jigs pa'i gzugs //",
    "T02D1717:85b-14": "g-yas brkyang zhabs kyis yang dag bzhugs //",
    "T02D1717:85b-15": "dur khrod nye ba'i dur khrod gnas //",
    "T02D1717:85b-16": "mgo bo'i phreng bas kun nas brgyan //",
    "T02D1717:85b-17": "thod pa kha tv'am ga 'dzin pa //",
    "T02D1717:85b-18": "gri gug mi yi mgo bo bsnams //",
    "T02D1717:85b-19": "rkang pa'i bol gyong yul du ni //",
    "T02D1717:85b-20": "kam bu dzi la phyag 'tshal lo //",
    "T02D1717:85b-21": "phyag 'tshal lha mo pukka s'i //",
    "T02D1717:85b-22": "rkang pa'i mthil du kun nas bzhugs //",
    "T02D1717:85b-23": "sin dhu'i zheng du bzhugs pa ni //",
    "T02D1717:85b-24": "rnal 'byor dbang phyug phyag 'tshal bstod //",
    "T02D1717:85b-25": "de bzhin ma ro'i yul song ba //",
    "T02D1717:85b-26": "phyag 'tshal rnal 'byor lto ba me //",
    "T02D1717:85b-27": "pus mo gnyis ka'i yul gnas pa'i //",
    "T02D1717:85b-28": "ma tam gi la phyag 'tshal bstod //",
    "T02D1717:85b-29": "ze'u 'bru'i dbus na bzhugs pa yi ;",
    "T02D1717:85b-30": "/'khor ba'i 'dren pa rnal 'byor ma //",
    "T02D1717:85b-31": "thams cad 'byung ba'i nang na gnas //",
    "T02D1717:85b-32": "sgrol ma'i gzugs la phyag 'tshal bstod //",
    "T02D1717:85b-33": "'khor lo bzhi yi ting 'dzin gnas //",
    "T02D1717:85b-34": "tshangs pa yi ni gnas bzhi ma //",
    "T02D1717:85b-35": "snying rje chen po yi ni thugs //",
    "T02D1717:85b-36": "rang bzhin med la phyag 'tshal bstod //",
    "T02D1717:85b-37": "dang po'i yi ge man ngag zhal //",
    "T02D1717:85b-38": "a'a li k'a li la gnas gzhan //",
    "T02D1717:85b-39": "ro ma brkyang ma aa bi na //",
    "T02D1717:85b-40": "gnyis su med la phyag 'tshal bstod //",
    "T02D1717:85b-41": "rdo rje padma yang dag bsdus //",
    "T02D1717:85b-42": "snying gi gnas las bzhengs pa yi //",
    "T02D1717:85b-43": "stong pa snying rje gnyis su med //",
    "T02D1717:85b-44": "byang chub sems la phyag 'tshal bstod //",
    "T02D1717:85b-45": "bsam pa thams cad zla phyed spangs //",
    "T02D1717:85b-46": "ngag bzhi po rnams rtogs pa yi //",
    "T02D1717:85b-47": "skra rtse brgya cha'i rnal 'byor ma //",
    "T02D1717:85b-48": "mtshan nyid med la phyag 'tshal bstod //",
    "T02D1717:85b-49": "rtog med mtshams med brten pa med //",
    "T02D1717:85b-50": "rtog med gnas pa med pa yi //",
    "T02D1717:85b-51": "thogs med yon tan rim gyis legs /",
    "T02D1717:86a-0": "@86a * // rgyu med rnam pa phyag 'tshal bstod //",
    "T02D1717:86a-1": "rnam par mi rtog brten pa med //",
    "T02D1717:86a-2": "bsam gtan bzlas brjod spangs pa yi //",
    "T02D1717:86a-3": "spangs pa nga rgyal med pa yi //",
    "T02D1717:86a-4": "rtag tu shar la phyag 'tshal bstod //",
    "T02D1717:86a-5": "rtog med bcom pa rnam bcom med //",
    "T02D1717:86a-6": "spang bya med cing gnas pa med //",
    "T02D1717:86a-7": "rang bzhin med ba snang ba med //",
    "T02D1717:86a-8": "the tshom med la phyag 'tshal bstod //",
    "T02D1717:86a-9": "mchog tu zhi ba phra rags med //",
    "T02D1717:86a-10": "mchog dang bar dang tha ma spangs //",
    "T02D1717:86a-11": "kun nas ngo bo thams cad bzhugs //",
    "T02D1717:86a-12": "thams cad 'das ma phyag 'tshal bstod //",
    "T02D1717:86a-13": "thams cad sems kyi gzugs can ma //",
    "T02D1717:86a-14": "thams cad mchog tu yongs su ster //",
    "T02D1717:86a-15": "bgegs rnams rab tu zhi ba ma //",
    "T02D1717:86a-16": "bgegs med ma la phyag 'tshal bstod //",
    "T02D1717:86a-17": "tshad med longs spyod med pa la //",
    "T02D1717:86a-18": "sa 'og sa bla rnam par khyab //",
    "T02D1717:86a-19": "gnyis med 'chi med lha mo ni //",
    "T02D1717:86a-20": "mthong ba med la phyag 'tshal bstod //",
    "T02D1717:86a-21": "sngon nas spangs pa med pa 'dzin //",
    "T02D1717:86a-22": "gnyis su med dus gzi brjid can //",
    "T02D1717:86a-23": "tshad med kun nas rang gi rig / ngo bo med la phyag 'tshal bstod //",
    "T02D1717:86a-24": "grangs med pa yi mi bzad pa //",
    "T02D1717:86a-25": "shes mig 'jigs pa spangs pa'o //",
    "T02D1717:86a-26": "'chi ba spangs pa'i dbang phyug mtha' //",
    "T02D1717:86a-27": "dga' ba ma la phyag 'tshal bstod //",
    "T02D1717:86a-28": "bla ma'i drin gyis gdul bya bzhin //",
    "T02D1717:86a-29": "rnal 'byor ma mos spyod lam gyis //",
    "T02D1717:86a-30": "sems can kun la phan don du //",
    "T02D1717:86a-31": "zhing gi rnal 'byor phyag 'tshal lo //",
    "T02D1717:86a-32": "mos pa chen pos rjes su chags //",
    "T02D1717:86a-33": "bstod pas bstod pa'i rkang pa 'di //",
    "T02D1717:86a-34": "sgra dang sgra med shes pa med //",
    "T02D1717:86a-35": "bzod pa mchog gi dbang phyug ma //",
    "T02D1717:86a-36": "bdag ni byis pa rmongs pa ste //",
    "T02D1717:86a-37": "mos pas bstod pa shin tu dga' //",
    "T02D1717:86a-38": "zhing gi dbang phyug ma'i bstod pa 'di blon po'i",
    "T02D1717:86a-39": "rigs shin tu dga' ba'i pandi tas mdzad pa rdzogs",
    "T02D1717:86a-40": "so / //",
    "T02D1717:86a-41": "/ pandi ta ye shes rdo rje dang /"
}