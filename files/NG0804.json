{
    "NG0804:1": "@#// rgya gar skad du /",
    "NG0804:2": "mri ga shri sna tan+t+ra na ma /",
    "NG0804:3": "bod skad du /",
    "NG0804:4": "spu gri nag po'i rgyud ces bya ba /",
    "NG0804:5": "dpal phyag na rdo rje la phyag 'tshal lo //",
    "NG0804:6": "'di skad bdag gis thos pa'i dus gcig na /",
    "NG0804:7": "bcom ldan 'das rgya mtsho chen po'i gnas klu rnams kyi pho brang na 'khor rigs lnga'i 'khor dang */",
    "NG0804:8": "las kyi sprul pa'i khyung dang */",
    "NG0804:9": "sprul pa'i khyung la sogs pa bsam gyis mi khyab pa dang thabs cig tu bzhugs so //",
    "NG0804:10": "de'i tshe klu'i rgyal po gtsug na me 'bar zhes bya bas /",
    "NG0804:11": "bcom ldan 'das la 'di skad ces gsol to //",
    "NG0804:12": "bcom ldan 'das kyi gnas ni dur khrod chen po'i gnas lags so //",
    "NG0804:13": "bdag cag klu'i tshogs la sogs pa rnams ni khyung",
    "NG0804:14": "rnams kyis sgra grags pa tsam gyis thams cad brgyal",
    "NG0804:15": "bar 'gyur ro // klu rnams kyi gnas zhig par 'gyur bas /",
    "NG0804:16": "bcom ldan 'das kyi gnas gzhan du bskyod 'tshal zhes zhus pa dang */",
    "NG0804:17": "bcom ldan 'das kyis bka' stsal pa /",
    "NG0804:18": "klu'i rgyal po nyon cig khyod kyi 'khor rnams ni rigs ngan pa byol song gi rigs yin pas /",
    "NG0804:19": "sngon yang las ngan pa dang da ltar nyon mongs",
    "NG0804:20": "pa'i dbang gis sems can thams cad la 'tshe bar",
    "NG0804:21": "'gyur bas / las ngan pa 'di dag zad par bya ba'i phyir na /",
    "NG0804:22": "rigs lnga'i khyung la sogs pa rnams ni gnas 'di",
    "NG0804:23": "nyid du gnas pa las gzhan du gnas par mi",
    "NG0804:24": "'gyur ro // khyod kyi 'khor 'di rnams ni sems can rnams la 'das pa dang */",
    "NG0804:25": "da lta dang */",
    "NG0804:26": "ma 'ongs pa dang */",
    "NG0804:27": "gsum du 'tshe bas na ngan song las thar par mi 'gyur bas /",
    "NG0804:28": "klu'i rgyal po khyod nyid yang byang chub mchog tu",
    "NG0804:29": "semasaskyed cig de bas ni klu 'jig rten 'di ma",
    "NG0804:30": "stongs kyi bar du khyung gi tshogs 'di bdag gzhan",
    "NG0804:31": "du 'gro bar mi 'gyur ro //",
    "NG0804:32": "zhes bka' stsal pa dang */",
    "NG0804:33": "klu'i rgyal po la sogs pa thams cad kha bub tu 'gyel nas thams cad brgyal bar gyur to //",
    "NG0804:35": " de'i tshe khyung gi tshogs rnams kyis rigs ngan pa",
    "NG0804:36": "de dag thams cad bsgral nas de dag gi sha",
    "NG0804:37": "khrag rnams yang khyung gi tshogs kyis gtod cing za",
    "NG0804:38": "bar 'gyur ro // de nas klu'i rgyal po gtsug na me 'bar brgyal ba sangs nas /",
    "NG0804:39": "bcom ldan 'das la bskor ba lan gsum byas nas 'di skad ces gsol to //",
    "NG0804:40": "bdag cag klu chen po brgyad po 'di ma 'ongs",
    "NG0804:41": "pa'i dus na las ngan pa'i dbang gis klu'i rigs",
    "NG0804:42": "su gnas pas dus 'di nas byang chub tu sems",
    "NG0804:43": "skyed la / bcom ldan 'das kyi 'khor du 'du'o //",
    "NG0804:44": "bka' gnyan no //",
    "NG0804:45": "thugs rjes bskyab tu gsol /",
    "NG0804:46": "skye ba phyi ma la theg pa chen po'i chos la gnas par bgyi'o //",
    "NG0804:47": "bdag cag ltar 'khor yang @#//",
    "NG0804:48": "bgyid do //",
    "NG0804:49": "zhes smras pa dang */",
    "NG0804:50": "bcom ldan 'das kyis gdug pa can 'dul ba'i ting nge 'dzin la snyoms par zhugs te /",
    "NG0804:51": "chu'i dug dang */",
    "NG0804:52": "sa'i dug dang */",
    "NG0804:53": "me'i dug dang */",
    "NG0804:54": "rlung gi dug dang */",
    "NG0804:55": "nam mkha'i dug dang med par byas so //",
    "NG0804:56": "de bzhin du klu bram ze'i rigs dang */",
    "NG0804:57": "rgyal rigs dang */",
    "NG0804:58": "rje'i rigs dang */",
    "NG0804:59": "gdol pa'i rigs dang rnams yang zhi bar byas so //",
    "NG0804:60": "de'i dus su thugs kha nas khyung gi tshogs rdo rje'i rigs dang rin po che'i rigs dang */",
    "NG0804:61": "pad+ma'i rigs dang */",
    "NG0804:62": "las kyi rigs dang */",
    "NG0804:63": "de bzhin gshigs pa'i rigs rnams yang spros te phyis 'dul ba'i gnyen por spros so //",
    "NG0804:64": "de bzhin du de rnams kyis snying po yang thugs ka nas spros /",
    "NG0804:65": "de ltar gdug pa can thams cad btul nas /",
    "NG0804:66": "yang bcom ldan 'das kyis de dag rnams gso ba'i don du /",
    "NG0804:67": "byams pa dang snying rjer ldan pa'i sems kyis thugs",
    "NG0804:68": "ka nas 'od zer dkar po shel lta bu spros",
    "NG0804:69": "nas thams cad brgyal ba sangs par byas so //",
    "NG0804:70": "gdug pa can thams cad brgyal ba sangs nas mgrin",
    "NG0804:71": "gcig tu bstod nas srog gi snying po rnams phul",
    "NG0804:72": "ba ni / na ga ra dza /",
    "NG0804:73": "sa kra ra dza /",
    "NG0804:74": "pu ma ra dza /",
    "NG0804:75": "zhes phul lo //",
    "NG0804:76": "dus de nyid du bcom ldan 'das kyis gdug pa",
    "NG0804:77": "can de rnams kyi srog gi snying po la las",
    "NG0804:78": "ka lnga'i sham bu btags nas /",
    "NG0804:79": "phyis dam las log na rang srog bdud du phab pa ni /",
    "NG0804:80": "am g+hu sha dza dza /",
    "NG0804:81": "ma ra ya phat phat /",
    "NG0804:82": "dz+wa la ram ram /",
    "NG0804:83": "lam nan stam pa nan /",
    "NG0804:84": "sa ma ya dza dza /",
    "NG0804:85": "zhes re re'i srog snying la btags na las ka lnga lnga yod par bstan to //",
    "NG0804:86": "spu gri nag po'i rgyud las /",
    "NG0804:87": "gleng gzhi'i le'u ste dang po'o //  // de nas yang gnod sbyinalag na rdo rje yis /",
    "NG0804:88": "bcom ldan 'das la 'di skad zhus pa /",
    "NG0804:89": "bsnyen dang bsgrub pa las sbyor dang *//",
    "NG0804:91": " rtags kyi rim pa ji ltar lags *//",
    "NG0804:92": "bcom ldan 'das kyis bka' stsal 'tshal //",
    "NG0804:93": "bcom ldan 'das kyis bka' stsal pa //",
    "NG0804:94": "nyon cig lag na rdo rje nyon //",
    "NG0804:95": "nye bar bkod nas legs par bris pa legs so //",
    "NG0804:96": "bsnyen pa'i rim pa 'di lta ste //",
    "NG0804:97": "gser mig khyung nag me dbul lo //",
    "NG0804:98": "sgrub pa'i las yang de dang 'dra //",
    "NG0804:99": "las sbyor rnam pa lnga yin te //",
    "NG0804:100": "bsreg dang gnan dang 'phang ba dang *//",
    "NG0804:101": "de bzhin thun gyi las dang ni //",
    "NG0804:102": "phur ba'i las su bshad pa'o //",
    "NG0804:103": "ltas kyi rim pa bzang ngan gnyis //",
    "NG0804:104": "yang lag na rdo rjes zhus pa /",
    "NG0804:105": "gser mig bsgrub pa ji ltar lags //",
    "NG0804:106": "bcom ldan 'das kyis gsungs pa /",
    "NG0804:107": "dang po stong nyid byang chub sems //",
    "NG0804:108": "de nyid ngang las rig pa khrom //",
    "NG0804:109": "de las bam 'phros rgya mtsho chen //",
    "NG0804:110": "rin chen rdo ba sngon pos mtshan //",
    "NG0804:111": "de steng 'dab brgyad ge sar ldan //",
    "NG0804:112": "gdug pa sbrul gnyis mdzes par ldan //",
    "NG0804:113": "de steng khrom las ga ru da //",
    "NG0804:114": "spro bsdu tshul gyis bskyed pa ni //",
    "NG0804:115": "gser gyi lus la g.yu yi gshog / mchu dang sder mo lcags las",
    "NG0804:117": "[(]24[)]@#// grub //",
    "NG0804:118": "ra dang mig gnyis g.yu gser ldan //",
    "NG0804:119": "spyan drang mchod bstod la sogs bya //",
    "NG0804:120": "yang lag na rdo rjes zhu+u sa pa /",
    "NG0804:121": "khyung nag sgrub pa ji ltar lags //",
    "NG0804:122": "bcom ldan 'das kyis gsungs pa /",
    "NG0804:123": "dang po stong pa'i ngang las ni //",
    "NG0804:124": "pam las 'dab brgyad ge sar ldan //",
    "NG0804:125": "a las zla ba ge sar stengs //",
    "NG0804:126": "de steng nam las sbrul gnyis bskyed //",
    "NG0804:127": "de steng khrom las ga ru da //",
    "NG0804:128": "lus po gser la gshog pa g.yu //",
    "NG0804:129": "mchu sder lcags las grub pa'o //",
    "NG0804:130": "phyag na dkar nag sbrul gnyis za //",
    "NG0804:131": "dbu la rin chen rnam lngas brgyan //",
    "NG0804:132": "spyan drang la sogs rdzogs par bya //",
    "NG0804:133": "yang lag na rdo rjes zhus pa /",
    "NG0804:134": "me dbal bsgrub pa ji ltar lags //",
    "NG0804:135": "bcom ldan 'das kyis gsungs pa /",
    "NG0804:136": "gru gsum bzhi ldan dbus su ni //",
    "NG0804:137": "hum las phyag na rdo rje ni //",
    "NG0804:138": "sku che yan lag rags pa la //",
    "NG0804:139": "phyag gnyis sdigs mdzub rdo rje 'dzin //",
    "NG0804:140": "sku ni ljang khu chen po la //",
    "NG0804:141": "rigs bzhi sbrul gyis rnam par brgyan //",
    "NG0804:142": "gru gsum gsum la khyung chen gsum //",
    "NG0804:143": "dran rdzogs tshul gyis bskyed pa ni //",
    "NG0804:144": "gshog pa gser la sku mdog nag / sder mo zangs su gnas pa'o //",
    "NG0804:145": "bsnyen bsgrub khyad ni sngags dang ting 'dzin no //",
    "NG0804:146": "spu gri nag po'i rgyud las /",
    "NG0804:147": "bsnyen bsgrub rtsa ba'i le'u ste gnyis pa'o //  // de nas yang lag na rdo rjes /",
    "NG0804:148": "bcom ldan 'das la zhus pa /",
    "NG0804:149": "bsnyen bsgrub gsang sngags ji ltar lags //",
    "NG0804:150": "bcom ldan 'das kyis bka' stsal 'tshal //",
    "NG0804:151": "bcom ldan 'das kyis bka' stsal pa //",
    "NG0804:152": "ha pa om sa khri /",
    "NG0804:153": "gser mig bsnyen pa'i sngags yin te //",
    "NG0804:154": "rtse gcig dag gis bzlas gyur na //",
    "NG0804:155": "'bum tsho gcig gis rtags rnams 'byung *//",
    "NG0804:156": "'bum tsho gnyis na las rnams 'grub //",
    "NG0804:157": "pa khri om swa ha /",
    "NG0804:158": "rdo rje rigs kyi sngags so //",
    "NG0804:159": "sa pa om khri hra /",
    "NG0804:160": "las kyi rigs kyi sngags so /",
    "NG0804:161": "khri pa om swa ha /",
    "NG0804:162": "rin chen rigs kyi sngags so //",
    "NG0804:163": "om pa khri swa ha /",
    "NG0804:164": "pad+ma'i rigs kyi sngags so //",
    "NG0804:165": "ha pa om sa khri /",
    "NG0804:166": "de bzhin gshegs pa'i rigs kyi sngags so //",
    "NG0804:167": "grang zhing rlan pa chu yi dug / lci zhing",
    "NG0804:168": "'thibs pa sa yi dug / tsha la za ba",
    "NG0804:169": "me yi dug / yang la g.yo ba rlung gi",
    "NG0804:170": "dug / sna tshogs snang ba 'dus pa'i dug /",
    "NG0804:171": "dug ngos bzung la nad rnams dbyung *//",
    "NG0804:172": "dug ngos gnyis pa'i dus su bzung *//",
    "NG0804:173": "yi ge kha dog dbyibs dang ni //",
    "NG0804:174": "gnyen pa dang ni phyag rgya yis //",
    "NG0804:175": "gdug pa'i nad rnams dbyung ba'o //",
    "NG0804:176": "dug dbyung sngags ni bdun la rdegs //",
    "NG0804:177": "om ra tha ma ha ga ru ra khyung rbad hur hur b+h+yo /",
    "NG0804:178": "dug sngags so //",
    "NG0804:179": "om ta ki tsa te hu ya hu ya /",
    "NG0804:180": "hu lu hu lu /",
    "NG0804:181": "pu ru te pu ru te swa ha /",
    "NG0804:182": "khyung klu la rbad pa'i sngags so //",
    "NG0804:183": "om a hum /",
    "NG0804:184": "sngags gnyis ldan no //",
    "NG0804:185": "om d+hu pe a hum /",
    "NG0804:186": "push+pe /",
    "NG0804:187": "a lo ke gan d+he /",
    "NG0804:188": "ni pe te /",
    "NG0804:189": "mchod pa'i sngags so //",
    "NG0804:190": "ma ha ga ru da b+ha li ta pu tsa kha hi kha hi swaha /",
    "NG0804:191": "gtor ma'i sngags so //",
    "NG0804:192": "de nas yang lag na rdo rjes zhus pa /",
    "NG0804:193": "bstod dang bskul ba ji ltar @#//",
    "NG0804:194": "lags //",
    "NG0804:195": "bcom ldan 'das kyis bka' stsal 'tshal //",
    "NG0804:196": "hum /",
    "NG0804:197": "mkha' lding rgyal po tshangs pa'i bya //",
    "NG0804:198": "'dab chags rgyal po ku ru na //",
    "NG0804:199": "ri rab rtse la gnas shing dpag bsam shing la bzhugs //",
    "NG0804:200": "rdo rje sprul pa'i sku la phyag 'tshal lo //",
    "NG0804:201": "ye shes gser kyis sku la g.yu yi gshog pa can //",
    "NG0804:202": "gnam lcags 'bar ba'i mchu sder can //",
    "NG0804:203": "yas kyi mche bas ya bdud zil gyis gnon //",
    "NG0804:204": "mas kyi mche bas ma bdud zil gyis gnon //",
    "NG0804:205": "gdug pa khros pa'i sku la bstod //",
    "NG0804:206": "klu rgyal gdug pa'i spy-i nas 'dren cing tshangs pa'i yul sa rtse nas gnon //",
    "NG0804:207": "lag kyi sder mos ri rab rtse nas bsnyil //",
    "NG0804:208": "gshog pa brdabs pas rgya mtsho phyag mas 'debs /",
    "NG0804:209": "khro gtum nga rgyal can la phyag 'tshal bstod //",
    "NG0804:210": "thabs dang shes rab ldan pas rigs bzhi yum dang gnyis med ngang la sbyor /",
    "NG0804:211": "nga rgyal khro gtum che bas klu rgyal spyi nas 'dren //",
    "NG0804:212": "rdzu 'phrul stobs dang ldan pas rigs bzhi dbang du sdud //",
    "NG0804:213": "gdug pa 'dul mdzad khyung la phyag 'tshal bstod //",
    "NG0804:214": "spyan rtsa rig rig sa bdag gzan du tshol //",
    "NG0804:215": "rkan sgra tog tog klu gnyan phyag mas 'debs //",
    "NG0804:216": "bdud dang srin po ma rungs 'dul mdzad pa /",
    "NG0804:217": "khyung chen 'jigs pa'i sku la phyag 'tshal bstod //",
    "NG0804:218": "hum /",
    "NG0804:219": "khyung chen sprul pa 'jigs pa'i sku //",
    "NG0804:220": "ze bas ya bdud zil gyis gnon //",
    "NG0804:221": "spyan ni nyi ma'i zer bas rno //",
    "NG0804:222": "mchu ni rgya zor khug pa 'dra //",
    "NG0804:223": "sa bdag klu gnyan snying nas 'dren //",
    "NG0804:224": "sprul pa'i khyung rnams thog pas drag / yang sprul khyung ni char ltar bab //",
    "NG0804:225": "gshog pa g.yas pas ri rab rtse nas bsnyil //",
    "NG0804:226": "gshog pa g.yon pas rgya mtsho phyag mas 'debs //",
    "NG0804:227": "gdug pa'i klu rnams dbang du sdud //",
    "NG0804:228": "dgung la thog thog ser chen 'bebs /",
    "NG0804:229": "khyung chen sngon po 'jigs pa'i sku //",
    "NG0804:230": "skad ni bar snang 'brug bas che //",
    "NG0804:231": "bang ni bar snang glog bas mgyogs //",
    "NG0804:232": "gdug pa'i tshogs rnams ma lus dbang du sdud //",
    "NG0804:233": "dbang sdud chen po las la ya /",
    "NG0804:234": "khyung gi tshogs rnams gzan la 'du //",
    "NG0804:235": "bka' la la 'ding la la 'phyo //",
    "NG0804:236": "la la klu gnyan grong khyer 'khrol //",
    "NG0804:237": "la la klu bran zas su za /",
    "NG0804:238": "khyung gi rgyal po las la 'du /",
    "NG0804:239": "khyung gi rgyal po las la ya //",
    "NG0804:240": "spu gri nag po'i rgyud las /",
    "NG0804:241": "gser mig 'khyil ba'i le'u ste gsum pa'o //  // de nas yang lag na rdo rjes /",
    "NG0804:242": "bcom ldan 'das la zhus pa /",
    "NG0804:243": "klu yi rigs rnams ji ltar lags //",
    "NG0804:244": "bcom ldan 'das kyis bka' stsal 'tshal //",
    "NG0804:245": "bcom ldan 'das kyis bka' stsal pa /",
    "NG0804:246": "klu yi rigs ni bzhi yin te /",
    "NG0804:247": "dbyings kyi klu bzhi ni bde ba can gyi ngang na gnas /",
    "NG0804:248": "byang chub sems dpa'i klu bzhi ni 'og min gyi gnas lcang lo can gyi gnas na gnas /",
    "NG0804:249": "sprul pa'i klu bzhi ni ri rab kyi zom la gnas /",
    "NG0804:250": "'jig rten pa'i klu bzhi ni 'dzam bu'i gling na rten gang gnas pa na gnas so //",
    "NG0804:251": "yang zhus pa /",
    "NG0804:252": "de bzhi'i @#//",
    "NG0804:253": "don ji ltar lags /",
    "NG0804:254": "zhes zhus pas /",
    "NG0804:255": "bcom ldan 'das kyis gsungs la /",
    "NG0804:256": "dbyings kyi klu bzhi ni don chos nyid kyi sprul pa rig pa'i rtsal ma 'gags pa /",
    "NG0804:257": "phyogs dang rgya gang du yang ma chad pa /",
    "NG0804:258": "tshig dang yi ge las 'das pa /",
    "NG0804:259": "dpe dang kha dog las 'das pa /",
    "NG0804:260": "rgyu dang rkyain las 'das pa /",
    "NG0804:261": "kun gyi spyod yul min pa'o //",
    "NG0804:262": "byang chub sems dpa'i klu bzhi ni rgyal ba rigs",
    "NG0804:263": "lnga ngo bo ste longs spyod rdzogs pa'i zhing na",
    "NG0804:264": "gnas so // sprul pa'i klu bzhi ni ri rab kyi phyogs bzhi na klu chen bzhi gnas te /",
    "NG0804:265": "rgyal rigs dang */",
    "NG0804:266": "rje rigs dang */",
    "NG0804:267": "dmangs rigs dang */",
    "NG0804:268": "bram ze'i rigs rnams gnas te /",
    "NG0804:269": "de re re la yang bzhi bzhis bskor nas so //",
    "NG0804:270": "'jig rten pa'i klu rnams ni ma mo dang */",
    "NG0804:271": "bdud dang */",
    "NG0804:272": "btsan dang */",
    "NG0804:273": "mtsho sman dang */",
    "NG0804:274": "sa srin dang */",
    "NG0804:275": "klu srin dang */",
    "NG0804:276": "dam sri dang */",
    "NG0804:277": "rgyal po la sogs pa rnams ni /",
    "NG0804:278": "sprul pa'i klu bzhi'i 'khor na khyab par gnas te /",
    "NG0804:279": "rang rang gtso bo'i cha 'dzin par gnas so //",
    "NG0804:280": "yang gnod sbyin lag na rdo rjes zhus pa /",
    "NG0804:281": "'khor gyi ltas rnams ji ltar lags //",
    "NG0804:282": "bcom ldan 'das kyis gsungs pa /",
    "NG0804:283": "mon dang btsun chen a tsa ra /",
    "NG0804:284": "khyi dang spre'u byi la dang *//",
    "NG0804:285": "bu chung 'od dang bsgrub khang 'tsheg / snying mi dga' la 'gro snying 'dod //",
    "NG0804:286": "ma dang sring mo bu mo dang *//",
    "NG0804:287": "de bzhin rogs mo mdza' mo dang */",
    "NG0804:288": "khyi dang sgo nga mtsho dang ni //",
    "NG0804:289": "bud med nag mo ral pa can //",
    "NG0804:290": "rta pa skyes pa chas bzang dang *//",
    "NG0804:291": "brag mar chu mar ri dgas dang *//",
    "NG0804:292": "sdom dang sdigapa nya sbal dang *//",
    "NG0804:293": "sbrul dang kha brgyad ba lang dang *//",
    "NG0804:294": "mtsho dang rta bong ra lug rnams //",
    "NG0804:296": " bram zed dmangs rigs rje rigs dang *//",
    "NG0804:297": "rgyal rigs 'khor gyi sprul pa ste //",
    "NG0804:298": "de rnams rul dang skams pa dang *//",
    "NG0804:299": "thub cing rmi na bzang ba yin //",
    "NG0804:300": "za dang 'ded la sogs pa rnams //",
    "NG0804:301": "ngan pa'i rtags su bstan pa'o //",
    "NG0804:302": "spu gri nag po'i rgyud las //",
    "NG0804:303": "klu'i rigs dbye ba'i le'u ste bzhi pa'o //  // de nas yang lag na rdo rje zhus pa /",
    "NG0804:304": "gsang sngags rten 'brel ji ltar lags //",
    "NG0804:305": "bcom ldan 'das kyis bka' stsal 'tshal //",
    "NG0804:306": "bcom ldan 'das kyis bka' stsal pa //",
    "NG0804:307": "bu ram gla rtsi rtsi bo che //",
    "NG0804:308": "lto ru btang ba'i sman du bstan //",
    "NG0804:309": "spos dang gla rtsi ti rtsa gsum /",
    "NG0804:310": "khrus kyis bya ba'i sman du bstan //",
    "NG0804:311": "gla rtsi shing shun gu gul tshil chen dang *//",
    "NG0804:312": "shel tsha du ba sgog skya dang *//",
    "NG0804:313": "de rnams byug pa'i sman du bstan //",
    "NG0804:314": "gu gul sgog skya rtsi bo che //",
    "NG0804:315": "de bzhin khyi lud mkhan pa rnams //",
    "NG0804:316": "de ni gdug pa'i sman du bstan //",
    "NG0804:317": "phag cha'i khyi lud mu zi dang *//",
    "NG0804:318": "de bzhin dri chen nya mkhris rnams //",
    "NG0804:319": "de yang byug pa'i sman du bstan //",
    "NG0804:320": "tsan dug gu gul mu zi dang *//",
    "NG0804:321": "sbrang rgod g.yer shing dri chen dang *//",
    "NG0804:322": "sha chen gla rtsi dri chu dang *//",
    "NG0804:323": "de bzhin khyi lud mkhan pa rnams //",
    "NG0804:324": "gdug pa'i sman du de yang bstan //",
    "NG0804:325": "dus drug dag @#//",
    "NG0804:326": "tu phye la bsrung *//",
    "NG0804:327": "bya nu sgog skya rgya tshwa dang *//",
    "NG0804:328": "de bzhin chang dang sgo nga yis //",
    "NG0804:329": "stod kyi chu ser 'dren pa'i sman /",
    "NG0804:330": "khyi lud mkhan pa ra dug dang *//",
    "NG0804:331": "de bzhin dri chu sbyar ba yis //",
    "NG0804:332": "smad kyi chu ser 'dren pa'i sman //",
    "NG0804:333": "'thug srab dag ni ko ba tsam //",
    "NG0804:334": "dar ram ras kyis bcings shing bsdam //",
    "NG0804:335": "ba bla ldong ros mu zi dang *//",
    "NG0804:336": "mar dkar 'o ma'i spris ma ni //",
    "NG0804:337": "sha ro dbyung ba'i sman du shis //",
    "NG0804:338": "mtha' ma bcu yis brtsogs la dbyung */",
    "NG0804:339": "khyi lce gro chang dag gis ni //",
    "NG0804:340": "glang shu 'dra ba dag gi sman //",
    "NG0804:341": "gtso dang yongs su sbyar ba ni //",
    "NG0804:342": "tsha 'brum dag gi sman du bstan //",
    "NG0804:343": "btsan dug re lcags ra dug ni //",
    "NG0804:344": "sha bkra dag gi sman du bstan //",
    "NG0804:345": "yang na gu gul phag tshil lo //",
    "NG0804:346": "ra dug pa dang ra mo shags //",
    "NG0804:347": "de bzhin shug pa tsher ma can //",
    "NG0804:348": "tsher ma zug pa 'dra ba'i sman //",
    "NG0804:349": "gang zhig snying cig mi dga' na //",
    "NG0804:350": "mi tshil snying khar bsku ba'o //",
    "NG0804:351": "'dod chags 'dod par gyur pa na //",
    "NG0804:352": "btsan dug mu zi lo mar dang *//",
    "NG0804:353": "bsres la rdo rje dag la bsku //",
    "NG0804:354": "ba glang 'gram pa'i rkang mar dang *//",
    "NG0804:355": "phag tshil lo lon bsres pa ni //",
    "NG0804:356": "skra dang smin ma byi na bsku //",
    "NG0804:357": "rta shel mig 'bras dag gis ni //",
    "NG0804:358": "so rtsi shor ba sos par 'gyur //",
    "NG0804:359": "phug ron sgo nga'i ser po dang *//",
    "NG0804:360": "bya sar sgo nga'i ser po dang *//",
    "NG0804:361": "mig sman rgya mtsho gang yin pa //",
    "NG0804:362": "de rnams mig gi sman du bstan //",
    "NG0804:363": "gser g.yu dung dang man shel dang *//",
    "NG0804:364": "byu ru rnams ni mig med pa //",
    "NG0804:365": "bsrung ba'i mchog tu de yang bstan //",
    "NG0804:366": "yang na gla rtsi btsan dug dang *//",
    "NG0804:367": "gu gul mu zi ba bla dang *//",
    "NG0804:368": "ra dug pa dang dri chen ni //",
    "NG0804:369": "bsrung ba'i mchog tu de yang 'gyur //",
    "NG0804:370": "yang na tshon skud sna lnga la //",
    "NG0804:371": "rigs lnga'i khyung du byin rlabs la //",
    "NG0804:372": "mdud pa re la lha re bskyed //",
    "NG0804:373": "mdud pa lha yi grangs dang sbyar //",
    "NG0804:374": "rab gnas mchod pa tshul bzhin bya //",
    "NG0804:375": "de yang bsrung ba'i dam pa yin //",
    "NG0804:376": "btsan dug gla rtsi gu gul dang *//",
    "NG0804:377": "sgog skya shing khun ba bla dang *//",
    "NG0804:378": "ldong ros mu zi ti tsa dang *//",
    "NG0804:379": "bur tsi cong zi 'brug rus dang *//",
    "NG0804:380": "rma bya'i sha dang mkhris pa sgro //",
    "NG0804:381": "'bras dang sran ma bra bo dang *//",
    "NG0804:382": "nyungs kar nyungs nag skye tshe dang *//",
    "NG0804:383": "mi rus rta rus bong bu'i rus pa dang */",
    "NG0804:384": "khyi rus de bzhin mdze po'i rus pa dang *//",
    "NG0804:385": "nya mkhris mi mkhris ba glang mkhris pa dang *//",
    "NG0804:386": "de bzhin ra lug mkhris pa dang *//",
    "NG0804:387": "dom gyi mkhris pa de bzhin no //",
    "NG0804:388": "ra dug lug dug spyang dug dang *//",
    "NG0804:389": "de bzhin bong dug re lcag pa //",
    "NG0804:390": "spyang tsher ba dang ra mo shags /",
    "NG0804:391": "khyi lce srubs ka dbyi mo dang *//",
    "NG0804:392": "spru ma mkhan pa shug pa tsher ma can //",
    "NG0804:393": "skyi ba'i 'bras bu lcam pa'i 'bras bu dang *//",
    "NG0804:394": "de bzhin g.yer shing 'bras bu dang *//",
    "NG0804:395": "spyang khu'i brun dang khyi lud dang *//",
    "NG0804:396": "dri chen dri chu byang sems dkar dmar dang *//",
    "NG0804:397": "phag tshil mi tshil mar nag dang *//",
    "NG0804:398": "pho rog sha dang sha chen dang *//",
    "NG0804:399": "mar dkar bya pho'i ngar sgong dang *//",
    "NG0804:400": "de bzhin ri bong ril ma dang *//",
    "NG0804:401": "du ba sbyin @#//",
    "NG0804:402": "sreg thal ba dang *//",
    "NG0804:403": "de bzhin sbal mig byar nus te //",
    "NG0804:404": "de la sogs pa'i rdzas rnams ni //",
    "NG0804:405": "lus la bcangs sam bskus gyur na //",
    "NG0804:406": "gdon dang chu ser la sogs nad //",
    "NG0804:407": "skad cig tsam yang gnas mi 'gyur //",
    "NG0804:409": " dper na nyi ma shar ba la //",
    "NG0804:410": "mun pa'i rang bzhin mi gnas ltar //",
    "NG0804:411": "gang yang gnas par mi 'gyur ro //",
    "NG0804:412": "spu gri nag po'i rgyud las /",
    "NG0804:413": "rdzas kyi le'u ste lnga pa'o //  // de nas yang lag na rdo rje zhus pa /",
    "NG0804:414": "gsang sngags rdzogs rim ji ltar lags //",
    "NG0804:415": "bcom ldan kyis bka' stsal 'tshal //",
    "NG0804:416": "bcom ldan 'das kyis bka' stsal pa //",
    "NG0804:417": "snying khar lte ba gsang ba'i gnas //",
    "NG0804:418": "de bzhin spyi gtsug 'khor lo ste //",
    "NG0804:419": "hum dang a dang om dang ham //",
    "NG0804:420": "'khor lo bzhi ni rim pas gnas //",
    "NG0804:421": "yang na 'byung bzhi'i yi ge gnas //",
    "NG0804:422": "tsa yi gnas rnams 'di ltar te //",
    "NG0804:423": "drug cu rtsa bzhi lte ba na //",
    "NG0804:424": "snying kha mgrin la brgyad dang bcu drug go / bde ba chen po sum cu gnyis //",
    "NG0804:425": "yam las rlung la ram las me //",
    "NG0804:426": "me rlung gnyis kyi sbyor ba yis //",
    "NG0804:427": "'khor lo'i rtsa rnams bsregs pa ste //",
    "NG0804:428": "lus rnams bde bas rgyas par bsgom //",
    "NG0804:429": "yang ni klu ni gang gnod kyi //",
    "NG0804:430": "dug ni ngos ni zin pa la //",
    "NG0804:431": "dmigs te de la me lce bsreg / nad kyi",
    "NG0804:432": "rnam pa thams cad bsreg / yang na 'khor lo",
    "NG0804:433": "bzhi la yang *// rang rang snying po gang gnas par //",
    "NG0804:434": "rigs bzhi'i khyung ni bsgom la yang *//",
    "NG0804:435": "rim gyis spyi gtsug lte ba'i bar //",
    "NG0804:436": "rim pas bzhu btul byas la bsgom //",
    "NG0804:437": "spyi gtsug rin chen khyung de yang *//",
    "NG0804:438": "me rlung ba de bsregs pas //",
    "NG0804:439": "'od kyi de yi khyung mchod nas //",
    "NG0804:440": "rin chen khyung gi dmigs med bsgom //",
    "NG0804:441": "'khor lo gzhan yang de dang 'dra //",
    "NG0804:442": "thun mtshams dag tu rdzogs rim bsgom //",
    "NG0804:443": "yang na lta ba'i don la gzhag / sngags dang lha ru bcas pa yis //",
    "NG0804:444": "skad cig yengs par mi bya'o //",
    "NG0804:445": "gang zhig lha 'am man ngag la //",
    "NG0804:446": "som nyi zos na sgrub thag ring *//",
    "NG0804:447": "de bzhin bar chod sna tshogs 'ong *//",
    "NG0804:448": "spu gri nag po'i rgyud las /",
    "NG0804:449": "rdzogs rim gyi le'u ste drug pa'o //  // de nas yang lag na rdo rje zhus pa /",
    "NG0804:450": "rigs lnga rtsa ba'i sgrub pa ji ltar lags //",
    "NG0804:452": " bcom ldan 'das kyis bka' stsal 'tshal //",
    "NG0804:453": "bcom ldan 'das kyis bka' stsal pa //",
    "NG0804:454": "dang po byams dang snying rje bsgom //",
    "NG0804:455": "de nas stong nyid byang chub sems //",
    "NG0804:456": "rig pa khrom gyi ngo bo las //",
    "NG0804:457": "b+h+rum 'phros gzhal yas rang bzhin te //",
    "NG0804:458": "sgo bzhi ka ba brgyad dang ldan //",
    "NG0804:459": "dra ba dra phyed rgyal mtshan mdzes //",
    "NG0804:460": "nang du pam las pad+ma bskyed //",
    "NG0804:461": "'dab bzhi lte bar ldan pa la //",
    "NG0804:462": "ma dang a las nyi zla'i steng *//",
    "NG0804:463": "nam bzhi las ni sbrul bzhi'i gdan //",
    "NG0804:464": "gzhal yas rin chen lnga las grub //",
    "NG0804:465": "rdo rje khyung chen 'jigs pa'i sku //",
    "NG0804:466": "sku mdog dkar la mchu gshog sngo //",
    "NG0804:467": "mig dang sder mo gser las grub //",
    "NG0804:468": "lus rnams rdo rjes gtams pa ste //",
    "NG0804:469": "shar phyogs klu gnyan steng du bskyed //",
    "NG0804:470": "rin @#//",
    "NG0804:471": "chen khyung ni sku mdog ser //",
    "NG0804:472": "mchu dang gshog pa rdo las grub //",
    "NG0804:473": "mig dang sder mo byu ru'i mdog / lus ni rin chen spungs pas brgyan //",
    "NG0804:474": "de bzhin lho phyogs klu gnyan te //",
    "NG0804:475": "pad+ma'i khyung chen 'jigs pa'i sku //",
    "NG0804:476": "sku mdog byu ru'i mdog ltar dmar //",
    "NG0804:477": "mig dang sder mo gser las grub //",
    "NG0804:478": "mchu dang gshog pa g.yu las grub //",
    "NG0804:479": "lus ni mdzes pa'i pad+mas brgyan //",
    "NG0804:480": "nub phyogs klu gnyan steng du bsgom //",
    "NG0804:481": "las kyi khyung chen sku mdog sngo //",
    "NG0804:482": "mchu dang gshog pa gser las grub //",
    "NG0804:483": "mig dang sder mo zangs las so //",
    "NG0804:484": "lus la ral gri 'bar bas brgyan //",
    "NG0804:485": "byang phyogs klu yi steng du bskyed //",
    "NG0804:486": "bde gshegs khyung chen sku mdog mthing *//",
    "NG0804:487": "mchu dang gshog pa de bzhin no //",
    "NG0804:488": "mig dang sder mo gser las grub //",
    "NG0804:489": "lus po rdo rje rgya gram 'bar bas gtams //",
    "NG0804:490": "lte bar klu brgyad steng du bskyed //",
    "NG0804:491": "sku bskyed sngags dang bzlas pa'i sngags //",
    "NG0804:492": "rim pa bzhin du bstan pa yang *//",
    "NG0804:493": "ha pa au swa khri pa khri om swa ha /",
    "NG0804:494": "khri pa om swa ha /",
    "NG0804:495": "om khri swa ha /",
    "NG0804:496": "swa pa om khri ta /",
    "NG0804:497": "gtso bo'i sngags ni bsnyen sngags la //",
    "NG0804:498": "'khor rnams kyis bsgrub pa ste //",
    "NG0804:499": "nad ngos zung la so sor bzlas //",
    "NG0804:500": "ngos ma zin na dril te bzlas //",
    "NG0804:501": "rbad sngags dag kyang dril ba'o //",
    "NG0804:502": "sku bskyed thugs kha'i khrom las yang *//",
    "NG0804:503": "'od 'phros spyan drang mchod bstod bya //",
    "NG0804:504": "de nas gnyis med bstim pa dang *//",
    "NG0804:505": "dza hum bam hos phyag rgya bcas //",
    "NG0804:506": "'khor lo pad+ma zla ba la //",
    "NG0804:507": "om dang a dang khrom rnams so //",
    "NG0804:508": "rbad pa'i ting 'dzin 'di lta ste //",
    "NG0804:509": "gang gnod pa yi dug la yang *//",
    "NG0804:510": "gnyen po gang yin khyung rbad tshe //",
    "NG0804:511": "sngags ni mda' yi rang bzhin la //",
    "NG0804:512": "ting 'dzin gzhu yi ngo bo ste //",
    "NG0804:513": "dug ni 'phen pa'i tshul du bsam //",
    "NG0804:514": "gnyen po'i ting 'dzin mchod pa la //",
    "NG0804:515": "sgrub pa ting 'dzin dbang du bsdu //",
    "NG0804:516": "las sbyor ting 'dzin gsod par byed //",
    "NG0804:517": "ra dza sri dza khyung rbad hur hur b+h+yo b+h+yo /",
    "NG0804:518": "dug dbyung ba'i sngags so //",
    "NG0804:519": "sgrub pas dug rnams phyin pas na //",
    "NG0804:520": "gnyen po gang yin sngags la ni //",
    "NG0804:521": "gsang sngags 'di rnams sbrel la gdags //",
    "NG0804:522": "na ga ra dza ma ra ya phat /",
    "NG0804:523": "phu me ra dza ma ra ya phat /",
    "NG0804:524": "sakra ra dza ma ra ya phat /",
    "NG0804:525": "hum /",
    "NG0804:526": "bcom ldan rdo rje'i khyung chen ni //",
    "NG0804:527": "sku mdog dkar la 'od zer 'bar //",
    "NG0804:528": "lus la rdo rje 'bar bas brgyan //",
    "NG0804:529": "'jigs byed khro bo'i sku la bstod //",
    "NG0804:530": "bcom ldan rin chen khyung chen yang *//",
    "NG0804:531": "sku mdog ser la 'jigs pa'i sku //",
    "NG0804:532": "sku la rin chen 'bar bas brgya?n /",
    "NG0804:533": "khyung chen drag po'i sku la bstod //",
    "NG0804:534": "bcom ldan pad+ma'i khyung chen ni //",
    "NG0804:535": "sku mchog dmar la 'od zer 'bar //",
    "NG0804:536": "sku la pad+ma 'bar bas brgyan /",
    "NG0804:537": "khyung chen 'jigs pa'i sku la bstod //",
    "NG0804:538": "bcom ldan las kyi khyung chen ni //",
    "NG0804:539": "sku mdog ljang nag chen po ste //",
    "NG0804:540": "sku la ral gri 'bar bas brgyan //",
    "NG0804:541": "gdug pa 'dul la phyag 'tshal bstod //",
    "NG0804:542": "bcom ldan bde gshegs khyung chen @#//",
    "NG0804:543": "ni //",
    "NG0804:544": "sku mdog mthing nag chen po ste //",
    "NG0804:545": "sku la rdo rje rgya gram gtams /",
    "NG0804:546": "khro bo 'jigs pa'i gzugs la phyag 'tshal bstod //",
    "NG0804:547": "dad ldan brtson 'grus che na 'grub //",
    "NG0804:548": "snying rje byams sems ldan na 'grub //",
    "NG0804:549": "som nyi le lo med na 'grub //",
    "NG0804:550": "dbang dang man ngag rdzogs na 'grub //",
    "NG0804:551": "spu gri nag po'i rgyud las /",
    "NG0804:552": "rigs snga'i rtsa ba'i le'u ste bdun pa'o //  // de nas yang lag na rdo rjes zhus pa /",
    "NG0804:553": "khyung nag bsgrub pa ji ltar lags //",
    "NG0804:554": "bcom ldan 'das kyis bka' stsal 'tshal //",
    "NG0804:555": "bcom ldan 'das kyis bka' stsal pa //",
    "NG0804:556": "bsnyen dang bsgrub pa las sbyor te //",
    "NG0804:557": "bsnyen pa'i sngags ni 'di lta ste //",
    "NG0804:558": "om badzra ba ti ga ru da hum dza ra dza sri tsa hum phat /",
    "NG0804:559": "bzlas pa'i ting 'dzin gnyis yin te //",
    "NG0804:560": "bdag gzhan gnyis su phye la bzlas //",
    "NG0804:561": "'bum tsho gcig gis nang rtags 'ong *//",
    "NG0804:562": "de bzhin gnyis na yid ches skye //",
    "NG0804:563": "'bum tsho gsum na las rnams 'grub //",
    "NG0804:564": "rtse gcig ting 'dzin ldan pas bzlas //",
    "NG0804:565": "som nyi le lo spangs na 'grub //",
    "NG0804:566": "gru gsum drag po'i sol bas byug / tsher ma can gyi shing bu la //",
    "NG0804:567": "yugs sa mo yi skra yis bsdam //",
    "NG0804:568": "de la drag po'i hom byas la //",
    "NG0804:569": "na ga ra dza sarba dz+wa la ram /",
    "NG0804:570": "pu ma ra dza sarba dz+wa la ram /",
    "NG0804:571": "pu ne ra dza sarba dz+wa la ram /",
    "NG0804:572": "sa kra ra dza sarba dz+wa la ram /",
    "NG0804:573": "sgrub pa'i sngags la btags la bsregs //",
    "NG0804:574": "nang du khyung bskyed mchod bstod bya /",
    "NG0804:575": "khrag sna dug sna la sogs dang *//",
    "NG0804:576": "nyungs kar nyungs nag bsregs pa'i rdzas //",
    "NG0804:577": "thal ba rlung la bskur la gtang *//",
    "NG0804:578": "yang na gnan pa dag kyang bya //",
    "NG0804:579": "gnod pa'i gzugs sam rmi lam 'ong *//",
    "NG0804:580": "'gugs 'dren byas la thun gyis brab //",
    "NG0804:581": "mi bsad lcags sam thog lcags la //",
    "NG0804:582": "mtshon du byas la gtub par bya //",
    "NG0804:583": "gdug pa can gyi shing bu la //",
    "NG0804:584": "rtsibs drug ldan pa'i 'khor lo bya //",
    "NG0804:585": "dug chus byugs la 'khor los gtub //",
    "NG0804:586": "dug gi shing ngam drag po'i lcags //",
    "NG0804:587": "bcu gnyis sor gyi tshad byas la //",
    "NG0804:588": "phur pa dag gis gdab par bya //",
    "NG0804:589": "rabs chad nag po'i thod pa'am //",
    "NG0804:590": "yang na mon thod dag kyang rung *//",
    "NG0804:591": "gang gnod pa yi gzugs byas la //",
    "NG0804:592": "dug sna khrag sna yod tshad blugs //",
    "NG0804:593": "dgug 'dren byas la shes pa bstim //",
    "NG0804:594": "thun gyis brab la gnan pa bya //",
    "NG0804:595": "re bas dril la sngon mar bcing *//",
    "NG0804:596": "lha 'dre che ba'i sa ru gnan //",
    "NG0804:597": "yang na gang gnod pa ru sba //",
    "NG0804:598": "a ra dza ma ha ga ru da khyung rbad hur hur b+h+yo /",
    "NG0804:599": "na ga ra dza sa ka ra kra /",
    "NG0804:600": "pu ni ra dza /",
    "NG0804:601": "pu ma ra dza /",
    "NG0804:602": "ma ra ya hum hum phat phat swa ha /",
    "NG0804:603": "om badzra tig sna tsakra ga ru da hum phat /",
    "NG0804:604": "na ga ra dza tsakra hum phat /",
    "NG0804:605": "sa kra ra dza tsakra hum phat /",
    "NG0804:606": "pu ni ra dza tsakra hum phat /",
    "NG0804:607": "pu ma ra dza tsakra hum phat /",
    "NG0804:608": "'khor lo'i sngags so //",
    "NG0804:609": "om ahhum hri tri /",
    "NG0804:610": "ga ru da na kra sa kra sa pun sum /",
    "NG0804:611": "rag sha ma ra ya /",
    "NG0804:612": "ki li ki la ya hum phat /",
    "NG0804:613": "phur pa'i sngags so //",
    "NG0804:614": "na ga ra dza lam nan stam pa nan /",
    "NG0804:615": "sa kra ra dza lam nan stam pa @#//",
    "NG0804:616": "nan /",
    "NG0804:617": "pu na ra dza lam nan stam pa nan /",
    "NG0804:618": "pu ma ra dza lam nan stam pa nan /",
    "NG0804:619": "ma ra ya nan /",
    "NG0804:620": "gnan pa'i sngags so //",
    "NG0804:621": "bsnyen pa dag gi don rdzogs nas //",
    "NG0804:622": "bsgrub pa'i rim pa yang de bshad //",
    "NG0804:623": "man+dal zlum po gru gsum la //",
    "NG0804:624": "zla gam gsum dang ldan par bya //",
    "NG0804:625": "byis pa gtsang ma dag gis kyang *//",
    "NG0804:626": "mtshar bu 'om bu bal po ze'u gcad //",
    "NG0804:627": "rma bya'i sgro yang zung la dgod //",
    "NG0804:628": "gang gnod gzugs ni 'brub khung nang *//",
    "NG0804:629": "thun gyis brab cing 'gug 'dren bya //",
    "NG0804:630": "sgrub pa'i sngags la sham bu gdags //",
    "NG0804:631": "rbad sngags gsad sngags sham bu'o //",
    "NG0804:632": "dus bzhi dag tu thun gyis brab //",
    "NG0804:633": "om ta ki tsa ta byi tsa te hum ya hu ya /",
    "NG0804:634": "hu lu hu lu /",
    "NG0804:635": "pu ru te pu ru te swa ha /",
    "NG0804:636": "sngags kyi rang bzhin sgra rnams la //",
    "NG0804:637": "sgra yi rang bzhin khyung yin no //",
    "NG0804:638": "hum /",
    "NG0804:639": "khyung gi rgyal po thugs dam can //",
    "NG0804:640": "shin tu gdungs nas bskul ba'i tshe //",
    "NG0804:641": "sa bdag klu gnyan thams cad la /",
    "NG0804:642": "khyung gi pho nya char ltar bab //",
    "NG0804:643": "yang sprul khyung ni thog bas drag hum /",
    "NG0804:644": "khyung gi rgyal po thugs dam can //",
    "NG0804:645": "sa bdag klu gnyan thams cad la /",
    "NG0804:646": "khyung gi rgyal po gzan la 'du //",
    "NG0804:647": "'jigs pa'i nga ro di ri ri //",
    "NG0804:648": "dam sri phung sri gzan du tshol //",
    "NG0804:649": "btsal nas thams cad za bar byed //",
    "NG0804:650": "gdug pa ma lus dbang du sdud //",
    "NG0804:651": "sku la rigs bzhi'i sbrul gyis brgyan //",
    "NG0804:652": "gang la bya ba'i snying nas 'dren //",
    "NG0804:653": "bya khyung rgyal po tshangs pa'i bya //",
    "NG0804:654": "gser mdog bya khyung ga ru ni //",
    "NG0804:655": "gdug pa kun gyi gshed ma ste //",
    "NG0804:656": "dus la bab bo sa ma ya //",
    "NG0804:657": "om d+hu pa pu tsa me ga sa mun tra s+pha ra na sa ma ye sa ha hum /",
    "NG0804:658": "push+pe /",
    "NG0804:659": "d+hu pe /",
    "NG0804:660": "a lo ke gan+d+he /",
    "NG0804:661": "ne pe te /",
    "NG0804:662": "mchod pa'i sngags so //",
    "NG0804:663": "om a kha ro mu kham sarba d+harma nam a d+ya nud pan na twad om ahhum swa ha /",
    "NG0804:664": "gtor ma'i sngags so //",
    "NG0804:665": "om ahhum /",
    "NG0804:666": "sku gsung thugs kyi sngags so //",
    "NG0804:667": "dzahhum bam ho /",
    "NG0804:668": "spyan drang ba'i sngags so //",
    "NG0804:669": "hum /",
    "NG0804:670": "mkha' lding rgyal po tshangs pa'i bya //",
    "NG0804:671": "gser mdog bya khyung ga ru ni //",
    "NG0804:672": "gnas ni ri rab rtse la gnas //",
    "NG0804:673": "gser gyi lus la g.yu yi gshog pa can //",
    "NG0804:674": "gnam lcags 'bar ba'i mchu sder can //",
    "NG0804:675": "klu rgyal gdug pa spyi nas 'dren //",
    "NG0804:676": "klu bran rnams ni zas su za //",
    "NG0804:677": "mig ni nyi ma'i zer bas rno //",
    "NG0804:678": "sa bdag klu gnyan dbang du sdud /",
    "NG0804:679": "khyung gi rgyal po tshangs pa'i bya //",
    "NG0804:680": "gshog pa g.yas pa brdabs pa yis //",
    "NG0804:681": "gdug pa klu yi gnas rnams 'joms //",
    "NG0804:682": "ri rab rtse nas rgya mtsho'i gting snyeg cing *//",
    "NG0804:683": "mjug mas ri rab rtse nas bsnyil //",
    "NG0804:684": "bya khyung mdzes pa'i sku la phyag 'tshal bstod //",
    "NG0804:685": "spu gri nag po'i rgyud las /",
    "NG0804:686": "khyung nag gi le'u ste brgyad pa'o //  // de nas yang lag na rdo rjes zhus pa //",
    "NG0804:687": "med dbal bsgrub pa ji ltar lags //",
    "NG0804:688": "bcom ldan 'das kyis bka' stsal 'tshal //",
    "NG0804:689": "bcom ldan 'das kyis bka' stsal pa //",
    "NG0804:690": "om na ga li du dum pa ya /",
    "NG0804:691": "sa twam te ku ru hum hum dza dza b+h+yo b+h+yo /",
    "NG0804:692": "bsnyen pa'i sngags so //",
    "NG0804:693": "rtse gcig ting 'dzin gsal sgom @#//",
    "NG0804:694": "na //",
    "NG0804:695": "'bum tsho gsum gyis las rnams gdon mi za //",
    "NG0804:696": "me chen 'bar dang chu chen 'khrug / lus la me ni 'bar ba dang *//",
    "NG0804:697": "nam mkha' 'od du snang ba dang *//",
    "NG0804:698": "sha 'gul sha 'khrig 'khyug pa dang *//",
    "NG0804:699": "nya sbal la sogs bsad pa dang *//",
    "NG0804:700": "zos pa la sogs bzang ba yin //",
    "NG0804:701": "gru gsum nyis brtsegs gru bzhi ldan //",
    "NG0804:702": "mthing nag tshon gyis dbus su bri //",
    "NG0804:703": "de bzhin shar dang lho dang nub //",
    "NG0804:704": "dkar dang ser dang dmar ba'i tshon //",
    "NG0804:705": "rim pa bzhin du bri ba yin //",
    "NG0804:706": "zur gsum la ni khyung gsum ste //",
    "NG0804:707": "dbus su mthu stobs bdag po bskyed //",
    "NG0804:708": "sgru pa'i dus su thugs kar dgod //",
    "NG0804:709": "hum /",
    "NG0804:710": "bcom ldan phyag na rdo rje ni //",
    "NG0804:711": "sku ni mi 'gyur mthing nag la //",
    "NG0804:712": "rigs bzhi klu yis mdzes par brgyan //",
    "NG0804:713": "phyag gnyis rdo rje sdigs mdzub bcas //",
    "NG0804:714": "'jigs byed khro bo 'bar ba ste //",
    "NG0804:715": "bdud dang srin po ma rungs 'dul /",
    "NG0804:716": "khyung gi tshogs ni sprul pa 'gyed //",
    "NG0804:717": "'jigs pa'i nga ro di ri ri //",
    "NG0804:718": "sngags kyi 'od zer lcibs se lcibs //",
    "NG0804:719": "'jigs pa'i gad mo ha ha ha //",
    "NG0804:720": "rdo rje gtum po'i sku la phyag 'tshal bstod //",
    "NG0804:721": "sgrub pa'i sngags ni phat kyis bsgyur //",
    "NG0804:722": "gang gnod pa yi gzugs sam ming *//",
    "NG0804:723": "byas la sbyin sreg bya ba yin /",
    "NG0804:724": "khrag sna dug sna rnyed tshad do //",
    "NG0804:725": "de bzhin nyungs kar nyungs nag dang *//",
    "NG0804:726": "sha yi rnam pa rnyed tshad do //",
    "NG0804:727": "tsher ma can gyi shing bu la //",
    "NG0804:728": "drag po hom gyi gzugs byas nas //",
    "NG0804:729": "gang gnod pa yi rten bzhag la //",
    "NG0804:730": "dmigs pa bcas la 'gug 'dren bya //",
    "NG0804:731": "shes pa bstim la sbyin sreg bya //",
    "NG0804:732": "om na ga ra dza dud ling pa ta ram ram //",
    "NG0804:733": "sgrub pa'i sngags la btags la bsreg / thal ba chu 'am rlung la bskur //",
    "NG0804:734": "yang na gnan pa bya bar shis //",
    "NG0804:735": "dpyid zla gsum gyi nya 'am ni //",
    "NG0804:736": "yang na dgun zla tha chungs nya //",
    "NG0804:737": "thod pa mtshan ngan nang du yang *//",
    "NG0804:738": "gnod pa'i ming dang rus su bri //",
    "NG0804:739": "drag po'i rdzas kyis thod pa dag / re bas dril la skud pas bsdam //",
    "NG0804:740": "gang gnod pa yi sa phyogs sam //",
    "NG0804:741": "gdon ni che ba'i sa ru gnan //",
    "NG0804:742": "bdun nam nyi shu rtsa gcig gam //",
    "NG0804:743": "yang na bcu bzhi dag tu rung *//",
    "NG0804:744": "sgrubs te gnan pa bya ba yin //",
    "NG0804:745": "na ga ra dza ma ra ya nan /",
    "NG0804:746": "sa kra ra dza ma ra ya nan /",
    "NG0804:747": "pu ni ra dza ma ra ya nan /",
    "NG0804:748": "pu ma ra dza ma ra ya nan /",
    "NG0804:749": "de yang sgrub pa'i sngags dang sbrel //",
    "NG0804:750": "spu gri nag po'i rgyud las /",
    "NG0804:751": "me dbal gyi le'u ste dgu pa'o //  // de nas yang lag na rdo rjes zhus pa /",
    "NG0804:752": "sems can rnams la phan gdags pa //",
    "NG0804:753": "de yi rim pa ji ltar lags //",
    "NG0804:754": "bcom ldan 'das kyis bka' stsal 'tshal //",
    "NG0804:755": "bcom ldan 'das kyis bka' stsal pa //",
    "NG0804:756": "char ni med pa gyur pa na /",
    "NG0804:757": "khyung gi dkyil 'khor bzhengs gsol ba //",
    "NG0804:758": "phyogs bzhi dag tu hom byas la //",
    "NG0804:759": "zhag lnga bar du sgrub pa bya //",
    "NG0804:760": "thun bar dag tu dkar chos bya //",
    "NG0804:761": "sgrub pa thon nas sbyin sreg bya //",
    "NG0804:762": "gdon yod gnas su byas gyur na //",
    "NG0804:763": "las rnams 'grub par the tshom @#//",
    "NG0804:764": "med //",
    "NG0804:765": "sre'u mi sos gyur pa na /",
    "NG0804:766": "khyung chen rtsa ba'i dkyil 'khor la //",
    "NG0804:767": "sgrub pa dag ni yang yang bya //",
    "NG0804:768": "ma yi rum na gnas tsam na //",
    "NG0804:769": "sgrub pa'i las rnams mang du bya //",
    "NG0804:770": "gnan dang bsreg pa'i las yang bya //",
    "NG0804:771": "de kyang sos par ma gyur na //",
    "NG0804:772": "gang gnod pa yi ling kha de //",
    "NG0804:773": "rdo rje slob dpon mal 'og gam //",
    "NG0804:774": "yang na chags kyi nang du gzhug / dus rnams rtag tu ting 'dzin gyis //",
    "NG0804:775": "zhabs kyi 'og na yod par bsam //",
    "NG0804:776": "des kyang sos par ma gyur na //",
    "NG0804:777": "gang shi ba yi ro de la //",
    "NG0804:778": "sbyin sreg byas la chu la bskur //",
    "NG0804:779": "yang na ri gsum rtse la bskyal //",
    "NG0804:780": "de ltar byas na the tshom med //",
    "NG0804:781": "ser ba dag ni bzlog pa na /",
    "NG0804:782": "khyung gi sgrub pa zhal phye la //",
    "NG0804:783": "dkyil 'khor dag gi sa tshon yang *//",
    "NG0804:784": "'ong ba'i mtshams su sbrel la bzhag / phyogs bzhi mtshams bzhi dag tu yang *//",
    "NG0804:785": "phur pa brgyad la khyung brgyad bskyed //",
    "NG0804:786": "'ong ba lha yi dkyil 'khor du //",
    "NG0804:787": "ting 'dzin dag gis bskyed pa'o //",
    "NG0804:788": "de bzhin nyungs kar la sogs yang *//",
    "NG0804:789": "sngags rnams bzlas la mthong la sba //",
    "NG0804:790": "sprin nam rlung gi sna de la //",
    "NG0804:791": "dmigs la khyung gi drag sngags yang *//",
    "NG0804:792": "nyungs kar dag la bzlas la brdeg / rang nyid khyung du bsgoms pa yi //",
    "NG0804:793": "gshig pas sprin rnams gtor bar bsam //",
    "NG0804:794": "mdzub ris byas la phu yis gdab //",
    "NG0804:795": "spu gri nag po'i rgyud las /",
    "NG0804:796": "phan btags pa'i le'u sta bcu pa'o // // spu",
    "NG0804:797": "gri nag po'i rgyud rdzogs so // // rgyud 'di",
    "NG0804:798": "la sgrub thabs lnga yod do //",
    "NG0804:799": "bu lnga bcu tham pa yod do //",
    "NG0804:800": "thems kyi yi ge dgu yod do //",
    "NG0804:801": "yang thems gcig yod do /",
    "NG0804:802": "kha byang gsum yang byang gcig yod do //",
    "NG0804:803": "ma bu bdun bcu tham pa yod do /",
    "NG0804:804": "kha cig bris la gter du sbos //",
    "NG0804:805": "'di las med do rgyal po nyid //",
    "NG0804:806": "mi bsnan mi dbri chad la lhag mi bya //",
    "NG0804:807": "'di las yod na rgyal po'i glud du 'gum //",
    "NG0804:808": "shri ri sing ha gsang ba'i rgya //",
    "NG0804:809": "ban chung bdag rang gab pa'i rgya //",
    "NG0804:810": "mnga' bdag rgyal po sbas pa'i rgya //",
    "NG0804:811": "chos 'di rnyed pa'i mi des kyang *//",
    "NG0804:812": "ma bu mi dbral gcig mi bslad //",
    "NG0804:813": "snod rnams brtags la khad dang rim gyis sbyin //",
    "NG0804:814": "mang du mi spel gsang rgya btab cing sbyin //",
    "NG0804:815": "snying po mi dbyung gdams pa bka' mi gcad //",
    "NG0804:816": "lhug par mi sbyin snod dang sbyar la sbyin //",
    "NG0804:817": "bka' bsrungs dam la ma thogs pa //",
    "NG0804:818": "gzhan la byin na bar chod mang *//",
    "NG0804:819": "de bzhin bkra mi shis par 'ong *//",
    "NG0804:820": "gtad rgya dag la nan tan bya //"
}