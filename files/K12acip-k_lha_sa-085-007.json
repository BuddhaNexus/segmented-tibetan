{
    "K12acip-k_lha_sa-085-007:288a-0": "@288a / /rgya gar skad du /",
    "K12acip-k_lha_sa-085-007:288a-1": "a'arya pradzany'a pa ra mi ta na ya sha ta pa nytsa sha ti k'a //",
    "K12acip-k_lha_sa-085-007:288a-2": "bod skad du /",
    "K12acip-k_lha_sa-085-007:288a-3": "'phags pa shes rab kyi pha rol tu phyin pa'i tshul brgya lnga bcu ba //",
    "K12acip-k_lha_sa-085-007:288a-4": "bcom ldan 'das shes rab kyi pha rol tu phyin pa la phyag 'tshal lo //",
    "K12acip-k_lha_sa-085-007:288a-5": "'di skad bdag gis thos pa'i dus gcig na /bcom ldan 'das de bzhin gshegs pa thams cad kyis mkhyen pa'i bye brag rnam pa tha dad pa dang ldan pa /",
    "K12acip-k_lha_sa-085-007:288a-6": "de bzhin gshegs pa rin po che thams cad kyi cod pan gyis /",
    "K12acip-k_lha_sa-085-007:288a-7": "khams gsum du dbang bcu rdzogs pa /",
    "K12acip-k_lha_sa-085-007:288a-8": "de bzhin gshegs pa thams cad kyi ma /",
    "K12acip-k_lha_sa-085-007:288a-9": "thams cad mkhyen pa'i ye shes dang ldan pa /",
    "K12acip-k_lha_sa-085-007:288a-10": "rnal 'byor can chen po'i dbang phyug /",
    "K12acip-k_lha_sa-085-007:288a-11": "de bzhin gshegs pa thams cad kyi phyag rgyas chos thams cad kyi mnyam pa nyid thugs su chud pa /",
    "K12acip-k_lha_sa-085-007:288a-12": "sna tshogs kyi bya ba mdzad de ma lus pa na sems can gyi khams lus pa med pa thams cad kyi re ba thams cad yongs su bskang ba'i 'phrin las mdzad pa /",
    "K12acip-k_lha_sa-085-007:288a-13": "thugs rje chen po rnam par snang mdzad chen po /",
    "K12acip-k_lha_sa-085-007:288b-0": "rtag pa khams gsum @288b gyi mnyam pa nyid la bzhugs pa /",
    "K12acip-k_lha_sa-085-007:288b-1": "sku dang /",
    "K12acip-k_lha_sa-085-007:288b-2": "gsung dang /",
    "K12acip-k_lha_sa-085-007:288b-3": "thugs thams cad rdo rje de bzhin gshegs pa /",
    "K12acip-k_lha_sa-085-007:288b-4": "lha'i rgyal po gzhan 'phrul dbang byed kyi gnas //",
    "K12acip-k_lha_sa-085-007:288b-5": "'dod pa'i khams thams cad na /",
    "K12acip-k_lha_sa-085-007:288b-6": "nor bu rin po che chen pos rab tu spras pa dang /",
    "K12acip-k_lha_sa-085-007:288b-7": "ba dan kha dog sna tshogs dril bu brgyus pa rlung gis bskyod pa dang /",
    "K12acip-k_lha_sa-085-007:288b-8": "me tog gi phreng ba dang /",
    "K12acip-k_lha_sa-085-007:288b-9": "rnga ma dang /",
    "K12acip-k_lha_sa-085-007:288b-10": "rgyan phreng dang /",
    "K12acip-k_lha_sa-085-007:288b-11": "chun 'phyang dang /",
    "K12acip-k_lha_sa-085-007:288b-12": "zla ba lta bus mdzes par byas pa //",
    "K12acip-k_lha_sa-085-007:288b-13": "de bzhin gshegs pa thams cad bzhugs pa /",
    "K12acip-k_lha_sa-085-007:288b-14": "shes pa bstod pa na /",
    "K12acip-k_lha_sa-085-007:288b-15": "byang chub sems dpa' bye ba phrag brgya dang thabs cig tu bzhugs pa la 'di lta ste /",
    "K12acip-k_lha_sa-085-007:288b-16": "byang chub sems dpa' sems dpa' chen po lag na rdo rje dang /",
    "K12acip-k_lha_sa-085-007:288b-17": "spyan ras gzigs dbang phyug dang /",
    "K12acip-k_lha_sa-085-007:288b-18": "nam mkha'i snying po dang /",
    "K12acip-k_lha_sa-085-007:288b-19": "rdo rje khu tshur dang /",
    "K12acip-k_lha_sa-085-007:288b-20": "'jam dpal dang /",
    "K12acip-k_lha_sa-085-007:288b-21": "sems bskyed ma thag tu chos kyi 'khor lo bskor ba dang /",
    "K12acip-k_lha_sa-085-007:288b-22": "nam mkha' mdzod dang /",
    "K12acip-k_lha_sa-085-007:288b-23": "byang chub sems dpa' sems dpa' chen po bdud kyi stobs thams cad rab tu 'joms pa dang /",
    "K12acip-k_lha_sa-085-007:288b-24": "de dag la sogs pa byang chub sems dpa' bye ba phrag brgya dang thabs cig ste /",
    "K12acip-k_lha_sa-085-007:288b-25": "yongs su bskor cing mdun gyis bltas nas chos ston te /",
    "K12acip-k_lha_sa-085-007:288b-26": "shes rab kyi pha rol tu phyin pa'i tshul chos thams cad kyi ngo bo nyid rnam par dag pa'i sgo zhes bya ba /",
    "K12acip-k_lha_sa-085-007:288b-27": "thog mar dge ba /",
    "K12acip-k_lha_sa-085-007:289a-0": "bar du @289a *//",
    "K12acip-k_lha_sa-085-007:289a-1": "dge ba /",
    "K12acip-k_lha_sa-085-007:289a-2": "tha mar dge ba /",
    "K12acip-k_lha_sa-085-007:289a-3": "don bzang po /",
    "K12acip-k_lha_sa-085-007:289a-4": "tshig 'bru bzang po /",
    "K12acip-k_lha_sa-085-007:289a-5": "ma 'dres pa /",
    "K12acip-k_lha_sa-085-007:289a-6": "yongs su rdzogs pa /",
    "K12acip-k_lha_sa-085-007:289a-7": "yongs su byang ba /",
    "K12acip-k_lha_sa-085-007:289a-8": "yang dag par ston te /",
    "K12acip-k_lha_sa-085-007:289a-9": "'di ltar rab tu dga' ba rnam par dag pa'i gnas de ni /",
    "K12acip-k_lha_sa-085-007:289a-10": "'di lta ste /",
    "K12acip-k_lha_sa-085-007:289a-11": "byang chub sems pa'i gnas so //",
    "K12acip-k_lha_sa-085-007:289a-12": "'dod chags kyi mtha' rnam par dag pa'i gnas de ni //",
    "K12acip-k_lha_sa-085-007:289a-13": "'di lta ste /",
    "K12acip-k_lha_sa-085-007:289a-14": "byang chub sems dpa'i gnas so //",
    "K12acip-k_lha_sa-085-007:289a-15": "reg pa rnam par dag pa'i gnas de ni /",
    "K12acip-k_lha_sa-085-007:289a-16": "'di lta ste /",
    "K12acip-k_lha_sa-085-007:289a-17": "byang chub sems dpa'i gnas so //",
    "K12acip-k_lha_sa-085-007:289a-18": "sdug pa'i 'ching ba rnam par dag pa'i gnas so //",
    "K12acip-k_lha_sa-085-007:289a-19": "lta ba rnam par dag pa'i gnas de ni /",
    "K12acip-k_lha_sa-085-007:289a-20": "'di lta ste /",
    "K12acip-k_lha_sa-085-007:289a-21": "byang chub sems dpa'i gnas so //",
    "K12acip-k_lha_sa-085-007:289a-22": "dga' ba rnam par dag pa'i gnas de ni //",
    "K12acip-k_lha_sa-085-007:289a-23": "'di lta ste /",
    "K12acip-k_lha_sa-085-007:289a-24": "byang chub sems dpa'i gnas so //",
    "K12acip-k_lha_sa-085-007:289a-25": "sred pa rnam par dag pa'i gnas de ni //",
    "K12acip-k_lha_sa-085-007:289a-26": "'di lta ste /",
    "K12acip-k_lha_sa-085-007:289a-27": "byang chub sems dpa'i gnas so //",
    "K12acip-k_lha_sa-085-007:289a-28": "bsnyems pa rnam par dag pa'i gnas de ni 'di lta ste /",
    "K12acip-k_lha_sa-085-007:289a-29": "byang chub sems dpa'i gnas so //",
    "K12acip-k_lha_sa-085-007:289a-30": "rgyan rnam par dag pa'i gnas de ni /",
    "K12acip-k_lha_sa-085-007:289a-31": "'di lta ste /",
    "K12acip-k_lha_sa-085-007:289a-32": "byang chub sems dpa'i gnas so //",
    "K12acip-k_lha_sa-085-007:289b-0": "yid tshim par byed pa [line missing?] @289b rnam par dag pa'i gnas de ni /",
    "K12acip-k_lha_sa-085-007:289b-1": "'di lta ste /",
    "K12acip-k_lha_sa-085-007:289b-2": "byang chub sems dpa'i gnas so //",
    "K12acip-k_lha_sa-085-007:289b-3": "snang ba rnam par dag pa'i gnas de ni /",
    "K12acip-k_lha_sa-085-007:289b-4": "'di lta ste /",
    "K12acip-k_lha_sa-085-007:289b-5": "byang chub sems dpa'i gnas so //",
    "K12acip-k_lha_sa-085-007:289b-6": "lus bde ba rnam par dag pa'i gnas de ni /",
    "K12acip-k_lha_sa-085-007:289b-7": "'di lta ste /",
    "K12acip-k_lha_sa-085-007:289b-8": "byang chub sems dpa'i gnas so //",
    "K12acip-k_lha_sa-085-007:289b-9": "gzugs rnam par dag pa'i gnas de ni /",
    "K12acip-k_lha_sa-085-007:289b-10": "'di lta ste /",
    "K12acip-k_lha_sa-085-007:289b-11": "byang chub sems dpa'i gnas so //",
    "K12acip-k_lha_sa-085-007:289b-12": "sgra rnam par dag pa'i gnas de ni /",
    "K12acip-k_lha_sa-085-007:289b-13": "'di lta ste /",
    "K12acip-k_lha_sa-085-007:289b-14": "byang chub sems dpa'i gnas so //",
    "K12acip-k_lha_sa-085-007:289b-15": "dri rnam par dag pa'i gnas de ni /",
    "K12acip-k_lha_sa-085-007:289b-16": "'di lta ste /",
    "K12acip-k_lha_sa-085-007:289b-17": "byang chub sems dpa'i gnas so; ;ro rnam par dag pa'i gnas de ni /",
    "K12acip-k_lha_sa-085-007:289b-18": "'di lta ste /",
    "K12acip-k_lha_sa-085-007:289b-19": "byang chub sems dpa'i gnas so //",
    "K12acip-k_lha_sa-085-007:289b-20": "reg rnam par dag pa'i gnas de ni /",
    "K12acip-k_lha_sa-085-007:289b-21": "'di lta ste /",
    "K12acip-k_lha_sa-085-007:289b-22": "byang chub sems dpa'i gnas so; ;de ci'i phyir zhe na /",
    "K12acip-k_lha_sa-085-007:289b-23": "'di ltar chos thams cad ni ngo bo nyid kyi rnam par dag pa ste /",
    "K12acip-k_lha_sa-085-007:289b-24": "chos thams cad kyi ngo bo nyid kyi stong pa nyid pas /",
    "K12acip-k_lha_sa-085-007:289b-25": "shes rab kyi pha rol tu phyin pa yongs su dag pa'o //",
    "K12acip-k_lha_sa-085-007:289b-26": "lag na rdo rje //",
    "K12acip-k_lha_sa-085-007:289b-27": "su la las chos thams cad kyi ngo bo nyid rnam par dag pa'i sgo sgrub pa'i shes rab kyi pha rol tu phyin pa'i tshul 'di lan gcig thos na yang /",
    "K12acip-k_lha_sa-085-007:289b-28": "de byang chub kyi snying po'i bar du sgrib pa thams cad dang /",
    "K12acip-k_lha_sa-085-007:289b-29": "chod pa dang /",
    "K12acip-k_lha_sa-085-007:289b-30": "nyon mongs pa'i sgrib pa dang /",
    "K12acip-k_lha_sa-085-007:289b-31": "chos kyi sgrib pa dang /",
    "K12acip-k_lha_sa-085-007:290a-0": "las kyi sgrib pa chen po bsags kyang @290a *//",
    "K12acip-k_lha_sa-085-007:290a-1": "sems can dmyal ba la sogs pa ngan song du nam yang skye bar mi 'gyur /",
    "K12acip-k_lha_sa-085-007:290a-2": "sdig pa yang byas ma thag tu sdug bsngal med par byang bar 'gyur ro; ;su zhig 'dzin pa dang /",
    "K12acip-k_lha_sa-085-007:290a-3": "nyin re bzhin klog pa dang /",
    "K12acip-k_lha_sa-085-007:290a-4": "kha ton byed pa dang /",
    "K12acip-k_lha_sa-085-007:290a-5": "tshul bzhin yid la byed pa de tshe 'di nyid la chos thams cad kyi mnyam pa nyid rdo rje'i ting nge 'dzin thob pas /",
    "K12acip-k_lha_sa-085-007:290a-6": "chos thams cad la dbang bsgyur bar 'gyur ro //",
    "K12acip-k_lha_sa-085-007:290a-7": "chos thams cad la dga' ba dang /",
    "K12acip-k_lha_sa-085-007:290a-8": "mgu ba dang /",
    "K12acip-k_lha_sa-085-007:290a-9": "mchog tu dga' ba myong bar 'gyur ro //",
    "K12acip-k_lha_sa-085-007:290a-10": "byang chub sems dpa' chen po'i tshe bcu drug gis de bzhin gshegs pa 'am /",
    "K12acip-k_lha_sa-085-007:290a-11": "rdo rje 'dzin thob par 'gyur ro //",
    "K12acip-k_lha_sa-085-007:290a-12": "de nas bcom ldan 'das lag na rdo rje de bzhin gshegs pa thams cad pa /",
    "K12acip-k_lha_sa-085-007:290a-13": "theg pa chen po mngon par rtogs pa /",
    "K12acip-k_lha_sa-085-007:290a-14": "dkyil 'khor thams cad pa //",
    "K12acip-k_lha_sa-085-007:290a-15": "rdo rje 'dzin mtha' dag gi sems can gyi mchog khams gsum ma lus pa dag na; 'jig rten gsum po thams cad las rnam par rgyal ba /",
    "K12acip-k_lha_sa-085-007:290a-16": "sems can gyi khams lus pa med pa 'dul ba /",
    "K12acip-k_lha_sa-085-007:290a-17": "don thams cad grub pa /",
    "K12acip-k_lha_sa-085-007:290a-18": "dam tshig chen po pa /",
    "K12acip-k_lha_sa-085-007:290a-19": "rdo rje gsang ba'i sems can du mas g-yog byas pa de shes rab kyi pha rol tu phyin pa'i tshul gyi don 'di ston te /",
    "K12acip-k_lha_sa-085-007:290b-0": "bzhin rab tu 'dzum zhing lag pa g-yon pa rdo rje bsgyings @290b te /",
    "K12acip-k_lha_sa-085-007:290b-1": "thog ma'i rdo rje chen po gsor nas /",
    "K12acip-k_lha_sa-085-007:290b-2": "rang gi snying gar gtod pa'i tshul gyis 'dzin cing /",
    "K12acip-k_lha_sa-085-007:290b-3": "bde ba chen po rdo rje don yod pa'i dam tshil gces bya ba rang gi de kho na nyid kyi snying po 'di smras so //",
    "K12acip-k_lha_sa-085-007:290b-5": "h'um/ de nas bcom ldan 'das de bzhin gshegs pa rnam par snang mdzad kyis yang de bzhin gshegs pa thams cad kyi mnyam pa nyid mngon par rdzogs par byang chub par sgrub pa zhes bya ba shes rab kyi pha rol tu phyin pa'i tshul 'di bshad do //",
    "K12acip-k_lha_sa-085-007:290b-6": "rdo rje sra ba nyid kyis phyir /",
    "K12acip-k_lha_sa-085-007:290b-7": "rdo rje mnyam pa nyid mngon par rdzogs par byang chub pa ni; byang chub chen po'o //",
    "K12acip-k_lha_sa-085-007:290b-8": "don gcig pa'i phyir don gyi mnyam pa nyid mngon par rdzogs par byang chub pa ni /",
    "K12acip-k_lha_sa-085-007:290b-9": "byang chub chen po'o //",
    "K12acip-k_lha_sa-085-007:290b-10": "ngo bo nyid kyis rnam par dag pa'i phyir chos kyi mnyam pa nyid mngon par rdzogs par byang chub pa ni /",
    "K12acip-k_lha_sa-085-007:290b-11": "byang chub chen po'o //",
    "K12acip-k_lha_sa-085-007:290b-12": "thams cad la rnam par mi rtog pa'i phyir /",
    "K12acip-k_lha_sa-085-007:290b-13": "thams cad kyi mnyam pa nyid mngon par rdzogs par byang chub pa ni /",
    "K12acip-k_lha_sa-085-007:290b-14": "byang chub chen po'o //",
    "K12acip-k_lha_sa-085-007:290b-15": "lag na rdo rje /",
    "K12acip-k_lha_sa-085-007:290b-16": "su la la chos mngon par sgrub pa bzhi po 'di dag nyan pa dang /",
    "K12acip-k_lha_sa-085-007:290b-17": "'dzin pa dang /",
    "K12acip-k_lha_sa-085-007:290b-18": "klog pa dang /",
    "K12acip-k_lha_sa-085-007:290b-19": "sgom pa de sdig pa thams cad spyod kyang /",
    "K12acip-k_lha_sa-085-007:290b-20": "byang chub kyi snying po la 'dug gi bar du ngan song thams cad las yang dag par 'das par 'gyur ro //",
    "K12acip-k_lha_sa-085-007:291a-0": "myur du bla na med pa yang dag par @291a *//",
    "K12acip-k_lha_sa-085-007:291a-1": "rdzogs pa'i byang chub tu mngon par rdzogs par 'tshang rgya bar 'gyur ro //",
    "K12acip-k_lha_sa-085-007:291a-2": "de nas de skad ces bka' stsal nas bcom ldan 'das ye shes kyi khu tshur yongs su 'dzin pa /",
    "K12acip-k_lha_sa-085-007:291a-3": "don gnas 'di nyid rgya cher ston cing /",
    "K12acip-k_lha_sa-085-007:291a-4": "bzhin rab tu 'dzum dmul te /",
    "K12acip-k_lha_sa-085-007:291a-5": "chos thams cad kyi mnyam pa nyid kyi snying po rab tu smras so //",
    "K12acip-k_lha_sa-085-007:291a-6": "aa; de nas ma rungs pa thams cad 'dul ba bcom ldan 'das de bzhin gshegs pa sh'akya thub pas kyang yang chos thams cad kyi mnyam pa nyid kyis rnam par rgyal ba bsdu ba zhes bya ba shes rab kyi pha rol tu phyin pa sgrub pa 'di bshad de /",
    "K12acip-k_lha_sa-085-007:291a-7": "'dod chags kyi spros pa med pa nyid kyis zhe sdang gi spros pa med pa nyid do //",
    "K12acip-k_lha_sa-085-007:291a-8": "zhe sdang gi spros pa med pa nyid kyis gti mug gi spros pa med pa nyid do //",
    "K12acip-k_lha_sa-085-007:291a-9": "gti mug gi spros pa med pa nyid kyis chos thams cad spros pa med pa nyid do //",
    "K12acip-k_lha_sa-085-007:291a-10": "chos thams cad kyi spros pa med pa nyid kyis shes rab kyi pha rol tu phyin pa spros pa med pa nyid du rig par bya'o //",
    "K12acip-k_lha_sa-085-007:291a-11": "lag na rdo rje /",
    "K12acip-k_lha_sa-085-007:291a-12": "su la la shes rab kyi pha rol tu phyin pa'i tshul 'di nyan pa dang /",
    "K12acip-k_lha_sa-085-007:291a-13": "'dzin pa dang /",
    "K12acip-k_lha_sa-085-007:291a-14": "klog pa dang /",
    "K12acip-k_lha_sa-085-007:291a-15": "sgom pa nges 'dul ba'i dbang gi phyir khams gsum du skyes pa'i sems can thams cad bsad kyang ngan song du 'gro bar mi 'gyur te /",
    "K12acip-k_lha_sa-085-007:291b-0": "myur du bla na med pa yang dag @291b par rdzogs pa'i byang chub tu mngon par rdzogs par 'tshang rgya bar yang 'gyur ro //",
    "K12acip-k_lha_sa-085-007:291b-1": "de nas bcom ldan 'das lag na rdo rje chos nyid 'di'i don rgya chen po ston te /",
    "K12acip-k_lha_sa-085-007:291b-2": "'jig rten gsum las rnam par rgyal ba'i rdo rje zhes bya ba'i phyag rgya bcings nas khro gnyer dang bcas shing smin ma bteg ste /",
    "K12acip-k_lha_sa-085-007:291b-3": "'bar bar lta la padma'i gdong khro zhing dgod de /",
    "K12acip-k_lha_sa-085-007:291b-4": "mche ba gtsigs nas rkang pa g-yon pa brkyang ba'i tshul du gnas pas gnas nas /",
    "K12acip-k_lha_sa-085-007:291b-5": "rdo rje h'um zhes bya ba'i snying po 'di smras so //",
    "K12acip-k_lha_sa-085-007:291b-7": "h'um/ de nas bcom ldan 'das de bzhin gshegs pa nge bo nyid dag pa'i chos nyid thob pas /",
    "K12acip-k_lha_sa-085-007:291b-8": "yang chos thams cad kyi mnyam pa nyid spyan ras gzigs dbang phyug gi ye shes kyi phyag rgya zhes bya ba /",
    "K12acip-k_lha_sa-085-007:291b-9": "shes rab kyi pha rol tu phyin pa'i tshul 'di bshad de; 'dod chags thams cad rnam par dag pas 'jig rten na zhe sdang thams cad rnam par dag par 'gyur ro //",
    "K12acip-k_lha_sa-085-007:291b-10": "dri ma thams cad rnam par dag pas 'jig rten na sdig pa thams cad rnam par dag par 'gyur ro //",
    "K12acip-k_lha_sa-085-007:291b-11": "chos thams cad rnam par dag pas 'jig rten na sems can thams cad rnam par dag par 'gyur ro //",
    "K12acip-k_lha_sa-085-007:291b-12": "shes pa thams cad rnam par dag bas 'jig rten na shes rab kyi pha rol tu phyin pa rnam par dag par 'gyur ro //",
    "K12acip-k_lha_sa-085-007:291b-13": "lag na rdo rje /",
    "K12acip-k_lha_sa-085-007:292a-0": "su la la shes rab kyi pha rol tu phyin pa'i tshul 'di nyan pa @292a *//",
    "K12acip-k_lha_sa-085-007:292a-1": "dang /",
    "K12acip-k_lha_sa-085-007:292a-2": "'dzin pa dang /",
    "K12acip-k_lha_sa-085-007:292a-3": "klog pa dang /",
    "K12acip-k_lha_sa-085-007:292a-4": "sgom pa de 'dod chags dang /",
    "K12acip-k_lha_sa-085-007:292a-5": "dri ma thams cad kyi nang na 'dug kyang padma lta bur 'dod chags kyi nyes pa rnams dang; dri ma rnams dang /",
    "K12acip-k_lha_sa-085-007:292a-6": "glo bur gyi nyon mongs pa rnams kyis gos par mi 'gyur te /",
    "K12acip-k_lha_sa-085-007:292a-7": "myur du bla na med pa yang dag par rdzogs pa'i byang chub mngon par rdzogs par 'tshang rgya bar yang 'gyur ro //",
    "K12acip-k_lha_sa-085-007:292a-8": "de nas byang chub sems dpa' chen po spyan ras gzigs dbang phyug don gyi gnas 'di nyid rgya cher ston cing bzhin rab tu 'dzum dmul te /",
    "K12acip-k_lha_sa-085-007:292a-9": "padma'i 'dab ma kha 'byed pas 'dod chags la sogs pa'i dri mas mi gos pa la lta zhing /",
    "K12acip-k_lha_sa-085-007:292a-10": "'gro ba thams cad kyi phyir padma gzugs sna tshogs zhes bya ba'i snying po 'di smras so //",
    "K12acip-k_lha_sa-085-007:292a-12": "hr'i:/ de nas bcom ldan 'das de bzhin gshegs pa khams gsum thams cad kyi dbang pos yang de bzhin gshegs pa thams cad kyi dbang bskur ba las byung ba'i ye shes kyi snying po zhes bya ba shes rab kyi pha rol tu phyin pa'i tshul 'di bshad de /",
    "K12acip-k_lha_sa-085-007:292a-13": "dbang bskur ba sbyin pa ni khams gsum thams cad kyi rgyal srid thob par 'gyur ro //",
    "K12acip-k_lha_sa-085-007:292a-14": "nor sbyin pa ni re ba thams cad yongs su rdzogs par 'gyur ro //",
    "K12acip-k_lha_sa-085-007:292a-15": "chos sbyin pa ni chos thams cad kyi mnyam pa nyid thob par 'gyur ro //",
    "K12acip-k_lha_sa-085-007:292a-16": "zang zing gi sbyin pa ni lus dang /",
    "K12acip-k_lha_sa-085-007:292a-17": "dag dang /",
    "K12acip-k_lha_sa-085-007:292b-0": "sems kyi bde ba thams cad @292b thob par 'gyur ro //",
    "K12acip-k_lha_sa-085-007:292b-1": "de nas byang chub sems dpa' sems dpa' chen po nam mkha'i snying po bzhin rab tu 'dzum te /",
    "K12acip-k_lha_sa-085-007:292b-2": "rang gi mgo la rdo rje rin po che'i dbang bskur ba'i phreng ba 'ching zhing don 'di nyid rgya cher ston te /",
    "K12acip-k_lha_sa-085-007:292b-3": "dbang bskur ba thams cad kyi dam tshig rin po che zhes bya ba'i snying po 'di smras so //",
    "K12acip-k_lha_sa-085-007:292b-5": "tr'a:/ de nas bcom ldan 'das de bzhin gshegs pa thams cad kyi ye shes kyi phyag rgya thob pa /",
    "K12acip-k_lha_sa-085-007:292b-6": "de bzhin gshegs pa thams cad kyi khu tshur 'dzin pa /",
    "K12acip-k_lha_sa-085-007:292b-7": "de bzhin gshegs pa rtag pas yang de bzhin gshegs pa thams cad kyi ye shes kyi phyag rgya'i gnas rdo rje zhes bya ba shes rab kyi pha rol tu phyin pa'i tshul 'di bshad de /",
    "K12acip-k_lha_sa-085-007:292b-8": "de bzhin gshegs pa thams cad kyi sku'i phyag rgya yongs su 'dzin pa ni de bzhin gshegs pa thams cad nyid du 'gyur ro //",
    "K12acip-k_lha_sa-085-007:292b-9": "de bzhin gshegs pa thams cad kyi gsung gi phyag rgya yongs su 'dzin pa ni chos thams cad thob par 'gyur ro //",
    "K12acip-k_lha_sa-085-007:292b-10": "de bzhin gshegs pa thams cad kyi thugs kyi phyag rgya yongs su 'dzin pa ni ting nge 'dzin thams cad thob par 'gyur ro //",
    "K12acip-k_lha_sa-085-007:292b-11": "de bzhin gshegs pa thams cad kyi rdo rje'i phyag rgya yongs su 'dzin pa ni lus dang /",
    "K12acip-k_lha_sa-085-007:292b-12": "ngag dang /",
    "K12acip-k_lha_sa-085-007:292b-13": "sems thams cad rdo rjer rdo rje'i dngos grub dam pa thob par 'gyur ro //",
    "K12acip-k_lha_sa-085-007:293a-0": "su la la shes rab kyi pha rol tu phyin pa'i tshul 'di @293a *//",
    "K12acip-k_lha_sa-085-007:293a-1": "nyan pa dang /",
    "K12acip-k_lha_sa-085-007:293a-2": "'dzin pa dang /",
    "K12acip-k_lha_sa-085-007:293a-3": "klog pa dang /",
    "K12acip-k_lha_sa-085-007:293a-4": "lung 'bogs pa dang /",
    "K12acip-k_lha_sa-085-007:293a-5": "skom pa des dngos grub thams cad dang /",
    "K12acip-k_lha_sa-085-007:293a-6": "phun sum tshogs pa thams cad dang /",
    "K12acip-k_lha_sa-085-007:293a-7": "shes pa thams cad dang /",
    "K12acip-k_lha_sa-085-007:293a-8": "dgos pa thams cad dang /",
    "K12acip-k_lha_sa-085-007:293a-9": "lus dang /",
    "K12acip-k_lha_sa-085-007:293a-10": "ngag dang /",
    "K12acip-k_lha_sa-085-007:293a-11": "sems thams cad rdo rjer rdo rje'i dngos grub dam pa thob nas /",
    "K12acip-k_lha_sa-085-007:293a-12": "myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro //",
    "K12acip-k_lha_sa-085-007:293a-13": "de nas byang chub sems dpa' sems dpa' chen po rdo rje'i khu tshur dam tshig chen po'i rdo rje'i phyag rgya yongs su 'dzin pas don gnas 'di rgya cher bstan te /",
    "K12acip-k_lha_sa-085-007:293a-14": "de bzhin rab tu 'dzum zhing rdo rje sra ba'i phyag rgya dngos grub thams cad kyi dam tshig ces bya ba'i snying po 'di smras so //",
    "K12acip-k_lha_sa-085-007:293a-16": "aa:/ de nas bcom ldan 'das chos thams cad spros pa med pa'i de bzhin gshegs pas yang 'khor lo ltar yi ge bskor ba zhes bya ba shes rab kyi pha rol tu phyin pa'i tshul 'di bshad de /",
    "K12acip-k_lha_sa-085-007:293a-17": "ngo bo nyid med pa'i tshul gyis chos thams cad stong pa nyid do //",
    "K12acip-k_lha_sa-085-007:293a-18": "mtshan ma med pa'i tshul gyis chos thams cad mtshan ma med pa'o //",
    "K12acip-k_lha_sa-085-007:293a-19": "smon pa med pa'i tshul gyis chos thams cad smon pa med pa'o //",
    "K12acip-k_lha_sa-085-007:293b-0": "shes rab kyi pha rol tu phyin pa yongs su dag pas chos thams cad rang bzhin gyis 'od @293b gsal ba'o //",
    "K12acip-k_lha_sa-085-007:293b-1": "de nas bcom ldan 'das 'jam dpal gzhon nur gyur ba don 'di nyid rgya cher ston te /",
    "K12acip-k_lha_sa-085-007:293b-2": "bzhin rab tu 'dzum bzhin du bdag gi ral gri des de bzhin gshegs pa thams cad la 'debs shing shes rab kyi pha rol tu phyin pa'i snying po'i mchog 'di smras so //",
    "K12acip-k_lha_sa-085-007:293b-4": "aa:/ de nas bcom ldan 'das de bzhin gshegs pa thams cad kyi 'khor der 'dus pa'i de bzhin gshegs pa'i 'khor lo chen po la 'jug pa zhes bya ba shes rab kyi pha rol tu phyin pa'i tshul 'di bshad do //",
    "K12acip-k_lha_sa-085-007:293b-5": "rdo rje mnyam pa nyid la 'jug pa ni de bzhin gshegs pa thams cad kyi 'khor lo la 'jug par 'gyur ro //",
    "K12acip-k_lha_sa-085-007:293b-6": "don gyi mnyam pa nyid la 'jug pa ni byang chub sems dpa' sems dpa' chen po'i 'khor lo la 'jug par 'gyur ro //",
    "K12acip-k_lha_sa-085-007:293b-7": "chos thams cad kyi mnyam pa nyid la 'jug pa ni dam pa'i chos kyi 'khor lo la 'jug par 'gyur ro //",
    "K12acip-k_lha_sa-085-007:293b-8": "thams cad kyi mnyam pa nyid la 'jug pa ni 'khor lo thams cad la 'jug par 'gyur ro //",
    "K12acip-k_lha_sa-085-007:293b-9": "de nas byang chub sems dpa' sems bskyed ma thag tu chos kyi 'khor lo bskor ba chos mnyam pa nyid kyi don rgya cher ston cing bzhin 'dzum nas /",
    "K12acip-k_lha_sa-085-007:293b-10": "rdo rje'i 'khor lo bskor zhing rdo rje'i 'khor lo thams cad la 'jug pa zhes bya ba'i snying po 'di smras so //",
    "K12acip-k_lha_sa-085-007:294a-0": "h'um/ de nas bcom ldan 'das de bzhin gshegs pa la mchod pa thams cad kyi cho ga @294a *//",
    "K12acip-k_lha_sa-085-007:294a-1": "rgyas pa'i snod kyis mchod pa thams cad kyi mchog ces bya ba shes rab kyi pha rol tu phyin pa'i tshul 'di bshad do //",
    "K12acip-k_lha_sa-085-007:294a-2": "byang chub kyi sems bskyed pa ni /",
    "K12acip-k_lha_sa-085-007:294a-3": "de bzhin gshegs pa thams cad la mchod pa'i cho ga rgya che ba'o //",
    "K12acip-k_lha_sa-085-007:294a-4": "sems can gyi khams thams cad yongs su skyob pa na de bzhin gshegs pa thams cad la mchod pa'i cho ga rgyas pa'o //",
    "K12acip-k_lha_sa-085-007:294a-5": "dam pa'i chos yongs su 'dzin pa ni de bzhin gshegs pa thams cad la mchod pa'i cho ga rgyas pa'o //",
    "K12acip-k_lha_sa-085-007:294a-6": "shes rab kyi pha rol tu phyin pa yi ger 'dri ba dang; yi ger 'drir 'jug pa dang /",
    "K12acip-k_lha_sa-085-007:294a-7": "'dzin pa dang /",
    "K12acip-k_lha_sa-085-007:294a-8": "klog pa dang /",
    "K12acip-k_lha_sa-085-007:294a-9": "brjod pa dang /",
    "K12acip-k_lha_sa-085-007:294a-10": "ston pa dang /",
    "K12acip-k_lha_sa-085-007:294a-11": "nyan pa dang /",
    "K12acip-k_lha_sa-085-007:294a-12": "sems dang /",
    "K12acip-k_lha_sa-085-007:294a-13": "sgom pa dang /",
    "K12acip-k_lha_sa-085-007:294a-14": "mchod pa byed pa ni de bzhin gshegs pa thams cad la mchod pa'i cho ga rgyas pa'o ///",
    "K12acip-k_lha_sa-085-007:294a-15": "de nas byang chub sems dpa' sems dpa' chen po nam mkha'i mdzod don de nyid rgya cher ston te /",
    "K12acip-k_lha_sa-085-007:294a-16": "bzhin rab tu 'dzum zhing las thams cad don yod pa'i dam tshig ces bya ba'i snying po 'di smras so //",
    "K12acip-k_lha_sa-085-007:294a-18": "aom/ de nas bcom ldan 'das de bzhin gshegs pa /",
    "K12acip-k_lha_sa-085-007:294a-19": "sems can thams cad 'dul nus pa /",
    "K12acip-k_lha_sa-085-007:294a-20": "yang ye shes kyi khu tshur yongs su 'dzin pa /",
    "K12acip-k_lha_sa-085-007:294b-0": "sems can thams cad 'dul ba shes pa'i snying po zhes bya ba shes rab kyi pha rol tu phyin pa'i tshul @294b 'di bshad do //",
    "K12acip-k_lha_sa-085-007:294b-1": "sems can thams cad mnyam pa nyid pas /",
    "K12acip-k_lha_sa-085-007:294b-2": "khro bo mnyam pa nyid do //",
    "K12acip-k_lha_sa-085-007:294b-3": "sems can thams cad 'dul ba nyid pas /",
    "K12acip-k_lha_sa-085-007:294b-4": "khro bo 'dul ba nyid do //",
    "K12acip-k_lha_sa-085-007:294b-5": "sems can thams cad chos nyid pas khro bo chos nyid do //",
    "K12acip-k_lha_sa-085-007:294b-6": "sems can thams cad rdo rje nyid pas khro bo rdo rje nyid do //",
    "K12acip-k_lha_sa-085-007:294b-7": "de ci'i phyir zhe na /",
    "K12acip-k_lha_sa-085-007:294b-8": "'di ltar sems can thams cad 'dul ba ni byang chub po //",
    "K12acip-k_lha_sa-085-007:294b-9": "de nas byang chub sems dpa' bdud kyi stobs thams cad rab tu 'joms pa don de nyid rgya cher ston te /",
    "K12acip-k_lha_sa-085-007:294b-10": "bzhin rab tu 'dzum zhing rdo rje mche ba'i phyag rgya dang /",
    "K12acip-k_lha_sa-085-007:294b-11": "rdo rje gnod sbyin gyi gzugs kyis rdo rje khro bo'i gad mo zhes bya ba'i snying po 'di smras so //",
    "K12acip-k_lha_sa-085-007:294b-12": "ha; de nas bcom ldan 'das de bzhin gshegs pa /",
    "K12acip-k_lha_sa-085-007:294b-13": "chos thams cad kyi mnyam pa nyid la gnas pas yang chos thams cad kyi mchog ces bya ba shes rab kyi pha rol tu phyin pa'i tshul 'di bshad do //",
    "K12acip-k_lha_sa-085-007:294b-14": "thams cad mnyam pa nyid pas shes rab kyi pha rol tu phyin pa mnyam pa nyid do //",
    "K12acip-k_lha_sa-085-007:294b-15": "thams cad don nyid pas shes rab kyi pha rol tu phyin pa don nyid do //",
    "K12acip-k_lha_sa-085-007:294b-16": "thams cad chos nyid pas shes rab kyi pha rol tu phyin pa chos nyid do //",
    "K12acip-k_lha_sa-085-007:294b-17": "thams cad las nyid pas shes rab kyi pha rol tu phyin pa las nyid du rig par bya'o //",
    "K12acip-k_lha_sa-085-007:294b-18": "de nas bcom ldan 'das lag na rdo rje de bzhin gshegs pa dang /",
    "K12acip-k_lha_sa-085-007:295a-0": "byang chub sems dpa' thams cad kyi don yod pa'i dam tshig @295a *//",
    "K12acip-k_lha_sa-085-007:295a-1": "gi dkyil 'khor byin gyis rlob pa zhes bya ba'i ting nge 'dzin la snyoms par zhugs nas /",
    "K12acip-k_lha_sa-085-007:295a-2": "don yod pa thams cad kyi dam tshig ces bya ba'i snying po 'di smras so //",
    "K12acip-k_lha_sa-085-007:295a-4": "h'um/ de nas bcom ldan 'das de bzhin gshegs pa thams cad pa /",
    "K12acip-k_lha_sa-085-007:295a-5": "rnam par snang mdzad kyis yang sems can thams cad byin gyis rlob pa zhes bya ba shes rab kyi pha rol tu phyin pa'i tshul 'di bshad do //",
    "K12acip-k_lha_sa-085-007:295a-6": "byang chub sems dpa' sems dpa' chen po kun tu bzang po thams cad kyi rang bzhin yin pas sems can thams cad ni de bzhin gshegs pa'i snying po can no //",
    "K12acip-k_lha_sa-085-007:295a-7": "thams cad rdo rje'i snying pos dbang bskur ba nyid pas sems can thams cad ni rdo rje'i snying po can no //",
    "K12acip-k_lha_sa-085-007:295a-8": "ngag thams cad rab tu 'byung bas sems can thams cad ni chos kyi snying po can no //",
    "K12acip-k_lha_sa-085-007:295a-9": "sems can thams cad kyi bya ba byed pa la sbyor bas /",
    "K12acip-k_lha_sa-085-007:295a-10": "sems can thams cad ni las kyi snying po can no //",
    "K12acip-k_lha_sa-085-007:295a-11": "de nas phyi rol kyi rdo rje'i rigs rnams kyis ca co'i sgra phyung nas chos nyid kyi don rgya cher ston cing snying po phul te /",
    "K12acip-k_lha_sa-085-007:295a-12": "de nas rdo rje'i dbang phyug chen pos rang gi de kho na'i snying po 'di phul lo //",
    "K12acip-k_lha_sa-085-007:295a-13": "dr'i /",
    "K12acip-k_lha_sa-085-007:295a-14": "de nas ma mo thams cad kyis bcom ldan 'das la phyag 'tshal te /",
    "K12acip-k_lha_sa-085-007:295a-15": "mgrin gcig tu thams cad dgug pa dang /",
    "K12acip-k_lha_sa-085-007:295a-16": "gzung ba dang /",
    "K12acip-k_lha_sa-085-007:295a-17": "gzhig pa dang /",
    "K12acip-k_lha_sa-085-007:295b-0": "@295b sgrub pa'i dam tshig ces bya ba rang gi de kho na'i snying po 'di phul lo //",
    "K12acip-k_lha_sa-085-007:295b-1": "bhyo: de nas sbrang rtsir byed la sogs pa ming po gsum gyis bcom ldan 'das la phyag 'tshal te /",
    "K12acip-k_lha_sa-085-007:295b-2": "tshigs mthun par rang gi de kho na'i snying po 'di phul lo //",
    "K12acip-k_lha_sa-085-007:295b-3": "sv'a: de nas sring mo bzhis bcom ldan 'das la phyag 'tshal te /",
    "K12acip-k_lha_sa-085-007:295b-4": "rang gi de kho na'i snying po 'di phul lo //",
    "K12acip-k_lha_sa-085-007:295b-5": "h'a; de nas bcom ldan 'das de bzhin gshegs pa mtha' yas mu med la mthar thug cing mu med pa'i chos dang ldan pas yang chos 'di mthar thug par byin gyis brlab par bya ba'i phyir chos thams cad kyi mnyam pa nyid kyi mthar thug pas byin gyis brlabs pa rdo rje zhes bya ba shes rab kyi pha rol tu phyin pa'i tshul 'di bshad do //",
    "K12acip-k_lha_sa-085-007:295b-6": "shes rab kyi pha rol tu phyin pa mtha' yas pa nyid pas de bzhin gshegs pa thams cad mtha' yas pa nyid do //",
    "K12acip-k_lha_sa-085-007:295b-7": "shes rab kyi pha rol tu phyin pa mu med pa nyid pas rdo rje thams cad mu med pa nyid do //",
    "K12acip-k_lha_sa-085-007:295b-8": "shes rab kyi phyin pa du mnyid pas chos thams cad du ma nyid do //",
    "K12acip-k_lha_sa-085-007:295b-9": "shes rab kyi pha rol tu phyin pa mthar thug pa med pa nyid pas chos thams cad mthar thug pa med pa nyid yin no //",
    "K12acip-k_lha_sa-085-007:295b-10": "su la la shes rab kyi pha rol tu phyin pa'i tshul 'di nyam pa dang /",
    "K12acip-k_lha_sa-085-007:295b-11": "'dzin pa dang /",
    "K12acip-k_lha_sa-085-007:295b-12": "'chang ba dang /",
    "K12acip-k_lha_sa-085-007:295b-13": "glog pa dang /",
    "K12acip-k_lha_sa-085-007:295b-14": "ston pa dang /",
    "K12acip-k_lha_sa-085-007:295b-15": "brjod pa dang /",
    "K12acip-k_lha_sa-085-007:295b-16": "sgom pa des sangs rgyas dang /",
    "K12acip-k_lha_sa-085-007:296a-0": "byang chub sems @296a *//",
    "K12acip-k_lha_sa-085-007:296a-1": "dpa'i spyod pa thug pa med pa'i mthar phyin te /",
    "K12acip-k_lha_sa-085-007:296a-2": "sgrib pa thams cad zad nas de bzhin gshegs pa 'am /",
    "K12acip-k_lha_sa-085-007:296a-3": "rdo rje 'dzin par myur du 'gyur ro //",
    "K12acip-k_lha_sa-085-007:296a-4": "de nas de bzhin gshegs pa thams cad 'dus te /",
    "K12acip-k_lha_sa-085-007:296a-5": "chos kyi rnam grangs 'di don yod pa dang /",
    "K12acip-k_lha_sa-085-007:296a-6": "thogs pa med par myur du 'grub par bya ba'i phyir //",
    "K12acip-k_lha_sa-085-007:296a-7": "lag na rdo rje la legs so zhes bya ba byin no //",
    "K12acip-k_lha_sa-085-007:296a-8": "sems can chen po legs so legs //",
    "K12acip-k_lha_sa-085-007:296a-9": "bde ba chen po legs so legs //",
    "K12acip-k_lha_sa-085-007:296a-10": "theg pa chen po legs so legs //",
    "K12acip-k_lha_sa-085-007:296a-11": "blo gros chen po legs so legs //",
    "K12acip-k_lha_sa-085-007:296a-12": "cho ga 'di ni legs par smras //",
    "K12acip-k_lha_sa-085-007:296a-13": "sangs rgyas rdo rje 'dzin kun gyis //",
    "K12acip-k_lha_sa-085-007:296a-14": "'bras bu yod pa 'dul ba'i mchog /",
    "K12acip-k_lha_sa-085-007:296a-15": "rdo rje mdo sde byin gyis brlabs //",
    "K12acip-k_lha_sa-085-007:296a-16": "cho ga'i rgyal po bla na med //",
    "K12acip-k_lha_sa-085-007:296a-17": "gang rnams 'di dag 'dzin pa ni //",
    "K12acip-k_lha_sa-085-007:296a-18": "bdud la sogs pa thams cad kyis //",
    "K12acip-k_lha_sa-085-007:296a-19": "de dag mi sod mi tshugs so //",
    "K12acip-k_lha_sa-085-007:296a-20": "sangs rgyas byang chub sems dpa' dang //",
    "K12acip-k_lha_sa-085-007:296a-21": "dngos grub dam pa thams cad kyang //",
    "K12acip-k_lha_sa-085-007:296a-22": "sangs rgyas kun gyis gsungs pa bzhin //",
    "K12acip-k_lha_sa-085-007:296a-23": "ring por mi thogs thob par 'gyur //",
    "K12acip-k_lha_sa-085-007:296a-24": "de skad gsungs nas gsang grub phyir //",
    "K12acip-k_lha_sa-085-007:296a-25": "rdo rje can gyis bshad pa la //",
    "K12acip-k_lha_sa-085-007:296a-26": "kun mchog sangs rgyas mkhas bcas pa //",
    "K12acip-k_lha_sa-085-007:296a-27": "thams cad kyis ni mngon par bstod //",
    "K12acip-k_lha_sa-085-007:296b-0": "de nas bcom ldan 'das de bzhin gshegs pa rnam par @296b snang mdzad de bzhin gshegs pa thams cad kyi gsang ba'i chos nyid brnyes pa chos thams cad spros pa med pas yang bde ba chen po rdo rje'i don yod pa'i dam tshig ces bya ba rdo rje don yod pa'i chos mnyam pa nyid kyi shes rab kyi pha rol tu phyin pa'i sgo mchog dang po thog ma dang /",
    "K12acip-k_lha_sa-085-007:296b-1": "tha ma da dang /",
    "K12acip-k_lha_sa-085-007:296b-2": "dbus med pa'i dam pa 'di gsungs so //",
    "K12acip-k_lha_sa-085-007:296b-3": "byang chub sems dpa' chen po rnams kyi 'dod chags chen po dngos grub dam pa ni de bzhin gshegs pa thams cad kyi bde ba chen po dngos grub dam par 'gyur ro //",
    "K12acip-k_lha_sa-085-007:296b-4": "byang chub sems dpa' chen po rnams kyis bde ba chen po dngos grub dam pa ni de bzhin gshegs pa thams cad kyi byang chub chen po dngos grub dam par 'gyur ro //",
    "K12acip-k_lha_sa-085-007:296b-5": "byang chub sems dpa' chen po rnams kyi de bzhin gshegs pa thams cad kyi byang chub chen po dngos grub dam pa ni bdud chen po'i stobs thams cad rab tu 'joms pa dngos grub dam par 'gyur ro //",
    "K12acip-k_lha_sa-085-007:296b-6": "byang chub sems dpa' chen po rnams kyi bdud chen po'i stobs thams cad rab tu 'joms pa dngos grub dam pa ni khams gsum pa thams cad kyi dbang phyug chen po dngos grub dam par 'gyur ro //",
    "K12acip-k_lha_sa-085-007:297a-0": "byang chub sems dpa' chen po rnams kyi khams gsum pa thams cad kyi dbang phyug chen po'i dngos grub dam pa ni 'jig rten gyi khams ma lus pa na sems can @297a *//",
    "K12acip-k_lha_sa-085-007:297a-1": "gyi khams lus pa med pa yongs su sbyong bar 'dod pa'i rgyu'i phyir /",
    "K12acip-k_lha_sa-085-007:297a-2": "'khor ba la yang chags shing brtson 'grus che ba'i byang chub sems dpa' chen po rnams kyi 'jig rten gyi khams ma lus pa na sems can gyi khams lus pa med pa yongs su bskyab pa dang /",
    "K12acip-k_lha_sa-085-007:297a-3": "sems can thams cad la phan pa dang /",
    "K12acip-k_lha_sa-085-007:297a-4": "bde ba dang /",
    "K12acip-k_lha_sa-085-007:297a-5": "mchog tu shin tu bde ba chen po'i dngos grub dam par 'gyur ro //",
    "K12acip-k_lha_sa-085-007:297a-6": "de ci'i phyir zhe na /",
    "K12acip-k_lha_sa-085-007:297a-7": "ji srid 'khor ba'i gnas su ni //",
    "K12acip-k_lha_sa-085-007:297a-8": "mkhas mchog 'dug par 'gyur ba'i tshe //",
    "K12acip-k_lha_sa-085-007:297a-9": "de srid mtshungs med sems can don //",
    "K12acip-k_lha_sa-085-007:297a-10": "mya ngan mi 'da' byed par nus //",
    "K12acip-k_lha_sa-085-007:297a-11": "shes rab pha rol phyin thabs dang //",
    "K12acip-k_lha_sa-085-007:297a-12": "ye shes gnas su bsgrubs pas ni //",
    "K12acip-k_lha_sa-085-007:297a-13": "chos kun rnam par dag pa'i phyir //",
    "K12acip-k_lha_sa-085-007:297a-14": "'khor ba yongs su dag par gyur //",
    "K12acip-k_lha_sa-085-007:297a-15": "chags la sogs pas 'dul na ni //",
    "K12acip-k_lha_sa-085-007:297a-16": "'khor ba'i bar du rtag par yang //",
    "K12acip-k_lha_sa-085-007:297a-17": "'jig rten sdig byed de sbyang phyir //",
    "K12acip-k_lha_sa-085-007:297a-18": "'khor ba srid du bdag nyid 'dul //",
    "K12acip-k_lha_sa-085-007:297a-19": "ji ltar padma rab dmar yang //",
    "K12acip-k_lha_sa-085-007:297a-20": "tshon gyi nyes pas mi gos pa //",
    "K12acip-k_lha_sa-085-007:297a-21": "de bzhin gnas pa'i nyes pa yis //",
    "K12acip-k_lha_sa-085-007:297a-22": "'gro phan rnams la mi gos so //",
    "K12acip-k_lha_sa-085-007:297a-23": "'dod chags chen po rnam par dag /",
    "K12acip-k_lha_sa-085-007:297a-24": "bde ba che zhing nor che la //",
    "K12acip-k_lha_sa-085-007:297a-25": "khams gsum dbang phyug thob pas na //",
    "K12acip-k_lha_sa-085-007:297a-26": "sems can don rnams brtan par byed //",
    "K12acip-k_lha_sa-085-007:297a-27": "lag na rdo rje /",
    "K12acip-k_lha_sa-085-007:297b-0": "su la la nang par @297b langs nas mchog dang po shes rab kyi pha rol tu phyin pa'i tshul gyi sgo'i chos kyi rnam grangs 'di nyin re zhing 'don pa dang /",
    "K12acip-k_lha_sa-085-007:297b-1": "nyan pa dang /",
    "K12acip-k_lha_sa-085-007:297b-2": "'dzin pa dang /",
    "K12acip-k_lha_sa-085-007:297b-3": "klog pa dang /",
    "K12acip-k_lha_sa-085-007:297b-4": "sgom pa de yid bde ba dang /",
    "K12acip-k_lha_sa-085-007:297b-5": "bde ba thams cad thob par 'gyur ro //",
    "K12acip-k_lha_sa-085-007:297b-6": "bde ba chen po pa rdo rje don yod pa'i dam tshig dngos grub kyi mchog kyang tshe 'di la thob par 'gyur ro //",
    "K12acip-k_lha_sa-085-007:297b-7": "de bzhin gshegs pa thams cad kyi gsang ba mchog kyang 'grub ste /",
    "K12acip-k_lha_sa-085-007:297b-8": "rdo rje 'dzin thams cad kyi chen po 'am /",
    "K12acip-k_lha_sa-085-007:297b-9": "de bzhin gshegs par 'gyur ro //",
    "K12acip-k_lha_sa-085-007:297b-10": "de nas bcom ldan 'das kyis gsang ba'i bdag po lag na rdo rje la bka' stsal ba /",
    "K12acip-k_lha_sa-085-007:297b-11": "gsang ba pa'i bdag po //",
    "K12acip-k_lha_sa-085-007:297b-12": "shes rab kyi pha rol tu phyin pa'i tshul gyi sgo'i sngags kyi tshig nyi shu rtsa lnga po 'di rnams so //",
    "K12acip-k_lha_sa-085-007:297b-13": "aom byang chub kyi sems rdo rje /",
    "K12acip-k_lha_sa-085-007:297b-14": "aom kun tu bzang po'i spyod pa /",
    "K12acip-k_lha_sa-085-007:297b-15": "aom yid bzhin gyi nor bu /",
    "K12acip-k_lha_sa-085-007:297b-16": "aom 'gog pa med pa /",
    "K12acip-k_lha_sa-085-007:297b-17": "aom skye ba bzlog pa /",
    "K12acip-k_lha_sa-085-007:297b-18": "aom rnam par shes pa thams cad /",
    "K12acip-k_lha_sa-085-007:297b-19": "aom 'dod chags dang bral ba'i chos nyid chen po /",
    "K12acip-k_lha_sa-085-007:297b-20": "aom brtson 'grus kyi go cha /",
    "K12acip-k_lha_sa-085-007:297b-21": "aom kun tu 'gro ba /",
    "K12acip-k_lha_sa-085-007:297b-22": "aom rdo rje sra ba'i sems /",
    "K12acip-k_lha_sa-085-007:297b-23": "h'um phat/",
    "K12acip-k_lha_sa-085-007:297b-24": "aom de bzhin gshegs pa thams cad /",
    "K12acip-k_lha_sa-085-007:297b-25": "aom ngo bo nyid rnam par dag pa /",
    "K12acip-k_lha_sa-085-007:297b-26": "aom chos nyid shes pa rnam par dag pa /",
    "K12acip-k_lha_sa-085-007:297b-27": "aom de bzhin las rnam par sbyong ba /",
    "K12acip-k_lha_sa-085-007:298a-0": "h'um aom nges par gnod mdzes @298a *//",
    "K12acip-k_lha_sa-085-007:298a-1": "rdo rje can /",
    "K12acip-k_lha_sa-085-007:298a-3": "phat/ aom 'dod pa la 'dod chags pa /",
    "K12acip-k_lha_sa-085-007:298a-4": "aom spong ba'i rdo rje can /",
    "K12acip-k_lha_sa-085-007:298a-5": "aom h'um thams cad 'dul ba /",
    "K12acip-k_lha_sa-085-007:298a-6": "aom hr'i:/",
    "K12acip-k_lha_sa-085-007:298a-7": "aom aa zhes bya ba'i sgo //",
    "K12acip-k_lha_sa-085-007:298a-8": "aom shes rab kyi pha rol tu phyin pa /",
    "K12acip-k_lha_sa-085-007:298a-9": "a'am bam h'um aa aom/",
    "K12acip-k_lha_sa-085-007:298a-10": "aom de bzhin gshegs pa thams cad kyi sku'i mchog /",
    "K12acip-k_lha_sa-085-007:298a-11": "aom de bzhin gshegs pa thams cad kyi gsung ram par dag pa /",
    "K12acip-k_lha_sa-085-007:298a-12": "aom de bzhin gshegs pa thams cad kyi thugs rdo rje aa: aom aa /",
    "K12acip-k_lha_sa-085-007:298a-13": "sdig pas bcings pa thams cad chos shig /",
    "K12acip-k_lha_sa-085-007:298a-14": "ngan song gi rgyud thams cad las thar par gyis shig /",
    "K12acip-k_lha_sa-085-007:298a-15": "aom dam tshigs thams cad kyi rdo rje h'um trat/",
    "K12acip-k_lha_sa-085-007:298a-16": "sdig pa gzhom pa'i phyag rgya dang sngags te /",
    "K12acip-k_lha_sa-085-007:298a-17": "de bzhin gshegs pa thams cad kyi gsang ba'i dngos grub dam pa rdo rje 'dzin chen po dang /",
    "K12acip-k_lha_sa-085-007:298a-18": "de bzhin gshegs par 'gyur ro //",
    "K12acip-k_lha_sa-085-007:298a-19": "lag na rdo rje /",
    "K12acip-k_lha_sa-085-007:298a-20": "'di ni sems can dge ba'i rtsa ba ma bskyed pa rnams kyi rna lam du thos par mi 'gyur ro //",
    "K12acip-k_lha_sa-085-007:298a-21": "'di ni sems can dge ba'i rtsa ba ma bskyed pa rnams kyis mnyan pa 'am /",
    "K12acip-k_lha_sa-085-007:298a-22": "yi ger 'dri ba 'am /",
    "K12acip-k_lha_sa-085-007:298a-23": "yi ger 'dir gzhug pa 'am /",
    "K12acip-k_lha_sa-085-007:298a-24": "bklag pa 'am /",
    "K12acip-k_lha_sa-085-007:298a-25": "'chang ba 'am /",
    "K12acip-k_lha_sa-085-007:298a-26": "bsgom pa 'am /",
    "K12acip-k_lha_sa-085-007:298a-27": "bsti stang du bya ba'am /",
    "K12acip-k_lha_sa-085-007:298a-28": "ri mor bya ba 'am /",
    "K12acip-k_lha_sa-085-007:298a-29": "mchod par mi nus so //",
    "K12acip-k_lha_sa-085-007:298b-0": "gang dag gis shes rab kyi pha rol tu phyin pa'i tshul gyi chos kyi rnam grangs 'di las tha na yi ge 'bru @298b gcig tsam thos na yang sems can de dag ni gzhan na sangs rgyas mang po la dge ba'i rtsa ba bskyed pa yin na mtha' dag rdzogs pa lta ci smos /",
    "K12acip-k_lha_sa-085-007:298b-1": "lag na rdo rje /",
    "K12acip-k_lha_sa-085-007:298b-2": "gang la la dag sangs rgyas bye ba khrag khrig gang g'a'i klung brgyad cu'i bye ma snyed la bkur sti ma byas pa dang /",
    "K12acip-k_lha_sa-085-007:298b-3": "bla mar ma byas pa dang /",
    "K12acip-k_lha_sa-085-007:298b-4": "bsti stang ma byas pa dang /",
    "K12acip-k_lha_sa-085-007:298b-5": "mchod pa ma byas pa de dag gis shes rab kyi pha rol tu phyin pa'i tshul gyi sgo'i chos kyi rnam grang 'di thos par mi nus so //",
    "K12acip-k_lha_sa-085-007:298b-6": "chos kyi rnam grangs 'di gang na spyod pa'i sa phyogs de mchod rten du 'gyur ro //",
    "K12acip-k_lha_sa-085-007:298b-7": "chos kyi rnam grangs 'di gang gi lus la thogs sam /",
    "K12acip-k_lha_sa-085-007:298b-8": "glegs bam la bris te spyod pa'i gang zag de phyag bya ba'i gnas su 'gyur ro //",
    "K12acip-k_lha_sa-085-007:298b-9": "de bskal ba bye ba mang por skye ba dran par 'gyur ro //",
    "K12acip-k_lha_sa-085-007:298b-10": "de la bdud sdig to can par chad byed par mi 'gyur ro //",
    "K12acip-k_lha_sa-085-007:298b-11": "rgyal po chen po bzhi dang /",
    "K12acip-k_lha_sa-085-007:298b-12": "lha gzhan rnams kyang de la bsrung pa dang /",
    "K12acip-k_lha_sa-085-007:298b-13": "bskyab pa dang /",
    "K12acip-k_lha_sa-085-007:298b-14": "sba ba'i phyir rtag tu phyi bzhin 'brang bar 'gyur ro //",
    "K12acip-k_lha_sa-085-007:298b-15": "ya nga ba ma spangs par 'chi bar mi 'gyur ro //",
    "K12acip-k_lha_sa-085-007:298b-16": "sangs rgyas dang /",
    "K12acip-k_lha_sa-085-007:298b-17": "byang chub sems dpa' thams cad kyis dgongs par 'gyur ro //",
    "K12acip-k_lha_sa-085-007:298b-18": "mdor na sangs rgyas kyi zhing gang dang gang du 'dod pa de dang der skye'o //",
    "K12acip-k_lha_sa-085-007:299a-0": "de ltar shes rab kyi pha rol tu phyin pa'i tshul gyi sgo'i chos kyi rnam grangs 'di phan yon mang mod kyi ngas phyogs tsam zhig @299a *//",
    "K12acip-k_lha_sa-085-007:299a-1": "brjod do //",
    "K12acip-k_lha_sa-085-007:299a-2": "bcom ldan 'das kyis de skad ces bka' stsal nas /",
    "K12acip-k_lha_sa-085-007:299a-3": "byang chub sems dpa' sems dpa' chen po lag na rdo rje dang /",
    "K12acip-k_lha_sa-085-007:299a-4": "byang chub sems dpa' de dag dang /",
    "K12acip-k_lha_sa-085-007:299a-5": "thams cad dang ldan pa'i 'khor de dag dang /",
    "K12acip-k_lha_sa-085-007:299a-6": "lha dang /",
    "K12acip-k_lha_sa-085-007:299a-7": "mi dang /",
    "K12acip-k_lha_sa-085-007:299a-8": "lha ma yin dang /",
    "K12acip-k_lha_sa-085-007:299a-9": "dri zar bcas pa'i 'jig rten yi rangs te /",
    "K12acip-k_lha_sa-085-007:299a-10": "bcom ldan 'das kyis gsungs pa la mngon par bstod do //",
    "K12acip-k_lha_sa-085-007:299a-11": "'phags pa shes rab kyi pha rol tu phyin pa tshul brgya lnga bcu pa rdzogs so //"
}