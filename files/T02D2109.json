{
    "T02D2109:146a-0": "@146a # // rgya gar skad du /",
    "T02D2109:146a-1": "manydzu shr'i kro dha s'a dha na n'a ma /",
    "T02D2109:146a-2": "bod skad du /",
    "T02D2109:146a-3": "'jam dpal khro bo'i sgrub thabs zhes bya ba /",
    "T02D2109:146b-0": "bcom ldan 'das 'jam dpal gshin rje @146b gshed la phyag 'tshal lo //",
    "T02D2109:146b-1": "gdug pa'i tshogs rnams thams cad 'joms mdzad de //",
    "T02D2109:146b-2": "bdud kyi snying gar zhabs kyis gnon mdzad de //",
    "T02D2109:146b-3": "bcom ldan gshin rje gshed kyi sgrub thabs bshad //",
    "T02D2109:146b-4": "dad pa'i stobs dang ldan pa yis //",
    "T02D2109:146b-5": "rten gyi gang zag tho rangs langs //",
    "T02D2109:146b-6": "snying gar nyid kyi la h'um bsams te //",
    "T02D2109:146b-7": "de las 'od zer lcags kyu 'phros //",
    "T02D2109:146b-8": "'jam dpal gshin rje gshed nyid dang /",
    "T02D2109:146b-9": "bla ma sangs rgyas spyan drangs la //",
    "T02D2109:146b-10": "mandal mchod pas mnyes par byas //",
    "T02D2109:146b-11": "yan lag bdun pas mchod pa bya //",
    "T02D2109:146b-12": "thugs kar h'um gi 'phro 'du las //",
    "T02D2109:146b-13": "rdo rje shugs can spros te mtshams kyang bcad//",
    "T02D2109:146b-14": "de nas aom sh'u n+ya t'a dzny'a na badzra sv'a bh'a ba a'atma konyho //",
    "T02D2109:146b-15": "zhes brjod stong pa'i ngang las ni /",
    "T02D2109:146b-16": "h'um nyid nam mkha'i dbyings su bsgom //",
    "T02D2109:146b-17": "de las byung ba'i yig 'bru chad //",
    "T02D2109:146b-18": "de steng bhr'um gyi 'phro 'du las //",
    "T02D2109:146b-19": "pho brang rgya gram 'khor lor bcas //",
    "T02D2109:146b-20": "gzhal yas sgo bzhi rdzogs pas bskyed //",
    "T02D2109:146b-21": "ae yam bam lam ram bhr'um zhes pa'o //",
    "T02D2109:146b-22": "de steng nyi zla padma dang //",
    "T02D2109:146b-23": "dregs pa ma he'i gdan la bzhugs //",
    "T02D2109:146b-24": "h'um las 'jam pa'i rdo rje bsam //",
    "T02D2109:146b-25": "de zhu gshin rje gshed du gyur //",
    "T02D2109:146b-26": "zhal drug pa la phyag bcu gnyis //",
    "T02D2109:146b-27": "sku mdog nag po nam mkha'i mdangs //",
    "T02D2109:146b-28": "g-yas sngo g-yon dmar dud kha'o //",
    "T02D2109:146b-29": "steng du zhal nyid ser po'o //",
    "T02D2109:146b-30": "g-yas pa gri gug ral gri mda' //",
    "T02D2109:146b-31": "'khor lo tri sh'ul rtse gsum mdung //",
    "T02D2109:146b-32": "g-yon na thod pa phub dang gzhu //",
    "T02D2109:146b-33": "be con mgo bo sdigs mdzub zhags //",
    "T02D2109:146b-34": "glang stag zhing chen sprul gyis brgyan //",
    "T02D2109:146b-35": "rgyal thod bram snyan rje mgur dmangs rigs lhug / thod skam dbu rgyan thod rlon do shal byas //",
    "T02D2109:146b-36": "skra kham rno gdug mche ba rab gtsigs shing //",
    "T02D2109:146b-37": "zhal nas ha la'i sgra sgrogs 'jigs par byed //",
    "T02D2109:146b-38": "bskal pa'i me dpung dus mtha'i me ltar 'bar //",
    "T02D2109:146b-39": "zhabs bzhi brkyang bskum gyad kyi dor stabs bzhugs //",
    "T02D2109:146b-40": "nyi zla padma dregs pa pho mo dang //",
    "T02D2109:146b-41": "ma he sngo nag brjid pa'i gdan la 'jigs tshul bzhugs //",
    "T02D2109:146b-42": "bam las bskyed pa'i yum nyid ni //",
    "T02D2109:146b-43": "g-yas pa gri gug yab la 'khyud //",
    "T02D2109:146b-44": "g-yon pa thod pa khrag gtso la stobs //",
    "T02D2109:146b-45": "gnyis med 'khyil pa'i tshul du gnas //",
    "T02D2109:146b-46": "pho brang rdo rje gram la //",
    "T02D2109:146b-47": "yab yum gnyis med sbyor mtshams nas //",
    "T02D2109:147a-0": "shar @147a * //",
    "T02D2109:147a-1": "du kshe las gyur pas dkar //",
    "T02D2109:147a-2": "lho ru ma las gyur pas ser //",
    "T02D2109:147a-3": "nub tu me las gyur pas dmar //",
    "T02D2109:147a-4": "byang du da las gyur pas dmar //",
    "T02D2109:147a-5": "byang du dal sa gyur pas ljang //",
    "T02D2109:147a-6": "thams cad zhal gsum phyag kyang drug / gti mug nga rgyal gshin rje gshed //",
    "T02D2109:147a-7": "'dod chags phrag dog gshin rje gshed //",
    "T02D2109:147a-8": "rgyan dag cha lugs gtso dang mthun //",
    "T02D2109:147a-9": "phyi rol gyi ni rtsi bas bcu la //",
    "T02D2109:147a-10": "sbyor ba'i mtshams nas h'um bcu 'phros //",
    "T02D2109:147a-11": "'phros shing 'dus pas h'um bcur gyur //",
    "T02D2109:147a-12": "shar du shes rab ma mthar byed la //",
    "T02D2109:147a-13": "lho ru gshin rje mthar byed do //",
    "T02D2109:147a-14": "nub tu padma mthar byed do //",
    "T02D2109:147a-15": "byang du bgegs ni mthar byed do //",
    "T02D2109:147a-16": "shar lhor dbyug pa sngon po la //",
    "T02D2109:147a-17": "lho nub mi g-yo mgon po'o //",
    "T02D2109:147a-18": "nub byang 'dod pa'i rgyal po ste //",
    "T02D2109:147a-19": "byang shar khro bo gnod mdzes so //",
    "T02D2109:147a-20": "steng du h'um mdzad 'og tu stobs po che //",
    "T02D2109:147a-21": "zhal gcig phyag gnyis thams cad mthing //",
    "T02D2109:147a-22": "g-yas pa sna tshogs g-yon pa sdigs mdzub bsgreng //",
    "T02D2109:147a-23": "brkyang bskum dur khrod chas kyis brgyan //",
    "T02D2109:147a-24": "bskal pa'i me 'bar dregs pa'i gdan la bzhugs //",
    "T02D2109:147a-25": "sbyor mtshams dza:h'um bam ho:las //",
    "T02D2109:147a-26": "sgo ba bzhi rnams rim bzhin bskyed //",
    "T02D2109:147a-27": "thugs kar shes rab 'khor lo h'um //",
    "T02D2109:147a-28": "ye shes gsum gyis gnas gsum brlab //",
    "T02D2109:147a-29": "dza:h'um bam ho:sa //",
    "T02D2109:147a-30": "ye shes khro bo dgug gzhug bya //",
    "T02D2109:147a-31": "de nas bzlas pa'i rim pa ni //",
    "T02D2109:147a-32": "aom ya ma r'a dza sa do me ya /",
    "T02D2109:147a-33": "ya me do ru na yo da ya /",
    "T02D2109:147a-34": "ya da yo ni ra ya kshe ya /",
    "T02D2109:147a-35": "yakshe yatstsha ni r'a ma ya /",
    "T02D2109:147a-36": "ya ta ya ya ta /",
    "T02D2109:147a-37": "rtsa sngags so //",
    "T02D2109:147a-38": "aom hr'i:shtri:wi kri t'a na na h'um h'um phat /",
    "T02D2109:147a-39": "snying po'o //",
    "T02D2109:147a-40": "aom ya m'anta ka h'um phat /",
    "T02D2109:147a-41": "yang snying ngo //",
    "T02D2109:147a-42": "aom dve sha ra ti mu ta h'um dza:sv'a h'a /",
    "T02D2109:147a-43": "rje btsun ma'i'o //",
    "T02D2109:147a-44": "de yang rgyud las /",
    "T02D2109:147a-45": "khro bo'i rgyal po gdong drug 'jigs //",
    "T02D2109:147a-46": "mig drug lag drug stobs dang ldan //",
    "T02D2109:147a-47": "keng rus mche ba gtsigs pa po //",
    "T02D2109:147a-48": "skra yang rdo rje 'bar ba ste //",
    "T02D2109:147a-49": "mig brgya pa ste rdo rje'i mig / lus ni rdo rje'i ba spu can //",
    "T02D2109:147a-50": "khro bo'i lus kyi gzugs ldan pa //",
    "T02D2109:147a-51": "rnam pa bcu po don bcu'i don //",
    "T02D2109:147a-52": "khro gnyer rim par ldan la sogs //",
    "T02D2109:147a-53": "rdo rje lcags kyu zhabs pa che //",
    "T02D2109:147a-54": "'jigs pa chen po rdo rje zhags //",
    "T02D2109:147a-55": "'jam dbyangs chen po sgra che ba //",
    "T02D2109:147a-56": "gad chen ha ha zhes sgrogs pa /",
    "T02D2109:147a-57": "glang chen ko rlon gos su gyon //",
    "T02D2109:147b-0": "gshin @147b rje gshed po bgegs kyi rgyal //",
    "T02D2109:147b-1": "rigs gsum 'chang ba gsang sngags 'chang //",
    "T02D2109:147b-2": "zhes gsungs so //",
    "T02D2109:147b-3": "de nas gtor ma dbul ba ni //",
    "T02D2109:147b-4": "sam dang ram gyis me rlung bskyod //",
    "T02D2109:147b-5": "kam gsum spyod pa aa las thod pa'i snod //",
    "T02D2109:147b-6": "go ku da ha na bi mu ra su kham //",
    "T02D2109:147b-7": "dam rdzas bcu sbyar aa las zla ba'i khabs //",
    "T02D2109:147b-8": "h'um dza:'i 'phro 'dus bdud rtsi bsrubs //",
    "T02D2109:147b-9": "aom sarba dharm'a aa bh'a ba sva bh'a ba bi shuddho nya ham /",
    "T02D2109:147b-10": "zhes brjod par skyon rnams dag par bsam //",
    "T02D2109:147b-11": "'bru gsum pa yis byin gyis brlab //",
    "T02D2109:147b-12": "aa a'a sarba ta th'a ga ta hri da ya //",
    "T02D2109:147b-13": "ha ra ha ra /",
    "T02D2109:147b-14": "aom h'um hr'i:bha ga b'a na /",
    "T02D2109:147b-15": "dzny'a na k'a ya w'a g'i shva ra /",
    "T02D2109:147b-16": "ma h'a pa tsa manydzu shr'i pa ri shuddhe ai dam ba lim grihna /",
    "T02D2109:147b-17": "kha kha kh'a hi kh'a hi /",
    "T02D2109:147b-18": "de nas bstod de /",
    "T02D2109:147b-19": "h'um chos nyid zhi ba'i dang las ma g-yos kyang //",
    "T02D2109:147b-20": "gdug pa dul phyir khro bo'i gzugs su bstan //",
    "T02D2109:147b-21": "bee d'urya yid mgo 'dra sku mnga' zhing //",
    "T02D2109:147b-22": "gdug pa 'dul phyir 'jigs byed skul bstod //",
    "T02D2109:147b-23": "shin tu khro zhing gnag pa ma he'i zhal //",
    "T02D2109:147b-24": "g-yas dang g-yon gyi zhal bzhi 'jigs pa'i zhal //",
    "T02D2109:147b-25": "steng zhal gtsigs pa'i zhal ni shin tu 'khrug / zhal drug spyan gsum 'jigs byed zhal la 'dud //",
    "T02D2109:147b-26": "g-yas kyi phyag drug mtshon cha gri gug dang //",
    "T02D2109:147b-27": "ral gri mda' dang 'khor lo tri sh'ul mdung //",
    "T02D2109:147b-28": "g-yon na thod pa thub gzhu ba con mgo bo bsnams //",
    "T02D2109:147b-29": "bsdigs pa'i mtshon cha 'jigs byed phyag 'tshal bstod //",
    "T02D2109:147b-30": "brkyang bskum tshul gyis zhabs bzhi thur du bgrang //",
    "T02D2109:147b-31": "ma he sngo nag brdzis pa'i gdan la bzhugs //",
    "T02D2109:147b-32": "'jigs byed stobs ldan khyod la phyag 'tshal bstod //",
    "T02D2109:147b-33": "glang stag zhing chen sprul gyi rgyan gyis brgyan //",
    "T02D2109:147b-34": "rus pa'i rgyan cha drug ni dbang du 'khrol //",
    "T02D2109:147b-35": "thod skam dbu rgyan thod rlon do shal byas //",
    "T02D2109:147b-36": "rdo rje 'jigs byed rgyan la rab tu bstod //",
    "T02D2109:147b-37": "dbu skra dmar ser gyen du brdzes //",
    "T02D2109:147b-38": "rno gdug mche ba rab tu gtsigs //",
    "T02D2109:147b-39": "ha ha zhes bzhad srid gsum zil gyis gnon //",
    "T02D2109:147b-40": "phem gyi sgra sgrogs rgyal po khyod la bstod //",
    "T02D2109:147b-41": "bskal pa me ltar 'bar ba'i klong dkyil nas //",
    "T02D2109:147b-42": "zhe sdang rdo rje'i 'od zer tsha tsha 'phro //",
    "T02D2109:147b-43": "bdud dang dgra bgegs ma lus skrag par byed //",
    "T02D2109:147b-44": "ma lus dbang du sdud la phyag 'tshal bstod /",
    "T02D2109:147b-45": "mun nag lta bu'i sku brjid cing //",
    "T02D2109:148a-0": "nyi ma 'bum gyi @148a * //",
    "T02D2109:148a-1": "gzi brjid can //",
    "T02D2109:148a-2": "gdug pa'i mtshon cha sna tshogs bsnams //",
    "T02D2109:148a-3": "bdud 'dul khro bo'i rgyal po khyed la bstod //",
    "T02D2109:148a-4": "h'um dmar nyi ma'i 'od 'phro ma //",
    "T02D2109:148a-5": "zhal gcig phyag gnyis mdzes pa'i sku //",
    "T02D2109:148a-6": "g-yas pa gri gug yab la 'khyud //",
    "T02D2109:148a-7": "g-yon pa thod khrag gtso la stobs //",
    "T02D2109:148a-8": "phyag gsum me stag rab tu 'phro //",
    "T02D2109:148a-9": "zhal nas ha ha nges par sgrogs //",
    "T02D2109:148a-10": "dbu skra dmar ser rab tu 'bar //",
    "T02D2109:148a-11": "phag mo yum la phyag 'tshal bstod //",
    "T02D2109:148a-12": "h'um gti mug nga rgyal gshin rje gshed //",
    "T02D2109:148a-13": "'dod chags phrag dog gshin rje gshed //",
    "T02D2109:148a-14": "dbu gsum phyag drug zhabs bzhi bgrang //",
    "T02D2109:148a-15": "gdug pa'i mtshon cha sna tshogs 'dzin //",
    "T02D2109:148a-16": "glang stag zhing chen rgyan gyis brgyan //",
    "T02D2109:148a-17": "thod pa'i do shal rgyan drug ldan //",
    "T02D2109:148a-18": "sku las me 'bar gdug pa 'dul //",
    "T02D2109:148a-19": "gshed po bzhi la phyag 'tshal bstod //",
    "T02D2109:148a-20": "mi dge bcu spangs sa bcu bgrod //",
    "T02D2109:148a-21": "phyogs bcu'i bdud 'dul khro bo bcu //",
    "T02D2109:148a-22": "zhal gcig phyag gnyis sku mdog mthing //",
    "T02D2109:148a-23": "gdug pa'i mtshon cha sna tshogs 'dzin /",
    "T02D2109:148a-24": "g-yon pa sdigs mdzub zhags pa bsnams //",
    "T02D2109:148a-25": "lha dang lha min thams cad 'dul //",
    "T02D2109:148a-26": "rgyan drug thod pa'i rgyan gyis brgyan //",
    "T02D2109:148a-27": "'jigs byed bcu la phyag 'tshal bstod //",
    "T02D2109:148a-28": "h'um ye shes rnam bzhi yang dag rtogs //",
    "T02D2109:148a-29": "g-yon pa thod pa kha tv'am ga / rgyan dang lnga bcus sku la brgyan //",
    "T02D2109:148a-30": "brkyang ba skum ha ha zil gyis gnon //",
    "T02D2109:148a-31": "lcags kyu ma dang zhags pa mo //",
    "T02D2109:148a-32": "lu gu rgyud dang 'bebs pa mo //",
    "T02D2109:148a-33": "mkha' 'gro bzhi la phyag 'tshal bstod //",
    "T02D2109:148a-34": "lhag chad yi ge brgya pas bshags //",
    "T02D2109:148a-35": "de nas dang la mjug bsdu ba ni //",
    "T02D2109:148a-36": "h'um zhes pa yi sgra brjod de //",
    "T02D2109:148a-37": "gcig gis dang la yab la bsdu //",
    "T02D2109:148a-38": "yab nyid 'od du zhu las h'um //",
    "T02D2109:148a-39": "h'um de rim gyis zhu ba las //",
    "T02D2109:148a-40": "zag med bde ba'i dang la gnas //",
    "T02D2109:148a-41": "rtag pa'i mtha' las grol bar 'gyur //",
    "T02D2109:148a-42": "rdo rje skad cig lhar bsgoms la //",
    "T02D2109:148a-43": "sngags kyi 'khor lo rab brjod pas //",
    "T02D2109:148a-44": "chad pa'i mtha' las grol bar 'gyur //",
    "T02D2109:148a-45": "de nas spyod lam ci bder gnas //",
    "T02D2109:148a-46": "'jam dpal khro bo'i sgrub thabs rdo rje 'od kyi rim pa zhes bya ba /",
    "T02D2109:148a-47": "bla ma sdom pa bzang po'i thugs dam /"
}