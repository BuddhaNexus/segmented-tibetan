{
    "T02TD1951E:76b-0": "@76b # // rgya gar skad du /",
    "T02TD1951E:76b-1": "pra dzny'a su kha ya padma ya m'a ri s'a dha nam n'a ma /",
    "T02TD1951E:76b-2": "bod skad du /",
    "T02TD1951E:76b-3": "padma gshin rje gshed shes rab bde ba can gyi sgrub thabs zhes bya ba /",
    "T02TD1951E:76b-4": "dpal rdo rje sems dpa' la phyag 'tshal lo //",
    "T02TD1951E:76b-5": "sems can rjes su dran ldan zhing //",
    "T02TD1951E:76b-6": "de 'dren thugs rje'i rtags mnga' ba //",
    "T02TD1951E:76b-7": "mtsho skyes zhal la phyag 'tshal te //",
    "T02TD1951E:76b-8": "de yi sgrub thabs bshad par bya //",
    "T02TD1951E:77a-0": "dang por sngags pas @77a * //",
    "T02TD1951E:77a-1": "khrus byas nas //",
    "T02TD1951E:77a-2": "ku sha'i stan la legs 'dug ste //",
    "T02TD1951E:77a-3": "lus ngag yid gsum bag ldan pas //",
    "T02TD1951E:77a-4": "cung zad 'gro 'ong ldan pas bya //",
    "T02TD1951E:77a-5": "rang gi lhag pa'i lhar ldan pas //",
    "T02TD1951E:77a-6": "cod pan rje btsun gzung bar bya //",
    "T02TD1951E:77a-7": "de nas rje btsun spyan drangs te //",
    "T02TD1951E:77a-8": "skyabs 'gro byang chub sems bskyed de //",
    "T02TD1951E:77a-9": "de nas mandala bstar ba ste //",
    "T02TD1951E:77a-10": "me tog dgram zhing mchod tshogs bsham //",
    "T02TD1951E:77a-11": "de nas sems can kun gyi phyir //",
    "T02TD1951E:77a-12": "bsod nams tshogs bsags gshegs su gsol //",
    "T02TD1951E:77a-13": "bu gcig ltar dran byams pa dang //",
    "T02TD1951E:77a-14": "sdug bsngal bral 'dod snying rje dang //",
    "T02TD1951E:77a-15": "bde ba thob pa'i dga' ba dang //",
    "T02TD1951E:77a-16": "phun sum tshogs pa'i btang snyoms so //",
    "T02TD1951E:77a-17": "snying rje thabs kyi rang bzhin dang //",
    "T02TD1951E:77a-18": "ldan pa'i stong pa bsgom par bya //",
    "T02TD1951E:77a-19": "srung 'khor padma nyi ma'i steng //",
    "T02TD1951E:77a-20": "ni las chu skyes gyur pa'i sku //",
    "T02TD1951E:77a-21": "padma r'a ga'i mdog 'dra la //",
    "T02TD1951E:77a-22": "g-yas dang g-yon ni sngo dang dkar //",
    "T02TD1951E:77a-23": "gri gug chu skyes ral gri dang /",
    "T02TD1951E:77a-24": "thod pa 'khor lo rin chen 'dzin //",
    "T02TD1951E:77a-25": "thod pa lnga yis dbu bskor cing //",
    "T02TD1951E:77a-26": "phreng ba klu dang dur khrod brgyan //",
    "T02TD1951E:77a-27": "me dpung skyil krung stag lpags mnabs //",
    "T02TD1951E:77a-28": "bskyed pa cung zad 'jam pa'i mdangs //",
    "T02TD1951E:77a-29": "sku gsung thugs dang skye mched drug / rang lus ngo bo byin gyis brlab //",
    "T02TD1951E:77a-30": "dbang bskur rtags dang ldan pa la //",
    "T02TD1951E:77a-31": "mchod la bstod pa 'dis mnyes bya //",
    "T02TD1951E:77a-32": "h'um rdo rje dam tshig rdo rje gsung //",
    "T02TD1951E:77a-33": "rdo rje dbyangs ni zab mo che //",
    "T02TD1951E:77a-34": "'dod chags rdo rje nyid mtshungs pa //",
    "T02TD1951E:77a-35": "skyon bral rje la phyag 'tshal bstod //",
    "T02TD1951E:77a-36": "bdud rtsi myang zhing spro bsdu bzlas //",
    "T02TD1951E:77a-37": "byas nas phyag rgya bkrol par bya //",
    "T02TD1951E:77a-38": "aom badzra padma dhrik h'um h'um h'um phat phat sv'a h'a /",
    "T02TD1951E:77a-39": "rig pa'i shes rab mda' dag gis //",
    "T02TD1951E:77a-40": "ltong ldan 'ben la thug pa na //",
    "T02TD1951E:77a-41": "gcig kyang mi gnas bde ba che //",
    "T02TD1951E:77a-42": "bsgom bya sgom byed med pa yi //",
    "T02TD1951E:77a-43": "rje btsun gsung gi drin dag dang //",
    "T02TD1951E:77a-44": "rgyud las mthong ba bris pa 'dis //",
    "T02TD1951E:77a-45": "'gro kun dri ma med pa yi //",
    "T02TD1951E:77a-46": "sangs rgyas la gnas par shog / padma gshin rje gshed shes rab bde ba can gyi sgrub thabs zhes bya ba /",
    "T02TD1951E:77a-47": "rgya gar gyi mkhan po d'i pam ka ra zhes bya bas mdzad pa rdzogs so /",
    "T02TD1951E:77a-49": "// / rnal 'byor pa pra dzny'a shr'i dzny'a na k'i rtis rang 'gyur du mdzad pa'o//"
}