{
    "NG0480:1": "@#// rgya gar skad du /",
    "NG0480:2": "de wi ma ri ts+yai ta tan+t+ra /",
    "NG0480:3": "bod skad du /",
    "NG0480:4": "lha mo 'od zer can gyi rgyud /",
    "NG0480:5": "bcom ldan 'das dpal rdo rje sems dpa' sku gsum ye shes lnga'i bdag nyid du snang ba /",
    "NG0480:6": "byang chub sems kyi lha mo gsal ba'i sgron ma",
    "NG0480:7": "mar me mdzad gtsug gi rgyan gcig ma la phyag",
    "NG0480:8": "'tshal lo // chos kyi sku mtshan ma'i yul las 'das kyang */",
    "NG0480:9": "gzugs kyi sku mngon par snang bas /",
    "NG0480:10": "sangs rgyas kyi bden pa mthong bar byed pa /",
    "NG0480:11": "lha mo 'od zer can gyi rgyud 'di grol bar bya'o //",
    "NG0480:12": "rigs drug gi sems can la chos kyi sku rang bzhin gyi gsal ba lnga yod de /",
    "NG0480:13": "de yang yang dag par rdzogs pa'i sangs rgyas la 'od dpag tu med par gnas so //",
    "NG0480:14": "byang chub sems dpa' rnams la dpag tu yod par gnas so //",
    "NG0480:15": "lha rnams la gzhal du yod par gnas so //",
    "NG0480:16": "mi rnams la mtshon du yod par gnas so //",
    "NG0480:17": "ngan song gsum las sems rang gsal ba tsam du gnas so //",
    "NG0480:18": "mdzod bu'i 'od zer ma 'gags mkhyen mnga' ba //",
    "NG0480:19": "mgon po spyan ras gzigs la phyag 'tshal lo //",
    "NG0480:20": "lha mo 'od zer can gyi rgyud 'di la le'u gsum @#//",
    "NG0480:21": "gyis bstan te /",
    "NG0480:22": "le'u dang po chos kyi sku la 'od zer 'byung bar bstan pa dang */",
    "NG0480:23": "le'u gnyis pa 'od zer rnam par dag par bstan pa dang */",
    "NG0480:24": "le'u gsum pa sems can thams cad la mtshon pa'i ye shes 'od rang chas su bstan pa dang */",
    "NG0480:25": "gsum gyis bstan to //",
    "NG0480:26": "de nas rgyud dag pa'i rdo rje 'chang chen pos",
    "NG0480:27": "mdzod spu'i bu ga nas 'od zer lnga bkye bas",
    "NG0480:28": "'jig rten gyi khams snang bar byas te /",
    "NG0480:29": "'od zer de'i byin gyis brlabs las /",
    "NG0480:30": "sangs rgyas bde ldan mgon po spyan ras gzigs zhes bya ba /",
    "NG0480:31": "sku mdog dkar po 'od zer gyi 'phreng bas skor ba /",
    "NG0480:32": "phyag g.yas pa skyabs sbyin gyi phyag rgya dang ldan pa /",
    "NG0480:33": "g.yon pa pus mo la rten pa /",
    "NG0480:34": "pad+ma'i gdan la bzhugs pa gcig rang byung du mdun du lhag ste /",
    "NG0480:35": "kye kye thugs rje chen po sems can gyi nyon mongs pa'i dug lnga gdul du gsol /",
    "NG0480:36": "mdzod spu'i bu ga nas 'od zer rnam pa lnga",
    "NG0480:37": "'phros nas 'jig rten gyi khams snang bar mdzad na",
    "NG0480:38": "/ bdag gis sems can gyi don du 'od zer lnga mi spro ba ci ste /",
    "NG0480:39": "yang dag par rdzogs pa'i sangs rgyas la sku rnam",
    "NG0480:40": "par dag pa'i 'od lnga 'phros pa 'di ci'i rgyu",
    "NG0480:41": "ci'i rkyen / chos kyi sku ni rang bzhin gyi stong na /",
    "NG0480:42": "gzugs kyi sku ye shes sgyu ma'i lus su 'byung ba 'di ji lta bu lags /",
    "NG0480:43": "zhes zhu ba zhus te /",
    "NG0480:44": "de nas bcom ldan 'das ting nge 'dzin las bzhengs te /",
    "NG0480:45": "zhal 'dzum pa mdzad nas ljags kyi pad+mo las 'od zer lnga spros te /",
    "NG0480:46": "byang chub sems dpa' chen po khyod kyis dri ba gsum dris pa de legs so //",
    "NG0480:47": "yang dag par rdzogs pa'i sangs rgyas la sku rnam",
    "NG0480:48": "par dag pa ye shes sgyu ma lta bu'i sku",
    "NG0480:49": "'byung ba ni / ye shes lnga'i rtsal ma 'gags par 'char te /",
    "NG0480:50": "de yang shes rab 'gag pa med pa stong pa /",
    "NG0480:51": "ye shes kyi snying por gsal ba dang */",
    "NG0480:52": "shes rab mi g.yo ba mnyam pa nyid du gnas pa dang */",
    "NG0480:53": "shes rab rgyun mi 'chad pa bye brag tha dad du shes pa dang */",
    "NG0480:54": "shes rab zag pa med pa lhun gyis grub pa dang */",
    "NG0480:55": "shes rab 'gyur ba med pa rang bzhin rnam par",
    "NG0480:56": "dag pa dang lnga bya btsal med pa'i bdag /",
    "NG0480:57": "sangs rgyas kun gyi rang lus yin //",
    "NG0480:58": "gcig pu rab tu che ba'i lha //",
    "NG0480:59": "nam mkha' nyi ma'i tshul du gnas //",
    "NG0480:60": "rdo rje lta bu'i ting 'dzin la //",
    "NG0480:61": "'du 'bral med par rtag par bzhugs //",
    "NG0480:62": "zhes bka' stsal pas /",
    "NG0480:63": "mgon po spyan ras gzigs nyid ye shes kyi snang",
    "NG0480:64": "bar gang rgyas te 'od zer lnga phyogs bcur khyab",
    "NG0480:65": "par shar to // zhes dri ba dris pa gsung",
    "NG0480:66": "pas mgon po spyan ras gzigs kyi bden pa mthong",
    "NG0480:67": "par shar to // ngo *// don thugs su chud do /",
    "NG0480:68": "zhes lha mo 'od zer can gyi rgyud las /",
    "NG0480:69": "chos kyi sku la 'od zer 'byung bar bstan pa'i",
    "NG0480:70": "le'u ste dang po'o // // de nas byang chub",
    "NG0480:71": "sems dpa' chen pos rdo rje 'dzin gyi mdun du",
    "NG0480:72": "bka' nod pa'i tshul du thal mo sbyar nas /",
    "NG0480:73": "thugs rje chen po @#//",
    "NG0480:74": "yang dag par rdzogs pa'i sangs rgyas kyi ngo bo dang */",
    "NG0480:75": "rang bzhin ni dpag pa'i mtha' las 'das na /",
    "NG0480:76": "thugs rje sprul pa'i sku 'od zer du snang ba'i tshul du bden nam /",
    "NG0480:77": "'on te snang tshul dpag pa las 'das /",
    "NG0480:78": "dpag pa las 'das na thugs rje'i tshul du byung",
    "NG0480:79": "ba 'gag gam mi 'gag / de bdag gis ma",
    "NG0480:80": "shes ma 'tshal to //",
    "NG0480:81": "ji ltar lags bcom ldan 'das kyis bstan du gsol /",
    "NG0480:82": "ces dri ba dris so //",
    "NG0480:83": "de nas yang bcom ldan 'das mnyam pa'i ting nge 'dzin las bzhengs nas /",
    "NG0480:84": "zhal 'dzum pa mdzad nas bri ku ta gyen du 'greng ste /",
    "NG0480:85": "ljags kyi pad+mo las 'od zer lnga spros nas /",
    "NG0480:86": "byang chub sems dpa' khyod nyon cig / sngon byung gi dus na /",
    "NG0480:87": "nga ma 'ongs pa'i sngon rol na thog ma'i sangs rgyas 'od mi 'gyur /",
    "NG0480:88": "rang byung gi gzhal yas khang chen po dang 'du 'bral med par bzhugs pa /",
    "NG0480:89": "snying po byang chub na bzhugs pa /",
    "NG0480:90": "snying po byang chub na bzhugs pa'i sku /",
    "NG0480:91": "'od zer gyi phung por gzhi nas gnas te /",
    "NG0480:92": "'gog pa med kyang */",
    "NG0480:93": "'od zer gyi phung po de nyid rtag pa yang ma yin /",
    "NG0480:94": "mi rtag pa yang ma yin /",
    "NG0480:95": "ci ste 'od nyid chos kyi sku las 'byung ba'i phyir /",
    "NG0480:96": "chos sku de nyid yang dag par yod pa yang ma yin /",
    "NG0480:97": "med pa yang ma yin no //",
    "NG0480:98": "de bzhin du 'od zer gyi phung po de snang ba yang ma yin /",
    "NG0480:99": "mi snang ba yang ma yin te /",
    "NG0480:100": "snang ba dang mi snang ba'i mtha' las 'das pa'o //",
    "NG0480:101": "de ci'i phyir zhe na /",
    "NG0480:102": "'od zer de la rang bzhin med pas nam mkha'i mtha' dang mnyam la /",
    "NG0480:103": "'od de ma 'dres la yongs su rdzogs par gnas pas /",
    "NG0480:104": "dper na nam mkha' dang ri mo'i tshul du gnas so //",
    "NG0480:105": "de'i phyir byang chub nyid snying po'i rang bzhin du 'od du gsal /",
    "NG0480:106": "snying po rnam dag ye shes 'od gsal ces gsungs so //",
    "NG0480:107": "de yang thugs rje 'byung ba'i dus su sgo thams cad nas 'od zer lnga lnga 'byung ste /",
    "NG0480:108": "sems can la bstan pa'i snying po re re 'byung ngo *//",
    "NG0480:109": "kye sems dpa' chen po ngas sems can gyi don",
    "NG0480:110": "du sku gsum gyi thugs rje bsam gyis mi khyab",
    "NG0480:111": "par bstan kyang */ don brjod pa las 'das pa'i",
    "NG0480:112": "chos sangs rgyas med pa'i klong du la bzlas na",
    "NG0480:113": "par bstan kyang */ / bskyed rdzogs rnam pa gsum du 'du bral med par ma bstan na /",
    "NG0480:114": "sangs rgyas kyang thugs rje 'byung ba'i sgo 'gags pas /",
    "NG0480:115": "dper na u dum ba ra'i me tog gi tshul du bstan to //",
    "NG0480:116": "sku de ltar bstan kyang bsdu ba gcig tu ma bsdus na /",
    "NG0480:117": "chos thams cad kyi mdo mi 'dus te /",
    "NG0480:118": "de'i phyir rigs lnga 'byed par 'das /",
    "NG0480:119": "sku lnga ngo bo nyid kyi skur 'das /",
    "NG0480:120": "yum lnga mkha' 'gro klong rnam par dag par 'das /",
    "NG0480:121": "ye shes lnga mi gnas pa'i ye shes chen por 'das /",
    "NG0480:122": "phyi nang gi 'byung ba lnga nam mkha' chen por 'das /",
    "NG0480:123": "'od lnga rang byung gi 'od chen por 'das /",
    "NG0480:124": "zer lnga thugs rje'i rtsal du 'das /",
    "NG0480:125": "rgyud thams cad kun tu bzang po rtsa ba'i rgyud chen po yi @#//",
    "NG0480:126": "ge med pa'i rgyud du 'das /",
    "NG0480:127": "lung thams cad snying po byang chub sems su 'das /",
    "NG0480:128": "man ngag thams cad bya btsal med par 'das /",
    "NG0480:129": "de dag thams cad kyang chos yin te /",
    "NG0480:130": "chos thams cad rnam par grol ba'i ye shes kyi klong du 'das /",
    "NG0480:131": "sangs rgyas thams cad sangs rgyas med pa'i klong du 'das so //",
    "NG0480:132": "'das zhes bya ba'i tshig de dag thams cad kyang */",
    "NG0480:133": "chos kyi rgyan du spros pa yin te /",
    "NG0480:134": "de tsam las kyang 'das na /",
    "NG0480:135": "rigs kyi bu chos thams cad ni tshig gi bla dgas so //",
    "NG0480:136": "rigs kyi bu byang chub kyi snying po la snying po yod med kyi mtha' las 'das so //",
    "NG0480:137": "sku gsum du gnang bar bstan pa yang *//",
    "NG0480:138": "dngos po med par rang bzhin gyi rtsal shes bya la ma rmongs pa'o //",
    "NG0480:139": "gang gis gang la dris pa de /",
    "NG0480:140": "de yis de la de bstan pa //",
    "NG0480:141": "de yi rnam par grol ba'o //",
    "NG0480:142": "de thob de mthong de mi gnas //",
    "NG0480:143": "de grol de yi thams cad shes //",
    "NG0480:144": "de med par yang de'i 'byung ngo *//",
    "NG0480:145": "zhes lha mo 'od zer can gyi rgyud las /",
    "NG0480:146": "'od zer rnam par dag par bstan pa'i le'u ste",
    "NG0480:147": "gnyis pa'o // // de nas byang chub sems dpa'",
    "NG0480:148": "sems dpa' chen pos yang dag par rdzogs pa'i sangs",
    "NG0480:149": "rgyas la / sgyu ma lta bu'i sku dang thugs",
    "NG0480:150": "rje'i 'od zer 'byung ba lags na khams gsum gyi",
    "NG0480:151": "sems can la 'od zer ji ltar gnas /",
    "NG0480:152": "snying po byang chub kyi sems su ni gcig na /",
    "NG0480:153": "'od zer med na thugs rje'i rgyun thag ma chad dam /",
    "NG0480:154": "yod na ji ltar gnas bstan du gsol /",
    "NG0480:155": "bshad du gsol /",
    "NG0480:156": "zhes zhus te /",
    "NG0480:157": "de nas yang bcom ldan 'das 'od zer gyi phung po lnga'i ting nge 'dzin las bzhengs te /",
    "NG0480:158": "rigs kyi bu snying po byang chub kyi sku dri",
    "NG0480:159": "ma med pa'i ye shes so so ma yin tha",
    "NG0480:160": "mi dad pas / 'gro ba yongs la khyab pa'i phyir /",
    "NG0480:161": "de bzhin gshegs pa lal stobs dang mi 'jigs pa",
    "NG0480:162": "ji ltar gnas pa de bzhin du 'gro ba yongs",
    "NG0480:163": "la khyab ste / dper na skyes bu'i byad rang",
    "NG0480:164": "la yod kyang me long ma bstan par rang gi",
    "NG0480:165": "bzhin mi mthong ba de bzhin du /",
    "NG0480:166": "stobs dang mi 'jigs pa yod kyang seng ge'i bu",
    "NG0480:167": "ma'i mngal du btsas pa bzhin 'don ma nus te",
    "NG0480:168": "/ ye shes snang ba'i bag la zha bas /",
    "NG0480:169": "thabs mkhas pas bstan par bya'o //",
    "NG0480:170": "khyod nyon cig / byang chub sems dpa' dpag tu",
    "NG0480:171": "yod pa'i 'od zer lnga rang chas su gnas te",
    "NG0480:172": "/ shes bya'i sgrib pa shes rab kyi dpag tu yod do //",
    "NG0480:173": "lha rnams la gzhal du yod pa'i 'od lnga rang chas su gnas te /",
    "NG0480:174": "de yang mos pa'i spyod pa'i bsod nams las grub pas mngon du snang ba'o //",
    "NG0480:175": "mi rnams la mtshon du yod pa'i 'od lnga rang chas su grub pas /",
    "NG0480:176": "de yang shes rab zab mo bstan dka' ba //",
    "NG0480:177": "zag med kyi snying po byang chub sems //",
    "NG0480:178": "mtshon gang 'od kyi dkyil 'khor //",
    "NG0480:179": "snying po byang chub sems kyi sku //",
    "NG0480:180": "zab cing cha phra 'gag med rang bzhin gsal //",
    "NG0480:181": "zhes 'byung ste /",
    "NG0480:182": "seng phrug ma dang @#//",
    "NG0480:183": "bral nas 'phyo ba ltar //",
    "NG0480:184": "bdag dang bral bas ye shes dbyings na gsal //",
    "NG0480:185": "zhes gsungs so //",
    "NG0480:186": "ngan song gsum la rang byung gi ye shes yod kyang 'byin mi nus te /",
    "NG0480:187": "shes pa rang gsal ba tsam mthun pa'i lam snang ste /",
    "NG0480:188": "bsod nams kyi stobs chung bas bden pa la spyod ma nus so //",
    "NG0480:189": "kye sems dpa' chen po sangs rgyas thams cad la",
    "NG0480:190": "zag med kyi ye shes nam mkha' dang nyi ma'i",
    "NG0480:191": "tshul du gnas so //",
    "NG0480:192": "rtog pa'i mtha' shes rab rang bzhin med pas shes par bya'o //",
    "NG0480:193": "thugs rje'i bye brag chu bo gang+ga'i rgyun bzhin mi",
    "NG0480:194": "'chad pa nyi ma'i zer lta bur shes par bya'o",
    "NG0480:195": "// sems can la khyab pa'i nyi ma'i 'od bzhin khyab pas bde ldan phun sum tshogs so //",
    "NG0480:196": "zhes sangs rgyas la 'od zer 'byung ba dang */",
    "NG0480:197": "sems can la 'od zer 'byung ba bstan pa /",
    "NG0480:198": "ston pa rdo rje sems dpas bstan /",
    "NG0480:199": "zhu ba spyan ras gzigs kyis zhus /",
    "NG0480:200": "sdud pa dga' rab rdo rjes bsdus so /",
    "NG0480:201": "zhes lha mo 'od zer can gyi rgyud las /",
    "NG0480:202": "sangs rgyas ye shes lus can du bstan pa'i le'u",
    "NG0480:203": "ste gsum pa'o // // rgya gar slob dpon bi",
    "NG0480:204": "ma la mi tra dang */",
    "NG0480:205": "bod kyi lo tsa ba ska cog gsum gyis bsgyur cing zhus te gtan la phab pa /"
}