{
    "NG0436:1": "@#// rgya gar skad du //",
    "NG0436:2": "til si ta pe du di'u ra na tan tra na ma //",
    "NG0436:3": "bod skad du //",
    "NG0436:4": "bskal ba dum bu 'bar ba sgron ma snang ba'i rgyud ces bya ba //",
    "NG0436:5": "dpal kun tu bzang po bde ba rang rig pa'i",
    "NG0436:6": "rgyal po chos las 'das pa'i sku la phyag 'tshal",
    "NG0436:7": "lo // 'di skad bdag gis thos pa'i dus gcig na //",
    "NG0436:8": "bcom ldan 'das ting nge 'dzin sgron ma 'bar ba zhes bya ba las bzhengs te //",
    "NG0436:9": "gsang ba'i bdag po rdo rje sems dpa' dang thabs",
    "NG0436:10": "cig pa'i byang chub sems dpa' rnams la sogs pa",
    "NG0436:11": "// lag na rdo rje dang *//",
    "NG0436:12": "rdo rje 'dus pa dang *//",
    "NG0436:13": "rdo rje kun du bzang po rnams la bka' stsal pa //",
    "NG0436:14": "rang bzhin gyis rnam par dag pa lhun gyis grub pa'i gnas 'di nyid na //",
    "NG0436:15": "bya sna tshogs skad snyan pa sna tshogs sgrog pa //",
    "NG0436:16": "nyams dga' ba'i phyogs 'dir rang bskal ba dum bu'i rgyud bshad par bya'o //",
    "NG0436:17": "zhes gsungs pa dang *//",
    "NG0436:18": "gsang ba'i bdag po la sogs pa rnams shin tu yi rang ste //",
    "NG0436:19": "sus mo g.yas pa'i lha ngas la gtsugs te phyags 'tshal nas //",
    "NG0436:20": "legs so legs so bcom ldan 'das //",
    "NG0436:21": "bdag cag mkha' 'gro ma rnams dang //",
    "NG0436:22": "sa la gnas pa'i byang chub sems dpa' la //",
    "NG0436:23": "bdag cag grol bar bya ba'i phyir //",
    "NG0436:24": "bskal ba dum bu bshad par zhu //",
    "NG0436:25": "zhes zhus pas //",
    "NG0436:26": "ngas gsungs pa la ma skrag par //",
    "NG0436:27": "rab tu legs par yid la zung *//",
    "NG0436:28": "zhes gsungs so //",
    "NG0436:29": "gleng gzhi'i le'u ste dang po'o //  // de nas kun tu bzang po yis //",
    "NG0436:30": "gsang bdag rdo rje sems dpa' rnams //",
    "NG0436:31": "thog mtha' med pa'i lhun grub la //",
    "NG0436:32": "rgya chad phyogs lhung med pa'i dbyings //",
    "NG0436:33": "kun gyi mnyam nyid yin pa la //",
    "NG0436:34": "lhun grub 'gag med rlung chen gyis //",
    "NG0436:35": "srid pa 'phrul gyi me long mthong //",
    "NG0436:36": "snang srid gsal ba'i me long du //",
    "NG0436:37": "nga nyid mnyam bzhag phyag rgyas btab //",
    "NG0436:38": "rang grol rang shar gyi bdag po yin //",
    "NG0436:39": "phyogs lhung med pa'i shes rab dang *//",
    "NG0436:40": "gnyis su med pa'i shes rab dang *//",
    "NG0436:41": "bdag 'dzin med pa'i shes rab kyis //",
    "NG0436:42": "rang grol nyid kyi dgongs pa thob //",
    "NG0436:43": "ces gsungs so //",
    "NG0436:44": "bskal pa dum bu'i rgyud las //",
    "NG0436:45": "kun tu bzang po rang grol gyi le'u ste gnyis",
    "NG0436:46": "pa'o // // de nas yang thig le chos men",
    "NG0436:47": "gyi klong bya btsal dang bral ba'i ngang nas //",
    "NG0436:48": "rdo rje sems dpa' la sogs pa la bka' stsal pa //",
    "NG0436:49": "kye kye gsang ba'i bdag po nyon cig / zhe sdang drag po'i las kyi 'bras bu ni //",
    "NG0436:50": "mtshams med lnga spyad mi dge bcu spyad pas //",
    "NG0436:51": "tsha grang brgyad gnyis nyi tshe nye 'khor te //",
    "NG0436:52": "las kyi 'bras bu dmyal ba'i kha brgyud @#//",
    "NG0436:53": "las //",
    "NG0436:54": "dam tshig nyams pa'i rdo rje dmyal ba rnams //",
    "NG0436:55": "dmyal dpon chos kyi rgyal pos skyob bam ci //",
    "NG0436:56": "gal te mi skyob thub par ci la grags //",
    "NG0436:57": "skyob na dmyal ba'i 'bras bu tsha grang rdzun //",
    "NG0436:58": "me nyid chur grub khro chu zhun ma dang *//",
    "NG0436:59": "chu nyid mer gyur grang ba'i chu rnams dang *//",
    "NG0436:60": "rlung nyid brag gyur rdo rje rgya gram rnams //",
    "NG0436:61": "rang snang rkyen gyis bsgribs pas dmyal bar snang *//",
    "NG0436:62": "rang snang dag pa'i rdo rje sems dpa' la //",
    "NG0436:63": "dmyal ba'i me chu zhing khams rnam dag yin //",
    "NG0436:64": "'dzin pa rnam dag tsha grang gnas nas drang mi dgos //",
    "NG0436:65": "chos sku thug phrad skyes pas myong mthong rnam par",
    "NG0436:66": "dag / des na de yi dmyal dpon thub pa",
    "NG0436:67": "yin // rang grol rang snang shar nas thub pa'i rgyal po yin //",
    "NG0436:68": "ces gsungs so //",
    "NG0436:69": "bskal pa dum bu'i rgyud las //",
    "NG0436:70": "dmyal ba'i gnas na thig le chos min du bstan pa'i le'u ste gsum pa'o ///",
    "NG0436:71": "/ yang thig le chos min gyi klong nas //",
    "NG0436:72": "gsang ba'i bdag po la bka' stsal pa //",
    "NG0436:73": "kye gsang bdag rdo rje sems dpa' nyon //",
    "NG0436:74": "'dod chags drag po las kyis mtshams med spyad //",
    "NG0436:75": "ser snas bcings te mi dge bcu yang spyad //",
    "NG0436:76": "spyad pa'i 'bras bu yi dwags rnam gsum du //",
    "NG0436:77": "myong ba rgyu mthun 'bras bu so sor smin //",
    "NG0436:78": "phyi yi sgrib pa nang gi sgrib pa dang *//",
    "NG0436:79": "gnyis ka'i sgrib pa rab tu gdungs pa la /",
    "NG0436:80": "kha 'bar rgyal mos skyob bam ci //",
    "NG0436:81": "skyob na sgrib pas mnar ba ga la srid //",
    "NG0436:82": "mi skyob thub par gdags pa'i rgyu mtshan ci //",
    "NG0436:83": "snang ba rang sar dag na thub pa'i thugs rje rdzun //",
    "NG0436:84": "mos pas drang phyir thub pa tsam du btags //",
    "NG0436:85": "rang grol rang shar shes tsam na //",
    "NG0436:86": "yi dwags gnas na bde chen thig ler 'bar //",
    "NG0436:87": "'bar ba'i rgyal po 'di la grol dang ma grol med //",
    "NG0436:88": "thig le chos min sku sgrib pa ye nas dag",
    "NG0436:89": "/ myong ba'i rgyu 'thun 'bras bu gdod nas rnam",
    "NG0436:90": "par dag / rgya chad phyogs su ma lhung thig",
    "NG0436:91": "le chos men sku //",
    "NG0436:92": "rang byung gdod nas dag pas btsal ba'i blo las 'das //",
    "NG0436:93": "ngo bo rang sar grol bas sgrib pa ga la yod //",
    "NG0436:94": "gdod nas rang byung rdzun min rnam dag rdzun //",
    "NG0436:95": "ces gsungs so //",
    "NG0436:96": "bskal ba dum bu'i rgyud las //",
    "NG0436:97": "yi dgas rang byung gdod nas dag pa'i le'u ste bzhi pa'o ///",
    "NG0436:98": "/ de nas yang thig le chos min gyi klong nas bka' stsal pa //",
    "NG0436:99": "gsang ba'i bdag pos legs par zung zhig gti mug mi rig dbang gi ni //",
    "NG0436:100": "las kyi 'bras bu byol song rigs bzhi 'khrul /",
    "NG0436:101": "ngam 'grog gcong rong zab mo'i g.yang sa dag tu bzung ba yang *//",
    "NG0436:102": "gti mug dbang gis de ltar mthong ba yin //",
    "NG0436:103": "glang mgo'i thugs rjes mi gtong ste //",
    "NG0436:104": "rang snang rnam dag ye shes 'od ldan pa'i //",
    "NG0436:105": "byol song tsam du ming du btags pa las //",
    "NG0436:106": "de nas byol song rgyud du 'grub pa med //",
    "NG0436:107": "thig le chos men ye shes zang thal yin //",
    "NG0436:108": "snang srid rang byung skye 'gag gdod nas @#//",
    "NG0436:109": "dag / nam mkha' bzhin du mtha' dbus grub pa med //",
    "NG0436:110": "rgya chad phyogs su ma lhung don gcig ma rtogs na //",
    "NG0436:111": "blo chung phyogs rtogs mkhan po de //",
    "NG0436:112": "dam par zhan nas bdud du song bar 'chi'o //",
    "NG0436:113": "zhes gsungs so //",
    "NG0436:114": "bskal ba dum bu 'bar ba'i rgyud las //",
    "NG0436:115": "byol song rang dag gi le'u ste lnga pa'o //",
    "NG0436:116": "// yang thig le chos men gyi klong nas bka'",
    "NG0436:117": "stsal pa // gsang ba'i bdag po nyon cig / nga rgyal rang rgyud drag pos rgya byas nas //",
    "NG0436:118": "ma rig gling bzhir bcad kyin phye ba yang *//",
    "NG0436:119": "bcom ldan thub pa'i sku yi thugs rje de //",
    "NG0436:120": "'ga' tsam 'drongs sam thams cad yongs mi 'drongs //",
    "NG0436:121": "'dren pa'i thub pas 'drongs su dus dang *//",
    "NG0436:122": "gnas skabs 'ga' //",
    "NG0436:123": "dus la bab kyang rang grol ma shes na //",
    "NG0436:124": "gnas skabs tsam gyi 'bras bu sangs mi rgya //",
    "NG0436:125": "'dren pa'i thar par 'bras bu 'khor bar 'khyams //",
    "NG0436:126": "rig pas bcun pa'i gdams pa'i zhal chems ni //",
    "NG0436:127": "rgyud pa mang du gdams te go ba dka' //",
    "NG0436:128": "snod ngan zhabs rdol la sogs la //",
    "NG0436:129": "rna bar 'ga' tsam blugs pa'i 'bras bu yis //",
    "NG0436:130": "phyi mar sprul sku thob nas sangs rgyas pa //",
    "NG0436:131": "thabs kyis spyod pas bstun gyin bkri bar bya //",
    "NG0436:132": "tshogs gnyis ma rdzogs sgrib gnyis ma sbyangs kyang *//",
    "NG0436:133": "rdo rje lta bu'i ting 'dzin thob par 'gyur //",
    "NG0436:134": "rig pa skyang sgom snang ba stong mi bsgom //",
    "NG0436:135": "dngos po sgom pas 'dus byas zang ka ma //",
    "NG0436:136": "med pa mi sgom yid smon blo yi chos //",
    "NG0436:137": "rang rgyud dag tu mi 'chor ye shes bltas bas grol //",
    "NG0436:138": "gling bzhi mi rigs klong la thig ler bdal //",
    "NG0436:139": "re dogs gzung 'dzin mtshan ma med //",
    "NG0436:140": "rgya chad phyogs su ma lhung lhun grub 'gag med yin //",
    "NG0436:141": "yin par ngas ma shes pas rgyal po rkang 'khyams 'dra //",
    "NG0436:142": "'dra ba ngos ma zin 'khor bar 'khyams //",
    "NG0436:143": "sprul sku thug phrad 'di la sgom du gdod nas med //",
    "NG0436:144": "ces gsungs so //",
    "NG0436:145": "bskal pa dum bu'i rgyud las //",
    "NG0436:146": "gling bzhi mi rigs ye grol du bstan pa'i le'u ste drug pa'o ///",
    "NG0436:147": "/ yang bka' stsal pa //",
    "NG0436:148": "gsang ba'i bdag po nyin cig / khong khro drang thad drag po'i 'bras bu yis //",
    "NG0436:149": "lha ma yin dang dpag bsam ljon pa rnams //",
    "NG0436:150": "'thab rtsod bzhir gyur 'pham rgyal sna tshogs kyang //",
    "NG0436:151": "thig le chos men klong nas bde la yangs //",
    "NG0436:152": "'thab rtsod rang grol thig le ye shes gsal //",
    "NG0436:153": "til gyi gang bu bzhin du ye nas bar mtshams med //",
    "NG0436:154": "rig pa rang grol mtshan ma'i blo las 'das //",
    "NG0436:155": "ye shes khong gsal mtshan ma rang sar grol //",
    "NG0436:156": "thig le phyi nang med par ya mtshan che //",
    "NG0436:157": "srog gi se dar drag po'i spu gri 'bar ba de //",
    "NG0436:158": "tsan da log spyod can gyis bdag gsod gzhan sgro ltar //",
    "NG0436:159": "'khor ba'i dras thag bcad nas gzhan bsgral te //",
    "NG0436:160": "mtshan ma rang sar sgrol bas gzhan yang bsgral //",
    "NG0436:161": "ces gsungs so //",
    "NG0436:162": "bskal ba dum bu'i rgyud las //",
    "NG0436:163": "lha ma @#//",
    "NG0436:164": "yin ye nas rang grol ba'i le'u ste bdun pa'o ///",
    "NG0436:165": "/ yang bka' stsal pa //",
    "NG0436:166": "nyon cig gsang ba'i bdag po khyod //",
    "NG0436:167": "phrag dog drag po'i las kyi 'bras bu yis //",
    "NG0436:168": "lha yi gnas su 'bras bur 'khrul ba ni //",
    "NG0436:169": "'dod khams gzugs khams gzugs med khams gsum mo //",
    "NG0436:170": "dbang po brgya byin thub pa'i sprul sku de //",
    "NG0436:171": "lha yi ltung ba ma 'drongs thugs rje rdzun //",
    "NG0436:172": "thams cad 'drongs par ngas ma mthong ste de bas ltung ba mang //",
    "NG0436:173": "de yi thugs rje bden na thams cad 'drongs //",
    "NG0436:174": "'ga' tsam 'drongs pa 'dra ba mkhar che stegs par 'gyur //",
    "NG0436:175": "thams cad 'drongs thub pa'i thugs rje rdzun //",
    "NG0436:176": "thug rje dbri bkol ye nas med pa la //",
    "NG0436:177": "phyogs rtogs tsam du rang gis bzung ba yin //",
    "NG0436:178": "thig le chos men klong nas 'gro drug yangs kyang yangs //",
    "NG0436:179": "rang rgyud 'dzin pa tsam la srid gsum dog kyang",
    "NG0436:180": "dog / thig le chen po'i rigs la ye nas",
    "NG0436:181": "yangs kyang yangs // blo chung sman pa rnams la",
    "NG0436:182": "sems 'dzin tsam yang dog / rang grol rang shar",
    "NG0436:183": "shes na srid gsum gdod nas dag / sems 'dzin",
    "NG0436:184": "phra mo rtsom pa ni //",
    "NG0436:185": "sangs rgyas thugs rje phyogs med dog / 'dzin pa ma 'gags sangs rgyas thugs rje yin //",
    "NG0436:186": "rol pa ma 'gags sangs rgyas rgyan du shar //",
    "NG0436:187": "snang ba ma 'gags snang srid thig ler bdal //",
    "NG0436:188": "khyab gdal klong na ye shes yangs kyang yangs //",
    "NG0436:189": "rgya ma chad cing phyogs su ma lhung bas //",
    "NG0436:190": "sangs rgyas thugs rje dmyal ba'i tsher lhang nas //",
    "NG0436:191": "'dod 'jo'i ba la dbye ba ye nas med //",
    "NG0436:192": "thun du bcug la sgom du ye nas med //",
    "NG0436:193": "'dzin pa mi 'gegs thugs rje yin //",
    "NG0436:194": "thugs rje 'gegs na ye shes rgyud gcod dam //",
    "NG0436:195": "rang la rtsal du rang byung 'gag par gsungs //",
    "NG0436:196": "dbyer med sgrub tu gnyis snang kha ru 'chor //",
    "NG0436:197": "sangs rgyas yid smon byed na ye nas rang chas rdzun //",
    "NG0436:198": "ces gsungs so //",
    "NG0436:199": "bskal ba dum bu 'bar ba'i rgyud las //",
    "NG0436:200": "'gro drug rang sar grol pa'i le'u ste brgyad pa'o ///",
    "NG0436:201": "/ de nas yang bcom ldan 'das kyis //",
    "NG0436:202": "gsang ba'i bdag po la bka' stsal pa //",
    "NG0436:203": "kye gsang ba'i bdag po nyon cig / snang ba'i gdams pa bstan gyis zhes gsungs te //",
    "NG0436:204": "nyid kyis bka' stsal du gsol ces zhus pas //",
    "NG0436:205": "bka' stsal pa //",
    "NG0436:206": "'gro ba rigs drug mu stegs rtag chad dang *//",
    "NG0436:207": "theg pa rim brgyad dag la 'jig rten pa'o //",
    "NG0436:208": "snang ba bsdus pa rnam pa bzhi yin te //",
    "NG0436:209": "'gro ba rigs drug dag gi snang ba ni //",
    "NG0436:210": "thugs rje sku gsum sprul pa'i rang snang la //",
    "NG0436:211": "log par mthong bas ngan 'gro bde 'gro yi //",
    "NG0436:212": "snang ba drug tu phye yang rang snang rnam dag chos sku yi //",
    "NG0436:213": "byin brlabs dbri bkol med par ma shes na //",
    "NG0436:214": "'gro drug rang grol 'ong ba'i dus mi mchi //",
    "NG0436:215": "mu stegs rtag chad lta ba'i snang ba de //",
    "NG0436:216": "rang snang dbyer med ma shar na //",
    "NG0436:217": "rtag chad snang ba log nas 'khor bar @#//",
    "NG0436:218": "'khyam //",
    "NG0436:219": "kun brtags rim dgu'i snang ba so sor 'byed //",
    "NG0436:220": "blo chung snang ba phyogs med ma rtogs na //",
    "NG0436:221": "yang dag rang sar grol ba'i dus mi mchi //",
    "NG0436:222": "kun brtags lha yi snang ba sgyu ma tsam //",
    "NG0436:223": "sgyu ma rang grol rang shar ma shes na //",
    "NG0436:224": "bde chen rang snang dag pa'i dus mi mchi //",
    "NG0436:225": "gsang ba'i bdag po nyon cig / 'gyu ba phyogs med yi ge 'bri ba la //",
    "NG0436:226": "klog mkhan ma byed mkhyen pa skyungs //",
    "NG0436:227": "rang snang gdangs shog gsal ba la //",
    "NG0436:228": "'gyu ba'i yi ge 'bur du bkod pa 'di //",
    "NG0436:229": "rdo rje sems dpa' khyod kyis kyang bshig par dka' 'o //",
    "NG0436:230": "don 'gyur ba med pa'i rang snang la //",
    "NG0436:231": "shes rab rtsal gyis gzo byas snang ba de //",
    "NG0436:232": "nga kun tu bzang pos rnyed par dka' //",
    "NG0436:233": "dus gsum 'gyur ba med pa'i ye shes de //",
    "NG0436:234": "rang rig blo bu rkun mas khyer ba ni //",
    "NG0436:235": "phya he les spyad gting yang mi rnyed do //",
    "NG0436:236": "rtag tu 'grogs pa'i rang rig de //",
    "NG0436:237": "dpral chung gi chu bo'i rba la g.yengs ba mtshor na //",
    "NG0436:238": "rtag tu lta sgom byas kyang slu ste mchi'o //",
    "NG0436:239": "rigs kyi bu nyon cig / go bar dka' ba'i tshig don de //",
    "NG0436:240": "zab mo'i sgra ru brjod pas bcas //",
    "NG0436:241": "phyogs su lhung zhing rgya yang chad //",
    "NG0436:242": "dbri bkol med pa'i ye shes la //",
    "NG0436:243": "lta sgom spyod pa'i lhad kyis bslad //",
    "NG0436:244": "shes bya gshis kyi 'dug tshul la //",
    "NG0436:245": "phyogs re tsam la rten byas nas //",
    "NG0436:246": "ye shes skyes so zer ba rgod re bro //",
    "NG0436:247": "skyes pa 'gag pas ye shes 'dus byas la //",
    "NG0436:248": "rang snang khyab gdal phyogs lhung med pa la //",
    "NG0436:249": "nyams myong shar ro zer ba rgod re bro //",
    "NG0436:250": "shar ba nub pas nyams myong 'dus byas thal //",
    "NG0436:251": "gnyen po sgoms pas 'bras bu thob cer zer ba de //",
    "NG0436:252": "gnyen po thug med 'bras bu 'dus byas 'gyur //",
    "NG0436:253": "rgyu 'bras ro mnyam ye shes chos kyi sku //",
    "NG0436:254": "rtog spyod yul las 'das pa'i dgongs pa ni //",
    "NG0436:255": "kun tu bzang po'i dgongs pa ste //",
    "NG0436:256": "rang snang ye shes 'ba' zhig go //",
    "NG0436:257": "zhes gsungs so //",
    "NG0436:258": "bskal ba dum bu'i rgyud las //",
    "NG0436:259": "snang ba thams cad rang snang du bstan pa'i le'u ste dgu pa'o ///",
    "NG0436:260": "/ de nas gsang ba'i bdag pos zhus pa //",
    "NG0436:261": "snang 'dzin gnyis la ngo spyad bstan du gsol //",
    "NG0436:262": "zhes zhus pas //",
    "NG0436:263": "thig le yangs pa'i klong nyid nas bka' stsal pa //",
    "NG0436:264": "thun mong ma yin pa yi chos 'di ni //",
    "NG0436:265": "brgyud pa'i brda de dag gis mtshon pa ni //",
    "NG0436:266": "snang ba'i brda ni rnam pa bzhi //",
    "NG0436:267": "rang snang rang grol gsal ba'i me long bas kyang gsal ba 'di //",
    "NG0436:268": "'dzin pa so sor mthong ba 'di //",
    "NG0436:269": "ji lta bur kyang snang ba 'di //",
    "NG0436:270": "ma nges kha dog dkar dmar gyis //",
    "NG0436:271": "bar ma do la snang ba 'gyur //",
    "NG0436:272": "snang 'dod rtsol ba'i nad kyis 'dzin //",
    "NG0436:273": "snang ba 'gyur bas lus sems 'gyur //",
    "NG0436:274": "rang snang log pa'i ngo sprod 'di //",
    "NG0436:275": "da lta chos thob snang ba'i zhags pa la //",
    "NG0436:276": "'dzin pa'i rtod phur ma chod kyis //",
    "NG0436:277": "gnas lugs khyab gdal chen po la /",
    "NG0436:278": "khungs 'byin pa ni phung bar mchi'o //",
    "NG0436:279": "sgom pa 'byams @#//",
    "NG0436:280": "dang ltengs pa dang *//",
    "NG0436:281": "gug pa dang ni rmugs dang 'phro //",
    "NG0436:282": "'gyu ba yig nag ma lhogs na //",
    "NG0436:283": "bar ma do ru yi ge 'dri //",
    "NG0436:284": "'dri mkhan btson du ma gzung na //",
    "NG0436:285": "ji tsam sgoms kyang sdug bsngal rgyu //",
    "NG0436:286": "'byams lteng gug par byed pa ni //",
    "NG0436:287": "gang du mi 'chor yi ge ltos //",
    "NG0436:288": "rmugs dang 'phro ba sgom pa ni //",
    "NG0436:289": "blo chung kun gyi thun sgom yin //",
    "NG0436:290": "zhen pa cher gyis rang mthong che bar gyis //",
    "NG0436:291": "rmugs na gsal la 'phro na skye //",
    "NG0436:292": "zhes gsungs so //",
    "NG0436:293": "bskal ba dum bu'i rgyud las //",
    "NG0436:294": "'gro drug gi snang ba log la rang snang gi rgyas btab pa dang *//",
    "NG0436:295": "'dzin pa rang grol du btang ba'i le'u ste bcu pa'o ///",
    "NG0436:296": "/ de nas yang bka' stsal pa //",
    "NG0436:297": "snang ba'i brda la ngo sprod de //",
    "NG0436:298": "'gyu ba'i snang ba sna tshogs las //",
    "NG0436:299": "ma byas pa yi 'bras bu la //",
    "NG0436:300": "ma byas pa'i dgongs pa ston te //",
    "NG0436:301": "mi 'gyur ba yi don ston no //",
    "NG0436:302": "de yang dpe ngo sprod kyis don mtshon te //",
    "NG0436:303": "thog ma man shel bzhir bzhag nas //",
    "NG0436:304": "chos lnga dag dang ldan pa ni //",
    "NG0436:305": "gsal ba stong pa thogs pa med //",
    "NG0436:306": "'gag med mi 'gyur ba dang lnga //",
    "NG0436:307": "chos men rgyu rkyen med pa yis //",
    "NG0436:308": "gnyen po gang gis mi choms te //",
    "NG0436:309": "sangs rgyas ma byas sems can gyis ma bcos //",
    "NG0436:310": "byed pas ma byas ye nas lhun grub la //",
    "NG0436:311": "rgyud la ma byung lung gis kyang ma mtshon //",
    "NG0436:312": "man ngag gtan la ma phab rigs lngas lung ma bstan //",
    "NG0436:313": "dngos po'i gnas lugs shes bya'i gshis su grub //",
    "NG0436:314": "de ni rtags yin don ni 'di lta ste //",
    "NG0436:315": "rig pa chos men ye shes rgyu rkyen med //",
    "NG0436:316": "byed pas ma byas ye nas lhun gyis grub //",
    "NG0436:317": "dpe dang ldan pa'i rtags rnams ye nas yin //",
    "NG0436:318": "yin par shes pas sangs rgyas thob du med //",
    "NG0436:319": "de phyir 'bras bu ye nas rang grol yin //",
    "NG0436:320": "blo dngos shan 'byed ye shes zang ma yin //",
    "NG0436:321": "blo dngos shan ma phyed na 'khor ba zang kha brgyud //",
    "NG0436:322": "rang snang thig le yin par mashes na //",
    "NG0436:323": "snang ba stong sgom byas pas skye mched mu bzhi las //",
    "NG0436:324": "nam mkha' mtha' yas skye mched lha ru gol //",
    "NG0436:325": "'gyur ba rig pa'i rtsal du ma shes na //",
    "NG0436:326": "'gyu ba rkyang sgom byas pa'i 'bras bu ni //",
    "NG0436:327": "ci yang med pa'i skye mched gol ba yin //",
    "NG0436:328": "ces gsungs so //",
    "NG0436:329": "bskal ba dum bu'i rgyud las //",
    "NG0436:330": "blo dngos shan 'byed kyi le'u ste bcu gcig pa'o //    // de nas yang bka' stsal pa //",
    "NG0436:331": "dngos po'i rtags su rtags kyi yi ge byung *//",
    "NG0436:332": "rang byung snang srid gsal ba'i me long 'di //",
    "NG0436:333": "mtshon gang tsam las ma rtogs pa //",
    "NG0436:334": "de man zla yang chu bur blo yi chos //",
    "NG0436:335": "blo dngos bar na snang ba 'gag med 'char //",
    "NG0436:336": "ngo bo thig le chos men ye shes de //",
    "NG0436:337": "rgyu rkyen la sogs de dag gong dang 'dra //",
    "NG0436:338": "de yang rtags yin don du 'brel bas na //",
    "NG0436:339": "rtsa yi rgyal po shel gyi sbu gu can //",
    "NG0436:340": "tshe rabs thog ma med pa nas //",
    "NG0436:341": "tshe lta'i rten dang gzhi ma byed //",
    "NG0436:342": "de nang 'od kyi sgron ma lnga /",
    "NG0436:343": "mu tig tshar la brgyus pa @#//",
    "NG0436:344": "'dra ba de //",
    "NG0436:345": "tshe yi rta ni 'gyur ba yin //",
    "NG0436:346": "snying nas longs spyod 'khor lo 'brel ba yin //",
    "NG0436:347": "de nas 'jungs pa'i nang du song nas ni //",
    "NG0436:348": "bde chen gzhal yas khang na ka ba btsugs pa 'dra //",
    "NG0436:349": "gdung ma lta bur mdzod pu'i bu gar byung *//",
    "NG0436:350": "sus kyang mi khegs rang byung rtags su gsal //",
    "NG0436:351": "rmi lam grong khyer rnam shes grong kha yin //",
    "NG0436:352": "dus gsum nyid kyi gdams ngag shin tu gces //",
    "NG0436:353": "bar ma do ru gdon mi za ste dpa' bo yin //",
    "NG0436:354": "ka ba'i mgo la nyi zla gnyis yod pa //",
    "NG0436:355": "bde gsal stong pa'i skar khung nang du ni //",
    "NG0436:356": "gser gyi slangs pa lta bu ni dbugs med pa //",
    "NG0436:357": "ye shes 'gag pa med pa'i rtags yin te //",
    "NG0436:358": "rab kyi gsang lam yin par shes par bya //",
    "NG0436:359": "gzhung pa mgo nas rtsa yi ba thag tsam //",
    "NG0436:360": "gnyis su gyes te mthil gyi me long gnyis su shar //",
    "NG0436:361": "shes rab 'gag pa med pa'i me long yin //",
    "NG0436:362": "phar la lta mi dgos te rang la bltas pas chog / gsal bzang thal 'dil lta shes na //",
    "NG0436:363": "'bring dang tha ma'i gsang sgo yin par shes //",
    "NG0436:364": "gdung ma la yang mgo bo bsnol mar byung *//",
    "NG0436:365": "mnar med skye ba bdud sgo dag nas 'byung //",
    "NG0436:366": "de yang rtsa yi rten gyi gsang lam yin //",
    "NG0436:367": "srog gcod bdud po legs na med de rang chas gnas //",
    "NG0436:368": "'chi ba'i srog rten bya ba de na yod //",
    "NG0436:369": "de ni 'chi 'bras drag tu rlan pas 'chad //",
    "NG0436:370": "de chad bdud du byung bas na //",
    "NG0436:371": "'chi bdag bdud du byung ba yin te //",
    "NG0436:372": "gsod byed gzhan na med //",
    "NG0436:373": "mdzod pu'i thugs rje 'gag med rang shar las //",
    "NG0436:374": "bdag 'dzin med dang gnyis snang med //",
    "NG0436:375": "phyogs lhung med pa'i shes rab chen po yis //",
    "NG0436:376": "dus gsum gcig tu bstan pa ni //",
    "NG0436:377": "dbang po rab mgo gsang ba yin par shes //",
    "NG0436:378": "lam ni rtags kyi gsang lam rtsa yi nang //",
    "NG0436:379": "don gyi gsang lam 'gyu ba'i yig nag yin //",
    "NG0436:380": "zhen pa'i sgom pa chags sdang kha ru shor //",
    "NG0436:381": "sems dang 'gyur ba yin pas blo dngos 'brel pa med //",
    "NG0436:382": "dbugs med zang thal thogs pa med pa yin //",
    "NG0436:383": "thams cad kun la 'jug pas gsang lam chen po //",
    "NG0436:384": "don gyi gsang sgo dbye ba dang *//",
    "NG0436:385": "rtags kyi gsang sgo mtshon pa dang *//",
    "NG0436:386": "nges pa'i gsang sgo rnyed pa ni //",
    "NG0436:387": "rgyal po rgyal sa bzung ba 'dra //",
    "NG0436:388": "'gyu ba'i yi ge lta shes na //",
    "NG0436:389": "rus sbal 'khar gzhong bcug pa 'dra //",
    "NG0436:390": "'gyu ba'i yi ge klog shes na //",
    "NG0436:391": "dbul pos rin chen gter rnyed 'dra //",
    "NG0436:392": "'gyu ba'i log rtog sel ba na //",
    "NG0436:393": "yid bzhin nor bu rnyed pa 'dra //",
    "NG0436:394": "'gyu ba ma shes sems sgom rtsom //",
    "NG0436:395": "rta rgyags sgrog tu bcug pa 'dra //",
    "NG0436:396": "zhes gsungs so //",
    "NG0436:397": "bskal pa dum bu'i rgyud las //",
    "NG0436:398": "ngo sprod brjod pa'i le'u ste bcu gnyis pa'o ///",
    "NG0436:399": "/ de nas yang bka' stsal pa //",
    "NG0436:400": "rtsa la rtsa rgyud rnam gnyis te //",
    "NG0436:401": "stod kyi rtsa dang smad kyi rtsa //",
    "NG0436:402": "rnam pa gnyis su shes par bya //",
    "NG0436:403": "smad kyi rtsa rnams thams cad kyang *//",
    "NG0436:404": "srog pa rtsa ru 'dus pa ste //",
    "NG0436:405": "dbugs @#//",
    "NG0436:406": "med rgyu ste gti mug rtsa //",
    "NG0436:407": "lte ba sprul pa'i 'khor lo la //",
    "NG0436:408": "drug cu rtsa bzhir gyes pa yang *//",
    "NG0436:409": "dbus na gti mug 'byed med rtsa //",
    "NG0436:410": "zhe sdang 'dod chags mtha' rten can //",
    "NG0436:411": "g.yas kyi phyogs nas zhe sdang rtsa //",
    "NG0436:412": "sum cu rtsa gnyis rgyu ba'o //",
    "NG0436:413": "g.yon gyi phyogs nas 'dod chags rtsa //",
    "NG0436:414": "sum cu rtsa gnyis rgyu ba nas //",
    "NG0436:415": "drug cu rtsa bzhir bshad pa yin //",
    "NG0436:416": "de gsum gtso bo d+hu ti yin //",
    "NG0436:417": "srog pa rtsa yi nang du ni //",
    "NG0436:418": "dbugs med 'gyu ba'i rtag po byed //",
    "NG0436:419": "rtsa rnams thams cad 'phar ba yang *//",
    "NG0436:420": "dbugs med rgyu ba 'phar ba yin //",
    "NG0436:421": "gsang ba'i gnas na rtsa gnas pa //",
    "NG0436:422": "'dod chags zhe sdang rtsa rta phol //",
    "NG0436:423": "bde ba stong pa'i mi pho zhon //",
    "NG0436:424": "nyams la chags na rta dang bral //",
    "NG0436:425": "'phye bo rta dang bral ba yis //",
    "NG0436:426": "rta yi zhen pa 'dud pa grol //",
    "NG0436:427": "ces gsungs so //",
    "NG0436:428": "bskal pa dum bu'i rgyud las //",
    "NG0436:429": "smad kyi rtsa rgyud mdor bstan pa'i le'u ste bcu",
    "NG0436:430": "gsum pa'o // // de nas yang bka' stsal pa",
    "NG0436:431": "// gsang ba'i bdag po legs par nyon cig / stod kyi rtsa rgyud bshad par bya //",
    "NG0436:432": "stod kyi rtsa rnams thams cad kyang //",
    "NG0436:433": "shes rab 'gag pa med pa'i rtsa //",
    "NG0436:434": "rtsa yi rgyal po shel gyi sbu gu can //",
    "NG0436:435": "shes rab 'gag pa med pa'i rtsa //",
    "NG0436:436": "snying nas gyen du 'brel ba yang *//",
    "NG0436:437": "thams cad 'gag med shes rab rnam gsum rtsa //",
    "NG0436:438": "g.yas na myur ba'i rtsa gnas te //",
    "NG0436:439": "g.yon na thogs pa med pa'i rtsa //",
    "NG0436:440": "dbus na zab pa'i rtsa gnas te //",
    "NG0436:441": "'gyu ba 'gag med thogs med rtsa //",
    "NG0436:442": "bsnol mar 'gro 'ong 'phel 'grib byed pa yi //",
    "NG0436:443": "rus sbal 'khar gzhong bcug gi gdams ngag mang shes na //",
    "NG0436:444": "rtag tu sgoms kyang bde ba'i nad kyis 'dzin //",
    "NG0436:445": "mgrin pa longs spyod rtsa la rnam pa bcu drug yod //",
    "NG0436:446": "'od gsal zung 'jug gnyis med gsum du 'dus //",
    "NG0436:447": "spyi bo bde ba chen po'i rtsa ni sum cu so gnyis te //",
    "NG0436:448": "de yang 'od gsal zung 'jug gnyis med gsum du 'dus //",
    "NG0436:449": "zhes gsungs so //",
    "NG0436:450": "bskal pa dum bu'i rgyud las //",
    "NG0436:451": "stod kyi rtsa rnams 'dus pa'i le'u ste bcu bzhi pa'o //  // de nas yang bka' stsal pa //",
    "NG0436:452": "rang snang rang rgyud bsam gyis mi khyab ste //",
    "NG0436:453": "gzhi la lhun grub rtsa yi gnad gcod pa //",
    "NG0436:454": "thogs pa med pa'i snang ba rgyas pa yin //",
    "NG0436:455": "thig le'i snang ba bsam gyis mi khyab ste //",
    "NG0436:456": "rang gsal yan lag 'gag med rgyas pa yin //",
    "NG0436:457": "rlung gi snang ba bsam gyis mi khyab ste //",
    "NG0436:458": "'gag med rang snang yan lag g.yos pa yis //",
    "NG0436:459": "lam gyi dus su rtsa rgyud thig le rlung //",
    "NG0436:460": "stod rgyud smad rgyud gnyis su phye ba tsam //",
    "NG0436:461": "'bras bu'i dus su sku gsum lhun gyis grub //",
    "NG0436:462": "rang grol zhen 'dod med pa 'di rang yin //",
    "NG0436:463": "ces gsungs so //",
    "NG0436:464": "bskal pa dum bu'i rgyud las //",
    "NG0436:465": "gzhi lam 'bras bu lhun grub kyi le'u ste bco lnga pa'o ///",
    "NG0436:466": "/ de nas gsang ba'i bdag po de stan las langs te //",
    "NG0436:467": "phyag btsal te bskor @#//",
    "NG0436:468": "ba byas nas //",
    "NG0436:469": "mdun drang por 'khod pa dang *//",
    "NG0436:470": "kye bcom ldan 'das bdag mkha' 'gro ma rnams la bka' stsal pa'i //",
    "NG0436:471": "rgyud 'di la ji ltar gdags par bgyi //",
    "NG0436:472": "zhes zhus pas //",
    "NG0436:473": "thams cad dum bur ston pas na //",
    "NG0436:474": "bskal pa dum bu'i rgyud du zung //",
    "NG0436:475": "dum bu ye shes rab 'bar bas //",
    "NG0436:476": "dum bu 'bar ba'i rgyud du zung *//",
    "NG0436:477": "ngo sprod dngos su 'byin pas //",
    "NG0436:478": "thig le rjen ston rgyud du zung *//",
    "NG0436:479": "zhes bka' stsal pa //",
    "NG0436:480": "gsang ba'i bdag po rjes su yi rang ngo //",
    "NG0436:481": "rgyud kyi rgyal po bskal ba dum bu 'bar ba'i rgyud //"
}