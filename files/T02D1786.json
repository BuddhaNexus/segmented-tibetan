{
    "T02D1786:201b-0": "@201b # // rgya gar skad du /",
    "T02D1786:201b-1": "shta aam ga yo ga n'a ma t'i ka //",
    "T02D1786:201b-2": "bod skad du /",
    "T02D1786:201b-3": "sbyor ba yan lag drug pa zhes bya ba'i 'grel pa /",
    "T02D1786:201b-4": "dpal rdo rje sems dpa' la phyag 'tshal lo //",
    "T02D1786:201b-5": "dbang po rnams dang dbang po rnams kyi yul gnyi ga'i dbang po ste /",
    "T02D1786:201b-6": "dbang po bcu po yul dang yul can de rnams kyi rang gi 'jug pa ni /",
    "T02D1786:201b-7": "ji ltar rang nyid kyi gzung ba dang /",
    "T02D1786:201b-8": "'dzin pa'i rang bzhin gyis 'jug pa ni rang gi 'jug pa'o //",
    "T02D1786:201b-9": "der gnas pas na rang gi 'jug pa gnas so //",
    "T02D1786:201b-10": "thams cad du dman pa dang /",
    "T02D1786:201b-11": "bar ma dang /",
    "T02D1786:201b-12": "mchog gi bye brag gis so //",
    "T02D1786:201b-13": "'dod pa so sor sdud pas na //",
    "T02D1786:201b-14": "zhes bya ba ni 'dod cing chags par bya ba yin pas na /",
    "T02D1786:201b-15": "'dod pa ste gzugs la sogs pa'o //",
    "T02D1786:201b-16": "de rnams la ni dbang po rnams kyis gang so",
    "T02D1786:201b-17": "sor yang dang yang du sdud cing len pas na",
    "T02D1786:201b-18": "sdud pa zhes bya ste /",
    "T02D1786:201b-19": "yan lag dang po'i bshad pa'o //",
    "T02D1786:201b-20": "so sor sdud pa rnam par sbyang bar bya ba'i",
    "T02D1786:201b-21": "don du yan lag gnyis pa bstan pa'i phyir 'dod",
    "T02D1786:201b-22": "pa lnga ni zhes bya ba la sogs pa gsungs",
    "T02D1786:201b-23": "te / 'dod pa lnga ni dbang po lnga'i yul",
    "T02D1786:201b-24": "du gyur pa gzugs la sogs pa ni mdor bsdus",
    "T02D1786:201b-25": "te / nas te / dbang po rnams dang gcig tu gyur nas so //",
    "T02D1786:201b-26": "sangs rgyas lnga ni mig la sogs pa ste /",
    "T02D1786:201b-27": "de rnams kyi sbyor ba ni yang dag par sbyor bas sangs rgyas lnga ru sbyor ba yin te /",
    "T02D1786:201b-28": "de bas na gzugs la sogs pa rnams kyang sangs rgyas yin no //",
    "T02D1786:201b-29": "de ltar gyur pa'i yongs su dag pa'i brtag pa de nyid bsam gtan zhes bshad do //",
    "T02D1786:201b-30": "de yang rtog pa la sogs pa'i dbye bas rnam pa lngar 'gyur te /",
    "T02D1786:201b-31": "rtog pa dang zhes bya ba la sogs pa ni de'i dbye ba bshad pa'o //",
    "T02D1786:201b-32": "dbang po dang /",
    "T02D1786:202a-0": "@202a * // yul dang /",
    "T02D1786:202a-1": "dbang po'i shes pa ni gsang ba gsum ste /",
    "T02D1786:202a-2": "dbang po lnga dang /",
    "T02D1786:202a-3": "dbang po'i shes pa dang /",
    "T02D1786:202a-4": "de'i yul rnams ni de bzhin gshegs pa rnam pa",
    "T02D1786:202a-5": "lnga'i bdag nyid yin no zhes gang rtog pa de",
    "T02D1786:202a-6": "ni rtog pa'o // de nyid la rnam par dpyod pa ni gnas pa la spyod pa'o //",
    "T02D1786:202a-7": "de ltar dpyad nas de kho na nyid la 'jug",
    "T02D1786:202a-8": "pa la mngon par phyogs pas gang yid la bde",
    "T02D1786:202a-9": "ba'i mtshan nyid can de nyid dga' ba la reg",
    "T02D1786:202a-10": "pa'o // de kho na nyid la mngon par zhugs",
    "T02D1786:202a-11": "pas lus shin tu sbyangs pa la sogs pa'i mtshan",
    "T02D1786:202a-12": "nyid can gyi bde ba gang thob pa de ni",
    "T02D1786:202a-13": "bde bas bsdus pa'o //",
    "T02D1786:202a-14": "de ltar sbyangs pa las rab kyi mthar thug par son pa'i phyir shes pa ste /",
    "T02D1786:202a-15": "mig la sogs pa drug gi 'jug pa'i rnam par shes pa dang shes bya ste /",
    "T02D1786:202a-16": "gzugs la sogs pa nas chos kyi khams kyi bar",
    "T02D1786:202a-17": "du 'byung ba ni shes pa dang shes bya byung",
    "T02D1786:202a-18": "ba'o // de'i zad pa ni sems kyi gzung ba dang 'dzin pa stong pa nyid de /",
    "T02D1786:202a-19": "de bas na ye shes kyi mtshan nyid can gyi",
    "T02D1786:202a-20": "sems rtse gcig pa la ni rang sems zhes bya'o",
    "T02D1786:202a-21": "// de lta bu'i sems de ni sangs rgyas kun dngos zhi ba ste /",
    "T02D1786:202a-22": "snang ba tsam dang thams cad stong par gcig tu mthar thug par 'byung bar 'gyur te /",
    "T02D1786:202a-23": "yan lag gnyis pa'i dbye ba rnam pa lnga'o //",
    "T02D1786:202a-24": "ye shes lnga'i zhes bya ba la sogs pa'i ye shes lnga'i rang bzhin gyis dbu gas te /",
    "T02D1786:202a-25": "yang de nyid sa la sogs pa'i bdag nyid du",
    "T02D1786:202a-26": "rang gi rdo rje'i bu gnas byung nas padma'i sna'i",
    "T02D1786:202a-27": "rtse mor gong bu'i gzugs kyis te /",
    "T02D1786:202a-28": "byang chub kyi sems kyi thig le'i gzugs kyis bsgom par bya'o //",
    "T02D1786:202a-29": "de nyid gyen du 'gro ba'i dbugs ni kha dog sna lnga pa ste /",
    "T02D1786:202a-30": "de bzhin gshegs pa lnga'i bdag nyid can no //",
    "T02D1786:202a-31": "de nyid kyis na rin po che'o //",
    "T02D1786:202a-32": "srog ni 'tsho ba'o //",
    "T02D1786:202a-33": "rtsol zhing ring du spros pa gang yin pa de",
    "T02D1786:202a-34": "ni srog dang rtsol pa zhes byar bshad ces bya",
    "T02D1786:202a-35": "ba ste / de nyid du 'jug pa la sogs",
    "T02D1786:202a-36": "pa'i ngo bo nyid kyis nyin dang mtshan du zlos",
    "T02D1786:202a-37": "par gyur pa'i phyir ro //",
    "T02D1786:202a-38": "rang sngags snying gar bsams te /",
    "T02D1786:202a-39": "rang gi snying ga'i padma la bsams nas /",
    "T02D1786:202a-40": "srog ni thig ler gyur par bzhag / ces bya",
    "T02D1786:202b-0": "ba mi shigs pa gtogs @202b par dgod pa ste",
    "T02D1786:202b-1": "yan lag gsum pa'o //",
    "T02D1786:202b-2": "rang gi gzugs la sogs pa'o //",
    "T02D1786:202b-3": "dbang po ni mig la sogs pa ste /",
    "T02D1786:202b-4": "de la dbang po gnyis dgag cing nges par thim",
    "T02D1786:202b-5": "nas de'i 'og tu yul dang dbang po'i rten du",
    "T02D1786:202b-6": "gyur pa'i rin po che ste /",
    "T02D1786:202b-7": "sems kyi rin po che srog dang rtsol ba dang",
    "T02D1786:202b-8": "bcas par bkag cing nub par gyur pa'i gzung ba",
    "T02D1786:202b-9": "gang yin pa de 'dzin pa yin par bshad de",
    "T02D1786:202b-10": "/ de yang gang zhe na /",
    "T02D1786:202b-11": "yang dag pa'i mtha' zhes bya ba ste /",
    "T02D1786:202b-12": "sems ni 'gog pa'i rdo rjer 'gyur //",
    "T02D1786:202b-13": "mtshan ma nyer 'dzin 'byung par 'gyur //",
    "T02D1786:202b-14": "zhes bya ba la /",
    "T02D1786:202b-15": "'gog pa'i rdo rje ni 'od gsal ba'o //",
    "T02D1786:202b-16": "der gyur pa ni sems der gyur ba'o //",
    "T02D1786:202b-17": "mtshan ma rnams kyi nye bar 'dzin pa na mtshan mar nyer 'dzin te /",
    "T02D1786:202b-18": "mtshan mar snang ba'o //",
    "T02D1786:202b-19": "'byung bar gyur pa ni skye bar gyur pa'i //",
    "T02D1786:202b-20": "mtshan ma'i khams ni rnam pa lngar //",
    "T02D1786:202b-21": "byang chub rdo rje gsungs pa yin //",
    "T02D1786:202b-22": "zhes bya ba ni sa chu la thim par gyur",
    "T02D1786:202b-23": "pa las smig rgyu dang 'dra bar snang bar gyur",
    "T02D1786:202b-24": "pa ni mtshan ma dang po'o //",
    "T02D1786:202b-25": "de bzhin du chu me la thim par gyur pa las du ba lta bu ste gnyis pa'o //",
    "T02D1786:202b-26": "me rlung la thim par gyur pa las /",
    "T02D1786:202b-27": "nam mkha' snang bar gyur pa lta bu ste gsum pa'o //",
    "T02D1786:202b-28": "khams phra ba kun du snang ba gsum du song",
    "T02D1786:202b-29": "ba las mar me ltar snang ba'i tshogs kyi ngo",
    "T02D1786:202b-30": "bo nyid ni bzhi pa'o //",
    "T02D1786:202b-31": "rang bzhin kun du snang ba la thim par gyur",
    "T02D1786:202b-32": "pa las sprin med pa'i nam mkha' dang 'dra zhing",
    "T02D1786:202b-33": "rtag tu snang ba 'od gsal ba tsam du gyur",
    "T02D1786:202b-34": "pa ni lnga pa'o //",
    "T02D1786:202b-35": "mtshan ma lnga po de dag gis mya ngan las 'das pa thob par 'gyur ro //",
    "T02D1786:202b-36": "de yang ji skad du las kyi mtha' rnam par 'byed pa las /",
    "T02D1786:202b-37": "dang pos ni chu la thim //",
    "T02D1786:202b-38": "chu yang me la thim par gyur //",
    "T02D1786:202b-39": "me ni rlung la thim 'gyur zhing //",
    "T02D1786:202b-40": "rlung yang rnam par shes la 'jug / rnam shes gzung ba de nyid ni //",
    "T02D1786:202b-41": "'od gsal par yang 'jug pa yin //",
    "T02D1786:202b-42": "zhes gsungs pas so //",
    "T02D1786:202b-43": "brtan par gyur cing rnam par dag bar gyur nas /",
    "T02D1786:202b-44": "rdo rje'i lam nas 'da' bar mi bya ba'i mtshan",
    "T02D1786:202b-45": "ma lnga'i rim gyis 'od gsal bar 'jug pas nam",
    "T02D1786:202b-46": "mkha'i khams te / 'jig rten gyi khams su spro",
    "T02D1786:202b-47": "bar bya zhing chos kyi sku'i tshul gyis khyab par",
    "T02D1786:203a-0": "mkha'i khams te / bya'o// @203a * //",
    "T02D1786:203a-1": "de dag ni 'dzin pa'i yan lag ces bya ba ste bzhi pa'o //",
    "T02D1786:203a-2": "de ltar bdag nyid 'od gsal bar song bar rnam par bsgom zhing mngon sum du byas nas /",
    "T02D1786:203a-3": "gang sngon rjes su dran pa smig rgyu 'dra ba",
    "T02D1786:203a-4": "la sogs pa'i rnam pas yang dag pa'i mtha' thob",
    "T02D1786:203a-5": "pa de dang 'dra zhing /",
    "T02D1786:203a-6": "de nyid kyi rim pas spro bar bya zhing bskyed par bya ste /",
    "T02D1786:203a-7": "bshad ma thag pa de dag ni rjes su dran",
    "T02D1786:203a-8": "pa zhes bshad pa yin par shes shing khong du",
    "T02D1786:203a-9": "chad par bya'o // so sor snang ba de las skye //",
    "T02D1786:203a-10": "zhes bya ba la /",
    "T02D1786:203a-11": "so sor snang ba ni yang dag par rig pa ste /",
    "T02D1786:203a-12": "de las rjes su dran pa'i yan lag skye bar 'gyur gyi gzhan du ni ma yin no //",
    "T02D1786:203a-13": "thabs dang zhes bya ba la sogs pa la /",
    "T02D1786:203a-14": "thabs dang shes ba snyoms par 'jug pa ste /",
    "T02D1786:203a-15": "kun rdzob dang don dam pa'i bden pa'i sbyor bas dngos pa thams cad de rgyu ba dang /",
    "T02D1786:203a-16": "mi rgyu ba la gnas pa gong bu'i tshul gyis te /",
    "T02D1786:203a-17": "phyag rgya chen po'i gzugs kyis gcig tu byas nas rgyu ba dang /",
    "T02D1786:203a-18": "mi rgyu ba de'i dbus su zung du 'jug pa'i",
    "T02D1786:203a-19": "bdag nyid can rdo rje 'chang chen po'i gzugs rnam",
    "T02D1786:203a-20": "par bsgom par bya'o //",
    "T02D1786:203a-21": "rim pa 'di nyid kyis yud kyi zhes pa ste /",
    "T02D1786:203a-22": "skad cig tsam gyis so //",
    "T02D1786:203a-23": "ye shes rdzogs par byed pa zhes pa ste /",
    "T02D1786:203a-24": "ye shes kyi sku rdzogs par byed pa ni ting nge 'dzin te /",
    "T02D1786:203a-25": "yan lag drug pa yin bar bshad do //",
    "T02D1786:203a-26": "dpal sgyu 'phrul dra ba las kyang lha bskyed pa'i dbye ba 'di nyid gsal bar gsungs te /",
    "T02D1786:203a-27": "rnal 'byor rnam gsum shes bya ste //",
    "T02D1786:203a-28": "byin gyis brlabs dang yongs brtag dang //",
    "T02D1786:203a-29": "gzugs nyid yongs su rdzogs pa ste//",
    "T02D1786:203a-30": "rnal 'byor sangs rgyas rnams kyi bsngags //",
    "T02D1786:203a-31": "sngags kyis byin brlabs nga rgyal bskyed //",
    "T02D1786:203a-32": "rnal 'byor byin rlabs yin par gsungs //",
    "T02D1786:203a-33": "byang chub sems ni dag pa dang //",
    "T02D1786:203a-34": "gsang sngags sa bon skye ba che //",
    "T02D1786:203a-35": "phyag rgya'i tshogs su brtag pa yis //",
    "T02D1786:203a-36": "rim gyis gzugs ni rdzogs byas pa //",
    "T02D1786:203a-37": "de ni brtag par brjod pa ste //",
    "T02D1786:203a-38": "rnal 'byor cho ga yin par gsungs //",
    "T02D1786:203a-39": "sdud dang spro bar byas pa las //",
    "T02D1786:203a-40": "rnam pa'i mchog kun ldan pa dag / skad cig ye shes kyis rdzogs pa //",
    "T02D1786:203a-41": "rdzogs pa'i rnal 'byor zhes bshad do //",
    "T02D1786:203a-42": "zhes bya ba dang /",
    "T02D1786:203b-0": "rnam par @203b snang mdzad mngon par byang chub pa las kyang /",
    "T02D1786:203b-1": "lha'i rnal 'byor pa rnam pa gnyis ston te /",
    "T02D1786:203b-2": "gsang ba'i bdag po lha'i gzugs kyang rnam pa gnyis te /",
    "T02D1786:203b-3": "yongs su dag pa dang /",
    "T02D1786:203b-4": "yongs su ma dag pa'o //",
    "T02D1786:203b-5": "de la yongs su dag pa ni rtog pa'i ngo bo ste /",
    "T02D1786:203b-6": "mtshan ma thams cad dang bral ba'o //",
    "T02D1786:203b-7": "yongs su ma dag pa ni mtshan ma dang bcas pa'i gzugs te /",
    "T02D1786:203b-8": "kha dog dang dbyibs so //",
    "T02D1786:203b-9": "de la lha'i gzugs rnam pa gnyis kyis bya ba gnyis 'grub par 'gyur te /",
    "T02D1786:203b-10": "mtshan ma dang bcas pas ni mtshan ma dang bcas pa'o //",
    "T02D1786:203b-11": "mtshan ma med pas ni mtshan ma dang bcas pa'i dngos grub kyang 'byung bar 'gyur ro //",
    "T02D1786:203b-12": "mtshan mar bcas pas mtshan bcas kyis //",
    "T02D1786:203b-13": "dngos grub rgyal ba dam pa bzhed //",
    "T02D1786:203b-14": "mtshan ma med la gnas pas ni //",
    "T02D1786:203b-15": "mtshan ma can yang 'grub tu rung //",
    "T02D1786:203b-16": "de bas rnam pa thams cad du //",
    "T02D1786:203b-17": "mtshan ma med pa bsten par bya //",
    "T02D1786:203b-18": "zhes bya ba ste dgongs pas bshad pa'o //",
    "T02D1786:203b-19": "sbyor ba yan lag drug pa zhes bya ba'i 'grel",
    "T02D1786:203b-20": "pa slob dpon chen po zla ba grangs pas mdzad",
    "T02D1786:203b-21": "pa rdzogs so / //",
    "T02D1786:203b-22": "/ rgya gar gyi mkhan po a'a rya shradh'a ka ra warmma dang /",
    "T02D1786:203b-23": "zhu chen gyi lo ts'a ba dge slong rin chen"
}