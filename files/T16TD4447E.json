{
    "T16TD4447E:383b-0": "@383b * // lta ba yang dag sgron ma bzhugs //",
    "T16TD4447E:383b-2": "# // dpal ldan thugs kyi dkyil 'khor nyi ma'i 'od stong gis //",
    "T16TD4447E:383b-3": "shin tu 'bar ba'i zer tsam bdag blo mun par byung //",
    "T16TD4447E:383b-4": "dbyangs dang tshig 'das nam mkha'i mtshan nyid las 'das pa'i //",
    "T16TD4447E:383b-5": "rang sems skye med zab mo'i don gyi phyogs tsam snang //",
    "T16TD4447E:383b-6": "rang gis rtogs pas mkhas pas gsungs pa'i rnam mang ba //",
    "T16TD4447E:383b-7": "rtog ge bdag 'dra'i spyod yul rtsom par mi 'os kyang //",
    "T16TD4447E:383b-8": "rig pa'i brjed byang tsam 'di nges don mos rnams kyis //",
    "T16TD4447E:383b-9": "chos phyir 'brang ba'i blo yis dpyad cing goms par bya //",
    "T16TD4447E:383b-10": "bskal pa mang por rgyal ba rnams la ni //",
    "T16TD4447E:383b-11": "dge rtsa bskyed cing rang sems sbyangs pa yis //",
    "T16TD4447E:383b-12": "rnal 'byor dam pa nges pa'i lung chen la //",
    "T16TD4447E:383b-13": "shes rab mchog ldan rig pa'i mos blo gsal //",
    "T16TD4447E:383b-14": "rnam par mi rtog don dam rang bzhin gyi //",
    "T16TD4447E:383b-15": "rig pa'i tshul chen sems kyis dmigs pa ni //",
    "T16TD4447E:383b-16": "lung dang man ngag rigs pas thag bcad de //",
    "T16TD4447E:384a-0": "chos kyi rang bzhin yang dag yid @384a * //",
    "T16TD4447E:384a-1": "ches bya //",
    "T16TD4447E:384a-2": "ji ltar nam mkha' la ni tha snyad du //",
    "T16TD4447E:384a-3": "ming dang tshig gis rjod par byed mod kyi //",
    "T16TD4447E:384a-4": "mtshan ma med cing spros dang bral ba ste //",
    "T16TD4447E:384a-5": "ngo bo nyid kyis sems kyi yul las 'das //",
    "T16TD4447E:384a-6": "ji ltar smig rgyu'i phung po snang ba dag / snang ba nyid na nam mkha'i rang bzhin ltar ;",
    "T16TD4447E:384a-7": "/ de bzhin chos rnams sna tshogs ltar snang yang //",
    "T16TD4447E:384a-8": "snang ba nyid na mtshan ma nam mkha' bzhin //",
    "T16TD4447E:384a-9": "rgya che rab zab theg mchog yangs pa'i lam //",
    "T16TD4447E:384a-10": "don dam dmigs med spros pa kun las 'das //",
    "T16TD4447E:384a-11": "bdag dang chos kyi dbyings su mnyam pa yi //",
    "T16TD4447E:384a-12": "dbu ma'i don can blo yi rting du go bar byos//",
    "T16TD4447E:384a-13": "yang dag don dam cig car go nas ni //",
    "T16TD4447E:384a-14": "yod med la sogs sems kyi yul 'das shing //",
    "T16TD4447E:384a-15": "re dang dogs pa'i mtha' ni rab spangs nas //",
    "T16TD4447E:384a-16": "rtsol ba med pa'i brtson 'grus brtsam par bya //",
    "T16TD4447E:384a-17": "chos rnams thams cad ye nas ro gcig phyir //",
    "T16TD4447E:384a-18": "bsgom pa dang ni bsgom bya'ang dmigs su med//",
    "T16TD4447E:384a-19": "sems nyid ye nas chos nyid yin shes na //",
    "T16TD4447E:384a-20": "chos kyi dbyings nyid gzhan du bsgom mi dgos //",
    "T16TD4447E:384a-21": "rmi lam dag gi bde dang sdug bsngal dag / sad par gyur na rang bzhin mnyam pa ltar //",
    "T16TD4447E:384a-22": "rnam par rtog dang mi rtog gnyis ka yang //",
    "T16TD4447E:384a-23": "shes pas rig na rang bzhin yongs kyis mnyam //",
    "T16TD4447E:384a-24": "de ltar dus gsum rnam par dag pa dag / rang bzhin nyid las ma 'das shes na ni //",
    "T16TD4447E:384a-25": "sgro 'dogs bus pa'i rjes su ma 'brangs na //",
    "T16TD4447E:384a-26": "rang bzhin ngang du yong gis bcos mi dgos //",
    "T16TD4447E:384a-27": "ji ltar nam mkha' mtshan ma med pa'i phyir //",
    "T16TD4447E:384a-28": "nam mkha' de nyid bsgom par mi 'gyur bzhin //",
    "T16TD4447E:384a-29": "ngo bo nyid kyis ma skyes sems kyis ni //",
    "T16TD4447E:384a-30": "ma skyes de nyid bsgom par ga la 'gyur //",
    "T16TD4447E:384a-31": "mi mthun pa dang gnyan po dbyer med don //",
    "T16TD4447E:384a-32": "rang gis shes na rtsol ba kun spangs te //",
    "T16TD4447E:384a-33": "btang snyoms chen por ma bcos ngang bzhag na //",
    "T16TD4447E:384a-34": "tha snyad tsam du'ang bsgom zhes de la bya //",
    "T16TD4447E:384a-35": "skyon dang yon tan gnyis po ma skyes phyir //",
    "T16TD4447E:384a-36": "rnam par rtog pa'i mtshan ma ci byung yang //",
    "T16TD4447E:384a-37": "ma bkag rang byung ma 'brangs rang zhi ste //",
    "T16TD4447E:384a-38": "ma bcos ma byas rang gi ngang gis gsal //",
    "T16TD4447E:384a-39": "lta ba yang dag sgron ma rdzogs so /",
    "T16TD4447E:384a-41": "// / a'a tsarya dpal dbyangs kyis mdzad pa'o /"
}