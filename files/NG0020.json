{
    "NG0020:0": "rdzogs pa chen po lta ba'i yang snying sangs rgyas",
    "NG0020:1": "thams cad kyi dgongs pa nam mkha' klong yangs kyi",
    "NG0020:2": "rgyud bzhugs so // rgya gar skad du /",
    "NG0020:3": "maha san+ti dr-ish+ta ti gar+b+ha /",
    "NG0020:4": "sarba bud+d+ha sha ya /",
    "NG0020:5": "ga ga nor+m+mi bi pu la tan+t+ra na ma /",
    "NG0020:6": "bod skad du /",
    "NG0020:7": "rdzogs pa chen po lta ba'i yang snying */",
    "NG0020:8": "sangs rgyas thams cad kyi dgongs pa /",
    "NG0020:9": "nam mkha' klong yangs kyi rgyud ces bya ba /",
    "NG0020:10": "bcom ldan 'das rang byung ngo bo nyid kyi sku /",
    "NG0020:11": "dpal kun tu bzang po la phyag 'tshal lo //",
    "NG0020:12": "'di skad gsungs pa'i dus gcig na //",
    "NG0020:13": "bcom ldan kun rig rgyal po de //",
    "NG0020:14": "'og min chos dbyings pho brang du //",
    "NG0020:15": "snying po byang chub sku bzhugs pas //",
    "NG0020:16": "rigs lnga'i 'khor la thugs gzigs te //",
    "NG0020:17": "ye shes 'khor lo'i dgongs pa las //",
    "NG0020:18": "g.yos pa med par lhun gyis grub //",
    "NG0020:19": "de tshe 'dus pa rnam bzhi yang *//",
    "NG0020:20": "rnam gzigs gtsug tor thams cad skyob //",
    "NG0020:21": "'khor 'jig bsod skyabs rin chen mang *//",
    "NG0020:22": "mar me log par dad sel dang *//",
    "NG0020:23": "'od srungs rin chen snying po dang *//",
    "NG0020:24": "dbang po zhi dang pad+ma brtsegs //",
    "NG0020:25": "gser thub dang ni shakya thub //",
    "NG0020:26": "mai tri+e mthu chen thob dang ni //",
    "NG0020:27": "spyan ras gzigs dang 'jam pa'i dpal //",
    "NG0020:28": "dri med phyag na dga' ba'i dbang *//",
    "NG0020:29": "dus gsum sangs rgyas rnams kyang bzhugs //",
    "NG0020:30": "sems dpa' rdo rje snang ba dang *//",
    "NG0020:31": "ye shes dpal dang yon tan snying *//",
    "NG0020:32": "skyon med grags pa grub pa rtsal //",
    "NG0020:33": "ye shes spyan ma rdo rje dbyings //",
    "NG0020:34": "dpal 'bar ma dang dpal ldan bde //",
    "NG0020:35": "las kyi sems ma chen mo rnams //",
    "NG0020:36": "rang rang gtso la 'khyud nas 'khod //",
    "NG0020:37": "gzhan yang chos srung sprul pa'i tshogs //",
    "NG0020:38": "'jig rten mkha' 'gro pho mo dang *//",
    "NG0020:39": "dregs can dam btags zhal 'ches pa //",
    "NG0020:40": "rang dbang med par dad 'dus rnams //",
    "NG0020:41": "rang sems rtogs par 'dod pa'i phyir //",
    "NG0020:42": "lus ngag sems kyis zol med par //",
    "NG0020:43": "thabs cig rim par 'khod gyur te //",
    "NG0020:44": "de tshe rdo rje sems dpa' yis //",
    "NG0020:45": "dus gsum bde bar gshegs pa yi //",
    "NG0020:46": "thams cad sku gsung thugs dang ni //",
    "NG0020:47": "rdo rje las byung phun sum tshogs //",
    "NG0020:48": "kun rig rgyal po'i dgongs pa des //",
    "NG0020:49": "mngon par gzigs pa'i don go nas //",
    "NG0020:50": "rdo rje yid kyi don bskul ba //",
    "NG0020:51": "'khor 'das ma rig rnal 'byor thugs //",
    "NG0020:52": "nam mkha' bzhin du ye gnas pas //",
    "NG0020:53": "ye shes rnam par grol ba'i thugs //",
    "NG0020:54": "ngo bo nyid kyi sku bskyod nas //",
    "NG0020:55": "thugs dam dbang gis bzhengs su gsol //",
    "NG0020:56": "de skad bskul ba mkhyen gyur nas //",
    "NG0020:57": "ngo bo nyid las gzugs skur bzhengs //",
    "NG0020:58": "gzugs sku rol pa'i mdzad spyod kyis //",
    "NG0020:59": "'od zer spros pas nam mkha' khyab //",
    "NG0020:60": "thams cad kun tu snang mdzad pas //",
    "NG0020:61": "'khor rnams ngo mtshar du gyur nas //",
    "NG0020:62": "rtse gcig lus ngag yid kyis kyang *//",
    "NG0020:63": "rnal 'byor tshogs kyis phyag 'tshal nas //",
    "NG0020:64": "bden pa'i yid kyis yang bskul ba //",
    "NG0020:65": "'khor 'das rtsa ba thugs kyi dbyings //",
    "NG0020:66": "shes rab chen por mnga' brnyes pas //",
    "NG0020:67": "sprul pa grangs med 'byung ba'i gnas //",
    "NG0020:68": "chos sku bde bas 'gro don gyis //",
    "NG0020:69": "de don bskul ba thugs chud nas //",
    "NG0020:70": "'khor 'das ma reg don chen la //",
    "NG0020:71": "'bral med dgongs par snyoms zhugs te //",
    "NG0020:72": "cang mi gsung bar lhun gyis bzhugs //",
    "NG0020:73": "de nas blo gros dam pa de //",
    "NG0020:74": "cang mi gsung bar ngo mtshar te //",
    "NG0020:75": "dpa' bo mgon por yang zhus pa //",
    "NG0020:76": "e ma nam mkha' lta bu yi //",
    "NG0020:77": "sku mchog khyab pa'i byin rlabs kyis //",
    "NG0020:78": "thogs med rol pa'i cho 'phrul gyis //",
    "NG0020:79": "bdud dpung gzi brjid zil gyis gnon //",
    "NG0020:80": "yid bzhin gsung mchog sgra snyan gyis //",
    "NG0020:81": "tshig gcig don go thams cad 'dus //",
    "NG0020:82": "gzung sla yan lag tshang ba'i gsung *//",
    "NG0020:83": "seng ge'i sgra yis gsang sngags gsung *//",
    "NG0020:84": "ye shes snying po rdo rje'i thugs //",
    "NG0020:85": "nyi zla lta bur rang gsal ba //",
    "NG0020:86": "'khor 'das spros bral thig le'i thugs //",
    "NG0020:87": "ye shes rig par byin gyis brlabs //",
    "NG0020:88": "thugs rje kun gyi bdag po khyod //",
    "NG0020:89": "sangs rgyas rnams kyi yang mes po //",
    "NG0020:90": "rnal 'byor kun gyi dam pa'i lam //",
    "NG0020:91": "bdud rnams kun gyi bdud chen po //",
    "NG0020:92": "yon tan thams cad 'byung ba'i gnas //",
    "NG0020:93": "byang chub sems kyi mdzod chen po //",
    "NG0020:94": "ma rig mun pa bsal du gsol //",
    "NG0020:95": "de skad gsol ba'i don go nas //",
    "NG0020:96": "bcom ldan ngo bo nyid sku des //",
    "NG0020:97": "'khor rnams la ni thugs gzigs nas //",
    "NG0020:98": "phyogs bcur zhal ni 'dzum mdzad de //",
    "NG0020:99": "dper na nyi ma'i snying po las //",
    "NG0020:100": "'od zer kun tu bkye ba ltar //",
    "NG0020:101": "khyab par mdzad cing bka' stsal pa //",
    "NG0020:102": "'khor 'das med pa'i gong rol du //",
    "NG0020:103": "nga rtogs kun tu bzang po byung *//",
    "NG0020:104": "gzhan pa'i zhi gnas blos bsgoms pas //",
    "NG0020:105": "sangs rgyas nyid kyang gdeng med gol //",
    "NG0020:106": "phra mo'i rnal 'byor smos ci dgos //",
    "NG0020:107": "de skad bka' stsal gsungs ma thag / 'khor rnams ma dga' yid 'drogs te //",
    "NG0020:108": "don la the tshom za gyur te //",
    "NG0020:109": "mya ngan yid kyis zin gyur nas //",
    "NG0020:110": "'jig rten kun 'gul rab tu g.yos //",
    "NG0020:111": "lha mi mi ma yin la sogs //",
    "NG0020:112": "kun kyang skrag cing ya ngar gyur //",
    "NG0020:113": "de nas rdo rje sems dpa' yi //",
    "NG0020:114": "thugs kyis gzigs nas don rig pa //",
    "NG0020:115": "'khor rnams zhi gnas bsam gtan la //",
    "NG0020:116": "zhen pa gsal bar yid gzigs nas //",
    "NG0020:117": "ting nge 'dzin gyis don gsol pa //",
    "NG0020:118": "'jig rten mkhas pa rdzogs sangs rgyas //",
    "NG0020:119": "ye shes thugs rje chen po yis //",
    "NG0020:120": "chos nyid gnas lugs ji lta ba //",
    "NG0020:121": "ma nor ma bcos snying po'i thugs //",
    "NG0020:122": "'khrul pa'i blo yis rtogs pa'i thabs //",
    "NG0020:123": "'khor 'das ma rig lhag mthong don //",
    "NG0020:124": "dus 'dir bdag la bshad du gsol //",
    "NG0020:125": "rang byung ngo bo nyid sku des //",
    "NG0020:126": "don rig thugs kyis bka' stsal pa //",
    "NG0020:127": "sangs rgyas chos nyid ji lta ba //",
    "NG0020:128": "'khor 'das ma rig snying po'i don //",
    "NG0020:129": "yang mes nga yis don bshad du //",
    "NG0020:130": "rdzogs chen skye med don zab kyang *//",
    "NG0020:131": "ma rtogs pa la sdig mor che //",
    "NG0020:132": "nor bu rin chen rnyed dka' bzhin //",
    "NG0020:133": "phyi ma'i dus kyi mi ngan rnams //",
    "NG0020:134": "dar drag ngang thung tshor rkyen la //",
    "NG0020:135": "bka' yi don la yid mi ches //",
    "NG0020:136": "gzhung mang sgrin tshig rtog pa za //",
    "NG0020:137": "byang chub pas ni khe grags bsgrub //",
    "NG0020:138": "le lo che bas grub rtags rings //",
    "NG0020:139": "'jug la brtson nas 'dor ba skyen //",
    "NG0020:140": "nges pa'i don la gal chen 'dzug / bden pa'i tshig la sgro skur 'debs //",
    "NG0020:141": "tshig tu zhib la don tu rtsing *//",
    "NG0020:142": "thos bsam pas ni ngom par rings //",
    "NG0020:143": "shes nas mi bsgrub yal bar 'dor //",
    "NG0020:144": "gong 'og gzhung ni bsres te bslad //",
    "NG0020:145": "bka' min mi chos don du byed //",
    "NG0020:146": "man ngag zab mo zong du 'tshong *//",
    "NG0020:147": "tshig nyung zab mo gting phyin la //",
    "NG0020:148": "sha thang mi phyed spom zhes smra //",
    "NG0020:149": "gdams ngag blos chud mi gson par //",
    "NG0020:150": "don nyid rtogs par byed pa la //",
    "NG0020:151": "yid mi ches pa'i rigs pa 'dzug / mang por bshad kyang don med la //",
    "NG0020:152": "mkhas pa yin zhes yon tan brjod //",
    "NG0020:153": "bla ma smod pa'i gang zag la //",
    "NG0020:154": "kho bden zer zhing rjes su 'jug / gsang ba'i man ngag ma go bar //",
    "NG0020:155": "slob bus ma byas slob dpon 'khangs //",
    "NG0020:156": "khungs nas brgyud pa'i man ngag la //",
    "NG0020:157": "ma nor yin par mi brtsi bar //",
    "NG0020:158": "rang bzo kha tshabs bsres pa la //",
    "NG0020:159": "yid ches byed cing dam par 'dzin //",
    "NG0020:160": "lta dman rnams kyi ngo srung byed //",
    "NG0020:161": "de lta bu yi dus byung tshe //",
    "NG0020:162": "don bstan skad cig de nyid la //",
    "NG0020:163": "rgyud lung sangs rgyas skrag cing dngangs //",
    "NG0020:164": "nyan thos mdo sde brgyal cing 'bog / lha dang lha min srin po'i tshogs //",
    "NG0020:165": "sgro skur 'dogs pa'i gang zag rnams //",
    "NG0020:166": "gtan du dmyal ba chen por ltung *//",
    "NG0020:167": "'di la tshe yi bar chad dang *//",
    "NG0020:168": "'jigs pa sna tshogs de la 'ong *//",
    "NG0020:169": "mgo lus tshal pa stong du 'gas //",
    "NG0020:170": "rig 'dzin rnam kyis spongs par 'gyur //",
    "NG0020:171": "de phyir shin tu gsang ba'i don //",
    "NG0020:172": "snod ldan slob bu mi rnyed dkon //",
    "NG0020:173": "de skad bka' stsal don go nas //",
    "NG0020:174": "'khor rnams mgrin gcig thal sbyar nas //",
    "NG0020:175": "yid kyis gdung ba'i don gsol pa //",
    "NG0020:176": "'khor ba'i g.yang sar ltung ba la //",
    "NG0020:177": "thugs rje chen pos mi 'dzin nam //",
    "NG0020:178": "ri dwags 'dzin pa'i rgyar chud na //",
    "NG0020:179": "rnam rtog dra ba mi gcod dam //",
    "NG0020:180": "sems can las la thugs tshad kyang *//",
    "NG0020:181": "'gro don snying rje mi mdzad dam //",
    "NG0020:182": "ma rig mun pa'i smag rum du //",
    "NG0020:183": "dmus long bzhin du rang sems 'thibs //",
    "NG0020:184": "ye shes nyi ma mi 'char ram //",
    "NG0020:185": "zhe sdang me chen 'bar ba ni //",
    "NG0020:186": "las kyi rlung dmar chen pos bus //",
    "NG0020:187": "chos nyid rlan kyis mi 'jil lam //",
    "NG0020:188": "'dod chags chu ltar brub pa yis //",
    "NG0020:189": "bse rtsi bzhin du zhen pa la //",
    "NG0020:190": "ye shes me yis ming bsreg gam //",
    "NG0020:191": "don stor lus kyi nang du stor //",
    "NG0020:192": "lam stor bdag la sa mkhan mdzod //",
    "NG0020:193": "dus 'dir 'dus pa rnams kyis kyang *//",
    "NG0020:194": "'gal sems rdul tsam med par ni //",
    "NG0020:195": "dad pas byang chub don la mos //",
    "NG0020:196": "nges shing dad pas yid bsdus so //",
    "NG0020:197": "de nas ngo bo nyid sku des //",
    "NG0020:198": "ye shes 'khor lo'i dgongs pa las //",
    "NG0020:199": "thugs ni mngon par bzhengs nas kyang *//",
    "NG0020:200": "kun bzang chos sku'i rtogs don de //",
    "NG0020:201": "'dus pa'i 'khor lo bka' stsal pa //",
    "NG0020:202": "legs so dad ldan 'khor rnams nyon //",
    "NG0020:203": "lhag mthong gsal bar ngas bshad kyi //",
    "NG0020:204": "legs par nyon la yid kyis zung *//",
    "NG0020:205": "gol sa chod pa'i lta ba yi //",
    "NG0020:206": "gdeng du go 'gyur rnal 'byor pas //",
    "NG0020:207": "ched du mi bsgom rang yin te //",
    "NG0020:208": "sangs rgyas bcom ldan 'das rnams kyis //",
    "NG0020:209": "dbang po rang yan btang las byung //",
    "NG0020:210": "ma bsgoms ye shes shugs la 'char *//",
    "NG0020:211": "gol med ye shes chos nyid klong *//",
    "NG0020:212": "thugs kyi 'od zer stong gi cha //",
    "NG0020:213": "phyogs bcu kun tu rab spros pas //",
    "NG0020:214": "'khor rnams sems la don shar nas //",
    "NG0020:215": "zhi gnas la ni lhag mthong du //",
    "NG0020:216": "rdul tsam du yang ma bsgoms par //",
    "NG0020:217": "phra mo cha tsam rtogs gyur nas //",
    "NG0020:218": "dga' ba'i yid kyis don bstod pa //",
    "NG0020:219": "'khor ba'i nad 'byin sman pa'i mchog / rab med sgrol ba chos kyi gru //",
    "NG0020:220": "'jigs sar rten pa'i ye shes mkhar //",
    "NG0020:221": "drin med byams pa'i pha dang ma //",
    "NG0020:222": "'dren mdzad khyod la phyag 'tshal bstod //",
    "NG0020:223": "ded dpon kun bzang chos kyi sku //",
    "NG0020:224": "'khor ba'i lam med lam ston pa //",
    "NG0020:225": "rang rig ye shes byang chub klong *//",
    "NG0020:226": "ye shes sku+u la yid kyis bstod //",
    "NG0020:227": "nam mkha' lta bur dngas ba yi //",
    "NG0020:228": "khyab gsal rab brjid skur ston cing *//",
    "NG0020:229": "mkhas la rgya che shin tu gsal //",
    "NG0020:230": "e ma sangs rgyas bcom ldan gsung *//",
    "NG0020:231": "shes rab gting phyin g.yos pa med //",
    "NG0020:232": "rgyun mi gcad la phyag 'tshal lo //",
    "NG0020:233": "ma rtsol bdud rnams 'dul mdzad pa //",
    "NG0020:234": "stobs ldan dpa' bo chen po ste //",
    "NG0020:235": "yon tan phrin las rdzogs mdzad pa //",
    "NG0020:236": "ci bsam 'grub la phyag 'tshal bstod //",
    "NG0020:237": "da ni khyod kyi 'bangs su mchi //",
    "NG0020:238": "dpa' bo chen po bdag la dgongs //",
    "NG0020:239": "bka' las mi 'das yid kyis bzung *//",
    "NG0020:240": "lta ba'i yang snying bshad du gsol //",
    "NG0020:241": "de skad gsol ba'i don gsan nas //",
    "NG0020:242": "bcom ldan ngo bo nyid chen des //",
    "NG0020:243": "gdod nas 'bral med ting 'dzin la //",
    "NG0020:244": "bde bar zhugs nas bka' stsal pa //",
    "NG0020:245": "yang snying lta ba'i rgyud chen 'di //",
    "NG0020:246": "yid kyis bshad pas rtogs pa'i don //",
    "NG0020:247": "ngas shes ye shes dam par gyis //",
    "NG0020:248": "bdud dang bar gcod thams cad kyang *//",
    "NG0020:249": "nga nyid rol pa las gzhan med //",
    "NG0020:250": "nga ma shes par ci spyad kyang *//",
    "NG0020:251": "'bras bu brlag cing 'tshig par 'gyur //",
    "NG0020:252": "de skad gsungs nas sku gsung thugs //",
    "NG0020:253": "skye 'gag med pa'i ye shes kyis //",
    "NG0020:254": "rgyun mi chad kyi dgongs pa la //",
    "NG0020:255": "thugs ni shin tu thim gyur to //",
    "NG0020:256": "de nas rdo rje sems dpa' yis //",
    "NG0020:257": "'dus pa'i tshogs la phan btags phyir //",
    "NG0020:258": "yid kyis nges don 'di skad gsol //",
    "NG0020:259": "dad pas bsgom dang rtogs pa yis //",
    "NG0020:260": "snod ldan snod ngan bye brag gi / 'bras bu bstan pa bshad du gsol //",
    "NG0020:261": "kun rig rgyal pos bka' stsal pa //",
    "NG0020:262": "khyod kyi zhus pa ngas bshad nyon //",
    "NG0020:263": "nga yi ye shes lhun grub la //",
    "NG0020:264": "re zhig mos pa drang ba'i phyir //",
    "NG0020:265": "spyi yi mtshan nyid rtogs pa'i thabs //",
    "NG0020:266": "brda' tsam mtshon nas zhen grol ba'i //",
    "NG0020:267": "rang don sems kyi mos pa yis //",
    "NG0020:268": "theg pa kun la thos bsam gnas //",
    "NG0020:269": "dben pa'i dgon par gang bsgom pa //",
    "NG0020:270": "rang sems dmu rgod stong khams yin //",
    "NG0020:271": "mngal gyi sgrib g.yogs khang stong bsrung *//",
    "NG0020:272": "bcos ma'i spyod pa sus bsgom pa //",
    "NG0020:273": "'bras bu sangs rgyas thob 'dod pa //",
    "NG0020:274": "zhe 'dod yod phyir 'khor ba'i rgyu //",
    "NG0020:275": "snang ba sems su byas pa'i phyir //",
    "NG0020:276": "'bras bu ye shes 'byung mi+e srid //",
    "NG0020:277": "da yang 'dus pa'i snying po nyon //",
    "NG0020:278": "'khor 'das tshig tu brjod dka' ba //",
    "NG0020:279": "chos sku nam mkha' lta bu de //",
    "NG0020:280": "kun la gnas kyang rtogs par dka' //",
    "NG0020:281": "u dum wa ra'i me tog bzhin //",
    "NG0020:282": "brgya lam na yang re 'ga' zhig / 'byung srid kun gyi thun mong min //",
    "NG0020:283": "don 'di kun la bshad kyis nyon //",
    "NG0020:284": "bla ma rdo rje slob dpon las //",
    "NG0020:285": "nyan bshad sgrub pa'i dbang mnos nas //",
    "NG0020:286": "mched la sring ltar gdung byed cing *//",
    "NG0020:287": "thos bsam bsgom par 'dod pa'i phyir //",
    "NG0020:288": "byang chub srog dang bsdo ba yi //",
    "NG0020:289": "snod ldan ma nor phrad gyur na //",
    "NG0020:290": "'tsho ba rang gi sbyar la yang *//",
    "NG0020:291": "lta ba'i dgongs don 'di bstan te //",
    "NG0020:292": "ma mtshon go dang ma dpyad rtogs //",
    "NG0020:293": "don ldan man ngag rig pa'i blos //",
    "NG0020:294": "ma bsgoms rtogs pas nges par chog / de yi 'bras bu da lta nyid //",
    "NG0020:295": "sangs rgyas rgyal po ye shes sku //",
    "NG0020:296": "thams cad mkhyen pa'i ye shes te //",
    "NG0020:297": "'bras bu kun gyi mchog tu bshad //",
    "NG0020:298": "rdo rje sems dpa' da yang nyon //",
    "NG0020:299": "ngo bo nyid kyi chos sku la //",
    "NG0020:300": "'das dang ma 'das mi mnga' yang *//",
    "NG0020:301": "nga nyid dngos su mi bzhugs tshe //",
    "NG0020:302": "'dzam gling dbus kyi shar phyogs su //",
    "NG0020:303": "skal ldan rigs kyi sprul pa gcig / pha med bram ze'i rigs skyes nas //",
    "NG0020:304": "nga yi nges don lta ba 'di //",
    "NG0020:305": "gdams ngag mi 'chad ston pa 'byung *//",
    "NG0020:306": "phyis kyi rnal 'byor 'jug 'dod pas //",
    "NG0020:307": "nga yi rgyud 'di rtogs par gyis //",
    "NG0020:308": "'di shes bla ma dam par bzung *//",
    "NG0020:309": "de bzung yon tan brjod mi langs //",
    "NG0020:310": "nges don 'di la gang mos rnams //",
    "NG0020:311": "bka' dang mthun par don go nas //",
    "NG0020:312": "rdul tsam du yang ma bsgoms kyang *//",
    "NG0020:313": "sangs rgyas sa la smos ci dgos //",
    "NG0020:314": "de tshe dad ldan 'di la 'jug / 'khor 'das ma rig chos sku'i don //",
    "NG0020:315": "las can kun gyi rtogs don chos //",
    "NG0020:316": "man ngag rdzogs chen bstan pa 'byung *//",
    "NG0020:317": "de tshe nga yi 'khor rnams kyis //",
    "NG0020:318": "nges don lta ba 'chad pa la //",
    "NG0020:319": "lta dman tshul 'chos sde pa ni //",
    "NG0020:320": "sngags par khas 'che'i mu stegs dang *//",
    "NG0020:321": "drang don theg pa la zhen rnams //",
    "NG0020:322": "zhe sdang byed pa'i dus byung tshe //",
    "NG0020:323": "kha zer 'phyar kha gtong ba dang *//",
    "NG0020:324": "dug dang rdo dang mtshon sogs kyis //",
    "NG0020:325": "de la gsod par sems 'gyur zhing *//",
    "NG0020:326": "sa phyogs mnga' ris 'gegs pa'i tshe //",
    "NG0020:327": "kun bzang lta ba nges don 'di //",
    "NG0020:328": "ngo bsrung tshul 'chos ma yin par //",
    "NG0020:329": "zhum med dam chos 'di 'chad pa //",
    "NG0020:330": "tsham tshom med pa dpa' bo'i mchog / 'jigs med ma nor ston pa'i lam //",
    "NG0020:331": "bde gshegs rnams kyi byin gyis rlobs //",
    "NG0020:332": "mkha' 'gro chos skyong smos ci dgos //",
    "NG0020:333": "gnod pas mi tshugs bsod nams 'phel //",
    "NG0020:334": "de tshe mu+u stegs nyan thos sogs //",
    "NG0020:335": "rang rang brkam chags rtsod 'gyur nas //",
    "NG0020:336": "g.yul 'gyed byed cing ru tra 'dra //",
    "NG0020:337": "rims nad sna tshogs bkra mi shis //",
    "NG0020:338": "yon bdag rnams ni dad pa ldog / 'og ma'i bstan pa 'jig pa'i rtags //",
    "NG0020:339": "phyi ma ngan song smos ci dgos //",
    "NG0020:340": "de yang 'dus pa'i snying po nyon //",
    "NG0020:341": "de lta bu yi dus byung tshe //",
    "NG0020:342": "gal te tshogs la chos 'chad na //",
    "NG0020:343": "nyams dang lkugs pa zhe 'khon rnams //",
    "NG0020:344": "yod med gsher la bshags su bzhugs //",
    "NG0020:345": "de mi nus par chos mi 'chad //",
    "NG0020:346": "dper na ldum rar dug skyes na //",
    "NG0020:347": "bdag pos dug tu shes ma thag / rtsad nas phyung ste med par byed //",
    "NG0020:348": "de bzhin dam nyams mi mthong na //",
    "NG0020:349": "gang yin tshogs las bkar la btang *//",
    "NG0020:350": "lta bshags ched du yid la bya //",
    "NG0020:351": "de ltar ma yin phyal bzhag na //",
    "NG0020:352": "rten med ma thug srog gcod bzhin //",
    "NG0020:353": "nyams grib skyon gyis na tsha 'byung *//",
    "NG0020:354": "mkha' 'gros chad pa rims gyis gcod //",
    "NG0020:355": "de yang 'dus pa'i snying po nyon //",
    "NG0020:356": "gal te dad pas gdung sems kyis //",
    "NG0020:357": "dam tshig nyams pa'i skyon 'gyod nas //",
    "NG0020:358": "bskang bshags g.yo sgyu mi byed pa //",
    "NG0020:359": "gser dngul chag bcos phyir legs bzhin //",
    "NG0020:360": "don la brtson 'grus shin tu che //",
    "NG0020:361": "de ni snod kyi dam pa'i mchog / man ngag yang snying rdzogs par bstan //",
    "NG0020:362": "de don shin tu btsal dka'i phyir //",
    "NG0020:363": "snod la brtag pa shin tu gces //",
    "NG0020:364": "bka' dang mthun pa'i don 'grub phyir //",
    "NG0020:365": "ma brtags rang 'dod chos mi 'chad //",
    "NG0020:366": "rdzogs pa chen po lta ba thams cad kyi yang snying */",
    "NG0020:367": "sangs rgyas thams cad kyi dgongs pa /",
    "NG0020:368": "nam mkha' klong yangs kyi rgyud las /",
    "NG0020:369": "bstan pa 'byung ba'i rgyu gleng gzhi bstan pa'i le'u ste dang po'o //      //",
    "NG0020:370": "de nas 'dus pa'i 'khor rnams la //",
    "NG0020:371": "zhal gyis bzhes te bka' stsal pa //",
    "NG0020:372": "rgyud lung man ngag yul la blta //",
    "NG0020:373": "de phyir ma nor chos sku min //",
    "NG0020:374": "sems yin zer zhing snang bar 'chel //",
    "NG0020:375": "sems dang 'brel med brjod byas kyang *//",
    "NG0020:376": "glang po phag dang 'dra ba bzhin //",
    "NG0020:377": "'brel med don ni rtogs bya'i phyir //",
    "NG0020:378": "de phyir yul 'di sems 'dra yang *//",
    "NG0020:379": "snang ba chos skur 'brel med pas //",
    "NG0020:380": "gzhi nyid rang sems rtogs par bya //",
    "NG0020:381": "da yang rdo rje sems dpa' nyon //",
    "NG0020:382": "yul gyi snang ba 'di nyid la //",
    "NG0020:383": "mtha' yas ming du btags pa yin //",
    "NG0020:384": "yod mthong snang grags chos rnams kun //",
    "NG0020:385": "bla dgas tsam du btags par zad //",
    "NG0020:386": "de la dngos gzhi ga la yod //",
    "NG0020:387": "med pa nyid na yod rtog pa //",
    "NG0020:388": "'khrul pa rnams kyi shes pa la //",
    "NG0020:389": "sangs rgyas rnams kyis mi mkhyen phyir //",
    "NG0020:390": "phyi rol yul la don mi bzhag / de phyir 'khor 'das 'byung ba kun //",
    "NG0020:391": "glo bur yin phyir gnas lugs min //",
    "NG0020:392": "de phyir 'dus pa'i snying po nyon //",
    "NG0020:393": "nga yi gsung gi 'od zer gyis //",
    "NG0020:394": "ma rig sems kyi mun khung du //",
    "NG0020:395": "sgron ma'i snang ba nyi bzhin 'char //",
    "NG0020:396": "yul dang ma 'brel chos kyi sku //",
    "NG0020:397": "rang la rang chas ye gnas pas //",
    "NG0020:398": "lung ldan rkyen gyis rtogs pa byung *//",
    "NG0020:399": "rgyu 'bras rkyen rnams ngas bshad nyon //",
    "NG0020:400": "ngo bo gnas lugs chos sku dang *//",
    "NG0020:401": "de las 'khrul pas 'khor bar 'khyams //",
    "NG0020:402": "ldog thabs snod bcud ldan pa yis //",
    "NG0020:403": "nges pa'i don mthun gdams ngag gis //",
    "NG0020:404": "the tshom gegs chen bsal ba dang *//",
    "NG0020:405": "'bras bu lhun rdzogs gdul bya 'byung *//",
    "NG0020:406": "de skad gsungs pa'i don thos te //",
    "NG0020:407": "'khor rnams dga' zhing yi rangs te //",
    "NG0020:408": "gus pa'i sems kyi chos nyan to //",
    "NG0020:409": "rdzogs pa chen po lta ba'i yang snying *//",
    "NG0020:410": "nam mkha' klong yangs kyi rgyud las /",
    "NG0020:411": "gsung bar zhal gyis bzhes pa'i le'u ste gnyis pa'o ////",
    "NG0020:412": "de nas kun rig rgyal po yis //",
    "NG0020:413": "dad ldan 'dus pa'i 'khor rnams la //",
    "NG0020:414": "sems kyi rtog pa bsal ba'i phyir //",
    "NG0020:415": "ched du brjod pa'i don gsungs pa //",
    "NG0020:416": "'khor 'das gnyis kyi gzhir gyur pa //",
    "NG0020:417": "ngo bo nyid kyi sku mchog ni //",
    "NG0020:418": "rang byung yin phyir thog mtha' med //",
    "NG0020:419": "'dus ma byas kyi nam mkha' 'dra //",
    "NG0020:420": "de yang 'dus pa'i snying po nyon //",
    "NG0020:421": "ma mtshon go dang ma dpyad par //",
    "NG0020:422": "de nyid rtogs pa'i kun bzang la //",
    "NG0020:423": "mya ngan thog mtha' dus gcig gcod //",
    "NG0020:424": "ri bo ta la'i nyi shar 'dra //",
    "NG0020:425": "lung ldan rkyen gyi gdams ngag gis //",
    "NG0020:426": "thog ma'i gzhi shes rnal 'byor pas //",
    "NG0020:427": "'khor ba'i mtha' ma shugs la chod //",
    "NG0020:428": "mun pa nam langs nyi shar 'dra //",
    "NG0020:429": "sems can rang sems 'khrul pa'i phyir //",
    "NG0020:430": "mtshon dpyad rtog pa 'khor ba'i chos //",
    "NG0020:431": "'khrul pa yod phyir thog mtha' yod //",
    "NG0020:432": "phyi nang 'byung ba chags 'jig 'dra //",
    "NG0020:433": "da yang rdo rje sems dpa' nyon //",
    "NG0020:434": "'khor ba'i gzhi ni zhen rtog yin //",
    "NG0020:435": "gzung 'dzin zhen pas 'khor bar snang *//",
    "NG0020:436": "ras dkar la ni snum zhen 'dra //",
    "NG0020:437": "bag chags brtas phyir kun gzhi yin //",
    "NG0020:438": "da yang 'dus pa'i snying po nyon //",
    "NG0020:439": "ye shes mya ngan 'das pa'i rgyu //",
    "NG0020:440": "shes rab lhag mthong las byung ba //",
    "NG0020:441": "lung ldan rkyen gyis rtogs pa de //",
    "NG0020:442": "thig le chos sku de la bya //",
    "NG0020:443": "gnyis ka'i rgyu yi rgyu ru ni //",
    "NG0020:444": "rang byung ngo bo nyid kyi sku //",
    "NG0020:445": "chos rnams kun gyi gzhi yin phyir //",
    "NG0020:446": "ye shes rgyu zhes de la bya //",
    "NG0020:447": "rtogs ma rtogs la tha dad kyang *//",
    "NG0020:448": "lung ldan rkyen gyi ye shes de //",
    "NG0020:449": "thams cad mkhyen pa'i rgyu yin phyir //",
    "NG0020:450": "rgyu yi ye shes de la bya //",
    "NG0020:451": "bya byed lam gyi 'bad rtsol gyis //",
    "NG0020:452": "rang byung byang chub gegs yin pas //",
    "NG0020:453": "shes pa rtsol med ye shes 'di //",
    "NG0020:454": "lam gyi ye shes dam par gsungs //",
    "NG0020:455": "rtogs pa'i ngang las ma g.yos par //",
    "NG0020:456": "theg brgyad lam gyi spong len dang *//",
    "NG0020:457": "pha rol mdzad spyod 'di yis 'grub //",
    "NG0020:458": "yon tan stobs rnams ma lus 'byung *//",
    "NG0020:459": "ye shes 'bras bu 'di shes pas //",
    "NG0020:460": "dbul po rin chen rnyed pa bzhin //",
    "NG0020:461": "phyi ma ma yin dus 'di rang *//",
    "NG0020:462": "rtsol med rig pa mngon sangs rgyas //",
    "NG0020:463": "da yang 'dus pa'i snying po nyon //",
    "NG0020:464": "mi gnas chos sku'i don rtogs pa //",
    "NG0020:465": "'ching grol dge sdig gnyis kyi chos //",
    "NG0020:466": "gzhi la gnyis ka gdod nas med //",
    "NG0020:467": "de phyir thig le nyag gcig go //",
    "NG0020:468": "de yang 'dus pa'i snying po nyon //",
    "NG0020:469": "nyi ma'i dkyil na mun med ltar //",
    "NG0020:470": "de bzhin don rtogs ma bsgoms kyang *//",
    "NG0020:471": "skye med byang chub chos sku'i klong *//",
    "NG0020:472": "gol sgrib dag la ya mi nga *//",
    "NG0020:473": "dper na seng ge'i sgra grags pas //",
    "NG0020:474": "ri dwags phra mo 'byer ba bzhin //",
    "NG0020:475": "don 'di rnal 'byor gang yod la //",
    "NG0020:476": "lta dman sgro skur zil gyis gnon //",
    "NG0020:477": "dper na pad+ma 'dam gnas kyang *//",
    "NG0020:478": "dri mas mi gos shin tu gsal //",
    "NG0020:479": "de bzhin rnal 'byor lus yod kyang *//",
    "NG0020:480": "sgrib pas mi gos ye shes gsal //",
    "NG0020:481": "dper na 'khor los sgyur rgyal nyid //",
    "NG0020:482": "gling bzhi gling phran dbang du bsdus //",
    "NG0020:483": "de bzhin don 'di rtogs pa yis //",
    "NG0020:484": "pha rol phyin bcu'i dbang rnams kyang *//",
    "NG0020:485": "rang bzhin ma btsal lhun grub rdzogs //",
    "NG0020:486": "rnal 'byor gdengs su de 'chang na //",
    "NG0020:487": "de la bsgrub pa ma byas kyang *//",
    "NG0020:488": "gcig shes pas ni kun shes pas //",
    "NG0020:489": "'bras bu sangs rgyas smos ci dgos //",
    "NG0020:490": "de las gzhan pa'i don med phyir //",
    "NG0020:491": "lhun gyis rdzogs pa'i chos sku la //",
    "NG0020:492": "skye shi'i sdug bsngal mi 'byung bas //",
    "NG0020:493": "gzhi las mi 'gyur gser bzhin no //",
    "NG0020:494": "de skad gsungs pa'i don go nas //",
    "NG0020:495": "rang sems rtogs par bya ba'i phyir /",
    "NG0020:496": "rtse gcig dad pas gus gyur nas //",
    "NG0020:497": "la bzla ba la don gyis mos // rdzogs pa chen po lta ba'i yang snying *//",
    "NG0020:498": "nam mkha' klong yangs kyi rgyud las //",
    "NG0020:499": "ched du brjod pas go bar bstan pa'i le'u ste gsum pa'o ///",
    "NG0020:501": "/ de nas kun rig rgyal po la //",
    "NG0020:502": "'dus pa'i 'khor gyis don zhus pa //",
    "NG0020:503": "chos nyid rang byung gnas lugs kyi //",
    "NG0020:504": "dpe don khyad par gang gis dbye //",
    "NG0020:505": "yid ches pa yi gtan tshigs gang *//",
    "NG0020:506": "kun bzang thugs ni ji ltar rtogs //",
    "NG0020:507": "zhus pa'i don gsan bka' stsal pa //",
    "NG0020:508": "dpe don khyad par ngas bshad kyis //",
    "NG0020:509": "nam mkhas gar khyab sems can gyis //",
    "NG0020:510": "nam mkha' dag la rig pa med //",
    "NG0020:511": "sems nyid ma bsgribs rig par gsal //",
    "NG0020:512": "de phyir nam mkha' byang chub dpe //",
    "NG0020:513": "'degs byed rlung gi 'byung ba la //",
    "NG0020:514": "ye shes rlung gis byang chub khyab //",
    "NG0020:515": "dran rig dngos med byang chub dpe //",
    "NG0020:516": "chos nyid klong du mngon sangs rgyas //",
    "NG0020:517": "sdud pa'i chu la sems kyis khyab //",
    "NG0020:518": "chu nyid byang chub dngos ma yin //",
    "NG0020:519": "de bas rig pa sems kyi chu //",
    "NG0020:520": "byang chub skur ni mngon sangs rgyas //",
    "NG0020:521": "sra byed 'degs pa'i sa nyid la //",
    "NG0020:522": "rang sems snying po dngos med kyang *//",
    "NG0020:523": "thams cad bskyed phyir byang chub dpe //",
    "NG0020:524": "'gyur med sra phyir mngon sangs rgyas //",
    "NG0020:525": "drod snyoms tsha ba me 'di la //",
    "NG0020:526": "rang sems me yi gzhi med kyang *//",
    "NG0020:527": "nyon mongs sreg byed dpe bstan pa //",
    "NG0020:528": "byang chub mer ni mngon sangs rgyas //",
    "NG0020:529": "'byung ba lnga po 'di nyid kyang *//",
    "NG0020:530": "don gyi sangs rgyas ma yin kyang *//",
    "NG0020:531": "btags pa'i sangs rgyas yin pa'i phyir //",
    "NG0020:532": "'di la dgag sgrub ci yang med //",
    "NG0020:533": "da yang 'dus pa'i snying po nyon //",
    "NG0020:534": "ma dros mtsho dkyil me 'bar ba //",
    "NG0020:535": "mthong nas gsal ba chu yis ni //",
    "NG0020:536": "bskal par de la gnod mi nus //",
    "NG0020:537": "de bzhin ma rig ye shes kyis //",
    "NG0020:538": "thog mtha' rtsa ba ma chod na //",
    "NG0020:539": "myang 'das yon tan mi 'byung phyir *//",
    "NG0020:540": "'khor ba zil gyis ci la non //",
    "NG0020:541": "bya khyung rgyal po rlabs chen gyis //",
    "NG0020:542": "rin chen nam mkhar thon pa'i tshe //",
    "NG0020:543": "rgya mtsho nyid kyang bdud rtsir 'gyur //",
    "NG0020:544": "de bzhin bla ma'i gdams ngag gis / rang byung snying po rtogs tsam gyis //",
    "NG0020:545": "sdug bsngal nyid kyang bde chen 'char //",
    "NG0020:546": "tshig dang yi ges mtshon pa rnams //",
    "NG0020:547": "ming du btags pa'i chos kun nor //",
    "NG0020:548": "'khrul rkyen dpe yis bstan pa'i phyir //",
    "NG0020:549": "dpe don dbye ba shin tu gces //",
    "NG0020:550": "rdzogs pa chen po lta ba'i yang snying */",
    "NG0020:551": "nam mkha' klong yangs kyi rgyud las /",
    "NG0020:552": "mtshon pa'i dpe don ma yin par bstan pa'i le'u ste bzhi pa'o //    //",
    "NG0020:553": "de nas 'dus pa'i tshogs rnams la //",
    "NG0020:554": "kun rig sems kyi rgyal po yis //",
    "NG0020:555": "don gyi dbye ba bka' stsal pa //",
    "NG0020:556": "sangs rgyas pas kyang sems can gnyan //",
    "NG0020:557": "sems can dus nas ma rtogs na //",
    "NG0020:558": "dug lnga rang grol ci la 'ong *//",
    "NG0020:559": "mnyam bzhag pas kyang rjes thob gces //",
    "NG0020:560": "rjes thob lta bar ma shes na //",
    "NG0020:561": "thun mtshams bsgom pas sangs mi rgya //",
    "NG0020:562": "lus la brten nas rtogs pa yi //",
    "NG0020:563": "dus bzhi'i gdams ngag ma shes na //",
    "NG0020:564": "ye shes 'bral med ci la 'char //",
    "NG0020:565": "da yang sems dpa' chen po nyon //",
    "NG0020:566": "skye shi gnyis kyi bar dor ni //",
    "NG0020:567": "lung bstan rkyen gyi gdams ngag zhu //",
    "NG0020:568": "'khor 'das gnyis kyi bar dor ni //",
    "NG0020:569": "chos nyid gnas lugs rtogs par bya //",
    "NG0020:570": "yul sems gnyis kyi bar dor ni //",
    "NG0020:571": "phyi yi gol sgrib bcad par bya //",
    "NG0020:572": "mnyam bzhag rjes thob bar 'dor ni //",
    "NG0020:573": "rnam rtog ye shes blang bar bya //",
    "NG0020:574": "srid pa dag gi bar dor ni //",
    "NG0020:575": "sangs rgyas rgyal po ye shes sku //",
    "NG0020:576": "byang chub sems dpa' thams cad la //",
    "NG0020:577": "nges don 'di rtogs khyad par 'phags //",
    "NG0020:578": "da yang 'dus pa'i snying po nyon //",
    "NG0020:579": "don rtogs pas ni 'dzin rtog nub //",
    "NG0020:580": "nyi ma shar nas mun pa med //",
    "NG0020:581": "lung 'di rtogs pas rtog pa bros //",
    "NG0020:582": "'khor 'das 'byung ba rnam rtog bcom //",
    "NG0020:583": "spong sdud gnyis po 'chor med bzung *//",
    "NG0020:584": "rtag chad gnyis po rdul du brlag / zhen len",
    "NG0020:585": "gnyis po phyer mar btag / bzang ngan 'dzin pa",
    "NG0020:586": "sprin ltar dengs // sangs rgyas sems can gcig tu byas //",
    "NG0020:587": "mtho ris ngan song rdzun du song *//",
    "NG0020:588": "'khor ba chos nyid ngang du brlag / chags sdang skyes shing ting 'dzin gsal //",
    "NG0020:589": "g.yeng ba che na bde chen rgyas //",
    "NG0020:590": "skye shi med pa'i g.yul ngo rgyal //",
    "NG0020:591": "rig 'dzin rnams kyi thugs ngan sangs //",
    "NG0020:592": "rdzogs pa chen po blta ba'i yang snying */",
    "NG0020:593": "nam mkha' klong yangs kyi rgyud las /",
    "NG0020:594": "don gyi dbye ba bstan pa'i le'u ste lnga pa'o ///",
    "NG0020:596": "/ de nas kun rig rgyal po yis //",
    "NG0020:597": "'dus pa'i 'khor la bka' stsal pa //",
    "NG0020:598": "'gro drug sems can thams cad la //",
    "NG0020:599": "rang sems snying po ye shes ni //",
    "NG0020:600": "rtogs dang ma rtogs med par gnas //",
    "NG0020:601": "de yi chos nyid mtshon pa'i dpe //",
    "NG0020:602": "bar snang rkyen gyis mi tshugs ltar //",
    "NG0020:603": "rang sems stong pa'i ye shes ni //",
    "NG0020:604": "snga phyi med pa'i chos sku la //",
    "NG0020:605": "'khor ba'i rnam rtog gzung 'dzin med //",
    "NG0020:606": "khyung phrug sgo ngar gshog rgyas ltar //",
    "NG0020:607": "rnal 'byor rang sems rtogs pa'i mi //",
    "NG0020:608": "mngal gyi sgrib g.yogs ma bral kyang *//",
    "NG0020:609": "rang byung ye shes thugs la gnas //",
    "NG0020:610": "khu byug bya bran zil gnon ltar //",
    "NG0020:611": "chos sku sems la ngos zin pas //",
    "NG0020:612": "theg brgyad gol sgrib zil gyis gnon //",
    "NG0020:613": "de phyir 'khor ba ming yang med //",
    "NG0020:614": "seng phrug mngal du rtsal rdzogs ltar //",
    "NG0020:615": "lung ldan gdams ngag bstan ma thag / sgrib gnyis",
    "NG0020:616": "ma spangs shugs la dag / rtog pa mngon gyur",
    "NG0020:617": "sangs rgyas yin // pad+ma 'dam gyis ma gos ltar //",
    "NG0020:618": "dug lnga'i nang nas rang byung gsal //",
    "NG0020:619": "nyon mongs nyid kyang rang sar grol //",
    "NG0020:620": "ye shes don la 'du 'bral med //",
    "NG0020:621": "dngul rdos rang chos mi 'gyur ltar //",
    "NG0020:622": "dang po shes bzhin lung ma bstan //",
    "NG0020:623": "bar du nges pa'i don rtogs pas //",
    "NG0020:624": "da lta'i shes pa 'di nyid la //",
    "NG0020:625": "nges don chos skur rang gsal nyid //",
    "NG0020:626": "dus gsum mi 'gyur ye nas gsal //",
    "NG0020:627": "da yang 'dus pa'i snying po nyon //",
    "NG0020:628": "rang bzhin gzhi nyid spros bral bas //",
    "NG0020:629": "brjod du med par yid ches pas //",
    "NG0020:630": "yul la mi ltos don go'i phyir //",
    "NG0020:631": "dgos don gzhi nyid ye nas bden //",
    "NG0020:632": "ngo bo nyid kyi lta ba de //",
    "NG0020:633": "rtogs ma rtogs kyi khyad par las //",
    "NG0020:634": "'khor 'das gnyis su shar ba yi //",
    "NG0020:635": "gang yang gnyis med yid ches pas //",
    "NG0020:636": "rig pa lta bar bzhag pa yin //",
    "NG0020:637": "chos nyid rang gi mtshan nyid ni //",
    "NG0020:638": "mi g.yo gsal ba'i ting 'dzin gyi //",
    "NG0020:639": "'khor 'das gnyis la rtsa ba gcig / de phyir",
    "NG0020:640": "ma yengs bsgom pa'i mchog / ye nas rang sems",
    "NG0020:641": "'gyur med pas // de dang mthun par rtogs pa yis //",
    "NG0020:642": "'khor 'das ma rig 'bras bu la //",
    "NG0020:643": "re dogs med par lhun gyis grub //",
    "NG0020:644": "de yang 'khor gyi snying po nyon //",
    "NG0020:645": "chu nyid rkyen gyis 'chang 'gyur ltar //",
    "NG0020:646": "bla ma'i man ngag don stobs kyis //",
    "NG0020:647": "ci spyod rang byung shar ba las //",
    "NG0020:648": "thog ma ma yin tha ma min //",
    "NG0020:649": "da lta'i shes pa 'di nyid las //",
    "NG0020:650": "bzang por song ba gang yang med //",
    "NG0020:651": "rdzogs pa chen po lta ba'i yang snying */",
    "NG0020:652": "nam mkha' klong yangs kyi rgyud las /",
    "NG0020:653": "yid ches pa'i gtan tshigs kyi le'u ste drug pa'o //    //",
    "NG0020:654": "de nas 'dus pa'i tshogs rnams la /",
    "NG0020:655": "kun rig sems kyi rgyal po yis //",
    "NG0020:656": "don gyi gnas lugs bka' stsal pa //",
    "NG0020:657": "chos sku gzhan dang ma 'brel phyir //",
    "NG0020:658": "phyi nang snod bcud kun gyi gong *//",
    "NG0020:659": "sangs rgyas sems can gnyis pas snga //",
    "NG0020:660": "bltar med ngo bo kun gyi gzhi //",
    "NG0020:661": "rang byung snying po chos sku dang *//",
    "NG0020:662": "sangs rgyas rnams kyis nga ma mdzad //",
    "NG0020:663": "sems can rnams kyis nga ma bcos *//",
    "NG0020:664": "'byung ba lnga la rag ma lus //",
    "NG0020:665": "da yang 'dus pa'i snying po nyon //",
    "NG0020:666": "thig le chos sku'i gzhi nyid nas //",
    "NG0020:667": "rgyu rkyen gnyis las 'das pa dang *//",
    "NG0020:668": "gnyen po cis kyang mi tshugs shing *//",
    "NG0020:669": "dus gsum mi 'gyur yang dag yod //",
    "NG0020:670": "da yang 'dus pa'i snying po nyon //",
    "NG0020:671": "nam mkha' mtha' dbus med pa ltar //",
    "NG0020:672": "rang sems phyogs bcur dmigs dang bral //",
    "NG0020:673": "dmigs med chos skur shes shing rig / de tsam nyid nas zhen med bde //",
    "NG0020:674": "nyi ma ma bsgribs gsal ba ltar //",
    "NG0020:675": "sgo lnga gsal la rtog pa med //",
    "NG0020:676": "rtog med snying po ye shes thugs //",
    "NG0020:677": "'khor ba'i 'dzin pa kun dang bral //",
    "NG0020:678": "rin chen yon tan 'byung ba bzhin //",
    "NG0020:679": "don rtogs 'bras bu chos sku la //",
    "NG0020:680": "sangs rgyas che ba'i yon tan kun //",
    "NG0020:681": "ma btsal lhun gyis rdzogs pa 'byung *//",
    "NG0020:682": "sa gzhi spyad pa'i gzhi yin ltar //",
    "NG0020:683": "rang byung ngo bo nyid kyi sku //",
    "NG0020:684": "'khor 'das kun gyi gzhir gyur pa //",
    "NG0020:685": "rig dang ma rig khyad par las //",
    "NG0020:686": "rgyu 'bras rnams ni de las byung *//",
    "NG0020:687": "rgya mtsho g.yo ba med pa ltar //",
    "NG0020:688": "snying po rtogs pa'i ye shes kyi //",
    "NG0020:689": "ting nge 'dzin la g.yo ba med //",
    "NG0020:690": "de nyid ye shes chos nyid sku //",
    "NG0020:691": "ri bo 'gyur ba med pa ltar //",
    "NG0020:692": "yul med rig pa nges pa'i gzhi //",
    "NG0020:693": "rkyen gyis mi 'gyur byang chub sems //",
    "NG0020:694": "ma bsams 'du 'bral med par gnas //",
    "NG0020:695": "da yang 'dus pa'i snying po nyon //",
    "NG0020:696": "dus gsum sangs rgyas kun gyi ni //",
    "NG0020:697": "rtog pa nga dang 'bral ba med //",
    "NG0020:698": "ma bral chos skur rtogs pa la //",
    "NG0020:699": "'khor med yon tan bsam mi khyab //",
    "NG0020:700": "rnal 'byor dam pa las can gyis //",
    "NG0020:701": "yid kyi don rtogs ngo shes pas //",
    "NG0020:702": "kun bzang chos sku da lta nga *//",
    "NG0020:703": "dman pa'i lus la sangs rgyas yin //",
    "NG0020:704": "rdzogs pa chen po lta ba'i yang snying */",
    "NG0020:705": "nam mkha' klong yangs kyi rgyud las /",
    "NG0020:706": "kun tu bzang po'i thugs brtol ba'i le'u ste bdun pa'o //     //",
    "NG0020:707": "de nas rdo rje sems dpa' yis //",
    "NG0020:708": "ngo bo nyid kyi kun bzang la //",
    "NG0020:709": "bden pa'i tshig gis 'di skad gsol //",
    "NG0020:710": "chos nyid ngo bo gnas lugs dang *//",
    "NG0020:711": "thog mar 'khor ba gang nas byung *//",
    "NG0020:712": "tshogs brgyad chos sku ji ltar min //",
    "NG0020:713": "theg brgyad 'khrul gzhi ci las byung *//",
    "NG0020:714": "ma rtogs bsgoms na ji ltar gol //",
    "NG0020:715": "lta spyod nyams pa'i nyes pa gang *//",
    "NG0020:716": "rnam smin lus kyis ji ltar bsgribs //",
    "NG0020:717": "'khor ba'i bag chags gang na gnas /",
    "NG0020:718": "kun rig rgyal pos bshad du gsol //",
    "NG0020:719": "de skad gsol ba'i don gsan nas //",
    "NG0020:720": "sems can 'khrul tshul thugs rje yis //",
    "NG0020:721": "'dus pa'i 'khor la bka' stsal pa //",
    "NG0020:722": "gzhi la 'khrul pa byung ba ni //",
    "NG0020:723": "thog ma'i dus kyi mtha' drug ni /",
    "NG0020:724": "kun gzhi rnam shes tshogs brgyad kyang *//",
    "NG0020:725": "rang sems yin te chos sku min //",
    "NG0020:726": "yar ldan mar 'khrul 'khor 'das byung *//",
    "NG0020:727": "da yang 'dus pa'i snying po nyon //",
    "NG0020:728": "nyi ma 'char ka'i mdangs bzhin du //",
    "NG0020:729": "dang po shes bzhin lung ma bstan //",
    "NG0020:730": "chos nyid dag pa'i rtsal yin kyang *//",
    "NG0020:731": "lung ma bstan pas rkyen dbang gyur //",
    "NG0020:732": "ma rig rgyu la log rtog rkyen //",
    "NG0020:733": "rkyen bzhi dag gis bskyed gyur pas //",
    "NG0020:734": "ma rig rnam pa gnyis su tshang *//",
    "NG0020:735": "zung du 'dzom nas kun gzhir grub //",
    "NG0020:736": "da yang 'dus pa'i snying po nyon //",
    "NG0020:737": "yod med la sogs ma rig pas //",
    "NG0020:738": "thog ma med nas bden 'dzin pas //",
    "NG0020:739": "'khor ba lugs 'jug phyir 'byung rtags //",
    "NG0020:740": "thag sbrul tho yor mi bzhin du //",
    "NG0020:741": "dbang po yul la rtag tu yengs //",
    "NG0020:742": "thar lam mi thob skye zhing 'chi //",
    "NG0020:743": "'khor ba'i rgyu ni rtog pa ste //",
    "NG0020:744": "lta bas ma bsgyur yul la zhen //",
    "NG0020:745": "chos brgyad gzung 'dzin dam par blta //",
    "NG0020:746": "skye shi sdug bsngal mi 'jig phyir //",
    "NG0020:747": "bag chags mtshan mas rkyen byas nas //",
    "NG0020:748": "khams gsum 'khor ba'i 'khor lor 'khyams //",
    "NG0020:749": "thar med 'khor bar kun gzhis byas //",
    "NG0020:750": "de phyir 'khor ba 'ba' zhig yin //",
    "NG0020:751": "rdzogs pa chen po lta ba'i yang snying */",
    "NG0020:752": "nam mkha' klong yangs kyi rgyud las /",
    "NG0020:753": "'khor ba dang po gang nas byung bar bstan pa'i le'u ste brgyad pa'o //      //",
    "NG0020:754": "de nas 'dus pa'i 'khor rnams la //",
    "NG0020:755": "kun rig rgyal pos bka' stsal pa //",
    "NG0020:756": "'khor ba rnams kyi rtsa ba ni //",
    "NG0020:757": "yul dang sems ni gnyis su 'dus //",
    "NG0020:758": "yul kyang rang sems 'khrul pa ste //",
    "NG0020:759": "sems ni rnam shes tshogs brgyad la //",
    "NG0020:760": "sems las 'byung ba lnga bcu gcig / rtsa ba kun gzhi nyid du 'dus //",
    "NG0020:761": "sems can kun la gnas lugs ni //",
    "NG0020:762": "phyi blta ba dang nang blta ba //",
    "NG0020:763": "gnyis kar bltas pa'i shes pa dang *//",
    "NG0020:764": "bcos dgos pa dang mi dgos su //",
    "NG0020:765": "rtag chad bral don ngo bor gnas //",
    "NG0020:766": "yang dag yod dang byin rlabs su //",
    "NG0020:767": "lan du phye nas bstan pa'i don //",
    "NG0020:768": "tshogs brgyad sems su bstan pa yang *//",
    "NG0020:769": "'khor ba'i bag chags brtas pa'i phyir //",
    "NG0020:770": "nges don snying po ma yin no //",
    "NG0020:771": "de yang sems dpa'i snying po nyon //",
    "NG0020:772": "sgo lnga'i rnam shes ngo bo ni //",
    "NG0020:773": "yul snang tsam nas shes pa skye //",
    "NG0020:774": "yul mi snang tsam shes pa 'gag / yid kyi rnam shes ngo bo ni //",
    "NG0020:775": "yul la sna tshogs sems pa'i phyir //",
    "NG0020:776": "chags sdang log rtog dag tu 'dzin //",
    "NG0020:777": "rnam rtogs sna tshogs ngo bor gnas //",
    "NG0020:778": "nyon mongs yid kyi ngo bo ni //",
    "NG0020:779": "nang du zhen pa dam par ni //",
    "NG0020:780": "rtag tu 'dun pa ngar 'dzin pa'o /",
    "NG0020:781": "kun gzhi'i rnam shes ngo bo ni //",
    "NG0020:782": "ma rtogs tha mal dus tsam na //",
    "NG0020:783": "rtog pa rgyas shing rig pa bsgrib //",
    "NG0020:784": "rtogs pa mngon du gyur tsa na //",
    "NG0020:785": "ma rig bsgribs shing ye shes rgyas //",
    "NG0020:786": "gzhan du de dang mtshungs par ni //",
    "NG0020:787": "tshogs bdun skyes nas 'phel bar snang *//",
    "NG0020:788": "tshogs bdun 'gags na bsgrib par snang *//",
    "NG0020:789": "des na shes pa'i tshogs brgyad kyang *//",
    "NG0020:790": "yang dag ma yin 'khor ba'i chos //",
    "NG0020:791": "de yang 'khor gyi sems dpa' nyon //",
    "NG0020:792": "sems can mos pa tha dad pas //",
    "NG0020:793": "gang zag blo yi rim pa la //",
    "NG0020:794": "gnas 'gyur chos su bstan pa yang *//",
    "NG0020:795": "bkri drang ldem dgongs tsam du bstan //",
    "NG0020:796": "de yi skyon yon khyad par ni //",
    "NG0020:797": "'byung ba me chu'i dpe bzhin du //",
    "NG0020:798": "ye shes log rtog khyad par gyis //",
    "NG0020:799": "shes pa kun gzhi'i mtshan nyid ni //",
    "NG0020:800": "rgyu rkyen gnyen pos 'jig pa dang *//",
    "NG0020:801": "dus gsum mi rtag 'gyur ba dang *//",
    "NG0020:802": "bag chags mtshan ma'i rten byas pas //",
    "NG0020:803": "yang dag ma yin 'khor ba'i gzhi //",
    "NG0020:804": "rdzogs pa chen po lta ba'i yang snying */",
    "NG0020:805": "nam mkha' klong yangs kyi rgyud las /",
    "NG0020:806": "tshogs brgyad chos sku min par bstan pa'i le'u ste dgu pa'o ///",
    "NG0020:808": "/ de nas kun rig rgyal pos yang gsungs pa //",
    "NG0020:809": "log lta mu stegs rnam gnyis dang *//",
    "NG0020:810": "phyi rol yang dag gsang sngags dang *//",
    "NG0020:811": "gsang chen 'khrul tshul ngas bshad nyon //",
    "NG0020:812": "ngo bo chos sku gnyis med des //",
    "NG0020:813": "gzhi byas pha rol rgyu 'bras med //",
    "NG0020:814": "'byung ba lnga byung rang zhi ste //",
    "NG0020:815": "chad par 'dod pa 'khrul pa yin //",
    "NG0020:816": "dngos med ngo bo mi 'gyur des //",
    "NG0020:817": "gzhi byas rang sems dngos po dag / kha dog dbyibs su grub pa la //",
    "NG0020:818": "rtag pa ther zug 'dod pa 'khrul //",
    "NG0020:819": "da yang 'dus pa'i snying po nyon //",
    "NG0020:820": "snang ba chos kyi dbyings nyid kyis //",
    "NG0020:821": "gzhi byas sems la tha dad pas //",
    "NG0020:822": "phra rags 'dod yon rnam lnga'i yul //",
    "NG0020:823": "don dam bdag med 'dod pa 'khrul //",
    "NG0020:824": "drang don sgor zhugs skye bo dang *//",
    "NG0020:825": "tshig la khyad yod don la med //",
    "NG0020:826": "de phyir nyan thos theg pa bas //",
    "NG0020:827": "rang sems ma rtogs shin tu gol //",
    "NG0020:828": "de yang 'dus pa'i snying po nyon //",
    "NG0020:829": "ngo bo dngos med rig pa des //",
    "NG0020:830": "gzhi byas snang ba rang sems su //",
    "NG0020:831": "blos byas rig pa skad cig de //",
    "NG0020:832": "gong 'og mtha' bral shes dag 'khrul //",
    "NG0020:833": "rang sems rgyun gyi rtag par 'dod //",
    "NG0020:834": "bdag tu khas len mu stegs dang *//",
    "NG0020:835": "tshig la khyad yod don la med //",
    "NG0020:836": "snang ba sems su 'dod pa'i phyir //",
    "NG0020:837": "sgro 'dogs sems tsam don la gol //",
    "NG0020:838": "da yang 'dus pa'i snying po nyon //",
    "NG0020:839": "rig pa ngo bo gnyis med des //",
    "NG0020:840": "gzhi byas yul sems chos gzhig nas //",
    "NG0020:841": "skad cig ma de ma grub 'dod //",
    "NG0020:842": "stong par btags de don la 'khrul //",
    "NG0020:843": "mu stegs chad par lta ba dang *//",
    "NG0020:844": "tshig la khyad yod don la med //",
    "NG0020:845": "yul sems gnyis la skur btab phyir //",
    "NG0020:846": "dbu mar 'dzin pa don las gol //",
    "NG0020:847": "de yang sems dpa' chen po nyon //",
    "NG0020:848": "'gro drug sems can thams cad dang *//",
    "NG0020:849": "nyan thos rang rgyal mdo sde bcas //",
    "NG0020:850": "nga nyid 'grogs pas ngo ma shes //",
    "NG0020:851": "de phyir blun po'i sbyor yul min //",
    "NG0020:852": "rdzogs pa chen po lta ba'i yang snying */",
    "NG0020:853": "nam mkha' klong yangs kyi rgyud las /",
    "NG0020:854": "rgyu mtshan nyid kyi 'khrul tshul bstan pa'i le'u ste bcu pa'o //    //",
    "NG0020:855": "de nas 'dus pa'i tshogs rnams la //",
    "NG0020:856": "kun rig sems kyi rgyal po yis //",
    "NG0020:857": "gsang sngags 'khrul tshul bka' stsal pa //",
    "NG0020:858": "dag dang ma dag gzhi gcig pa //",
    "NG0020:859": "yul med rang sems dag par 'dod //",
    "NG0020:860": "chos nyid ngang las bzang ngan 'byung *//",
    "NG0020:861": "dngos grub gzhan la re phyir 'khrul //",
    "NG0020:862": "de yang 'khor gyi snying po nyon //",
    "NG0020:863": "rje 'bangs tshul du spyod pa'i phyir //",
    "NG0020:864": "gtsang sbra spyod pa'i bram ze dang *//",
    "NG0020:865": "tshig la khyad yod don la med //",
    "NG0020:866": "de phyir dag byed kri ya gol //",
    "NG0020:867": "gzhi la gnyis med ngo bo la //",
    "NG0020:868": "lta spyod gong 'og gnyis 'dod pas //",
    "NG0020:869": "lta spyod ya cha bdud kyi las //",
    "NG0020:870": "lta bas khyad par 'phags 'dod 'khrul //",
    "NG0020:871": "de yang rdo rje sems dpa' nyon //",
    "NG0020:872": "yul dang ma 'brel ngo bo las //",
    "NG0020:873": "dbyer med chos dbyings 'dod pa de //",
    "NG0020:874": "spun grogs tshul du mnyam zer nas //",
    "NG0020:875": "ting 'dzin gtsor byed tha dad 'khrul //",
    "NG0020:876": "de yang 'dus pa'i snying po nyon /",
    "NG0020:877": "kun rdzob yig 'bru lhar bskyed 'dod //",
    "NG0020:878": "don dam ma grub zer ba de //",
    "NG0020:879": "kri yog rnam gsum lta ba ste //",
    "NG0020:880": "mtshan nyid lta ba rnam pa gnyis //",
    "NG0020:881": "tshig la khyad yod don la med //",
    "NG0020:882": "de phyir kri yog don la gol //",
    "NG0020:883": "yo ga man chad nga yi gtam //",
    "NG0020:884": "ji snyed brjod pas nga mi rnyed //",
    "NG0020:885": "snang ba lha ru 'dod pa'i phyir //",
    "NG0020:886": "mtshan ma rags phyir nga mi rtogs //",
    "NG0020:887": "rdzogs pa chen po lta ba'i yang snying */",
    "NG0020:888": "nam mkha' klongs yangs kyi rgyud las /",
    "NG0020:889": "phyi rgyud rnam gsum gyi 'khrul tshul bstan pa'i le'u ste bcu gcig pa'o //      //",
    "NG0020:890": "de nas 'dus pa'i 'khor rnams la //",
    "NG0020:891": "kun rig rgyal pos bka' stsal pa //",
    "NG0020:892": "'khor 'das ma rig chos sku la //",
    "NG0020:893": "yul sems snang stong dbyer med 'dod //",
    "NG0020:894": "rtog tshogs bzang ngan lhar gyur bsgom //",
    "NG0020:895": "bzang ngan 'byung phyir ma ha 'khrul //",
    "NG0020:896": "de yang blo gros dam pas nyon //",
    "NG0020:897": "rang byung ngo bo nyid kyi sku //",
    "NG0020:898": "skye med mkha' klong stong pa las //",
    "NG0020:899": "snang ba kun bzang rol par 'dod //",
    "NG0020:900": "gnyis med bde chen sras su bsgom //",
    "NG0020:901": "rtsol bas bsgom phyir a nu 'khrul //",
    "NG0020:902": "don dam kun rdzob gnyis ka'i chos //",
    "NG0020:903": "mtha' dbus med pa'i dbu ma dang *//",
    "NG0020:904": "khyad med rgyud lung don ma rig / de phyir rgyud lung lta ba gol //",
    "NG0020:905": "de yang 'dus pa'i snying po nyon //",
    "NG0020:906": "rgyud lung rnal 'byor chen po las //",
    "NG0020:907": "nga tshol pas 'khor nga mi rnyed //",
    "NG0020:908": "nga ma rnyed pas snang ba 'chol //",
    "NG0020:909": "de phyir nga nyid rtogs mi 'gyur //",
    "NG0020:910": "rdzogs pa chen po lta ba'i yang snying */",
    "NG0020:911": "nam mkha' klong yangs kyi rgyud las /",
    "NG0020:912": "bskyed rdzogs rnam gnyis kyi 'khrul tshul bstan pa'i le'u ste bcu gnyis pa'o //    //",
    "NG0020:913": "de nas 'dus pa'i tshogs rnams la /",
    "NG0020:914": "kun rig rgyal pos bka' stsal pa //",
    "NG0020:915": "don gyi gnas lugs ngo bo ni //",
    "NG0020:916": "'khor 'das bar dor ma shes par //",
    "NG0020:917": "gang bsgoms ma rig rmongs pas gol //",
    "NG0020:918": "rang sems ma rtogs rtsol ba ste //",
    "NG0020:919": "yul gyi 'byung bar sems bsdus nas //",
    "NG0020:920": "gsal stong mnyam bzhag don tshol ba //",
    "NG0020:921": "dug lnga bsgoms pa'i gang zag de //",
    "NG0020:922": "bying rgod phrag dog bya ra mkhan //",
    "NG0020:923": "lta bar ma shes gti mug ste //",
    "NG0020:924": "gsal la mi rtogs 'dod chags bsgoms //",
    "NG0020:925": "de la zhen pa'i nga rgyal can //",
    "NG0020:926": "nyon mongs spong ba'i zhe sdang gis //",
    "NG0020:927": "rtsa dang thig le'i thabs sgo nas //",
    "NG0020:928": "yul la dmigs pa'i bsgom pa po //",
    "NG0020:929": "rtog pa bzang ngan sems su byas //",
    "NG0020:930": "bsgoms kyang yul la 'gyur med phyir //",
    "NG0020:931": "ji bzhin ma nor don dang bral //",
    "NG0020:932": "da yang rdo rje sems dpa' nyon //",
    "NG0020:933": "dpyid dus so nam ma byas par //",
    "NG0020:934": "ston dus rtsa ru 'gro ba bzhin //",
    "NG0020:935": "rang sems don nyid ma rtogs par //",
    "NG0020:936": "bsgom du 'gro ba snying re rje //",
    "NG0020:937": "rkyal ma sbyangs pa chur 'jug 'dra //",
    "NG0020:938": "de bzhin ma rtogs su bsgom pa //",
    "NG0020:939": "'bras bu mi 'byung bdud kyi las //",
    "NG0020:940": "rgyu mthun bag chags blor brtas pas //",
    "NG0020:941": "ljon shing bzhin du sdug bsngal rgyas //",
    "NG0020:942": "rang sems snying po ma rtogs pas //",
    "NG0020:943": "bsgom chen yin zhes phug la 'dug / ma rtogs bsgom pa'i tshul ni ston //",
    "NG0020:944": "dmus long chung ma mdzes ma bzhin //",
    "NG0020:945": "ngo bo nyid ni ma rtogs par //",
    "NG0020:946": "'khor 'das chos la ci bsam kyang *//",
    "NG0020:947": "bsgom pas grol bar mi 'gyur ro //",
    "NG0020:948": "da yang rdo rje sems dpa' nyon //",
    "NG0020:949": "phra rab rdul ni gnyen pos spang *//",
    "NG0020:950": "ris su 'dzin pa dbye ba spong *//",
    "NG0020:951": "yod med 'chel bas rgyu 'bras spong *//",
    "NG0020:952": "ched du spong pa'i rtog pa yis //",
    "NG0020:953": "blo yis gzhi nyid 'chos pa'i phyir //",
    "NG0020:954": "'khor ba'i mtha' las thar pa med //",
    "NG0020:955": "rdzogs pa chen po blta ba'i yang snying */",
    "NG0020:956": "nam mkha' klong yangs kyi rgyud las /",
    "NG0020:957": "bsgoms pa gol bar bstan pa'i le'u ste bcu gsum pa'o //    //",
    "NG0020:958": "de nas 'dus pa'i 'khor rnams la //",
    "NG0020:959": "lta ba'i dam tshig nyams pa'i skyon //",
    "NG0020:960": "kun rig rgyal pos bka' stsal pa //",
    "NG0020:961": "chos rnams kun gyi rtsa ba ni //",
    "NG0020:962": "bla ma dag la ma brten par //",
    "NG0020:963": "gsang sngags gsang ba'i sgor zhugs nas //",
    "NG0020:964": "rang dbang ma thob gzhan dbang bskur //",
    "NG0020:965": "mkhas la smod cing gzhan la 'gran //",
    "NG0020:966": "rang la don gyi gdeng med par //",
    "NG0020:967": "dregs shing nga rgyal mkhas 'dod nas //",
    "NG0020:968": "tshig tsam lung las khungs phyungs nas //",
    "NG0020:969": "rtsal bshad tho chos gzhung nyams byed //",
    "NG0020:970": "dmyal bar nges 'gro gtan du 'khyams //",
    "NG0020:971": "de yang rdo rje sems dpa' nyon //",
    "NG0020:972": "nong pos blon gral mi 'dzin bzhin //",
    "NG0020:973": "nyan pa'i dbang ni ma nos par //",
    "NG0020:974": "gsang sngags rgyud chen mnyan pa rnams //",
    "NG0020:975": "srog gi bar chad tshe thung 'gyur //",
    "NG0020:976": "sdar mas dpa' bo mi nus bzhin //",
    "NG0020:977": "'chad pa'i dbang ni ma bskur par //",
    "NG0020:978": "rgyud dang sgrub thabs gang 'chad pa //",
    "NG0020:979": "lce la zhing rmod dmyal bar skye //",
    "NG0020:980": "gdol pas rgyal sa mi zin bzhin //",
    "NG0020:981": "bsgom bsgrub dag gi dbang med na //",
    "NG0020:982": "dam rdzas 'dre bkren nyod par 'gyur //",
    "NG0020:983": "rang nyid gling bar mun par skye //",
    "NG0020:984": "da yang 'dus pa'i snying po nyon //",
    "NG0020:985": "dper na rgyus med dug 'thung bzhin //",
    "NG0020:986": "sku yi dam tshig nyams pa ni //",
    "NG0020:987": "sum ldan rdo rje slob dpon la //",
    "NG0020:988": "brnyas shing ngan sems bskyed byas na //",
    "NG0020:989": "rdo rje dmyal ba chen por ltung *//",
    "NG0020:990": "ngo ma shes nas gnyen gsod bzhin //",
    "NG0020:991": "gsung gi dam tshig nyams pa ni //",
    "NG0020:992": "snod med chos bshad lha mi dga' //",
    "NG0020:993": "'bras bu mi thob smyo 'bog 'byung *//",
    "NG0020:994": "don ma rig par mna' za zhing *//",
    "NG0020:995": "thugs kyi dam tshig nyams gyur na //",
    "NG0020:996": "gsang mi thub cing 'dzag pa yis //",
    "NG0020:997": "lkugs pa'i dmyal ba chen por skye //",
    "NG0020:998": "da yang 'dus pa'i snying po nyon //",
    "NG0020:999": "nar ma phyin na shed mi rdzogs //",
    "NG0020:1000": "gong 'og la shan ma phyed cing *//",
    "NG0020:1001": "lta ba'i snying po don med na //",
    "NG0020:1002": "gol sa mi chod rgyud mi grol //",
    "NG0020:1003": "dbang med gros thag mi chod bzhin //",
    "NG0020:1004": "don gyi gdeng med rkyen mi thub //",
    "NG0020:1005": "gdams ngag med pas sems mi rtogs //",
    "NG0020:1006": "lus ngag chos spyod sangs mi rgya //",
    "NG0020:1007": "gshog ma rgyas par 'phur mi nus //",
    "NG0020:1008": "nyams su ma blangs kha tshig gis //",
    "NG0020:1009": "chags sdang zil gyis mi non te //",
    "NG0020:1010": "skye bo rang rgyud pa ru gol //",
    "NG0020:1011": "da yang 'dus pa'i snying po nyon //",
    "NG0020:1012": "dper na spun ngan rang sdug bzhin //",
    "NG0020:1013": "gang yang goms par ma byas par //",
    "NG0020:1014": "zhi gnas las su mi rung phyir //",
    "NG0020:1015": "snang ba'i zhen pa ci la zlog / mun sros lam ni stor ba bzhin //",
    "NG0020:1016": "lhag mthong gsal bar ma rtogs par //",
    "NG0020:1017": "gzugs sku rnam gnyis mi 'byung bas //",
    "NG0020:1018": "sems can 'gro don byed mi nus //",
    "NG0020:1019": "'bras bu lo nyes lto bkres bzhin //",
    "NG0020:1020": "lta bsgom gcig tu ma shes na //",
    "NG0020:1021": "res 'jog thun mtshams bsgom pa de //",
    "NG0020:1022": "'bral med rgyun gyi rnal 'byor min //",
    "NG0020:1023": "rdo rje sems dpa' da yang nyon //",
    "NG0020:1024": "gos gon mi shes dral ba bzhin //",
    "NG0020:1025": "lus kyi spyod pa ma bsrungs nas //",
    "NG0020:1026": "tho cho spyod pa'i las byas na //",
    "NG0020:1027": "'bras bu sdug bsngal rgyu ru 'gyur //",
    "NG0020:1028": "za mi shes pas brnangs pa bzhin //",
    "NG0020:1029": "ngag gi spyod pa ma bsrung nas //",
    "NG0020:1030": "gzhan gyi chos la skur pa 'debs //",
    "NG0020:1031": "phyi ma tsha ba'i dmyal bar skye //",
    "NG0020:1032": "'thung ma shes nas 'bo ba bzhin //",
    "NG0020:1033": "yid kyi spyod pa ma bsrung na //",
    "NG0020:1034": "bdag du rtog pas gzung 'dzin skyes //",
    "NG0020:1035": "phyi ma mun pa'i dmyal bar skye //",
    "NG0020:1036": "da yang 'dus pa'i snying po nyon //",
    "NG0020:1037": "rgyus med ngo mi shes pa bzhin //",
    "NG0020:1038": "las kyi go rim ma shes na //",
    "NG0020:1039": "gsang sngags mdzad spyod nyams pa yin //",
    "NG0020:1040": "mthu dang byin rlabs med par 'gyur //",
    "NG0020:1041": "mig med lam mi mthong ba bzhin //",
    "NG0020:1042": "phyag rgya ye shes ma gsal na //",
    "NG0020:1043": "ye shes lha yi don rtags med //",
    "NG0020:1044": "mchog gi dngos grub thob mi 'gyur //",
    "NG0020:1045": "gru med chu ni mi sgrol bzhin //",
    "NG0020:1046": "bdag dang gzhan gyi don gyi phyir //",
    "NG0020:1047": "ting 'dzin gsal bar ma gyur na //",
    "NG0020:1048": "gnas ma 'byongs shing bgegs su skye //",
    "NG0020:1049": "de yang 'dus pa'i snying po nyon //",
    "NG0020:1050": "dbang dang dam tshig la sogs pa //",
    "NG0020:1051": "nyams par byed pa'i gang zag de //",
    "NG0020:1052": "skyes bu'i lag par brkyang bskum tsam //",
    "NG0020:1053": "skad cig gcig la dmyal bar ltung *//",
    "NG0020:1054": "de yi sdug bsngal brjod mi langs //",
    "NG0020:1055": "de las 'jigs shing thar 'dod kyang *//",
    "NG0020:1056": "rang sems snying po ma rtogs par //",
    "NG0020:1057": "ma ha yo ga man chad kyis //",
    "NG0020:1058": "bskang bshags gzhung du byas gyur kyang *//",
    "NG0020:1059": "lta ba nyams pa bskang ba med //",
    "NG0020:1060": "rdzogs pa chen po lta ba'i yang snying */",
    "NG0020:1061": "nam mkha' klong yangs kyi rgyud las /",
    "NG0020:1062": "lta spyod nyams pa'i skyon bstan pa'i le'u ste bcu bzhi pa'o ///",
    "NG0020:1064": "/ de nas 'dus pa'i 'khor rnams la /",
    "NG0020:1065": "kun rig rgyal pos bka' stsal pa //",
    "NG0020:1066": "rnam smin lus dang ma bral bar //",
    "NG0020:1067": "sangs rgyas yon tan 'byung mi srid //",
    "NG0020:1068": "mtshan dang dpe byad stobs dang ni //",
    "NG0020:1069": "mi 'jigs chos ni bco brgyad kyang *//",
    "NG0020:1070": "da ltar mi 'byung lus kyis bsgribs //",
    "NG0020:1071": "khyung chen sgo ngar shog rgyas kyang *//",
    "NG0020:1072": "ma bcag bar du 'phur mi shes //",
    "NG0020:1073": "de bzhin sems rtogs rnal 'byor pas //",
    "NG0020:1074": "lus 'dis che ba'i yon tan bsgribs //",
    "NG0020:1075": "de yang 'dus pa'i snying po nyon //",
    "NG0020:1076": "rgyud lung slob dpon spre'u 'dra bas //",
    "NG0020:1077": "nga yi drang don rtsed mo la //",
    "NG0020:1078": "tshe yi dngos grub thob 'dod pas //",
    "NG0020:1079": "thun mong sman gyi sbyor ba yi //",
    "NG0020:1080": "bcud len ri lu rgyun ldog dang *//",
    "NG0020:1081": "'o mas lus gsos bkrag rgyas tshe //",
    "NG0020:1082": "dug mtshon la sogs tshugs mi 'gyur //",
    "NG0020:1083": "bya bzhin 'phur ba byung nas kyang *//",
    "NG0020:1084": "rmi lam mngon shes phra mo 'ong *// lha dang bgegs la dam par 'dzin //",
    "NG0020:1085": "rang sems ma rtogs 'khor ba'i phyir //",
    "NG0020:1086": "lus 'di phyi rol yul yin pas //",
    "NG0020:1087": "gnas skabs 'bral med yod mod kyang *//",
    "NG0020:1088": "thabs sbyor mi grol shin tu 'ching *//",
    "NG0020:1089": "de bas blo gros dam pa nyon //",
    "NG0020:1090": "sems can lus dang ma bral bar //",
    "NG0020:1091": "sangs rgyas yon tan ci la 'byung *//",
    "NG0020:1092": "lus bcas 'bras bu thob 'dod pa //",
    "NG0020:1093": "shin tu gti mug smad pa'i gnas //",
    "NG0020:1094": "de yang 'khor gyi snying po nyon //",
    "NG0020:1095": "bcom ldan 'das kyang rtsa mchog tu //",
    "NG0020:1096": "rang lus bor nas bar do la //",
    "NG0020:1097": "'og min gnas su mngon sangs rgyas //",
    "NG0020:1098": "sems can kun la smos ci dgos //",
    "NG0020:1099": "rdzogs pa chen po lta ba'i yang snying */",
    "NG0020:1100": "nam mkha' klong yangs kyi rgyud las /",
    "NG0020:1101": "lus dang ma bral bar sangs mi rgya bar bstan pa'i le'u ste bco lnga pa'o //    //",
    "NG0020:1102": "de nas 'dus pa'i 'khor rnams la //",
    "NG0020:1103": "kun rig rgyal pos bka' stsal pa //",
    "NG0020:1104": "ma rtogs bar dor 'khyams pa ni //",
    "NG0020:1105": "thog mar 'khrul pa'i gzhi gnas kyis //",
    "NG0020:1106": "'dod chags gnyid dang 'jig tshogs rnams //",
    "NG0020:1107": "sngar gyi skye ba blangs pa'i rtags //",
    "NG0020:1108": "de phyir gzhi gnas bag chags yin //",
    "NG0020:1109": "de yang blo gros dam pa nyon //",
    "NG0020:1110": "ma rtogs tshe 'phos bar do ni //",
    "NG0020:1111": "sprin dang ling tog mun pa yis //",
    "NG0020:1112": "chu bur mig ni sgrib pa bzhin //",
    "NG0020:1113": "ma rig ngo bo nyid sku bsgribs //",
    "NG0020:1114": "mig phyung long ba'i bag chags bzhin //",
    "NG0020:1115": "de tshe sngon gyi gnas dran ste //",
    "NG0020:1116": "gos dang gnyen 'dun dran pa 'byung *//",
    "NG0020:1117": "lus kyi mig bral 'thoms nas sdug / dper na 'dab chags mkhar 'gro yang *//",
    "NG0020:1118": "'dod pa'i dbang gi rnyis 'dzin bzhin //",
    "NG0020:1119": "dbang po kun tshang grol ba'i phyir //",
    "NG0020:1120": "ma rig dbang gis rkyen 'gyur 'jug / lta ba'i shes rab mig med phyir //",
    "NG0020:1121": "lus ngag dge ba ci spyad kyang *//",
    "NG0020:1122": "rdul tsam mi phan don med 'khyam //",
    "NG0020:1123": "bar do'i gnas su don dran med //",
    "NG0020:1124": "gcig gam tha dad gang len pa //",
    "NG0020:1125": "char sogs sdug bsngal nyen gyur pa //",
    "NG0020:1126": "bu ga spyil bu khyim sogs su //",
    "NG0020:1127": "dbang med shugs kyis mngal du 'jug / lta ba'i shes rab mig med phyir //",
    "NG0020:1128": "de yang 'dus pa'i snying po nyon //",
    "NG0020:1129": "ma rig bag chags rnam gnyis kyis //",
    "NG0020:1130": "mi shes bzhin du skye ba'i gnas //",
    "NG0020:1131": "rnam bzhi gang rung las kyi skye //",
    "NG0020:1132": "mtho dman gnas la gdam dbang med //",
    "NG0020:1133": "rdzogs pa chen po lta ba'i yang snying */",
    "NG0020:1134": "nam mkha' klong yangs kyi rgyud las /",
    "NG0020:1135": "srid pa bar do'i bag chags bstan pa'i le'u ste bcu drug pa'o //  //",
    "NG0020:1136": "de nas 'dus pa'i tshogs rnams la //",
    "NG0020:1137": "kun rig sems kyi rgyal po yis //",
    "NG0020:1138": "'khor ba'i sa mtshams bka' stsal pa //",
    "NG0020:1139": "dper na mun pa'i smag rum du //",
    "NG0020:1140": "rang gi mgo bo thug pa ltar //",
    "NG0020:1141": "phyis 'byung ma rig rkyen gyis bslang *//",
    "NG0020:1142": "nyon mongs rang rgyud rim gyis skye //",
    "NG0020:1143": "lang tsho bab pa'i skyes bu ni //",
    "NG0020:1144": "'gro ba bzang mos bslus pa bzhin //",
    "NG0020:1145": "'jig rten kha brid nyon mongs pa //",
    "NG0020:1146": "zhen pa'i dbang gis sems la 'chang *//",
    "NG0020:1147": "dper na rgya mtshor nor len pas //",
    "NG0020:1148": "nga rgyal gyis ni sa 'khor bzhin //",
    "NG0020:1149": "brtsam pa'i rjes su nyon mongs pas //",
    "NG0020:1150": "skye rga na 'chir thar pa med //",
    "NG0020:1151": "da yang 'dus pa'i snying po nyon //",
    "NG0020:1152": "dang po sems kyi kun gzhi de //",
    "NG0020:1153": "rgyu rkyen ngan pas bskyed pas na //",
    "NG0020:1154": "min pa'i chos la yid 'dzin pas //",
    "NG0020:1155": "nyon mongs thams cad bskyed par byed //",
    "NG0020:1156": "khams gsum 'khor ba'i sa bon yin //",
    "NG0020:1157": "bar ma bag chags kun gzhi de //",
    "NG0020:1158": "snga ma'i rjes su 'brang byed cing *//",
    "NG0020:1159": "rang byung mi nus rkyen la ltos //",
    "NG0020:1160": "skyed pa'i rkyen ni rnam bzhi'o //",
    "NG0020:1161": "tha ma lus kyi kun gzhi de //",
    "NG0020:1162": "chags sdang lnga la dngos su spyod //",
    "NG0020:1163": "de yi sdug bsngal 'bras bu ni //",
    "NG0020:1164": "skye rga na 'chi bsam mi khyab //",
    "NG0020:1165": "sems can kun la gnas pa yis //",
    "NG0020:1166": "kun gzhi 'khor ba'i gzhi yin pas //",
    "NG0020:1167": "chos kyi sku yi gzhi nyid min //",
    "NG0020:1168": "de phyir kun gzhi 'dus byas la //",
    "NG0020:1169": "rkyen gyi dbang gis 'khor ba ste //",
    "NG0020:1170": "chu bo bzhi yi mtha' la chud //",
    "NG0020:1171": "ma bsgral bar du thar mi srid //",
    "NG0020:1172": "rdzogs pa chen po lta ba'i yang snying */",
    "NG0020:1173": "nam mkha' klong yangs kyi rgyud las /",
    "NG0020:1174": "'khor ba da lta gang na gnas pa bstan pa'i le'u ste bcu bdun pa'o //      //",
    "NG0020:1175": "de nas rdo rje sems dpa' yis //",
    "NG0020:1176": "kun bzang nyid la 'di skad gsol //",
    "NG0020:1177": "'khrul ba bzlog pa'i thabs chen gyis //",
    "NG0020:1178": "snod bcud dag pa'i rtogs thabs gang *//",
    "NG0020:1179": "rang byung ye shes ci ltar dbye //",
    "NG0020:1180": "tha ma 'khor ba ji ltar brlag kun rig rgyal pos bshad du gsol //",
    "NG0020:1181": "de skad zhus pa'i don gsan nas //",
    "NG0020:1182": "'dus pa'i 'khor la bka' stsal pa //",
    "NG0020:1183": "'khrul pa bzlog pa'i thabs chen de //",
    "NG0020:1184": "dad pa brtson 'grus dam tshig gsum //",
    "NG0020:1185": "rtogs pa'i thabs su shes par bya //",
    "NG0020:1186": "de yang 'khor gyi snying po nyon //",
    "NG0020:1187": "bram ze zla dpal ji bzhin du //",
    "NG0020:1188": "bla ma dam pa don ldan la //",
    "NG0020:1189": "lus dang srog la mi blta bar //",
    "NG0020:1190": "gus ldan man ngag gnang bar gyur //",
    "NG0020:1191": "dper na drang srong rlung nad can //",
    "NG0020:1192": "sman pa'i ngag ni nyan pa bzhin //",
    "NG0020:1193": "'khor 'das gcig tu bstan pa la //",
    "NG0020:1194": "skrag cing ya nga med par zhu //",
    "NG0020:1195": "gzhan gyis ma bslad bud med la //",
    "NG0020:1196": "dus tshod zin pa'i bu bzhin du //",
    "NG0020:1197": "the tshom med par dad pa yis //",
    "NG0020:1198": "rang sems don gnyis rtogs par gyis //",
    "NG0020:1199": "da yang 'dus pa'i snying po nyon //",
    "NG0020:1200": "'khor 'das rtsa ba gcig pa'i phyir //",
    "NG0020:1201": "seng ge lta bu'i brtson 'grus kyis //",
    "NG0020:1202": "sngags dang mtshan nyid ma rig pa'i //",
    "NG0020:1203": "'khor 'das rtsa ba'i gdams ngag zhu //",
    "NG0020:1204": "glang chen mi ldog dgra 'joms bzhin //",
    "NG0020:1205": "bla ma'i spyod pa mi rtogs par //",
    "NG0020:1206": "chos nyid gdams ngag don la brtag / brtson 'grus mi ldog the tshom gcad //",
    "NG0020:1207": "sa ku tse yi rkang lag bzhin //",
    "NG0020:1208": "bdag nyid spyod lam thams cad du //",
    "NG0020:1209": "don la yengs pa med par ni //",
    "NG0020:1210": "yid la rgyun du dran par bya //",
    "NG0020:1211": "da yang 'khor gyi snying po nyon //",
    "NG0020:1212": "brtse gdung dam tshig chen po ni //",
    "NG0020:1213": "ma med bu ni mi 'byung bzhin //",
    "NG0020:1214": "rang sems ma rtogs sangs rgyas ni //",
    "NG0020:1215": "dus gsum btsal yang mi rnyed pas //",
    "NG0020:1216": "tha mal 'di las btsal mi bya //",
    "NG0020:1217": "gzugs spangs grib ma mi rnyed bzhin //",
    "NG0020:1218": "dug lnga spangs pa'i pha rol na //",
    "NG0020:1219": "sangs rgyas bya ba'i ming yang med //",
    "NG0020:1220": "de nyid rtogs na chos sku yin //",
    "NG0020:1221": "dper na zangs lcags la sogs la //",
    "NG0020:1222": "gser 'gyur rtsi yis thebs pa bzhin //",
    "NG0020:1223": "rang gi sems kyi dug lnga la //",
    "NG0020:1224": "man ngag rtsi yis thebs pas rtogs //",
    "NG0020:1225": "dug la sngags btab dpe bzhin du //",
    "NG0020:1226": "dug ma bsal bar sman 'gyur bzhin //",
    "NG0020:1227": "dgag bsgrub med pa'i don gyis na //",
    "NG0020:1228": "dug lnga ye shes ngo bor shar //",
    "NG0020:1229": "nor bu rin chen rnyed pa'i mis //",
    "NG0020:1230": "'jig rten so nam mi dgos bzhin //",
    "NG0020:1231": "ma bsgoms sems kyi don rtogs nas //",
    "NG0020:1232": "de las mi 'da' dam tshig yin //",
    "NG0020:1233": "rdzogs pa chen po lta ba'i yang snying */",
    "NG0020:1234": "nam mkha' klong yangs kyi rgyud las /",
    "NG0020:1235": "'khrul pa bzlog pa'i dus thabs bstan pa'i le'u ste bco brgyad pa'o //                //",
    "NG0020:1236": "de nas 'dus pa'i 'khor rnams la //",
    "NG0020:1237": "rang byung ye shes chen po yis //",
    "NG0020:1238": "yin min dbye ba ngas bshad kyi //",
    "NG0020:1239": "yid kyis nyon la legs par zung *//",
    "NG0020:1240": "ye shes ma yin rang byung de //",
    "NG0020:1241": "sems can kun la yod mod kyang *//",
    "NG0020:1242": "ma rtogs phyir na ye shes min //",
    "NG0020:1243": "long ba mig mkhan ma rnyed 'dra //",
    "NG0020:1244": "rang byung med pa'i ye shes de //",
    "NG0020:1245": "gnas 'gyur ye shes lngar 'dod pa //",
    "NG0020:1246": "rkyen gyis 'gyur phyir rang byung min //",
    "NG0020:1247": "ra gan gser du 'dzin pa 'dra //",
    "NG0020:1248": "ye shes rang byung ma yin pa //",
    "NG0020:1249": "yid gnyis kun gzhi glo bur rkyen //",
    "NG0020:1250": "yid 'khrul phyir na gnyis ka min //",
    "NG0020:1251": "ri bong ra yi kha dog 'dra //",
    "NG0020:1252": "rang byung ye shes yin lugs ni //",
    "NG0020:1253": "shes rab lhag mthong las byung ba //",
    "NG0020:1254": "ye nas gnas pa'i rang byung de //",
    "NG0020:1255": "lung ldan rkyen gyis rtogs pa'i phyir //",
    "NG0020:1256": "rang byung ye shes 'dzom pa ni // mar gyi",
    "NG0020:1257": "yang zhun lta bur gsungs // rdzogs pa chen po",
    "NG0020:1258": "lta ba'i yang snying */ nam mkha' klong yangs kyi",
    "NG0020:1259": "rgyud las / rang byung gi ye shes kyi dbye",
    "NG0020:1260": "ba bstan pa'i le'u ste bcu dgu pa'o ///",
    "NG0020:1262": "/ de nas 'dus pa'i 'khor rnams la //",
    "NG0020:1263": "kun rig rgyal pos bka' stsal pa //",
    "NG0020:1264": "lung ldan bla ma'i gdams ngag gis //",
    "NG0020:1265": "rang sems snying po chos sku ni //",
    "NG0020:1266": "bstan na de ma thag tu shes //",
    "NG0020:1267": "ma bstan bar du shes mi srid //",
    "NG0020:1268": "da yang 'dus pa'i snying po nyon //",
    "NG0020:1269": "rang rig ye shes 'od po che //",
    "NG0020:1270": "'gro 'ong med par 'khor ba brlag / ma rig log pas ye shes skyed //",
    "NG0020:1271": "'khor ba ru bzlog mya ngan 'das //",
    "NG0020:1272": "ye shes ma bsgoms lhun gyis grub //",
    "NG0020:1273": "don dang mthun par nyams myong skye //",
    "NG0020:1274": "bsgoms kyang de nyid ye shes skye //",
    "NG0020:1275": "de phyir rtog pa rab tu gces //",
    "NG0020:1276": "rdzogs pa chen po lta ba'i yang snying */",
    "NG0020:1277": "nam mkha' klong yangs kyi rgyud las /",
    "NG0020:1278": "tha ma 'khor ba rang brlag tu bstan pa'i le'u ste nyi shu pa'o ///",
    "NG0020:1280": "/ de nas rdo rje sems dpa' yis //",
    "NG0020:1281": "kun rig sems kyi rgyal po la //",
    "NG0020:1282": "yid kyi dran pa 'di skad gsol //",
    "NG0020:1283": "nges pa'i don mthun gdams ngag gis //",
    "NG0020:1284": "ngo bo nyid kyi sku mchog gang *//",
    "NG0020:1285": "snang ba chos dbyings ji ltar lags //",
    "NG0020:1286": "rang sems chos sku ji ltar sprad //",
    "NG0020:1287": "'bral med mthun 'jug ji ltar spyad //",
    "NG0020:1288": "gsang ba rnam bzhi'i gnang bkag gang *//",
    "NG0020:1289": "bsgom med la ni ji ltar bzla //",
    "NG0020:1290": "mnyam pa'i rgyal pos bshad du gsol //",
    "NG0020:1291": "zhus pa'i don gsan bka' stsal pa //",
    "NG0020:1292": "nga yi chos nyid gnas lugs ni //",
    "NG0020:1293": "sems can med pa'i gong rol du //",
    "NG0020:1294": "bag chags ma bsags lus ma blangs //",
    "NG0020:1295": "sangs rgyas med pa'i sngon rol du //",
    "NG0020:1296": "rtogs pa ma bzhag byang ma chub //",
    "NG0020:1297": "'khor 'das ma rig kun gyi gzhi //",
    "NG0020:1298": "de yang rdo rje sems dpa' nyon //",
    "NG0020:1299": "dngos med sems kyi snying po ni //",
    "NG0020:1300": "'dus ma byas pa'i gnyug ma la //",
    "NG0020:1301": "bzang ngan rnam rtog gting nas med //",
    "NG0020:1302": "rgyu rkyen med pa'i snying po yin //",
    "NG0020:1303": "ma rig med pa'i rang 'byung ni //",
    "NG0020:1304": "mi srid phung po ga la skye //",
    "NG0020:1305": "lus med chos sku 'gyur med de //",
    "NG0020:1306": "rang 'byung sangs rgyas yang dag yod //",
    "NG0020:1307": "tha snyad ming bas nga snga'i phyir //",
    "NG0020:1308": "yod cing rtag par sgro ma 'dogs //",
    "NG0020:1309": "stong pa nyid pas nga snga'i phyir //",
    "NG0020:1310": "nga la med par skur ma 'debs //",
    "NG0020:1311": "'byung bzhi ma 'brel rig pa la //",
    "NG0020:1312": "sgrib byed med par rang gsal 'di //",
    "NG0020:1313": "dus gsum gcig pa shes pa'i rgyun //",
    "NG0020:1314": "ma byung ma skyes da lta nyid //",
    "NG0020:1315": "de yang 'khor gyi snying po nyon //",
    "NG0020:1316": "rang byung sku la skye 'chi med //",
    "NG0020:1317": "de phyir 'khor ba ltung ma myong *//",
    "NG0020:1318": "don ma rtogs pa'i sangs rgyas med //",
    "NG0020:1319": "de phyir mya ngan 'das ma myong *//",
    "NG0020:1320": "rang gsal nga nyid kun gyi mes //",
    "NG0020:1321": "da yang 'dus pa'i snying po nyon //",
    "NG0020:1322": "dngos po med pas nam mkha' 'dra //",
    "NG0020:1323": "mi 'gyur sra bas rdo rje 'dra //",
    "NG0020:1324": "skye ba med pas a dang 'dra //",
    "NG0020:1325": "don ma yin phyir dpe 'di bstan //",
    "NG0020:1326": "ngo bo nyid kyi sku mchog ni //",
    "NG0020:1327": "dngos po mtha' bral nyon mongs ldog / stong pa'i mtha' bral ngo bo nyid //",
    "NG0020:1328": "gnyis ka las bzlog chos kyi sku //",
    "NG0020:1329": "de yang 'khor gyi snying po nyon //",
    "NG0020:1330": "mtshan nyid phyir bltas 'dra ba med //",
    "NG0020:1331": "rgyal po gdung chang bu bzhin du //",
    "NG0020:1332": "kha dog 'di 'dra mtshon mi nus //",
    "NG0020:1333": "gdod nas dpe med chos kyi sku //",
    "NG0020:1334": "nang du bsam pa'i yid med de //",
    "NG0020:1335": "nam mkha' lcags kyis byug pa bzhin //",
    "NG0020:1336": "rig tshor rnam pa cir yang snang *//",
    "NG0020:1337": "dran pa nyid ni ye shes klong *//",
    "NG0020:1338": "yul gyi snang grag 'di nyid la //",
    "NG0020:1339": "nyi ma shar nas mun med ltar //",
    "NG0020:1340": "da lta'i rang sems chos kyi sku //",
    "NG0020:1341": "de la 'khor ba'i rang bzhin med //",
    "NG0020:1342": "'gro drug sems can thams cad la //",
    "NG0020:1343": "til la mar gyis khyab pa bzhin //",
    "NG0020:1344": "rang sems ye shes byang chub sems //",
    "NG0020:1345": "bder gshegs snying po chos skus khyab //",
    "NG0020:1346": "ye nas don dang mi bral ba'i //",
    "NG0020:1347": "lung ldan rkyen gyis rang sems rtogs //",
    "NG0020:1348": "nor bu rin chen 'od bzhin du //",
    "NG0020:1349": "ye shes dag pa 'char nub med //",
    "NG0020:1350": "'khor ba dag gi mtshan nyid kyang *//",
    "NG0020:1351": "min pa tsam gyi mi spangs par //",
    "NG0020:1352": "yang dag don du mi bya'i phyir //",
    "NG0020:1353": "dgag bsgrub med pa tsam du bzhag / mya ngan 'das pa'i chos kun kyang *//",
    "NG0020:1354": "yin pa tsam gyis mi blang bar //",
    "NG0020:1355": "sems can gdul phyir ma gtogs par //",
    "NG0020:1356": "ched du mi bsgrub btang snyoms bzhag / rdzogs pa chen po lta ba'i yang snying */",
    "NG0020:1357": "nam mkha' klong yangs kyi rgyud las /",
    "NG0020:1358": "rig pa ma bslad ngo bo nyid kyi sku bstan pa'i le'u ste nyi shu rtsa gcig pa'o //      //",
    "NG0020:1359": "de nas kun rig rgyal po yis //",
    "NG0020:1360": "snang ba'i mtshan nyid bka' stsal pa //",
    "NG0020:1361": "rnam bzhi'i phyi la bar snang nang *//",
    "NG0020:1362": "gsum bral snang ba chos kyi dbyings //",
    "NG0020:1363": "gcig las tha dad dngos 'dzin pas //",
    "NG0020:1364": "nyi ma'i zer dang 'char dogs bzhin //",
    "NG0020:1365": "dgag bsgrub med phyir chos kyi dbyings //",
    "NG0020:1366": "de yang 'dus pa'i snying po nyon //",
    "NG0020:1367": "dred mo gdos thag ma chod par //",
    "NG0020:1368": "brid bsdig gnyis kyis mi phan bzhin //",
    "NG0020:1369": "yul dang gol sa ma chod par //",
    "NG0020:1370": "ci bsgom don med 'khor bar 'khyams //",
    "NG0020:1371": "'khrul pa las ni yul med kyang *//",
    "NG0020:1372": "'byung ba chen po lnga nyid la //",
    "NG0020:1373": "rang sems rig pa'i don med bar //",
    "NG0020:1374": "rang byung yin phyir ye shes min //",
    "NG0020:1375": "de yang 'dus pa'i snying po nyon //",
    "NG0020:1376": "gser dang ser po'i tshul bzhin du //",
    "NG0020:1377": "byis pa tha dad zhen zlog phyir //",
    "NG0020:1378": "bdag nyid gcig pa'i 'brel ba yod //",
    "NG0020:1379": "de phyir yul 'di spang mi dgos //",
    "NG0020:1380": "phyi yi 'byung bar sems sdud pas //",
    "NG0020:1381": "zer mthong snying po ma mthong bzhin //",
    "NG0020:1382": "gnyis med snang stong khas mi len //",
    "NG0020:1383": "yul la rtsod phyir don mi rtogs //",
    "NG0020:1384": "bden pa mthong ba'i dge slong ni //",
    "NG0020:1385": "'khor 'das longs spyod mi sdud bzhin //",
    "NG0020:1386": "gzhi la snang ba med pa'i phyir //",
    "NG0020:1387": "yul 'di sems su blos mi sdud //",
    "NG0020:1388": "me dang du ba'i tshul bzhin du //",
    "NG0020:1389": "snang ba 'di la rang rgyud du //",
    "NG0020:1390": "rang sems yul du 'khrul pa yis //",
    "NG0020:1391": "bdag tu rtog pa'i zhen pa zlog / kun du rgyu ba'i skye lam bzhin //",
    "NG0020:1392": "mthar thug 'brel pa med pa yis //",
    "NG0020:1393": "tha dad gcig tu mi bsam pas //",
    "NG0020:1394": "snang ba 'di la don mi bzhag / da yang 'dus pa'i snying po nyon //",
    "NG0020:1395": "dper na khyung chen mkha' lding la //",
    "NG0020:1396": "chu klung gyen thur nyams mi nga *//",
    "NG0020:1397": "bar snang khams kun lam du bde //",
    "NG0020:1398": "dmigs pa'i sa phyogs yud kyis phyin //",
    "NG0020:1399": "de bzhin snang ba ma bcos pas //",
    "NG0020:1400": "sna tshogs mdun na snang bzhin du //",
    "NG0020:1401": "snang tsam nyid nas spang sdud med //",
    "NG0020:1402": "zhen med rnal 'byor spyod yul la //",
    "NG0020:1403": "'khrul pa'i rtog pas gzhi mi 'gyur //",
    "NG0020:1404": "btsal ba'i bsam pas dbyings mi bskyed //",
    "NG0020:1405": "da yang 'dus pa'i snying po nyon //",
    "NG0020:1406": "nyi ma lta bu'i chos kyi sku //",
    "NG0020:1407": "thig le'i rtsal ni ma 'gags pas //",
    "NG0020:1408": "sgo lnga gsal ba nyi zer 'dra //",
    "NG0020:1409": "ngo bo gcig phyir dgag bsgrub med //",
    "NG0020:1410": "de phyir chos kyi dbyings zhes bya //",
    "NG0020:1411": "rdzogs pa chen po lta ba'i yang snying */",
    "NG0020:1412": "nam mkha' klong yangs kyi rgyud las /",
    "NG0020:1413": "snang ba ma bcos chos kyi dbyings bstan pa'i le'u ste nyi shu rtsa gnyis pa'o //    //",
    "NG0020:1414": "de nas 'dus pa'i 'khor rnams la //",
    "NG0020:1415": "kun rig sems kyi rgyal po yis //",
    "NG0020:1416": "chos sku ngo sprod bka' stsal pa //",
    "NG0020:1417": "rnam smin lus dang bcas pa yis //",
    "NG0020:1418": "tha mal kun gzhi gzhi cha la //",
    "NG0020:1419": "snga phyi rang bral chos sku gsal //",
    "NG0020:1420": "chu dngas rnyog med dpe bzhin no //",
    "NG0020:1421": "de yang 'dus pa'i snying po nyon //",
    "NG0020:1422": "yang dag zab mo chos sku ni //",
    "NG0020:1423": "skye ba med cing 'gag pa med //",
    "NG0020:1424": "rnam rtog mtshan ma gzhi nas med //",
    "NG0020:1425": "nyon mongs ngar 'dzin rnams dang bral //",
    "NG0020:1426": "'phel 'grib skyon rnams ngang gis med //",
    "NG0020:1427": "de yi ngang la gnas thabs ni //",
    "NG0020:1428": "snga phyi gzhi la med shes pas //",
    "NG0020:1429": "sems can dus na chos kyi sku //",
    "NG0020:1430": "yid kyi yul du ma bsgoms kyang *//",
    "NG0020:1431": "rang byung rig pa'i ting 'dzin gsal //",
    "NG0020:1432": "de yang rdo rje sems dpa' nyon //",
    "NG0020:1433": "rang gi thig le'i don lta na //",
    "NG0020:1434": "rab 'bring tha ma'i blo tshad du //",
    "NG0020:1435": "rim gyis bsgoms par ngas bshad kyis //",
    "NG0020:1436": "gzhan du ma yengs yid la zung *//",
    "NG0020:1437": "tha ma rnal 'byor sgom pa pos //",
    "NG0020:1438": "snga phyi med pa'i gnyug ma la //",
    "NG0020:1439": "ma 'phros ma bying rang lugs tsam //",
    "NG0020:1440": "de la rgyun du ma yengs bsgom //",
    "NG0020:1441": "chags sdang dbang gis 'phro gyur na //",
    "NG0020:1442": "don dam dgag bsgrub med pa'i phyir //",
    "NG0020:1443": "rang byung snying po rang shar bas //",
    "NG0020:1444": "ba mor nyi shar ji bzhin no //",
    "NG0020:1445": "gti mug dbang gis bying ba ni //",
    "NG0020:1446": "rang sems shes pa gzengs bstod la //",
    "NG0020:1447": "phyi rol yul la mi spyad par //",
    "NG0020:1448": "dbang po sgo dbye yan du gzhug / 'bring gi rnal 'byor sgom pa pos //",
    "NG0020:1449": "chos sku nam mkha' lta bu la //",
    "NG0020:1450": "ji bzhin pa yi ye shes de //",
    "NG0020:1451": "brjod med rgyun mi chad par lta //",
    "NG0020:1452": "gal te byung tshor rtag chad rnams //",
    "NG0020:1453": "rnam rtog ye shes bskul mar shes //",
    "NG0020:1454": "me la shing bsnan ji bzhin du //",
    "NG0020:1455": "de tsam nyid nas bsgom pa gsal //",
    "NG0020:1456": "sgo lnga shes pa rmugs gyur na //",
    "NG0020:1457": "nyams gsum bsres pa'i don dran pas //",
    "NG0020:1458": "chos nyid ye shes klong du bying *//",
    "NG0020:1459": "bum nang rin chen gter dang 'dra //",
    "NG0020:1460": "dbang po rab kyi bsgom pa la //",
    "NG0020:1461": "nyams dang mi nyams med pa'i phyir //",
    "NG0020:1462": "'bral med don la bcos mi dgos //",
    "NG0020:1463": "sprin med nam mkha' ji bzhin no //",
    "NG0020:1464": "de yang blo gros dam pa nyon //",
    "NG0020:1465": "nyi zla gzas zin dpe bzhin du //",
    "NG0020:1466": "dbyings dang chos sku dus mnyam phyir //",
    "NG0020:1467": "chos nyid rang gsal rang gnas pas //",
    "NG0020:1468": "ye shes mi 'bral rdzogs pa yin //",
    "NG0020:1469": "rdzogs pa chen po lta ba'i yang snying */",
    "NG0020:1470": "nam mkha' klong yangs kyi rgyud las /",
    "NG0020:1471": "rang sems chos skur ngo sprod pa'i le'u ste nyi shu rtsa gsum pa'o //    //",
    "NG0020:1472": "de nas 'dus pa'i 'khor rnams la //",
    "NG0020:1473": "'bral med spyod pa bka' stsal pa //",
    "NG0020:1474": "rang sems lta ba rtogs pa yis //",
    "NG0020:1475": "mnyam rjes dug lnga gcig tu shes //",
    "NG0020:1476": "de tshe nyon mongs ci spyad kyang *//",
    "NG0020:1477": "ngo bo nyid la 'phel 'grib med //",
    "NG0020:1478": "de yang 'dus pa'i snying po nyon //",
    "NG0020:1479": "de tsam nyid na ngo bo nyid //",
    "NG0020:1480": "de don mi brjed rtogs pa'i phyir //",
    "NG0020:1481": "ched du byas la bsgom mi bya //",
    "NG0020:1482": "ma gi ta la gang reg 'dra //",
    "NG0020:1483": "yul nyid sems su mi bsgom pas //",
    "NG0020:1484": "dran rig chos nyid byang chub sems //",
    "NG0020:1485": "de nyid spyod pa'i yul las 'das //",
    "NG0020:1486": "de phyir don la nyams pa med //",
    "NG0020:1487": "de yang 'khor gyi sems dpa' nyon //",
    "NG0020:1488": "gnyid nyid bsgom par gsal thebs nas //",
    "NG0020:1489": "ldog ka sad ka'i dus dag tu //",
    "NG0020:1490": "de tshe chos sku'i don dran na //",
    "NG0020:1491": "rin chen ga 'ur bcug pa 'dra //",
    "NG0020:1492": "gshog rno rdul med tsha grang snyoms //",
    "NG0020:1493": "mi 'tshub chu yi nya bzhin du //",
    "NG0020:1494": "rmi lam 'brel thabs med par 'byung *//",
    "NG0020:1495": "tshogs drug 'gags kyang chos skur gnas //",
    "NG0020:1496": "de yang 'khor gyi sems dpa' nyon //",
    "NG0020:1497": "'chi ka bar do'i don dran na //",
    "NG0020:1498": "gnad gcod sdug bsngal ci byung yang *//",
    "NG0020:1499": "'jigs pa brgal 'dod mi bzhin du //",
    "NG0020:1500": "ched du dran pa shin du gces //",
    "NG0020:1501": "na ba ta yi mig gnyis 'dra //",
    "NG0020:1502": "rtsa drod yod la srog dang bral //",
    "NG0020:1503": "rtsa med drod bcas bkrag ma nyams //",
    "NG0020:1504": "chos kyi sku ni dran pa'i rtags //",
    "NG0020:1505": "na tsha byung na smos ci dgos //",
    "NG0020:1506": "da yang 'dus pa'i snying po nyon //",
    "NG0020:1507": "dbang po 'bring gi rnal 'byor pas //",
    "NG0020:1508": "gzhi shes mngon du ma gyur pas //",
    "NG0020:1509": "lus su zhugs kyang don dran te //",
    "NG0020:1510": "rtogs pa yin phyir mngal na bsgom //",
    "NG0020:1511": "tshe 'phos nas ni mngon sangs rgyas //",
    "NG0020:1512": "tha ma phyi rol brtags pas brjed //",
    "NG0020:1513": "dran tshe rkyen dang phrad pa'i phyir //",
    "NG0020:1514": "skad cig zur tsam brda' yis ni //",
    "NG0020:1515": "the tshom med par don go nas //",
    "NG0020:1516": "skye ba gcig gis sangs rgyas 'grub //",
    "NG0020:1517": "de yang 'dus pa'i snying po nyon //",
    "NG0020:1518": "de ltar ma rtogs rnal 'byor pas //",
    "NG0020:1519": "ji ltar bsgoms kyang don med 'khyams //",
    "NG0020:1520": "'khor ba lugs kyi nad du 'jug / de tshe lus kyi bza' bgo ni //",
    "NG0020:1521": "mi dgos gnyid mi 'ong zhing bde //",
    "NG0020:1522": "gsal la yul gyi rtog pa med //",
    "NG0020:1523": "dus la ma bab bar du ni //",
    "NG0020:1524": "mkhas kyang lta sgom bstan thabs med //",
    "NG0020:1525": "bum pa nang gi mar me 'dra //",
    "NG0020:1526": "de yang 'dus pa'i snying po nyon //",
    "NG0020:1527": "sangs rgyas sems can rnal 'byor pas //",
    "NG0020:1528": "so sor snang ba ma yin te //",
    "NG0020:1529": "ma 'khrul ma rtogs gong rol gyi //",
    "NG0020:1530": "ngo bo nyid kyi sku dang ni //",
    "NG0020:1531": "ma 'khrul rtogs pa'i kun bzang thugs //",
    "NG0020:1532": "'khrul nas ma rtogs sems can sems //",
    "NG0020:1533": "'khrul kyang rtogs pa'i rnal 'byor thugs //",
    "NG0020:1534": "ngo bo gcig phyir gol sa med //",
    "NG0020:1535": "de tshe chos sku zad ka ma //",
    "NG0020:1536": "mi 'gyur brtan pas gser bzhin no //",
    "NG0020:1537": "rdzogs pa chen po lta ba'i yang snying */",
    "NG0020:1538": "nam mkha' klongs yangs kyi rgyud las /",
    "NG0020:1539": "dus bzhi rigs spyod bstan pa'i le'u ste nyi shu rtsa bzhi pa'o ///",
    "NG0020:1541": "/ de nas 'dus pa'i 'khor rnams la //",
    "NG0020:1542": "kun rig rgyal pos bka' stsal pa //",
    "NG0020:1543": "mthun 'jug thabs kyi spyod pa yi //",
    "NG0020:1544": "tshogs chen ma lus rdzogs pa yis //",
    "NG0020:1545": "'gro don thugs rje mthar dbyung phyir //",
    "NG0020:1546": "rdzogs chen shin tu rnal 'byor pas //",
    "NG0020:1547": "bla med go 'phang mchog brnyes par //",
    "NG0020:1548": "sems can gnas phyir bla ma bkur //",
    "NG0020:1549": "bla ma bsgom na chos sku bsgom //",
    "NG0020:1550": "lha sku'i 'bum phrag stong bsgoms pa'i //",
    "NG0020:1551": "bsod nams de yi char mi phod //",
    "NG0020:1552": "de phyir dkar po'i chos spyod kyi //",
    "NG0020:1553": "nyan bshad bsgom dang 'dzin pa dang *//",
    "NG0020:1554": "mchod gtor la sogs gang byed kyang *//",
    "NG0020:1555": "sngon du 'gro ba'i las byed phyir //",
    "NG0020:1556": "bla ma dus gsum sangs rgyas dpal //",
    "NG0020:1557": "dkyil 'khor sgor zhugs thams cad kyi //",
    "NG0020:1558": "'bral med yi dam lha tshogs dang *//",
    "NG0020:1559": "man ngag rgyud don rang rig lha //",
    "NG0020:1560": "rtsol med 'bras bu'i chos dang ni //",
    "NG0020:1561": "don ldan rnal 'byor mkha' 'gro la //",
    "NG0020:1562": "lus ngag yid kyis phyag 'tshal nas //",
    "NG0020:1563": "bla med mchod gtor gtong ba'i tshe //",
    "NG0020:1564": "phyi yi 'jig rten snod nang du //",
    "NG0020:1565": "bdud rtsi'i rgya mtsho gting zab gyur //",
    "NG0020:1566": "de steng 'bru yi phye btab pas //",
    "NG0020:1567": "gser gyi sa gzhi chen por gyur //",
    "NG0020:1568": "me tog sna tshogs gtor bas na //",
    "NG0020:1569": "'dzam gling bye ba phrag brgyar bsam //",
    "NG0020:1570": "rin chen sna lnga brdar bas ni //",
    "NG0020:1571": "rin chen ri bdun ma bskyed rdzogs //",
    "NG0020:1572": "snying po rnam lnga blugs pa yis //",
    "NG0020:1573": "mi brjed dran pa'i gzungs thob 'gyur //",
    "NG0020:1574": "sman lnga 'bru lnga blugs pa yis //",
    "NG0020:1575": "nad dang mu ge'i bskal pa thar //",
    "NG0020:1576": "lta bas byin gyis brlabs pa'i phyir //",
    "NG0020:1577": "mgron bzhir rim pas bsngo mi dgos //",
    "NG0020:1578": "de yang 'dus pa'i snying po nyon //",
    "NG0020:1579": "bsngo ba med pa'i bsngo ba ni //",
    "NG0020:1580": "bla med mya ngan 'das pas na //",
    "NG0020:1581": "'jig tshogs dmyal ba yan chad du //",
    "NG0020:1582": "bla med mchod sbyin 'di bsngos pas //",
    "NG0020:1583": "sems can bsam pa 'grub gyur nas //",
    "NG0020:1584": "lhun grub sa la gnas par shog / rdzogs pa chen po lta ba'i yang snying */",
    "NG0020:1585": "nam mkha' klong yangs kyi rgyud las /",
    "NG0020:1586": "phyi'i mchod gtor btang ba'i le'u ste nyi shu rtsa lnga pa'o //     //",
    "NG0020:1587": "de nas 'dus pa'i 'khor rnams la //",
    "NG0020:1588": "kun rig rgyal pos yang gsungs pa //",
    "NG0020:1589": "nang gi mdzad spyod tshogs chen ni //",
    "NG0020:1590": "phrin las rnam pa bzhi yi chos //",
    "NG0020:1591": "don ldan dbang bskur byed la sogs //",
    "NG0020:1592": "tshogs mchod rim pa gang byed kyang *//",
    "NG0020:1593": "yid mthad pa yi gnas dag tu //",
    "NG0020:1594": "dam tshig sel med 'khor tshogs bcas //",
    "NG0020:1595": "dkyil 'khor man+dal gzhung bzhin du //",
    "NG0020:1596": "ye shes tshogs chen bsags pa'i phyir //",
    "NG0020:1597": "dga' ldan lha yi longs spyod dang *//",
    "NG0020:1598": "'byor ldan mi yi longs spyod dang *//",
    "NG0020:1599": "dgongs ldan 'phrul gyi longs spyod rnams //",
    "NG0020:1600": "yid dang dngos su bsags bsams la //",
    "NG0020:1601": "sngon du 'gro ba'i las byas te //",
    "NG0020:1602": "gnas khang byin gyis brlabs pa dang *//",
    "NG0020:1603": "ting 'dzin zhal zas spro bskyed nas //",
    "NG0020:1604": "dam can 'du bar bsgo ba dang *//",
    "NG0020:1605": "thugs dam bskul dang tshar bcad nas //",
    "NG0020:1606": "gsang ba'i lha mos mtshams bcad de //",
    "NG0020:1607": "rnal 'byor nongs bshags byas nas ni //",
    "NG0020:1608": "dkyil 'khor bskyed dang dbang bskur dang *//",
    "NG0020:1609": "don rtogs byin gyis brlabs mi dgos //",
    "NG0020:1610": "ma rtogs sngags dang yig 'brus brlab //",
    "NG0020:1611": "da yang 'dus pa'i snying po nyon //",
    "NG0020:1612": "yid kyi mdun gyi nam mkha' la //",
    "NG0020:1613": "dus gsum bzhugs pa'i sangs rgyas dang *//",
    "NG0020:1614": "bla med khrag mthung rigs lnga'i tshogs //",
    "NG0020:1615": "rig 'dzin rje btsun bla ma rnams //",
    "NG0020:1616": "mkha' 'gro 'khor bcas spyan drangs nas //",
    "NG0020:1617": "ci 'byor pa yi tshogs drangs nas //",
    "NG0020:1618": "de nas rnal 'byor dad ldan gyis //",
    "NG0020:1619": "snang ba gzugs kyi mchod pa dang *//",
    "NG0020:1620": "sgrogs pa sgra yi mchod pa dang *//",
    "NG0020:1621": "thabs dang shes rab bde ba yis //",
    "NG0020:1622": "ye shes lha la rdzogs par mchod //",
    "NG0020:1623": "lhag ma rol la lha bshags dang *//",
    "NG0020:1624": "skye shi dus kyi smon lam btab //",
    "NG0020:1625": "de yang rdo rje sems dpa' nyon //",
    "NG0020:1626": "de ltar tshogs chen gnyis rdzogs mi'i //",
    "NG0020:1627": "stong gsum sangs rgyas sar shes kyang *//",
    "NG0020:1628": "grong yul gnas la chags mi bya //",
    "NG0020:1629": "ci spyod rgyal ba'i mdzad spyod kyang *//",
    "NG0020:1630": "'du 'dzi g.yeng phyogs dbang med gtang *//",
    "NG0020:1631": "rnam smin lus dang ma bral kyang *//",
    "NG0020:1632": "sems la chos sku shin tu gsal //",
    "NG0020:1633": "nyin dang mtshan mo dbye ru med //",
    "NG0020:1634": "ci spyod rang byung ye shes la //",
    "NG0020:1635": "ma chags dang du blang ba med //",
    "NG0020:1636": "rtog pa skyon du 'bor ba med //",
    "NG0020:1637": "dka' thub tshul gyis bsdam pa med //",
    "NG0020:1638": "gang yang blo yi rten med kyang *//",
    "NG0020:1639": "'on kyang ma go drang ba'i phyir //",
    "NG0020:1640": "re zhig tsam du dkar chos spyod //",
    "NG0020:1641": "rdzogs pa chen po lta ba'i yang snying */",
    "NG0020:1642": "nam mkha' klong yangs kyi rgyud las / gsang sngags",
    "NG0020:1643": "kyi tshogs 'bul ba'i le'u ste nyi shu rtsa drug",
    "NG0020:1644": "pa'o // // de nas 'dus pa'i 'khor rnams la //",
    "NG0020:1645": "kun rig rgyal pos bka' stsal pa //",
    "NG0020:1646": "chos rnams kun gyi rtsa ba ni //",
    "NG0020:1647": "srog ni rnam pa gnyis su 'dus //",
    "NG0020:1648": "ma rig thar pa gang spyod pa //",
    "NG0020:1649": "de yi bye brag ngas bshad nyon //",
    "NG0020:1650": "thar pa mya ngan 'das pa'i chos //",
    "NG0020:1651": "sems gsang lta nyams rang srog gcod //",
    "NG0020:1652": "nyon mongs dbang du gyur pas na //",
    "NG0020:1653": "'dus byas chos kyis mi skyob ltung *//",
    "NG0020:1654": "de yang rdo rje sems dpa' nyon //",
    "NG0020:1655": "dug lnga 'khor ba'i rtsa ba ni //",
    "NG0020:1656": "ma rig kun gzhi yin pa'i phyir //",
    "NG0020:1657": "lus can srog ni bcad mi 'gyur //",
    "NG0020:1658": "kun bzang shes rab mtshon rnon gyis //",
    "NG0020:1659": "thog mtha'i bar du ma rig bsad //",
    "NG0020:1660": "de yang sems can srog 'di la //",
    "NG0020:1661": "lus 'di gnas skabs 'brel yod kyi //",
    "NG0020:1662": "lus can srog ni bcad mi bya //",
    "NG0020:1663": "gal te zhe sdang srog gcod na //",
    "NG0020:1664": "rang sems ma rtogs tha mal te //",
    "NG0020:1665": "skyabs 'gro nyams phyir dmyal bar ltung *//",
    "NG0020:1666": "skye bo bdun 'gyur sdig pa che //",
    "NG0020:1667": "de yang blo gros dam pa nyon //",
    "NG0020:1668": "nam mkha' me yis mi tshig bzhin //",
    "NG0020:1669": "de bzhin don rtogs rnal 'byor pas //",
    "NG0020:1670": "slob dpon sku dgra la sogs pa //",
    "NG0020:1671": "bsgral ba'i zhing bcu bsgral 'gyur kyang *//",
    "NG0020:1672": "sgrib par mi 'gyur tshogs su 'gyur //",
    "NG0020:1673": "ngo bo nyid kyi skur dran na //",
    "NG0020:1674": "ma rig srog ni bcad pa'i phyir //",
    "NG0020:1675": "srog gi nang na dam pa'i mchog / de dang mi 'bral mngon sangs rgyas //",
    "NG0020:1676": "de yang 'dus pa'i snying po nyon //",
    "NG0020:1677": "gzhan gyi mi dang mi ma yin //",
    "NG0020:1678": "rgyud bzung nor ni dngos po'i rdzas //",
    "NG0020:1679": "gsang sngags sgor zhugs rnal 'byor pas //",
    "NG0020:1680": "rku ba'i sems kyis blang mi bya //",
    "NG0020:1681": "de phyir bdag nyid rdzas la yang *//",
    "NG0020:1682": "ma byin blang sems dran na ni //",
    "NG0020:1683": "yi dwags gnas su skye 'gyur gsungs //",
    "NG0020:1684": "gzhan gyi rdzas la smos ci dgos //",
    "NG0020:1685": "de yang blo gros dam pa nyon //",
    "NG0020:1686": "rgya mtsho skyogs kyis mi 'grib ltar //",
    "NG0020:1687": "don rtogs rnal 'byor gdeng ldan pas //",
    "NG0020:1688": "ser snas bcings pa'i rdzas rnams ni //",
    "NG0020:1689": "g.yo sgyu'i thabs kyi nor blangs la //",
    "NG0020:1690": "bla ma dkon mchog tshogs su 'bul //",
    "NG0020:1691": "bla ma nges pa'i lung ldan gyis //",
    "NG0020:1692": "de la gsang ba'i sku lnga byin //",
    "NG0020:1693": "de phyir ma byin blangs na grol //",
    "NG0020:1694": "da yang 'khor gyi snying po nyon //",
    "NG0020:1695": "gnas skabs 'brel ba'i lus yod pas //",
    "NG0020:1696": "'tsho ba'i bza' bgo dgos pa'i phyir //",
    "NG0020:1697": "log 'tsho'i g.yo sgyu ma yin par //",
    "NG0020:1698": "chos kyis 'tsho ba'i rdzas rnams btsal //",
    "NG0020:1699": "de yang lam gyi rnal 'byor pas //",
    "NG0020:1700": "bung ba bcud len zhen med ltar //",
    "NG0020:1701": "khyim pa sun ni ma phyung bar //",
    "NG0020:1702": "'tsho ba'i yo byad tshod zin bya //",
    "NG0020:1703": "de yang rdo rje sems dpa' nyon //",
    "NG0020:1704": "lus la pho mo yod pa'i phyir //",
    "NG0020:1705": "sems can las kyi chags spyod tshe //",
    "NG0020:1706": "'khor ba'i 'bras bu ma smin na //",
    "NG0020:1707": "don zin bde ba grogs su che //",
    "NG0020:1708": "de phyir snga phyi ma song pa'i //",
    "NG0020:1709": "ye shes chos sku rang yin pas //",
    "NG0020:1710": "de la skyon gyis mi gos phyir //",
    "NG0020:1711": "thabs dang lta bas zin par bya //",
    "NG0020:1712": "da yang blo gros dam pa nyon //",
    "NG0020:1713": "bdag nyid ma yin gzhan dag la //",
    "NG0020:1714": "chags sems tsam yang mi bya la //",
    "NG0020:1715": "dam tshig sdom pa srung ba dang *//",
    "NG0020:1716": "rgyal rigs mo dang bslab srung dang *//",
    "NG0020:1717": "bdag po can gyi bud med ni //",
    "NG0020:1718": "rtsa ba yan lag dam tshig gi //",
    "NG0020:1719": "nyams par byed pa'i bzhi yin phyir //",
    "NG0020:1720": "ro myags ngu 'bod dmyal bar ltung *//",
    "NG0020:1721": "bag chags zhen pa'i rgyu yin pas //",
    "NG0020:1722": "blta bas ma zin rtag tu spang *//",
    "NG0020:1723": "zhen med chos sku'i spyod par bshad //",
    "NG0020:1724": "de phyir 'khor spangs rab tu gces //",
    "NG0020:1725": "de yang 'dus pa'i snying po nyon //",
    "NG0020:1726": "'jig rten 'khor ba rdzun gyi chos //",
    "NG0020:1727": "yod med skyon la dam par blta //",
    "NG0020:1728": "ma rig 'khrul par the tshom med //",
    "NG0020:1729": "mi bden rdzun par shin tu smra //",
    "NG0020:1730": "de yang blo gros dam pa nyon //",
    "NG0020:1731": "'du shes bsgyur nas rang 'dod kyis //",
    "NG0020:1732": "mi chos bla ma'i rdzun sogs blos //",
    "NG0020:1733": "rang sems bcos phyir don dang 'gal //",
    "NG0020:1734": "de bzhin lce rmod dmyal bar ltung *//",
    "NG0020:1735": "de yang rang sems rtogs pa'i don //",
    "NG0020:1736": "'khor ba mya ngan 'das pa'i chos //",
    "NG0020:1737": "gnyis kas 'bras bu mi 'byin na //",
    "NG0020:1738": "dug lnga rang grol rgyal ba'i thugs //",
    "NG0020:1739": "rtogs la drang po ma bcos pa //",
    "NG0020:1740": "sangs rgyas mdzad spyod de go bas //",
    "NG0020:1741": "g.yo sgyu med pa dam pa'i don //",
    "NG0020:1742": "de ltar rnal 'byor dam pa'i lam //",
    "NG0020:1743": "rdzogs pa chen po lta ba'i yang snying */",
    "NG0020:1744": "nam mkha' klong yangs kyi rgyud las /",
    "NG0020:1745": "gsang ba'i spyod pa bstan pa'i le'u ste nyi shu rtsa bdun pa'o ///",
    "NG0020:1747": "/ de nas kun rig rgyal po yis //",
    "NG0020:1748": "ma bsgoms 'brel med bka' stsal pa //",
    "NG0020:1749": "sems nyid bsgom du med pa'i dpe //",
    "NG0020:1750": "nam mkha' bsgom du sems dang bral //",
    "NG0020:1751": "de bzhin sems kyi sems bsgom du //",
    "NG0020:1752": "chos nyid spyad pa'i yul las 'das //",
    "NG0020:1753": "sems kyi gzhi shes bsgom mi dgos //",
    "NG0020:1754": "don gnyis tshig tu 'byung ba'i phyir //",
    "NG0020:1755": "tshig la don med zer ba 'khrul //",
    "NG0020:1756": "de yang rdo rje sems dpa' nyon //",
    "NG0020:1757": "rgyun du 'bral med chos kyi sku //",
    "NG0020:1758": "nyams myong med pa nyams kyi mchog / ci yang yid la mi byed na //",
    "NG0020:1759": "gol dang sgrib par ga la 'gyur //",
    "NG0020:1760": "bsgom pa'i mchog tu de gsungs so //",
    "NG0020:1761": "rnal 'byor spyod lam thams cad du //",
    "NG0020:1762": "lta ba'i dam tshig chen po ni //",
    "NG0020:1763": "ma nor ma bcos dam tshig gis //",
    "NG0020:1764": "de rtogs de las mi 'da' bas //",
    "NG0020:1765": "rgyal ba rnams kyi thugs dam yin //",
    "NG0020:1766": "skye med don la sems zhugs pa'i //",
    "NG0020:1767": "nam mkha' lta bu'i rnal 'byor de //",
    "NG0020:1768": "de las mi 'da' dam tshig ni //",
    "NG0020:1769": "rang rig chos sku dam pa'i mchog / brjod pa med pa'i dam tshig yin //",
    "NG0020:1770": "bsrung du med pa'i ngang du bsdam //",
    "NG0020:1771": "de nyid dran pa'i rnal 'byor pas //",
    "NG0020:1772": "spyod lam rnam bzhi gang byed kyang *//",
    "NG0020:1773": "'ching bar mi 'gyur grol bar nges //",
    "NG0020:1774": "de yang 'dus pa'i snying po nyon //",
    "NG0020:1775": "snying po chos sku rang gsal don //",
    "NG0020:1776": "ma bsgoms 'bral med ye shes klong *//",
    "NG0020:1777": "rang sems shes pa sna tshogs pa //",
    "NG0020:1778": "ye shes las ni gzhan med pa //",
    "NG0020:1779": "tha mal rang sems chos nyid ni //",
    "NG0020:1780": "de yang mi 'gyur ngo bo ston //",
    "NG0020:1781": "dag dang ma dag gzhi gcig phyir //",
    "NG0020:1782": "dus dang spyod lam thams cad du //",
    "NG0020:1783": "gnyid dang bar dor bsgom pa ni //",
    "NG0020:1784": "da ltar wal le snang ba rnams //",
    "NG0020:1785": "ma rtogs bar du 'khrul pa ste //",
    "NG0020:1786": "rtogs na de nyid chos sku yin //",
    "NG0020:1787": "de yang 'dus pa'i snying po nyon //",
    "NG0020:1788": "thig le ma btsal lhun gyis grub //",
    "NG0020:1789": "ye nas rang byung chos sku ni //",
    "NG0020:1790": "yul nyid sems su mi bsgoms phyir //",
    "NG0020:1791": "sgom pa po yang med par 'gyur //",
    "NG0020:1792": "gang gis gang la bsams shing bsgom //",
    "NG0020:1793": "de phyir gnas lugs bsgom du med //",
    "NG0020:1794": "ma rtogs thabs kyis ci zhig bya //",
    "NG0020:1795": "dbang po rab kyis btsal du med //",
    "NG0020:1796": "tha mal mi rtog gdams ngag med //",
    "NG0020:1797": "rdzogs pa chen po lta ba'i yang snying */",
    "NG0020:1798": "nam mkha' klong yangs kyi rgyud las /",
    "NG0020:1799": "bsgom du med par la bzla ba'i le'u ste nyi shu rtsa brgyad pa'o //    //",
    "NG0020:1800": "de nas rdo rje sems dpa' yis //",
    "NG0020:1801": "dad ldan 'khor la phan don du //",
    "NG0020:1802": "kun rig ston pa chos rje la //",
    "NG0020:1803": "bden pa'i yid kyis 'di skad gsol //",
    "NG0020:1804": "'bral med rkyen thub ting 'dzin gyis //",
    "NG0020:1805": "ye shes bde ba rkyen thub dang *//",
    "NG0020:1806": "sdug bsngal zhi byed rkyen thub dang *//",
    "NG0020:1807": "btang snyoms lhag mthong rkyen thub dang *//",
    "NG0020:1808": "rmi lam klong thim rkyen thub dang *//",
    "NG0020:1809": "dug lnga rang grol rkyen thub dang *//",
    "NG0020:1810": "skye phyis mi len rkyen thub rnams /",
    "NG0020:1811": "kun rig ston pas bshad du gsol //",
    "NG0020:1812": "de skad zhus pa'i don gsan nas //",
    "NG0020:1813": "'dus pa'i 'khor la bka' stsal pa //",
    "NG0020:1814": "bde ba nang nas phyir bstan pa //",
    "NG0020:1815": "nang gi zhi gnas bde ba ste //",
    "NG0020:1816": "gang zag bdag med bde ba dang *//",
    "NG0020:1817": "chos la bdag med bde ba dang *//",
    "NG0020:1818": "'jig rten mi g.yo'i bde ba yin //",
    "NG0020:1819": "de yang 'dus pa'i snying po nyon //",
    "NG0020:1820": "pho mo lus kyi bde ba dang *//",
    "NG0020:1821": "rang sems rtogs pa'i bde ba dang *//",
    "NG0020:1822": "thabs zin 'phrang gi bde ba dang *//",
    "NG0020:1823": "thabs med 'dod chags bde ba'o //",
    "NG0020:1824": "de yang 'dus pa'i snying po nyon //",
    "NG0020:1825": "phyi 'dzin longs spyod bde ba yang *//",
    "NG0020:1826": "zas nor 'khor gyi longs spyod dang *//",
    "NG0020:1827": "'dod yon lnga la ci bder spyod //",
    "NG0020:1828": "zhen pa'i dbang gis chog shes med //",
    "NG0020:1829": "de yang rdo rje sems dpa' nyon //",
    "NG0020:1830": "nang gi zhi gnas bde ba ni //",
    "NG0020:1831": "gang zag bdag med 'gags pa ru //",
    "NG0020:1832": "mi gol rkyen gyi gdams ngag gis //",
    "NG0020:1833": "sgo lnga mi 'gag rang gsal la //",
    "NG0020:1834": "yid la lhag mthong dran pas bzung *//",
    "NG0020:1835": "rkyen thub 'bral med ye shes yin //",
    "NG0020:1836": "de yang 'dus pa'i snying po nyon //",
    "NG0020:1837": "chos la bdag med bde ba ni //",
    "NG0020:1838": "dbu ma sems tsam bsgom pa ste //",
    "NG0020:1839": "der mi gol ba'i gdams ngag ni //",
    "NG0020:1840": "bden gnyis sems su blo mi bsdu //",
    "NG0020:1841": "rig pas mi gzhig rang sa la //",
    "NG0020:1842": "yul med shes pa rang byung shes //",
    "NG0020:1843": "yengs pa mi 'byung rkyen thub rnams //",
    "NG0020:1844": "de phyir 'bral med ye shes yin //",
    "NG0020:1845": "de yang 'dus pa'i snying po nyon //",
    "NG0020:1846": "'jig rten mi g.yo'i bde ba ni //",
    "NG0020:1847": "bsam gtan gsum sogs bde ba de //",
    "NG0020:1848": "zhen pa yod phyir 'khor ba'i rgyu //",
    "NG0020:1849": "der mi gol ba'i gdams ngag ni //",
    "NG0020:1850": "lung ldan rkyen gyi gdams ngag rgyun //",
    "NG0020:1851": "shan phyed ngos zin la zlos phyir //",
    "NG0020:1852": "bde ba zhen med rkyen thub pa'i //",
    "NG0020:1853": "yid ches gdeng gis zin pa'i phyir //",
    "NG0020:1854": "'gal rkyen mi 'byung chos skur gsal //",
    "NG0020:1855": "de yang rdo rje sems dpa' nyon //",
    "NG0020:1856": "phyi 'dzin longs spyod yul la zhen //",
    "NG0020:1857": "der mi gol ba'i gdams ngag ni //",
    "NG0020:1858": "yul rig bar du bdag gzhan gyi //",
    "NG0020:1859": "ngar 'dzin bden 'dzin dam par ni //",
    "NG0020:1860": "snang bar zhen pa med pa'i phyir //",
    "NG0020:1861": "phyi yi yengs pa'i rkyen rnams thub //",
    "NG0020:1862": "de phyir snang ba chos kyi dbyings //",
    "NG0020:1863": "rdzogs pa chen po lta ba'i yang snying */",
    "NG0020:1864": "nam mkha' klong yangs kyi rgyud las /",
    "NG0020:1865": "bde la zhen med ye shes su rkyen thub par",
    "NG0020:1866": "bstan pa'i le'u ste nyi shu rtsa dgu pa'o //",
    "NG0020:1867": "// de nas 'dus pa'i tshogs rnams la //",
    "NG0020:1868": "kun rig ston pa chos rje yis //",
    "NG0020:1869": "sdug bsngal zhi byed bka' stsal pa //",
    "NG0020:1870": "sems can kun la gnas pa yi //",
    "NG0020:1871": "phyi yi sdug bsngal zhi gyur pa'i //",
    "NG0020:1872": "lus kyi sdug bsngal nad yin te //",
    "NG0020:1873": "bzhi brgya rtsa gcig 'du ba bzhi //",
    "NG0020:1874": "mi bde sna tshogs bskyed par byed //",
    "NG0020:1875": "de yang 'dus pa'i snying po nyon //",
    "NG0020:1876": "nang gi sdug bsngal bdag gzhan la //",
    "NG0020:1877": "byams bral sdang 'phrad dogs pa dang *//",
    "NG0020:1878": "yod skyong med tshol zhen pa kun //",
    "NG0020:1879": "phyi yi sdug bsngal yin par gsungs //",
    "NG0020:1880": "de yang 'khor gyi snying po nyon //",
    "NG0020:1881": "rang lus na tsha bzod dka' ste //",
    "NG0020:1882": "rkyen dbang mi gol gdams ngag ni //",
    "NG0020:1883": "gang na blo yis ma bzung bar //",
    "NG0020:1884": "bzod dka' rang r-ig chos skur shes //",
    "NG0020:1885": "snga phyi ma btang da lta yi //",
    "NG0020:1886": "bde sdug bdag kyang chos skur gsal //",
    "NG0020:1887": "sdug bsngal rang zhi ye shes 'char //",
    "NG0020:1888": "yi chad kha bzhi'i rkyen rnams thub //",
    "NG0020:1889": "de yang rdo rje sems dpa' nyon //",
    "NG0020:1890": "phyi yi sdug bsngal rnams bzhi la //",
    "NG0020:1891": "zhen pa rang rgyud mi gol ba //",
    "NG0020:1892": "yul sems bar do'i gdams ngag ni //",
    "NG0020:1893": "nges don dran pas rkyen mi tshugs //",
    "NG0020:1894": "sdug bsngal ye shes dang du shar //",
    "NG0020:1895": "rnam rtog mi byed chos kyi sku //",
    "NG0020:1896": "de yang 'dus pa'i snying po nyon //",
    "NG0020:1897": "de dag sdug bsngal phyi nang gnyis //",
    "NG0020:1898": "rtsa ba ma rig blos byas te //",
    "NG0020:1899": "lung ldan rkyen gyis ma rig 'bral //",
    "NG0020:1900": "ye shes rang rig chos skur shes //",
    "NG0020:1901": "sdug bsngal bya ba'i ming yang med //",
    "NG0020:1902": "rang 'byung rtogs pas mngon sangs rgya //",
    "NG0020:1903": "rdzogs pa chen po lta ba'i yang snying */",
    "NG0020:1904": "nam mkha' klong yangs kyi rgyud las /",
    "NG0020:1905": "sdug bsngal zhi byed chos sku rkyen thub par bstan pa'i le'u ste sum bcu pa'o //    //",
    "NG0020:1906": "de nas 'dus pa'i tshogs rnams la //",
    "NG0020:1907": "kun rig chos kyi rgyal po yis //",
    "NG0020:1908": "ma rig las byung btang snyoms la //",
    "NG0020:1909": "lhag mthong rig pas bka' stsal pa //",
    "NG0020:1910": "bde sdug ma dran btang snyoms ni //",
    "NG0020:1911": "zhi gnas ma rig gti mug ste //",
    "NG0020:1912": "gang la blo yang ma zhugs pas //",
    "NG0020:1913": "dge sdig gnyis su lung ma bstan //",
    "NG0020:1914": "de las bag tsam cha phra las //",
    "NG0020:1915": "lung ma bstan pa rnam gsum byung *//",
    "NG0020:1916": "bde sdug skyed pa'i rgyur ni gsungs //",
    "NG0020:1917": "de yang 'dus pa'i snying po nyon //",
    "NG0020:1918": "shes bzhin lung ma bstan du ni //",
    "NG0020:1919": "mi gol ba yi gdams ngag ni //",
    "NG0020:1920": "thog mar rang byung ngo shes nas //",
    "NG0020:1921": "ma rig med phyir nges lung bstan //",
    "NG0020:1922": "de phyir rang rig chos sku rtogs //",
    "NG0020:1923": "btang snyoms lhag mthong rig par shar //",
    "NG0020:1924": "kun gzh-i dag phyir rkyen thub pas //",
    "NG0020:1925": "'gyur med ye shes chos kyi sku //",
    "NG0020:1926": "da yang 'dus pa'i snying po nyon //",
    "NG0020:1927": "btang snyoms lhag mthong rang byung de //",
    "NG0020:1928": "shes pa gsal la mi rtog pa //",
    "NG0020:1929": "chos sku mi g.yo don gyis zin //",
    "NG0020:1930": "de phyir lung ldan chos skur gsal //",
    "NG0020:1931": "gsal tsam nyid na rkyen thub phyir //",
    "NG0020:1932": "rang byung thugs la 'gyur ba med //",
    "NG0020:1933": "da yang 'dus pa'i snying po nyon //",
    "NG0020:1934": "nges pa'i lung bstan gdams ngag gis //",
    "NG0020:1935": "dge sdig ma dran chos skur dran //",
    "NG0020:1936": "de phyir lhag mthong rig pa la //",
    "NG0020:1937": "thig le nyag gcig de la bya //",
    "NG0020:1938": "rang byung snying po yul las 'das //",
    "NG0020:1939": "sems kyi spyod yul ma yin phyir //",
    "NG0020:1940": "rtogs pa'i chog la bsgom mi dgos //",
    "NG0020:1941": "nor bu rin chen rnyed dang 'dra //",
    "NG0020:1942": "de yang 'khor gyi snying po nyon //",
    "NG0020:1943": "tha ma shes pa btang snyoms 'di //",
    "NG0020:1944": "kun bzang rgyal po'i dgongs par shes //",
    "NG0020:1945": "de tshe yul sems gnyis las 'das //",
    "NG0020:1946": "rang byung chos skur ji ltar gsal //",
    "NG0020:1947": "de la 'gal ba'i skyon mi 'byung *//",
    "NG0020:1948": "'dus ma byas ni nam mkha' 'dra //",
    "NG0020:1949": "rdzogs pa chen po lta ba'i yang snying */",
    "NG0020:1950": "nam mkha' klong yangs kyi rgyud las /",
    "NG0020:1951": "btang snyoms lhag mthong rig pas rkyen thub par bstan pa'i le'u ste so gcig pa'o //    //",
    "NG0020:1952": "de nas 'dus pa'i tshogs rnams la //",
    "NG0020:1953": "kun rig ston pa chos rje yis //",
    "NG0020:1954": "rmi lam klong thim bka' stsal pa //",
    "NG0020:1955": "rnal 'byor dam pa gnyid byung tshe //",
    "NG0020:1956": "rmi lam dge sdig lung ma bstan //",
    "NG0020:1957": "bag chags mtshams sbyor ltas bstan pa'i //",
    "NG0020:1958": "rmi lam sna tshogs byung dus su //",
    "NG0020:1959": "ye shes klong thim shes par bya //",
    "NG0020:1960": "da yang 'dus pa'i snying po nyon //",
    "NG0020:1961": "tshe stod sngar byas gang rmis pa //",
    "NG0020:1962": "bag chags rmi lam yin shes pas //",
    "NG0020:1963": "de rjes mi gcod don dran phyir //",
    "NG0020:1964": "bag chags rmi lam rang stong nas //",
    "NG0020:1965": "ye shes klong thim rkyen thub tshe //",
    "NG0020:1966": "'di la ma mthong med ma myong *//",
    "NG0020:1967": "gang rmis pa yi mtshams sbyor bas //",
    "NG0020:1968": "bag la nyal du shes pa'i phyir //",
    "NG0020:1969": "kun brtags med pa'i lhag mthong gis //",
    "NG0020:1970": "mtshams sbyor rang zhi rkyen rnams thug / da yang rdo rje sem dpa' nyon //",
    "NG0020:1971": "'jig rten lhas byas lung bstan pa'i //",
    "NG0020:1972": "rmi lam bzang ngan gang byung yang *//",
    "NG0020:1973": "bslu ba'i bdud du shes pa'i phyir //",
    "NG0020:1974": "dam par gtad med gang bzhag pa //",
    "NG0020:1975": "bslu med rkyen thub chos skur gsal //",
    "NG0020:1976": "da yang 'dus pa'i snying po nyon //",
    "NG0020:1977": "rnal 'byor dam pa gnyid log tshe //",
    "NG0020:1978": "dge sdig lung ma bstan pa'i tshe //",
    "NG0020:1979": "gang dmigs gang yang ma bsam par //",
    "NG0020:1980": "chos nyid ngang la gnas par bya //",
    "NG0020:1981": "gang yang rtog pa ma zhugs na //",
    "NG0020:1982": "bzang ngan zhen pa rang zhi ste //",
    "NG0020:1983": "ye shes klong thim rkyen rnams thub //",
    "NG0020:1984": "de phyir nges don gdams ngag che //",
    "NG0020:1985": "rdzogs pa chen po lta ba'i yang snying */",
    "NG0020:1986": "nam mkha' klong yangs kyi rgyud las /",
    "NG0020:1987": "gnyid ye shes klong thim du rkyen thub par bstan pa'i le'u ste so gnyis pa'o ///",
    "NG0020:1989": "/ de nas 'dus pa'i dad ldan la /",
    "NG0020:1990": "kun rig ston pa chos rje yis //",
    "NG0020:1991": "dug lnga rang grol bka' stsal pa //",
    "NG0020:1992": "nyi shar mun sgrib med pa bzhin //",
    "NG0020:1993": "lung ldan ma rig rtsad gcod nas //",
    "NG0020:1994": "ngo bo rig pa chos skur gsal //",
    "NG0020:1995": "ma rig med pas gti mug sangs //",
    "NG0020:1996": "da yang 'dus pa'i snying po nyon //",
    "NG0020:1997": "ldum bu sad kyi bsad pa ltar //",
    "NG0020:1998": "zhe sdang yul med don shes pas //",
    "NG0020:1999": "log gnon dran pa bsal ba'i phyir //",
    "NG0020:2000": "zhe sdang rang grol rkyen rnams thub //",
    "NG0020:2001": "rmi lam 'dod chags 'chal med bzhin //",
    "NG0020:2002": "snga phyir ma song dus de ru //",
    "NG0020:2003": "pho mo 'dod chags ci spyod kyang *//",
    "NG0020:2004": "de tsam nyid na skyon mi gos //",
    "NG0020:2005": "da yang rdo rje sems dpa' nyon //",
    "NG0020:2006": "ri bo chen po'i khar phyin ltar //",
    "NG0020:2007": "nga rgyal chen po'i rtog pa 'chang *//",
    "NG0020:2008": "lhag mthong rig pa'i ye shes kyis //",
    "NG0020:2009": "nga rgyal rang sar rkyen thub grol //",
    "NG0020:2010": "lta ba ma nor gdeng gi 'phrang *//",
    "NG0020:2011": "gol sgrib med pa'i chos sku la //",
    "NG0020:2012": "phrag dog rang sar rkyen thub phyir //",
    "NG0020:2013": "ba mo la ni nyi shar 'dra //",
    "NG0020:2014": "da yang 'dus pa'i snying po nyon //",
    "NG0020:2015": "nges don shes pas gti mug 'joms //",
    "NG0020:2016": "rang rig dran pas zhe sdang brlag / bde ba zhen med 'dod chags bral //",
    "NG0020:2017": "yid ches 'dzin med nga rgyal grol //",
    "NG0020:2018": "chos sku dran pas phrag dog dag / da yang rdo rje sems dpa' nyon //",
    "NG0020:2019": "don gyi ngo bo gnas lugs la //",
    "NG0020:2020": "sgro skur gnyis kyi skyon med pas //",
    "NG0020:2021": "dug lnga kun brtags rang sar grol //",
    "NG0020:2022": "de phyir chos sku snying por gsungs //",
    "NG0020:2023": "rdzogs pa chen po lta ba'i yang snying nam mkha' klong yangs kyi rgyud las /",
    "NG0020:2024": "dug lnga rang grol rkyen thub bstan pa'i le'u ste so gsum pa'o ///",
    "NG0020:2026": "/ de nas 'dus pa'i tshogs rnams la //",
    "NG0020:2027": "kun rig ston pa chos rje yis //",
    "NG0020:2028": "bar dor rkyen thub bka' stsal pa //",
    "NG0020:2029": "nges don rtogs pa'i rnal 'byor pas //",
    "NG0020:2030": "dus kyi tha ma byung ba'i tshe //",
    "NG0020:2031": "snang ba skye dang mched pa dang *//",
    "NG0020:2032": "snang ba 'gyur zhing thob pa'i dus //",
    "NG0020:2033": "lung ldan nges pa'i gdams ngag gis //",
    "NG0020:2034": "bar dor skye ba mi len pa'o //",
    "NG0020:2035": "rkyen thub 'bras bu sangs rgyas 'byung *//",
    "NG0020:2036": "de yang 'dus pa'i snying po nyon //",
    "NG0020:2037": "snang ba 'gyur zhing spang pa'i dus //",
    "NG0020:2038": "bar dor lus gsum mi len pa'o //",
    "NG0020:2039": "nges don gdams ngag don dran pas //",
    "NG0020:2040": "gzhi gnas ma rig med pa'i phyir //",
    "NG0020:2041": "rkyen bzhis ma bskyed lus mi len //",
    "NG0020:2042": "shes pa chos sku 'gyur med brtan //",
    "NG0020:2043": "mngon shes drug dang rjes dran drug / sangs rgyas sa yi yon tan kun //",
    "NG0020:2044": "thogs pa med par dus gcig rdzogs //",
    "NG0020:2045": "de phyir rkyen thub sa zin pas //",
    "NG0020:2046": "ma rig sangs la ye shes rgyas //",
    "NG0020:2047": "thams cad mkhyen pa'i ye shes dang *//",
    "NG0020:2048": "sangs rgyas yon tan kun rdzogs phyir //",
    "NG0020:2049": "'gro don gzugs sku dus gcig 'byung *//",
    "NG0020:2050": "da yang 'dus pa'i snying po nyon //",
    "NG0020:2051": "de tshe ye shes snang ba las //",
    "NG0020:2052": "bag chags bral bas chags sdang med //",
    "NG0020:2053": "snang ba med pas zhen pa grol //",
    "NG0020:2054": "rig pa gsal ba chos skur shes //",
    "NG0020:2055": "lus can gang yang med pa'i phyir //",
    "NG0020:2056": "pho mo ma mthong mngal mi 'jug / de phyir skye ba mi len nges //",
    "NG0020:2057": "da yang 'dus pa'i snying po nyon //",
    "NG0020:2058": "nges pa'i 'bras bu sangs rgyas ni //",
    "NG0020:2059": "rnam dag chos sku gcig gcig la //",
    "NG0020:2060": "nges don 'bras bu logs na med //",
    "NG0020:2061": "drang don sangs rgyas grangs mang yang *//",
    "NG0020:2062": "mthar thug chos sku yin pa'i phyir //",
    "NG0020:2063": "bsgrub pa bas kyang rtogs pa gces //",
    "NG0020:2064": "rdzogs pa chen po lta ba'i yang snying */",
    "NG0020:2065": "nam mkha' klong yangs kyi rgyud las /",
    "NG0020:2066": "srid pa bar ma do la skye ba phyi ma",
    "NG0020:2067": "mi len par bstan pa'i le'u ste so bzhi pa'o",
    "NG0020:2069": "/// / de nas kun rig rgyal po la //",
    "NG0020:2070": "'dus pa'i 'khor gyis yang gsol pa //",
    "NG0020:2071": "the tshom gegs rnams bsal ba'i phyir //",
    "NG0020:2072": "gdams ngag rnam dbye ji ltar dbye //",
    "NG0020:2073": "'khrul pa log pa'i rtags chen gang *//",
    "NG0020:2074": "thig le'i la shan ji ltar dbye //",
    "NG0020:2075": "nges par the tshom ji ltar bsal //",
    "NG0020:2076": "de skad zhus pa'i don gsan nas //",
    "NG0020:2077": "kun rig rgyal pos bka' stsal pa //",
    "NG0020:2078": "lta sgom spyod pa 'bras bu yi //",
    "NG0020:2079": "dbye ba rnam pa drug drug gi //",
    "NG0020:2080": "dbye ba bstan gyis legs par nyon //",
    "NG0020:2081": "lta ba'i ngo bo shes rab ste //",
    "NG0020:2082": "mos pa'i blo yis gang bzung ba //",
    "NG0020:2083": "dbye ba rang gnas ngo bo ni //",
    "NG0020:2084": "stong par khyab pas nam mkha' 'dra //",
    "NG0020:2085": "nges tshig chos skur lta ba yin //",
    "NG0020:2086": "gol sa ma rig rtag chad gnyis //",
    "NG0020:2087": "skyon ni yul sems bsre byed pa //",
    "NG0020:2088": "da yang 'dus pa'i snying po nyon //",
    "NG0020:2089": "sgom pa'i ngo bo mi rtogs pa //",
    "NG0020:2090": "dbye ba mthun pa 'bral med de //",
    "NG0020:2091": "til gyi mar me dud med 'dra //",
    "NG0020:2092": "nges tshig dbang po ma yengs pa //",
    "NG0020:2093": "gol sa bying dang rgod pa'o //",
    "NG0020:2094": "skyon ni nan gyis glen bsgom byed //",
    "NG0020:2095": "da yang 'khor gyi snying po nyon //",
    "NG0020:2096": "spyod pa'i tshul ni ma bcos pa //",
    "NG0020:2097": "dbye ba rig gsang mthun pa'i thabs //",
    "NG0020:2098": "tshom med glang chen chur 'jug 'dra //",
    "NG0020:2099": "nges tshig shugs 'byung blang dor med //",
    "NG0020:2100": "gol sa rang rgyud nyon mongs spyod //",
    "NG0020:2101": "skyon ni chos brgyad yul la zhen //",
    "NG0020:2102": "da yang 'dus pa'i snying po nyon //",
    "NG0020:2103": "'bras bu nges pa'i gdeng zin pas //",
    "NG0020:2104": "dbye na gnas skabs mthar thug 'grub //",
    "NG0020:2105": "rin chen rgyan gyi yon tan 'dra //",
    "NG0020:2106": "nges tshig bslu med rang yid ches //",
    "NG0020:2107": "gol sa 'bad pa don med 'khyams //",
    "NG0020:2108": "skyon ni phyis 'byung re dogs blo //",
    "NG0020:2109": "de yang rdo rje sems dpa' nyon //",
    "NG0020:2110": "de dag dbye ba tha dad kyang *//",
    "NG0020:2111": "ma rig rmongs pa bstan pa la //",
    "NG0020:2112": "ngo bo rang byung nyid 'di las //",
    "NG0020:2113": "gzhan du g.yos pa rdul tsam med //",
    "NG0020:2114": "rdzogs pa chen po blta ba'i yang snying */",
    "NG0020:2115": "nam mkha' klong yangs kyi rgyud las /",
    "NG0020:2116": "gdams ngag gi dbye ba bstan pa'i le'u ste so lnga pa'o //    //",
    "NG0020:2117": "de nas 'dus pa'i 'khor rnams la //",
    "NG0020:2118": "kun rig rgyal pos bka' stsal pa //",
    "NG0020:2119": "'khrul ldog rtags bdun ngas bshad kyis //",
    "NG0020:2120": "legs par zung la yid kyi nyon //",
    "NG0020:2121": "chos rnams kun gyi gzhi shes pas //",
    "NG0020:2122": "'khor 'das glo bur 'khrul par shes //",
    "NG0020:2123": "re dogs med pa gzhi shes rtags //",
    "NG0020:2124": "mtha' drug rkyen bzhi 'dzin med pas //",
    "NG0020:2125": "yid ches gdeng gi don zin nas //",
    "NG0020:2126": "lhan cig ma rig log pa'i rtags //",
    "NG0020:2127": "thog ma'i rang byung ngo shes pas //",
    "NG0020:2128": "dus gsum gcig tu shes pa'i phyir //",
    "NG0020:2129": "'khrul pa'i dus las log pa'i rtags //",
    "NG0020:2130": "yul ni ma nges sna tshogs kyang *//",
    "NG0020:2131": "chos brgyad zhen pa med pa'i phyir //",
    "NG0020:2132": "kun brtags ma rig log pa'i rtags //",
    "NG0020:2133": "thag pa rang du shes tsam na //",
    "NG0020:2134": "sbrul du 'dzin pa rang sar grol //",
    "NG0020:2135": "dpe las don du log pa'i rtags //",
    "NG0020:2136": "rdzun la bden par mi 'dzin pas //",
    "NG0020:2137": "bsgom du med pa rang sar grol //",
    "NG0020:2138": "'khrul pa'i ngo bo log pa'i rtags //",
    "NG0020:2139": "ma rig med phyir bag chags bral //",
    "NG0020:2140": "blang dor gnyis sogs don dran pas //",
    "NG0020:2141": "lugs su 'jug pa log pa'i rtags //",
    "NG0020:2142": "rang gi sems la dbang thob pas //",
    "NG0020:2143": "shes bzhin skye ba drang don phyir *//",
    "NG0020:2144": "skye shi'i sdug bsngal log pa'i rtags //",
    "NG0020:2145": "shes rig rang sems snying po ste //",
    "NG0020:2146": "glo bur ma yin ye gnas pas //",
    "NG0020:2147": "shes rig dus gsum mi 'gyur phyir //",
    "NG0020:2148": "chad pa'i 'khrul pa log pa'i rtags //",
    "NG0020:2149": "rang byung ngo bo nyid kyi sku //",
    "NG0020:2150": "dngos po yul las 'das pa de //",
    "NG0020:2151": "shes rig rang sems snying po ste //",
    "NG0020:2152": "kha dog dbyibs med gnyug mar rtogs //",
    "NG0020:2153": "rtag par 'dzin pa'i 'khrul log rtags //",
    "NG0020:2154": "de yang 'khor gyi snying po nyon //",
    "NG0020:2155": "'jig rten 'khrul pa de dag dang *//",
    "NG0020:2156": "ma rig dbang gi log lta ba //",
    "NG0020:2157": "nam langs mun pa med pa bzhin //",
    "NG0020:2158": "de nyid rtogs pas 'khrul pa sangs //",
    "NG0020:2159": "rdzogs pa chen po lta ba'i yang snying */",
    "NG0020:2160": "nam mkha' klong yangs kyi rgyud las /",
    "NG0020:2161": "'khor bar 'khrul pa log pa'i rtags bstan pa'i le'u ste so drug pa'o //    //",
    "NG0020:2162": "de nas 'dus pa'i 'khor rnams la //",
    "NG0020:2163": "kun rig rgyal pos bka' stsal pa //",
    "NG0020:2164": "myang 'das 'khrul pa log pa dang *//",
    "NG0020:2165": "yul sems tha dad mi 'dod cing *//",
    "NG0020:2166": "ye nas gnyug ma'i gzhi shes pas //",
    "NG0020:2167": "'gro don snying rje mi 'bral na //",
    "NG0020:2168": "nyan thos 'khrul pa log pa'i rtags //",
    "NG0020:2169": "snang ba sems su mi sdud cing *//",
    "NG0020:2170": "don dam skad cig mi 'dod pas //",
    "NG0020:2171": "'phel 'grib med pa'i don rtogs na //",
    "NG0020:2172": "sems tsam 'khrul pa log pa'i rtags //",
    "NG0020:2173": "bden pa gnyis su mi rtog cing *//",
    "NG0020:2174": "yang dag stong par mi 'dod pas //",
    "NG0020:2175": "rang byung ye shes 'gyur med de //",
    "NG0020:2176": "dbu ma'i 'khrul pa log pa'i rtags //",
    "NG0020:2177": "yul med sems su mi 'dod cing *//",
    "NG0020:2178": "sngags dang yig 'bru lhar mi skyed //",
    "NG0020:2179": "re dogs dngos grub mi 'tshol bas //",
    "NG0020:2180": "kri yog 'khrul pa log pa'i rtags //",
    "NG0020:2181": "bden pa dbyer med mi 'dod cing *//",
    "NG0020:2182": "ting 'dzin rim gyis mi bsgom pas //",
    "NG0020:2183": "rtsol ba med pa'i don rtogs pas //",
    "NG0020:2184": "ma har 'khrul pa log pa'i rtags //",
    "NG0020:2185": "mkha' klong rol par mi 'dod cing *//",
    "NG0020:2186": "snying po dran tsam lhar mi bsgom //",
    "NG0020:2187": "ngang 'jog mi dgos don rtogs pas //",
    "NG0020:2188": "a nur 'khrul pa log pa'i rtags //",
    "NG0020:2189": "de rtags brgyad ldan skyes bu ni //",
    "NG0020:2190": "mi yi lus la sangs rgyas sras //",
    "NG0020:2191": "rig 'dzin gdung 'tshob sprul pa'i sku //",
    "NG0020:2192": "de yi yon tan brjod mi langs //",
    "NG0020:2193": "rdzogs pa chen po lta ba'i yang snying */",
    "NG0020:2194": "nam mkha' klong yangs kyi rgyud las /",
    "NG0020:2195": "theg pa 'og ma pa'i 'khrul pa log pa'i rtags bstan pa'i le'u ste so bdun pa'o //     //",
    "NG0020:2196": "de nas 'dus pa'i 'khor rnams la /",
    "NG0020:2197": "kun rig ston pas bka' stsal pa //",
    "NG0020:2198": "phyi nang ma bcos mya ngan 'das //",
    "NG0020:2199": "myang 'das don ni chos kyi sku //",
    "NG0020:2200": "chos kyi dbyings na chos sku'i 'od //",
    "NG0020:2201": "snying po 'bras bu ye shes sku //",
    "NG0020:2202": "snying po kun la khyab cing 'dus //",
    "NG0020:2203": "thugs kyi nying khu yin pa'i phyir //",
    "NG0020:2204": "thig le 'gyur ba med pa'i phyir //",
    "NG0020:2205": "kun bzang rdo rje'i byin gyis brlabs //",
    "NG0020:2206": "tshig tu ma bkod thugs la brgyud //",
    "NG0020:2207": "don gyi gting phyin bstan pa'i phyir //",
    "NG0020:2208": "tshig nyung don la rdzogs pa yis //",
    "NG0020:2209": "thig le la shan dbye ba ni //",
    "NG0020:2210": "mtshan nyid btags pa'i thig le dang *//",
    "NG0020:2211": "gsang sngags gzhi yi thig le dang *//",
    "NG0020:2212": "rdzogs chen spyi yi thig le dang *//",
    "NG0020:2213": "yang ti thig le nyag gcig dang *//",
    "NG0020:2214": "re re la'ang bzhi bzhi ste //",
    "NG0020:2215": "ngo bo dpe dang gtan tshigs kyis //",
    "NG0020:2216": "'gro sa la shan dbye ba yang *//",
    "NG0020:2217": "rtsal gyi sgo nas gsum bstan pa //",
    "NG0020:2218": "snang ba chos kyi dbyings las rdzogs //",
    "NG0020:2219": "de yang 'dus pa'i snying po nyon //",
    "NG0020:2220": "btags pa ming gi thig le ni //",
    "NG0020:2221": "mtshan nyid theg pa rnam gsum stai //",
    "NG0020:2222": "ngo bo rnam shes tshogs brgyad la //",
    "NG0020:2223": "dpe ni dmus long g.yu rdo 'dra //",
    "NG0020:2224": "gtan tshigs nges pa gang yin pa //",
    "NG0020:2225": "thig ni tshogs brgyad sems su gcig / le ni khams gsum yongs la khyab //",
    "NG0020:2226": "'gro sa srid pa'i yang rtse yin //",
    "NG0020:2227": "gol sa skye mched mu bzhi lags //",
    "NG0020:2228": "gzhi yi thig le bstan pa ni //",
    "NG0020:2229": "gsang sngags phyi rgyud rnam pa gsum //",
    "NG0020:2230": "ngo bo kun gzhi'i rnam shes la //",
    "NG0020:2231": "dpe ni sa dang chu 'dres 'dra //",
    "NG0020:2232": "gtan tshigs nges pa gang yin pa //",
    "NG0020:2233": "thig ni kun gzhi sems kyi gzhi //",
    "NG0020:2234": "le ni 'gro drug yongs la khyab //",
    "NG0020:2235": "'gro sa 'das dang ma 'das pa //",
    "NG0020:2236": "don gyi thig le bstan pa ni //",
    "NG0020:2237": "rdzogs chen a ti spyi yi gzhung *//",
    "NG0020:2238": "ngo bo kun gzhi lung ma bstan //",
    "NG0020:2239": "dpe ni zho dang 'o ma 'dra //",
    "NG0020:2240": "gtan tshigs nges pa gang yin pa //",
    "NG0020:2241": "thig ni kun gzhi gnyug ma la //",
    "NG0020:2242": "le ni thams cad sems su snang *//",
    "NG0020:2243": "'gro sa gar 'gro nges pa med //",
    "NG0020:2244": "de yang 'dus pa'i snying po nyon //",
    "NG0020:2245": "de ltar thig le bzhi bstan pa //",
    "NG0020:2246": "theg pa kun gyi sgo bstan phyir //",
    "NG0020:2247": "shan gyi sgo nas bstan pa yin //",
    "NG0020:2248": "don la dbyer med ngo bor gcig / rdzogs pa chen po lta ba'i yang snying */",
    "NG0020:2249": "nam mkha' klong yangs kyi rgyud las /",
    "NG0020:2250": "thig le shan dbye ba'i le'u ste so brgyad pa'o //    //",
    "NG0020:2251": "de nas 'dus pa'i 'khor rnams la //",
    "NG0020:2252": "kun rig sems kyi rgyal po yis //",
    "NG0020:2253": "la bzla pa yi thig le gsungs //",
    "NG0020:2254": "nang ni rig pa chos sku la //",
    "NG0020:2255": "sgra mthun don dpag gtan tshigs kyis //",
    "NG0020:2256": "don gyi ngo bo gnyis su 'dus //",
    "NG0020:2257": "la bzla gcig gis ngang du rdzogs //",
    "NG0020:2258": "de yang rdo rje sems dpa' nyon //",
    "NG0020:2259": "rtag pa'i thig le la bzla na //",
    "NG0020:2260": "ngo bo snang la rang bzhin med //",
    "NG0020:2261": "dpe ni nyi ma'i 'od brdal la //",
    "NG0020:2262": "gtan tshigs nges pa gang yin pa //",
    "NG0020:2263": "thig ni dngos po yul dang bral //",
    "NG0020:2264": "le ni thams cad rgyal ba'i zhing *//",
    "NG0020:2265": "'gro sa thig le phyi ma'i rtsal //",
    "NG0020:2266": "gzhi yi thig le la bzla na //",
    "NG0020:2267": "ngo bo rang gi mthu dang bral //",
    "NG0020:2268": "dpe ni dug nyid sman gyi ngang *//",
    "NG0020:2269": "gtan tshigs nges pa gang yin pa //",
    "NG0020:2270": "thig ni thams cad mkhyen pa'i rgyu //",
    "NG0020:2271": "le ni 'gro drug yongs la khyab //",
    "NG0020:2272": "ye shes kun gyi rtsal du 'gro //",
    "NG0020:2273": "spyi yi rdzogs chen la bzla na //",
    "NG0020:2274": "ngo bo sku gsung thugs kyi rgyu //",
    "NG0020:2275": "dper na nor bu rin chen 'dra //",
    "NG0020:2276": "gtan tshigs nges pa gang yin pa //",
    "NG0020:2277": "thig ni ma nor drang po'i lam //",
    "NG0020:2278": "le ni brdal ba chen po'i ngang *//",
    "NG0020:2279": "'gro sa thig le phyi ma'i rtsal //",
    "NG0020:2280": "yang ti rdzogs chen la bzla na //",
    "NG0020:2281": "'khor 'das ma rig rang byung zhing *//",
    "NG0020:2282": "ngo bo thig le nyag gcig nyid //",
    "NG0020:2283": "dpe ni nyi ma'i snying po 'dra //",
    "NG0020:2284": "gtan tshigs nges pa gang yin pa //",
    "NG0020:2285": "thig ni bag chags skyon dang bral //",
    "NG0020:2286": "le ni nyon mongs rnam par dag / 'gro sa kun bzang sangs rgyas nyid //",
    "NG0020:2287": "de yang 'dus pa'i snying po nyon //",
    "NG0020:2288": "phyi nang med par thig le la //",
    "NG0020:2289": "'khor 'das med par nyag gcig ma //",
    "NG0020:2290": "snang stong med par phra la zab //",
    "NG0020:2291": "thams cad thig ler sangs rgyas pas //",
    "NG0020:2292": "steng 'og mtha' dbus med pa dang *//",
    "NG0020:2293": "phyi nang 'khor 'das med pa kun //",
    "NG0020:2294": "thams cad thig le chen po las //",
    "NG0020:2295": "gzhan gyi chos ni rdul tsam med //",
    "NG0020:2296": "de yang 'dus pa'i snying po nyon //",
    "NG0020:2297": "nga yi sku gsung thugs la tshang *//",
    "NG0020:2298": "ye sangs rgyas pa'i rang bzhin las //",
    "NG0020:2299": "yon tan nam mkha'i mtha' las 'das //",
    "NG0020:2300": "gzhan yang chos kyi dbyings kyi klong *//",
    "NG0020:2301": "rdzogs ni lhag ma med par rdzogs //",
    "NG0020:2302": "'khor ni dus gsum rgyal bar ldan //",
    "NG0020:2303": "thams cad kun tu bzang po'i sa //",
    "NG0020:2304": "skad cig rtogs pas mngon sangs rgyas //",
    "NG0020:2305": "rtogs thabs bzhi ni bstan par zad //",
    "NG0020:2306": "de las mang du 'byed pa ni //",
    "NG0020:2307": "thig le ma yin 'chal tshig yin //",
    "NG0020:2308": "rdzogs pa chen po lta ba'i yang snying */",
    "NG0020:2309": "nam mkha' klong yangs kyi rgyud las /",
    "NG0020:2310": "thig le nyag gcig la la bzla ba'i le'u ste so dgu pa'o ///",
    "NG0020:2312": "/ de nas kun rig rgyal po yis //",
    "NG0020:2313": "'dus pa'i 'khor la bka' stsal pa //",
    "NG0020:2314": "zung lnga ya bcu bdud gyi gegs //",
    "NG0020:2315": "rim par bshad kyi yid kyis nyon //",
    "NG0020:2316": "'khor 'das gnyis kyi gzhir gyur pas //",
    "NG0020:2317": "rtag chad ma yin chos skur nges //",
    "NG0020:2318": "snang ba nges med yin pa'i phyir //",
    "NG0020:2319": "yul dang gol sa bcad pa gces //",
    "NG0020:2320": "de yang 'dus pa'i snying po nyon //",
    "NG0020:2321": "rang sems yul dang yul nyid sems //",
    "NG0020:2322": "gnyis ka ma yin gnyis med min //",
    "NG0020:2323": "tha dad ma yin mi bsdu bar //",
    "NG0020:2324": "zhen med rang sar grol ba'i phyir *//",
    "NG0020:2325": "snang ba ma bcos chos kyi dbyings //",
    "NG0020:2326": "rtogs dang ma rtogs khyad par gyis //",
    "NG0020:2327": "sangs rgyas sems can rnam pa gnyis //",
    "NG0020:2328": "so sor ma yin gcig pa ste //",
    "NG0020:2329": "gnas skabs 'bral med mthar thug yod //",
    "NG0020:2330": "las dang thugs rje tha dad phyir //",
    "NG0020:2331": "gdams ngag med la phan mi nus //",
    "NG0020:2332": "da yang 'khor gyi snying po nyon //",
    "NG0020:2333": "'khor 'das 'byung ba rtog pa yin //",
    "NG0020:2334": "log rtogs ye shes tha dad kyang *//",
    "NG0020:2335": "ngo bo nyid kyi gzhi la med //",
    "NG0020:2336": "snang lugs zhen ngor ci yang 'char //",
    "NG0020:2337": "rnal 'byor nyams su blang thabs kyis //",
    "NG0020:2338": "bsgom du yod med gnyis ka 'gal //",
    "NG0020:2339": "yod par sgro btags rtag par 'gyur //",
    "NG0020:2340": "med par skur btab chad par 'gyur //",
    "NG0020:2341": "de phyir nges don snying po ni //",
    "NG0020:2342": "ma bsgoms 'bral med dgongs pa gces //",
    "NG0020:2343": "zung lnga ya bcu de la bya //",
    "NG0020:2344": "da yang 'dus pa'i snying po nyon //",
    "NG0020:2345": "ma nor nges pa'i lung chen ni //",
    "NG0020:2346": "sangs rgyas sems can gnyis kyi gzhi //",
    "NG0020:2347": "ngo bo nyid kyi kun bzang gis //",
    "NG0020:2348": "tshig med don gyi rtogs shar bas //",
    "NG0020:2349": "don nyid tshig tu 'byung ba'i phyir //",
    "NG0020:2350": "nges pa yi ni lung du bshad //",
    "NG0020:2351": "kun bzang nga yi byin rlabs kyis //",
    "NG0020:2352": "thugs nas snyan du gsung brgyud pa //",
    "NG0020:2353": "tshig med don chen rtogs pa'i phyir //",
    "NG0020:2354": "tshig la brten nas don go bas //",
    "NG0020:2355": "bla ma slob dpon khyad par che //",
    "NG0020:2356": "da yang 'dus pa'i snying po nyon //",
    "NG0020:2357": "nyams myong yod med gnyis ka skyon //",
    "NG0020:2358": "gang yang mi 'gal gdams ngag gi //",
    "NG0020:2359": "don gsal yul la ma yengs pa //",
    "NG0020:2360": "nyams myong dam par nga yi bshad //",
    "NG0020:2361": "rnam rtog tha mal glo bur pa //",
    "NG0020:2362": "bcos na thul ba'i zhi gnas yin //",
    "NG0020:2363": "ma bcos bka' la dgos med phyir //",
    "NG0020:2364": "bcos med dran pa chos skur gsal //",
    "NG0020:2365": "mdo rgyud nges don gang yang rung *//",
    "NG0020:2366": "drang ba'i don la khyad che yang *//",
    "NG0020:2367": "gzhi rtogs byed pa'i thabs la 'dra //",
    "NG0020:2368": "nges pa'i don la khyad par med //",
    "NG0020:2369": "de yang 'khor gyi snying po nyon //",
    "NG0020:2370": "nges don chos skur nga nyid la //",
    "NG0020:2371": "yod med 'gal ba med na yang *//",
    "NG0020:2372": "yod kyang ma rtogs sems can la //",
    "NG0020:2373": "lung ldan rkyen gyi gdams ngag ston //",
    "NG0020:2374": "de phyir mthar thug 'brel pa yod //",
    "NG0020:2375": "gzhi nyid 'khrul lugs blos bcos pas //",
    "NG0020:2376": "ma rig 'khrul ngor bden 'dzin kyang *//",
    "NG0020:2377": "yar ldan mar 'khrul gzhi la med //",
    "NG0020:2378": "de phyir 'khrul med don 'di gces //",
    "NG0020:2379": "bdud kyi gegs ni de la bya //",
    "NG0020:2380": "da yang rdo rje sems dpa' nyon //",
    "NG0020:2381": "de dag 'gal bgegs rnam mang yang *//",
    "NG0020:2382": "blo yis byas pa thams cad min //",
    "NG0020:2383": "ngo bo nyid sku ngos zin na //",
    "NG0020:2384": "the tshom thams cad shugs la chod //",
    "NG0020:2385": "rdzogs pa chen po lta ba'i yang snying */",
    "NG0020:2386": "nam mkha' klong yangs kyi rgyud las /",
    "NG0020:2387": "the tshom gyi gegs bsal ba'i le'u ste bzhi bcu pa'o //  //",
    "NG0020:2388": "de nas 'dus pa'i rgyal po la //",
    "NG0020:2389": "'dus pa'i 'khor gyi 'di skad gsol //",
    "NG0020:2390": "thig le gcig tu 'dus pa yis //",
    "NG0020:2391": "phyi nang chos rnams ji ltar rdzogs //",
    "NG0020:2392": "gol sa sgrib pa ji ltar med //",
    "NG0020:2393": "nyams rtogs don ldan ji ltar 'byung *//",
    "NG0020:2394": "mnyam pa'i rgyal pos bshad du gsol //",
    "NG0020:2395": "de skad zhus pa'i don gsan nas //",
    "NG0020:2396": "'dus pa'i 'khor la bka' stsal pa //",
    "NG0020:2397": "thig le gcig du rdzogs pa yi //",
    "NG0020:2398": "rang sems snying po byang chub des //",
    "NG0020:2399": "snying rje bya med don zin pas //",
    "NG0020:2400": "sems bskyed gong 'og de la rdzogs //",
    "NG0020:2401": "dad pa sngon du dran byas pas //",
    "NG0020:2402": "mi dmigs don la ma bltas kyang *//",
    "NG0020:2403": "bying rgod gnyis kyi rkyen bral bas //",
    "NG0020:2404": "zhi gnas bsam gtan de la rdzogs //",
    "NG0020:2405": "phyi nang chos rnams thams cad kun //",
    "NG0020:2406": "so sor rtog pa'i ye shes kyis //",
    "NG0020:2407": "sgyu ma lta bur rab shes pas //",
    "NG0020:2408": "rang bzhin med pa'i lhag mthong rdzogs //",
    "NG0020:2409": "'jig rten gol bar don rtogs pas //",
    "NG0020:2410": "ser sna 'dzin pa'i don med phyir //",
    "NG0020:2411": "re ba med pa'i bsam pa yis //",
    "NG0020:2412": "sbyin pa'i pha rol phyin pa rdzogs //",
    "NG0020:2413": "ma nor khrims las mi 'da'i phyir //",
    "NG0020:2414": "lus ngag yid kyi las rnams kun //",
    "NG0020:2415": "mi dge nyes byas mi 'byung bas //",
    "NG0020:2416": "tshul khrims pha rol phyin pa rdzogs //",
    "NG0020:2417": "zab la rgya che'i lta ba yis //",
    "NG0020:2418": "yin dang min pa'i chos rnams kun //",
    "NG0020:2419": "chos kyi dbyings su kun shong bas //",
    "NG0020:2420": "bzod pa'i pha rol phyin pa rdzogs //",
    "NG0020:2421": "ngo bo nyid las 'bral med phyir //",
    "NG0020:2422": "ched du mi bsgom da lta nyid //",
    "NG0020:2423": "lta ba'i don la yengs med pas //",
    "NG0020:2424": "brtson 'grus pha rol phyin pa rdzogs //",
    "NG0020:2425": "gzhi gsum dus gsum 'bral med pas //",
    "NG0020:2426": "ye shes kun tu rgyun mi chad //",
    "NG0020:2427": "snying po'i don las ma g.yos pas //",
    "NG0020:2428": "bsam gtan pha rol phyin pa rdzogs //",
    "NG0020:2429": "dang po 'khor ba rtsad gcod pa //",
    "NG0020:2430": "ye shes rig pa'i ngos zin phyir //",
    "NG0020:2431": "yid ches gdeng gis thag chod pas //",
    "NG0020:2432": "shes rab pha rol phyin pa rdzogs //",
    "NG0020:2433": "da yang 'dus pa'i snying po nyon //",
    "NG0020:2434": "de phyir yul gyi rnam pa la //",
    "NG0020:2435": "spong sdud zhen pa med pa'i phyir //",
    "NG0020:2436": "snang ba gang yang mi 'gog pas //",
    "NG0020:2437": "thabs kyi pha rol phyin pa rdzogs //",
    "NG0020:2438": "tshe rabs sngon nas sbyangs pa'i phyir //",
    "NG0020:2439": "mi gnas bla med don rtogs pas //",
    "NG0020:2440": "da lta'i nyid du rang yid ches //",
    "NG0020:2441": "smon lam pha rol phyin pa rdzogs //",
    "NG0020:2442": "rang sems snying po rtogs pa'i phyir //",
    "NG0020:2443": "ma rig sgrib pa zil gnon par //",
    "NG0020:2444": "lus ngag rtsol ba mi dgos pas //",
    "NG0020:2445": "stobs kyi pha rol phyin pa rdzogs //",
    "NG0020:2446": "'khor 'das gnyis med gong rol du //",
    "NG0020:2447": "skye shi med par thag chod de //",
    "NG0020:2448": "byang chub sems la 'gyur med pas //",
    "NG0020:2449": "ye shes pha rol phyin pa rdzogs //",
    "NG0020:2450": "lta ba rtogs pa'i rnal 'byor pas //",
    "NG0020:2451": "lus ngag don las ma nyams pas //",
    "NG0020:2452": "phyi nang spyod pa'i don zin phyir //",
    "NG0020:2453": "tshogs chen ma lus de la rdzogs //",
    "NG0020:2454": "rdzogs pa chen po lta ba'i yang snying */",
    "NG0020:2455": "nam mkha' klong yangs kyi rgyud las /",
    "NG0020:2456": "pha rol tu phyin pa'i chos rnams rdzogs par bstan pa'i le'u ste zhe gcig pa'o ///",
    "NG0020:2458": "/ de nas 'dus pa'i tshogs rnams la //",
    "NG0020:2459": "kun rig rgyal pos yang gsungs pa //",
    "NG0020:2460": "las can rnal 'byor don ldan gyis //",
    "NG0020:2461": "ye dbang snying po sems nyid don //",
    "NG0020:2462": "chos nyid rig pa'i dbang thob pas //",
    "NG0020:2463": "phyi nang dbang rnams de la rdzogs //",
    "NG0020:2464": "lta ba nges pa'i gdeng zin pas //",
    "NG0020:2465": "mi rtog ye shes gegs bsal bas //",
    "NG0020:2466": "rnam par rtog pa'i bgegs med phyir //",
    "NG0020:2467": "phyi nang mtshams bcad de la rdzogs //",
    "NG0020:2468": "ye nas ngo bo nyid sku las //",
    "NG0020:2469": "bsgrub tu med pa'i chos nyid la //",
    "NG0020:2470": "ma rig rnam rtog sgrib pa med //",
    "NG0020:2471": "don gyi bshags pa de la rdzogs //",
    "NG0020:2472": "sangs rgyas sems can gnyis med phyir //",
    "NG0020:2473": "yul dang dbang po mi 'byed pa //",
    "NG0020:2474": "gnyis med don gyi klong khyab pas //",
    "NG0020:2475": "byin chen dbab pa de la rdzogs //",
    "NG0020:2476": "rang byung ye shes kun khyab phyir //",
    "NG0020:2477": "dug lngar rang grol don rtogs pas //",
    "NG0020:2478": "nyon mongs bdud rtsi chen po la //",
    "NG0020:2479": "ye shes byin rlabs de la rdzogs //",
    "NG0020:2480": "dbang po yul gyi rnam pa la //",
    "NG0020:2481": "dngos po 'byung ba'i rtsa ba de //",
    "NG0020:2482": "sa chu me rlung kun khyab pas //",
    "NG0020:2483": "dbang chen rim pa de la rdzogs //",
    "NG0020:2484": "gdan dang yig 'bru la sogs pa //",
    "NG0020:2485": "rang gi sems kyi cho 'phrul te //",
    "NG0020:2486": "phyogs bcur rang bzhin lhun grub pas //",
    "NG0020:2487": "zhal yas khang chen de la rdzogs //",
    "NG0020:2488": "'khor 'das bzang ngan mi 'byed par //",
    "NG0020:2489": "rig tshor don gyi lha yin pas //",
    "NG0020:2490": "ma btsal lhun gyis grub pa las //",
    "NG0020:2491": "ye shes lha rnams de la rdzogs //",
    "NG0020:2492": "ngo bo nyid kyi snying po la //",
    "NG0020:2493": "sangs rgyas sems can rgyu gcig pas //",
    "NG0020:2494": "ched du byar med rang rig phyir //",
    "NG0020:2495": "spyan drangs bstim pa de la rdzogs //",
    "NG0020:2496": "gzhi la snang ba med pa'i phyir //",
    "NG0020:2497": "rang gi dran rtog cir snang yang *//",
    "NG0020:2498": "skye med chos las mi 'da' bas //",
    "NG0020:2499": "zil gyi gnon pa de la rdzogs //",
    "NG0020:2500": "thams cad 'dres pa chen po la //",
    "NG0020:2501": "rnam par grol ba mtshon pa'i phyir //",
    "NG0020:2502": "rig pa'i don 'di gsal thebs pas //",
    "NG0020:2503": "nan tan phyag rgya de la rdzogs //",
    "NG0020:2504": "lus ngag las kyi rnam pa la //",
    "NG0020:2505": "drang ba'i don gyis zin pa'i phyir //",
    "NG0020:2506": "bsgul bskyod thams cad ye shes la //",
    "NG0020:2507": "phyag rgya'i mchod pa de la rdzogs //",
    "NG0020:2508": "ye shes snying po byang chub la //",
    "NG0020:2509": "blo dang dngos po gcig pa'i phyir //",
    "NG0020:2510": "sems dang chos sku'i don 'byor pas //",
    "NG0020:2511": "sbyor sgrol mchod pa de la rdzogs //",
    "NG0020:2512": "ye nas gnas pa'i don go bas //",
    "NG0020:2513": "skye shi med par thag bcad phyir //",
    "NG0020:2514": "yon tan thams cad lhun grub pas //",
    "NG0020:2515": "mthar phyin smon lam de la rdzogs //",
    "NG0020:2516": "sangs rgyas che ba'i yon tan rnams //",
    "NG0020:2517": "da lta nyid du rtogs pa'i phyir //",
    "NG0020:2518": "sku gsung thugs kyi don tshang bas //",
    "NG0020:2519": "bzlas brjod 'phro 'du de la rdzogs //",
    "NG0020:2520": "dga' ldan lha dang 'byor ldan tshogs //",
    "NG0020:2521": "nges pa'i lta bas gdeng zin pas //",
    "NG0020:2522": "snod bcud ye nas tshogs yin phyir //",
    "NG0020:2523": "tshogs kyi mchod pa de la rdzogs //",
    "NG0020:2524": "gtso 'khor bzang ngan mi 'byed pas //",
    "NG0020:2525": "phud dang lhag ma ngo bo gcig / bde chen gnyis med rang sems la //",
    "NG0020:2526": "lhag ma'i mchod pa de la rdzogs //",
    "NG0020:2527": "bya ba med pa'i ting 'dzin gyis //",
    "NG0020:2528": "mi bzung ye shes chen po la //",
    "NG0020:2529": "rang gi rig pa gsal thebs pas //",
    "NG0020:2530": "gtor ma'i mchod pa de la rdzogs //",
    "NG0020:2531": "'khor ba mya ngan 'das pa'i chos //",
    "NG0020:2532": "thig le gcig tu 'dus pa'i phyir //",
    "NG0020:2533": "ci spyod rang gi lus ngag la //",
    "NG0020:2534": "dkyil 'khor bsdu ba de la rdzogs //",
    "NG0020:2535": "de rtogs rnal 'byor chen po la //",
    "NG0020:2536": "ye shes chen po rdzong gi lus //",
    "NG0020:2537": "ye shes lhun grub go ldan pas //",
    "NG0020:2538": "bka' nan lus bsrung de la rdzogs //",
    "NG0020:2539": "ye nas sangs rgyas yin pa'i don //",
    "NG0020:2540": "rang gi sems kyis shes pa'i phyir //",
    "NG0020:2541": "gnyis med don du sangs rgyas pas //",
    "NG0020:2542": "dge ba bsngo ba de la rdzogs //",
    "NG0020:2543": "chos kyi sku la mnga' brnyes pas //",
    "NG0020:2544": "yon tan thams cad rang las sprul //",
    "NG0020:2545": "gzhan don bya ba smos ci dgos //",
    "NG0020:2546": "ye nas lhun grub de la rdzogs //",
    "NG0020:2547": "rdzogs pa chen po lta ba'i yang snying */",
    "NG0020:2548": "nam mkha' klong yangs kyi rgyud las /",
    "NG0020:2549": "phrin las mdzad spyod rdzogs pa'i le'u ste zhe gnyis pa'o ///",
    "NG0020:2551": "/ de nas 'dus pa'i 'khor rnams la //",
    "NG0020:2552": "kun rig rgyal pos bka' stsal pa //",
    "NG0020:2553": "'khor 'das ma rig rdzogs chen la //",
    "NG0020:2554": "gol sgrib med par bstan pa yang *//",
    "NG0020:2555": "bcu gnyis dgu yis don bstan pa //",
    "NG0020:2556": "yid la ma brgyus gol sa med //",
    "NG0020:2557": "de yang rdo rje sems dpa' nyon //",
    "NG0020:2558": "phyi rol yul gyi tha snyad la //",
    "NG0020:2559": "dam par zhen pa'i rtog pa yis //",
    "NG0020:2560": "byung tshor rjes su ma 'brangs pas //",
    "NG0020:2561": "'jig rten phal pa'i sar mi gol //",
    "NG0020:2562": "rang gi sems kyi snying po 'di //",
    "NG0020:2563": "dran rtog blo yi rnam pa yis //",
    "NG0020:2564": "yod med yul du ma bsgoms pas //",
    "NG0020:2565": "rtag chad mthar ni de mi gol //",
    "NG0020:2566": "lung rig man ngag la brten nas //",
    "NG0020:2567": "thos bsam lta bas yid ches pas //",
    "NG0020:2568": "shes rab bzang mo'i don zin pas //",
    "NG0020:2569": "lung du ma bstan der mi gol //",
    "NG0020:2570": "mi dmigs pa la blo gtod cing *//",
    "NG0020:2571": "bying rgod rnam gnyis bsal ba yis //",
    "NG0020:2572": "zhi gnas ro la ma zhen pas //",
    "NG0020:2573": "sems 'dzin bsam gtan sar mi gol //",
    "NG0020:2574": "phyi rol yul gyi snang ba la //",
    "NG0020:2575": "rang gi sems dang ma 'brel phyir //",
    "NG0020:2576": "sgo lnga'i rnam shes mi dgag pas //",
    "NG0020:2577": "'du shes med par de mi gol //",
    "NG0020:2578": "rang byung rang snang 'di nyid la //",
    "NG0020:2579": "sems kyi rtsol ba'i gnyen po yis //",
    "NG0020:2580": "rnam rtog ma spangs rang zhi bas //",
    "NG0020:2581": "nyan thos 'gog par de mi gol //",
    "NG0020:2582": "phyi rol rten 'brel bcu gnyis la //",
    "NG0020:2583": "brten nas sems kyi rgyu ba yis //",
    "NG0020:2584": "rtog dgag stong par mi bsgom pas //",
    "NG0020:2585": "rang rgyal sems su de mi gol //",
    "NG0020:2586": "yul med sems su blos bsdus pas //",
    "NG0020:2587": "don dam rang gi shes pa'i don //",
    "NG0020:2588": "rang rig skad cig mi bsgom pas //",
    "NG0020:2589": "sems tsam lta bar de mi gol //",
    "NG0020:2590": "yul 'di kun rdzob blos byas te //",
    "NG0020:2591": "gtan tshigs dag gis gzhig byas nas //",
    "NG0020:2592": "mtshan ma stong par mi bsgom pas //",
    "NG0020:2593": "dbu ma gnyis su de mi gol //",
    "NG0020:2594": "re dogs las kyi rtsol ba yis //",
    "NG0020:2595": "dge ba bcu yi snying po la //",
    "NG0020:2596": "rgyu 'bras rkyen la mi ltos par //",
    "NG0020:2597": "'dus byas chos su de mi gol //",
    "NG0020:2598": "rang sems snying po ngo bo nyid //",
    "NG0020:2599": "rtog pa'i rkyen gyis mi 'gyur phyir //",
    "NG0020:2600": "'khor 'das gnyis la mi dpyod pas //",
    "NG0020:2601": "las kyi dbang du de mi gol //",
    "NG0020:2602": "spong sdud sems kyi rtog pa la //",
    "NG0020:2603": "skyon yon gnyis su mi blta zhing *//",
    "NG0020:2604": "mi rtog dben pa'i yul med pas //",
    "NG0020:2605": "phra ba'i lam du de mi gol //",
    "NG0020:2606": "smon 'jug gnyis la mi brten cing *//",
    "NG0020:2607": "tshogs gsogs dam par mi lta bas //",
    "NG0020:2608": "lam lnga rim gyis ma sbyangs phyir //",
    "NG0020:2609": "sa bcu 'grod par de mi gol //",
    "NG0020:2610": "rdzogs pa chen po lta ba'i yang snying */",
    "NG0020:2611": "nam mkha' klong yangs kyi rgyud las /",
    "NG0020:2612": "bsam gtan gyi gol sa med par bstan pa'i le'u ste zhe gsum pa'o ///",
    "NG0020:2614": "/ de nas kun rig rgyal po des //",
    "NG0020:2615": "'dus pa'i 'khor la yang gsungs pa //",
    "NG0020:2616": "chos nyid dag pa'i ngang las ni //",
    "NG0020:2617": "rigs gsum dkyil 'khor lhar ma bskyed //",
    "NG0020:2618": "dag gzhi'i ting 'dzin mi bsgom pas //",
    "NG0020:2619": "kri ya'i theg par de mi gol //",
    "NG0020:2620": "lta ba yo gar blta ba dang *//",
    "NG0020:2621": "spyod pa kri yar spyod pa dang *//",
    "NG0020:2622": "rnam gnyis 'dzin par mi bsgom pas //",
    "NG0020:2623": "u pa yar ni de mi gol //",
    "NG0020:2624": "chos nyid dbyings kyi ye shes kyi //",
    "NG0020:2625": "cho 'phrul lha yi nga rgyal gyis //",
    "NG0020:2626": "byang chub rnam lnga mi bsgoms pas //",
    "NG0020:2627": "yo ga'i sems dpar de mi gol //",
    "NG0020:2628": "phung po khams dang skye mched kyi //",
    "NG0020:2629": "rtog tshogs dgra rnams mang po yis //",
    "NG0020:2630": "rnam rtog lhar ni ma bsgyur bas //",
    "NG0020:2631": "ma ha yo gar de mi gol //",
    "NG0020:2632": "las kyi phyag rgya gzhir bzhag nas //",
    "NG0020:2633": "rtsa dang thig le bde ba yi //",
    "NG0020:2634": "thabs kyis 'dzin pa ma bsgoms pas //",
    "NG0020:2635": "chags pa'i lam du de mi gol //",
    "NG0020:2636": "kun gzhi dag pa'i mkha' klong du //",
    "NG0020:2637": "bde chen gnyis med rig pa'i rtsal //",
    "NG0020:2638": "'du 'bral med 'jog yid med pas //",
    "NG0020:2639": "a nu yo gar de mi gol //",
    "NG0020:2640": "'khor 'das gnyis kyi rnam pa la //",
    "NG0020:2641": "yin dang min pa'i chos rnams kun //",
    "NG0020:2642": "sems kyis mtshon du med rtogs pas //",
    "NG0020:2643": "mtshan ma'i rkyen du de mi gol //",
    "NG0020:2644": "rnal 'byor spyod pa rnam gsum gyis //",
    "NG0020:2645": "zhum pa med pa'i sems nyid kyis //",
    "NG0020:2646": "brtul zhugs phyi nang mi dgos pas //",
    "NG0020:2647": "re dogs spyod par de mi gol //",
    "NG0020:2648": "snang ba rang gi blos byas pa'i //",
    "NG0020:2649": "yul sems bsre ba'i lta ba yi //",
    "NG0020:2650": "gnyis med don la mi gtod pas //",
    "NG0020:2651": "phyogs can lta bar de mi gol //",
    "NG0020:2652": "rang sems snying po chos kyi sku //",
    "NG0020:2653": "lta ba rtogs pa'i don nyid las //",
    "NG0020:2654": "de las gzhan du mi rtsol bas //",
    "NG0020:2655": "gol sgrib bya ba'i ming med do //",
    "NG0020:2656": "rdzogs pa chen po lta ba'i yang snying */",
    "NG0020:2657": "nam mkha' klong yangs kyi rgyud las /",
    "NG0020:2658": "gsang sngags gol sa med par bstan pa'i le'u ste zhe bzhi pa'o ///",
    "NG0020:2660": "/ de nas 'dus pa'i tshogs rnams la //",
    "NG0020:2661": "kun rig rgyal pos bka' stsal pa //",
    "NG0020:2662": "sgrib pa dag pa'i mtshan nyid ni //",
    "NG0020:2663": "bla ma dam pa'i gdams ngag gis //",
    "NG0020:2664": "ye shes chen por ngos 'dzin pas //",
    "NG0020:2665": "skabs 'byed sgrib pa de la med //",
    "NG0020:2666": "kun gzhi gzhi cha rang gsal la //",
    "NG0020:2667": "snga phyir rjes su ma 'brengs pas //",
    "NG0020:2668": "rang sems chos sku ngos zin pas //",
    "NG0020:2669": "bslad pa'i sgrib pa de la med //",
    "NG0020:2670": "kun brtags ma rig rkyen byas pas //",
    "NG0020:2671": "'khrul pa dag gi yul rnams ni //",
    "NG0020:2672": "snga phyi glo bur dngos med pas //",
    "NG0020:2673": "phyogs lhung sgrib pa de la med /",
    "NG0020:2674": "kun bzang nyid kyi bka' nyid las //",
    "NG0020:2675": "bla ma'i gdams ngag ma chad cing *//",
    "NG0020:2676": "lta ba nges pa'i gdeng zin pas //",
    "NG0020:2677": "tshogs kyi sgrib pa de la med //",
    "NG0020:2678": "zhi rgyas dbang dang drag po dang *//",
    "NG0020:2679": "sa ma ti yi dgongs pa yis //",
    "NG0020:2680": "bla na med pa'i don rtogs pas //",
    "NG0020:2681": "las bzhi'i sgrib pa de la med //",
    "NG0020:2682": "'khor 'das ma rig ngos zin pas //",
    "NG0020:2683": "ma bsgoms don dang mi 'bral phyir //",
    "NG0020:2684": "ma chags mi g.yo stobs ldan pas //",
    "NG0020:2685": "mchod pa'i sgrib pa de la med //",
    "NG0020:2686": "rang rig rtogs pa'i nyams dang ni //",
    "NG0020:2687": "sangs rgyas bka' dang mthun pa'i phyir //",
    "NG0020:2688": "nges pa'i don la yid ches pas //",
    "NG0020:2689": "the tshom sgrib pa de la med //",
    "NG0020:2690": "de la sogs pa'i gol sgrib rnams //",
    "NG0020:2691": "brgya dang brgyad cu grangs mang yang *//",
    "NG0020:2692": "spong sdud zhen pa gsum du 'dus //",
    "NG0020:2693": "de las gzhan pa'i gol sgrib med //",
    "NG0020:2694": "rdzogs pa chen po lta ba'i yang snying */",
    "NG0020:2695": "nam mkha' klong yangs kyi rgyud las /",
    "NG0020:2696": "ma rig rtsol ba'i sgrib pa med par bstan pa'i le'u ste zhe lnga pa'o ///",
    "NG0020:2698": "/ de nas 'dus pa'i tshogs rnams la //",
    "NG0020:2699": "kun rig rgyal pos yang gsungs pa //",
    "NG0020:2700": "yang dag sems kyi nying khu'i don //",
    "NG0020:2701": "ye nas chos sku 'bral med phyir //",
    "NG0020:2702": "nyams kyi rim pa lnga gsungs pa //",
    "NG0020:2703": "dang po mkha' la nyi shar bzhin //",
    "NG0020:2704": "ma rig sgrib pa med rtogs pas //",
    "NG0020:2705": "rang rig chos skur yid ches don //",
    "NG0020:2706": "tshig mthas ma reg rang gsal nyams //",
    "NG0020:2707": "gser 'gyur rtsi yis thebs pa bzhin //",
    "NG0020:2708": "rtogs dang mi rtogs thams cad du //",
    "NG0020:2709": "lta ba sems kyi sems nyid gsal //",
    "NG0020:2710": "rang rgyud zil gyis gnon pa'i nyams //",
    "NG0020:2711": "skyes bu bya ba btang ba bzhin //",
    "NG0020:2712": "snang ba'i gzugs sogs gang la yang *//",
    "NG0020:2713": "brtag dpyad ma byas sgo lnga gsal //",
    "NG0020:2714": "snang ba chos nyid gdeng ldan nyams //",
    "NG0020:2715": "'byung ba nam mkha' mi 'gyur ltar //",
    "NG0020:2716": "yul gyi bde sdug sgra skad kyis //",
    "NG0020:2717": "gnod med chos sku mi 'gyur phyir //",
    "NG0020:2718": "yengs pa rang sar grol ba'i nyams //",
    "NG0020:2719": "rin chen gling du phyin pa bzhin //",
    "NG0020:2720": "dus dang rnam pa thams cad du //",
    "NG0020:2721": "ci dran lhag mthong rig par 'gyur //",
    "NG0020:2722": "'byung 'jug med phyir 'bral med nyams //",
    "NG0020:2723": "de dag lnga ldan sangs rgyas nyid //",
    "NG0020:2724": "de yang rdo rje sems dpa' nyon //",
    "NG0020:2725": "sprin las char rgyun 'bab pa bzhin //",
    "NG0020:2726": "rang rgyud zhen med chags pa chung *//",
    "NG0020:2727": "gcig pur dga' la 'du 'dzi spong *//",
    "NG0020:2728": "g.yo ba las su rung ba'i rtags //",
    "NG0020:2729": "'bab chu dal drag snyoms pa bzhin //",
    "NG0020:2730": "ngang ngam shugs kyis ye shes gsal //",
    "NG0020:2731": "'khor ba'i chos la shin tu skyo //",
    "NG0020:2732": "goms pa'i rtags chen yin par bshad //",
    "NG0020:2733": "rgya mtsho'i gting ni mi g.yo ltar //",
    "NG0020:2734": "'khor 'das dngos po cir ma mthong *//",
    "NG0020:2735": "de phyir nyon mongs yul med pas //",
    "NG0020:2736": "brtan pa thob pa'i rtags su bstan //",
    "NG0020:2737": "drang srong bzod ldan dpe bzhin du //",
    "NG0020:2738": "lus kyis bzod pa thob pa dang *//",
    "NG0020:2739": "gnyid kyi rtog pa choms pa'i phyir //",
    "NG0020:2740": "phyi nang dbugs kyi cha snyoms pas //",
    "NG0020:2741": "'jig rten chos brgyad bral ba rnams //",
    "NG0020:2742": "bar dor mngon sangs rgya ba'i rtags //",
    "NG0020:2743": "rdzogs pa chen po lta ba'i yang snying */",
    "NG0020:2744": "nam mkha' klong yangs kyi rgyud las /",
    "NG0020:2745": "nyams dang rtags bstan pa'i le'u ste zhe drug pa'o ///",
    "NG0020:2747": "/ de nas rdo rje sems dpa' yis //",
    "NG0020:2748": "'dus pa'i tshogs kyi don gyi phyir //",
    "NG0020:2749": "yid la dran pas 'di skad gsol //",
    "NG0020:2750": "'bras bu yon tan gdul bya yi //",
    "NG0020:2751": "lta ba'i dam tshig nyams pa gang gis bskang *//",
    "NG0020:2752": "rtsa ba gcig pa'i bden pa gang *//",
    "NG0020:2753": "snang med rig pa'i rtogs dus nam //",
    "NG0020:2754": "rtogs pa'i mdzad spyod ji ltar spyod //",
    "NG0020:2755": "kun rig rgyal pos lung bstan gsol //",
    "NG0020:2756": "de skad zhus pa'i don gsan nas //",
    "NG0020:2757": "'dus pa'i 'khor la bka' stsal pa //",
    "NG0020:2758": "lta ba nyams pa skong thabs ni //",
    "NG0020:2759": "nyes 'gyod yid la byas nas su //",
    "NG0020:2760": "bla ma mkhas pa don ldan la //",
    "NG0020:2761": "dbang rnams rim par nos nas ni //",
    "NG0020:2762": "rang sems dpang btsug don zhus nas //",
    "NG0020:2763": "rgyun du mi gtong gus pa'i chos //",
    "NG0020:2764": "lta bas sems rtogs ma brjed pas //",
    "NG0020:2765": "rgyun du mi 'bral sgom pa'i mchog / rtags ni shin tu gsal ba'i nyams //",
    "NG0020:2766": "brtson 'grus ma yengs gus pa'i thabs //",
    "NG0020:2767": "shes rab go ba dad pa'i thabs //",
    "NG0020:2768": "rang sems gdeng ni 'gyur ba med //",
    "NG0020:2769": "yul ni ma 'gags chos kyi dbyings //",
    "NG0020:2770": "spyod pa ma 'gags khong khrel med //",
    "NG0020:2771": "g.yo sgyu med pa'i dam tshig gis //",
    "NG0020:2772": "brtse gdung chos byed mi 'gyod pa //",
    "NG0020:2773": "rig pa so thub dgon pa'i mchog / bag chags rjes med shes rab ste //",
    "NG0020:2774": "rgyun du gsal 'debs chos spyod yin //",
    "NG0020:2775": "the tshom mi za bskangs pa'i tshad //",
    "NG0020:2776": "des bskang gdeng chen ngas bshad nyon //",
    "NG0020:2777": "rang bzhin dag pa'i ngo bo la //",
    "NG0020:2778": "ming gi tha snyad 'dzin med pas //",
    "NG0020:2779": "yul la mi zhen rang sar grol //",
    "NG0020:2780": "bsam gtan btsal med nyams kyi gdeng *//",
    "NG0020:2781": "phan gnod byed pa gang 'phrad kyang *//",
    "NG0020:2782": "byams sdang gnyis ni skyes pa'i tshe //",
    "NG0020:2783": "mnyam nyid rig pas gsal thebs na //",
    "NG0020:2784": "blo dngos gnyis med nyams kyi gdeng *//",
    "NG0020:2785": "kun bzang gshin rje gang 'ongs kyang *//",
    "NG0020:2786": "gzhi la med cing 'khrul par rtogs //",
    "NG0020:2787": "gnyis ka spang len med rtogs na //",
    "NG0020:2788": "lta ba gdeng ldan nyams kyi gdeng *//",
    "NG0020:2789": "theg pa'i bye brag ci gsungs kyang *//",
    "NG0020:2790": "bzang ngan sgro skur med rtogs na //",
    "NG0020:2791": "yid ches don la blo gnas pas //",
    "NG0020:2792": "chos la bzod pa thob pa'i gdeng *//",
    "NG0020:2793": "lus kyi bde sdug ci byung yang *//",
    "NG0020:2794": "skyon yon med pa'i don dran na //",
    "NG0020:2795": "snga phyi ma bslangs don ldan pas //",
    "NG0020:2796": "chos nyid rang gsal nyams kyi gdeng *//",
    "NG0020:2797": "gnod par byed pa nad dang bgegs //",
    "NG0020:2798": "rtog pas btags pa yin shes nas //",
    "NG0020:2799": "mi gtong don ldan rnal 'byor pas //",
    "NG0020:2800": "dngos grub btsal med nyams kyi gdeng *//",
    "NG0020:2801": "sems la skye shi med pa'i phyir //",
    "NG0020:2802": "'jig rten gnas ni gar 'dug kyang *//",
    "NG0020:2803": "skye 'gag med pa'i don la gnas //",
    "NG0020:2804": "'bral med dgongs pa nyams kyi gdeng *//",
    "NG0020:2805": "rtags chen gdeng ldan rnal 'byor pas //",
    "NG0020:2806": "ci spyad sangs rgyas ye shes thugs //",
    "NG0020:2807": "mi lus rin chen 'di nyid la //",
    "NG0020:2808": "lha mis phyag 'tshal mchod par 'gyur //",
    "NG0020:2809": "rdzogs pa chen po lta ba'i yang snying */",
    "NG0020:2810": "nam mkha' klong yangs kyi rgyud las /",
    "NG0020:2811": "lta ba nyams pa bskangs pa'i tshad bstan pa'i le'u ste zhe bdun pa'o //     //",
    "NG0020:2812": "de nas 'dus pa'i 'khor rnams la //",
    "NG0020:2813": "bcom ldan 'das kyi bka' stsal pa //",
    "NG0020:2814": "'khor 'das 'byung ba'i rtsa ba ni //",
    "NG0020:2815": "pha ma med pa'i bu bzhi yod //",
    "NG0020:2816": "de yang gdod nas gcig las gnyis //",
    "NG0020:2817": "gsum la 'brail yod gcig la med //",
    "NG0020:2818": "bden mthong snang med rtogs dus yin //",
    "NG0020:2819": "de yang 'dus pa'i 'khor rnams nyon //",
    "NG0020:2820": "gcig ni nam mkha'i mthongs su tshar //",
    "NG0020:2821": "ming ni 'byung ba rnam pa lnga //",
    "NG0020:2822": "snang srid kun gyi mes por snang *//",
    "NG0020:2823": "phyi nang snod bcud de las bskyed //",
    "NG0020:2824": "gcig ni chos kyi dbyings su tshar //",
    "NG0020:2825": "ming ni chos sku+u kun tu bzang *//",
    "NG0020:2826": "sangs rgyas kun gyi mes por grags //",
    "NG0020:2827": "theg pa'i chos rnams de las byung *//",
    "NG0020:2828": "gcig ni ma rig mun par tshar //",
    "NG0020:2829": "ming ni 'gro drug sems can te //",
    "NG0020:2830": "chags sdang lnga la longs spyod pas //",
    "NG0020:2831": "'khor ba'i sdug bsngal de la smin //",
    "NG0020:2832": "gcig ni 'khor 'das gong du tshar //",
    "NG0020:2833": "ming ni ngo bo nyid kyi sku //",
    "NG0020:2834": "'khor 'das rabs chad yang mes po //",
    "NG0020:2835": "de rtogs gdod nas skye shi med //",
    "NG0020:2836": "da yang rdo rje sems dpa' nyon //",
    "NG0020:2837": "skal ldan rnams kyi rang rig pa //",
    "NG0020:2838": "tshig tu mtshon par mi nus kyang *//",
    "NG0020:2839": "sems la rtogs pa yod pa'i phyir //",
    "NG0020:2840": "don chen yi ge dam pa'i mchog / lta ba rang sems ngo bo nyid //",
    "NG0020:2841": "'khor 'das gnyis las 'das pa'o //",
    "NG0020:2842": "sgom du med pa yid las dran //",
    "NG0020:2843": "rang sems snying po rtogs pa'i thabs //",
    "NG0020:2844": "de phyir sems kyis sems rtogs nas //",
    "NG0020:2845": "de yang dngos por cang ma mthong *//",
    "NG0020:2846": "rig pa ye shes chos nyid ni //",
    "NG0020:2847": "dus gsum dag tu skye 'gag med //",
    "NG0020:2848": "sngar ma mthong ba'i don mthong ba //",
    "NG0020:2849": "blo la rgyus pa kho nar zad //",
    "NG0020:2850": "de ltar rig pa'i don mthong na //",
    "NG0020:2851": "mtshan mar mthong ba ci yang med //",
    "NG0020:2852": "rin chen ngan khung stor gyur kyang *//",
    "NG0020:2853": "de yi yon tan mkha' la 'byung *//",
    "NG0020:2854": "de bzhin rang sems ngo bo nyid //",
    "NG0020:2855": "mngal du rang sems bying 'gyur kyang *//",
    "NG0020:2856": "rang gsal ye shes rgyun mi 'chad //",
    "NG0020:2857": "rdzogs pa chen po lta ba'i yang snying */",
    "NG0020:2858": "nam mkha' klong yangs kyi rgyud las /",
    "NG0020:2859": "nges pa'i bden pa mthong bar bstan pa'i le'u ste zhe brgyad pa'o //    //",
    "NG0020:2860": "de nas 'dus pa'i tshogs rnams la //",
    "NG0020:2861": "kun rig sems kyi rgyal po yis //",
    "NG0020:2862": "snang med rig pa bka' stsal pa //",
    "NG0020:2863": "bum pa'i nang gi mar me bzhin //",
    "NG0020:2864": "lus kyi nang na chos sku gsal //",
    "NG0020:2865": "nang nas sgo lnga'i 'od shar bas //",
    "NG0020:2866": "snang ba grogs su 'ong ba snyam //",
    "NG0020:2867": "de tshe tha mal lus 'di la //",
    "NG0020:2868": "brten pa'i rnal 'byor las can kun //",
    "NG0020:2869": "snang med rig pa rgyun mi 'chad //",
    "NG0020:2870": "de nyid sangs rgyas de las 'byung *//",
    "NG0020:2871": "de sems ma bcos ngang gis gsal //",
    "NG0020:2872": "gsal yang yul la zhen med grol //",
    "NG0020:2873": "lus kyi nang na sangs rgyas gnas //",
    "NG0020:2874": "de phyir lus la smad mi bya //",
    "NG0020:2875": "dper na cang shes rta pho yis //",
    "NG0020:2876": "yid kyis bsam sar lus kyis phyin //",
    "NG0020:2877": "de bzhin gang dran chos skur gsal /  / sgrib pa nub pa bya ba med //",
    "NG0020:2878": "de phyir ci spyod ye shes la //",
    "NG0020:2879": "'phel 'grib med par rang sems rtogs //",
    "NG0020:2880": "de don rtogs pa'i mchog yin pas //",
    "NG0020:2881": "sangs rgyas kun dang dgongs pa gcig / de yang 'dus pa'i 'khor rnams nyon //",
    "NG0020:2882": "dper na reg 'jam spu yis ni //",
    "NG0020:2883": "gang reg 'jam zhing spus mi gos //",
    "NG0020:2884": "de bzhin rnal 'byor yul phrad kyang *//",
    "NG0020:2885": "de la skyon gyis gos pa med //",
    "NG0020:2886": "de phyir dus rnams kun tu ni //",
    "NG0020:2887": "'bral med ye shes thugs la gsal //",
    "NG0020:2888": "de tshe rang nyid rtogs pa'i thabs //",
    "NG0020:2889": "dus 'di nyid du rtogs par gsungs //",
    "NG0020:2890": "de yang 'dus pa'i snying po nyon //",
    "NG0020:2891": "dper na nam mkha' ldings chen ni //",
    "NG0020:2892": "bdag gzhan kun la mdzes pa bzhin //",
    "NG0020:2893": "rnal 'byor so thub bag zon can //",
    "NG0020:2894": "gol sa med cing sgro skur spang *//",
    "NG0020:2895": "dper na chu gting rgya mtsho'i gser //",
    "NG0020:2896": "bskal par bzhag kyang g.yas mi gos //",
    "NG0020:2897": "de bzhin don rtogs rnal 'byor pas //",
    "NG0020:2898": "'khor bar gnas kyang gos pa med //",
    "NG0020:2899": "de yang 'dus pa'i snying po nyon //",
    "NG0020:2900": "dper na dbus kyi mchog rab ni //",
    "NG0020:2901": "'gyur ba med par brtan pa ste //",
    "NG0020:2902": "de phyir rang byung ma bltas gsal //",
    "NG0020:2903": "de phyir chos nyid mi 'gyur brtan //",
    "NG0020:2904": "de la rtog pas mi gos te //",
    "NG0020:2905": "da lta nyid du rtogs pa'i thabs //",
    "NG0020:2906": "des na tshegs med don po che //",
    "NG0020:2907": "bsam pa tsam gyis 'grub pa'i mchog / de yang 'dus pa'i snying po nyon //",
    "NG0020:2908": "rang sems rtogs pa'i 'bras bu la //",
    "NG0020:2909": "bstun te cig car 'jug nus na //",
    "NG0020:2910": "bsgom pa'i thun la ring thung med //",
    "NG0020:2911": "nam 'grub snyam pa'i khar ma lus //",
    "NG0020:2912": "mnyam pa'i don la ye gnas pas //",
    "NG0020:2913": "'bras bu rig pa da lta nyid //",
    "NG0020:2914": "de nyid mi brjod don ldan pas //",
    "NG0020:2915": "myang 'das zhes ni de la bya //",
    "NG0020:2916": "rdzogs pa chen po lta ba'i yang snying */",
    "NG0020:2917": "nam mkha' klong yangs kyi rgyud las /",
    "NG0020:2918": "snang med kyi rig pa'i rtogs dus bstan pa'i le'u ste zhe dgu pa'o ///",
    "NG0020:2920": "/ de nas 'dus pa'i 'khor rnams la //",
    "NG0020:2921": "kun rig rgyal pos bka' stsal pa //",
    "NG0020:2922": "nga yi mdzad spyod chen po ni //",
    "NG0020:2923": "sku med gzugs skur byung bas ni //",
    "NG0020:2924": "thams cad zil gyis gnon par byed //",
    "NG0020:2925": "tshig med rig pa'i gsung gis ni //",
    "NG0020:2926": "sangs rgyas bstan pa rgyas par sgrogs //",
    "NG0020:2927": "rnam par rtog med ye shes thugs //",
    "NG0020:2928": "cir yang sa le thams cad mkhyen //",
    "NG0020:2929": "stong gsum 'jig rten thams cad ni //",
    "NG0020:2930": "nga yi bzhugs gnas gzigs mo'i sa //",
    "NG0020:2931": "de yang 'dus pa'i snying po nyon //",
    "NG0020:2932": "spros kyang nga la bsdus kyang nga *//",
    "NG0020:2933": "nga yi sku gsung thugs las ni //",
    "NG0020:2934": "'khor ba bya ba gdod nas med //",
    "NG0020:2935": "de yang rdo rje sems dpa' nyon //",
    "NG0020:2936": "ye nas gnas pa'i gzhi nyid ni //",
    "NG0020:2937": "chos kyi sku yi thugs su bstan //",
    "NG0020:2938": "de nyid rtogs pa'i ye shes de //",
    "NG0020:2939": "chos kyi sku yi longs spyod thugs //",
    "NG0020:2940": "dran rtog don du shes pa de //",
    "NG0020:2941": "chos kyi sku yi sprul pa'i thugs //",
    "NG0020:2942": "don ldan gzugs kyi phung po 'di //",
    "NG0020:2943": "longs spyod rdzogs pa'i chos kyi sku //",
    "NG0020:2944": "dbang po ma 'gags gsal ba de //",
    "NG0020:2945": "longs spyod rdzogs pa'i longs spyod sku //",
    "NG0020:2946": "bsgul bskyod yan lag gang yang ni //",
    "NG0020:2947": "longs spyod rdzogs pa'i sprul pa'i sku //",
    "NG0020:2948": "don ldan tshig tu brjod pa de //",
    "NG0020:2949": "sprul pa'i sku yi chos sku'i gsung *//",
    "NG0020:2950": "dngos med tshig tu gsal ba de //",
    "NG0020:2951": "sprul pa'i sku yi longs spyod gsung *//",
    "NG0020:2952": "tshig la brten nas don go bas //",
    "NG0020:2953": "sprul pa'i sku yi gsung yin phyir //",
    "NG0020:2954": "da lta'i chos sku kha mig can //",
    "NG0020:2955": "de yang 'dus pa'i snying po nyon //",
    "NG0020:2956": "lus bral skad cig de nyid la //",
    "NG0020:2957": "bar dor mngon sangs rgya ba nyid //",
    "NG0020:2958": "mngal gyi sgrib bskyod yan lag gang yang ni //",
    "NG0020:2959": "longs spyod rdzogs pa'i sprul pa'i sku //",
    "NG0020:2960": "don ldan tshig tu brjod pa de //",
    "NG0020:2961": "sprul pa'i sku yi chos sku'i gsung *//",
    "NG0020:2962": "dngos med tshig tu gsal ba de //",
    "NG0020:2963": "sprul pa'i sku yi longs spyod gsung *//",
    "NG0020:2964": "tshig la brten nas don go bas //",
    "NG0020:2965": "sprul pa'i sku yi gsung yin phyir //",
    "NG0020:2966": "da lta'i chos sku kha mig can //",
    "NG0020:2967": "de yang 'dus pa'i snying po nyon //",
    "NG0020:2968": "lus bral skad cig de nyid la //",
    "NG0020:2969": "bar dor mngon sangs rgya ba nyid //",
    "NG0020:2970": "mngal gyi sgrib g.yogs med pa'i phyir /",
    "NG0020:2971": "kun tu bzang po gud na med //",
    "NG0020:2972": "gzugs med rig pa'i ye shes de //",
    "NG0020:2973": "dus gsum dag tu 'gyur med pas //",
    "NG0020:2974": "rgyal ba sangs rgyas chos kyi sku //",
    "NG0020:2975": "lus ni ye shes chen po'i lus //",
    "NG0020:2976": "thugs ni ye shes thams cad mkhyen //",
    "NG0020:2977": "gzhan don ci bsam 'grub pa yis //",
    "NG0020:2978": "gzugs sku rnam gnyis shugs las 'byung *//",
    "NG0020:2979": "de yang rang rang 'khor rnams las //",
    "NG0020:2980": "gang gis gang la ci rigs su //",
    "NG0020:2981": "sems can bsam pa'i khyad par las //",
    "NG0020:2982": "yid bzhin dbang po gang 'dod ston //",
    "NG0020:2983": "rdzogs pa chen po lta ba'i yang snying */",
    "NG0020:2984": "nam mkha' klong yangs kyi rgyud las /",
    "NG0020:2985": "yon tan gyi gdul bya bstan pa'i le'u ste lnga bcu tham pa'o //    //",
    "NG0020:2986": "de nas 'dus pa'i 'khor rnams la //",
    "NG0020:2987": "kun rig rgyal pos bka' stsal pa //",
    "NG0020:2988": "sangs rgyas rnams dang rig 'dzin tshogs //",
    "NG0020:2989": "mkha' 'gro chos skyong dad ldan rnams //",
    "NG0020:2990": "nga yi byin gyis brlabs pa yis //",
    "NG0020:2991": "rang rang rtogs pa 'dir smros shig / de skad ces ni gsungs pa dang *//",
    "NG0020:2992": "rnam gzigs gtsug tor thams cad skyob //",
    "NG0020:2993": "bsod skyob 'khor 'jig rin chen mang *//",
    "NG0020:2994": "sangs rgyas mar me mdzad rnams kyis //",
    "NG0020:2995": "rang rang dgongs pa las langs nas //",
    "NG0020:2996": "go rim bzhin du rtogs pa brjod //",
    "NG0020:2997": "skye med rig pa 'di nyid la //",
    "NG0020:2998": "'gag med rig pa rang shar bas //",
    "NG0020:2999": "gsal la rig pa byang chub rgyun //",
    "NG0020:3000": "ma bsgoms gol med chos kyi sku //",
    "NG0020:3001": "nges pa'i lung dang mthun pa yi //",
    "NG0020:3002": "rtog pa'i ye shes ma 'gags gsal //",
    "NG0020:3003": "brjed med rig pa 'di nyid la //",
    "NG0020:3004": "ngos gzung med pas rang yid ches //",
    "NG0020:3005": "ma btsal rig pa byang chub sku //",
    "NG0020:3006": "kun gzhi gzhi cha de nyid las //",
    "NG0020:3007": "rang gsal ngo bo bde chen klong *//",
    "NG0020:3008": "yid ches don la 'gyur ba med //",
    "NG0020:3009": "gsal dran stong pa chen po la //",
    "NG0020:3010": "bying rgod zhen 'dzin skyon bral bas //",
    "NG0020:3011": "ngang du bzhag pas ci yang med //",
    "NG0020:3012": "de tsam nyid na lta sgom gcig / snang ba med pa'i ye shes 'di //",
    "NG0020:3013": "rgyu rkyen ma byas rang sems don //",
    "NG0020:3014": "yin la rang sems chos skur gsal //",
    "NG0020:3015": "ma rig rtog pa gdod nas sangs //",
    "NG0020:3016": "shes pa rang lugs 'di nyid la //",
    "NG0020:3017": "ci yang mi bsgom da lta nyid //",
    "NG0020:3018": "'du shes ma bzung don gsal ba //",
    "NG0020:3019": "ye shes zang thal nyams med rtags //",
    "NG0020:3020": "dngos med lta ba shes shing rig / rig tsam nyid nas ngang gis stong *//",
    "NG0020:3021": "rig stong gsal ba mtha' dbus med //",
    "NG0020:3022": "gang dran ngo bo ye shes thugs //",
    "NG0020:3023": "ye shes sku ni yang ston cig / log dad sel dang 'od srung dang *//",
    "NG0020:3024": "rin chen snying po dbang po zhi //",
    "NG0020:3025": "pad+ma brtsegs dang gser thub dang *//",
    "NG0020:3026": "shakya thub rnams go rim bzhin //",
    "NG0020:3027": "rang rang rtogs pa 'di brjod pa //",
    "NG0020:3028": "nam mkha' lta bur khyab pa yis //",
    "NG0020:3029": "rang byung ye shes chos kyi sku //",
    "NG0020:3030": "snang srid gsal la spong sdud med //",
    "NG0020:3031": "rig pa gsal ba ye shes yin //",
    "NG0020:3032": "phyi rol yul gyi snang ba yis //",
    "NG0020:3033": "'khor 'das mi rtog sa le ba //",
    "NG0020:3034": "gnyen pos mi bsgom da lta nyid //",
    "NG0020:3035": "rang byung de nyid chos sku yin //",
    "NG0020:3036": "rang la gnas pa'i don rtogs pas //",
    "NG0020:3037": "ma bsgoms rig pa 'di nyid la //",
    "NG0020:3038": "nang gsal phyi la ma yengs pas //",
    "NG0020:3039": "rkyen bzhis mi shigs rdo rje 'dra //",
    "NG0020:3040": "dngos med sems kyi ye shes 'di //",
    "NG0020:3041": "gsal la 'dzin pa rdul tsam med //",
    "NG0020:3042": "'dzin med rig pa 'di nyid la //",
    "NG0020:3043": "de la ched du bsgom mi dgos //",
    "NG0020:3044": "chos nyid gnas lugs zhes bya ba //",
    "NG0020:3045": "skye bo rang sems yin rtogs na //",
    "NG0020:3046": "gzhan du mi bsgom da lta'i sems //",
    "NG0020:3047": "de nyid las ni bogs mi 'don //",
    "NG0020:3048": "dang po'i ngo bo nyid kyi sku //",
    "NG0020:3049": "de rtogs chos sku 'gyur med la //",
    "NG0020:3050": "ma bcos rang gsal 'dzin med pas //",
    "NG0020:3051": "de las gzhan pa bsgom du med //",
    "NG0020:3052": "rgyun gyi gdams ngag don rnyed pas //",
    "NG0020:3053": "tha mal lus dang bcas pa yis //",
    "NG0020:3054": "rang sems snying po rtogs pa'i phyir //",
    "NG0020:3055": "da lta'i chos sku kha mig can //",
    "NG0020:3056": "lus kyi nang na ye shes bzhugs //",
    "NG0020:3057": "da yang kun bzang nges par gson //",
    "NG0020:3058": "mai tri mthu chen thob dang ni //",
    "NG0020:3059": "thugs rje can dang 'jam pa'i dpal //",
    "NG0020:3060": "dri ma med dang phyag na rdor //",
    "NG0020:3061": "dga' ba'i dbang po rnams kyis ni //",
    "NG0020:3062": "rang rang rtogs pa'i don brjod pa //",
    "NG0020:3063": "da lta'i shes pa 'di nyid las //",
    "NG0020:3064": "gzung 'dzin med pa'i byang chub sems //",
    "NG0020:3065": "de la yid ches rig pa'i rgyun //",
    "NG0020:3066": "lhun gyis grub ces de la bya //",
    "NG0020:3067": "'khrul pa'i rtog pa cir snang yang *//",
    "NG0020:3068": "don gyi dgag bsgrub ma zhugs na //",
    "NG0020:3069": "zab cing cha phra rtogs don de //",
    "NG0020:3070": "rgyal ba rnams kyi dgongs pa yin //",
    "NG0020:3071": "snga phyi zhen pa'i yul rnams la //",
    "NG0020:3072": "rtog pa ma zhugs yengs med don //",
    "NG0020:3073": "bsgom du med par ye nas shes //",
    "NG0020:3074": "de tsam nyid na rgyun mi 'chad //",
    "NG0020:3075": "dus dang gnas skabs thams cad du //",
    "NG0020:3076": "rang sems rnal du rig pa la //",
    "NG0020:3077": "rgyun mi 'chad du ye shes gsal //",
    "NG0020:3078": "de nyid don la 'gyur ba med //",
    "NG0020:3079": "skye shi med par rang gi sems //",
    "NG0020:3080": "de rtogs bsgom du rdul tsam med //",
    "NG0020:3081": "de nyid rig pa byang chub sku //",
    "NG0020:3082": "ma bsgoms 'bral med bde ba'i mchog / brjod du med pa'i shes rab las //",
    "NG0020:3083": "dmigs pa med pa'i ting 'dzin gsal //",
    "NG0020:3084": "ma bsgoms ye shes da lta nyid //",
    "NG0020:3085": "'byung 'jug med pa rgyun du gnas //",
    "NG0020:3086": "rang sems snying po 'di nyid ni //",
    "NG0020:3087": "ci yang ma bcos rang rig gsal //",
    "NG0020:3088": "de nyid rang rig byang chub sems //",
    "NG0020:3089": "de la mi btsal don la bzhag / dus gsum sangs rgyas de dag gis //",
    "NG0020:3090": "rang rang rtogs pa brjod pa'i phyir //",
    "NG0020:3091": "de don sangs rgyas thams cad kyi //",
    "NG0020:3092": "dgongs pa gcig phyir ye shes mthun //",
    "NG0020:3093": "rdzogs pa chen po lta ba'i yang snying */",
    "NG0020:3094": "nam mkha' klong yangs kyi rgyud las /",
    "NG0020:3095": "dus gsum sangs rgyas rnams kyi rtogs pa brjod pa'i le'u ste nga gcig pa'o //    //",
    "NG0020:3096": "de nas rig 'dzin sems dpa' ni //",
    "NG0020:3097": "rdo rje snang ba ye shes spyan //",
    "NG0020:3098": "ye shes dpal dang rdo rje dbyings //",
    "NG0020:3099": "yon tan snying po dpal 'bar ba //",
    "NG0020:3100": "skyon med grags dang dpal ldan bde //",
    "NG0020:3101": "grub pa rtsal dang las kyi sems //",
    "NG0020:3102": "go rim bzhin du rtogs brjod pa //",
    "NG0020:3103": "thog ma'i ye shes 'di nyid ni //",
    "NG0020:3104": "dmigs 'dzin med par ngang gis gsal //",
    "NG0020:3105": "'gag pa med la rig pa stong *//",
    "NG0020:3106": "de las mi 'da' sangs rgyas thugs //",
    "NG0020:3107": "rin chen 'od kyis mun sel ltar //",
    "NG0020:3108": "rang sems rtogs pa'i don 'di la //",
    "NG0020:3109": "dran pa ma yin ma rig med //",
    "NG0020:3110": "gang yang ma bsam 'gyur med don //",
    "NG0020:3111": "spros bral gnyug ma'i sems 'di la //",
    "NG0020:3112": "gol sa lta bar shes pa'i phyir //",
    "NG0020:3113": "btsal du med de yul las 'das //",
    "NG0020:3114": "bsgom du med phyir yengs pa med //",
    "NG0020:3115": "'dus ma byas pa'i ye shes ni //",
    "NG0020:3116": "skye shi med pa rang gi sems //",
    "NG0020:3117": "zhe sdang skyon gyis mi gos te //",
    "NG0020:3118": "don ldan phyir na rang sar grol //",
    "NG0020:3119": "da lta'i rang sems 'di nyid la //",
    "NG0020:3120": "'gag pa med pas rig pa stong *//",
    "NG0020:3121": "ci spyad don las mi 'da' bar //",
    "NG0020:3122": "snying po'i don la 'gyur ba med //",
    "NG0020:3123": "ji bzhin pa la ma skyes phyir //",
    "NG0020:3124": "nga rgyal skye med ngo bo nyid //",
    "NG0020:3125": "de phyir mi dmigs chos kyi sku //",
    "NG0020:3126": "btsal bas mi 'gyur bde chen klong *//",
    "NG0020:3127": "dus gsum med de rang sems las //",
    "NG0020:3128": "dngos med ye shes gsal ba'i phyir //",
    "NG0020:3129": "gzung du med par zhe ma gcod //",
    "NG0020:3130": "ci spyod chos nyid longs spyod rgyan //",
    "NG0020:3131": "lnga phyi ma song don gsal don //",
    "NG0020:3132": "pho mo chags pa ci spyad kyang *//",
    "NG0020:3133": "gol med ye shes rgyun mi chad //",
    "NG0020:3134": "bde chen longs spyod chen por shar //",
    "NG0020:3135": "re dogs med pa'i lta ba la //",
    "NG0020:3136": "rtsol med pa yi ting 'dzin gsal //",
    "NG0020:3137": "rang yid ches la khar mi thon //",
    "NG0020:3138": "de nyid byang chub bde ba'i klong *//",
    "NG0020:3139": "nor bu chu dngas dpe bzhin du //",
    "NG0020:3140": "snang srid gsal la zhen med do //",
    "NG0020:3141": "dran pa tsam gyis ye shes gsal //",
    "NG0020:3142": "de phyir nyams kyi dam pa yin //",
    "NG0020:3143": "de yang 'dus pa'i snying po nyon //",
    "NG0020:3144": "rgyal sras sprul pa dad ldan gyis //",
    "NG0020:3145": "rang rang rtogs pa'i don brjod pa //",
    "NG0020:3146": "zhal mthong sprul pa bdag gis ni //",
    "NG0020:3147": "dus gsum rang sems 'gyur med de //",
    "NG0020:3148": "mtha' dbus med par rig pa gsal //",
    "NG0020:3149": "gang yang ma spangs gnas su dag / de nyid rtogs pa chos kyi sku //",
    "NG0020:3150": "dad ldan rnal 'byor bdag cag gis //",
    "NG0020:3151": "chos sku rang chas don rtogs pas //",
    "NG0020:3152": "nges pa'i lta ba'i gdeng ldan pas //",
    "NG0020:3153": "rtsol zhing sgrub pa'i nad dang bral //",
    "NG0020:3154": "re dogs med par lam du rtogs //",
    "NG0020:3155": "de skad brjod cing gsal ba'i don //",
    "NG0020:3156": "thugs kyi dgongs pa bka' stsal pa //",
    "NG0020:3157": "legs so don ldan 'khor rnams nyon //",
    "NG0020:3158": "shes rab blo yis khyad par 'phags //",
    "NG0020:3159": "tshig tu mtshon pa sna tshogs kyang *//",
    "NG0020:3160": "don la dbyer med ngo bo gcig / gcig la rtogs tshul kun gyi ngang *//",
    "NG0020:3161": "don la 'gyur ba rdul tsam med //",
    "NG0020:3162": "rdzogs pa chen po lta ba'i yang snying */",
    "NG0020:3163": "nam mkha' klong yangs kyi rgyud las /",
    "NG0020:3164": "'khor gyis rtogs pa brjod pa'i le'u ste nga gnyis pa'o //    //",
    "NG0020:3165": "de nas dus gsum sangs rgyas dang *//",
    "NG0020:3166": "rig pa 'dus pa'i rgyal sras 'khor //",
    "NG0020:3167": "dad ldan la sogs 'khor rnams kyis //",
    "NG0020:3168": "rang sems rtogs pa mngon 'gyur nas //",
    "NG0020:3169": "dga' ba'i sems kyis yid rangs te //",
    "NG0020:3170": "kun tu bzang la 'di skad gsol //",
    "NG0020:3171": "'bras bu'i sangs rgyas da lta nyid //",
    "NG0020:3172": "rang sems ma dang tug gis phrad //",
    "NG0020:3173": "de phyir chos sku da lta nyid //",
    "NG0020:3174": "sems dpa' rdo rje dge ba che //",
    "NG0020:3175": "'dren mdzad khyod la phyag 'tshal lo //",
    "NG0020:3176": "de skad gsol pa'i don go nas //",
    "NG0020:3177": "rdo rje sems dpas yang gsungs pa //",
    "NG0020:3178": "sangs rgyas thugs kyis byin brlabs pas //",
    "NG0020:3179": "dgongs pa ma lus bcud bsdus pa'i //",
    "NG0020:3180": "man ngag tshegs med nying khu 'di //",
    "NG0020:3181": "gal te phyi rabs rnal 'byor pas //",
    "NG0020:3182": "don 'di 'chad cing ston srid na //",
    "NG0020:3183": "dad pa rab ldan brtson 'grus che //",
    "NG0020:3184": "dul zhing gus par bla ma 'khur //",
    "NG0020:3185": "dam tshig gzhung ldan dbang rnams rdzogs //",
    "NG0020:3186": "blo rno chags med bzod pa che //",
    "NG0020:3187": "gtad pa dang len chud mi gsan //",
    "NG0020:3188": "gdung ba'i sems dang mi 'bral zhing *//",
    "NG0020:3189": "phyi ma byang chub don du gnyer //",
    "NG0020:3190": "dka' dgu bsdos nas zhus pa'i tshe //",
    "NG0020:3191": "dus gsum sangs rgyas dpang btsug la //",
    "NG0020:3192": "ging chen dam med shan par bsgo //",
    "NG0020:3193": "rgyal chen bzhi ni mtshams par bcugs //",
    "NG0020:3194": "gzhan la mi spel mna' bor te //",
    "NG0020:3195": "chos kyi gter gyi 'byung gnas 'di //",
    "NG0020:3196": "man ngag snying po tshang bar bstan //",
    "NG0020:3197": "tshogs kyi mchod pa ci nus bya //",
    "NG0020:3198": "de ltar mi nus snod ngan na //",
    "NG0020:3199": "dper na don med g.yengs pa wa //",
    "NG0020:3200": "gzhan la khro zhing gtum pa dom //",
    "NG0020:3201": "rtag tu dran myos glang chen smyon //",
    "NG0020:3202": "med pa za 'dod lce spyang kha //",
    "NG0020:3203": "kha 'jam don 'khri reg 'jam spu //",
    "NG0020:3204": "bslab pa mi nyan dud 'gro phyugs //",
    "NG0020:3205": "byi la mnog chung 'tshang rdzogs la //",
    "NG0020:3206": "snying sgor phyung yang mi bstan no //",
    "NG0020:3207": "srog chad pa yi kha bzhin sdoms //",
    "NG0020:3208": "de lta bu yi snod ngan la //",
    "NG0020:3209": "man ngag zab mo ci bstan kyang *//",
    "NG0020:3210": "dad chung man ngag kun la spel //",
    "NG0020:3211": "bla ma smod cing rang che 'byin //",
    "NG0020:3212": "de lta bu yi mi ngan la //",
    "NG0020:3213": "'di spel tshe thung nad mang dang *//",
    "NG0020:3214": "yid du mi 'ong rkyen rnams 'byung *//",
    "NG0020:3215": "dam sri langs pa ma yin te //",
    "NG0020:3216": "sangs rgya sa rnams kyi bka' chad 'byung *//",
    "NG0020:3217": "de phyir shin tu rgyud 'di sbos //",
    "NG0020:3218": "chos skyong yod pa'i gtsug lag khang *//",
    "NG0020:3219": "lha 'dre yod pa'i brag dkyil du //",
    "NG0020:3220": "smon lam btab nas sbas la bzhag / rdzogs pa chen po lta ba'i yang snying */",
    "NG0020:3221": "nam mkha' klong yangs kyi rgyud las /",
    "NG0020:3222": "rgyud gtad pa'i le'u ste nga gsum pa'o // //",
    "NG0020:3223": "rdzogs pa chen po lta ba'i yang snying rdzogs so",
    "NG0020:3225": "/// / rdzogs pa chen po lta ba'i yang snying */",
    "NG0020:3226": "sangs rgyas thams cad kyi dgongs pa nam mkha' klong yangs kyi rgyud ces bya ba /",
    "NG0020:3227": "gser gyi dril shing can 'di /",
    "NG0020:3228": "dang po ngo bo nyid kyi skus /",
    "NG0020:3229": "rgyal ba kun tu bzang po la bshad /",
    "NG0020:3230": "des rdo rje sems dpa' la bshad /",
    "NG0020:3231": "des dga' rab rdo rje la bshad /",
    "NG0020:3232": "des bram ze bde mchog snying po /",
    "NG0020:3233": "des shri sing ha la bshad /",
    "NG0020:3234": "des bi ma mi tra la bshad /",
    "NG0020:3235": "des myang ting 'dzin bzang po la bshad /",
    "NG0020:3236": "des gter du sbas pa /",
    "NG0020:3237": "'brom ye shes bla ma'i bu /",
    "NG0020:3238": "'brom ye shes snying pos bton nas /",
    "NG0020:3239": "des myang shes rab mchog gi sras /",
    "NG0020:3240": "des shangs kyi ston pa lce chung ba ye shes rgyal mtshan la bshad /",
    "NG0020:3241": "des bla ma gnyan chung la gnang ba'o // //",
    "NG0020:3242": "rgya gar gyi mkhan po bi ma la mi tra",
    "NG0020:3243": "dang bod kyi lots+tsha ba dran pa ye shes kyi",
    "NG0020:3244": "bsgyur cing gtan la phab nas /",
    "NG0020:3245": "myang ting 'dzin bzang pos /",
    "NG0020:3246": "bram ze'i rgyud drug gdams pa dang bcas pa /",
    "NG0020:3247": "bse sgrom smug por bcug nas /",
    "NG0020:3248": "dbu ru gzong phug mo'i brag la mkha' 'gro ma rdo rje rgyan gcig ma dang */"
}