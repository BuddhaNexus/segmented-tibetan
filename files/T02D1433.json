{
    "T02D1433:224b-0": "@224b # // rgya gar skad du /",
    "T02D1433:224b-1": "shr'i tsakra sam ba ra panytsa kra ma /",
    "T02D1433:224b-2": "bod skad du /",
    "T02D1433:224b-3": "dpal 'khor lo sdom pa'i rim pa lnga ba ;",
    "T02D1433:224b-4": "padma gar gyi dbang phyug la phyag 'tshal lo //",
    "T02D1433:224b-5": "bla ma'i byin brlabs tsam gyis ni //",
    "T02D1433:224b-6": "skad cig nyid la 'byung gang nyid //",
    "T02D1433:224b-7": "'khor lo sdom par sbas pa yi //",
    "T02D1433:224b-8": "byin brlab rim pa bshad par bya //",
    "T02D1433:224b-9": "mkha' 'gro ma yi tshogs kun gyi //",
    "T02D1433:224b-10": "snying po sdom pa bla ma nyid //",
    "T02D1433:224b-11": "bgrang phreng bzlas pa 'dir med de //",
    "T02D1433:224b-12": "bsam gtan lha mchod yod ma yin //",
    "T02D1433:224b-13": "tshes grangs med cing nges pa med //",
    "T02D1433:224b-14": "sbyin sreg yang dag gnas pa med //",
    "T02D1433:224b-15": "klog dang 'don pa yod ma yin //",
    "T02D1433:224b-16": "rnam par rtog med 'jigs bral ba'i //",
    "T02D1433:224b-17": "slob ma gus pas kun mkhyen gyi //",
    "T02D1433:225a-0": "spyod yul ye shes gang @225a * //",
    "T02D1433:225a-1": "zhig ni //",
    "T02D1433:225a-2": "skyes pa tsam gyis mchog tu ni //",
    "T02D1433:225a-3": "dag pa dang ni ldan gyur zhing //",
    "T02D1433:225a-4": "mngon par shes pa lnga dang ldan //",
    "T02D1433:225a-5": "de nyid sa bcu nyid dang ni //",
    "T02D1433:225a-6": "mkha' la 'gro dang rdzu 'phrul dang //",
    "T02D1433:225a-7": "mi snang khyad par ru thob cing //",
    "T02D1433:225a-8": "skye ba dran dang khams gsum pa'i //",
    "T02D1433:225a-9": "gnas kyi sems dang rig pa yis //",
    "T02D1433:225a-10": "'das dang ma 'ongs pa dang ni //",
    "T02D1433:225a-11": "da ltar byung ba shes pa'o //",
    "T02D1433:225a-12": "mgal me bskyod pa'i rnam pa can //",
    "T02D1433:225a-13": "sems ni yul la rab tu rgyug / de ni de la rnam bzlog nas //",
    "T02D1433:225a-14": "mtshon du med pa mtshon par byed //",
    "T02D1433:225a-15": "sgra dang thig ler ldan pa'i sems //",
    "T02D1433:225a-16": "snying gar bzhag bya de nas 'di'i //",
    "T02D1433:225a-17": "rmongs pa'i rab rib 'joms mdzad ni //",
    "T02D1433:225a-18": "mnga' bdag bcom ldan 'byung 'gyur te //",
    "T02D1433:225a-19": "drag po 'bar ba'i phreng bas 'khrigs //",
    "T02D1433:225a-20": "he ru kar grags cher 'byung nyid //",
    "T02D1433:225a-21": "lhan cig skyes pa'i dur khrong na //",
    "T02D1433:225a-22": "rol cing bdud rnams thams cad 'joms //",
    "T02D1433:225a-23": "bde ba rnams kyi rnam pa ni ;",
    "T02D1433:225a-24": "/ skad cig de la stsol mdzad pa'o //",
    "T02D1433:225a-25": "byin brlabs pa yi skad cig la //",
    "T02D1433:225a-26": "slob ma la yang gang 'pho ba //",
    "T02D1433:225a-27": "sa bon med 'di skad cig ma //",
    "T02D1433:225a-28": "gcig la mngon byang chub par mdzod //",
    "T02D1433:225a-29": "ces bya ba ni 'khor lo sdom par bla ma",
    "T02D1433:225a-30": "rnal 'byor ma'i sbas pa las ji ltar rnyed pa'i",
    "T02D1433:225a-31": "byin gyis rlob pa nges par bstan pa'o //",
    "T02D1433:225a-32": "byin brlab kyi rim pa'o /",
    "T02D1433:225a-34": "// / slar yang byin gyis brlab pa'i rim pa gnyis pa brjod do //",
    "T02D1433:225a-35": "rtag tu snying la gnas pa yi //",
    "T02D1433:225a-36": "thig le gcig la 'gyur med de //",
    "T02D1433:225a-37": "de sgom byed pa'i skye bo la //",
    "T02D1433:225a-38": "nges par ye shes skye bar 'gyur //",
    "T02D1433:225a-39": "'di'i don brjod par bya ste /",
    "T02D1433:225a-40": "mig dang rna ba dang pags pa'i phyogs la gnas",
    "T02D1433:225a-41": "pa'i shes pa rnams kyis kun gzhi rnam par shes",
    "T02D1433:225a-42": "pa'i rang bzhin gyi sems la rnam par shes pa",
    "T02D1433:225a-43": "lnga po de dag yang dag par gzhag cing mi",
    "T02D1433:225a-44": "g-yo bar byas te /",
    "T02D1433:225a-45": "yid snying gar gzhag nas gnas pa'i thig le'i gzugs su 'gyur ro //",
    "T02D1433:225a-46": "de mthong ba las ye shes te //",
    "T02D1433:225a-47": "sangs rgyas kyi ye shes skye bar 'gyur te /",
    "T02D1433:225a-48": "rim gyis sangs rgyas nyid du 'grub par 'gyur ro //",
    "T02D1433:225a-49": "da ni sa bon med pa'i rang byin gyis brlab pa'i rim pa brjod par bya'o //",
    "T02D1433:225a-50": "nyi ma zla ba'i bdag nyid can gyi la ma //",
    "T02D1433:225a-51": "stong pa nyid kyi rang bzhin nam mkha' stong pa'i",
    "T02D1433:225b-0": "ngo bo gang @225b nas kyang bar chad med par",
    "T02D1433:225b-1": "rlung 'jug pa dang /",
    "T02D1433:225b-2": "'byung bar 'gyur ba'i lam der rlung dang lhan cig sbyar te /",
    "T02D1433:225b-3": "gcig tu byas pa'i sems gzung bar bya'o //",
    "T02D1433:225b-4": "sems kyi bzhon par gyur pa'i rlung des kyang blo'i gzhi rang khyim du bgyer [?] ro //",
    "T02D1433:225b-5": "shes rab blo thabs sems dang gcig tu 'gyur te /",
    "T02D1433:225b-6": "gnyis su med pa'i rang bzhin nyid du son pa",
    "T02D1433:225b-7": "ni sangs rgyas thams cad kyi skyed byed kyi rang",
    "T02D1433:225b-8": "bzhin rdo rje 'chang nyid sgrub par byed pa yin",
    "T02D1433:225b-9": "no // 'das pa dang ma 'ongs pa dang da ltar byung ba'i don shes shing /",
    "T02D1433:225b-10": "'khor ba'i thog ma dang tha ma mya ngan las",
    "T02D1433:225b-11": "'das pa'i rang bzhin gyi lha'i mig gis mthong ba",
    "T02D1433:225b-12": "dang / 'jig rten gyi khams mtha' yas mu med",
    "T02D1433:225b-13": "pa rnams su sems can rnams kyi sgra rnams thos",
    "T02D1433:225b-14": "dang / shing / dri rnams snom /",
    "T02D1433:225b-15": "ro rnams myong /",
    "T02D1433:225b-16": "reg bya rnams la longs spyod par byed la /",
    "T02D1433:225b-17": "shes rab kyi pha rol tu phyin pa'i theg pa chen po la rol bar yang byed do //",
    "T02D1433:225b-18": "rang byin gyis brlab pa'o //",
    "T02D1433:225b-19": "sna tshogs rdo rje'i gzhir gnas pa'i rdo rje dang /",
    "T02D1433:225b-20": "rdo rje'i rtse mo dang po mchog gi spyir gnas pa //",
    "T02D1433:225b-21": "zla ba lta bur dri med lus ldan thig le ni //",
    "T02D1433:225b-22": "sgom par byed de bdag nyid rdo rje dbang bskur nyid //",
    "T02D1433:225b-23": "sa bon dang bcas sna tshogs rdo rje'i rim pa'o //",
    "T02D1433:225b-24": "de nas mig la bkod cing sems brtan par gyur pas ni 'jig rten gsum mthong ba'o //",
    "T02D1433:225b-25": "de bzhin du rna ba dag la gzhag pa'i sems",
    "T02D1433:225b-26": "brtan par gyur pas ni 'jig rten gsum na gnas",
    "T02D1433:225b-27": "pa'i sgra thos shing 'gro ba drug na gnas pa'i",
    "T02D1433:225b-28": "skad kyang shes so //",
    "T02D1433:225b-29": "de bzhin du sna la gzhag pa'i sems brtan par",
    "T02D1433:225b-30": "gyur pas ni 'jig rten gsum na gnas pa'i dri",
    "T02D1433:225b-31": "snom mo // de bzhin du lce la gzhag pa'i sems brtan par gyur pas ni /",
    "T02D1433:225b-32": "'jig rten gsum na gnas pa'i ro myong bar byed do //",
    "T02D1433:225b-33": "de bzhin du pags pa la sems brtan par byas pas ni /",
    "T02D1433:225b-34": "'jig rten gsum na gnas pa'i reg bya la longs spyod do //",
    "T02D1433:225b-35": "de bzhin du snying ga chos kyi 'khor lo la",
    "T02D1433:225b-36": "sems brtan par byas pas ni mngon par shes pa",
    "T02D1433:225b-37": "drug 'thob par 'gyur ro //",
    "T02D1433:225b-38": "spyi bo bde ba chen po la sems gzhag pas ni /",
    "T02D1433:225b-39": "lha yi tshogs mthong bar 'gyur ro //",
    "T02D1433:225b-40": "de bzhin du mgrin pa longs spyod kyi 'khor lo la sems gzhag pas ni /",
    "T02D1433:226a-0": "bstan @226a * //",
    "T02D1433:226a-1": "bcos thams cad shes so //",
    "T02D1433:226a-2": "sprul pa'i 'khor lor sems gzhag pa la brtan par",
    "T02D1433:226a-3": "gyur pas ni lha'i mchog las skyes pa'i bu mo",
    "T02D1433:226a-4": "la longs spyod par 'gyur ro //",
    "T02D1433:226a-5": "rnam pa sna tshogs pa'i sna tshogs rdo rje'i rim pa'o //",
    "T02D1433:226a-6": "da ni sa bon med pa'i sna tshogs rdo rje'i rim pa brjod par bya ste /",
    "T02D1433:226a-7": "mdzod spur dgod pa'i sems ni nyi ma'i gzugs su mthong bar 'gyur ro //",
    "T02D1433:226a-8": "de'i steng du zla ba'i gzugs bkod pal /",
    "T02D1433:226a-9": "de'i steng du skar ma'i gzugs bkod pa ste /",
    "T02D1433:226a-10": "de ltar sems dmigs pa med pa la brtan par",
    "T02D1433:226a-11": "gyur pas ni sangs rgyas nyid 'grub par byed do",
    "T02D1433:226a-12": "// da ni nor bu 'gengs pa'i rim pa brjod par bya ste /",
    "T02D1433:226a-13": "dam tshig gi phyag rgya dang sbyor ba'i cho gas",
    "T02D1433:226a-14": "rdo rje nor bu'i rtse mor byang chub kyi sems",
    "T02D1433:226a-15": "son pa bde ba ci 'dra ba zhig skye ba",
    "T02D1433:226a-16": "de yang dag par nye bar brtags shing /",
    "T02D1433:226a-17": "brtan par byas nas de'i bdag nyid du gyur pa",
    "T02D1433:226a-18": "la ni tshe 'di nyid la rdo rje 'chang nyid",
    "T02D1433:226a-19": "spyad pa med par nges pa nyid du skye bar",
    "T02D1433:226a-20": "'gyur ro // rim pa gnyis pa yang lag pa",
    "T02D1433:226a-21": "zhes bya ba phyag rgya'i sgo nas snga ma nye",
    "T02D1433:226a-22": "bar brtags te brtan par gyur pa kun rdzob pa'i",
    "T02D1433:226a-23": "rang bzhin gyi byang chub kyi sems don dam pa'i",
    "T02D1433:226a-24": "rang bzhin rnam par mi rtog pa'i ngo bo nyid",
    "T02D1433:226a-25": "du gyur pas na rdo rje 'chang nyid du 'grub",
    "T02D1433:226a-26": "'gyur ro // par byed do // rim pa gsum",
    "T02D1433:226a-27": "pa sngon nyams su myong ba dran pa bskyed pa",
    "T02D1433:226a-28": "'gyur ro // par byed do // / chos kyi",
    "T02D1433:226a-29": "phyag rgya yid nas byung ba'i phyag rgya las rab",
    "T02D1433:226a-30": "tu byung bar yang dag par brtan pas rdo rje",
    "T02D1433:226a-31": "'chang ba nyid skyed par byed pa'o //",
    "T02D1433:226a-32": "nor bu 'gengs pa zhes bya ba'i rim pa bzhi pa yang brjod pa /",
    "T02D1433:226a-33": "thams cad du son zhing rten dang bral ba brtan",
    "T02D1433:226a-34": "pa dang g-yo ba mtha' dag gi ngo bo nyid",
    "T02D1433:226a-35": "du gyur pa'i sems khams gsum pa khyab pa'i stong",
    "T02D1433:226a-36": "pa nyid / phyag rgya chen po dang 'khyud pas",
    "T02D1433:226a-37": "bsam gyis mi khyab pa'i rang bzhin can bla ma'i",
    "T02D1433:226a-38": "bka' drin las skyes pa'i brtan par byas pa'i rdo",
    "T02D1433:226a-39": "rje 'chang chen po nyid sgrub par byed cing ;",
    "T02D1433:226a-40": "phyag rgya chen po dang 'khyud pa'i bde pa chen po dang thams cad skyed par byed pa'o //",
    "T02D1433:226a-41": "da ni dz'a lan dhara'i rim pa brjod par bya'o //",
    "T02D1433:226a-42": "lte ba chu so'i mtshams su ni //",
    "T02D1433:226a-43": "mdog lnga ldan pa'i thig le ni //",
    "T02D1433:226a-44": "sangs rgyas lnga rnams kyis mtshon pa //",
    "T02D1433:226a-45": "'khor lo gru gsum dkar dmar ni //",
    "T02D1433:226b-0": "srog @226b 'gog lhan cig bsgom byas nas //",
    "T02D1433:226b-1": "skad cig de las 'bar gyur pas //",
    "T02D1433:226b-2": "'jig rten khams su mchod bya ba //",
    "T02D1433:226b-3": "rdo rje 'dzin pa dngos su 'gyur //",
    "T02D1433:226b-4": "bu ga gzhan nas 'byung 'gyur zhing //",
    "T02D1433:226b-5": "mkha' gzhan nas ni myur du 'jug / gang tshe bsgom pa brtan gyur pa //",
    "T02D1433:226b-6": "snang ba dngos su thob bar 'gyur //",
    "T02D1433:226b-7": "'bar ba brtan par gyur pa ni //",
    "T02D1433:226b-8": "lce rtsa nas ni rnam par gnas //",
    "T02D1433:226b-9": "ji srid 'dod pa de srid du //",
    "T02D1433:226b-10": "lce ni 'phel bar 'gyur pa dang //",
    "T02D1433:226b-11": "dpung pa'i rtsa bar son pa'i rlung //",
    "T02D1433:226b-12": "kun du 'gro bas lus bskyod cing //",
    "T02D1433:226b-13": "khams gsum pa ni thams cad du //",
    "T02D1433:226b-14": "rnam par lta ba la sogs byed //",
    "T02D1433:226b-15": "ces bya ba ni dz'a lan dha ra'i rim pa'o /",
    "T02D1433:226b-17": "// / rim pa lnga pa brjod par bya ste //",
    "T02D1433:226b-18": "gzugs sogs rnams kyi grangs 'gyur te //",
    "T02D1433:226b-19": "ngo bo nyid kyis gang g-yo ba'i //",
    "T02D1433:226b-20": "sems ni snying gar brtan byas nas //",
    "T02D1433:226b-21": "blo dang lhan cig dbang du bya //",
    "T02D1433:226b-22": "gzung 'dzin dang ni bral bas na //",
    "T02D1433:226b-23": "dmigs pa kun dang bral ba'i sems //",
    "T02D1433:226b-24": "bsam du med pa'i rang bzhin phyir //",
    "T02D1433:226b-25": "ci yang bsam par mi bya'o //",
    "T02D1433:226b-26": "sems ni stong nyid la gzhug cing //",
    "T02D1433:226b-27": "stong pa sems su rnam gzhug bya //",
    "T02D1433:226b-28": "stong dang stong min la sogs pa //",
    "T02D1433:226b-29": "kun rtog rab spang mkha' mnyam 'gyur //",
    "T02D1433:226b-30": "rten dang brten pa yod min dang //",
    "T02D1433:226b-31": "dpe med bzhi ni yod ma yin //",
    "T02D1433:226b-32": "de nyid lnga pa rdzogs rim ni //",
    "T02D1433:226b-33": "zag med lhan cig skyes pa ni //",
    "T02D1433:226b-34": "shing dang tsher ma lcug ma sogs //",
    "T02D1433:226b-35": "khams gsum rgyu dang mi rgyur bcas //",
    "T02D1433:226b-36": "de bzhin bdag gi de nyid dang ;",
    "T02D1433:226b-37": "/ rjes su mthun pa mdor bsgom bya //",
    "T02D1433:226b-38": "ngo bo nyid kyis sgom byed kyang //",
    "T02D1433:226b-39": "de rtogs par ni byed ma yin //",
    "T02D1433:226b-40": "gal te de ni kun rtogs na //",
    "T02D1433:226b-41": "'gro ba'i spyod pa 'jig par gyur //",
    "T02D1433:226b-42": "rnal 'byor gnyid dang ldan pa yis //",
    "T02D1433:226b-43": "rdzogs pa'i sangs rgyas 'di rtogs mdzad //",
    "T02D1433:226b-44": "des na rang byung rang nyid ni //",
    "T02D1433:226b-45": "rdzogs sangs rgyas zhes brjod pa yin //",
    "T02D1433:226b-46": "mtha' bzhi las ni grol ba yin //",
    "T02D1433:226b-47": "dus gsum sangs rgyas rang bzhin nyid //",
    "T02D1433:226b-48": "sgom pa de ni ring po nyid //",
    "T02D1433:226b-49": "mi thogs rdo rje sems dpar 'gyur //",
    "T02D1433:226b-50": "dpal 'khor lo sngom pa'i rim pa lnga pa /",
    "T02D1433:226b-51": "slob dpon chen po mkhas pa rdo rje dril bu bas mdzad pa rdzogs so /",
    "T02D1433:226b-53": "// / rgya gar gyi pandi ta krishna pandi ta dang /",
    "T02D1433:227a-0": "dge slong tshul khrims @227a * //",
    "T02D1433:227a-1": "rgyal bas bsgyur //",
    "T02D1433:227a-2": "phyis bla ma su ma ti k'irti dang /",
    "T02D1433:227a-3": "dge slong blo ldan shes rab kyis bcos ba'o //"
}