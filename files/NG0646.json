{
    "NG0646:1": "@#// rgya gar skad du /",
    "NG0646:2": "bod+hi tsit+ta badzra sa ma ti na ma /",
    "NG0646:3": "bod skad du /",
    "NG0646:4": "byang chub kyi sems rdo rje lta bu'i bsam gtan ces bya ba /",
    "NG0646:5": "kun bzang he ru ka la phyag 'tshal lo //",
    "NG0646:6": "chos rnams ma lus 'byung ba'i gzhi //",
    "NG0646:7": "thig le chen po'i rang bzhin ni //",
    "NG0646:8": "rdo rje snying po rang 'khrungs dpal //",
    "NG0646:9": "snang dang brjod pa'i mtha' las grol //",
    "NG0646:10": "rgyal ba'i dgongs pa 'byung ba'i gnas //",
    "NG0646:11": "rnal 'byor gsum gyi me long du //",
    "NG0646:12": "spros bral sems kyi ngo bo nyid //",
    "NG0646:13": "dbyer med nyid bzhi ngo sprad pas //",
    "NG0646:14": "ngo bo nyid de mthong gyur nas //",
    "NG0646:15": "rtog bcas yul las grol ba dang *//",
    "NG0646:16": "mi rtog ye shes shar ba'i phyir //",
    "NG0646:17": "bde ba chen bo'i rtags gsum 'char //",
    "NG0646:18": "'du 'phrod dbyings su dag pa dang *//",
    "NG0646:19": "rig pa ye shes yul med pas //",
    "NG0646:20": "chos nyid ma dang phrad pa'i phyir //",
    "NG0646:21": "dgongs pa kun gyi mchog ces bya //",
    "NG0646:22": "dbyings kyi mkha' 'gro rnam lnga yis //",
    "NG0646:23": "dgongs pa'i ngang las rig pa ni //",
    "NG0646:24": "gzi ldan 'bar ba'i snying po bzhin //",
    "NG0646:25": "de nyid ma bcos ngang la zhog / rigs dang sku mdog phyag mtshan dang *//",
    "NG0646:26": "yi ge snying po 'phro 'du yang *//",
    "NG0646:27": "ma bkag dbyings su grol ba'i phyir //",
    "NG0646:28": "kun tu bzang po nyid du zung *//",
    "NG0646:29": "dbyings kyi snying po ye shes nyid //",
    "NG0646:30": "sems kyi dkyil 'khor dngas pa la //",
    "NG0646:31": "ye shes lnga ru shar ba'i phyir //",
    "NG0646:32": "kun tu bzang po nyid du zung *//",
    "NG0646:33": "bde gsal dbyings dang ye shes kyis //",
    "NG0646:34": "ngang las ma spangs rtog pa yi //",
    "NG0646:35": "mthu dang bral @#//",
    "NG0646:36": "ba'i ngo bo la //",
    "NG0646:37": "bde ba chen po nyid du zung *//",
    "NG0646:38": "bying na ye shes 'char sgo lta //",
    "NG0646:39": "rgod pa dbyings kyi ngang la zhog / bying rgod med par snyoms pa na //",
    "NG0646:40": "dbang po mi bsdam yan du dgyer //",
    "NG0646:41": "sku dang gsung dang thugs yon tan //",
    "NG0646:42": "'phrin las nyi shu rtsa lnga yang *//",
    "NG0646:43": "ngo bo nyid du gcig ba'i phy-ir //",
    "NG0646:44": "'bras bu mngon du gyur ba'i mchog / blang dor bral ba'i snying po la //",
    "NG0646:45": "mtsho dang 'o ma'i dpe bzhin tu //",
    "NG0646:46": "dri ma med pa'i ye shes kyis //",
    "NG0646:47": "ma nor snying po dmigs nas zung *//",
    "NG0646:48": "chos dbyings ye shes mkha' 'gro yi //",
    "NG0646:49": "bsam gtan man ngag mdor bsdus 'di //",
    "NG0646:50": "skal ldan rigs kyi bu mchog dang *//",
    "NG0646:51": "mtha' yas sems can 'dren par shog / rgyud lung le'u gnyis pa'i gdams //",
    "NG0646:52": "u rgyan gyi mkhan po pad+ma sam b+ha ba'i thugs dam rdzogs so ///"
}