{
    "T02D2927:330a-0": "@330a # // rgya gar skad du /",
    "T02D2927:330a-1": "a'arya badzra bi d'a ra na n'a ma dh'a ra ni ba lim bi dhi kra ma n'a ma /",
    "T02D2927:330a-2": "bod skad du /",
    "T02D2927:330a-3": "'phags pa rdo rje rnam par 'joms pa zhes bya",
    "T02D2927:330a-4": "ba'i gzungs kyi gtor ma'i cho ga'i rim pa zhes",
    "T02D2927:330a-5": "bya ba / 'phags pa 'jam dpal la phyag 'tshal lo //",
    "T02D2927:330a-6": "don rnams ma lus rab mdzad pa'i //",
    "T02D2927:330a-7": "rdo rje rnam 'joms phyag 'tshal te //",
    "T02D2927:330a-8": "rnal 'byor kun la phan bskyed pa'i //",
    "T02D2927:330a-9": "gtor ma'i cho ga mdor bsdus bshad //",
    "T02D2927:330a-10": "bar chad zhi dang tshogs bsags dang //",
    "T02D2927:330a-11": "'dod pa thams cad rab bsgrub phyir //",
    "T02D2927:330a-12": "zla ba zhag dang thun mtshams la //",
    "T02D2927:330a-13": "yo byad ci 'byor gtor ma gtang //",
    "T02D2927:330a-14": "gtor ma'i cho ga rgyas pa ni //",
    "T02D2927:330a-15": "blang byas g-yo yig gsum ltar byas //",
    "T02D2927:330a-16": "rnal 'byor don phyir bsdus pa 'di //",
    "T02D2927:330a-17": "bdag byas cho gas kun la 'gro //",
    "T02D2927:330a-18": "de bas so so'i lha tshogs dang //",
    "T02D2927:330a-19": "zhi sogs gang 'dod lha tshogs bsgyur //",
    "T02D2927:330a-20": "mdun du mandal legs byas te //",
    "T02D2927:330a-21": "phyogs skyong bgegs la me tog dbul //",
    "T02D2927:330a-22": "rgyal la sogs pa de bzhin te //",
    "T02D2927:330a-23": "khri stengs rin chen snod gtsang ma //",
    "T02D2927:330a-24": "'bras chan khur ba sha sogs pa'i //",
    "T02D2927:330a-25": "gtor ma gsum ma ma gcig dag ste //",
    "T02D2927:330a-26": "mchod yon mchod lnga bcas pa'o //",
    "T02D2927:330a-27": "sngags pa khrus byas gos gtsang gyon //",
    "T02D2927:330a-28": "yi dam lhar gnas bgegs bsal nas //",
    "T02D2927:330a-29": "yang snying gis sam yig gsum gyis //",
    "T02D2927:330a-30": "bdud rtsir byin rlabs nam mkha' mdzod //",
    "T02D2927:330a-31": "de yi sngags dang phyag rgya spel //",
    "T02D2927:330a-32": "de nas dgug byed phyag rgya dang //",
    "T02D2927:330b-0": "dza: zhes pa yis @330b phyogs skyong bgegs //",
    "T02D2927:330b-1": "bkra shis lha mo bcas te dgug / me tog stan la rab bzhag nas //",
    "T02D2927:330b-2": "yum gyi rgyas gdab dam tshig bstan //",
    "T02D2927:330b-3": "bsang gtor mchod yon mchod lnga dbul //",
    "T02D2927:330b-4": "de las lag g-yas snying gar gtad //",
    "T02D2927:330b-5": "g-yon pa rtse gsum gtor mar bstan //",
    "T02D2927:330b-6": "se gol brdab cing sngags 'dis dbul //",
    "T02D2927:330b-7": "aom badzra a'a:h'um aa k'a ro mu kham sarba dharm'a",
    "T02D2927:330b-8": "n'am a'a dya nutpanna tv'a ta da sha di ka",
    "T02D2927:330b-9": "lo ka p'a la dhrika / sarba bighn'am /",
    "T02D2927:330b-10": "mam ga la de w'i aashta sa pa ri b'a ra ba l'im p'u dza kh'a hi /",
    "T02D2927:330b-11": "ma ma sarba karmm'a s'a dha ya h'um h'um h'um /",
    "T02D2927:330b-12": "lan gsum brjod la gtor ma de //",
    "T02D2927:330b-13": "bdud rtsi 'dod yon lnga ldan par //",
    "T02D2927:330b-14": "rdo rje zhal du rang sngags kyis //",
    "T02D2927:330b-15": "drangs pas sbyin pa gnyis rdzogs bsam //",
    "T02D2927:330b-16": "sbyin pa gnyis rdzogs tshigs bcad brjod //",
    "T02D2927:330b-17": "dbang po rdo rje 'chang sogs kyis //",
    "T02D2927:330b-18": "phyogs skyong dag la bstod pa bya //",
    "T02D2927:330b-19": "bgegs la bka' bsgo lha mo la //",
    "T02D2927:330b-20": "bkra shis gsol gdab kun la yang //",
    "T02D2927:330b-21": "zhi ba la sogs gang 'dod zhu //",
    "T02D2927:330b-22": "mchod pas mchod de se gol sgra //",
    "T02D2927:330b-23": "yi ge brgya pa mu: bcas pas //",
    "T02D2927:330b-24": "bzod gsol rang gnas gshegs su gsol //",
    "T02D2927:330b-25": "gtor ma thag ring gnas bcas bzhag / dri ma ma yal 'byung po mnyes //",
    "T02D2927:330b-26": "de bas khyi bya dag la min//",
    "T02D2927:330b-27": "'di ni gang 'dod las 'grub ste //",
    "T02D2927:330b-28": "rang gi las zhes gsungs pas na //",
    "T02D2927:330b-29": "'bad de sgrub pa kun zhugs pa'i //",
    "T02D2927:330b-30": "rnal 'byor ba yis gus byas na //",
    "T02D2927:330b-31": "dngos grub rnam gnyis grogs su 'gyur //",
    "T02D2927:330b-32": "sangs rgyas gsang ba bdag gis ni //",
    "T02D2927:330b-33": "'jam dpal go chas gsol btab nas //",
    "T02D2927:330b-34": "gtor ma'i rim pa bsdus pa yis //",
    "T02D2927:330b-35": "dge bas kun kyang grol bar shog /'phags pa rdo",
    "T02D2927:330b-36": "rje rnam par 'joms pa zhes bya ba'i gzungs kyi",
    "T02D2927:330b-37": "gtor ma'i cho ga'i rim pa slob dpon chen po",
    "T02D2927:330b-38": "sangs rgyas gsang bas mdzad pa rdzogs so /",
    "T02D2927:330b-40": "// / rgya gar gyi mkhan po de nyid dang /"
}