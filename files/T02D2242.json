{
    "T02D2242:120b-0": "@120b # // rgya gar skad du /",
    "T02D2242:120b-1": "ta th'a ga ta banytsa mu dr'a bi pa ra /",
    "T02D2242:120b-2": "bod skad du /",
    "T02D2242:120b-3": "de bzhin gshegs pa lnga'i phyag rgya rnam par bshad pa /",
    "T02D2242:120b-4": "rdo rje sems dpa' la phyag 'tshal lo //",
    "T02D2242:120b-5": "rkyen las skyes pa kun rtag stong pa ste //",
    "T02D2242:120b-6": "rang bzhin stong pas dngos po yod ma yin //",
    "T02D2242:120b-7": "chad min sna tshogs gcig pa'i sems rang bzhin //",
    "T02D2242:120b-8": "gzugs sogs rgyal ba lnga ru rgyal gyur cig / phung po lnga ni de bzhin gshegs pa lnga'o //",
    "T02D2242:120b-9": "de la gzhi ni rnam par shes pa tsam du rtogs par bya ba'i phyir //",
    "T02D2242:120b-10": "mi bskyod pas rgyas btab pa'o //",
    "T02D2242:120b-11": "de ltar na phyi rol gyi rnam pa ni sems tsam yin pas /",
    "T02D2242:120b-12": "gzung ba'i dngos po med la /",
    "T02D2242:120b-13": "'dzin pa yang stong pa ste /",
    "T02D2242:120b-14": "gzung ba dang ni 'dzin pa spangs pa'i don dam",
    "T02D2242:120b-15": "pa yod pa mchog tu nyams su myong ba tsam",
    "T02D2242:120b-16": "gyis rnam par rig par gnas so ;",
    "T02D2242:120b-17": "/ de nyid ston ka'i nam mkha' rnam par dag",
    "T02D2242:120b-18": "pa'i dkyil ltar rnam pa med par smra bas dngos",
    "T02D2242:120b-19": "gzhi rnam par shes par smra bar grub bo //",
    "T02D2242:120b-20": "de yang gsungs pa /",
    "T02D2242:120b-21": "rtag pas stong pa'i rang bzhin ni //",
    "T02D2242:120b-22": "snang ba med cing rnam pa med //",
    "T02D2242:120b-23": "bden pa rang rig bde ba tsam //",
    "T02D2242:120b-24": "rjes thob rnam pa'i tshogs 'khrul pa'o //",
    "T02D2242:120b-25": "zhes gsungs pa dang /",
    "T02D2242:120b-26": "de yang phyin sa gzugs kyi sku gnyis thob bo zhes gsungs pa dang /",
    "T02D2242:120b-27": "'di ltar /",
    "T02D2242:120b-28": "spros pa med cing snang ba med //",
    "T02D2242:120b-29": "thub pa chen po chos kyi sku //",
    "T02D2242:120b-30": "de las gzugs sku gnyis 'byung ba //",
    "T02D2242:120b-31": "rjes thob sgyu ma bzhin du gnas //",
    "T02D2242:120b-32": "zhes gsungs so //",
    "T02D2242:121a-0": "ci ste mi bskyod pa'i @121a * //",
    "T02D2242:121a-1": "phyag rgya nyid kyis grub pa yin na /",
    "T02D2242:121a-2": "'on ci'i phyir mi bskyod pa la rdo rje sems",
    "T02D2242:121a-3": "dpa'i phyag rgyas btab bo zhes gsungs pa'i lung ni",
    "T02D2242:121a-4": "ji srid du rtogs pa'i rnam pas stong par byed",
    "T02D2242:121a-5": "de zhe na / ma yin te dang po phyag rgya nyid kyis grub pa'i phyir ro //",
    "T02D2242:121a-6": "de bas na mi bskyod pa'i phyag rgya ye shes",
    "T02D2242:121a-7": "kyi dngos gzhi rang rig las rjes thob gzhan yin",
    "T02D2242:121a-8": "la / de bzhin du rdo rje sems dpa'i phyag rgya rnam par shes pa ni rjes thob ste /",
    "T02D2242:121a-9": "rdo rje ni dngos gzhir 'gyur ro //",
    "T02D2242:121a-10": "rdo rje rtse mo las kyang gsungs pa /",
    "T02D2242:121a-11": "snying po brtan zhing khong stong med //",
    "T02D2242:121a-12": "mi chod mi phyed mtshan nyid de //",
    "T02D2242:121a-13": "mi shigs pa dang mi nyams dang //",
    "T02D2242:121a-14": "stong nyid rdo rje zhes brjod do //",
    "T02D2242:121a-15": "zhes gsungs so //",
    "T02D2242:121a-16": "dngos gzhi ye shes mi bskyod rgyas //",
    "T02D2242:121a-17": "gzugs sogs rjes thob yin na ni //",
    "T02D2242:121a-18": "de ni rdo rje'i phyag rgya yis //",
    "T02D2242:121a-19": "rjes thob sems dpa' cis mi 'thob //",
    "T02D2242:121a-20": "'o na snying rje dngos med pa'i //",
    "T02D2242:121a-21": "chad par smra ba thal bar 'gyur //",
    "T02D2242:121a-22": "zhe na de yang 'dod de /",
    "T02D2242:121a-23": "rdo rje stong pa nyid du brjod //",
    "T02D2242:121a-24": "sems dpa' ye shes tsam nyid de //",
    "T02D2242:121a-25": "de dag bdag nyid grub pa 'dis //",
    "T02D2242:121a-26": "rdo rje sems dpa'i rang bzhin no //",
    "T02D2242:121a-27": "stong nyid snying rje dbye ba ni //",
    "T02D2242:121a-28": "mar me dang ni snang ba bzhin //",
    "T02D2242:121a-29": "stong nyid snying rje gcig pa yang /",
    "T02D2242:121a-30": "mar me snang ba ji bzhin no //",
    "T02D2242:121a-31": "dngos nyid stong nyid gzhan med de //",
    "T02D2242:121a-32": "de dang bral na dngos yod min //",
    "T02D2242:121a-33": "mi phyed dngos po nges pa ste //",
    "T02D2242:121a-34": "byas pa ni rtag pa bzhin no //",
    "T02D2242:121a-35": "med na mi 'byung nges phyir ro //",
    "T02D2242:121a-36": "ji ltar de nyid ston pa la //",
    "T02D2242:121a-37": "ma chad pa nyid kun rdzob ste //",
    "T02D2242:121a-38": "kun rdzob dang ni bral ba la //",
    "T02D2242:121a-39": "de kho na nyid dmigs med 'gyur /",
    "T02D2242:121a-40": "zhes bya ba la sogs pa rgyas par gsungs so//",
    "T02D2242:121a-41": "de ltar na mi bskyod pa dang //",
    "T02D2242:121a-42": "rdo rje sems dpa' gcig par 'gyur ro zhe na /",
    "T02D2242:121a-43": "'o na ni rnam par shes pas gzugs la sogs pa yongs su ma btang bas /",
    "T02D2242:121a-44": "sna tshogs gnyis su med pa'i mchog tu 'gyur ro //",
    "T02D2242:121a-45": "de gsungs pa /",
    "T02D2242:121a-46": "sna tshogs dang bcas sems tsam ma lus rtogs pa yis //",
    "T02D2242:121a-47": "stong pa'i dngos po rnam bcas pa yi gzhung gis 'dod //",
    "T02D2242:121a-48": "'gro tshe rtsva la reg pa bzhin du mnyam pa ste //",
    "T02D2242:121a-49": "dbu ma'i don du skyes bus rab tu smra pa'o //",
    "T02D2242:121a-50": "sna tshogs gnyis su med par smra ba yang //",
    "T02D2242:121a-51": "don dam pa yi bden pa zhes zer te //",
    "T02D2242:121a-52": "rnam par shes pa yod par 'dod pas mdzes pa ma yin no //",
    "T02D2242:121b-0": "gzung ba dang 'dzin @121b pas stong pa sna tshogs",
    "T02D2242:121b-1": "gnyis su med pa nyid mi bskyod pa'i rang bzhin",
    "T02D2242:121b-2": "gyi rang rig pa las /",
    "T02D2242:121b-3": "rdo rje sems dpas rgyas btab pas dngos po'i bden pa gsal to //",
    "T02D2242:121b-4": "de gsungs pa /",
    "T02D2242:121b-5": "gzugs sogs rtogs pas stong pa yi //",
    "T02D2242:121b-6": "ye shes mi bskyod phyag rgya la //",
    "T02D2242:121b-7": "der ni rdor sems rgyas btab pas //",
    "T02D2242:121b-8": "dngos po yod pa bkag pa yin //",
    "T02D2242:121b-9": "rnam par rig pa tsam gyis ni //",
    "T02D2242:121b-10": "rdo rje sems dpa' mi bya ste //",
    "T02D2242:121b-11": "dang po nyid nas mi gnas pas //",
    "T02D2242:121b-12": "rtag pa thams cad stong pa nyid //",
    "T02D2242:121b-13": "de ltar na don dam pa yod pa'i zug rngu spangs pa ste /",
    "T02D2242:121b-14": "thams cad du mi gnas pa'i rang bzhin /",
    "T02D2242:121b-15": "lhun gyis grub pa'i zung du 'jug pa gnyis su med pa'i rgyu rang rig par grub pa ni /",
    "T02D2242:121b-16": "dbu ma'i grub pa'i mtha' phul du phyung ba'o //",
    "T02D2242:121b-17": "'di yang bla ma dam pa'i zhal snga nas kyi bka' drin las rtogs par bya'o //",
    "T02D2242:121b-18": "ci ste zhes rang rig pas grub na ni sgyu",
    "T02D2242:121b-19": "ma lta bu gnyis su med par smra bar thal",
    "T02D2242:121b-20": "bar 'gyur te / thams cad du rab tu mi gnas pas ni ma yin no zhe na /",
    "T02D2242:121b-21": "'di ni ma yin te /",
    "T02D2242:121b-22": "ji ltar rten cing 'brel 'byung ba //",
    "T02D2242:121b-23": "de yi rang ma skyes pas //",
    "T02D2242:121b-24": "ngo bo nyid kyis ma skyes gang /",
    "T02D2242:121b-25": "de la skye zhes ji ltar bya //",
    "T02D2242:121b-26": "zhes pas so //",
    "T02D2242:121b-27": "nyam su myong ba yang /",
    "T02D2242:121b-28": "rkyen las skyes pa ste /",
    "T02D2242:121b-29": "de'i phyir /",
    "T02D2242:121b-30": "nyams su myong ba mi gnas pas //",
    "T02D2242:121b-31": "ma skyes pa yi go 'phang ngo//",
    "T02D2242:121b-32": "de ltar yang /",
    "T02D2242:121b-33": "nyams su myong ba ma skyes pa //",
    "T02D2242:121b-34": "dngos po yod pa 'ang de bzhin no //",
    "T02D2242:121b-35": "rdo rje sems dpa'i rang bzhin du //",
    "T02D2242:121b-36": "'gro ba nyid ni thub pas gsungs //",
    "T02D2242:121b-37": "yang 'di ltar 'jam dpal la de bzhin gshegs pas dris pa /",
    "T02D2242:121b-38": "'di bsam gyis mi khyab pa'i dbyings gang yin /",
    "T02D2242:121b-39": "'jam dpal gyis gsol pa ;",
    "T02D2242:121b-40": "khams gang bsam du med pa'i sems de brjod du med pa dang /",
    "T02D2242:121b-41": "sems kyi gzhal bya ba ma yin pa dang /",
    "T02D2242:121b-42": "sems kyi sems pa med pa /",
    "T02D2242:121b-43": "rab tu bsam par bya ste /",
    "T02D2242:121b-44": "'di ni bsam gyis mi khyab pa'i dbyings zhes bya'o //",
    "T02D2242:121b-45": "de ltar na bcom ldan 'das sems nyid bsam gyis ni khyab pa'i dbyings so ;",
    "T02D2242:121b-46": "/ ci'i phyir zhe na /",
    "T02D2242:121b-47": "bsam gyis mi khyab pa'i dbyings pa sems yod pa ma yin te /",
    "T02D2242:121b-48": "gang gi phyir sems ni bsam du med la /",
    "T02D2242:121b-49": "don ji lta ba bzhin du rtogs pa'i sems so //",
    "T02D2242:121b-50": "'on kyang bcom ldan 'das rnam pa thams cad bsam gyis mi khyab pa'i dbyings so //",
    "T02D2242:121b-51": "gzhan du yang gsungs pa /",
    "T02D2242:122a-0": "kun du rtog @122a * //",
    "T02D2242:122a-1": "pas ma brtags pa //",
    "T02D2242:122a-2": "rab tu mi gnas pa yi yid //",
    "T02D2242:122a-3": "dran pa med cing yid byed med //",
    "T02D2242:122a-4": "dmigs pa med la phyag 'tshal 'dud //",
    "T02D2242:122a-5": "ces so //",
    "T02D2242:122a-6": "zla ba sgron ma las kyang /",
    "T02D2242:122a-7": "gang zhig rkyen las skyes pa de ma skyas //",
    "T02D2242:122a-8": "de la skya ba'i rang bzhin yod ma yin //",
    "T02D2242:122a-9": "rkyen las rag las gang de stong pa yin //",
    "T02D2242:122a-10": "gang zhig stong nyid shes te bag yod min //",
    "T02D2242:122a-11": "zhes pa dang 'phags pa lang kar gshegs pa las kyang /",
    "T02D2242:122a-12": "gang phyir 'khrul pa kun spangs nas //",
    "T02D2242:122a-13": "gal te mtshan ma skyes na ni //",
    "T02D2242:122a-14": "de nyid 'khrul par 'gyur pa ste //",
    "T02D2242:122a-15": "rab rib ma dag pa bzhin no //",
    "T02D2242:122a-16": "zhes gsungs so ;",
    "T02D2242:122a-17": "/ de bzhin du yang /",
    "T02D2242:122a-18": "rnam rigs la gnas ma gyur cig / de phyir 'jigs las thub pa yis //",
    "T02D2242:122a-19": "chos rnams phye ste bstan pa ni //",
    "T02D2242:122a-20": "stong pa nyid du yang dag bstan //",
    "T02D2242:122a-21": "zhes pa dang /",
    "T02D2242:122a-22": "dgyes pa'i rdo rje las kyang //",
    "T02D2242:122a-23": "ngo bo nyid kyis ma skyes pa //",
    "T02D2242:122a-24": "bden pa ma yin brdzun pa min //",
    "T02D2242:122a-25": "zhes gsungs so //",
    "T02D2242:122a-26": "gang yang /",
    "T02D2242:122a-27": "thams cad mnyam pa nyid du bzhag nas su //",
    "T02D2242:122a-28": "blo ldan phra bas lta ba'i grub pa'i mtha' //",
    "T02D2242:122a-29": "sangs rgyas pa dang phyi rol dbye ba byas //",
    "T02D2242:122a-30": "gang tshe 'dir gcig stong pa nyid du brjod /",
    "T02D2242:122a-31": "'di dag gis ni stong pa nyid //",
    "T02D2242:122a-32": "chad pa bsal bar bya ba'i phyir //",
    "T02D2242:122a-33": "gang mthong de ni de bzhin nyid //",
    "T02D2242:122a-34": "dbu ma'i don gyi rjes 'brangs nas //",
    "T02D2242:122a-35": "de nyid rig pa de nor ldan //",
    "T02D2242:122a-36": "gang tshe mngon sum rtogs pa'o //",
    "T02D2242:122a-37": "mkha' 'gro ba dra ba'i sdom pa las kyang /",
    "T02D2242:122a-38": "stong nyid snying rje dbyer med pa //",
    "T02D2242:122a-39": "sems gang gis ni rtogs gyur na //",
    "T02D2242:122a-40": "gang phyir de sangs rgyas dang chos //",
    "T02D2242:122a-41": "dge 'dun du yang bstan pa'o //",
    "T02D2242:122a-42": "zhes gsungs so //",
    "T02D2242:122a-43": "de'i phyir ni phung po lnga ni rten cing 'brel par 'byung ba ste /",
    "T02D2242:122a-44": "de bzhin gshegs pa lnga'i rang bzhin yin pa'i phyir //",
    "T02D2242:122a-45": "ngo bo nyid kyis stong ba dang snying rje dbyer med pas 'gro ba rnams stong pa dang /",
    "T02D2242:122a-46": "snying rje dbyer med par gnas so //",
    "T02D2242:122a-47": "de dag nyid bla ma'i man ngag gis rgyun mi 'chad par bsam gtan bya ste /",
    "T02D2242:122a-48": "chu rlabs 'bab pa'i gzhung dang ni //",
    "T02D2242:122a-49": "mar me 'bar ba'i rgyun bzhin du //",
    "T02D2242:122a-50": "sngags kyi de nyid rjes 'brangs nas //",
    "T02D2242:122a-51": "rgyun mi 'chad pa'i bsam gtan thob //",
    "T02D2242:122a-52": "de bzhin du klu sgrub snying po'i zhal snga nas gsungs pa /",
    "T02D2242:122b-0": "'di ni @122b gzhal yas khang min yul min dbang po min te 'byung ba la sogs min //",
    "T02D2242:122b-1": "gzugs la sogs pa ma yin srog chags min zhing mi min 'di dag rgyal ba'o //",
    "T02D2242:122b-2": "'khor lo'i gtso bo 'di ni chos nyid yin te des na dkyil 'khor pa yin la //",
    "T02D2242:122b-3": "khams gsum 'di dag sna tshogs 'khor lor shes na sems ni ci ste 'khrul bar byed //",
    "T02D2242:122b-4": "ces so //",
    "T02D2242:122b-5": "rkyen las byung ba'i lha rnams ni dri za'i grong khyer lta bur gsal ba /",
    "T02D2242:122b-6": "spros pa sna tshogs rang bzhin gyis gnas pa med de //",
    "T02D2242:122b-7": "nam mkha'i me tog bzhin du gtan med pa ni ma yin no //",
    "T02D2242:122b-8": "de yang dgyes pa'i rdo rje las gsungs pa /",
    "T02D2242:122b-9": "chos 'di dag ni mya ngan 'das //",
    "T02D2242:122b-10": "gti mug las ni 'khor ba'i chos //",
    "T02D2242:122b-11": "zhes gsungs so //",
    "T02D2242:122b-12": "de bzhin gshegs pa lnga'i phyag rgya rnam par bshad pa /",
    "T02D2242:122b-13": "slob dpon gnyis med rdo rjes mdzad pa rdzogs so /",
    "T02D2242:122b-15": "// / rgya gar gyi mkhan po phyag na rdo rje dang /"
}