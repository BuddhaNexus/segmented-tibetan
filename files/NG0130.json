{
    "NG0130:0": "// rgya gar skad du //",
    "NG0130:1": "tsit+ta tan+t+ra rat+na ku ta lam ka ra na ma //",
    "NG0130:2": "bod skad du /",
    "NG0130:3": "thugs kyi rgyud rin po che spungs pa'i rgyan zhes bya ba /",
    "NG0130:4": "ye shes kyi sku bde ba chen po na bzhugs pa /",
    "NG0130:5": "bya rtsol mi mnga' ba /",
    "NG0130:6": "gsang ba mchog gi dkyil 'khor dang 'du 'bral med par bzhugs pa //",
    "NG0130:7": "sangs rgyas kyi zhing yongs su dag pa na /",
    "NG0130:8": "ye shes kyi snang ba mi 'gag par 'od gsal ba /",
    "NG0130:9": "thugs rin po che'i klong na 'du 'bral med pa /",
    "NG0130:10": "stong pa chen po ye shes kyi snying por gnas pa la phyag 'tshal lo //",
    "NG0130:11": "'di skad bdag gis thos pa'i dus gcig na //",
    "NG0130:12": "bcom ldan 'das 'og min gyi gnas snying po byang chub na bzhugs pa'i skus /",
    "NG0130:13": "rdo rje sems dpa' la gzigs nas /",
    "NG0130:14": "chos kyi sku bde ba chen po lnga bzhugs te //",
    "NG0130:15": "de'i tshe dus gsum gyi bde bar gshegs pa rnams dang gnyis su med par bzhugs nas /",
    "NG0130:16": "kye kye rdo rje 'dus pa'i ye shes sku //",
    "NG0130:17": "tshig gcig mtshon pas don chen srungs //",
    "NG0130:18": "rnam par dag pa'i lam chen po //",
    "NG0130:19": "sangs rgyas nyid kyis yongs ma gsungs //",
    "NG0130:20": "bgrod med lam la rab gnas pa //",
    "NG0130:21": "ye shes sku gcig dri ma med //",
    "NG0130:22": "ma bskyed gsang ba'i dkyil 'khor rdzogs //",
    "NG0130:23": "rnam dag lam la rab tu gnas //",
    "NG0130:24": "mgon po shes rab pha rol phyin //",
    "NG0130:25": "shes rab mtshon cha rnon po yis //",
    "NG0130:26": "snying rje med par thams cad sgrol //",
    "NG0130:27": "gzung 'dzin gnyis med ye shes sku //",
    "NG0130:28": "mya ngan 'das med 'khor ba med //",
    "NG0130:29": "mgon po dri med ye shes sku //",
    "NG0130:30": "sangs rgyas kun gyi gcen chen po //",
    "NG0130:31": "thugs kyi sgron las don bstan pa //",
    "NG0130:32": "'jig rten khams ni rdzogs sangs rgyas //",
    "NG0130:33": "rdo rje sems dpa' bdag nyid kyang *//",
    "NG0130:34": "rdo rje'i @#//",
    "NG0130:35": "gdan la yang dag brten //",
    "NG0130:36": "kye rdo rje 'dzin pa nyon cig /",
    "NG0130:37": "chos kyi sku bde ba chen po'i don 'di ni //",
    "NG0130:38": "kun gyis rig pa ma yin te //",
    "NG0130:39": "lha la sogs te 'gro ba rnams //",
    "NG0130:40": "byang chub sems dpa' mi rig ste //",
    "NG0130:41": "chos pa rnams kyi don mi rnyed //",
    "NG0130:42": "sangs rgyas lam la mi gnas te //",
    "NG0130:43": "lam la bgrod pa rtsol ba'i nad //",
    "NG0130:44": "sangs rgyas nyid la 'bras bu med *//",
    "NG0130:45": "'bras bu grub par 'dod pa yi //",
    "NG0130:46": "byang chub sems dpas don mi rnyed //",
    "NG0130:47": "de phyir mgon po dri med ngas //",
    "NG0130:48": "thugs kyi dkyil 'khor rang byung ba //",
    "NG0130:49": "ye shes lhun rdzogs me long bzhin //",
    "NG0130:50": "nga ni dus gsum rtag par bzhugs //",
    "NG0130:51": "sangs rgyas kun gyi ye shes sku //",
    "NG0130:52": "dri med rang byung 'od gsal ba //",
    "NG0130:53": "dus gsum gcig ste rtag par bzhugs //",
    "NG0130:54": "rang las 'byung ba'i ye shes lnga //",
    "NG0130:55": "gsang ba'i dkyil 'khor thugs kyi mchog /",
    "NG0130:56": "mtshan nyid me chu sa rlung lnga //",
    "NG0130:57": "rang las byung ba'i chos nyid de //",
    "NG0130:58": "las la ma rmongs thabs kyi zhing *//",
    "NG0130:59": "byed pa po nyid rdo rje ste //",
    "NG0130:60": "skye 'gag med pa'i ye shes 'di //",
    "NG0130:61": "rang bzhin nam mkhar 'od gsal ba //",
    "NG0130:62": "gzhi las byung ba'i ye shes te //",
    "NG0130:63": "dang po rgyu med dbyings las shar //",
    "NG0130:64": "tha ma rkyen med bde ba'i ngang *//",
    "NG0130:65": "'byung ba sa chu me rlung kyang *//",
    "NG0130:66": "bdag nyid chen po'i de bzhin nyid //",
    "NG0130:67": "'gro ba'i rgyud drug snang ba yang *//",
    "NG0130:68": "dag pa'i ye shes rgyu yi ngang *//",
    "NG0130:69": "phyi nang snod bcud ma lus kun //",
    "NG0130:70": "dang po rgyu med dbyings las byung *//",
    "NG0130:71": "tha ma rgyu med dbyings su thim //",
    "NG0130:72": "kye rdo rje 'dzin pa nyon cig /",
    "NG0130:73": "nyon mongs lnga dang mtshams med lnga //",
    "NG0130:74": "lam gyi dgra ste lam gyi mchog /",
    "NG0130:75": "nga ni sangs rgyas kun gyi sku //",
    "NG0130:76": "nga ni sems can kun gyi dur //",
    "NG0130:77": "nga ni nad rnams kun gyi sman //",
    "NG0130:78": "shel ltar dri med ye shes sku //",
    "NG0130:79": "gzhi la dngos med nam mkha' 'dra //",
    "NG0130:80": "'gag med ye shes 'od kyi sku //",
    "NG0130:81": "chu zla lta bur rang bzhin med //",
    "NG0130:82": "rang byung ye shes 'gag med gsung *//",
    "NG0130:83": "brag cha lta bur rang bzhin med //",
    "NG0130:84": "mi 'gyur rdo rje lta bu'i thugs //",
    "NG0130:85": "nyi ma lta bur sgrib pa med //",
    "NG0130:86": "ces pa rin po che spungs pa'i rgyan zhes bya ba /",
    "NG0130:87": "thugs kyi rgyud dam pa las /",
    "NG0130:88": "gzhi'i 'dug tshul bstan pa'i le'u ste dang po'o //",
    "NG0130:91": "//  de nas bcom ldan 'das rdo rje 'chang chen po /",
    "NG0130:92": "chos nyid mnyam pa'i ting nge 'dzin las bzhengs nas /",
    "NG0130:93": "thugs mi gnas pa'i klong nas /",
    "NG0130:94": "gsang ba'i dkyil 'khor chen po zhal phye nas /",
    "NG0130:95": "nyid las mi gzhan pa'i 'khor rnams la bka' stsal pa /",
    "NG0130:96": "kye 'dus pa'i tshogs rnams nga la nyon //",
    "NG0130:97": "nga med gzhan med ngo bo nyid kyi sku //",
    "NG0130:98": "ye shes dkyil 'khor ngang byung la //",
    "NG0130:99": "gdod nas ma byas rang byung ba //",
    "NG0130:100": "bla med lhan rdzogs sku lnga'i bdag /",
    "NG0130:101": "smra bsam brjod med mya ngan 'das //",
    "NG0130:102": "mi gnas shes rab pha rol phyin //",
    "NG0130:103": "rang byung ye shes lngar snang ba //",
    "NG0130:104": "'du 'bral med pa'i sku lnga 'grub //",
    "NG0130:105": "rigs kyi gtso bo lngar snang ba //",
    "NG0130:106": "mtshan bzang @#//",
    "NG0130:107": "dpe byad tshul shes ldan //",
    "NG0130:108": "mar me gcig las gnyis snang bzhin //",
    "NG0130:109": "bdag med shes rab pha rol phyin //",
    "NG0130:110": "rgyan dang cha lugs tshul shes pa //",
    "NG0130:111": "skye med rnam dag gdan stengs su //",
    "NG0130:112": "'khril ba'i tshul du bstan par gnas //",
    "NG0130:113": "rang byung grub pa'i sku lngar shar //",
    "NG0130:114": "skye ba med las skye snang tshul //",
    "NG0130:115": "skyes pa nyid nas 'du 'bral med //",
    "NG0130:116": "gcig pur snang ba'i sku lnga'o //",
    "NG0130:117": "rdo rje 'chang gis bka' stsal pa //",
    "NG0130:118": "nga ni rnam dag sku yi mchog /",
    "NG0130:119": "ye shes lus can dri ma med //",
    "NG0130:120": "nga ni rnam dag gsung gi mchog /",
    "NG0130:121": "smra bsam yul las 'das pa yin //",
    "NG0130:122": "nga ni rnam dag thugs kyi mchog /",
    "NG0130:123": "rtog pa'i mtha' las 'das pa yin //",
    "NG0130:124": "stong pa'i ye shes rtsal snang ba //",
    "NG0130:125": "sangs rgyas sku lnga'i bdag nyid can /",
    "NG0130:126": "sku lnga'i yon tan mthar phyin pa //",
    "NG0130:127": "shes rab pha rol phyin pa'i gsung *//",
    "NG0130:128": "gsung med gsung gi dkyil 'khor nas //",
    "NG0130:129": "chos med chos kyi don brjod pa //",
    "NG0130:130": "mgon pos bdag la bshad du gsol //",
    "NG0130:131": "zhes bka' stsal to //",
    "NG0130:132": "de nas sku lnga ngo bo nyid kyi sku dang drug /",
    "NG0130:133": "ye shes lnga mi gnas pa'i ye shes chen po dang drug /",
    "NG0130:134": "yul lnga bdag tu med pa'i klong dang drug gis smras pa /",
    "NG0130:135": "kye kye bcom ldan rdo rje 'chang *//",
    "NG0130:136": "nga byed pa po nyid rang bzhin gyis rnam par dag nas /",
    "NG0130:137": "sangs rgyas pas 'dus byas kyi chos ye gdod ma nas med do //",
    "NG0130:138": "nga'i shes pa rnam par dag pa yin pas /",
    "NG0130:139": "nga'i chos thams cad rnam par mi rtog pa yin no //",
    "NG0130:140": "de nas rang rang gi rigs kyi 'khor rnams dang lhan cig tu 'khod nas //",
    "NG0130:141": "thal mo mnyam par sbyar te gsol pa /",
    "NG0130:142": "ngo bo nyid kyis smras pa /",
    "NG0130:143": "e ma ho //",
    "NG0130:144": "bde gshegs bcom ldan 'das //",
    "NG0130:145": "sangs rgyas kun yi ye shes sku //",
    "NG0130:146": "rtogs par dka' ba'i snying po'i don //",
    "NG0130:147": "rab tu mi rtog gnas med pa'o //",
    "NG0130:148": "zhes gsungs so //",
    "NG0130:149": "de nas bcom ldan 'das rdo rje mi bskyod pas /",
    "NG0130:150": "e ma ho gzung 'dzin rnam spangs pa //",
    "NG0130:151": "tshig dang yi ge'i spyod yul min //",
    "NG0130:152": "chos bdag med pa'i mnyam pa nyid //",
    "NG0130:153": "rang rig gdod nas ma skyes pa'o //",
    "NG0130:154": "de nas bcom ldan 'das rin chen sems dpas //",
    "NG0130:155": "e ma ho mnyam nyid rig pa'i klong *//",
    "NG0130:156": "ming du btags pa'i chos rnams kun //",
    "NG0130:157": "mnyam pa nyid las gzhan med do //",
    "NG0130:158": "de nas bcom ldan 'das pad+ma sems dpas /",
    "NG0130:159": "e ma ho /",
    "NG0130:160": "chos su snang ba thams cad kun //",
    "NG0130:161": "rang gi ngo bo brjod du med //",
    "NG0130:162": "de nyid rang rig ye shes ni //",
    "NG0130:163": "mkhas pa rtogs pas bsgom par 'gyur /",
    "NG0130:164": "de nas bcom ldan 'das las kyi sems dpas //",
    "NG0130:165": "e ma ho /",
    "NG0130:166": "chos kun rang rig ye shes te //",
    "NG0130:167": "nges pa med do dngos rtog bral //",
    "NG0130:168": "de nyid dag pa'i rang bzhin pas //",
    "NG0130:169": "mkhas pas ci dgar bsgoms kyang 'grub //",
    "NG0130:170": "ces gsungs so //",
    "NG0130:171": "de nas bcom ldan 'das rnam par snang mdzad sems dpas /",
    "NG0130:172": "e ma ho chos kun stong pa'i bdag /",
    "NG0130:173": "rang gi ngo bo brjod du med //",
    "NG0130:174": "brjod @#//",
    "NG0130:175": "med de nyid snang ba yis //",
    "NG0130:176": "chos rnams kun la khyab par gnas //",
    "NG0130:177": "zhes gsungs so //",
    "NG0130:178": "de nas yum kun tu bzang mos //",
    "NG0130:179": "e ma ho chos nyid bde ba'i klong *//",
    "NG0130:180": "rang bzhin rnam par dag pas nam mkha'i ngo bo nyid //",
    "NG0130:181": "de nas yum sangs rgyas spyan gyis /",
    "NG0130:182": "e ma ho mi bskyod byang chub sems //",
    "NG0130:183": "dus gsum 'pho 'gyur med pas ye shes dag pa'i zhing *//",
    "NG0130:184": "de nas yum ma ma kis /",
    "NG0130:185": "e ma ho yon tan dpag med sku'o //",
    "NG0130:186": "'du 'bral med par gnas pas snod bcud snums par byed /",
    "NG0130:187": "de nas yum gos dkar mos /",
    "NG0130:188": "e ma ho thugs rje 'od dpag med //",
    "NG0130:189": "thams cad smin par byed pa'i rang bzhin ye shes 'od kyi me /",
    "NG0130:190": "de nas yum dam tshig gi sgrol mas /",
    "NG0130:191": "e ma ho thugs rje'i shugs kyis sgrol /",
    "NG0130:192": "ma bskyod rlabs kyis gcod pas gar yang thogs med sgrol /",
    "NG0130:193": "de nas yum bdag tu med pa'i klong gis /",
    "NG0130:194": "e ma ho //",
    "NG0130:195": "mi gnas ye shes dngos rtogs mtha' dang bral //",
    "NG0130:196": "sku dang ye shes rol pa mdzad spyod kun //",
    "NG0130:197": "gdod nas rang bzhin med de dngos rtog mtha' dang bral //",
    "NG0130:198": "zhes gsungs so //",
    "NG0130:199": "de nas ye shes lngas smras pa //",
    "NG0130:200": "rig pa 'gag pa med pas me long ye shes yin //",
    "NG0130:201": "de la 'pho 'gyur med pas mnyam pa nyid //",
    "NG0130:202": "de nyid rgya ma chad pas sor rtog ye shes yin //",
    "NG0130:203": "ma btsal lhun gyis grub pas bya ba grub pa yin //",
    "NG0130:204": "skye med dbyings las ye shes rang byung bas //",
    "NG0130:205": "chos kyi dbyings kyi ye shes gdod nas dag /",
    "NG0130:206": "ye shes rgyal po tshig las 'das pa ste //",
    "NG0130:207": "mi gnas tshig las 'das pa'i ye shes yin //",
    "NG0130:208": "zhes gsungs so //",
    "NG0130:209": "de nas bcom ldan 'das rdo rje 'chang *//",
    "NG0130:210": "dga' zhing mgu nas yi rang ste //",
    "NG0130:211": "legs so legs so rigs kyi bu //",
    "NG0130:212": "sems can kun gyi don gyi phyir //",
    "NG0130:213": "khyed kyis smras pa de legs so //",
    "NG0130:214": "tshig don rab tu gsal ba yis //",
    "NG0130:215": "sgyu ma lta bu'i ye shes la //",
    "NG0130:216": "sgyu ma lta bu'i tshig brjod pas //",
    "NG0130:217": "dngos po mi g.yo brtan par bzhugs //",
    "NG0130:218": "de bzhin gshegs pa'i sku lnga yang *//",
    "NG0130:219": "ye shes lnga ru mngon sangs rgyas //",
    "NG0130:220": "ye shes lnga yi ngo bo yang *//",
    "NG0130:221": "mi gnas ye shes chen por rdzogs //",
    "NG0130:222": "ma bskyed rang byung dbyings su rdzogs //",
    "NG0130:223": "rdzogs pa'i yang rdzogs a ti la //",
    "NG0130:224": "mtho dman bzang ngan che chung yangs dog med de rdzogs //",
    "NG0130:225": "rang bzhin rnam par dag pa'i sku mnga' bas //",
    "NG0130:226": "rang byung btsal med sku lnga lhun gyis rdzogs //",
    "NG0130:227": "nam mkha'i rang bzhin mtha' dang dbus med pas //",
    "NG0130:228": "phyi nang snod bcud nam mkha'i ngang du rdzogs //",
    "NG0130:229": "rang byung bde chen ye brdal khyad par gnas //",
    "NG0130:230": "mnyam dang mi mnyam skye med klong du rdzogs //",
    "NG0130:231": "rdzogs pa'i don la btsal du ye nas rang bzhin med //",
    "NG0130:232": "ces gsungs so //",
    "NG0130:233": "thugs kyi rgyud dam pa las /",
    "NG0130:234": "thugs rje 'byung ba'i tshul bstan pa'i le'u ste gnyis pa'o //",
    "NG0130:237": "//  de nas bcom ldan 'das rdo rje 'chang *//",
    "NG0130:238": "rang gi ngo bo brjod du @#//",
    "NG0130:239": "med //",
    "NG0130:240": "mi gnas mya ngan 'das pa po //",
    "NG0130:241": "rtogs pa'i klong du sus dris pa //",
    "NG0130:242": "ye shes dri ma med pa yin //",
    "NG0130:243": "lung du bstan pa bde gnas pa //",
    "NG0130:244": "gol sgrib gdar sha chod pa yin //",
    "NG0130:245": "chos la blo ni mi gnas na //",
    "NG0130:246": "rtag chad tshig las 'das pa yin //",
    "NG0130:247": "ye shes sgyu mar snang ba'i sangs rgyas dang *//",
    "NG0130:248": "log rtog sgyu mar snang ba'i sems can gnyis //",
    "NG0130:249": "sgyu ma yin phyir rang bzhin rnam par dag /",
    "NG0130:250": "ma byung ma skyes 'od kyi dkyil 'khor la //",
    "NG0130:251": "bkod pa lha yi dkyil 'khor rtsol mi dgos //",
    "NG0130:252": "rang bzhin rnam par dag pa'i chos sku la //",
    "NG0130:253": "khrus dang gtsang sbra me tog byug mi dgos //",
    "NG0130:254": "mkha' la nyi ma'i snying po brdal ba la //",
    "NG0130:255": "'od dang snang ba kun tu btsal mi dgos //",
    "NG0130:256": "shes rab rig pa gzhi las shar ba la //",
    "NG0130:257": "rna bas mnyan cing tshig phyir 'brangs mi dgos //",
    "NG0130:258": "nor bu rin chen rang la yod bzhin du //",
    "NG0130:259": "gzhan la brten nas btsal bas chos nyid don mi rnyed //",
    "NG0130:260": "rnyog pa med pa'i chos sku la //",
    "NG0130:261": "bkrus pas mi 'dag nam mkha' 'dra //",
    "NG0130:262": "skye dang bral ba'i snying po la //",
    "NG0130:263": "byang chub 'bras bu yongs kyis med //",
    "NG0130:264": "rdo rje sems dpa' byang chub ni //",
    "NG0130:265": "rang gi rig pa chen pos mkhyen //",
    "NG0130:266": "rang rig du mar mi snang bas //",
    "NG0130:267": "so sor bstan kyang gcig gi ngang *//",
    "NG0130:268": "bde gshegs sku rnams du mar snang *//",
    "NG0130:269": "ye shes lnga yi bdag nyid snang *//",
    "NG0130:270": "nyi ma'i snying po ji bzhin no //",
    "NG0130:271": "kye rdo rje 'dzin pa chen po //",
    "NG0130:272": "snang la mi gnas pa rnams ni //",
    "NG0130:273": "ye shes kyi sku dri ma med pa'o //",
    "NG0130:274": "bkod pa med par mngon par snang ba ni //",
    "NG0130:275": "de bzhin gshegs pa'i sku dri ma med pa chu zla lta bur snang ba'o //",
    "NG0130:276": "ma bkod pa mtha' dang dbus med /",
    "NG0130:277": "phyogs dang ris med /",
    "NG0130:278": "mtho dman dang yangs dog med par snang ba ni /",
    "NG0130:279": "sangs rgyas kyi zhing yongs su dag pa'o //",
    "NG0130:280": "'dod pa'i mtha' thams cad dang bral ba ni //",
    "NG0130:281": "ting nge 'dzin rtse gcig pa'i zas so //",
    "NG0130:282": "ye shes kyi sku dri ma med pa dang sangs",
    "NG0130:283": "rgyas kyi zhing yongs su dag pa gnyis dus gsum",
    "NG0130:284": "du 'du 'bral med par bzhugs pa ni /",
    "NG0130:285": "grogs khyad par can no //",
    "NG0130:286": "tshig dang yi ge'i don la mi gnas par gzhi'i 'dug tshul shes bya gtan la phebs nas /",
    "NG0130:287": "dgongs pa'i la dor //",
    "NG0130:288": "don klong du 'dril //",
    "NG0130:289": "re dogs kyi 'phrang bcad //",
    "NG0130:290": "bdag nyid chen po de kho na nyid do //",
    "NG0130:291": "zhes thugs kyi rgyud dam pa las //",
    "NG0130:292": "rtogs pa rgyud la bzhag pa'i le'u ste gsum pa'o //",
    "NG0130:295": "//  de nas bcom ldan 'das rdo rje 'chang chen po //",
    "NG0130:296": "chos nyid gsal ba'i ting nge 'dzin las bzhengs nas /",
    "NG0130:297": "sku mi gnas pa'i klong chen por bstims te /",
    "NG0130:298": "kye 'dus pa'i tshogs rnams nga la nyon //",
    "NG0130:299": "nga ni ye nas nam mkha' 'dra //",
    "NG0130:300": "nam mkha'i rang bzhin dngos po med //",
    "NG0130:301": "sgrib g.yogs rab tu mi gnas pa'o //",
    "NG0130:302": "nga ni ye nas rgya mtsho 'dra //",
    "NG0130:303": "srid pa'i g.yo 'gul ye nas med //",
    "NG0130:304": "nga ni ye nas ri bo @#//",
    "NG0130:305": "'dra //",
    "NG0130:306": "dus gsum 'pho 'gyur med par gnas //",
    "NG0130:307": "nga ni nyi ma'i snying po 'dra //",
    "NG0130:308": "sku gsum 'bras bu lhun gyis grub //",
    "NG0130:309": "nga ni ye nas seng ge 'dra //",
    "NG0130:310": "rtsal gsum lus la rdzogs pa yin //",
    "NG0130:311": "nga ni bya rgyal khyung chen 'dra //",
    "NG0130:312": "lta ba spyi rgya rlabs kyis gcod //",
    "NG0130:313": "kye rdo rje 'dzin pa nyon cig /",
    "NG0130:314": "khyed ni da rung 'khor ba'i rgyu'o //",
    "NG0130:315": "sa la gnas pa'i byang chub sems dpa' rnams dang */",
    "NG0130:316": "lha rnams la sogs pa lta ci smos /",
    "NG0130:317": "ci ste rtogs pa'i don lam du 'khyer ba'i phyir ro //",
    "NG0130:318": "nga rig pa chos kyi skur rang byung gi ye shes chen po rtogs pa mngon du gyur pa /",
    "NG0130:319": "bya btsal thams cad dang bral ba //",
    "NG0130:320": "lung las 'das pa /",
    "NG0130:321": "zab cing cha phra bas gzhan gyis brtags par dka' ba /",
    "NG0130:322": "phra zhing zag pa med pa /",
    "NG0130:323": "sa bon dang bral ba /",
    "NG0130:324": "rdul med pa rdul dang bral ba /",
    "NG0130:325": "dri ma med pa dang ma 'dres par gnas pa /",
    "NG0130:326": "rang rig pa'i ye shes la bdag med pas /",
    "NG0130:327": "bya ba thams cad dang bral ba'o //",
    "NG0130:328": "smra bsam tshig las 'das pas rdo rje sems dpa'i thugs //",
    "NG0130:329": "gsal la rang bzhin med pas gzung 'dzin gnyis dang bral //",
    "NG0130:330": "skye 'gag mtha' las 'das pas chos nyid bde chen po //",
    "NG0130:331": "ji bzhin lhun gyis rdzogs pas kun la khyab par gnas //",
    "NG0130:332": "snying po rang la rdzogs pas bsgom pa'i blong ngo bral //",
    "NG0130:333": "snang bar bya med chos nyid bde chen klong *//",
    "NG0130:334": "yon tan lhun rdzogs ye nas rnam par dag /",
    "NG0130:335": "kha dog dbyibs med smra bsam 'das pa'i dbyings //",
    "NG0130:336": "skyon rnams kun bral bsgom du med pa'i mchog /",
    "NG0130:337": "ma bcos chos sku kun gzhi'i byang chub sems //",
    "NG0130:338": "thugs kyi rang bzhin mtshon pa las 'das pas //",
    "NG0130:339": "shes par bya phyir rna bas mnyan du med //",
    "NG0130:340": "dbyings nas shar bas lces kyang brjod du med //",
    "NG0130:341": "rang byung chen po tshig gi mtha' dang bral //",
    "NG0130:342": "rtog med mnyam nyid chos kyi sku //",
    "NG0130:343": "mdzes pa kun tu bzang po'i sku //",
    "NG0130:344": "bzung bas mi zin chu zla'i sku //",
    "NG0130:345": "zab mo a yi klong nas 'byung *//",
    "NG0130:346": "brjod las 'das pa zab mo a yi klong *//",
    "NG0130:347": "a yi rang bzhin spros pa'i mtha' dang bral //",
    "NG0130:348": "rtog med mnyam nyid chos skur dag pa la //",
    "NG0130:349": "ngo mtshar rmad byung rig pa'i skur snang ste //",
    "NG0130:350": "ma g.yos dbyings nyid yin pas klong nas 'phyo //",
    "NG0130:351": "ji ltar snang yang ma bcos snying po'i sku //",
    "NG0130:352": "zab mo a yi klong chen 'di //",
    "NG0130:353": "btsal bas rnyed pa'i gnas med de //",
    "NG0130:354": "drug gi chos bzhin yul 'dod na //",
    "NG0130:355": "long bas nam mkha' 'dzin pa bzhin //",
    "NG0130:356": "gong nas gong du sa 'phar lam //",
    "NG0130:357": "bya bral chos dang mthun pa min //",
    "NG0130:358": "bgrod du med do chos sku byang chub sems //",
    "NG0130:359": "bgrod par 'dod na ye shes mtha' la ring *//",
    "NG0130:360": "bsod nams las grub gling bzhi rgyal po dang *//",
    "NG0130:361": "rnam dpyod dus la ltos pa'i mu stegs rnams //",
    "NG0130:362": "ma bcos chos nyid byang chub lam 'gags pas //",
    "NG0130:363": "chos nyid byang chub don dang bral bas gol //",
    "NG0130:364": "kye rdo rje 'dzin pa nyon cig /",
    "NG0130:365": "nga @#//",
    "NG0130:366": "byang chub kyi snying po la gnas pa'i tshe /",
    "NG0130:367": "byang chub kyi chos la byang chub tu bsgrub tu mi gnas so //",
    "NG0130:368": "de bzhin gshegs pa rnams kyi ye shes la //",
    "NG0130:369": "sems can gyi chos med de mi gnas so //",
    "NG0130:370": "a ti yo ga rdzogs pa chen po bya btsal las 'das pa la /",
    "NG0130:371": "bzang ngan dang che chung med de mi gnas so //",
    "NG0130:372": "lung las 'das pa'i chos /",
    "NG0130:373": "sems las 'das pa'i sangs rgyas //",
    "NG0130:374": "kun gzhi las 'das pa'i chos //",
    "NG0130:375": "ma bsgoms par sangs rgyas pa'i blta ba /",
    "NG0130:376": "chos spyod bcu dang mtshams med pa lnga'i spyod pa la khyad par med pa //",
    "NG0130:377": "ma mnyan par bshad shes pa'i rgyud //",
    "NG0130:378": "'di ni sangs rgyas kyi rgyud //",
    "NG0130:379": "gsang ba man ngag yang dag par shes par bya'o //",
    "NG0130:380": "zhes thugs kyi rgyud dam pa las /",
    "NG0130:381": "bya btsal thams cad las 'das par bstan pa'i le'u ste bzhi pa'o //",
    "NG0130:384": "//  de nas bcom ldan rdo rje 'chang *//",
    "NG0130:385": "sangs rgyas chos la mi gnas te //",
    "NG0130:386": "sems can rnams ni blta ba yin //",
    "NG0130:387": "mtshon pa'i byang chub chos yin kyang *//",
    "NG0130:388": "rdzogs pa'i blta ba chos ma yin //",
    "NG0130:389": "thog ma'i mgon po dri med kyang *//",
    "NG0130:390": "chos la brten pa ma yin te //",
    "NG0130:391": "ma bskyod dbyings nas rang 'byung ba'o //",
    "NG0130:392": "de phyir chos kyis sangs mi rgya //",
    "NG0130:393": "chos ni tshig phyir 'brengs shing tshig la dga' //",
    "NG0130:394": "rang byung ye shes nyid ni tshig gi mtha' dang bral //",
    "NG0130:395": "rig pa'i ye shes chos la brten ma yin //",
    "NG0130:396": "de phyir yang dag don la tshig med yi ge med //",
    "NG0130:397": "dper na byis pa zla ba mtshon pa bzhin //",
    "NG0130:398": "sems can rnams la yang dag tshig dang yi ges mtshon //",
    "NG0130:399": "sems can rnams ni thog ma chos la rab brten la //",
    "NG0130:400": "chos de khong du chud nas chos la mi gnas na //",
    "NG0130:401": "lung bstan de ni thog ma'i sangs rgyas nyid dang mtshungs //",
    "NG0130:402": "chos de khong du chud nas chos la yang dag gnas 'gyur na //",
    "NG0130:403": "byis pa'i rtsed mo 'dra ste slar la 'jig /",
    "NG0130:404": "de phyir bsam gtan mnyam bzhag byed cing ye shes lha la mchod byed pa //",
    "NG0130:405": "byis pa so so skye bo rnams kyis sgom chen yin zer ba //",
    "NG0130:406": "de ni long bas long ba khrid nas g.yang sar brul nas 'chi //",
    "NG0130:407": "gang zhig rgyud pa'i blo gnas na //",
    "NG0130:408": "srog bcad tshe dang shing bcad don la khyad par med de stong pa'i mu la gnas /",
    "NG0130:409": "ci ste chu la ral gris btab dang mtshungs //",
    "NG0130:410": "stong pa'i chos la stong pa'i ye shes rang rol pa //",
    "NG0130:411": "nam mkha'i mdung bskor 'dra ste yangs dog med //",
    "NG0130:412": "gzugs kyi phungapo 'byung ba sa rdo snang *//",
    "NG0130:413": "rang rig rgyal po nam mkha'i mtha' dang mnyam //",
    "NG0130:414": "rnam rtog gzung 'dzin bag chags ci bsags kyang *//",
    "NG0130:415": "byang chub sems la rang bzhin yongs kyis med //",
    "NG0130:416": "dper na nam mkha'i cho 'phrul sna tshogs cir snang yang *//",
    "NG0130:417": "nam mkha'i rang bzhin gdod nas rnam par dag /",
    "NG0130:418": "kye rdo rje 'dzin pa nyon cig /",
    "NG0130:419": "bka' lung gi phyi mo las kyang *//",
    "NG0130:420": "ye shes rgyal po tshig las 'das pa de //",
    "NG0130:421": "smra ba'i khyu mchog gzhan @#//",
    "NG0130:422": "gi dring mi 'jog /",
    "NG0130:423": "rang rig rgyal po tshig las 'das rtogs na //",
    "NG0130:424": "phyi nang snod bcud bdag nyid chen por ldog /",
    "NG0130:425": "sangs rgyas kun gyi thugs kyi mchog /",
    "NG0130:426": "sangs rgyas nyid kyi thugs la gnas //",
    "NG0130:427": "sems can kun gyi byang chub sems //",
    "NG0130:428": "mgon po dri med shes rab kyis //",
    "NG0130:429": "rnam par dag pa'i zhing khams su //",
    "NG0130:430": "dus gsum gcig ste mnyam par gnas //",
    "NG0130:431": "rdo rje 'chang gi ye shes ni //",
    "NG0130:432": "bde gshegs rnams kyi thugs la gnas //",
    "NG0130:433": "sems can rnams la de bzhin no //",
    "NG0130:434": "yi ge'i ngo la mi snang yang *//",
    "NG0130:435": "mtshon pa'i yi ges don la snang *//",
    "NG0130:436": "don gyi yi ge dam pa de //",
    "NG0130:437": "shes rab can gyis ar snang ba //",
    "NG0130:438": "a yi rang bzhin khong nas 'byung *//",
    "NG0130:439": "khong nas 'byung ba skye ba med //",
    "NG0130:440": "skye med yi ger mtshon pa de //",
    "NG0130:441": "mgon po dri med nga yi sku //",
    "NG0130:442": "nga med nga ni stong pa yin //",
    "NG0130:443": "'phags pa rnams kyis nga mi gzigs //",
    "NG0130:444": "bdud dang mu stegs nga mi snang *//",
    "NG0130:445": "nga la rang bzhin med pas na //",
    "NG0130:446": "bdud bzhi rnam par grol ba yin //",
    "NG0130:447": "nga ni mi 'gyur rdo rje'i sku //",
    "NG0130:448": "zag pa med pa'i ye shes yin //",
    "NG0130:449": "kye rdo rje 'dzin pa nyon cig /",
    "NG0130:450": "nga dri ma med pa ye shes kyi sku la /",
    "NG0130:451": "dge ba dang sdig pa gnyis med do //",
    "NG0130:452": "dper na nam mkha' la nam mkha' gnas pa'i tshul lo //",
    "NG0130:453": "nga gdod ma nas snying po byang chub tu gnas pa la /",
    "NG0130:454": "'bras bu thob dang ma thob gnyis su med do //",
    "NG0130:455": "nga stong pa chen po'i ye shes kyi snying po can du gnas pa la /",
    "NG0130:456": "bde ba dang sdug bsngal gnyis med do //",
    "NG0130:457": "rang rig pa'i ye shes chos nyid skye ba'i ngang",
    "NG0130:458": "nas dus gsum du 'du 'bral med par bzhugs pa",
    "NG0130:459": "la / gnas dben pa dang mi dben pa gnyis med do //",
    "NG0130:460": "kye rdo rje 'dzin pa 'khor ba'i rgya mtsho mtha' ring bar /",
    "NG0130:461": "nyon mongs sems can grol mi nus //",
    "NG0130:462": "thugs rje chen po'i shugs phyung nas //",
    "NG0130:463": "bsad pa 'ba' zhig las su rung *//",
    "NG0130:464": "khams gsum sems can bsad pa na //",
    "NG0130:465": "sangs rgyas 'byung ba'i lam chen yin //",
    "NG0130:466": "sku gsung thugs kyi rdo rje'i bdag /",
    "NG0130:467": "sems can rnams kyi thar pa'i lam //",
    "NG0130:468": "de bzhin gshegs pa'i thugs rje yis //",
    "NG0130:469": "ngan song zhing du yang dag bsgral //",
    "NG0130:470": "sangs rgyas 'byung ba'i byang chub sems //",
    "NG0130:471": "ma skyes pa yi rtsal la gnas /",
    "NG0130:472": "kye rdo rje 'dzin pa /",
    "NG0130:473": "'jig rten khams ni rdzogs sangs rgyas //",
    "NG0130:474": "gang zhig thob pa bla na med //",
    "NG0130:475": "snying po byang chub sems la bzhugs //",
    "NG0130:476": "zhes gsungs te //",
    "NG0130:477": "rang rig pa'i ye shes kyis ma rig pa bsad nas /",
    "NG0130:478": "ma rig pa gar bros rig pa'i ngang la bros //",
    "NG0130:479": "ye shes lngas dug lnga bsad nas //",
    "NG0130:480": "dug lnga gar bros /",
    "NG0130:481": "ye shes rang la bros /",
    "NG0130:482": "skye ba'i rgyun bcad 'khor ba'i lam dang bral /",
    "NG0130:483": "rgyun bcad lam bral sku ni mya ngan 'das //",
    "NG0130:484": "rang byung ye shes nyid kyang tshig gi mtha' dang bral //",
    "NG0130:485": "kun gzhi'i rnam shes sku la mi 'khor zhing *//",
    "NG0130:486": "mya ngan 'das pa'i byang sems de kho na //",
    "NG0130:487": "kye rdo rje 'dzin pa nga la @#//",
    "NG0130:488": "nyon //",
    "NG0130:489": "nga ni sangs rgyas kun gyi sku //",
    "NG0130:490": "ye shes sku gcig dri ma med //",
    "NG0130:491": "nga ni sangs rgyas kun gyi gsung *//",
    "NG0130:492": "'gag pa med pas ye shes gsung *//",
    "NG0130:493": "nga ni sangs rgyas kun gyi thugs //",
    "NG0130:494": "mi 'gyur rdo rje lta bu'i thugs //",
    "NG0130:495": "'gro ba rigs drug nga yi lus //",
    "NG0130:496": "mgon po dri med ye shes ngas //",
    "NG0130:497": "ma byung ba yi chos nyid las //",
    "NG0130:498": "snod kyi 'jig rten nga las byung *//",
    "NG0130:499": "bcud kyi 'jig rten nga las byung *//",
    "NG0130:500": "nga med pa yi sngon rol na //",
    "NG0130:501": "snod bcud mi gnas nga yi ngang *//",
    "NG0130:502": "nga ni rang byung ye shes te //",
    "NG0130:503": "yul ni rnam par dag pa'o //",
    "NG0130:504": "ma byung dri ma med pa'i ye shes la //",
    "NG0130:505": "'dod chags bya ba'i ming yang med //",
    "NG0130:506": "'dod chags med pa'i sngon rol na //",
    "NG0130:507": "yi dwags 'khor ba'i rgyun yang bcad //",
    "NG0130:508": "nga rgyal mnyam nyid chen po yin //",
    "NG0130:509": "mi yi 'khor ba'i rgyun yang bcad //",
    "NG0130:510": "khong khro rang byung ye shes yin //",
    "NG0130:511": "lha min 'khor ba'i rgyun yang bcad //",
    "NG0130:512": "phrag dog bya ba grub pa'i ye shes yin //",
    "NG0130:513": "lha yi 'khor ba'i rgyun yang bcad //",
    "NG0130:514": "klu dang ma mo gshin rje dang *//",
    "NG0130:515": "bdud dang gnod sbyin srin po dang *//",
    "NG0130:516": "mi ma yin pa'i tshogs rnams kyis //",
    "NG0130:517": "nga la glags ni mi tshol te //",
    "NG0130:518": "dang po rang gi ngang las byung *//",
    "NG0130:519": "tha ma rang gi ngang du thim //",
    "NG0130:520": "dkon mchog gsum la skyabs mi 'tshol //",
    "NG0130:521": "ngan song gsum la nyam mi nga *//",
    "NG0130:522": "ye shes mnyam pa nyid kyi sku //",
    "NG0130:523": "mi gnas pa'i ye shes chen po klong du khod snyom //",
    "NG0130:524": "rang byung gi ye shes chen po tshig gi mtha' dang bral bar la bzla' //",
    "NG0130:525": "rgyu 'bras kyi chos thams cad rdzogs pa chen po'i klong du bstims so //",
    "NG0130:526": "zhes ston pa rdo rje sems dpas bstan /",
    "NG0130:527": "zhu ba po dga' rab rdo rjes zhus te /",
    "NG0130:528": "sdud pa po 'jam dpal nyid kyis bsdus nas byang chub shing drung du sbas nas /",
    "NG0130:529": "rdo rje sems dpa'i rgyas btab bo //",
    "NG0130:530": "thugs kyi rgyud chen po rin chen sbungs pa'i rgyan zhes bya ba /",
    "NG0130:531": "rnyog pa med pa'i rgyud du gsungs nas /",
    "NG0130:532": "chos spyod bcu dang mtshams med lnga //",
    "NG0130:533": "rtogs pa'i blo la rang bzhin mnyam //",
    "NG0130:534": "zhes chos la gnas na sangs rgyas kyi las kyi",
    "NG0130:535": "sgrib par 'gyur bar bstan pa'i le'u ste lnga pa'o",
    "NG0130:538": "// //  rdzogs so //"
}