{
    "T02D2220:60b-0": "@60b # // rgya gar skad du //",
    "T02D2220:60b-1": "aa dva la siddhi s'a dha na n'a ma //",
    "T02D2220:60b-2": "bod skad du //",
    "T02D2220:60b-3": "gnyis su med par grub pa'i sgrub thabs zhes bya ba /",
    "T02D2220:60b-4": "'jam dpal gzhon nur gyur pa la phyag 'tshal lo //",
    "T02D2220:60b-5": "mgon po'i rang bzhin gsal ba ni //",
    "T02D2220:60b-6": "khams gsum las byung thams cad mkhyen //",
    "T02D2220:61a-0": "rdo rje @61a * //",
    "T02D2220:61a-1": "che la mgos phyag 'tshal //",
    "T02D2220:61a-2": "dgos pa'i don gyi 'bras bu 'byin //",
    "T02D2220:61a-3": "yul dus chos dang gza' skar dang //",
    "T02D2220:61a-4": "dkyil 'khor brtag pa mi dgos pa'i //",
    "T02D2220:61a-5": "rdo rje sems dpa'i sgrub thabs bshad //",
    "T02D2220:61a-6": "bsdus te bsgrub pa sgrub pa'i mchog / dam bca' dka' thub smyung ba dang //",
    "T02D2220:61a-7": "snying po sgom pa smra ba la //",
    "T02D2220:61a-8": "'di nyid med par gyur na ni //",
    "T02D2220:61a-9": "bskal pa 'bum phrag brgyar mi 'gyur //",
    "T02D2220:61a-10": "che chung sa bon la sogs tshogs //",
    "T02D2220:61a-11": "sna yi nang nas 'byung ba dang //",
    "T02D2220:61a-12": "sngags pa rtag tu mchod pa byed //",
    "T02D2220:61a-13": "bdag nyid de nyid bsgom ste mchod //",
    "T02D2220:61a-14": "ma dang srid mo bu mo dang //",
    "T02D2220:61a-15": "de bzhin tsha mo nyid dang ni //",
    "T02D2220:61a-16": "shes rab thabs su bya ba ste //",
    "T02D2220:61a-17": "rnal 'byor pas ni rtag tu mchod //",
    "T02D2220:61a-18": "yan lag gcig med rigs ngan dang //",
    "T02D2220:61a-19": "bzo bo khyi sha can sogs kyi //",
    "T02D2220:61a-20": "bu mo rtag tu mchod par bya //",
    "T02D2220:61a-21": "ye shes rdo rje bsgom pa che //",
    "T02D2220:61a-22": "de kho na nyid kyi sngags kyi 'bras bu ni 'di yin no //",
    "T02D2220:61a-23": "aom a'a:h'um /",
    "T02D2220:61a-24": "'di ltar sems can 'ching ba ni //",
    "T02D2220:61a-25": "drag po'i las kyis sems can rnams //",
    "T02D2220:61a-26": "thabs kyis 'khor ba dag las grol //",
    "T02D2220:61a-27": "dam tshig nyin mtshan rtag tu ni //",
    "T02D2220:61a-28": "rigs lnga las byung bzang po dang //",
    "T02D2220:61a-29": "gsal ba'i tshogs kyi mchod pa byed ;",
    "T02D2220:61a-30": "/'o ma 'bab bas sna tshogs 'byung //",
    "T02D2220:61a-31": "sngags pa rab dga'i mig gis ni //",
    "T02D2220:61a-32": "rtag tu mig gi mdangs phyung ste //",
    "T02D2220:61a-33": "yang dag sems ni brtan po yis //",
    "T02D2220:61a-34": "ye shes rgya mtsho skam par byed //",
    "T02D2220:61a-35": "ji ltar g-yo dang mi g-yo ba //",
    "T02D2220:61a-36": "khams gsum thams cad ma lus pa //",
    "T02D2220:61a-37": "thams cad de nyid rnam 'byor ni //",
    "T02D2220:61a-38": "rdo rje 'dzin pa nyid du mthong //",
    "T02D2220:61a-39": "gzhan du kha cig smra ba dang //",
    "T02D2220:61a-40": "mtshan ma'i bye brag 'dug pa la //",
    "T02D2220:61a-41": "de la brnyas par mi bya ste //",
    "T02D2220:61a-42": "rdo rje sems dpa'i rdzu 'phrul nyid //",
    "T02D2220:61a-43": "thams cad mnyam pa nyid gnas te //",
    "T02D2220:61a-44": "ma lus dngos po med pa ni //",
    "T02D2220:61a-45": "sngags pas rtag tu sgom par byed //",
    "T02D2220:61a-46": "phung po'i rang bzhin dag pa nyid //",
    "T02D2220:61a-47": "dri dang gos dang me tog sogs //",
    "T02D2220:61a-48": "sbos dang lha bshos de bzhin du //",
    "T02D2220:61a-49": "glu dang rol mo gar sogs kyis //",
    "T02D2220:61a-50": "thabs kyi bdag po dga' bar 'gro //",
    "T02D2220:61a-51": "dka' thub ngan pas gzir mi bya //",
    "T02D2220:61b-0": "smyung ba yi @61b ni las mi bya //",
    "T02D2220:61b-1": "khrus dang gtsang sbra mi bya ste //",
    "T02D2220:61b-2": "blo gros chung ngu'i spyod mi bya //",
    "T02D2220:61b-3": "lugs ma la sogs phyag mi bya //",
    "T02D2220:61b-4": "sa shing rdo sogs de bzhin no //",
    "T02D2220:61b-5": "bdag gi lus la rgyun du mchod //",
    "T02D2220:61b-6": "rtag tu sems gcig kho nas mchod //",
    "T02D2220:61b-7": "sbrang bu skyugs pa bsres pa yis//",
    "T02D2220:61b-8": "che chung tshogs kyis sbyang bar bya //",
    "T02D2220:61b-9": "gsal ba lnga dang ldan par byed //",
    "T02D2220:61b-10": "rdo rje 'dzin pa mchod par bya //",
    "T02D2220:61b-11": "bud med rang byung me tog ni //",
    "T02D2220:61b-12": "byang chub sems dang ldan par bya //",
    "T02D2220:61b-13": "rtag tu lha mo mchod par bya //",
    "T02D2220:61b-14": "phung po de nyid bsgom par bya //",
    "T02D2220:61b-15": "gzhan gyi nor dag 'phrog par bya //",
    "T02D2220:61b-16": "gzhan gyi bud med bsten par bya //",
    "T02D2220:61b-17": "brdzun gyi tshig kyang smra bar bya //",
    "T02D2220:61b-18": "sangs rgyas thams cad gsang bar bya //",
    "T02D2220:61b-19": "rdo sogs mchod rten mi bya ste //",
    "T02D2220:61b-20": "glegs bam dag kyang bklag mi bya //",
    "T02D2220:61b-21": "rmi lam tsam du dkyil 'khor ni //",
    "T02D2220:61b-22": "lus kyis bya bar mi bya'o //",
    "T02D2220:61b-23": "thams cad dag ni kun la yang //",
    "T02D2220:61b-24": "rtog pa dag ni mi bya ste //",
    "T02D2220:61b-25": "rdo rje sems dpa'i bdag nyid du //",
    "T02D2220:61b-26": "dngos po ma lus gyur par bsam //",
    "T02D2220:61b-27": "sngags pa 'gro dang 'dug pa dang //",
    "T02D2220:61b-28": "de bzhin za dang mi za dang //",
    "T02D2220:61b-29": "'thung dang mi 'thung ba dag la //",
    "T02D2220:61b-30": "sems ni rtog par mi bya'o //",
    "T02D2220:61b-31": "rnam par snang mdzad byung ba la ;",
    "T02D2220:61b-32": "/ sems can thams cad yan lag tu //",
    "T02D2220:61b-33": "mkhas pas sems can kun blangs te //",
    "T02D2220:61b-34": "dngos grub rgyur ni bza' bar bya //",
    "T02D2220:61b-35": "thams cad rigs nas byung ba yi //",
    "T02D2220:61b-36": "bud med dag la brtag mi bya //",
    "T02D2220:61b-37": "de nyid bcom ldan pha rol phyin //",
    "T02D2220:61b-38": "kun rdzob tsam gyi gzugs nyid do //",
    "T02D2220:61b-39": "tshes grangs skar ma mi dgos te //",
    "T02D2220:61b-40": "smyung bar yang ni gnas mi bya //",
    "T02D2220:61b-41": "gnyis med ye shes ldan pa yis //",
    "T02D2220:61b-42": "bde bar gshegs pa'i dngos grub 'gyur //",
    "T02D2220:61b-43": "mang po smras te ci zhig bya //",
    "T02D2220:61b-44": "ji lta ji ltar mthong ba dag / de dag thams cad rnal 'byor gyis //",
    "T02D2220:61b-45": "mthong zhing rig pas shes par bya //",
    "T02D2220:61b-46": "ba long rta bong rnga mo dang //",
    "T02D2220:61b-47": "ba dang khyi las byung ba las //",
    "T02D2220:61b-48": "gsal bar che ba bsres byas te //",
    "T02D2220:61b-49": "rnal 'byor mkhyen pas rtag tu bza' //",
    "T02D2220:61b-50": "gcig la chags par mi bya ste //",
    "T02D2220:61b-51": "gang yang blang dor mi bya'o //",
    "T02D2220:61b-52": "rnal 'byor mnyam pa'i sems kyis ni //",
    "T02D2220:62a-0": "'khor ba'i rgya @62a * //",
    "T02D2220:62a-1": "mtsho rgal par byed //",
    "T02D2220:62a-2": "'byung dang 'dug dang 'gro ba dang //",
    "T02D2220:62a-3": "kun gyis mang po spros pa dang //",
    "T02D2220:62a-4": "de dag med na 'khor ba med //",
    "T02D2220:62a-5": "skye ba dang ni 'byung ba med //",
    "T02D2220:62a-6": "bcom ldan rdo rje nyi mas ni //",
    "T02D2220:62a-7": "shes rab mtshan mos bshad pa ste //",
    "T02D2220:62a-8": "de 'dra'i rnal 'byor sgo me byed na ;",
    "T02D2220:62a-9": "/ myur du dngos grub thob par byed //",
    "T02D2220:62a-10": "thams cad sems kyis chos nyid ni //",
    "T02D2220:62a-11": "dngos por ma grub brtag dka' ba //",
    "T02D2220:62a-12": "de nyid slob dpon zhal nas ni //",
    "T02D2220:62a-13": "thob par 'gyur bar the tshom med //",
    "T02D2220:62a-14": "mi gnas mya ngan 'das pa yin //",
    "T02D2220:62a-15": "mtshan ma med pa gnas ni med //",
    "T02D2220:62a-16": "de shes byang chub mchog tu 'gro //",
    "T02D2220:62a-17": "de ltar shes pa'i rnal 'byor ni //",
    "T02D2220:62a-18": "blo can rtag tu bslab par bya //",
    "T02D2220:62a-19": "de nyid 'grub par the tshom med //",
    "T02D2220:62a-20": "bsod nams med pa'ang 'grub par 'gyur //",
    "T02D2220:62a-21": "khams gsum na ni slob dpon las //",
    "T02D2220:62a-22": "che bar gyur pa gzhan med na //",
    "T02D2220:62a-23": "de nyid kyi ni bka' drin gyis //",
    "T02D2220:62a-24": "dngos grub mang po thob par 'gyur //",
    "T02D2220:62a-25": "de nyid rdo rje sems dpa' nyid //",
    "T02D2220:62a-26": "sangs rgyas thams cad phyag kyang 'tshal //",
    "T02D2220:62a-27": "slob dpon mchod pa bla na med //",
    "T02D2220:62a-28": "ci tsam nus par mchod par bya //",
    "T02D2220:62a-29": "de ni de bzhin gshegs pa nyid //",
    "T02D2220:62a-30": "sems can rnams kyi don gyi phyir ;",
    "T02D2220:62a-31": "/ gzugs su snang ba kun rdzob ste //",
    "T02D2220:62a-32": "rnal 'byor bdag nyid gdan la 'dug /'chi bdag de ni rtag pa che //",
    "T02D2220:62a-33": "thams cad ma lus stong pa nyid //",
    "T02D2220:62a-34": "rang gi rtog pa mi snang la //",
    "T02D2220:62a-35": "gzhan dag de la dga' bar byed //",
    "T02D2220:62a-36": "gnyis su med par grub pa'i sgrub thabs zhes bya",
    "T02D2220:62a-37": "ba 'di ni au rgyan gyi che ba rnal 'byor",
    "T02D2220:62a-38": "gdan gyis sgrub pa'i lha'i gnas nas phyung ba /"
}