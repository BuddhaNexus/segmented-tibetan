{
    "K10D0170_H0171:490a-0": "@490a / /rgya gar skad du /",
    "K10D0170_H0171:490a-1": "a'arya shr'i ma t'i brahma n'i pa ri pritstsh'a n'a ma mah'a y'a na s'u tra /",
    "K10D0170_H0171:490a-2": "bod skad du /",
    "K10D0170_H0171:490a-3": "'phags pa bram ze mo dpal ldan mas zhus pa zhes bya ba theg pa chen po'i mdo /",
    "K10D0170_H0171:490a-4": "sangs rgyas dang /",
    "K10D0170_H0171:490a-5": "byang chub sems dpa' thams cad la phyag 'tshal lo //",
    "K10D0170_H0171:490a-6": "'di skad bdag gis thos pa dus gcig na /",
    "K10D0170_H0171:490a-7": "bcom ldan 'das w'a ra na s'i na drang srong lhung ba ri dvags kyi nags na /",
    "K10D0170_H0171:490a-8": "dge slong bdun brgya tsam gyi dge slong gi dge 'dun chen po dang /",
    "K10D0170_H0171:490a-9": "byang chub sems dpa' sems dpa' chen po rab tu mang po dang thabs gcig tu bzhugs so //",
    "K10D0170_H0171:490a-10": "de nas bcom ldan 'das snga dro'i dus kyi tshe chos gos dang /",
    "K10D0170_H0171:490a-11": "sham thabs mnabs te lhung bzed bsnams nas /",
    "K10D0170_H0171:490a-12": "phyi bzhin 'brang ba'i dge slong tshe dang ldan pa kun dga' bo dang /",
    "K10D0170_H0171:490a-13": "byang chub sems dpa' sems dpa' chen po ma pham",
    "K10D0170_H0171:490a-14": "pa dang thabs gcig tu grong khyer w'a ra na",
    "K10D0170_H0171:490b-0": "s'ir bsod snyoms kyi phyir gshegs @490b so; ;de nas",
    "K10D0170_H0171:490b-1": "bcom ldan 'das grong khyer w'a ra na sir mthar",
    "K10D0170_H0171:490b-2": "chags su bsod snyoms mdzad cing /",
    "K10D0170_H0171:490b-3": "bram ze mo dpal ldan ma'i khyim ga la ba der gshegs te byon nas /",
    "K10D0170_H0171:490b-4": "bsod snyoms kyi phyir phyogs gcig tu bzhugs pa dang /",
    "K10D0170_H0171:490b-5": "bram ze mo dpal ldan mas bcom ldan 'das mdzes pa /",
    "K10D0170_H0171:490b-6": "dad par bya ba /",
    "K10D0170_H0171:490b-7": "dbang po zhi ba /",
    "K10D0170_H0171:490b-8": "thugs zhi ba /",
    "K10D0170_H0171:490b-9": "dul pa dang zhi gnas kyi pha rol tu son pa /",
    "K10D0170_H0171:490b-10": "zhi gnas mchog gi pha rol tu byon pa /",
    "K10D0170_H0171:490b-11": "zhi ba /",
    "K10D0170_H0171:490b-12": "dul ba /",
    "K10D0170_H0171:490b-13": "bsrungs pa dang /",
    "K10D0170_H0171:490b-14": "sdig pa med pa /",
    "K10D0170_H0171:490b-15": "dbang po dul ba /",
    "K10D0170_H0171:490b-16": "kha dog bzang po rgyas pa mchog dang ldan pa /",
    "K10D0170_H0171:490b-17": "mtsho ltar dvangs zhing gsal la rnyogs pa med pa; gser gyi mchod sdong ltar mngon par 'phags pa /",
    "K10D0170_H0171:490b-18": "mi bskyod pa /",
    "K10D0170_H0171:490b-19": "mi g-yo ba /",
    "K10D0170_H0171:490b-20": "brnyes pa /",
    "K10D0170_H0171:490b-21": "dpal gyis 'bar ba /",
    "K10D0170_H0171:490b-22": "lha ma me /",
    "K10D0170_H0171:490b-23": "lha na ne /",
    "K10D0170_H0171:490b-24": "lhang nge zhing gshegs pa rgyang ring po de nyid nas mthong ngo //",
    "K10D0170_H0171:490b-25": "mthong nas kyang sems dang par gyur te /",
    "K10D0170_H0171:490b-26": "de sems dang bas bcom ldan 'das ga la ba der song ste phyin nas /",
    "K10D0170_H0171:490b-27": "bcom ldan 'das kyi zhabs dang /",
    "K10D0170_H0171:490b-28": "byang chub sems dpa' sems dpa' chen po ma pham pa'i rkang pa la phyag btsal nas /",
    "K10D0170_H0171:490b-29": "bcom ldan 'das ga la ba de logs su thal mo sbyar ba btud de /",
    "K10D0170_H0171:490b-30": "bcom ldan 'das la 'di skad ces gsol to //",
    "K10D0170_H0171:490b-31": "bcom ldan 'das /",
    "K10D0170_H0171:490b-32": "legs par byon to //",
    "K10D0170_H0171:490b-33": "bcom ldan 'das /",
    "K10D0170_H0171:490b-34": "gdan bshams pa 'di la bzhugs su gsol zhes gsol pa dang /",
    "K10D0170_H0171:490b-35": "bcom ldan 'das dang /",
    "K10D0170_H0171:491a-0": "byang chub sems dpa' sems dpa' @491a *//",
    "K10D0170_H0171:491a-1": "chen po ma pham pa so so ci rigs par bzhugs so //",
    "K10D0170_H0171:491a-2": "de nas bram ze mo dpal ldan mas bcom ldan 'das dang /",
    "K10D0170_H0171:491a-3": "byang chub sems dpa' sems dpa' chen po ma pham pa bde bar bzhugs pa rig nas /",
    "K10D0170_H0171:491a-4": "bcom ldan 'das ga la ba de logs su thal mo sbyar ba btud de /",
    "K10D0170_H0171:491a-5": "bcom ldan 'das la 'di skad ces gsol to //",
    "K10D0170_H0171:491a-6": "bcom ldan 'das; grong khyer w'a ra na s'ir drang",
    "K10D0170_H0171:491a-7": "srong lhung ba ri dvags kyi nags 'dir bcom ldan",
    "K10D0170_H0171:491a-8": "'das kyis chos kyi 'khor lo bskor to zhes bdag",
    "K10D0170_H0171:491a-9": "gis thos nas / bcom ldan 'das /",
    "K10D0170_H0171:491a-10": "bcom ldan 'das kyis gang bskor ba'i chos ji lta bu zhig lags /",
    "K10D0170_H0171:491a-11": "de skad ces gsol pa dang /",
    "K10D0170_H0171:491a-12": "bcom ldan 'das kyis bram ze mo dpal ldan ma la 'di skad ces bka' stsal to //",
    "K10D0170_H0171:491a-13": "dpal ldan ma; ma rig pa'i rkyen gyis 'du byed rnams /",
    "K10D0170_H0171:491a-14": "'du byed rnams kyi rkyen gyis rnam par shes pa dang /",
    "K10D0170_H0171:491a-15": "rnam par shes pa'i rkyen gyis ming dang /",
    "K10D0170_H0171:491a-16": "gzugs /",
    "K10D0170_H0171:491a-17": "ming dang /",
    "K10D0170_H0171:491a-18": "gzugs kyi rkyen gyis skye mched drug /",
    "K10D0170_H0171:491a-19": "skye mched drug gi rkyen gyis reg pa /",
    "K10D0170_H0171:491a-20": "reg pa'i rkyen gyis tshor ba /",
    "K10D0170_H0171:491a-21": "tshor ba'i rkyen gyis sred pa /",
    "K10D0170_H0171:491a-22": "sred pa'i rkyen gyis len pa /",
    "K10D0170_H0171:491a-23": "len pa'i rkyen gyis srid pa /",
    "K10D0170_H0171:491a-24": "srid pa'i rkyen gyis skye ba /",
    "K10D0170_H0171:491a-25": "skye ba'i rkyen gyis rga shi dang /",
    "K10D0170_H0171:491a-26": "mya ngan dang /",
    "K10D0170_H0171:491a-27": "smre sngags 'don pa dang /",
    "K10D0170_H0171:491a-28": "sdug bsngal dang /",
    "K10D0170_H0171:491a-29": "yid mi bde ba dang /",
    "K10D0170_H0171:491a-30": "'khrag pa rnams 'byung ste /",
    "K10D0170_H0171:491b-0": "de ltar sdug @491b bsngal gyi phung po chen po 'ba' zhig 'di dag 'byung bar 'gyur ro //",
    "K10D0170_H0171:491b-1": "ma rig pa 'gags pas 'du byed 'gag /",
    "K10D0170_H0171:491b-2": "'du byed 'gags pas rnam par shes pa 'gag /",
    "K10D0170_H0171:491b-3": "rnam par shes pa 'gags pas ming dang /",
    "K10D0170_H0171:491b-4": "gzugs 'gag /",
    "K10D0170_H0171:491b-5": "ming dang /",
    "K10D0170_H0171:491b-6": "gzugs 'gags pas skye mched drug 'gag ;skye mched drug 'gags pas reg pa 'gag /",
    "K10D0170_H0171:491b-7": "reg pa 'gags pas tshor ba 'gag /",
    "K10D0170_H0171:491b-8": "tshor ba 'gags pas sred pa 'gag /",
    "K10D0170_H0171:491b-9": "sred pa 'gags pas len pa 'gag /",
    "K10D0170_H0171:491b-10": "len pa 'gags pas srid pa 'gag /",
    "K10D0170_H0171:491b-11": "srid pa 'gags pas skye ba 'gag /",
    "K10D0170_H0171:491b-12": "skye ba 'gags pas rga shi dang /",
    "K10D0170_H0171:491b-13": "mya ngan dang /",
    "K10D0170_H0171:491b-14": "smre sngags 'don pa dang /",
    "K10D0170_H0171:491b-15": "sdug bsngal ba dang /",
    "K10D0170_H0171:491b-16": "yid mi bde ba dang /",
    "K10D0170_H0171:491b-17": "'khrug pa rnams 'gags te /",
    "K10D0170_H0171:491b-18": "de ltar sdug bsngal gyi phung po chen po 'ba'",
    "K10D0170_H0171:491b-19": "zhig po 'di dag 'gag par 'gyur ro zhes bya",
    "K10D0170_H0171:491b-20": "ba / dpal ldan ma /",
    "K10D0170_H0171:491b-21": "dge sbyong ngam /",
    "K10D0170_H0171:491b-22": "bram ze'am /",
    "K10D0170_H0171:491b-23": "lha'am /",
    "K10D0170_H0171:491b-24": "bdud dam /",
    "K10D0170_H0171:491b-25": "tshangs pa'am /",
    "K10D0170_H0171:491b-26": "sus kyang chos dang mthun par 'jig rten du ma",
    "K10D0170_H0171:491b-27": "bskor ba'i chos kyi 'khor lo 'di grong khyer w'a",
    "K10D0170_H0171:491b-28": "ra na s'ir drang srong lhung ba ri dvags kyi",
    "K10D0170_H0171:491b-29": "nags su de bzhin gshegs pas bskor to //",
    "K10D0170_H0171:491b-30": "de skad ces bka' stsal pa dang /",
    "K10D0170_H0171:491b-31": "bram ze mo dpal ldan mas bcom ldan 'das la 'di skad ces gsol to //",
    "K10D0170_H0171:491b-32": "bcom ldan 'das /",
    "K10D0170_H0171:491b-33": "ci ma rig pa nang na mchis sam /",
    "K10D0170_H0171:491b-34": "slad rol na mchis /",
    "K10D0170_H0171:491b-35": "bcom ldan 'das kyis bka' stsal pa /",
    "K10D0170_H0171:491b-36": "dpal ldan ma /",
    "K10D0170_H0171:492a-0": "@492a *// de ni ma yin no //",
    "K10D0170_H0171:492a-1": "gsol pa /",
    "K10D0170_H0171:492a-2": "bcom ldan 'das /",
    "K10D0170_H0171:492a-3": "gal te ma rig pa nang dang /",
    "K10D0170_H0171:492a-4": "slad rol na ma mchis pa lags na ma mchis",
    "K10D0170_H0171:492a-5": "pa de ji ltar 'du byed rnams kyi rkyen du",
    "K10D0170_H0171:492a-6": "'gyur te / bcom ldan 'das /",
    "K10D0170_H0171:492a-7": "chos gang yang 'jig rten pha rol na mchis lags sam /",
    "K10D0170_H0171:492a-8": "bka' stsal pa /",
    "K10D0170_H0171:492a-9": "dpal ldan ma /",
    "K10D0170_H0171:492a-10": "de ni ma yin no //",
    "K10D0170_H0171:492a-11": "gsol pa /",
    "K10D0170_H0171:492a-12": "bcom ldan 'das /",
    "K10D0170_H0171:492a-13": "ma rig pa'i rnam pa mchis lags sam /",
    "K10D0170_H0171:492a-14": "bcom ldan 'das kyis bka' stsal pa /",
    "K10D0170_H0171:492a-15": "dpal ldan ma /",
    "K10D0170_H0171:492a-16": "de ni med de /",
    "K10D0170_H0171:492a-17": "dpal ldan ma /",
    "K10D0170_H0171:492a-18": "ma rig pa ni yang dag pa ma yin pa'i",
    "K10D0170_H0171:492a-19": "rnam par 'byung gi yang dag pa'i rnam par ni",
    "K10D0170_H0171:492a-20": "mi 'byung ngo // dpal ldan ma /",
    "K10D0170_H0171:492a-21": "ma rig pa ni phyin ci log gi rnam par 'byung gi /",
    "K10D0170_H0171:492a-22": "phyin ci ma log pa'i rnam par ni mi 'byung ngo //",
    "K10D0170_H0171:492a-23": "gsol pa /",
    "K10D0170_H0171:492a-24": "bcom ldan 'das /",
    "K10D0170_H0171:492a-25": "ma rig pa ma mchis na /",
    "K10D0170_H0171:492a-26": "'du byed rnams ci las 'byung /",
    "K10D0170_H0171:492a-27": "sdug bsngal yang ci las 'byung //",
    "K10D0170_H0171:492a-28": "bcom ldan 'das /",
    "K10D0170_H0171:492a-29": "'di lta ste /",
    "K10D0170_H0171:492a-30": "dper na /",
    "K10D0170_H0171:492a-31": "zhugs shing n+ya gro dha'i rtsa ba ma mchis na de'i yal ga dang /",
    "K10D0170_H0171:492a-32": "lo ma dang /",
    "K10D0170_H0171:492a-33": "yal ga phre'u ji ltar mngon par 'gyur /",
    "K10D0170_H0171:492a-34": "bcom ldan 'das de bzhin du ma rig pa ma",
    "K10D0170_H0171:492a-35": "byung zhing mchis pa ma lags na 'du byed rnams",
    "K10D0170_H0171:492a-36": "kyi rkyen kyang lags par ji ltar 'tshal bar 'gyur",
    "K10D0170_H0171:492a-37": "// bcom ldan 'das kyis bka' stsal pa /",
    "K10D0170_H0171:492a-38": "de bzhin te /",
    "K10D0170_H0171:492a-39": "dpal ldan ma /",
    "K10D0170_H0171:492b-0": "rang gi mtshan nyid @492b gyis chos thams cad stong",
    "K10D0170_H0171:492b-1": "na byis pa so so'i skye bo thos pa dang",
    "K10D0170_H0171:492b-2": "mi ldan pa / mi shes pa /",
    "K10D0170_H0171:492b-3": "ma rtogs pa dag las mngon par 'du byed de /",
    "K10D0170_H0171:492b-4": "las rnams yod pas srid pa mngon par 'grub par",
    "K10D0170_H0171:492b-5": "byed do; ;srid pa yod pas sdug bsngal myong bar",
    "K10D0170_H0171:492b-6": "zad de / 'di la las mngon par 'du byed",
    "K10D0170_H0171:492b-7": "pa'ang su'ang med cing srid pa ma len par 'grub",
    "K10D0170_H0171:492b-8": "par byed pa'ang med de /",
    "K10D0170_H0171:492b-9": "de ni chos rnams kyi don dam pa'o //",
    "K10D0170_H0171:492b-10": "dpal ldan ma /",
    "K10D0170_H0171:492b-11": "'on kyang sems can rnams ji ltar don dam pa",
    "K10D0170_H0171:492b-12": "rtogs par 'gyur snyam nas tha snyad nye bar bzung",
    "K10D0170_H0171:492b-13": "ste / de bzhin gshegs pa dgra bcom pa yang",
    "K10D0170_H0171:492b-14": "dag par rdzogs pa'i sangs rgyas rnams sems can rnams",
    "K10D0170_H0171:492b-15": "la chos ston to //",
    "K10D0170_H0171:492b-16": "dpal ldan ma /",
    "K10D0170_H0171:492b-17": "tha snyad ni yang dag pa ma yin te /",
    "K10D0170_H0171:492b-18": "de ci'i phyir zhe na /",
    "K10D0170_H0171:492b-19": "de la khong du chud par byed pa po'ang med /",
    "K10D0170_H0171:492b-20": "de la shes par byed pa'ang med pa'i phyir ro //",
    "K10D0170_H0171:492b-21": "dpal ldan ma /",
    "K10D0170_H0171:492b-22": "'di lta ste /",
    "K10D0170_H0171:492b-23": "dper na /",
    "K10D0170_H0171:492b-24": "de bzhin gshegs pas sprul pa sprul te /",
    "K10D0170_H0171:492b-25": "de bzhin gshegs pas sprul pa des kyang sprul pa",
    "K10D0170_H0171:492b-26": "gzhan sprul na de la de bzhin gshegs pas sprul",
    "K10D0170_H0171:492b-27": "pa'ang gsog ste rdzun pa slu ba'i chos can no",
    "K10D0170_H0171:492b-28": "// sprul pas sprul pa gang yin pa de'ang gsog ste /",
    "K10D0170_H0171:492b-29": "rdzun pa slu ba'i chos can no //",
    "K10D0170_H0171:492b-30": "dpal ldan ma /",
    "K10D0170_H0171:492b-31": "de bzhin du gang gis chos mngon par 'du bya ba byas pa de'ang gsog ste /",
    "K10D0170_H0171:492b-32": "rdzun pa slu ba'i chos can no //",
    "K10D0170_H0171:492b-33": "chos gang mngon par 'du bya ba de'ang gsog ste /",
    "K10D0170_H0171:493a-0": "@493a *// rdzun pa slu ba'i chos can no //",
    "K10D0170_H0171:493a-1": "gsol pa /",
    "K10D0170_H0171:493a-2": "'di lta ste /",
    "K10D0170_H0171:493a-3": "bcom ldan 'das kyis stong pa nyid kyi 'khor lo dang /",
    "K10D0170_H0171:493a-4": "nges par 'byin pa'i 'khor lo dang /",
    "K10D0170_H0171:493a-5": "nges par 'byed pa'i 'khor lo dang /",
    "K10D0170_H0171:493a-6": "bsam gyis mi khyab pa'i 'khor lo dang /",
    "K10D0170_H0171:493a-7": "bskor ba ma lags pa'i 'khor lo dang /",
    "K10D0170_H0171:493a-8": "mtshungs pa ma mchis pa'i 'khor lo dang /",
    "K10D0170_H0171:493a-9": "ji lta ba bzhin gyi 'khor lo dang /",
    "K10D0170_H0171:493a-10": "skye ba ma mchis pa'i 'khor lo dang /",
    "K10D0170_H0171:493a-11": "dngos po ma mchis pa'i 'khor lo dang /",
    "K10D0170_H0171:493a-12": "mtshan nyid ma mchis pa'i 'khor lo 'di bskor ba ni nam mkha'i 'khor lo 'di bskor lags so //",
    "K10D0170_H0171:493a-13": "de nas bram ze mo dpal ldan mas tsandan gyi phye ma spar gang blangs te /",
    "K10D0170_H0171:493a-14": "bcom ldan 'das kyi zhabs la gtor nas tshig 'di skad ces /",
    "K10D0170_H0171:493a-15": "bcom ldan 'das /",
    "K10D0170_H0171:493a-16": "dge ba'i rtsa ba 'dis bdag ma 'ongs pa'i dus na /",
    "K10D0170_H0171:493a-17": "'di lta ste /",
    "K10D0170_H0171:493a-18": "stong pa nyid kyi 'khor lo nas /",
    "K10D0170_H0171:493a-19": "mtshan nyid ma mchis pa'i 'khor lo'i bar du chos",
    "K10D0170_H0171:493a-20": "kyi 'khor lo 'di lta bu bskor bar gyur cig",
    "K10D0170_H0171:493a-21": "ces smras so // de nas bcom ldan 'das kyis de'i tshe 'dzum pa mdzad do //",
    "K10D0170_H0171:493a-22": "'di ni sangs rgyas bcom ldan 'das rnams kyi chos nyid de /",
    "K10D0170_H0171:493a-23": "gang gi tshe 'dzum pa mdzad pa de'i tshe bcom",
    "K10D0170_H0171:493a-24": "ldan 'das kyi zhal gyi sgo nas 'od zer kha",
    "K10D0170_H0171:493a-25": "dog du ma kha dog sna tshogs /",
    "K10D0170_H0171:493a-26": "'di lta ste /",
    "K10D0170_H0171:493a-27": "sngon po dang /",
    "K10D0170_H0171:493a-28": "ser po dang /",
    "K10D0170_H0171:493b-0": "dkar @493b po dang /",
    "K10D0170_H0171:493b-1": "dmar po dang /",
    "K10D0170_H0171:493b-2": "btsod ka dang /",
    "K10D0170_H0171:493b-3": "shel dang /",
    "K10D0170_H0171:493b-4": "dngul gyi kha dog lta bu dag byung nas de",
    "K10D0170_H0171:493b-5": "dag gis 'jig rten gyi khams mtha' yas mu med",
    "K10D0170_H0171:493b-6": "pa dag snang bas khyab par byas te /",
    "K10D0170_H0171:493b-7": "tshangs pa'i 'jig rten gyi bar du mngon par byung",
    "K10D0170_H0171:493b-8": "nas slar log ste bcom ldan 'das la lan gsum",
    "K10D0170_H0171:493b-9": "bskor ba byas nas bcom ldan 'das kyi dbu'i gtsug",
    "K10D0170_H0171:493b-10": "tu nub bo // de nas bcom ldan 'das la",
    "K10D0170_H0171:493b-11": "byang chub sems dpa' sems dpa' chen po ma pham",
    "K10D0170_H0171:493b-12": "pas 'di skad ces gsol to //",
    "K10D0170_H0171:493b-13": "bcom ldan 'das /",
    "K10D0170_H0171:493b-14": "de bzhin gshegs pa dgra bcom pa yang dag par",
    "K10D0170_H0171:493b-15": "rdzogs pa'i sangs rgyas rnams ni rgyu ma mchis rkyen",
    "K10D0170_H0171:493b-16": "ma mchis par 'dzum pa mi mdzad na 'dzum pa",
    "K10D0170_H0171:493b-17": "mdzad pa'i rgyu gang lags /",
    "K10D0170_H0171:493b-18": "rkyen gang lags /",
    "K10D0170_H0171:493b-19": "de skad ces gsol pa dang /",
    "K10D0170_H0171:493b-20": "bcom ldan 'das kyis byang chub sems dpa' sems dpa'",
    "K10D0170_H0171:493b-21": "chen po ma pham pa la 'di skad ces bka'",
    "K10D0170_H0171:493b-22": "stsal to // ma pham pa /",
    "K10D0170_H0171:493b-23": "khyod kyis bram ze mo dpal ldan ma 'dis tsandan gyi phye ma sbar gang blangs te /",
    "K10D0170_H0171:493b-24": "de bzhin gshegs pa'i zhabs la gtor ba mthong ngam /",
    "K10D0170_H0171:493b-25": "gsol pa /",
    "K10D0170_H0171:493b-26": "bcom ldan 'das /",
    "K10D0170_H0171:493b-27": "mthong lags so //",
    "K10D0170_H0171:493b-28": "bde bar gshegs pa /",
    "K10D0170_H0171:493b-29": "mthong lags so //",
    "K10D0170_H0171:493b-30": "bcom ldan 'das kyis bka' stsal pa /",
    "K10D0170_H0171:493b-31": "ma pham pa /",
    "K10D0170_H0171:493b-32": "bram ze mo 'di dge ba'i rtsa ba 'dis bskal",
    "K10D0170_H0171:493b-33": "pa bye ba phrag brgyad cu rtsa bzhir ngan 'gro",
    "K10D0170_H0171:493b-34": "log par ltung bar mi 'gyur ro //",
    "K10D0170_H0171:494a-0": "sangs rgyas drug khri @494a *//",
    "K10D0170_H0171:494a-1": "bzhi stong la bsti stang byed par 'gyur /",
    "K10D0170_H0171:494a-2": "bla mar byed par 'gyur /",
    "K10D0170_H0171:494a-3": "ri mor byed par 'gyur /",
    "K10D0170_H0171:494a-4": "mchod pa byed par 'gyur /",
    "K10D0170_H0171:494a-5": "de dag las chos kyang nyan par 'gyur /",
    "K10D0170_H0171:494a-6": "thos nas 'dzin par 'gyur /",
    "K10D0170_H0171:494a-7": "dam pa'i chos kyang yongs su 'dzin par 'gyur ro //",
    "K10D0170_H0171:494a-8": "de bzhin gshegs pa bzhugs pa'am /",
    "K10D0170_H0171:494a-9": "yongs su mya ngan las 'das pa de dag la'ang mchod pa chen po byed par 'gyur /",
    "K10D0170_H0171:494a-10": "sems can grangs med dpag tu med pa dag kyang byang chub la 'god par 'gyur ro //",
    "K10D0170_H0171:494a-11": "de'i phyi ma'i tshe phyi ma'i dus su bdag snang",
    "K10D0170_H0171:494a-12": "ba zhes bya ba'i bskal pa la stong gsum gyi",
    "K10D0170_H0171:494a-13": "stong chen po'i 'jig rten gyi khams 'di nyid du",
    "K10D0170_H0171:494a-14": "de bzhin gshegs pa dgra bcom pa yang dag par",
    "K10D0170_H0171:494a-15": "rdzogs pa'i sangs rgyas chos snang ba zhes bya ba",
    "K10D0170_H0171:494a-16": "'jig rten du 'byung bar 'gyur te /",
    "K10D0170_H0171:494a-17": "de'i tshe'i tshad ni bskal pa stong tshang bar 'gyur ro //",
    "K10D0170_H0171:494a-18": "de sems can grangs med dpag tu med pa dag",
    "K10D0170_H0171:494a-19": "gi don byas nas phung po'i lhag ma med pa'i",
    "K10D0170_H0171:494a-20": "mya ngan las 'das pa'i dbyings su yongs su mya",
    "K10D0170_H0171:494a-21": "ngan las 'da' bar 'gyur ro //",
    "K10D0170_H0171:494a-22": "de skad ces bka' stsal pa dang /",
    "K10D0170_H0171:494a-23": "bcom ldan 'das la byang chub sems dpa' sems dpa'",
    "K10D0170_H0171:494a-24": "chen po ma pham pas 'di skad ces gsol to",
    "K10D0170_H0171:494a-25": "// bram ze mo dpal ldan ma'i sngon gyi dge ba'i rtsa ba gzhan yang mchis lags sam //",
    "K10D0170_H0171:494b-0": "@494b bka' stsal pa /",
    "K10D0170_H0171:494b-1": "ma pham pa /",
    "K10D0170_H0171:494b-2": "yod de /",
    "K10D0170_H0171:494b-3": "bram ze mo dpal ldan ma bla na med pa",
    "K10D0170_H0171:494b-4": "yang dag par rdzogs pa'i byang chub 'di nyid 'dod",
    "K10D0170_H0171:494b-5": "pas sngon bud med kyi lus nyid la gnas nas",
    "K10D0170_H0171:494b-6": "de bzhin gshegs pa rnam par gzigs kyi sku la",
    "K10D0170_H0171:494b-7": "me tog gi phreng ba gsol to //",
    "K10D0170_H0171:494b-8": "de bzhin gshegs pa gtsug tor can gyi sku la'ang chos gos gsol te /",
    "K10D0170_H0171:494b-9": "de'i gsung rab la rab tu byung nas lo stong du tshangs par spyod pa spyad do //",
    "K10D0170_H0171:494b-10": "bcom ldan 'das de la zab mo'i gnas rnams kyang zhus so //",
    "K10D0170_H0171:494b-11": "de bzhin gshegs pa thams cad skyob nyan thos kyi",
    "K10D0170_H0171:494b-12": "dge 'dun dang bcas pa la'ang zhal zas kyis tshim",
    "K10D0170_H0171:494b-13": "par byas so // bstabs par yang byas so //",
    "K10D0170_H0171:494b-14": "de bzhin gshegs pa 'khor ba 'jig la'ang aa ti mug ta ka'i me tog dag gis gtor nas /",
    "K10D0170_H0171:494b-15": "bcom ldan 'das de las bslab pa'i gzhi lnga po dag blangs so //",
    "K10D0170_H0171:494b-16": "de bzhin gshegs pa gser thub la'ang ji srid 'tsho ba'i bar du na bza' dang /",
    "K10D0170_H0171:494b-17": "bshos dang /",
    "K10D0170_H0171:494b-18": "gzims cha dang /",
    "K10D0170_H0171:494b-19": "snyun gyi gsos sman dang /",
    "K10D0170_H0171:494b-20": "yo byad rnams kyis mgron du gnyer te /",
    "K10D0170_H0171:494b-21": "bcom ldan 'das des zla ba gnyis bshos gsol to //",
    "K10D0170_H0171:494b-22": "chag zung gcig kyang phul lo //",
    "K10D0170_H0171:494b-23": "bla na med pa yang dag par rdzogs pa'i byang",
    "K10D0170_H0171:494b-24": "chub 'di nyid 'dod pas de bzhin gshegs pa 'od",
    "K10D0170_H0171:494b-25": "srung la gser gyi phreng bas gtor te /",
    "K10D0170_H0171:494b-26": "'di skad ces /",
    "K10D0170_H0171:495a-0": "bdag bla na med pa yang dag par rdzogs pa'i byang chub tu lung bstan par ma @495a *//",
    "K10D0170_H0171:495a-1": "gyur kyi bar du bud med kyi dngos po las ma gyur cig ces smras te /",
    "K10D0170_H0171:495a-2": "ma pham pa /",
    "K10D0170_H0171:495a-3": "'di'ang bram ze mo dpal ldan ma'i sngon gyi dge ba'i rtsa ba yin no /",
    "K10D0170_H0171:495a-4": "bcom ldan 'das kyis de skad ces bka' stsal nas /",
    "K10D0170_H0171:495a-5": "byang chub sems dpa' sems dpa' chen po ma pham pa dang /",
    "K10D0170_H0171:495a-6": "bram ze mo dpal ldan ma dang /",
    "K10D0170_H0171:495a-7": "lha dang /",
    "K10D0170_H0171:495a-8": "mi dang /",
    "K10D0170_H0171:495a-9": "lha ma yin dang /",
    "K10D0170_H0171:495a-10": "dri zar bcas pa'i 'jig rten yi rangs te /",
    "K10D0170_H0171:495a-11": "bcom ldan 'das kyis gsungs pa la mngon par bstod do //",
    "K10D0170_H0171:495a-12": "'phags pa bram ze mo dpal ldan mas zhus pa",
    "K10D0170_H0171:495a-13": "zhes bya ba theg pa chen po'i mdo rdzogs so",
    "K10D0170_H0171:495a-14": "//// rgya gar gyi mkhan po su rendra bo dhi dang /",
    "K10D0170_H0171:495a-15": "pradzny'a warma dang /",
    "K10D0170_H0171:495a-16": "zhus chen gyi lo tstsha ba bande ye shes sde"
}