{
    "T02D3292:33b-0": "@33b # // rgya gar skad du /",
    "T02D3292:33b-1": "he badzra s'a dha nam /",
    "T02D3292:33b-2": "bod skad du /",
    "T02D3292:33b-3": "dgyes pa'i rdo rje'i sgrub thabs /",
    "T02D3292:33b-4": "'jig rten gsum skyong he ru ka //",
    "T02D3292:33b-5": "bla ma mgon la phyag 'tshal nas /",
    "T02D3292:33b-6": "sh'ant'i zhal snga nas gsungs de'i //",
    "T02D3292:33b-7": "sgrub thabs cho gar rnam par dbye //",
    "T02D3292:33b-8": "dpa' bo zhal gcig phyag gnyis pa //",
    "T02D3292:33b-9": "mgul par bdag med ma yis 'khyud //",
    "T02D3292:33b-10": "'khor lo la sogs rgyan dang ldan //",
    "T02D3292:33b-11": "spyan gsum rkang gnyis rgyal po'o//",
    "T02D3292:33b-12": "rgyud 'dir bsgom pa'i dbang du byas pa'i rnal 'byor pas /",
    "T02D3292:33b-13": "nam mkha' byung ba dang stan las langs la /",
    "T02D3292:33b-14": "rang gi snying gar nyi ma la gnas pa'i yi ge h'um bltas te /",
    "T02D3292:33b-15": "de'i 'od zer gyis dpal he ru ka legs par gsal bar byas shing spyan drangs la /",
    "T02D3292:34a-0": "me tog la sogs pa'i nye bar mkho ba'i yo @34a * //",
    "T02D3292:34a-1": "byad lngas yang dag par mchod de /",
    "T02D3292:34a-2": "de'i spyan sngar sdig pa bshags pa dang /",
    "T02D3292:34a-3": "bsod nams la rjes su yi rang ba dang /",
    "T02D3292:34a-4": "gsum la skyabs su 'gro ba yang byas la byang chub chen po'i sems bskyed de /",
    "T02D3292:34a-5": "sems can rnams la lha rdzas kyi bde ba nye",
    "T02D3292:34a-6": "bar sgrub par byed pa'i rnam ba'i byams pa dang",
    "T02D3292:34a-7": "/ sdug bsngal thams cad spong bar byed pa'i snying rje dang /",
    "T02D3292:34a-8": "bde ba de ji srid du rgyun mi 'chad pa nyid du dga' ba dang /",
    "T02D3292:34a-9": "nyon mongs pa dang nye ba'i nyon mongs pa dang /",
    "T02D3292:34a-10": "gzung ba dang /",
    "T02D3292:34a-11": "'dzin pa la sogs pa yid la mi byed pa'i mtshan nyid kyi btang snyoms kyang bsgom par bya ba'o//",
    "T02D3292:34a-12": "de nas chos dang gang zag la sogs pa rnam",
    "T02D3292:34a-13": "par rtog pa'i dri ma spangs pa'i rang bzhin ston",
    "T02D3292:34a-14": "ka dri ma med pa'i nam phyed kyi nam mkha'",
    "T02D3292:34a-15": "dang mtshungs par gnyis su med pa'i ye shes kyi",
    "T02D3292:34a-16": "rang bzhin gcig po stong pa nyid rnam par bsgoms",
    "T02D3292:34a-17": "la / aom stong pa nyid kyi ye shes kyi",
    "T02D3292:34a-18": "rdo rje'i rang bzhin gyi bdag nyid ni nga yin",
    "T02D3292:34a-19": "no zhes bya ba 'dis byin gyis brlab par bya",
    "T02D3292:34a-20": "la / ba'o // de nas rab tu sad pas",
    "T02D3292:34a-21": "nam mkha'i dbyings su nyi ma'i dkyil 'khor la gnas",
    "T02D3292:34a-22": "pa'i yi ge h'um bltas la /",
    "T02D3292:34a-23": "de yongs su gyur pa las rdo rje'i lte ba",
    "T02D3292:34a-24": "la gnas pa'i yi ge h'um blta bar bya ba'o",
    "T02D3292:34a-25": "// de las 'od spros pa las kun nas byung",
    "T02D3292:34a-26": "ba'i dpal he ru ka'i gzugs rnams kyis 'jig rten",
    "T02D3292:34a-27": "gyi don mtha' dag byas nas de nyid la legs",
    "T02D3292:34a-28": "par gzhug par byed pa'o //",
    "T02D3292:34a-29": "de yongs su gyur pa las dpal he ru ka ste /",
    "T02D3292:34a-30": "padma 'dab ma sna tshogs pa la gnas pa'i steng",
    "T02D3292:34a-31": "na nyi ma'i dkyil 'khor la bzhugs pa spyan mig",
    "T02D3292:34a-32": "gsum pa / phyag gnyis pa'i phyag g-yas pas ni rdo rje'o //",
    "T02D3292:34a-33": "g-yon pas ni rdo rjes mtshan pa'i thod pa bsnams pa'o //",
    "T02D3292:34a-34": "zhabs ngos shig gi ljid kyis 'bebs pa /",
    "T02D3292:34a-35": "stag gi pags pa'i sham thabs mnabs pa /",
    "T02D3292:34a-36": "dbu la mi rus las byas pa'i mi bskyod pa'i bdag nyid kyi 'khor lo dang ldan pa /",
    "T02D3292:34a-37": "snyan la snang ba mtha' yas kyi bdag nyid kyi mi rus kyi rna gdub po //",
    "T02D3292:34a-38": "mgul pa na rin chen 'byung ldan gyi bdag nyid kyi mgul rgyan dang ldan pa'o //",
    "T02D3292:34a-39": "lag mgul na rnam par snang mdzad kyi bdag nyid kyi lag gdub dang ldan pa'o //",
    "T02D3292:34b-0": "rked pa na don yod grub pa'i bdag nyid @34b kyi smad ka dang ldan pa'o //",
    "T02D3292:34b-1": "skra'i thi gu'i dag byed kyi ga sha dang /",
    "T02D3292:34b-2": "dpung rgyan dang /",
    "T02D3292:34b-3": "rkang rgyan dang ldan pa dbu skra kham pa gyen la phyogs pa'o //",
    "T02D3292:34b-4": "zhal gcig phyag gnyis ma /",
    "T02D3292:34b-5": "gri gug dang thod pa bsnams pa'i bdag med ma la kun nas 'khyud pa'o //",
    "T02D3292:34b-6": "de lta bur gyur par bdag nyid rnam par bsgom par bya ba'o //",
    "T02D3292:34b-7": "de nas 'dir rna ba la ni bdag med ma'o //",
    "T02D3292:34b-8": "mig la ni rdo rje ma'o //",
    "T02D3292:34b-9": "sna la ni goo r'i sbed ma'o //",
    "T02D3292:34b-10": "lce la ni b'a ri rnal 'byor ma'o //",
    "T02D3292:34b-11": "lus kyi dbang po la ni rdo rje mkha' 'gro ma'o //",
    "T02D3292:34b-12": "yid la ni bdag med mar mos par bya'o //",
    "T02D3292:34b-13": "de nas mgo bo la ni padma 'dab ma sum",
    "T02D3292:34b-14": "cu rtsa gnyis pa'i steng du kha 'og tu bltas",
    "T02D3292:34b-15": "pa'i yi ge h'um ngo //",
    "T02D3292:34b-16": "lte bar padma 'dab ma drug cu rtsa bzhi pa'i",
    "T02D3292:34b-17": "steng du kha gyen la bltas pa'i yi ge aom",
    "T02D3292:34b-18": "bsam par bya ba'o //",
    "T02D3292:34b-19": "de nas dam tshig sems dpa' dang 'dra ba'i ye shes sems dpa' spyan drangs la /",
    "T02D3292:34b-20": "dza: h'um bam ho: zhes bya ba'i sngags 'dis drangs shing legs bar bcug la bcings te /",
    "T02D3292:34b-21": "dbang du byas pas chu dang 'o ma bzhin du ro gcig tu bya ba'o //",
    "T02D3292:34b-22": "de'i rjes thogs la rang gi snying ga'i nyi ma",
    "T02D3292:34b-23": "la rdo rje'i lte ba la gnas pa'i yi ge",
    "T02D3292:34b-24": "h'um gi 'od zer kun du spro bar bya ba'o",
    "T02D3292:34b-25": "// de spros pas de bzhin gshegs pa rnams thams",
    "T02D3292:34b-26": "cad kyi rang bzhin du gyur pa'i he ru ka",
    "T02D3292:34b-27": "spyan drangs la mchod pa byas te /",
    "T02D3292:34b-28": "de bzhin gshegs pa thams cad kyis bdag la dbang bskur du gsol /",
    "T02D3292:34b-29": "bya ba 'dis gsol ba gdab par bya ba'o //",
    "T02D3292:34b-30": "de dag gis bdud rtsi lngas gang ba'i nor bu'i",
    "T02D3292:34b-31": "bum pas bdag nyid la dbang bskur bas mgon po",
    "T02D3292:34b-32": "mi bskyod pa de dbu rgyan la gnas pa bsgom",
    "T02D3292:34b-33": "par bya zhing / rnal 'byor ma'i tshogs de thams",
    "T02D3292:34b-34": "cad kyis kyang byang chub kyi sems la sogs pa",
    "T02D3292:34b-35": "rang rang gi rdzas rnams kyis mchod pa byed par",
    "T02D3292:34b-36": "par bya zhing / yang ngo // de nas ni /",
    "T02D3292:34b-37": "'jigs byed chen po mtshe gtsigs shing //",
    "T02D3292:34b-38": "rgyu ma'i phreng ba dag gis brgyan //",
    "T02D3292:34b-39": "sha chen gsol bar gyur ba yi //",
    "T02D3292:34b-40": "he ru ka dpal bdag phyag 'tshal //",
    "T02D3292:34b-41": "zhes bya bas bstod par bya ba'o //",
    "T02D3292:34b-42": "de nas nam mkha' yi ge h'um yongs su gyur pas zhu ba'i rdzas so //",
    "T02D3292:34b-43": "de'i 'og tu ni yi ge aa yongs su gyur pa las padma'i snod do //",
    "T02D3292:34b-44": "dbus su yi ge aom gyis mtshan pa'i go ;",
    "T02D3292:34b-45": "/ ku ;",
    "T02D3292:34b-46": "da ;",
    "T02D3292:34b-47": "ha ;",
    "T02D3292:34b-48": "na ;",
    "T02D3292:34b-49": "ma ;",
    "T02D3292:34b-50": "ra ;",
    "T02D3292:34b-51": "mu ;",
    "T02D3292:34b-52": "shu ;",
    "T02D3292:34b-53": "bi ;",
    "T02D3292:35a-0": "la sogs @35a * //",
    "T02D3292:35a-1": "pa'i dam tshig gi rdzas rnams rdo rje dang padma mnyam du sbyor bas me sbar bar bya ba'o //",
    "T02D3292:35a-2": "des rdzas rnams bskol bar bya'o //",
    "T02D3292:35a-3": "smin pa na khu bar byas te /",
    "T02D3292:35a-4": "de bzhin gshegs pa thams cad kyi sku mthong bar",
    "T02D3292:35a-5": "byed pa'i ye shes kyi nyi ma'i 'od 'bar ba",
    "T02D3292:35a-6": "dang / ye shes kyi sa bon de 'bar ba",
    "T02D3292:35a-7": "dag gis de bzhin gshegs pa thams cad kyi ye",
    "T02D3292:35a-8": "shes kyi bdud rtsi kun nas drangs te rdzas de",
    "T02D3292:35a-9": "dag rnams dang lhan cig tu byas la /",
    "T02D3292:35a-10": "aom a'a: h'um zhes bya ba'i yi ge gsum gyis byin gyis kyang brlabs te /",
    "T02D3292:35a-11": "yi ge h'um dkar po las byung ba'i lce rdo rje'i bdag nyid du byas la /",
    "T02D3292:35a-12": "des bdag nyid legs par tshim par bya ba'o //",
    "T02D3292:35a-13": "de nas snying ga'i nyi ma la rdo rje'i lta",
    "T02D3292:35a-14": "ba la gnas pa'i yi ge h'um kun nas legs",
    "T02D3292:35a-15": "par bskor nas gnas pa'i /",
    "T02D3292:35a-16": "aom tree lo ky'a kshe pa h'um h'um h'um phat sv'a h'a /",
    "T02D3292:35a-17": "zhes bya ba'i sngags kyi phreng ba yi ge bcu",
    "T02D3292:35a-18": "gnyis po rnams mar me'i phreng ba bzhin du 'bar",
    "T02D3292:35a-19": "bar gyur par yid la byas te /",
    "T02D3292:35a-20": "rim pas brjod pa bzhin du kun nas bsams pas bzlas par bya ba'o //",
    "T02D3292:35a-21": "snga dro dang /",
    "T02D3292:35a-22": "nyi ma gcig gi thun dag la ni skad cig",
    "T02D3292:35a-23": "gis dpal he ru ka'i gzugs su bdag nyid kun",
    "T02D3292:35a-24": "nas dmigs la / de nas mig la sogs pa rnam par dag pa dang /",
    "T02D3292:35a-25": "'khor lo bzhi bsgom pa dang /",
    "T02D3292:35a-26": "mchod pa dang /",
    "T02D3292:35a-27": "bstod pa dang /",
    "T02D3292:35a-28": "bdud rtsi myang ba dang /",
    "T02D3292:35a-29": "bzlas pa la sogs pa bya ba'o //",
    "T02D3292:35a-30": "dpa' bo 'jig rten gsum bskyod pa'i //",
    "T02D3292:35a-31": "sgrub thabs dam pa byas pa las //",
    "T02D3292:35a-32": "bsod nams bdag la gang skyes des //",
    "T02D3292:35a-33": "'gro kun rdo rje 'dzin par shog / dgyes pa'i rdo rje phyag gnyis pa'i sgrub thabs rdzogs so /",
    "T02D3292:35a-35": "// / pandi ta d'a dang aa bha ya las dge"
}