{
    "T03D3819:280b-0": "@280b # // rgya gar skad du /",
    "T03D3819:280b-1": "a'arya pra dzny'a p'a ra mi t'a hri da ya by'a khy'a /",
    "T03D3819:280b-2": "bod skad du /",
    "T03D3819:281a-0": "'phags pa shes @281a * //",
    "T03D3819:281a-1": "rab kyi pha rol tu phyin pa'i snying po'i rnam par bshad pa /",
    "T03D3819:281a-2": "bcom ldan 'das ma shes rab kyi pha rol tu phyin ma la phyag 'tshal lo //",
    "T03D3819:281a-3": "de la bcom ldan 'das ma shes rab kyi pha",
    "T03D3819:281a-4": "rol tu phyin pa'i snying po'o zhes bya ba ni",
    "T03D3819:281a-5": "mdo'i mtshan nyid brjod pas na bcom ldan 'das ma",
    "T03D3819:281a-6": "shes rab kyi pha rol tu phyin pa'i snying po",
    "T03D3819:281a-7": "zhes bya'o // thog ma kho nar ming ma btags",
    "T03D3819:281a-8": "na mdo gang yin gtol med pa'i phyir ming smos",
    "T03D3819:281a-9": "zhes bya'o // so // ming btags pa 'ba' zhig tu ma zad kyi /",
    "T03D3819:281a-10": "shes rab kyi pha rol tu phyin pa'i snying po",
    "T03D3819:281a-11": "'di'i mdo thams cad kyang 'dir ma 'dus pa med",
    "T03D3819:281a-12": "pas mdo'i yang mdo zhes bya'o //",
    "T03D3819:281a-13": "de la bcom zhes bya ba ni bdud bzhi bcom pa ste /",
    "T03D3819:281a-14": "phung po'i bdud la sogs pa shes rab kyi pha",
    "T03D3819:281a-15": "rol tu phyin pa'i don 'dis bdud btsal du mi",
    "T03D3819:281a-16": "rnyed cing bdud thams cad mi gnas pa'i phyir bcom",
    "T03D3819:281a-17": "pa'o // ldan zhes bya ba ni legs pa drug dang ldan pa ste /",
    "T03D3819:281a-18": "mkhyen pa'i yon tan thams cad kyang shes rab kyi",
    "T03D3819:281a-19": "pha rol tu phyin pa'i byin gyi rlabs las byung",
    "T03D3819:281a-20": "bas na ldan pa'o //",
    "T03D3819:281a-21": "'das zhes bya ba ni mi gnas pa'i mya ngan las 'das pa ste /",
    "T03D3819:281a-22": "shes rab kyi pha rol tu phyin pa'i don gyi",
    "T03D3819:281a-23": "sems dang yid dang rnam par shes pa thams cad",
    "T03D3819:281a-24": "bzlog ste / bag chags thams cad dang bral bas na 'das zhes bya'o //",
    "T03D3819:281a-25": "ma zhes bya ba ni dus gsum gyi sangs rgyas",
    "T03D3819:281a-26": "thams cad kyang shes rab kyi pha rol tu phyin",
    "T03D3819:281a-27": "pa'i don spyad pa las byung /",
    "T03D3819:281a-28": "shes rab kyi pha rol tu phyin pa'i don gyis",
    "T03D3819:281a-29": "bskyed pas na shes rab kyi pha rol tu phyin",
    "T03D3819:281a-30": "pa ni sangs rgyas thams cad kyi yum du gyur",
    "T03D3819:281a-31": "pas na ma zhes bya'o //",
    "T03D3819:281a-32": "shes rab ces bya ba ni thos pa dang /",
    "T03D3819:281a-33": "bsams pa dang /",
    "T03D3819:281a-34": "bsgoms pa'i shes rab rnam pa gsum gyis yang dag",
    "T03D3819:281a-35": "pa ji lta ba bzhin du shes pas na shes",
    "T03D3819:281a-36": "rab ces bya'o // pha rol tu phyin pa zhes",
    "T03D3819:281a-37": "bya ba ni shes rab kyis chos gang yang rjes",
    "T03D3819:281a-38": "su ma mthong ba'i phyir mtshan ma dang mtha' gnyis",
    "T03D3819:281a-39": "dang skye shi las 'das pa'i phyir pha rol tu",
    "T03D3819:281a-40": "phyin pa zhes bya'o //",
    "T03D3819:281a-41": "snying po zhes bya ba ni shes rab kyi pha",
    "T03D3819:281a-42": "rol tu phyin pa stong phrag brgya pa la sogs",
    "T03D3819:281a-43": "pa'i nang nas zab mo mchog thams cad mdo nyung",
    "T03D3819:281a-44": "ngu 'di'i nang du ma 'dus pa med pas na",
    "T03D3819:281a-45": "snying po zhes bya'o //",
    "T03D3819:281b-0": "bcom ldan 'das ma shes rab kyi pha @281b rol",
    "T03D3819:281b-1": "tu phyin pa la phyag 'tshal lo zhes pa ni",
    "T03D3819:281b-2": "shes rab kyi pha rol tu phyin pa 'bum pa'i",
    "T03D3819:281b-3": "mdo las kyang shes rab kyi pha rol tu phyin",
    "T03D3819:281b-4": "pa la phyag 'tshal na /",
    "T03D3819:281b-5": "dus gsum gyi sangs rgyas thams cad la phyag 'tshal",
    "T03D3819:281b-6": "ba dang 'dra'o zhes 'byung ba'i phyir bsod nams kyi",
    "T03D3819:281b-7": "tshogs bsags pa dang /",
    "T03D3819:281b-8": "mchod pa'i phyir phyag 'tshal ba'o //",
    "T03D3819:281b-9": "da ni gzhung ste /",
    "T03D3819:281b-10": "shes rab kyi pha rol tu phyin pa 'di la",
    "T03D3819:281b-11": "mgo mjug tu don rnam pa bdun gyis gsal bar",
    "T03D3819:281b-12": "bshad de / de yang gang zhe na /",
    "T03D3819:281b-13": "gleng gzhi dang /",
    "T03D3819:281b-14": "shes rab la 'jug pa dang /",
    "T03D3819:281b-15": "stong pa nyid kyi mtshan nyid dang /",
    "T03D3819:281b-16": "shes rab kyi spyod yul dang /",
    "T03D3819:281b-17": "shes rab kyi yon tan dang /",
    "T03D3819:281b-18": "shes rab kyi 'bras bu dang /",
    "T03D3819:281b-19": "shes rab kyi gzungs so //",
    "T03D3819:281b-20": "de la gleng gzhi ni 'di skad bdag gis thos pa zhes bya ba nas /",
    "T03D3819:281b-21": "thabs cig tu bzhugs te zhes bya ba'i bar du'o //",
    "T03D3819:281b-22": "shes rab la 'jug pa ni phung po lnga yang",
    "T03D3819:281b-23": "rang bzhin gyis stong par blta'o zhes bya ba'i bar",
    "T03D3819:281b-24": "du'o // stong pa nyid kyi mtshan nyid ni thob pa yang ma yin /",
    "T03D3819:281b-25": "ma thob pa yang ma yin zhes bya ba'i bar du'o //",
    "T03D3819:281b-26": "shes rab kyi spyod yul ni thob pa med par",
    "T03D3819:281b-27": "shes rab kyi pha rol tu phyin pa la gnas",
    "T03D3819:281b-28": "shing spyod do zhes bya ba'i bar du'o //",
    "T03D3819:281b-29": "shes rab kyi yon tan ni mya ngan las 'das pa'i mthar phyin to zhes bya ba'i bar du'o //",
    "T03D3819:281b-30": "shes rab kyi 'bras bu ni byang chub tu mngon",
    "T03D3819:281b-31": "par rdzogs par sangs rgyas so zhes bya ba'i bar",
    "T03D3819:281b-32": "du'o // shes rab kyi gzungs ni mjug gi sngags yan chad do //",
    "T03D3819:281b-33": "da ni gleng gzhi'i don bshad de /",
    "T03D3819:281b-34": "'di skad bdag gis thos pa zhes bya ba ni",
    "T03D3819:281b-35": "theg pa chen po'i mdo sde thams cad 'phags pa",
    "T03D3819:281b-36": "'jam dpal gyis gsan te /",
    "T03D3819:281b-37": "bsdus pas na bdag gis thos pa zhes bya'o //",
    "T03D3819:281b-38": "de la 'di skad ces bya ba ni shes rab",
    "T03D3819:281b-39": "kyi snying po'i rnam grangs ji snyed brjod pa nyid",
    "T03D3819:281b-40": "do // bdag gis thos pa zhes bya ba ni",
    "T03D3819:281b-41": "bcom ldan 'das kyi zhabs kyi drung nas mnyan te",
    "T03D3819:281b-42": "do // / dpal gyi mgur nas gsungs pa mngon sum du rna ba'i dbang pos thos pa'o //",
    "T03D3819:281b-43": "dus gcig na zhes bya ba ni shes rab kyi",
    "T03D3819:281b-44": "snying po dus gzhan na bshad pa la mi bya'o",
    "T03D3819:281b-45": "// bcom ldan 'das kyis rgyal po'i khab na 'khor",
    "T03D3819:281b-46": "'di rnams la lan cig kho na zhig bshad pa'i",
    "T03D3819:282a-0": "// dus la bya'o // bcom @282a * //",
    "T03D3819:282a-1": "ldan 'das zhes bya ba ni de la ston pa ni su zhig yin /",
    "T03D3819:282a-2": "yul ni gang zhig na /",
    "T03D3819:282a-3": "'khor ni gang gang yin /",
    "T03D3819:282a-4": "'dus nas don ci zhig mdzad de /",
    "T03D3819:282a-5": "ston pa ni sangs rgyas bcom ldan 'das /",
    "T03D3819:282a-6": "yul ni rgyal po'i khab kyi bya rgod phung po'i ri la /",
    "T03D3819:282a-7": "'khor ni dge slong gi dge 'dun chen po dang ;",
    "T03D3819:282a-8": "byang chub sems dpa' sems dpa' chen po rnams so //",
    "T03D3819:282a-9": "'dus nas don ci zhig mdzad ce na /",
    "T03D3819:282a-10": "shes rab kyi pha rol tu phyin pa'i snying po 'di ston to //",
    "T03D3819:282a-11": "de la tshig gnyer bshad pa ni gong ma dang 'dra /",
    "T03D3819:282a-12": "rgyal po'i khab bya rgod kyi phung po'i ri la",
    "T03D3819:282a-13": "zhes bya ba ni rgyal po gzugs can snying po'i",
    "T03D3819:282a-14": "yon tan las grags te /",
    "T03D3819:282a-15": "yul ljongs kyi grong khyer spyi'i ming du btags pa'o //",
    "T03D3819:282a-16": "bya rgod kyi phung po'i ri zhes bya ba ni",
    "T03D3819:282a-17": "yul ljongs de rgya che bas bya rgod phung po'i",
    "T03D3819:282a-18": "ri ste mtho la bya mang po 'du ba'i phyir",
    "T03D3819:282a-19": "ming du btags pa'o //",
    "T03D3819:282a-20": "dge slong gi dge 'dun chen po zhes bya ba ni mthu che ba dang grangs mang ba'o //",
    "T03D3819:282a-21": "byang chub sems dpa'i dge 'dun chen po zhes pa",
    "T03D3819:282a-22": "ni thams cad kyang shes rab kyi pha rol tu",
    "T03D3819:282a-23": "phyin pa'i don phun sum tshogs pa mngon sum du",
    "T03D3819:282a-24": "chud cing gzhan yang shes rab kyi pha rol tu",
    "T03D3819:282a-25": "phyin pa la 'jog pa'i byang chub sems dpa' mang",
    "T03D3819:282a-26": "po'o // thabs cig tu bzhugs te zhes bya ba",
    "T03D3819:282a-27": "ni bcom ldan 'das 'khor mang pos bskor te bzhugs",
    "T03D3819:282a-28": "po'o // pa'o // 'di yan chad ni gleng gzhi'o //",
    "T03D3819:282a-29": "da ni shes rab la 'jug pa'i don gyis bshad de /",
    "T03D3819:282a-30": "de'i tshe bcom ldan 'das chos kyi rnam grangs zab",
    "T03D3819:282a-31": "mo snang ba zhes bya ba'i ting nge 'dzin la",
    "T03D3819:282a-32": "snyoms par zhugs so zhes bya ba ni /",
    "T03D3819:282a-33": "de la bcom ldan 'das 'khor de dag dang /",
    "T03D3819:282a-34": "sems can thams cad la thugs brtse zhing byin gyis brlab pa'i phyir snyoms par zhugs pa'o //",
    "T03D3819:282a-35": "de la chos kyi rnam grangs zab mo snang ba",
    "T03D3819:282a-36": "zhes bya ba ni chos kyi gzhung 'dis chos thams",
    "T03D3819:282a-37": "cad dmigs pa dang mtha' thams cad las 'das par",
    "T03D3819:282a-38": "ston cing mkhyen pa'i phyir zab mo snang ba zhes",
    "T03D3819:282a-39": "bya'o // ting nge 'dzin la snyoms par zhugs zhes",
    "T03D3819:282a-40": "bya ba ni zab mo de nyid la mnyam par",
    "T03D3819:282a-41": "bya'o // gzhag pa'o // yang de'i tshe byang chub",
    "T03D3819:282a-42": "sems dpa' sems dpa' chen po 'phags pa spyan ras",
    "T03D3819:282a-43": "gzigs kyi dbang po shes rab kyi pha rol tu",
    "T03D3819:282b-0": "phyin pa zab mo spyod pa @282b 'di nyid la",
    "T03D3819:282b-1": "rnam par rtog cing /",
    "T03D3819:282b-2": "phung po lnga po de nyid la yang rang bzhin gyis stong par blta'o zhes pa la /",
    "T03D3819:282b-3": "yang de'i tshe zhes pa ni 'khor 'dus pa dang snyoms par zhugs pa'i dus na'o //",
    "T03D3819:282b-4": "'phags pa spyan ras gzigs kyi dbang po rang bzhin",
    "T03D3819:282b-5": "gyis stong par blta'o zhes pa'i bar du ni 'phags",
    "T03D3819:282b-6": "pa spyan ras gzigs kyi dbang po 'khor de rnams",
    "T03D3819:282b-7": "dang / sems can thams cad la thugs brtse ba'i",
    "T03D3819:282b-8": "phyir shes rab kyi pha rol tu phyin pa zab",
    "T03D3819:282b-9": "mo nyid la rnam par rtog cing phung po de",
    "T03D3819:282b-10": "dag kyang mi dmigs pa'i rang bzhin stong pa nyid",
    "T03D3819:282b-11": "las gzhan du gyur pa gang yang med do zhes",
    "T03D3819:282b-12": "bya bar dgongs pa'o //",
    "T03D3819:282b-13": "phung po lnga zhes bya ba ni gzugs kyi phung po ni dbu ba'i gong bu lta bu'o //",
    "T03D3819:282b-14": "tshor ba ni chu bur lta bu'o //",
    "T03D3819:282b-15": "'du shes ni smig rgyu lta bu'o //",
    "T03D3819:282b-16": "'du byed ni chu shing lta bu'o //",
    "T03D3819:282b-17": "rnam par shes pa ni sgyu ma lta bu'o //",
    "T03D3819:282b-18": "rang bzhin gyis stong pa zhes pa ni phung po",
    "T03D3819:282b-19": "lnga po de dag rang bzhin gyi mtshan nyid kyis",
    "T03D3819:282b-20": "stong pa nyid de /",
    "T03D3819:282b-21": "mtha' thams cad las 'das shing mtshan nyid med pa'i phyir stong pa nyid do //",
    "T03D3819:282b-22": "de nas tshe dang ldan pa sh'a ri'i bus sangs",
    "T03D3819:282b-23": "rgyas kyi mthus byang chub sems dpa' sems dpa' chen",
    "T03D3819:282b-24": "po 'phags pa spyan ras gzigs kyi dbang po la",
    "T03D3819:282b-25": "'di skad ces smras so zhes pa ni nyan thos",
    "T03D3819:282b-26": "chen po'i nang na shes rab kyi mchog tu gyur",
    "T03D3819:282b-27": "pa'i sh'a ri'i bus de bzhin gshegs pa'i byin gyi",
    "T03D3819:282b-28": "rlabs kyis 'phags pa spyan ras gzigs kyi dbang po",
    "T03D3819:282b-29": "la dris so // rigs kyi bu gang la la",
    "T03D3819:282b-30": "shes rab kyi pha rol tu phyin pa zab mo",
    "T03D3819:282b-31": "spyod pa spyad par 'dod pa des ji ltar bslab",
    "T03D3819:282b-32": "par bya zhes bya ba la ;",
    "T03D3819:282b-33": "rigs kyi bu zhes bya ba ni theg pa chen po'i gsung rab las skyes te /",
    "T03D3819:282b-34": "de bzhin gshegs pa'i sras su gyur pa'o //",
    "T03D3819:282b-35": "gang la la zhes pa ni theg pa chen po la zhugs pa gang su yang rung ba'o //",
    "T03D3819:282b-36": "shes rab kyi pha rol tu phyin pa la spyod",
    "T03D3819:282b-37": "pa zhes bya ba ni shes rab kyi pha rol",
    "T03D3819:282b-38": "tu phyin pa spyod pas chos thams cad kyi de",
    "T03D3819:282b-39": "bzhin nyid zab mo brjod du med par spyod pa'o",
    "T03D3819:282b-40": "// spyad par 'dod pa des ji ltar bslab par",
    "T03D3819:282b-41": "bya zhes pa ni shes rab kyi pha rol tu",
    "T03D3819:282b-42": "phyin pa'i don spyad par 'dod pa des ji lta",
    "T03D3819:282b-43": "bu zhig tu shes par bya zhing bslab par bya",
    "T03D3819:282b-44": "// zhes dris pa'o / de skad ces smras pa dang /",
    "T03D3819:283a-0": "byang @283a * //",
    "T03D3819:283a-1": "chub sems dpa' sems dpa' chen po 'phags pa spyan",
    "T03D3819:283a-2": "ras gzigs kyi dbang pos tshe dang ldan pa sh'a",
    "T03D3819:283a-3": "ri'i bu la 'di skad ces smras so zhes pa",
    "T03D3819:283a-4": "ni dris pa'i lan smras pa'o //",
    "T03D3819:283a-5": "sh'a ri'i bu rigs kyi bu 'am rigs kyi bu",
    "T03D3819:283a-6": "mo gang la la shes rab kyi pha rol tu",
    "T03D3819:283a-7": "phyin pa zab mo spyad pa spyod par 'dod pa",
    "T03D3819:283a-8": "nges 'di ltar brtag par bya ste zhes pa ni",
    "T03D3819:283a-9": "/ shes rab kyi pha rol tu phyin pa la",
    "T03D3819:283a-10": "spyad par 'dod pa des 'og tu bshad pa'i don",
    "T03D3819:283a-11": "bzhin du brtag par bya'o zhes pa'o //",
    "T03D3819:283a-12": "phung po lnga po de dag kyang rang bzhin gyis",
    "T03D3819:283a-13": "stong par yang dag par rjes su blta'o zhes pa",
    "T03D3819:283a-14": "ni phung po lnga po de dag ni rang bzhin",
    "T03D3819:283a-15": "gyis stong pa nyid do //",
    "T03D3819:283a-16": "mtshan nyid med pas sngon gyi dus nas ma skyes /",
    "T03D3819:283a-17": "da ltar gyi dus na mi gnas /",
    "T03D3819:283a-18": "ma 'ongs pa'i dus na mi 'gag ste /",
    "T03D3819:283a-19": "dus thams cad du skye ba dang /",
    "T03D3819:283a-20": "gnas pa dang /",
    "T03D3819:283a-21": "'gag par ma gyur pas mi gnas pa'i rang bzhin brjod du med pas na stong nyid do //",
    "T03D3819:283a-22": "blta'o zhes pa ni yang dag pa ji lta ba bzhin du blta'i /",
    "T03D3819:283a-23": "de las gzhan pa gang du yang mi blta'o zhes pa'o //",
    "T03D3819:283a-24": "'di yan chad ni shes rab la 'jug pa'o //",
    "T03D3819:283a-25": "da ni stong pa nyid kyi mtshan nyid kyi don gyis bshad de /",
    "T03D3819:283a-26": "gzugs stong pa'o //",
    "T03D3819:283a-27": "stong pa nyid kyang gzugs so zhes pa la /",
    "T03D3819:283a-28": "de la gzugs so zhes pa ni stong pa nyid",
    "T03D3819:283a-29": "kyi rang bzhin khong du ma chud pas 'khrul pa'i",
    "T03D3819:283a-30": "sems kyis gzugs su mthong zhing rtog pa'am /",
    "T03D3819:283a-31": "tshig gis tha snyad du 'dogs pa'o //",
    "T03D3819:283a-32": "stong pa'o zhes bya ba ni gzugs kyi rang bzhin",
    "T03D3819:283a-33": "stong pa nyid yin pas snga ma 'das pa'i dus",
    "T03D3819:283a-34": "na yang mtshan nyid med pas dmigs su med /",
    "T03D3819:283a-35": "da ltar dang ma 'ongs pa'i dus na yang mtshan nyid med de /",
    "T03D3819:283a-36": "dmigs su med pas mtha' thams cad dang dngos po",
    "T03D3819:283a-37": "thams cad mi gnas pa'i phyir stong pa nyid ces",
    "T03D3819:283a-38": "bya'o // stong pa nyid kyang gzugs so zhes bya",
    "T03D3819:283a-39": "ba ni stong pa nyid kyang dmigs su med pa'i",
    "T03D3819:283a-40": "rang bzhin la gzugs so zhes tshig gi tha snyad",
    "T03D3819:283a-41": "bya'o // du btags la / de gud na mi gnas pa'i phyir stong pa nyid kyang gzugs so //",
    "T03D3819:283a-42": "gzugs las stong pa nyid gzhan ma yin /",
    "T03D3819:283a-43": "stong pa nyid las kyang gzugs gzhan ma yin no",
    "T03D3819:283a-44": "zhes pa ni gzugs gang yin pa de nyid brjod",
    "T03D3819:283b-0": "du med pa'i stong pa nyid yin @283b gyi ;",
    "T03D3819:283b-1": "gzugs spangs te stong pa nyid btsal du mi rnyed",
    "T03D3819:283b-2": "pas na gzugs las stong pa nyid gzhan ma yin",
    "T03D3819:283b-3": "zhes bya'o // brjod du med pa'i stong pa nyid",
    "T03D3819:283b-4": "gang yin pa de nyid la gzugs so zhes tshig",
    "T03D3819:283b-5": "gi tha snyad du btags pa gud na mi 'dug",
    "T03D3819:283b-6": "cing mi rnyed pa'i phyir stong pa nyid las kyang",
    "T03D3819:283b-7": "gzugs gzhan ma yin zhes bya'o //",
    "T03D3819:283b-8": "de bzhin du tshor ba dang /",
    "T03D3819:283b-9": "'du shes dang /",
    "T03D3819:283b-10": "'du byed dang /",
    "T03D3819:283b-11": "rnam par shes pa rnams stong pa'o zhes pa ni",
    "T03D3819:283b-12": "gzugs la ji ltar bshad pa bzhin du phung po",
    "T03D3819:283b-13": "lhag ma rnams kyang de dang 'dra bar blta'o //",
    "T03D3819:283b-14": "sh'a ri'i bu de bzhin du chos thams cad kyang stong pa nyid de zhes bya ba la /",
    "T03D3819:283b-15": "sh'a ri'i bu zhes pa ni ma yengs par legs par nyon cig ces bod pa'i tshig go /",
    "T03D3819:283b-16": "de bzhin du chos thams cad stong pa nyid ni",
    "T03D3819:283b-17": "phung po lnga la ji ltar bshad pa ltar gzhan",
    "T03D3819:283b-18": "yang skye mched drug nas /",
    "T03D3819:283b-19": "rnam pa thams cad mkhyen pa'i bar du 'jig rten",
    "T03D3819:283b-20": "las 'das pa'i chos thams cad kyang stong pa nyid",
    "T03D3819:283b-21": "du shes par gyis shig pa'o //",
    "T03D3819:283b-22": "mtshan nyid med pa zhes pa ni nam mkha' la",
    "T03D3819:283b-23": "mtshan nyid med pa ltar nyon mongs pa'i mtshan nyid",
    "T03D3819:283b-24": "kyang med rnam par byang ba'i mtshan nyid kyang med",
    "T03D3819:283b-25": "pa'o // mi skye mi 'gag pa zhes pa ni",
    "T03D3819:283b-26": "da ltar skyes pa ni sngon med pa las phyis",
    "T03D3819:283b-27": "yod par gyur pa'o //",
    "T03D3819:283b-28": "'gag pa ni sngon yod pa las phyis med par gyur pa'o //",
    "T03D3819:283b-29": "stong pa nyid ni dmigs su med pas sngon nas ma skyes pa'o //",
    "T03D3819:283b-30": "ma skyes pas na phyis mi 'gag pa'o //",
    "T03D3819:283b-31": "dri ma med pa dang /",
    "T03D3819:283b-32": "dri ma dang bral ba med pa zhes bya ba la /",
    "T03D3819:283b-33": "dri ma zhes bya ba ni rnam par shes pa rnams kyis gzung 'dzin du spyod pa'o //",
    "T03D3819:283b-34": "stong pa nyid ni rnam par shes pa las 'das pas dri ma med pa'o //",
    "T03D3819:283b-35": "dri ma dang bral ba med pa ni dri ma med pas bral ba yang med pa'o //",
    "T03D3819:283b-36": "bri ba med pa gang ba med pa'o zhes bya ba la /",
    "T03D3819:283b-37": "bri ba zhes bya ba ni sems can no //",
    "T03D3819:283b-38": "gang ba zhes bya ba ni sangs rgyas so //",
    "T03D3819:283b-39": "med pa zhes pa ni sems can dang sangs rgyas",
    "T03D3819:283b-40": "bcal du yang mi rnyed pas bri ba dang gang",
    "T03D3819:283b-41": "ba med pa'o // de ltar na stong pa nyid ni gzugs ma yin zhes bya ba la /",
    "T03D3819:283b-42": "gzugs ni gzhig par bya ba'i mtshan nyid yin gyi /",
    "T03D3819:283b-43": "stong pa nyid la mtshan nyid med pa'i phyir stong pa nyid ni gzugs ma yin no //",
    "T03D3819:283b-44": "tshor ba ma yin /",
    "T03D3819:284a-0": "de bzhin du tshor ba ni myong ba'i @284a * //",
    "T03D3819:284a-1": "mtshan nyid 'du shes ma yin /",
    "T03D3819:284a-2": "'du shes ni 'dzin pa'i mtshan nyid /",
    "T03D3819:284a-3": "'du byed ma yin /",
    "T03D3819:284a-4": "'du byed ni mngon par 'du byed pa'i mtshan nyid /",
    "T03D3819:284a-5": "rnam par shes pa rnams ma yin /",
    "T03D3819:284a-6": "rnam par shes pa ni so sor bye brag 'dzin pa'i mtshan nyid yin gyi /",
    "T03D3819:284a-7": "stong pa nyid ni dmigs su med pas rnam par shes pa rnams ma yin no //",
    "T03D3819:284a-8": "rnams ma yin zhes pa ni phung po lnga rnams",
    "T03D3819:284a-9": "ni zag pa dang bcas pa'i mtshan nyid yin gyi",
    "T03D3819:284a-10": "/ stong pa nyid ni phung po lnga rnams ma yin no //",
    "T03D3819:284a-11": "mig ma yin /",
    "T03D3819:284a-12": "de la mig ni mthong ba'i mtshan nyid yin gyi /",
    "T03D3819:284a-13": "stong pa nyid la mtshan nyid med pas stong pa nyid mig ma yin no //",
    "T03D3819:284a-14": "rna ba ma yin /",
    "T03D3819:284a-15": "de bzhin du rna ba ni thos pa'i mtshan nyid do //",
    "T03D3819:284a-16": "sna ma yin /",
    "T03D3819:284a-17": "sna ni snom pa'i mtshan nyid /",
    "T03D3819:284a-18": "lce ma yin /",
    "T03D3819:284a-19": "lce ni ro myang ba'i mtshan nyid /",
    "T03D3819:284a-20": "lus ma yin /",
    "T03D3819:284a-21": "lus ni reg pa'i mtshan nyid /",
    "T03D3819:284a-22": "yid ma yin /",
    "T03D3819:284a-23": "yid ni bye brag gcod pa'i mtshan nyid yin gyi ;",
    "T03D3819:284a-24": "stong pa nyid ni mtshan nyid med pas yid ma yin no //",
    "T03D3819:284a-25": "de ltar dbang po drug po ni 'dzin pa'i mtshan nyid yin gyi /",
    "T03D3819:284a-26": "stong pa nyid ni mtshan nyid med pas dbang po drug rnams ma yin no //",
    "T03D3819:284a-27": "gzugs ma yin /",
    "T03D3819:284a-28": "gzugs ni kha dog dang dbyibs kyi mtshan nyid yin gyi /",
    "T03D3819:284a-29": "stong pa nyid ni mtshan nyid med pas gzugs ma yin no //",
    "T03D3819:284a-30": "sgra ma yin /",
    "T03D3819:284a-31": "de bzhin du sgra ni snyan mi snyan gyi mtshan nyid /",
    "T03D3819:284a-32": "dri ma yin /",
    "T03D3819:284a-33": "dri ni snom pa'i mtshan nyid /",
    "T03D3819:284a-34": "ro ma yin /",
    "T03D3819:284a-35": "ro ni bro ba'i mtshan nyid /",
    "T03D3819:284a-36": "reg bya ma yin /",
    "T03D3819:284a-37": "reg bya ni reg pa 'jam rtsub kyi mtshan nyid /",
    "T03D3819:284a-38": "chos ma yin /",
    "T03D3819:284a-39": "chos ni bye brag gi rnam pa'i mtshan nyid yin gyi /",
    "T03D3819:284a-40": "stong pa nyid ni mtshan nyid med pas chos ma yin no //",
    "T03D3819:284a-41": "de ltar na yul rnams ni dmigs par byed pa'i rkyen gyi mtshan nyid yin gyi /",
    "T03D3819:284a-42": "stong pa nyid ni mtshan nyid med pas yul rnams ma yin no //",
    "T03D3819:284a-43": "mig gi khams ma yin pa nas /",
    "T03D3819:284a-44": "yid kyi khams ma yin /",
    "T03D3819:284a-45": "yid kyi rnam par shes pa'i khams kyi bar du yang ma yin no //",
    "T03D3819:284a-46": "de la khams bco brgyad ni gdug pa'i mtshan nyid yin gyi /",
    "T03D3819:284a-47": "stong pa nyid ni mtshan nyid med pas khams bco brgyad ma yin no //",
    "T03D3819:284a-48": "ma rig pa ma yin pa nas rga shi ma yin /",
    "T03D3819:284a-49": "ma rig pa zad pa nas rga shi zad pa'i bar du ma yin no //",
    "T03D3819:284b-0": "ma rig pa nas rga shi'i @284b bar du rten",
    "T03D3819:284b-1": "'brel bcu gnyis ni 'khor ba 'dzin pa'i mtshan nyid",
    "T03D3819:284b-2": "yin gyi / stong pa nyid ni mtshan nyid ma",
    "T03D3819:284b-3": "yin pas ma rig pa nas rga shi'i bar du",
    "T03D3819:284b-4": "yin gyi / ma yin no // ma rig pa zad pa nas /",
    "T03D3819:284b-5": "rga shi zad pa'i bar du rnam par byang ba'i mtshan nyid yin gyi /",
    "T03D3819:284b-6": "stong pa nyid ni mtshan nyid med pas ma rig",
    "T03D3819:284b-7": "pa zad pa nas rga shi zad pa'i bar du",
    "T03D3819:284b-8": "ma yin no // sdug bsngal ba dang /",
    "T03D3819:284b-9": "kun 'byung ba dang /",
    "T03D3819:284b-10": "'gog pa dang lam yang ma yin no //",
    "T03D3819:284b-11": "sdug bsngal ni nyon mongs pa'i mtshan nyid /",
    "T03D3819:284b-12": "kun 'byung ba ni nye bar len pa'i mtshan nyid /",
    "T03D3819:284b-13": "'gog pa ni zhi ba'i mtshan nyid /",
    "T03D3819:284b-14": "lam ni shes pa'i mtshan nyid yin gyi /",
    "T03D3819:284b-15": "stong pa nyid la mtshan nyid med pa'i phyir stong pa nyid bden pa bzhi ma yin no //",
    "T03D3819:284b-16": "ye shes ma yin /",
    "T03D3819:284b-17": "ye shes ni chos thams cad mngon sum du gyur pa'i mtshan nyid yin gyi /",
    "T03D3819:284b-18": "stong pa nyid la mtshan nyid med pas ye shes ma yin no //",
    "T03D3819:284b-19": "thob pa ma yin /",
    "T03D3819:284b-20": "ma thob pa yang ma yin no //",
    "T03D3819:284b-21": "thob pa ni bla na med pa yang dag par rdzogs pa'i byang chub bo //",
    "T03D3819:284b-22": "ma thob pa ni sems can gyis bla na med pa ma thob pa'o //",
    "T03D3819:284b-23": "ma yin no zhes pa ni stong pa nyid kyi",
    "T03D3819:284b-24": "mtshan nyid la bla na med pa'i byang chub kyang",
    "T03D3819:284b-25": "med / sems can yang med pas thob pa yang ma yin /",
    "T03D3819:284b-26": "ma thob pa yang ma yin no //",
    "T03D3819:284b-27": "rnam grangs des na chos thams cad ni rang bzhin gyis stong pa nyid de /",
    "T03D3819:284b-28": "stong pa nyid ni de lta bu yin no zhes bstan pa'i phyir ro //",
    "T03D3819:284b-29": "'di yan chad ni stong pa nyid kyi mtshan nyid do //",
    "T03D3819:284b-30": "da ni shes rab kyi spyod yul gyi don gyis bshad de /",
    "T03D3819:284b-31": "sh'a ri'i bu de ltar byang chub sems dpa' thob",
    "T03D3819:284b-32": "pa med par shes rab kyi pha rol tu phyin",
    "T03D3819:284b-33": "pa la gnas shing spyod de zhes pa la /",
    "T03D3819:284b-34": "ma chud pa la chud do snyam pa 'byung ba'i",
    "T03D3819:284b-35": "phyir shes rab kyi pha rol tu phyin pa'i spyod",
    "T03D3819:284b-36": "yul 'di tsam zhig dang ldan na stong pa nyid",
    "T03D3819:284b-37": "du spyod pa'i mtshan mar bshad pa de ltar zhes",
    "T03D3819:284b-38": "pa ni chos thams cad stong pa nyid du gyur",
    "T03D3819:284b-39": "pa'i phyir ro // byang chub sems dpa' rnams thob",
    "T03D3819:284b-40": "pa med par shes rab kyi pha rol tu phyin",
    "T03D3819:284b-41": "pa la spyod ces pa ni thog pa chen po",
    "T03D3819:284b-42": "la zhugs pa'i byang chub sems dpa' rnams kyis phung",
    "T03D3819:284b-43": "po lnga nas thams cad mkhyen pa'i bar du ci",
    "T03D3819:284b-44": "yang thob pa med par shes shing chos gang yang",
    "T03D3819:284b-45": "rdul tsam rjes su mi mthong bar shes rab kyi",
    "T03D3819:284b-46": "pha rol tu phyin pa la spyad par bya'o //",
    "T03D3819:284b-47": "chos thams cad stong pa ste /",
    "T03D3819:285a-0": "mi gnas pa'i rang @285a * //",
    "T03D3819:285a-1": "bzhin yin yang de ltar mi shes pa'i ma rig",
    "T03D3819:285a-2": "pa'i 'khrul pa'i sems kyis mun par gyur pas srid",
    "T03D3819:285a-3": "pa'i rgya mtshor 'khor zhing 'khyam mo //",
    "T03D3819:285a-4": "'khrul pa'i sems de nyid ci yin zhes shes rab rnam gsum gyis brtags na /",
    "T03D3819:285a-5": "sems ni dmigs su med pas nyon mongs pa yang mi mthong /",
    "T03D3819:285a-6": "rnam par byang bar yang mi mthong /",
    "T03D3819:285a-7": "phung po lnga nas rnam pa thams cad mkhyen pa'i bar du yang mi mthong ngo //",
    "T03D3819:285a-8": "stong pa nyid dang /",
    "T03D3819:285a-9": "mtshan nyid med pa dang /",
    "T03D3819:285a-10": "mi skye ba dang /",
    "T03D3819:285a-11": "mi 'gag pa la sogs pa yang mi mthong /",
    "T03D3819:285a-12": "shes rab nyid kyang yang dag par rjes su mi mthong /",
    "T03D3819:285a-13": "ci yang mthong ba med pa de ni sems kyi ngo bo nyid mthong ba'o //",
    "T03D3819:285a-14": "de ltar sems kyi ngo bo nyid mthong ba de ni byang chub mthong ngo //",
    "T03D3819:285a-15": "gang byang chub mthong ba de ni chos nyid kyis sangs rgyas mthong ba'o //",
    "T03D3819:285a-16": "chos nyid kyis sangs rgyas mthong ba des ni bdag",
    "T03D3819:285a-17": "nyid bla na med pa'i byang chub tu mngon par",
    "T03D3819:285a-18": "rdzogs par sangs rgyas so //",
    "T03D3819:285a-19": "skabs 'dir ni the tshom pas smras pa /",
    "T03D3819:285a-20": "de ltar ci yang med pa sha stag tu bshad pas mu stegs can chad par lta ba dang /",
    "T03D3819:285a-21": "nyan thos zhi ba'i 'gog pa'i nang du ltung bar mi 'gyur ram zhe na /",
    "T03D3819:285a-22": "lan du smras pa /",
    "T03D3819:285a-23": "de ltar mi 'gyur te mi dmigs pa'i tshul gyis",
    "T03D3819:285a-24": "sems can gyi don byed cing bla na med pa'i",
    "T03D3819:285a-25": "byang chub tu bsngo ba dang /",
    "T03D3819:285a-26": "pha rol tu phyin pa drug la sogs pa mi",
    "T03D3819:285a-27": "dmigs pa'i tshul gyis spyod par byed pas de ltar",
    "T03D3819:285a-28": "skyon du mi 'gyur ro //",
    "T03D3819:285a-29": "'di yan chad ni shes rab kyi spyod yul lo //",
    "T03D3819:285a-30": "da ni shes rab kyi yon tan gyis bshad de /",
    "T03D3819:285a-31": "sems la skrag pa med pas sgrib pa med de ;",
    "T03D3819:285a-32": "phyin ci log las shin du 'das nas mya ngan",
    "T03D3819:285a-33": "las 'das pa'i mthar phyin to zhes bya ba la",
    "T03D3819:285a-34": "/ shes rab kyi pha rol tu phyin pa'i stong pa nyid don la thos pa dang /",
    "T03D3819:285a-35": "bsam pa dang /",
    "T03D3819:285a-36": "bsgom pa'i bar du mi skrag pas /",
    "T03D3819:285a-37": "sems dang /",
    "T03D3819:285a-38": "yid dang /",
    "T03D3819:285a-39": "rnam par shes pa dang /",
    "T03D3819:285a-40": "bag chags thams cad zlog par byed pas na /",
    "T03D3819:285a-41": "sems kyi sgrib pa med ces bya'o //",
    "T03D3819:285a-42": "byis pa lta bu'i spyod pa mu stegs can dang /",
    "T03D3819:285a-43": "nyan thos dang /",
    "T03D3819:285a-44": "rang sangs rgyas kyi spyod yul las shin tu 'das nas nyon mongs pa'i sgrib pa dang /",
    "T03D3819:285a-45": "shes bya'i sgrib pa thams cad zad de /",
    "T03D3819:285a-46": "mya ngan las 'das pa chen por phyin to//",
    "T03D3819:285b-0": "@285b 'di yan chad ni shes rab kyi yon tan no //",
    "T03D3819:285b-1": "da ni shes rab kyi 'bras bu'i don gyis bshad de /",
    "T03D3819:285b-2": "dus gsum du rnam par gshegs pa'i sangs rgyas thams",
    "T03D3819:285b-3": "cad kyang shes rab kyi pha rol tu phyin pa",
    "T03D3819:285b-4": "la gnas nas / bla na med pa yang dag",
    "T03D3819:285b-5": "par rdzogs pa'i sangs rgyas su mngon par sangs rgyas",
    "T03D3819:285b-6": "so zhes pa la /",
    "T03D3819:285b-7": "phyogs bcu'i 'jig rten gyi khams nas dus gsum du",
    "T03D3819:285b-8": "gshegs pa'i sangs rgyas thams cad kyang shes rab kyi",
    "T03D3819:285b-9": "pha rol tu phyin pa zab mo 'di 'dzin /",
    "T03D3819:285b-10": "klog / kha ton byed /",
    "T03D3819:285b-11": "sgom /",
    "T03D3819:285b-12": "gzhan la ston cing shes rab kyi pha rol tu",
    "T03D3819:285b-13": "phyin pa la spyod pas bla na med pa'i byang",
    "T03D3819:285b-14": "chub tu mngon par rdzogs par sangs rgyas so //",
    "T03D3819:285b-15": "dus gsum gyi sangs rgyas thams cad kyang /",
    "T03D3819:285b-16": "shes rab kyi pha rol tu phyin pas bskyed shes",
    "T03D3819:285b-17": "rab kyi pha rol tu phyin pa las byung bas",
    "T03D3819:285b-18": "na shes rab kyi pha rol tu phyin pa ni",
    "T03D3819:285b-19": "sangs rgyas thams cad kyi yum du gyur pa'o //",
    "T03D3819:285b-20": "'di yan chad ni shes rab kyi 'bras bu'o //",
    "T03D3819:285b-21": "da ni shes rab kyi gzungs kyi don gyis bshad de /",
    "T03D3819:285b-22": "de lta bas na shes rab kyi pha rol tu",
    "T03D3819:285b-23": "phyin pa'i sngags ni bden te ma nor ba'o zhes",
    "T03D3819:285b-24": "pa la / de lta bas na zhes bya ba ni /",
    "T03D3819:285b-25": "gong du gsungs pa yin pas na de lta bas na zhes bya'o //",
    "T03D3819:285b-26": "shes rab kyi pha rol tu phyin pa'i sngags bden",
    "T03D3819:285b-27": "te ma nor ba zhes bya ba ni shes rab",
    "T03D3819:285b-28": "kyi pha rol tu phyin pa'i don rig par spyod",
    "T03D3819:285b-29": "pa ni sngags zhes bya ste /",
    "T03D3819:285b-30": "'jig rten gyi chos thams cad kyang bla na med",
    "T03D3819:285b-31": "pa'i byang chub kyi theg pa chen por 'gyur zhing",
    "T03D3819:285b-32": "/ bdag dang gzhan yang bla na med pa'i byang",
    "T03D3819:285b-33": "chub tu 'tshang rgya bas na bden te ma nor",
    "T03D3819:285b-34": "/ ba zhes bya'o // rig pa chen po'i sngags",
    "T03D3819:285b-35": "zhes bya ba ni shes rab kyi pha rol tu",
    "T03D3819:285b-36": "phyin pa'i don rig pa'i sngags ni 'dod chags zhe",
    "T03D3819:285b-37": "sdang tig mug dang /",
    "T03D3819:285b-38": "'khor ba'i sdug bsngal thams cad brjod pa med pa'i",
    "T03D3819:285b-39": "rang bzhin med par ston pas na shes rab kyi",
    "T03D3819:285b-40": "pha rol tu phyin pa ni rig pa chen po'i",
    "T03D3819:285b-41": "sngags so // bla na med pa'i sngags zhes pa ni /",
    "T03D3819:285b-42": "shes rab kyi pha rol tu phyin pa ni bla",
    "T03D3819:285b-43": "na med pa'i byang chub tu 'grub par byed pas",
    "T03D3819:285b-44": "na / bla na med pa'i sngags so //",
    "T03D3819:285b-45": "mi mnyam pa dang mnyam pa'i sngags zhes pa ni /",
    "T03D3819:285b-46": "shes rab kyi pha rol tu phyin pa ni 'jig rten pa dang /",
    "T03D3819:285b-47": "nyan thos dang /",
    "T03D3819:285b-48": "rang sangs rgyas kyi spyod pa dang mi mnyam zhing /",
    "T03D3819:286a-0": "sangs rgyas @286a * //",
    "T03D3819:286a-1": "thams cad kyi ye shes dang mnyam par byed pas na mi mnyam dang mnyam pa'i sngags so //",
    "T03D3819:286a-2": "sdug bsngal thams cad rab tu zhi bar byed pa'i",
    "T03D3819:286a-3": "sngags su shes par bya ste zhes bya ba ni",
    "T03D3819:286a-4": "shes rab kyi pha rol tu phyin pa 'chang /",
    "T03D3819:286a-5": "klog / kha ton byed pa dang /",
    "T03D3819:286a-6": "tshul bzhin du yid la byed cing /",
    "T03D3819:286a-7": "gzhan la 'chad pa ni mig nad la sogs pa nad thams cad med par 'gyur zhing /",
    "T03D3819:286a-8": "phyogs bcu'i sangs rgyas dang /",
    "T03D3819:286a-9": "lha klu la sogs pas skyob par byed /",
    "T03D3819:286a-10": "shes rab kyi pha rol tu phyin pa spyod pas",
    "T03D3819:286a-11": "ngan 'gro dang 'khor ba'i rgya mtsho thams cad zlog",
    "T03D3819:286a-12": "par byed pas na sdug bsngal thams cad rab tu",
    "T03D3819:286a-13": "zhi bar byed pa'i sngags so //",
    "T03D3819:286a-14": "shes rab kyi pha rol tu phyin pa'i sngags smras pa /",
    "T03D3819:286a-15": "tad ya th'a /",
    "T03D3819:286a-16": "ga te /",
    "T03D3819:286a-17": "ga te /",
    "T03D3819:286a-18": "pa ra ga te /",
    "T03D3819:286a-19": "pa ra sam ga te /",
    "T03D3819:286a-20": "bo dhi sv'a h'a zhes pa la /",
    "T03D3819:286a-21": "shes rab kyi pha rol tu phyin pa'i sngags 'di",
    "T03D3819:286a-22": "ni zab mo'i mchog thams cad kyi don bsdus pa",
    "T03D3819:286a-23": "rang bzhin gyis grub par byed pas byin gyis brlabs",
    "T03D3819:286a-24": "pa'i sngags su gsungs pa'o //",
    "T03D3819:286a-25": "sh'a ri'i bu byang chub sems dpa' sems dpa' chen",
    "T03D3819:286a-26": "pos de ltar shes rab kyi pha rol tu phyin",
    "T03D3819:286a-27": "pa zab mo la bslab par bya'o zhes pa ni",
    "T03D3819:286a-28": "dus gsum gyi sangs rgyas thams cad kyang shes rab",
    "T03D3819:286a-29": "kyi pha rol tu phyin pa spyad pa las sangs",
    "T03D3819:286a-30": "rgyas pas na theg pa chen po la 'jug pa'i",
    "T03D3819:286a-31": "byang chub sems dpa' rnams kyis kyang shes rab kyi",
    "T03D3819:286a-32": "pha rol tu phyin pa la bslab par bya'o //",
    "T03D3819:286a-33": "de nas bcom ldan 'das ting nge 'dzin de las bzhengs te zhes pa ni /",
    "T03D3819:286a-34": "bcom ldan 'das zab mo'i ting nge 'dzin la bzhugs pa'i mthus sh'a ri'i bus dris te /",
    "T03D3819:286a-35": "spyan ras gzigs kyis bshad nas de'i don rdzogs pa dang ting nge 'dzin las bzhengs so //",
    "T03D3819:286a-36": "byang chub sems dpa' sems dpa' chen po spyan ras",
    "T03D3819:286a-37": "gzigs kyi dbang po la legs so zhes bya ba",
    "T03D3819:286a-38": "byin nas / legs so legs so zhes pa ni",
    "T03D3819:286a-39": "shes rab kyi pha rol tu phyin pa'i snying po'i",
    "T03D3819:286a-40": "byin nas / don smras pa / sangs rgyas thams cad kyis gsungs pa dang mthun te /",
    "T03D3819:286a-41": "ma nor ba'i phyir legs so zhes bstod pa'o //",
    "T03D3819:286a-42": "rigs kyi bu de de bzhin no //",
    "T03D3819:286a-43": "rigs kyi bu de de bzhin te /",
    "T03D3819:286a-44": "ji ltar khyod kyis shes rab kyi pha rol tu",
    "T03D3819:286a-45": "phyin pa zab mo bstan pa bzhin du spyad par",
    "T03D3819:286a-46": "bya ste zhes pa ni spyan ras gzigs kyis ji",
    "T03D3819:286b-0": "@286b skad smras pa de sangs rgyas thams cad kyis",
    "T03D3819:286b-1": "gsungs pa dang mthun pas na de bzhin no //",
    "T03D3819:286b-2": "'phags pa spyan ras gzigs kyis shes rab kyi pha rol tu phyin pa bstan pa de bzhin du /",
    "T03D3819:286b-3": "theg pa chen po la zhugs pa'i byang chub sems dpa' rnams kyis kyang spyad par bya'o //",
    "T03D3819:286b-4": "de bzhin gshegs pa yang rjes su yi rang ngo zhes pa ni /",
    "T03D3819:286b-5": "spyan ras gzigs kyis bshad pa la de bzhin gshegs pa rjes su yi rang bar mdzad na /",
    "T03D3819:286b-6": "gzhan gyis the tshom mi za ba lta ci smos zhes pa'o //",
    "T03D3819:286b-7": "bcom ldan 'das dgyes shing de skad ces bka' stsal",
    "T03D3819:286b-8": "nas zhes pa ni shes rab kyi pha rol tu",
    "T03D3819:286b-9": "phyin pa smras pa des 'khor thams cad kyang shes",
    "T03D3819:286b-10": "rab kyi pha rol tu phyin pa'i don rtogs par",
    "T03D3819:286b-11": "gyur nas / theg pa chen po la sgrib pa",
    "T03D3819:286b-12": "med pa'i phyir dgyes shing de skad ces bka' stsal",
    "T03D3819:286b-13": "gyur nas / pa'o // tshe dang ldan pa sh'a ri'i bu dang /",
    "T03D3819:286b-14": "byang chub sems dpa' spyan ras gzigs kyi dbang po dang /",
    "T03D3819:286b-15": "lha dang /",
    "T03D3819:286b-16": "mi dang /",
    "T03D3819:286b-17": "lha ma yin dang /",
    "T03D3819:286b-18": "dri zar bcas pa'i 'khor thams cad bcom ldan 'das kyis gsungs pa la mngon par dga'o //",
    "T03D3819:286b-19": "bcom ldan 'das ma shes rab kyi pha rol tu",
    "T03D3819:286b-20": "phyin pa'i snying po'i 'grel pa slob dpon dzny'a na"
}