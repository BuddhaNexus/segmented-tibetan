{
    "T02D3246:12a-0": "@12a # // rgya gar skad du /",
    "T02D3246:12a-1": "tsunda s'a dha nam /",
    "T02D3246:12a-2": "bod skad du /",
    "T02D3246:12a-3": "skul byed ma'i sgrub thabs /",
    "T02D3246:12a-4": "skul byed ma la phyag 'tshal lo //",
    "T02D3246:12a-5": "dang po ni snying ga'i zla ba'i dbus na gnas",
    "T02D3246:12a-6": "pa'i sa bon ts'um las rnam par 'phros pa'i 'od",
    "T02D3246:12a-7": "zer sna tshogs pa las nges par grub pa'i bla",
    "T02D3246:12a-8": "ma dang sangs rgyas dang byang chub sems dpa' rnams",
    "T02D3246:12a-9": "mdun du bltas la /",
    "T02D3246:12a-10": "mchod pa la sogs pa rnams bya ste /",
    "T02D3246:12a-11": "aom rdo rje'i me tog h'um bya ba la sogs pa'i sngags kyis so//",
    "T02D3246:12b-0": "@12b de nas gsum la skyabs su 'gro ba'i tshigs su bcad pa brjod par bya'o //",
    "T02D3246:12b-1": "de'i rjes thogs la stong pa nyid rnam par bsgom par bya zhing /",
    "T02D3246:12b-2": "aom stong pa nyid kyi ye shes kyi rdo rje'i rang bzhin gyi bdag nyid ni nga yin no //",
    "T02D3246:12b-3": "zhes brjod par bya ba'o //",
    "T02D3246:12b-4": "de nas tsum las nges par grub pa'i tsunda ste /",
    "T02D3246:12b-5": "ston ka'i zla ba'i 'od zer dang mtshungs ma /",
    "T02D3246:12b-6": "phyag bzhi ma /",
    "T02D3246:12b-7": "rgyan rnams thams cad kyis brgyan pa'o //",
    "T02D3246:12b-8": "g-yas pas ni mchog sbyin pa /",
    "T02D3246:12b-9": "g-yon pas ni po ti dang bcas pa'i padma bsnams pa /",
    "T02D3246:12b-10": "phyag lhag ma gnyis kyis ni lhung bzed bsnams pa'o //",
    "T02D3246:12b-11": "padma dang zla ba la sems dpa'i skyil mo krung gis bzhugs pa bsgoms la /",
    "T02D3246:12b-12": "phyi nas ni phyag rgya snying ga dang /",
    "T02D3246:12b-13": "mgrin pa dang /",
    "T02D3246:12b-14": "smin mtshams dang /",
    "T02D3246:12b-15": "spyi bo rnams su reg pas srung ba byas la bzlas pa bya ba'o //",
    "T02D3246:12b-16": "aom tsa le tsu le tsun de sv'a h'a /",
    "T02D3246:12b-17": "de la phyag rgya ni 'di yin te /",
    "T02D3246:12b-18": "lag pa gnyis kyis snyim pa byas la mdzub mo",
    "T02D3246:12b-19": "gnyis dang gung mo gnyis dbus su gzhong bu'i rnam",
    "T02D3246:12b-20": "pa lta bur byas pa la glor mthe bong gnyis",
    "T02D3246:12b-21": "kyis sbyar bas gnas pa'o //",
    "T02D3246:12b-22": "skul byed ma'i sgrub thabs rdzogs so /"
}