{
    "K10D0126_H0128:444a-0": "@444a / /rgya gar skad du /",
    "K10D0126_H0128:444a-1": "a'arya su warnna b'a lu ko pa ma n'a ma h'a y'a na s'u tra /",
    "K10D0126_H0128:444a-2": "bod skad du /",
    "K10D0126_H0128:444a-3": "'phags pa gser gyi bye ma lta bu zhes bya ba theg pa chen po'i mdo //",
    "K10D0126_H0128:444a-4": "sangs rgyas dang /",
    "K10D0126_H0128:444a-5": "byang chub sems dpa' thams cad la phyag 'tshal lo //",
    "K10D0126_H0128:444a-6": "'di skad bdag gis thos pa dus gcig na /",
    "K10D0126_H0128:444a-7": "bcom ldan 'das mnyan du yod pa na rgyal bu",
    "K10D0126_H0128:444a-8": "rgyal byed kyi tshal mgon med zas sbyin gyi kun",
    "K10D0126_H0128:444a-9": "dga' ra ba na dge slong stong nyis brgya lnga",
    "K10D0126_H0128:444a-10": "bcu'i dge slong gi dge 'dun chen po dang /",
    "K10D0126_H0128:444a-11": "byang chub sems dpa' phrag mang po dag dang thabs gcig tu bzhugs te /",
    "K10D0126_H0128:444a-12": "de nas tshe dang ldan pa kun dga' bo stan",
    "K10D0126_H0128:444a-13": "las langs te bla gos phrag pa gcig tu gzar",
    "K10D0126_H0128:444a-14": "nas phus mo g-yas pa'i lha nga sa la btsugs",
    "K10D0126_H0128:444a-15": "te bcom ldan 'das ga la ba de logs su",
    "K10D0126_H0128:444a-16": "thal mo sbyar ba btud nas bcom ldan 'das la",
    "K10D0126_H0128:444a-17": "'di skad ces gsol to //",
    "K10D0126_H0128:444b-0": "@444b bcom ldan 'das /",
    "K10D0126_H0128:444b-1": "ci de bzhin gshegs pa dgra bcom pa yang dag",
    "K10D0126_H0128:444b-2": "par rdzogs pa'i sangs rgyas rnams dpag tu ma mchis",
    "K10D0126_H0128:444b-3": "pa lags sam / bcom ldan 'das /",
    "K10D0126_H0128:444b-4": "ci de bzhin gshegs pa dgra bcom pa yang dag",
    "K10D0126_H0128:444b-5": "par rdzogs pa'i sangs rgyas rnams yon tan dpag tu",
    "K10D0126_H0128:444b-6": "ma mchis pa dang ldan pa lags sam /",
    "K10D0126_H0128:444b-7": "de skad ces gsol ba dang /",
    "K10D0126_H0128:444b-8": "bcom ldan 'das kyis tshe dang ldan pa kun dga' bo la 'di skad ces bka' stsal to //",
    "K10D0126_H0128:444b-9": "kun dga' bo /",
    "K10D0126_H0128:444b-10": "de bzhin gshegs pa dgra bcom pa yang dag par rdzogs pa'i sangs rgyas rnams ni /",
    "K10D0126_H0128:444b-11": "dpag tu med do //",
    "K10D0126_H0128:444b-12": "kun dga' bo /",
    "K10D0126_H0128:444b-13": "de bzhin gshegs pa dgra bcom pa yang dag par rdzogs pa'i sangs rgyas rnams ni /",
    "K10D0126_H0128:444b-14": "yon tan dpag tu med pa dang ldan no //",
    "K10D0126_H0128:444b-15": "tshe dang ldan pa kun dga' bos lan gnyis su bcom ldan 'das la 'di skad ces gsol to //",
    "K10D0126_H0128:444b-16": "bcom ldan 'das /",
    "K10D0126_H0128:444b-17": "ci de bzhin gshegs pa dgra bcom pa yang dag",
    "K10D0126_H0128:444b-18": "par rdzogs pa'i sangs rgyas rnams dpag tu ma mchis",
    "K10D0126_H0128:444b-19": "pa lags sam / bcom ldan 'das /",
    "K10D0126_H0128:444b-20": "ci de bzhin gshegs pa dgra bcom pa yang dag",
    "K10D0126_H0128:444b-21": "par rdzogs pa'i sangs rgyas rnams yon tan dpag tu",
    "K10D0126_H0128:444b-22": "ma mchis pa dang ldan pa lags sam /",
    "K10D0126_H0128:444b-23": "bcom ldan 'das kyis kyang lan gnyis lan gsum du",
    "K10D0126_H0128:444b-24": "tshe dang ldan pa kun dga' bo la 'di skad",
    "K10D0126_H0128:444b-25": "ces bka' stsal to //",
    "K10D0126_H0128:444b-26": "kun dga' bo //",
    "K10D0126_H0128:445a-0": "de bzhin gshegs pa dgra bcom pa yang dag par rdzogs pa'i @445a *//",
    "K10D0126_H0128:445a-1": "sangs rgyas rnams ni /",
    "K10D0126_H0128:445a-2": "dpag tu med do //",
    "K10D0126_H0128:445a-3": "kun dga' bo /",
    "K10D0126_H0128:445a-4": "de bzhin gshegs pa dgra bcom pa yang dag par rdzogs pa'i sangs rgyas rnams ni /",
    "K10D0126_H0128:445a-5": "yon tan dpag tu med pa dang ldan no //",
    "K10D0126_H0128:445a-6": "kun dga' bo /",
    "K10D0126_H0128:445a-7": "khyod de bzhin gshegs pa rnams kyi dpag tu med pa mnyan pa'am /",
    "K10D0126_H0128:445a-8": "de bzhin gshegs pa rnams kyi yul shes pa'am /",
    "K10D0126_H0128:445a-9": "de bzhin gshegs ba rnams kyi yon tan shes par 'dod dam /",
    "K10D0126_H0128:445a-10": "de skad ces bka' stsal pa dang /",
    "K10D0126_H0128:445a-11": "bcom ldan 'das la tshe dang ldan pa kun dga' bos 'di skad ces gsol to //",
    "K10D0126_H0128:445a-12": "dge slong rnams la bcom ldan 'das kyis bstan du gsol //",
    "K10D0126_H0128:445a-13": "bde bar gshegs pas bstan du gsol /",
    "K10D0126_H0128:445a-14": "dge slong rnams kyis mngon sum du thos na /",
    "K10D0126_H0128:445a-15": "yang dag par 'dzin par 'gyur lags so //",
    "K10D0126_H0128:445a-16": "de skad ces gsol pa dang /",
    "K10D0126_H0128:445a-17": "bcom ldan 'das kyis tshe dang ldan pa kun dga' bo la 'di skad ces bka' stsal to //",
    "K10D0126_H0128:445a-18": "kun dga' bo /",
    "K10D0126_H0128:445a-19": "khyod kyis moong+gal gyi bu chen po rdzu 'phrul ji lta bus phyogs dang /",
    "K10D0126_H0128:445a-20": "phyogs mtshams dag tu 'gro ba shes sam /",
    "K10D0126_H0128:445a-21": "kun dga' bos gsol ba /",
    "K10D0126_H0128:445a-22": "moonggal gyi bu chen po rdzu 'phrul ji lta bus phyogs dang /",
    "K10D0126_H0128:445a-23": "phyogs mtshams dag tu mchi ba bcom ldan 'das kyis bstan du gsol /",
    "K10D0126_H0128:445a-24": "bde bar gshegs pas bstan du gsol /",
    "K10D0126_H0128:445a-25": "bcom ldan 'das kyis bka' stsal ba /",
    "K10D0126_H0128:445a-26": "kun dga' bo /",
    "K10D0126_H0128:445b-0": "khyod la don 'di dpes bstan @445b par bya'o //",
    "K10D0126_H0128:445b-1": "de ci'i phyir zhe na /",
    "K10D0126_H0128:445b-2": "kun dga' bo /",
    "K10D0126_H0128:445b-3": "skyes bu mkhas pa gang dag dpes don rtogs par 'gyur ba yod pa'i phyir ro //",
    "K10D0126_H0128:445b-4": "kun dga' bo //",
    "K10D0126_H0128:445b-5": "dper na /",
    "K10D0126_H0128:445b-6": "rdzing dpag tshad brgyad stong ba /",
    "K10D0126_H0128:445b-7": "chus gang ba /",
    "K10D0126_H0128:445b-8": "bya khvas btung du rung bar mu dang kha da chad du 'dug pa /",
    "K10D0126_H0128:445b-9": "padma'i lo mas khebs pa zhig yod la /",
    "K10D0126_H0128:445b-10": "de nas mi la la zhig gis rlung gi shugs",
    "K10D0126_H0128:445b-11": "las 'das pa'i rta mchog dag dang ldan pa'i lcags",
    "K10D0126_H0128:445b-12": "kyi shing rta la zhon te /",
    "K10D0126_H0128:445b-13": "de'ang mu khyud kyi shing yang chu la mi reg /",
    "K10D0126_H0128:445b-14": "rta rnams kyi rmig pa'ang chu la mi reg /",
    "K10D0126_H0128:445b-15": "padma'i lo ma rnams kyang rta'i rmig pa dag gis mi brtol ba tsam gyi stobs dang; shugs dang /",
    "K10D0126_H0128:445b-16": "mgyogs pa de lta bus rgyug la /",
    "K10D0126_H0128:445b-17": "kun dga' bo /",
    "K10D0126_H0128:445b-18": "de nas rdzing de'i nang nas sbrul gdug pa zhig",
    "K10D0126_H0128:445b-19": "byung bas shing rta de mtsho'i nang nas phyir ma",
    "K10D0126_H0128:445b-20": "log pa de'i bar skabs su shing rta de lan",
    "K10D0126_H0128:445b-21": "brgyad bskor na / kun dga' bo /",
    "K10D0126_H0128:445b-22": "sprul gdug pas shing rta lan gcig bskor ba'i yun",
    "K10D0126_H0128:445b-23": "ji tsam pa de'i bar skabs su kun dga' bo",
    "K10D0126_H0128:445b-24": "// khyod chos bstan pa rnam pa brgyad ston cing don kyang go bar byed do //",
    "K10D0126_H0128:445b-25": "kun dga' bo //",
    "K10D0126_H0128:445b-26": "khyod tshig gcig smra ba'i yun ji tsam pa de'i",
    "K10D0126_H0128:445b-27": "bar skabs su moonggal gyi bu chen po chos bstan",
    "K10D0126_H0128:445b-28": "pa rnam pa brgyad ston cing don kyang go bar",
    "K10D0126_H0128:445b-29": "byed do // kun dga' bo //",
    "K10D0126_H0128:445b-30": "moonggal gyi bu chen po tshig gcig smra ba'i yun",
    "K10D0126_H0128:445b-31": "ji tsam pa de'i bar skabs su gnas brtan shva",
    "K10D0126_H0128:445b-32": "ra dva ti'i bu chos bstan pa rnam pa brgyad",
    "K10D0126_H0128:445b-33": "ston cing don kyang go bar byed do //",
    "K10D0126_H0128:446a-0": "gnas @446a *//",
    "K10D0126_H0128:446a-1": "brtan sh'a radva ti'i bu tshig gcig smra ba'i yun",
    "K10D0126_H0128:446a-2": "ji tsam pa de'i bar skabs su rang sangs rgyas",
    "K10D0126_H0128:446a-3": "chos bstan pa rnam pa grangs med pa ston to",
    "K10D0126_H0128:446a-4": "// rang sangs rgyas tshig gcig smra ba'i yun ji",
    "K10D0126_H0128:446a-5": "tsam pa de'i bar skabs su byang chub sems dpa'",
    "K10D0126_H0128:446a-6": "chos bstan pa rnam pa grangs med /",
    "K10D0126_H0128:446a-7": "bsam gyis mi khyab /",
    "K10D0126_H0128:446a-8": "brjod du med pa ston cing don kyang go bar byed do; ;kun dga' bo /",
    "K10D0126_H0128:446a-9": "byang chub sems dpa' tshig gcig smra ba'i yun ji tsam pa de'i bar skabs su kun dga' bo /",
    "K10D0126_H0128:446a-10": "gnas brtan moonggal gyi bu chen po 'jig rten gyi khams brgyad khri 'da'o; ;kun dga' bo /",
    "K10D0126_H0128:446a-11": "rdzu 'phrul gyi stobs bskyed pa de lta bu'i 'gros",
    "K10D0126_H0128:446a-12": "kyis nyin mtshan bdun gyi bar du ngal mi bso",
    "K10D0126_H0128:446a-13": "bar shar phyogs su 'jig rten gyi khams ji snyed",
    "K10D0126_H0128:446a-14": "du 'gro ba dang /",
    "K10D0126_H0128:446a-15": "de bzhin du lho phyogs dang /",
    "K10D0126_H0128:446a-16": "nub phyogs dang /",
    "K10D0126_H0128:446a-17": "byang phyogs dang /",
    "K10D0126_H0128:446a-18": "de bzhin du shar lho'i mtshams dang /",
    "K10D0126_H0128:446a-19": "lho nub kyi mtshams dang /",
    "K10D0126_H0128:446a-20": "nub byang gi mtshams dang /",
    "K10D0126_H0128:446a-21": "byang shar gyi mtshams dang /",
    "K10D0126_H0128:446a-22": "de bzhin du steng dang /",
    "K10D0126_H0128:446a-23": "'og gi phyogs su nyin mtshan bdun gyi bar du ngal mi bso bar song la /",
    "K10D0126_H0128:446a-24": "de nas mi la la zhig gis phyogs bcu'i 'jig",
    "K10D0126_H0128:446a-25": "rten gyi khams de dag thams cad ra bas bskor",
    "K10D0126_H0128:446a-26": "te ra pas bskor nas rdo dang /",
    "K10D0126_H0128:446a-27": "gseg ma dang /",
    "K10D0126_H0128:446a-28": "gyo mo dang /",
    "K10D0126_H0128:446a-29": "gyo dum med par byas te mtho dman med par byas nas grong khyer gcig tu byas la /",
    "K10D0126_H0128:446b-0": "grong khyer gcig tu byas @446b nas kyang yungs 'brus bkang ste byur bur byas na /",
    "K10D0126_H0128:446b-1": "kun dga' bo /",
    "K10D0126_H0128:446b-2": "grong khyer de'i nang gi yungs 'bru ji snyed pa",
    "K10D0126_H0128:446b-3": "de dag pas kyang ches mang ba'i 'jig rten gyi",
    "K10D0126_H0128:446b-4": "khams dag na sems can byang chub la zhugs pa",
    "K10D0126_H0128:446b-5": "dag ngas mthong ngo //",
    "K10D0126_H0128:446b-6": "de bas kyang ches mang ba'i 'jig rten gyi khams",
    "K10D0126_H0128:446b-7": "dag na byang chub sems dpa' rnams byang chub sems",
    "K10D0126_H0128:446b-8": "dpa'i spyad pa spyod pa dag ngas mthong ngo //",
    "K10D0126_H0128:446b-9": "de bas kyang ches mang ba'i 'jig rten gyi khams",
    "K10D0126_H0128:446b-10": "dag na byang chub sems dpa' rnams dga' ldan gyi",
    "K10D0126_H0128:446b-11": "lha'i ris dag tu skye ba dag ngas mthong ngo",
    "K10D0126_H0128:446b-12": "// de bas kyang ches mang ba'i 'jig rten gyi",
    "K10D0126_H0128:446b-13": "khams dag na byang chub sems dpa' rnams dga' ldan",
    "K10D0126_H0128:446b-14": "gyi lha'i ris dag na 'khod pa dag ngas mthong",
    "K10D0126_H0128:446b-15": "// ngo // de bas kyang ches mang ba'i 'jig",
    "K10D0126_H0128:446b-16": "rten gyi khams dag na byang chub sems dpa' rnams",
    "K10D0126_H0128:446b-17": "dga' ldan gyi lha'i ris dag nas 'chi 'pho ba",
    "K10D0126_H0128:446b-18": "dag ngas mthong ngo //",
    "K10D0126_H0128:446b-19": "de bas kyang ches mang ba'i 'jig rten gyi khams",
    "K10D0126_H0128:446b-20": "dag na byang chub sems dpa' rnams ma'i mngal du",
    "K10D0126_H0128:446b-21": "'jug pa dag ngas mthong ngo //",
    "K10D0126_H0128:446b-22": "de bas kyang ches mang pa'i 'jig rten gyi khams",
    "K10D0126_H0128:446b-23": "dag na byang chub sems dpa' rnams ma'i mngal nas",
    "K10D0126_H0128:446b-24": "'byung ba dag ngas mthong ngo //",
    "K10D0126_H0128:446b-25": "de bas kyang ches mang ba'i 'jig rten khams dag",
    "K10D0126_H0128:446b-26": "na byang chub sems dpa' rnams byis pa'i rtsed mo",
    "K10D0126_H0128:446b-27": "ston pa dag ngas mthong ngo //",
    "K10D0126_H0128:446b-28": "de bas kyang ches mang ba'i 'jig rten gyi khams",
    "K10D0126_H0128:446b-29": "dag na byang chub sems dpa' rnams rgyal srid spangs",
    "K10D0126_H0128:447a-0": "nas rab @447a *// tu byung ba dag ngas mthong ngo //",
    "K10D0126_H0128:447a-1": "de bas kyang ches mang ba'i 'jig rten gyi khams",
    "K10D0126_H0128:447a-2": "dag na byang chub sems dpa' rnams dka' ba spyod",
    "K10D0126_H0128:447a-3": "pa'i sbyor ba bsten pa dag nges mthong ngo //",
    "K10D0126_H0128:447a-4": "de bas kyang ches mang ba'i 'jig rten gyi khams",
    "K10D0126_H0128:447a-5": "dag na byang chub sems dpa' rnams byang chub kyi",
    "K10D0126_H0128:447a-6": "snying por 'gro ba dag ngas mthong ngo //",
    "K10D0126_H0128:447a-7": "de bas kyang ches mang ba'i 'jig rten gyi khams",
    "K10D0126_H0128:447a-8": "dag na byang chub sems dpa' rnams byang chub kyi",
    "K10D0126_H0128:447a-9": "snying po la lta ba dag ngas mthong ngo //",
    "K10D0126_H0128:447a-10": "de bas kyang ches mang ba'i 'jig rten gyi khams",
    "K10D0126_H0128:447a-11": "dag na byang chub sems dpa' rnams byang chub kyi",
    "K10D0126_H0128:447a-12": "snying po la gces par byed pa'i mchog dang gus",
    "K10D0126_H0128:447a-13": "pa chen pos lan gsum bskor ba byed pa dag",
    "K10D0126_H0128:447a-14": "ngas mthong ngo // de bas kyang ches mang ba'i",
    "K10D0126_H0128:447a-15": "'jig rten gyi khams dag na byang chub sems dpa'",
    "K10D0126_H0128:447a-16": "rnams byang chub kyi snying po la 'dug pa dag",
    "K10D0126_H0128:447a-17": "ngas mthong ngo // ngas mthong ngo // de bas",
    "K10D0126_H0128:447a-18": "kyang ches mang ba'i 'jig rten gyi khams dag na",
    "K10D0126_H0128:447a-19": "byang chub sems dpa' rnams byang chub kyi shing drung",
    "K10D0126_H0128:447a-20": "na 'dug pa dag ngas mthong ngo //",
    "K10D0126_H0128:447a-21": "de bas kyang ches mang ba'i 'jig rten gyi khams",
    "K10D0126_H0128:447a-22": "dag na byang chub sems dpa' rnams bla na med",
    "K10D0126_H0128:447a-23": "pa yang dag par rdzogs pa'i byang chub mngon par",
    "K10D0126_H0128:447a-24": "rdzogs par 'tshang rgya ba dag ngas mthong ngo //",
    "K10D0126_H0128:447a-25": "de bas kyang ches mang pa'i 'jig rten gyi khams",
    "K10D0126_H0128:447a-26": "dag na byang chub sems dpa' rnams bla na med",
    "K10D0126_H0128:447a-27": "pa yang dag par rdzogs pa'i byang chub mngon par",
    "K10D0126_H0128:447a-28": "rdzogs par sangs rgyas pa dag ngas mthong ngo //",
    "K10D0126_H0128:447b-0": "de bas kyang ches mang @447b pa'i 'jig rten gyi",
    "K10D0126_H0128:447b-1": "khams dag na sangs rgyas bcom ldan 'das rnams chos",
    "K10D0126_H0128:447b-2": "kyi 'khor lo bskor ba dag ngas mthong ngo //",
    "K10D0126_H0128:447b-3": "de bas kyang ches mang ba'i 'jig rten gyi khams",
    "K10D0126_H0128:447b-4": "dag na sangs rgyas bcom ldan 'das rnams yongs su",
    "K10D0126_H0128:447b-5": "mya ngan las 'das pa chen po ston pa dag",
    "K10D0126_H0128:447b-6": "ngas mthong ste / de dag thams cad kyang mtshan mthun pa dang /",
    "K10D0126_H0128:447b-7": "gdung mthun pa sha stag yin na /",
    "K10D0126_H0128:447b-8": "'jig rten gyi khams gang dag na byang chub sems",
    "K10D0126_H0128:447b-9": "dpa' sems dpa' chen po rnams mngon par 'byung ba",
    "K10D0126_H0128:447b-10": "dang / byang chub kyi snying por 'gro ba dang /",
    "K10D0126_H0128:447b-11": "byang chub kyi snying po la lta ba dang /",
    "K10D0126_H0128:447b-12": "byang chub kyi snying po la bskor ba byed pa dang /",
    "K10D0126_H0128:447b-13": "byang chub kyi snying po la 'dug pa dang [?]/",
    "K10D0126_H0128:447b-14": "byang chub kyi shing drung na 'dug pa dang /",
    "K10D0126_H0128:447b-15": "mngon par rdzogs par sangs rgyas nas chos kyi 'khor lo bskor ba dang /",
    "K10D0126_H0128:447b-16": "yongs su mya ngan las 'das pa chen po ston pa mtshan tha dad pa dang /",
    "K10D0126_H0128:447b-17": "gdung tha dad pa dang la [?] ci [?] smos /",
    "K10D0126_H0128:447b-18": "de nas bcom ldan 'das la tshe dang ldan pa kun dga' bos 'di skad ces gsol to //",
    "K10D0126_H0128:447b-19": "bcom ldan 'das /",
    "K10D0126_H0128:447b-20": "'jig rten gyi khams gang dag tu sangs rgyas bcom ldan 'das rnams mi 'byung ba dang [?]//",
    "K10D0126_H0128:447b-21": "byang chub sems dpa' rnams kyang byang chub sems dpa'i",
    "K10D0126_H0128:447b-22": "spyad pa mi spyod pa'i 'jig rten gyi khams ji",
    "K10D0126_H0128:447b-23": "snyed mchis lags sam /",
    "K10D0126_H0128:447b-24": "bcom ldan 'das kyis bka' stsal pa /",
    "K10D0126_H0128:447b-25": "kun dga' bo /",
    "K10D0126_H0128:447b-26": "'jig rten gyi [?] lams [?] ngas bstan pa gang",
    "K10D0126_H0128:447b-27": "dag tu sangs rgyas bcom ldan 'das rnams 'byung ba",
    "K10D0126_H0128:447b-28": "dang / byang chub sems dpa' rnams kyang byang chub",
    "K10D0126_H0128:447b-29": "sems dpa'i spyad pa spyod pa gang yin pa de",
    "K10D0126_H0128:447b-30": "dang / dag ni / kun dga' bo //",
    "K10D0126_H0128:448a-0": "@448a *// dper na /",
    "K10D0126_H0128:448a-1": "rgya mtsho chen po'i bye ma dang /",
    "K10D0126_H0128:448a-2": "gangg'a'i klung gyi bye ma'i nang na gser gyi bye ma dkon pa dang 'dra ste /",
    "K10D0126_H0128:448a-3": "kun dga' bo /",
    "K10D0126_H0128:448a-4": "de bzhin du 'jig rten gyi khams gang dag tu sangs rgyas bcom ldan 'das rnams 'byung ba dang /",
    "K10D0126_H0128:448a-5": "byang chub sems dpa' rnams kyang byang chub sems dpa'i",
    "K10D0126_H0128:448a-6": "spyad pa spyod pa'i 'jig rten gyi khams de dag",
    "K10D0126_H0128:448a-7": "ni / dkon te /",
    "K10D0126_H0128:448a-8": "kun dga' bo /",
    "K10D0126_H0128:448a-9": "ji ltar rgya mtsho chen po'i bye ma dang /",
    "K10D0126_H0128:448a-10": "gangg'a'i klung gi bye ma de dag las la la",
    "K10D0126_H0128:448a-11": "zhig gis bye ma 'bru gcig blangs pa de bzhin",
    "K10D0126_H0128:448a-12": "du gang du sangs rgyas bcom ldan 'das rnams 'byung",
    "K10D0126_H0128:448a-13": "ba dang / byang chub sems dpa' rnams kyang byang",
    "K10D0126_H0128:448a-14": "chub sems dpa'i spyad pa spyod pa'i 'jig rten gyi",
    "K10D0126_H0128:448a-15": "khams de dag ni /",
    "K10D0126_H0128:448a-16": "nyung ngo //",
    "K10D0126_H0128:448a-17": "bcom ldan 'das kyis de skad ces bka' stsal nas tshe dang ldan pa kun dga' bo dang /",
    "K10D0126_H0128:448a-18": "dge slong de dag dang /",
    "K10D0126_H0128:448a-19": "byang chub sems dpa' de dag dang /",
    "K10D0126_H0128:448a-20": "lha dang /",
    "K10D0126_H0128:448a-21": "mi dang /",
    "K10D0126_H0128:448a-22": "lha ma yin dang /",
    "K10D0126_H0128:448a-23": "dri zar bcas pa'i 'jig rten yi rang ste bcom",
    "K10D0126_H0128:448a-24": "ldan 'das kyis gsungs pa la mngon par bstod do",
    "K10D0126_H0128:448a-25": "// 'phags pa gser gyi bye ma lta bya zhes bya ba theg pa chen po'i mdo rdzogs so ////",
    "K10D0126_H0128:448a-26": "rgya gar gyi mkhan po su rendra bo bhe dang /",
    "K10D0126_H0128:448a-27": "pra dzny'a wa rma dang /",
    "K10D0126_H0128:448a-28": "zhu chen gyi lo ts'a ba bandhe ye shes sde"
}