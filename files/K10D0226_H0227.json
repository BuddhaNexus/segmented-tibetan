{
    "K10D0226_H0227:284a-0": "@284a rgya gar skad du; a'arya bhe ba sam kr'anti n'a ma ma h'a y'a na s'u tra /",
    "K10D0226_H0227:284a-1": "bod skad du /",
    "K10D0226_H0227:284a-2": "'phags pa srid pa 'pho ba zhes bya ba theg po'i mdo /",
    "K10D0226_H0227:284a-3": "sangs rgyas dang /",
    "K10D0226_H0227:284a-4": "byang chub sems dpa' thams cad la phyag 'tshal lo //",
    "K10D0226_H0227:284a-5": "'di skad bdag gis thos pa dus gcig na /",
    "K10D0226_H0227:284a-6": "bcom ldan 'das rgyal po'i khab na 'od ma'i tshal",
    "K10D0226_H0227:284a-7": "bya ga [?] lanta ka gnas pa na dge slong",
    "K10D0226_H0227:284b-0": "stong nyis brgya lnga @284b bcu'i dge slong gi dge",
    "K10D0226_H0227:284b-1": "'dun chen po dang /",
    "K10D0226_H0227:284b-2": "byang chub sems dpa' sems dpa' chen po rab tu mang po dang thabs cig tu bzhugs te /",
    "K10D0226_H0227:284b-3": "de nas bcom ldan 'das 'khor brgya stong du mas",
    "K10D0226_H0227:284b-4": "yongs su bskor cing mdun gyis bltas nas chos ston",
    "K10D0226_H0227:284b-5": "to // tshangs par spyod pa /",
    "K10D0226_H0227:284b-6": "thog mar dge ba /",
    "K10D0226_H0227:284b-7": "bar du dge ba /",
    "K10D0226_H0227:284b-8": "tha mar dge ba /",
    "K10D0226_H0227:284b-9": "don bzang po //",
    "K10D0226_H0227:284b-10": "tshig 'bru bzang po /",
    "K10D0226_H0227:284b-11": "ma 'dres pa /",
    "K10D0226_H0227:284b-12": "yongs su rdzogs pa /",
    "K10D0226_H0227:284b-13": "yongs su dag pa /",
    "K10D0226_H0227:284b-14": "yongs su byang ba yang dag par ston to //",
    "K10D0226_H0227:284b-15": "de'i tshe yul ma ga dha'i rgyal po bzo sbyangs",
    "K10D0226_H0227:284b-16": "gzugs can snying po rgyal po'i kha ba kyi grong",
    "K10D0226_H0227:284b-17": "khyer chen po nas byung ste /",
    "K10D0226_H0227:284b-18": "rgyal po'i 'byor pa chen po dang /",
    "K10D0226_H0227:284b-19": "rgyal po'i mthu chen pos phyir 'od ma'i tshal ga la ba dang /",
    "K10D0226_H0227:284b-20": "bcom ldan 'das ga la ba der song ste phyin",
    "K10D0226_H0227:284b-21": "nas bcom ldan 'das kyi zhabs la mgo bos phyag",
    "K10D0226_H0227:284b-22": "'tshal te lan gsum bskor ba byas nas phyogs gcig",
    "K10D0226_H0227:284b-23": "tu 'dug go / phyogs gcig tu 'dug nas yul",
    "K10D0226_H0227:284b-24": "ma ga dha'i rgyal po bzo sbyangs gzugs can snying",
    "K10D0226_H0227:284b-25": "pos bcom ldan 'das la 'di skad ces gsol to",
    "K10D0226_H0227:284b-26": "tu 'dug go / // bcom ldan 'das /",
    "K10D0226_H0227:284b-27": "ji ltar na /",
    "K10D0226_H0227:284b-28": "las bgyis shing bsags pa 'gags nas yun ring du",
    "K10D0226_H0227:284b-29": "'gags pa 'gum pa'i dus kyi tshe nye bar gnas",
    "K10D0226_H0227:284b-30": "shing yid la mngon du 'gyur lags /",
    "K10D0226_H0227:284b-31": "'du byed thams cad stong pa la ji ltar las rnams chab mi 'tshal bar gda'/",
    "K10D0226_H0227:284b-32": "de skad ces gsol pa dang /",
    "K10D0226_H0227:285a-0": "bcom @285a *//",
    "K10D0226_H0227:285a-1": "ldan 'das kyis yul ma ga dha'i rgyal po bzo",
    "K10D0226_H0227:285a-2": "sbyangs gzugs can snying po la 'di skad ces bka'",
    "K10D0226_H0227:285a-3": "stsal to // rgyal po chen po /",
    "K10D0226_H0227:285a-4": "'di lta ste /",
    "K10D0226_H0227:285a-5": "dper na /",
    "K10D0226_H0227:285a-6": "mi zhig nyal ba'i rmi lam na yul gyi bud",
    "K10D0226_H0227:285a-7": "med bzang mo dang lhan cig tu yongs su spyod",
    "K10D0226_H0227:285a-8": "pa rmis la / de nya la ba las sad",
    "K10D0226_H0227:285a-9": "nas yul gyi bud med bzang mo de dran na",
    "K10D0226_H0227:285a-10": "pa rmis la / / rgyal po chen po /",
    "K10D0226_H0227:285a-11": "'di ji snyam du sems /",
    "K10D0226_H0227:285a-12": "rmi lam gyi yul gyi bud med bzang mo de yod dam /",
    "K10D0226_H0227:285a-13": "gsol pa /",
    "K10D0226_H0227:285a-14": "bcom ldan 'das /",
    "K10D0226_H0227:285a-15": "de ni /",
    "K10D0226_H0227:285a-16": "ma mchis lags so //",
    "K10D0226_H0227:285a-17": "bcom ldan 'das kyis bka' stsal pa; rgyal po chen po /",
    "K10D0226_H0227:285a-18": "'di ji snyam du sems /",
    "K10D0226_H0227:285a-19": "'o na gang rmi lam gyi yul gyi bud med",
    "K10D0226_H0227:285a-20": "bzang mo la mngon par zhen pa'i mi de ci",
    "K10D0226_H0227:285a-21": "mkhas pa'i rang bzhin can yin nam /",
    "K10D0226_H0227:285a-22": "gsol pa; bcom ldan 'das /",
    "K10D0226_H0227:285a-23": "de ni /",
    "K10D0226_H0227:285a-24": "ma lags te /",
    "K10D0226_H0227:285a-25": "de ci'i slang du zhe na /",
    "K10D0226_H0227:285a-26": "bcom ldan 'das /",
    "K10D0226_H0227:285a-27": "rmi lam gyi yul gyi bud med bzang mo'ang shin tu ma mchis shing mi dmigs lags na /",
    "K10D0226_H0227:285a-28": "de dang yongs su spyod pa lta ga la mchis te /",
    "K10D0226_H0227:285a-29": "'di ltar mi de ni /",
    "K10D0226_H0227:285a-30": "phongs shing dub pa'i skal pa can du 'gyur lags so //",
    "K10D0226_H0227:285a-31": "bcom ldan 'das kyis bka' stsal pa; rgyal po chen po /",
    "K10D0226_H0227:285a-32": "de bzhin du byis pa so so'i skye bo thos",
    "K10D0226_H0227:285a-33": "pa dang mi ldan pa'ang mig gis gzugs rnams mthong",
    "K10D0226_H0227:285a-34": "na yid bde bar 'gyur ba'i gzugs rnams la mngon",
    "K10D0226_H0227:285b-0": "par @285b zhen te; mngon par zhen par gyur nas",
    "K10D0226_H0227:285b-1": "rjes su chags par 'gyur ro //",
    "K10D0226_H0227:285b-2": "rjes su chags nas kun tu chags par 'gyur ro //",
    "K10D0226_H0227:285b-3": "kun tu chags nas 'dod chags las byung ba dang /",
    "K10D0226_H0227:285b-4": "zhe sdang las byung ba dang /",
    "K10D0226_H0227:285b-5": "gti mug las byung ba'i las lus dang /",
    "K10D0226_H0227:285b-6": "ngag dang /",
    "K10D0226_H0227:285b-7": "yid kyis mngon par 'du byed de /",
    "K10D0226_H0227:285b-8": "las de mngon par 'dus byas par gyur nas 'gag go /",
    "K10D0226_H0227:285b-9": "'gag pa na shar phyogs su brten te gnas pa ma yin /",
    "K10D0226_H0227:285b-10": "lho phyogs su ma yin /",
    "K10D0226_H0227:285b-11": "nub phyogs su ma yin /",
    "K10D0226_H0227:285b-12": "byang phyogs su ma yin /",
    "K10D0226_H0227:285b-13": "steng du ma yin /",
    "K10D0226_H0227:285b-14": "'og tu ma yin /",
    "K10D0226_H0227:285b-15": "phyogs mtshams rnams su brten te gnas pa ma yin no //",
    "K10D0226_H0227:285b-16": "dus gzhan ji tsam zhig na 'chi ba'i dus dang",
    "K10D0226_H0227:285b-17": "tshod nye bar gnas pa'i tshe de dang skal pa",
    "K10D0226_H0227:285b-18": "'dra ba'i las zad nas rnam par shes pa tha",
    "K10D0226_H0227:285b-19": "ma 'gag pa'i tshe 'di lta ste /",
    "K10D0226_H0227:285b-20": "dper na /",
    "K10D0226_H0227:285b-21": "nyal nyal ba las sad pa'i mi'i yul gyi bud",
    "K10D0226_H0227:285b-22": "med bzang mo lta bur las de yid la mngon",
    "K10D0226_H0227:285b-23": "du 'gyur ro // rgyal po chen po /",
    "K10D0226_H0227:285b-24": "de ltar rnam par shes pa tha ma 'gag cing",
    "K10D0226_H0227:285b-25": "skye ba'i char gtogs pa'i rnam par shes pa dang",
    "K10D0226_H0227:285b-26": "/ po yang na ni /",
    "K10D0226_H0227:285b-27": "lha'i nang du /",
    "K10D0226_H0227:285b-28": "yang na ni /",
    "K10D0226_H0227:285b-29": "mi'i nang du /",
    "K10D0226_H0227:285b-30": "yang na ni /",
    "K10D0226_H0227:285b-31": "lha ma yin gyi nang du /",
    "K10D0226_H0227:285b-32": "yang na ni /",
    "K10D0226_H0227:285b-33": "sems can dmyal ba'i rnams su /",
    "K10D0226_H0227:285b-34": "yang na ni /",
    "K10D0226_H0227:285b-35": "dud 'gro rnams su /",
    "K10D0226_H0227:285b-36": "yang na ni /",
    "K10D0226_H0227:285b-37": "yi dvags rnams su 'byung bar 'gyur ro //",
    "K10D0226_H0227:285b-38": "rgyal po chen po /",
    "K10D0226_H0227:286a-0": "rnam par shes pa dang bo de 'gags ma @286a *//",
    "K10D0226_H0227:286a-1": "thag tu gang la rnam par smin pa myong bar",
    "K10D0226_H0227:286a-2": "'gyur ba mngon pa de dang skal pa 'dra ba'i",
    "K10D0226_H0227:286a-3": "sems kyi rgyud 'byung ngo //",
    "K10D0226_H0227:286a-4": "rgyal po chen po /",
    "K10D0226_H0227:286a-5": "de la chos gang yang 'jig rten 'di nas 'jig",
    "K10D0226_H0227:286a-6": "rten pha rol tu 'pho ba'ang med la 'chi 'pho",
    "K10D0226_H0227:286a-7": "dang skye bar mngon pa'ang yod de /",
    "K10D0226_H0227:286a-8": "rgyal po chen po /",
    "K10D0226_H0227:286a-9": "de la gang rnam par shes pa tha ma 'gag pa de ni /",
    "K10D0226_H0227:286a-10": "'chi 'pho zhes bya; gang rnam par shes pa dang po 'byung ba de ni /",
    "K10D0226_H0227:286a-11": "skye ba zhes bya'o //",
    "K10D0226_H0227:286a-12": "rgyal po chen po /",
    "K10D0226_H0227:286a-13": "rnam par shes pa tha ma 'gag pa'i tshe'ang gang du'ang mi 'gro /",
    "K10D0226_H0227:286a-14": "rnam par shes pa dang po skye ba'i char gtogs",
    "K10D0226_H0227:286a-15": "pa 'byung ba'i tshe'ang gang nas kyang mi 'ong ngo",
    "K10D0226_H0227:286a-16": "// de ci'i phyir zhe na /",
    "K10D0226_H0227:286a-17": "ngo bo nyid dang bral ba'i phyir ro //",
    "K10D0226_H0227:286a-18": "rgyal po chen po /",
    "K10D0226_H0227:286a-19": "de la rnam par shes pa tha ma ni /",
    "K10D0226_H0227:286a-20": "rnam par shes pa tha mas stong /",
    "K10D0226_H0227:286a-21": "'chi 'pho ni /",
    "K10D0226_H0227:286a-22": "'chi 'phos stong /",
    "K10D0226_H0227:286a-23": "las ni /",
    "K10D0226_H0227:286a-24": "las kyis stong /",
    "K10D0226_H0227:286a-25": "rnam par shes pa dang po ni /",
    "K10D0226_H0227:286a-26": "rnam par shes pa dang pos stong /",
    "K10D0226_H0227:286a-27": "skye ba ni /",
    "K10D0226_H0227:286a-28": "skye bas stong la /",
    "K10D0226_H0227:286a-29": "las rnams chud mi za bar mngon pa'ang yod do //",
    "K10D0226_H0227:286a-30": "rgyal po chen po /",
    "K10D0226_H0227:286a-31": "rnam par shes pa dang po'i skye ba'i char gtogs",
    "K10D0226_H0227:286a-32": "pa 'gags ma thag tu bar ma chad par gang",
    "K10D0226_H0227:286a-33": "la rnam par smin pa myong bar 'gyur ba mngon",
    "K10D0226_H0227:286a-34": "pa'i sems kyi rgyud 'byung ngo //",
    "K10D0226_H0227:286a-35": "bcom ldan 'das kyis de skad ces bka' stsal to //",
    "K10D0226_H0227:286b-0": "bde bar gshegs pas de skad gsungs nas ston pas gzhan yang 'di @286b skad ces bka' stsal to //",
    "K10D0226_H0227:286b-1": "'di dag thams cad ming tsam ste //",
    "K10D0226_H0227:286b-2": "'du shes tsam du gnas pa yin //",
    "K10D0226_H0227:286b-3": "brjod pa las ni gzhan gyur pa //",
    "K10D0226_H0227:286b-4": "brjod par bya ba yod ma yin //",
    "K10D0226_H0227:286b-5": "ming ni gang dang gang gis su; ;chos rnams gang dang gang brjod pa //",
    "K10D0226_H0227:286b-6": "de la de ni yod ma yin //",
    "K10D0226_H0227:286b-7": "'di ni chos rnams chos nyid do //",
    "K10D0226_H0227:286b-8": "ming gis ming nyid stong pa ste //",
    "K10D0226_H0227:286b-9": "ming ni ming gis yod ma yin //",
    "K10D0226_H0227:286b-10": "ming med pa yi chos rnams kun //",
    "K10D0226_H0227:286b-11": "ming gis yongs su brjod par byas //",
    "K10D0226_H0227:286b-12": "chos rnams 'di dag yod min te //",
    "K10D0226_H0227:286b-13": "rtog pa las ni kun tu 'byung //",
    "K10D0226_H0227:286b-14": "gang gis stong par rnam rtog pa //",
    "K10D0226_H0227:286b-15": "rtog pa de'ang 'di na med /",
    "K10D0226_H0227:286b-16": "mig gis gzugs ni mthong ngo zhes //",
    "K10D0226_H0227:286b-17": "yang dag gzigs pas gang gsungs pa //",
    "K10D0226_H0227:286b-18": "'jig rten log pa'i ngang can la //",
    "K10D0226_H0227:286b-19": "kun rdzob bden par de gsungs so //",
    "K10D0226_H0227:286b-20": "tshogs nas mthong zhes gang dag tu; ;'dren pas rab tu bstan mdzad pa //",
    "K10D0226_H0227:286b-21": "de ni don dam gdags pa'i sa //",
    "K10D0226_H0227:286b-22": "blo dang ldan pas bka' stsal to //",
    "K10D0226_H0227:286b-23": "mig gis gzugs rnams mi mthong zhing //",
    "K10D0226_H0227:286b-24": "yid kyis chos rnams mi rig pa; ;de ni bden pa mchog yin te //",
    "K10D0226_H0227:286b-25": "de la 'jig rten mi dpog go /",
    "K10D0226_H0227:286b-26": "bcom ldan 'das kyis de skad ces bka' stsal nas",
    "K10D0226_H0227:286b-27": "yul ma ga dha'i rgyal po bzo sbyangs gzugs can",
    "K10D0226_H0227:286b-28": "snying po dang / byang chub sems dpa' de dag dang /",
    "K10D0226_H0227:286b-29": "dge slong de dag dang /",
    "K10D0226_H0227:286b-30": "lha dang /",
    "K10D0226_H0227:286b-31": "mi dang /",
    "K10D0226_H0227:286b-32": "lha ma yin dang /",
    "K10D0226_H0227:287a-0": "dri zar bcas pa'i 'jig rten yi rang ste bcom ldan 'das kyis gsungs pa la mngon @287a *//",
    "K10D0226_H0227:287a-1": "bstod do //",
    "K10D0226_H0227:287a-2": "'phags pa srid pa 'pho ba zhes bya ba theg pa chen po'i mdo rdzogs so ////",
    "K10D0226_H0227:287a-3": "rgya gar gyi mkhan po dzi na mi tra dang /",
    "K10D0226_H0227:287a-4": "d'a na sh'i la dang /",
    "K10D0226_H0227:287a-5": "zhu chen gyi lo ts'a ba bandhe ye shes sdes bsgyur cing zhus te /"
}