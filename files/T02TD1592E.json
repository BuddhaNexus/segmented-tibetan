{
    "T02TD1592E:111b-0": "@111b # // rgya gar skad du /",
    "T02TD1592E:111b-1": "badzra b'a r'a h'i s'a dha nam /",
    "T02TD1592E:111b-2": "bod skad du /",
    "T02TD1592E:111b-3": "rdo rje phag mo'i sgrub pa'i thabs /",
    "T02TD1592E:111b-4": "dpal rdo rje phag mo la phyag 'tshal lo //",
    "T02TD1592E:111b-5": "dang po rnal 'byor pas rang gi snying gar aa las zla ba'i dkyil 'khor de'i steng du yi ge hr'i:de'i 'od kyis lus bdag dang gzhan dang zhing sbyang bar bya'o //",
    "T02TD1592E:111b-6": "de nas 'od zer 'phros pas rdo rje phag mo dang /",
    "T02TD1592E:111b-7": "sangs rgyas dang byang chub sems dpa' rnams spyan drang bar bya'o //",
    "T02TD1592E:111b-8": "de nas phyag byas te /",
    "T02TD1592E:111b-9": "nang gi mchod pa dang /",
    "T02TD1592E:111b-10": "gsang ba'i mchod pa dang /",
    "T02TD1592E:111b-11": "phyi'i mchod pa'o //",
    "T02TD1592E:111b-12": "de dag gi spyan sngar sdig pa bshags pa dang /",
    "T02TD1592E:111b-13": "rdzes su yi rang ba dang /",
    "T02TD1592E:111b-14": "gsol ba gdab pa dang /",
    "T02TD1592E:111b-15": "dge ba'i rtsa ba bsngo bar bya ste /",
    "T02TD1592E:111b-16": "de nas skyabs su 'gro ba bya'o //",
    "T02TD1592E:111b-17": "de nas byams pa dang /",
    "T02TD1592E:111b-18": "snying rje dang /",
    "T02TD1592E:111b-19": "dga' ba dang /",
    "T02TD1592E:111b-20": "btang snyoms bsgoms la byang chub tu sems bskyed par bya'o //",
    "T02TD1592E:111b-21": "de nas aom sva bh'a ba shuddha: sarba dharmm'a: sva bh'a ba shuddho&amp; ham /",
    "T02TD1592E:111b-22": "zhes brjod la /",
    "T02TD1592E:111b-23": "rang gi lus dang /",
    "T02TD1592E:111b-24": "zla ba dang yi ge dang /",
    "T02TD1592E:111b-25": "thig le yang mi snang bar byas nas stong pa nyid du bsgoms la /",
    "T02TD1592E:111b-26": "auom [?] sh'u n+ya t'a dzny'a na badzra sva bh'a ba a'atma ko&amp; ham zhes bya bas brtan par bya'o //",
    "T02TD1592E:111b-27": "de nas pam las padma 'dab ma brgyad pa /",
    "T02TD1592E:111b-28": "de'i steng du aa las zla ba'i dkyil 'khor //",
    "T02TD1592E:111b-29": "de'i steng du hr'i: dmar po las rdo rje rtse lnga pa dmar po dang /",
    "T02TD1592E:111b-30": "lte ba la nyi ma la gnas pa'i hr'i: dmar po /",
    "T02TD1592E:111b-31": "de'i 'od zer gyis 'gro ba sbyangs te /",
    "T02TD1592E:111b-32": "slar 'dus pa dang /",
    "T02TD1592E:111b-33": "de dag thams cad yongs su gyur pa las /",
    "T02TD1592E:111b-34": "rdo rje phag mo zhal gcig pa spyan gsum pa /",
    "T02TD1592E:111b-35": "sku mdog dmar ba zhal mche ba gtsigs pa skra grol ba /",
    "T02TD1592E:111b-36": "phyag gnyis pa /",
    "T02TD1592E:111b-37": "gcer bu dum bu'i ske rags kyis brgyan pa /",
    "T02TD1592E:111b-38": "phyag g-yas na gdug pa rnams la sdigs mdzub mdzad pa'i rdo rje bsnams pa /",
    "T02TD1592E:111b-39": "g-yon na khrag gis bkang ba'i thod pa dang kha tv'am ga bsnams pa bskal pa'i me lta bu'i gzi brjid dang ldan ba /",
    "T02TD1592E:112a-0": "bde @112a * //",
    "T02TD1592E:112a-1": "ba chen po dang thugs rje chen po'i rang bzhin can no //",
    "T02TD1592E:112a-2": "nyi ma la gnas pa'i hr'i: sa snying ga byin gyis brlab pa'o //",
    "T02TD1592E:112a-3": "mgo bor aom dkar po /",
    "T02TD1592E:112a-4": "mgrin par a'a: dmar po //",
    "T02TD1592E:112a-5": "snying gar h'um nag po bsam par bya'o //",
    "T02TD1592E:112a-6": "de nas yi ge bzhi las 'od zer 'phros pas phyogs bcu'i de bzhin gshags pa thams cad kyi sku dang /",
    "T02TD1592E:112a-7": "gsung dang /",
    "T02TD1592E:112a-8": "thugs dang /",
    "T02TD1592E:112a-9": "ye shes sems dpa' bskul te spyan drangs la yi ge so so la thim par bsam mo //",
    "T02TD1592E:112a-10": "de'i rjes la aom a'a: h'um hr'i: h'um sarbba yo gi n'i k'a ya b'a ka tsitta badzra sva bh'a ba a'atma ko&amp; ham /",
    "T02TD1592E:112a-11": "zhes pa dang /",
    "T02TD1592E:112a-12": "aom badzra shuddha: sarba dharma badzra shuddho&amp; ham /",
    "T02TD1592E:112a-13": "zhes pas nga rgyal brtan par bya'o //",
    "T02TD1592E:112a-14": "de nas lte bar aom bam rdo rje phag mo /",
    "T02TD1592E:112a-15": "snying gar ham yom ya mi ni /",
    "T02TD1592E:112a-16": "khar aom hrim mom rmongs byed ma'o //",
    "T02TD1592E:112a-17": "mgo bor aom hrem hrim skyong byed ma'o //",
    "T02TD1592E:112a-18": "spyi gtsug tu aom h'um h'um skrag byed ma'o //",
    "T02TD1592E:112a-19": "yan lag thams cad la phat phat tsandi ka'o //",
    "T02TD1592E:112a-20": "de nas ye shes sems dpa' spyan drang ba'i phyir /",
    "T02TD1592E:112a-21": "snying ga'i hr'i: las 'od 'phros pas rdo rje phag mo spyan drangs te /",
    "T02TD1592E:112a-22": "snying po'i phyag rgya bstan la dza: h'um bam ho: zhes brjod pas gnyis su med par bya ste /",
    "T02TD1592E:112a-23": "aom yo ga shuddha: sarbba dharmm'a yo ga shuddho&amp; ham /",
    "T02TD1592E:112a-24": "zhes pas nga rgyal brtan par bya'o //",
    "T02TD1592E:112a-25": "de nas hr'i:'i 'od kyis rgyal ba rigs lnga spyan drangs te /",
    "T02TD1592E:112a-26": "mchod pa byas te /",
    "T02TD1592E:112a-27": "byang chub rdo rje sangs rgyas la //",
    "T02TD1592E:112a-28": "ji ltar mchod cing gsol ba ltar //",
    "T02TD1592E:112a-29": "bdag la bsrung ba'i don gyi phyir //",
    "T02TD1592E:112a-30": "nam mkha'i rdo rje deng bdag stsol //",
    "T02TD1592E:112a-31": "zhes gsol ba btab pas rigs lnga'i thugs ka nas mkha' 'gro ma lnga phyag na bum pa thogs pa byung nas /",
    "T02TD1592E:112a-32": "rdo rje chen po'i dbang bskur ba //",
    "T02TD1592E:112a-33": "khams gsum kun gyis phyag byas shing //",
    "T02TD1592E:112a-34": "gsang ba gsum gyi gnas las byung //",
    "T02TD1592E:112a-35": "sangs rgyas kun gyis sbyin par bya //",
    "T02TD1592E:112a-36": "zhes pa dang /",
    "T02TD1592E:112a-37": "ji ltar bltams pa zhes pas sngags kyi dbang bskur la /",
    "T02TD1592E:112a-38": "mi bskyod pas dbu brgyan par bsam mo //",
    "T02TD1592E:112a-39": "de nas bdud rtsi myang ba dang /",
    "T02TD1592E:112a-40": "mchod pa dang /",
    "T02TD1592E:112a-41": "bstod pa bya'o //",
    "T02TD1592E:112a-42": "de nas rnal 'byor bzhi'i rim pas ci nus su bsgom par bya'o //",
    "T02TD1592E:112b-0": "skyo bar gyur na snying po @112b dang nye ba'i snying po bzlas par bya'o //",
    "T02TD1592E:112b-1": "thun bar rnams la skad cig mas lhar bsam /",
    "T02TD1592E:112b-2": "dbang dang bzlas pa'i bar du bya'o /",
    "T02TD1592E:112b-3": "thun tha ma la ye shes sems dpa' gshegs pa dang /",
    "T02TD1592E:112b-4": "yi ge brgya pa dang smon lam gdab pa la sogs pa bya'o //",
    "T02TD1592E:112b-5": "rdo rje phag mo'i sgrub pa'i thabs /",
    "T02TD1592E:112b-6": "pandi ta chen po dpal mar me mdzad ye shes kyis mdzad pa rdzogs so//"
}