{
    "T07D4102:223a-0": "@223a # // rgya gar skad du /",
    "T07D4102:223a-1": "sh'astra g'a th'a sam gra ha n'a ma /",
    "T07D4102:223a-2": "bod skad du /",
    "T07D4102:223a-3": "bstan bcos tshigs su bcad pa bsdus pa zhes bya ba /",
    "T07D4102:223a-4": "'phags pa 'jam dpal gzhon nur gyur pa la phyag 'tshal lo ;",
    "T07D4102:223a-5": "/ skyes bu khyu mchog khyod 'dra'i dge sbyong chen po gzhan dag lha yul sa la med //",
    "T07D4102:223a-6": "'jig rten 'di na'ang yod pa ma yin rnam thos bu yi gnas na'ang yod ma yin //",
    "T07D4102:223a-7": "lha yi pho brang gnas mchog dag na 'ang med la phyogs sam phyogs mtshams dag na'ang med //",
    "T07D4102:223a-8": "ri dang nags su bcas pa'i sa steng rgyas pa kun du bskor yang ga la yod //",
    "T07D4102:223a-9": "ngag dag sangs rgyas skyabs song nas //",
    "T07D4102:223a-10": "gang dag nyin dang mtshan rnams su /",
    "T07D4102:223a-11": "rtag tu sangs rgyas dran byed pa /",
    "T07D4102:223a-12": "de dag mi yi rnyed pa yin //",
    "T07D4102:223a-13": "gang dag chos la skyabs song nas //",
    "T07D4102:223a-14": "gang dag nyin dang mtshan rnams su //",
    "T07D4102:223a-15": "rtag tu chos ni dran byed pa //",
    "T07D4102:223a-16": "de dag mi yi rnyed pa yin //",
    "T07D4102:223a-17": "gang dag dge 'dun skyabs song nas //",
    "T07D4102:223a-18": "gang dag nyin dang mtshan rnams su //",
    "T07D4102:223a-19": "rtag tu dge 'dun dran byed pa //",
    "T07D4102:223a-20": "de dag mi yi rnyed pa yin //",
    "T07D4102:223a-21": "bsod nams byas shing sdig pa ma byas la //",
    "T07D4102:223a-22": "mkhas pa rnams kyis sngon gyi chos spyod pa //",
    "T07D4102:223b-0": "de ni bdag ste nam yang @223b 'chis mi 'jigs //",
    "T07D4102:223b-1": "brtan pa'i gru yis pha rol 'gro ba bzhin //",
    "T07D4102:223b-2": "'jig rten thams cad rab tu 'gul //",
    "T07D4102:223b-3": "'jig rten thams cad rab tu g-yos //",
    "T07D4102:223b-4": "'jig rten thams cad rab tu bsregs //",
    "T07D4102:223b-5": "'jig rten thams cad dud pas bdugs //",
    "T07D4102:223b-6": "'gul ba med cing g-yos med la //",
    "T07D4102:223b-7": "so so'i skye bos ma bsten cing //",
    "T07D4102:223b-8": "gang na'ang bdud kyi rten med pa //",
    "T07D4102:223b-9": "der ni bdag yid mngon par dga' //",
    "T07D4102:223b-10": "gang dag rgyal ba rnam 'dren la //",
    "T07D4102:223b-11": "byed pa chung ngu 'ang byed 'gyur ba //",
    "T07D4102:223b-12": "de dag mtho ris sna tshogs pa //",
    "T07D4102:223b-13": "bgrod nas 'chi med gnas 'thob po //",
    "T07D4102:223b-14": "dgon pa 'dir ni gnas pa dang //",
    "T07D4102:223b-15": "zhi zhing tshangs par spyod pa dang //",
    "T07D4102:223b-16": "zas gcig za bar byed rnams kyi ;",
    "T07D4102:223b-17": "; mdog ni gang gis gsal bar 'gyur //",
    "T07D4102:223b-18": "'das pa la ni ma chags shing //",
    "T07D4102:223b-19": "ma 'ongs pa la'ang mngon mi dga' //",
    "T07D4102:223b-20": "da ltar byung ba thob nas 'dir //",
    "T07D4102:223b-21": "shes bzhin so sor dran ldan pa //",
    "T07D4102:223b-22": "so sor brtags nas za byed pa //",
    "T07D4102:223b-23": "de yis mdog ni gsal bar 'gyur //",
    "T07D4102:223b-24": "chos la kun dga' chos la dga' //",
    "T07D4102:223b-25": "chos rnams rjes su rnam sems shing //",
    "T07D4102:223b-26": "chos rjes dran pa'i dge slong ni //",
    "T07D4102:223b-27": "chos las yongs su nyams mi 'gyur //",
    "T07D4102:223b-28": "mkhas gang 'tsho ba'i 'jig rten du //",
    "T07D4102:223b-29": "dad dang shes rab rnyed pa ni //",
    "T07D4102:223b-30": "de nyid 'di yi nor mchog ste //",
    "T07D4102:223b-31": "'di yi nor gzhan dman pa yin //",
    "T07D4102:223b-32": "chos gnas tshul khrims phun sum tshogs //",
    "T07D4102:223b-33": "ngo tsha shes shing bden par smra //",
    "T07D4102:223b-34": "bdag nyid byed par gyur pa ni //",
    "T07D4102:223b-35": "de la skye bo dga' bar byed //",
    "T07D4102:223b-36": "thos pas chos ni bye brag shes //",
    "T07D4102:223b-37": "thos pas sdig las ldog par byed //",
    "T07D4102:223b-38": "thos pas don ma yin pa spong //",
    "T07D4102:223b-39": "thos pas mya ngan 'das pa thob //",
    "T07D4102:223b-40": "sdig pa thams cad mi bya ste //",
    "T07D4102:223b-41": "dge ba phun sum tshogs par bya //",
    "T07D4102:223b-42": "rang gi sems ni yongs su gdul //",
    "T07D4102:223b-43": "'di ni sangs rgyas bstan pa'o //",
    "T07D4102:223b-44": "bsod nams dag ni bya ba ste //",
    "T07D4102:223b-45": "bsod nams ma byas sdug bsngal lo //",
    "T07D4102:223b-46": "'jig rten 'di dang gzhan dag tu //",
    "T07D4102:223b-47": "bsod nams byas pas dga' bar 'gyur //",
    "T07D4102:223b-48": "bden par smra bya khro mi bya //",
    "T07D4102:223b-49": "slong la chung yang sbyin par bya //",
    "T07D4102:223b-50": "'dir ni gnas gsum 'di dag gis //",
    "T07D4102:223b-51": "lha rnams kyi ni nang du 'gro //",
    "T07D4102:223b-52": "bsod nams dag gi rnam smin bde //",
    "T07D4102:223b-53": "bsam pa yang dag 'grub 'gyur zhing //",
    "T07D4102:223b-54": "myur du byang chub dam pa dang //",
    "T07D4102:223b-55": "mya ngan 'das pa thob par 'gyur //",
    "T07D4102:223b-56": "sbyin pas bsod nams rab tu 'phel //",
    "T07D4102:224a-0": "yang dag sdom pas @224a * //",
    "T07D4102:224a-1": "dgra mi sogs //",
    "T07D4102:224a-2": "dge dang ldan pas sdig pa spong //",
    "T07D4102:224a-3": "nyon mongs zad pas mya ngan 'das //",
    "T07D4102:224a-4": "brgyan pa byas kyang chos ni spyod byed la //",
    "T07D4102:224a-5": "dul zhing yang dag bsdams pa tshangs par spyod //",
    "T07D4102:224a-6": "'byung pa kun la chad pa spangs pa de //",
    "T07D4102:224a-7": "bram ze dge sbyong de yin dge slong de //",
    "T07D4102:224a-8": "dad dang ngo tsha tshul dang sbyin pa yang //",
    "T07D4102:224a-9": "chos 'di dag ni skyes bu dam pas bsngags //",
    "T07D4102:224a-10": "lam 'di nas ni lha yul 'gro bar gsungs //",
    "T07D4102:224a-11": "'di yis lha yi 'jig rten dag tu 'gro //",
    "T07D4102:224a-12": "bor ba 'di dag gang yin dang //",
    "T07D4102:224a-13": "phyogs dang phyogs mtshams 'thor ba dang //",
    "T07D4102:224a-14": "rus pa thi ba'i mdog lta bu //",
    "T07D4102:224a-15": "de mthong 'di la ci zhig dga' //",
    "T07D4102:224a-16": "kye ma 'dus byas rnams mi rtag / skye zhing 'jig pa'i chos can yin //",
    "T07D4102:224a-17": "skyes nas 'jig par 'gyur ba ste //",
    "T07D4102:224a-18": "de dag nye bar zhi ba bde //",
    "T07D4102:224a-19": "bsags pa kun mtha' 'dzad pa ste //",
    "T07D4102:224a-20": "mthon po'i mtha' ni lhung ba yin //",
    "T07D4102:224a-21": "'dus pa'i mtha' ni 'bral ba ste //",
    "T07D4102:224a-22": "'tsho ba'i mtha' ni 'chi ba yin ;",
    "T07D4102:224a-23": "/'jig rten bde zhing lo legs 'gyur //",
    "T07D4102:224a-24": "'bru rnams 'byor zhing chos rgyal shog / nad dang gnod pa gang yod pa //",
    "T07D4102:224a-25": "thams cad rab tu zhi gyur cig / bstan bcos tshigs su bcad pa bsdus pa zhes bya ba /",
    "T07D4102:224a-26": "slob dpon dbyig gnyen gyis mdzad pa rdzogs so /",
    "T07D4102:224a-28": "// / rgya gar gyi mkhan po dha rm'a ka ra",
    "T07D4102:224a-29": "dang lo ts'a ba ban de ye shes snying pos"
}