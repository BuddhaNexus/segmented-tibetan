{
    "T02TD3280E:27a-0": "@27a # // rgya gar skad du /",
    "T02TD3280E:27a-1": "bar ma'i shva s'a dha nam /",
    "T02TD3280E:27a-2": "bod skad du /",
    "T02TD3280E:27a-3": "rta mchog gi sgrub thabs so /",
    "T02TD3280E:27a-4": "de kho na bzhin du nyi ma dang yi ge h'um mthing nag las byung ba'i rta mchog dmar po zhal bzhi phyag brgyad pa /",
    "T02TD3280E:27a-5": "zhabs bzhi pa ste /",
    "T02TD3280E:27a-6": "zhal dang po ni khro bo'i sgeg bag dang ldan pa'i spyan gsum pa'o //",
    "T02TD3280E:27a-7": "g-yas pa ni drag dang ldan pa'o //",
    "T02TD3280E:27a-8": "g-yon pa ni tshangs pa'i zhal lo //",
    "T02TD3280E:27a-9": "spyi bo na ni 'gying bag dang ldan zhing so tshigs kyi ma ko bsdams pa'i rta'i zhal ljang gu'o //",
    "T02TD3280E:27b-0": "g-yas pa'i phyag gcig gis ni sna tshogs rdo rje dang bcas pas @27b ba dan rtse gsum pa bsnams nas bslang ba'i stang stabs mdzad pa'o //",
    "T02TD3280E:27b-1": "g-yon pa'i phyag bsnyal ba gcig gis ni sna tshogs padma bsnams par mdzad pa'o //",
    "T02TD3280E:27b-2": "yang g-yas pas ba dan rtse gsum pa'i rnam par bslang ba'i stang stabs mdzad pa'o //",
    "T02TD3280E:27b-3": "yang phyag g-yon pas 'khor lo bsnams pa'o //",
    "T02TD3280E:27b-4": "yang phyag g-yas pa gnyis kyis ni ral gri dang mda'o //",
    "T02TD3280E:27b-5": "g-yon pa'i phyag lhag ma gnyis kyis ni dbyug to dang gzhu bsnams pa'o //",
    "T02TD3280E:27b-6": "zhabs g-yas pa brkyang bskum du mdzad pa gcig gis ni dbang mo dang dpal mo mnan nas gnas pa'o //",
    "T02TD3280E:27b-7": "g-yas kyi zhabs gnyis pas ni dga' ma dang sdug ma'o //",
    "T02TD3280E:27b-8": "g-yon pa'i zhabs dang po gcig gis ni dbang po dang mngar byed kyang ngo //",
    "T02TD3280E:27b-9": "g-yon pa'i zhabs gnyis pas ni rgyal byed dang gnas ldan yang ngo //",
    "T02TD3280E:27b-10": "de ltar bdag nyid bsgom par bya ba yin no //",
    "T02TD3280E:27b-11": "phyag rgya ni sna tshogs rdo rje dang /",
    "T02TD3280E:27b-12": "ba dan rtse gsum pa slong ba ni rta mchog gi phyag rgya'o//",
    "T02TD3280E:27b-13": "sngags ni /",
    "T02TD3280E:27b-14": "aom sumbha ni sumbha h'um /",
    "T02TD3280E:27b-15": "zhes bya ba'o //",
    "T02TD3280E:27b-16": "rta mchog gi sgrub thabs so /",
    "T02TD3280E:27b-18": "// / mkhas pa aa bh'a ya las dge slong tshul khrims rgyal mtshan gyis bsgyur ba'o//"
}