{
    "T02TD2286E:145a-0": "@145a # // rgya gar skad du /",
    "T02TD2286E:145a-1": "d'a ki ni au pa ya shr'i dha ra mi sa ra bhi ra n'a ma /",
    "T02TD2286E:145a-2": "bod skad du /",
    "T02TD2286E:145a-3": "mkha' 'gro ma'i man ngag snyan nas snyan du brgyud pa gdung ba bcang pa'i gdams pa zhes bya ba /",
    "T02TD2286E:145a-4": "bla ma rje btsun rnams la phyag 'tshal lo //",
    "T02TD2286E:145a-5": "rdo rje mkha' 'gro ma rnams la phyag 'tshal lo //",
    "T02TD2286E:145a-6": "bla ma rje btsun mchog dang byin rlabs 'byung ba'i gnas //",
    "T02TD2286E:145a-7": "rnal 'byor ma dang mkha' 'gro'i tshogs rnams la //",
    "T02TD2286E:145a-8": "gus pa mchog gis rab tu rtse gcig 'dus par byas nas kyang //",
    "T02TD2286E:145a-9": "skal ldan gdung ba gang zag dung ba gcad pa'i phyir //",
    "T02TD2286E:145a-10": "bla ma rnams kyi brgyud pa'i man ngag bri //",
    "T02TD2286E:145a-11": "de la rten gyi gang zag skal ba dang ldan zhing tshogs chen po bsags pa des /",
    "T02TD2286E:145a-12": "bla ma dam pa rnams yun ring bar bsten cing gdams pas rgyud yongs su bsgos par gyur kyang /",
    "T02TD2286E:145a-13": "gdams ngag gis goms par ma gyur cing /",
    "T02TD2286E:145a-14": "yid gdung ba mchad pa dag la rdo rje mkha' 'gro ma rnams kyis /",
    "T02TD2286E:145a-15": "slob dpon chen po dombi he ru ka la sogs pa rnams la brdar gsungs pa de dag bdag gis bstan par bya'o //",
    "T02TD2286E:145a-16": "de 'ang mkha' 'gro ma ro mas /",
    "T02TD2286E:145a-17": "slob dpon dombi he ru ka la lta ba'i gnas lugs brdar gsungs pa //",
    "T02TD2286E:145a-18": "til 'bru dang ni sgron mas phyogs kun gsal bar byed //",
    "T02TD2286E:145a-19": "sngags kyis btab pa'i dug ni sman gyi mchog tu gyur pa ste //",
    "T02TD2286E:145a-20": "rma bya'i zas ni gzhan du gyur pa yod ma yin //",
    "T02TD2286E:145a-21": "tsandan dri dang ri dags la rtsi'i dri bzhin no //",
    "T02TD2286E:145a-22": "chu zla dang ni rgya mtsho'i rlabs ni tha dad cung zad med //",
    "T02TD2286E:145a-23": "sol ba'i rang bzhin gang gi kha dog nag po dag dang mtshungs //",
    "T02TD2286E:145a-24": "ri bo chen po gang gis bskyod par mi nus pas //",
    "T02TD2286E:145a-25": "gangs ri'i chu ni gzhan du gyur pa yod min no //",
    "T02TD2286E:145a-26": "dper na dri dang sgog skya tha dad gyur pa med //",
    "T02TD2286E:145a-27": "nyi ma zla ba'i yon tan gsal ba yin //",
    "T02TD2286E:145a-28": "mkha' la bya 'phur rjes ni tshol bas rnyed mi 'gyur//",
    "T02TD2286E:145b-0": "@145b nam mkha'i khams ni rtog ge'i spyod yul ma yin no //",
    "T02TD2286E:145b-1": "mandala dag ni phyogs las thams cad rab tu snyoms //",
    "T02TD2286E:145b-2": "dper na ro langs dang ni sa pra ko ne bzhi na //",
    "T02TD2286E:145b-3": "dpa' bo ngo mtshar nor bu shel bzhin no //",
    "T02TD2286E:145b-4": "zhes gsungs te /",
    "T02TD2286E:145b-5": "de dag ni gnas lugs kyi gdung ba bcad pa'i gdams pa zhes bya ste dang bo'o /",
    "T02TD2286E:145b-7": "// / de nas mkha' 'gro ma sidha dha ras /",
    "T02TD2286E:145b-8": "slob dpon dombi he ru ka la bsgom pa'i don brdar gsungs pa ni /",
    "T02TD2286E:145b-9": "gnas ni tshang tshing dag gam dur khrod du //",
    "T02TD2286E:145b-10": "bdag med pa yi mdza' mo dag dang phrad byas la //",
    "T02TD2286E:145b-11": "yid ni rab dga'i bsam pa yis //",
    "T02TD2286E:145b-12": "dper na las zin pa yi kyes bu bzhin //",
    "T02TD2286E:145b-13": "dman pa'i don stor nam mkhar khyer bar bya //",
    "T02TD2286E:145b-14": "chu bo chen po rgyun du bab pa bzhin //",
    "T02TD2286E:145b-15": "drang srong ku shu gtsang ma'i steng du gzhag / mar me'i rtse mo rlung gis mi bskyod dang //",
    "T02TD2286E:145b-16": "me long g-ya' med bzhin du gsal bar phyi //",
    "T02TD2286E:145b-17": "bu ni yid 'ong bral ba'i ma bzhin du //",
    "T02TD2286E:145b-18": "rus sbal dang ni mkhar gzhong nyi ma la //",
    "T02TD2286E:145b-19": "rtsal dang ldan pa'i 'phong slob brtson pa ste //",
    "T02TD2286E:145b-20": "bsdams pa'i brtson ni nges par grol bar 'gyur //",
    "T02TD2286E:145b-21": "sa le sbram las byas pa'i rgyan bzhin du //",
    "T02TD2286E:145b-22": "bu ram dag gi ro la myang bar bya //",
    "T02TD2286E:145b-23": "zhes gsungs pa ste /",
    "T02TD2286E:145b-24": "de dag ni bsgom pa'i gnas lugs kyi gdung ba gcad pa'i gdams pa zhes bya ste gnyis pa'o /",
    "T02TD2286E:145b-26": "// / de nas mkha' 'gro ma l'a mas slob dpon he ru ka la spyod pa'i don brdar gsungs pa ni /",
    "T02TD2286E:145b-27": "bag ma dang ni smyon ma'i tshul bzhin te //",
    "T02TD2286E:145b-28": "glang po btsongs la phag rgod gsad par bya //",
    "T02TD2286E:145b-29": "nya ni rgya mtsho chen por yangs pa che //",
    "T02TD2286E:145b-30": "nags rnams mo ya phung por rab tu bsreg / spyan gzigs zas la rag tu longs spyod bya //",
    "T02TD2286E:145b-31": "res 'ga' mgyogs pa'i rta la bzhon pa bya //",
    "T02TD2286E:145b-32": "gri gug rnon po'i mtshon cha dag gis ni //",
    "T02TD2286E:145b-33": "ce spyang dur khrod dag tu rnam par rol //",
    "T02TD2286E:145b-34": "'dab chags khra yi rtsal ni shin du drag / wa ni dur khrod nyid du shin du gzhol //",
    "T02TD2286E:145b-35": "chang 'thungs pa dang yul rnams gzhol ba 'dra //",
    "T02TD2286E:146a-0": "me tog dag la bung ba @146a * //",
    "T02TD2286E:146a-1": "rgyu ba bzhin //",
    "T02TD2286E:146a-2": "bu chung dang ni seng ge me long mtshungs //",
    "T02TD2286E:146a-3": "stag ni 'jigs pa med par kun du rgyu //",
    "T02TD2286E:146a-4": "lkugs pa dag ni kha las khyod ma 'da' //",
    "T02TD2286E:146a-5": "zhes gsungs pa ste /",
    "T02TD2286E:146a-6": "de dag ni spyod pa'i gnas lugs gdung ba gcad pa'i gdams pa ste gsum pa'o /",
    "T02TD2286E:146a-8": "// / de nas mkha' 'gro ma kam ka ro ma has /",
    "T02TD2286E:146a-9": "slob dpon dombi he ru ka la nyams su myong ba'i don brdar gsungs pa ni /",
    "T02TD2286E:146a-10": "dkar po chos ni zla ba'i rim pa ste //",
    "T02TD2286E:146a-11": "gzha' tshon dag ni nam mkha' dag la mdzes //",
    "T02TD2286E:146a-12": "gzhon nu ma yis ma smras ci ste go //",
    "T02TD2286E:146a-13": "'khur ba chus bkang pa ni smra mi byed //",
    "T02TD2286E:146a-14": "khug rna lta bu sni [?] ba'i rnam pa yin //",
    "T02TD2286E:146a-15": "dbul po'i rang bzhin gter ldan shin tu ngo mtshar che //",
    "T02TD2286E:146a-16": "lan tshva chu nyid la ni rab tu thim //",
    "T02TD2286E:146a-17": "nam mkha'i nyams las 'da' bar mi byed do //",
    "T02TD2286E:146a-18": "bslus pa'i chos rnams la ni re bar mi byed cing //",
    "T02TD2286E:146a-19": "ral gri'i ngar ni snum gyis nyams par 'gyur //",
    "T02TD2286E:146a-20": "rgyal po dag ni rkun pos 'jigs mi byed //",
    "T02TD2286E:146a-21": "wa yis seng ge skrag par 'gyur ma yin //",
    "T02TD2286E:146a-22": "mkha' lding rnams ni mkha' las dpangs mi dma' //",
    "T02TD2286E:146a-23": "'di nyid yin dang ma yin gang yang min //",
    "T02TD2286E:146a-24": "sus byas gang yin go ba su zhig yin //",
    "T02TD2286E:146a-25": "zhes gsungs pa ste /",
    "T02TD2286E:146a-26": "de dag ni nyams su myong ba'i gnas lugs kyi gdung ba gcad pa'i gdams pa ste bzhi pa'o /",
    "T02TD2286E:146a-28": "// / de nas mkha' 'gro ma ma tre yis slob dpon dombi he ru ka la 'bras bu'i gnas lugs kyi gdung ba gcad pa'i brdar gsungs pa ni /",
    "T02TD2286E:146a-29": "yi ge bzhi pa dag gis zla ba rgyas //",
    "T02TD2286E:146a-30": "he ru ka yi nam mkha'i ngang nyid de //",
    "T02TD2286E:146a-31": "rdo rje dang ni padma yi ge bral //",
    "T02TD2286E:146a-32": "kha tv'am ga ni nyi ma'i 'od zer bzhin //",
    "T02TD2286E:146a-33": "rdo rje dang ni ljon shing 'bras bu ste //",
    "T02TD2286E:146a-34": "bya ni ngang pa chu na rtag tu gnas //",
    "T02TD2286E:146a-35": "padma'i stong bu 'dab ma rab tu rgyas //",
    "T02TD2286E:146a-36": "da ma ru ni bung ba'i rtsi dang mtshungs //",
    "T02TD2286E:146a-37": "bdud rtsi skal ldan rnams la chu shel te //",
    "T02TD2286E:146a-38": "rin chen bdun la rgyal pos mnga' yang mdzad //",
    "T02TD2286E:146a-39": "rnam grangs rnams ni ras kyis shes la bkab //",
    "T02TD2286E:146a-40": "kun 'dar ma la bye brag gang yang med //",
    "T02TD2286E:146a-41": "rtsal chen rdzogs pa'i seng ge gangs la gnas //",
    "T02TD2286E:146b-0": "shel ni phyi @146b nang med par shin du dag / btso ma'i gser ni dri ma'i g-ya' dang bral //",
    "T02TD2286E:146b-1": "zhes gsungs pa ste /",
    "T02TD2286E:146b-2": "de dag 'bras bu'i gnas lugs kyi gdung ba gcad pa'i gdams pa ste lnga pa'o /",
    "T02TD2286E:146b-4": "// / mkha' 'gro ma ma ha las /",
    "T02TD2286E:146b-5": "slob dpon dombi he ru ka la /",
    "T02TD2286E:146b-6": "gang du gsungs pa de dag kyang /",
    "T02TD2286E:146b-7": "gnyis med kyi rnal 'byor du bya ba'i brdar gsungs pa ni /",
    "T02TD2286E:146b-8": "rgyal po rnams ni rin chen skal bar ldan //",
    "T02TD2286E:146b-9": "sman pa bzang dang phrad par gyur pa las //",
    "T02TD2286E:146b-10": "nyi ma'i dkyil 'khor mun pa sel ba ltar //",
    "T02TD2286E:146b-11": "rus sbal rgya mtsho dag tu 'gro mi 'gyur //",
    "T02TD2286E:146b-12": "stobs ldan gyad kyis pha rol 'joms par byed //",
    "T02TD2286E:146b-13": "ri bo 'gyel na chu rnams 'brub par byed //",
    "T02TD2286E:146b-14": "nags khrod dag na rngon pa glu rnams len //",
    "T02TD2286E:146b-15": "me shel ras bal 'dus pas me 'byung 'gyur //",
    "T02TD2286E:146b-16": "gser 'gyur rtsi ni shin tu ngo mtshar che //",
    "T02TD2286E:146b-17": "chu dang bcas pa'i skye shing lo 'dab rgyas //",
    "T02TD2286E:146b-18": "sbur len nor bu dag ni sbur rnams sdud //",
    "T02TD2286E:146b-19": "shes pa rnams ni gzhan gyi lus la 'jug / spre'u rnams ni dran par ldan pa ste //",
    "T02TD2286E:146b-20": "mnyam pas 'gro ba dag ni sgrol bar byed //",
    "T02TD2286E:146b-21": "ga bur sbyor bas tshad pa'i nad rnams sel //",
    "T02TD2286E:146b-22": "dge slong bag dang ldan pa gso sbyong byed //",
    "T02TD2286E:146b-23": "rigs ngan rgyal po'i khab tu mi gnas te //",
    "T02TD2286E:146b-24": "bcad par gyur na t'a la'i lo 'dab med //",
    "T02TD2286E:146b-25": "sgyu ma mkhan po sgyu ma'i longs spyod mkhas //",
    "T02TD2286E:146b-26": "rgyal po'i bu mo rgyan dang rab tu ldan //",
    "T02TD2286E:146b-27": "gar mkhan rnams ni gar gyi rnam pa byed //",
    "T02TD2286E:146b-28": "sbrang ma rnams ni ngan skyugs nang du rgyug / ces gsungs pa ste /",
    "T02TD2286E:146b-29": "de dag ni gnyis su med pa'i rnal 'byor gyi gnas lugs kyi gdung ba gcad pa'i gdams pa ste drug pa'o /",
    "T02TD2286E:146b-31": "// / de nas mkha' 'gro ma be tos //",
    "T02TD2286E:146b-32": "bla ma zangs gling pa la kappu ra la zung 'jug gi rnal 'byor gyi brda gsungs pa ni ;",
    "T02TD2286E:146b-33": "khri snyan sa le snying rje ldan pa ste //",
    "T02TD2286E:146b-34": "ma ni bu la rab tu chags pa'o //",
    "T02TD2286E:146b-35": "bu ram shing las bu ram 'byung ba ltar //",
    "T02TD2286E:146b-36": "rgya mtshor phyin pas nor bu rnyed par 'gyur //",
    "T02TD2286E:146b-37": "chu yi nang gi zla ba sel mi byed //",
    "T02TD2286E:146b-38": "nor bu me shel rtsol sgrub dag dang bral //",
    "T02TD2286E:147a-0": "rgyal po'i btsun mo rgyal @147a * //",
    "T02TD2286E:147a-1": "po nyid kyang yin //",
    "T02TD2286E:147a-2": "tshong pa tshong 'dus dag tu gnas par byed //",
    "T02TD2286E:147a-3": "rdza mkhan dag ni so btang rdza la spyod //",
    "T02TD2286E:147a-4": "sprin dang bral ba'i nam mkha' rab tu dangs //",
    "T02TD2286E:147a-5": "dmu rgod mi srun brtul bas zhon par byed //",
    "T02TD2286E:147a-6": "mdza' bo dag gis gsungs pas re ba med //",
    "T02TD2286E:147a-7": "rmi rmi lam sad pas dgra dang yongs su bral //",
    "T02TD2286E:147a-8": "khyim bdag mtshon cha'i 'khor lo rab tu rno //",
    "T02TD2286E:147a-9": "chom rkun rab tu mang bas mel tshe mkhas //",
    "T02TD2286E:147a-10": "chu rnams ma lus rgya mtsho ro gcig 'gyur //",
    "T02TD2286E:147a-11": "pha lam rdo rjes dngos po thams cad 'bigs //",
    "T02TD2286E:147a-12": "smig rgyu'i chu yis gdung bar mi byed do ;",
    "T02TD2286E:147a-13": "; gzha' chon yal ba dag la sdug bsngal med //",
    "T02TD2286E:147a-14": "rmi lam rmis pa'i nor la ster mi byed //",
    "T02TD2286E:147a-15": "brag ca'i sgra la rang nyid dga' ba ste //",
    "T02TD2286E:147a-16": "bram ze chang 'thung ba ni shin tu gsang //",
    "T02TD2286E:147a-17": "rnal 'byor rnal 'byor rnal 'byor shin tu che //",
    "T02TD2286E:147a-18": "zhes gsungs pa ste /",
    "T02TD2286E:147a-19": "de dag ni zung 'jug gi rnal 'byor gyi gnas lugs kyi gdung ba gcad pa'i gdams pa ste bdun pa'o /",
    "T02TD2286E:147a-21": "// / de nas mkha' 'gro ma khanda ro has /",
    "T02TD2286E:147a-22": "slob dpon dombi he ru ka la /",
    "T02TD2286E:147a-23": "padmo kha 'byed pa'i gdams pa brdar gsungs pa ni /",
    "T02TD2286E:147a-24": "dbul po rnams ni nor med sdug bsngal de //",
    "T02TD2286E:147a-25": "nang byed mtshan mo dag gi dus su ni //",
    "T02TD2286E:147a-26": "rgyal po'i bang mdzod bdag nyid brku bar bya //",
    "T02TD2286E:147a-27": "ma skyes dpe med mdzes pa'i grogs brkus la //",
    "T02TD2286E:147a-28": "shin tu mgar ba mkhas pa'i lde mig gis //",
    "T02TD2286E:147a-29": "gze ma bzhi bsten sgo lcags dbye bar bya //",
    "T02TD2286E:147a-30": "slar yang sgo de dam du gcad par bya ;",
    "T02TD2286E:147a-31": "; rkong gtan gzhug cing rked gzer bsdam par bya //",
    "T02TD2286E:147a-32": "sgo ba po de yongs su gsad bya zhing //",
    "T02TD2286E:147a-33": "'bru mar 'bab pa stegs byas la //",
    "T02TD2286E:147a-34": "btsa' med lcags las byas pa dag gi gris //",
    "T02TD2286E:147a-35": "rgyal po'i btsun mo dam pa mgo bcad de //",
    "T02TD2286E:147a-36": "dmag dpon chen po dug gis gsad par bya //",
    "T02TD2286E:147a-37": "mel tseb dang blon po rnams kyang bsad //",
    "T02TD2286E:147a-38": "de nas rgyal po'i bang mdzod kha phye la //",
    "T02TD2286E:147a-39": "gos bzang dag gis yongs su dril ba yi //",
    "T02TD2286E:147a-40": "gser dang dngul gyi ga'u kha phye la //",
    "T02TD2286E:147a-41": "phyogs med pa yi nor bu rin chen blta //",
    "T02TD2286E:147b-0": "mar me dang ni nam mkha'i bu mo'i @147b tshul ;",
    "T02TD2286E:147b-1": "/ nyi ma dang ni zla bas bdud rtsi 'thigs //",
    "T02TD2286E:147b-2": "che bas che ba'i rab tu che ba nyid //",
    "T02TD2286E:147b-3": "rma bya khyi dang phag dang smyon pa nying //",
    "T02TD2286E:147b-4": "sha za bung ba shin du rol bar byed //",
    "T02TD2286E:147b-5": "ces gsungs pa ste /",
    "T02TD2286E:147b-6": "de dag ni padmo kha dbye ba'i man ngag gi gnas lugs brdar gsungs pa'i gdams pa ste brgyad pa'o /",
    "T02TD2286E:147b-8": "// / de nas rnal 'byor pa te lo pas dpal n'a ro pa la /",
    "T02TD2286E:147b-9": "bla ma'i chos bcu drug pa zhes bya ba'i gdams pa brdar gsungs pa ni /",
    "T02TD2286E:147b-10": "sa gzhi bzang po dag gi thun mong la //",
    "T02TD2286E:147b-11": "blo dman rnams kyis las la ma zhugs shing //",
    "T02TD2286E:147b-12": "sdug bsngal nad kyis gzir ba bsal ba'i phyir //",
    "T02TD2286E:147b-13": "ded dpon lta bu dag gis sems bskyed la //",
    "T02TD2286E:147b-14": "mu tig 'phyang ba chen po gzung byas la //",
    "T02TD2286E:147b-15": "'byung ba sa chu me rlung dbang du bsdus //",
    "T02TD2286E:147b-16": "rgya mtsho chen po bzhi nas rin chen bcal //",
    "T02TD2286E:147b-17": "sbrang rtsi'i bcud ni mar gyi snying por ldan //",
    "T02TD2286E:147b-18": "goms par bya zhing bzo la byang bar bya //",
    "T02TD2286E:147b-19": "phye ma leb dang ri dags bung ba dang //",
    "T02TD2286E:147b-20": "nya dang glang chen dag las rab tu grol //",
    "T02TD2286E:147b-21": "dug mdas ma phog phog kyang slar la gso //",
    "T02TD2286E:147b-22": "tha rgod chu yis rab tu bangs par bya //",
    "T02TD2286E:147b-23": "rab tu nor mang phyug cing shin du phyug / zhing pa'i las la rab tu gus par 'gyur //",
    "T02TD2286E:147b-24": "ma yis bu ni rab tu smin par byed //",
    "T02TD2286E:147b-25": "'joms byed seng ge'i bla ma de dag la //",
    "T02TD2286E:147b-26": "lus ngag yid gus yo byad ci dgos dbul //",
    "T02TD2286E:147b-27": "gus par ldan pas de 'dra yang dang yang //",
    "T02TD2286E:147b-28": "rtsal med rten cing bsnyen bkur rab tu 'bad //",
    "T02TD2286E:147b-29": "ces gsungs pa ste /",
    "T02TD2286E:147b-30": "de dag ni bla ma chos de rnams dang ldan pa'i sdig pa'i grogs po spang ba ste dgu pa'o /",
    "T02TD2286E:147b-32": "// / de nas rnal 'byor pa te lo pas /",
    "T02TD2286E:147b-33": "dpal na ro pa la slob ma'i chos bcu gnyis pa zhes bya ba'i brdar gsungs pa ni /",
    "T02TD2286E:147b-34": "gcan gzan mche ba dag gis ma rungs rma med pa //",
    "T02TD2286E:147b-35": "sdug bsngal btson ra 'di na yun ring nad kyis thebs //",
    "T02TD2286E:147b-36": "khang bzangs dam pa nad med bde ba yon tan ldan //",
    "T02TD2286E:147b-37": "klu yi rgyal po 'gro la char rgyun rtag tu 'bebs //",
    "T02TD2286E:147b-38": "dug sdong lo 'dab rgyas pa'i lo 'dab 'bras bu chags pa med //",
    "T02TD2286E:147b-39": "spu gri'i sor chags sprang rtsi'i ro rnams rtag tu spong bar byed //",
    "T02TD2286E:148a-0": "bde ba'i chos @148a * //",
    "T02TD2286E:148a-1": "kun gsod par ldan pa'i skyes bu sems stobs ldan //",
    "T02TD2286E:148a-2": "rma yod bag yod gnas mi byed //",
    "T02TD2286E:148a-3": "mi bzad nad kyis gzir ba sman pa dag la rab tu gus //",
    "T02TD2286E:148a-4": "skom pas rab gdungs nges par btung ba 'ba' zhig sgrub par byed //",
    "T02TD2286E:148a-5": "rlan bral rus sbal rgya mtsho chen po mthong na rab tu dga' //",
    "T02TD2286E:148a-6": "mgo la me lces zin pa myur du sel bar byed //",
    "T02TD2286E:148a-7": "rin chen snod mchog de dag tu //",
    "T02TD2286E:148a-8": "ro mchog bcud kyis nges par 'gengs //",
    "T02TD2286E:148a-9": "mun pa dag la sgron me bzhin //",
    "T02TD2286E:148a-10": "skal ldan bya ba gsal bar byed //",
    "T02TD2286E:148a-11": "slob ma chos de rnams dang ldan pa bsten //",
    "T02TD2286E:148a-12": "de las bzlog pa spang bar bya'o //",
    "T02TD2286E:148a-13": "slob ma bsten pa'i gdung ba gcad pa'i gdams pa ste bcu pa'o /",
    "T02TD2286E:148a-15": "// / de nas mkha' 'gro ma kam ka ro ma has /",
    "T02TD2286E:148a-16": "bla ma zangs gling pa na kappu ra la 'khrul pa'i shes pa gcad pa'i brda brgyad gsungs pa ni /",
    "T02TD2286E:148a-17": "byis pa chung ngur gyur pa rnams kyis ni //",
    "T02TD2286E:148a-18": "me long bzhin la tha dad dag tu rtogs //",
    "T02TD2286E:148a-19": "shin tu blo gros dman pa'i ri mo mkhan //",
    "T02TD2286E:148a-20": "rang gis bris pa'i ri mo dag la skrag / mkhris pa'i nad kyis btab pa'i mig can dag / mthong ba'i yul rnams dag la chags sdang skye //",
    "T02TD2286E:148a-21": "ji ltar dar gyi srin bu dag gis ni //",
    "T02TD2286E:148a-22": "rang gi kha chu'i rnam pas 'ching bar byed //",
    "T02TD2286E:148a-23": "mi mkhas dman pa'i gang zag la de ni //",
    "T02TD2286E:148a-24": "sgyu ma'i 'phrul gyi rnam pas bslus pa yin //",
    "T02TD2286E:148a-25": "rgya dang rnyi la sogs pas ri dags ni //",
    "T02TD2286E:148a-26": "rang dbang med par rab tu bsdams par 'gyur //",
    "T02TD2286E:148a-27": "mi mthun dgra yis zin par gyur pa'i btson //",
    "T02TD2286E:148a-28": "lcags sgrog dam pa dag gis bcings gyur la //",
    "T02TD2286E:148a-29": "rmi lam na ni khri mon dong bcug pa //",
    "T02TD2286E:148a-30": "de tshe sdug bsngal mi bzod skye ba yin //",
    "T02TD2286E:148a-31": "bla ma bsten cing nges shes bskyed //",
    "T02TD2286E:148a-32": "gnyug ma goms par bsten par bya //",
    "T02TD2286E:148a-33": "'khrul pa yi ni shes pa nyid//",
    "T02TD2286E:148a-34": "rig pa nyid de ye shes nyid //",
    "T02TD2286E:148a-35": "'khrul pa'i shes pa spangs byas la //",
    "T02TD2286E:148a-36": "gnyug ma'i ye shes goms par bya'o //",
    "T02TD2286E:148a-37": "'khrul pa'i shes pa ngo shes par bya ba'i gdung ba gcad pa'i gdams pa ste bcu gcig pa'o /",
    "T02TD2286E:148a-39": "// / lho phyogs kyi grong khyer du mkha' 'gro ma bi la de wis /",
    "T02TD2286E:148b-0": "@148b rnal 'byor pa'i smyon pa'i brtul zhugs la ri ta pa la la /",
    "T02TD2286E:148b-1": "de kho na nyid kyi rnal 'byor nyi shu brdar gsungs pa ni /",
    "T02TD2286E:148b-2": "zhing pa rnams ni rim gyi sa las la 'jug / shing rta dag ni 'khor lo gnyis dang ldan //",
    "T02TD2286E:148b-3": "dpe med nam mkha' nyid du gnas //",
    "T02TD2286E:148b-4": "rig pa'i mdangs ni thams cad 'bigs par byed //",
    "T02TD2286E:148b-5": "chu yi nang du autpala shin tu mdzes //",
    "T02TD2286E:148b-6": "rtog pa bral ba rgya mtsho chen po nyid //",
    "T02TD2286E:148b-7": "mun nag rab tu spangs pa nam mkha' ste //",
    "T02TD2286E:148b-8": "drang srong gnas pa shing lo'i gos //",
    "T02TD2286E:148b-9": "rtsal rdzogs seng ge gangs la da rung gnas //",
    "T02TD2286E:148b-10": "'dab ldan bya ni mkha' la mthon por gcod //",
    "T02TD2286E:148b-11": "sman mchog be ta'i 'bras bu gdod nas grub //",
    "T02TD2286E:148b-12": "'bru mar snod khyer skad cig tsam mi yengs //",
    "T02TD2286E:148b-13": "dka' thub can ni shin du bag dang ldan //",
    "T02TD2286E:148b-14": "ri yi khrod na ljon shing rab tu rgyas //",
    "T02TD2286E:148b-15": "bram ze 'jug ngogs dag na dri ma 'khru //",
    "T02TD2286E:148b-16": "thag pa'i 'jug pa lhod par lhod ;",
    "T02TD2286E:148b-17": "/ gang+g'a'i chu ni rgya mtsho chen por 'bab //",
    "T02TD2286E:148b-18": "gdol pa dag ni rab tu slong mos 'tsho //",
    "T02TD2286E:148b-19": "mdzes pa rtag tu me long lta bar byed //",
    "T02TD2286E:148b-20": "ri rgyal ri bo mchog rab rtag tu brtan //",
    "T02TD2286E:148b-21": "zhes gsungs pa ste /",
    "T02TD2286E:148b-22": "de dag ni de kho na nyid kyi rnal 'byor nyi shu brdar gsungs pa'o //",
    "T02TD2286E:148b-23": "de kho na nyid kyi rnal 'byor shes par bya ba'i gdung ba gcad pa'i gdams pa ste bcu gnyis pa'o /",
    "T02TD2286E:148b-25": "// / de nas rnal 'byor ci to mas //",
    "T02TD2286E:148b-26": "rje btsun ri khrod pa la zag bcas kyi bde ba las su rung bar bya ba'i phyir /",
    "T02TD2286E:148b-27": "gdams pa brdar gsungs pa /",
    "T02TD2286E:148b-28": "rten cing 'brel pa dag gi las rnams ni //",
    "T02TD2286E:148b-29": "phun sum tshogs pa thams cad 'grub par byed //",
    "T02TD2286E:148b-30": "dus rnams kunda zla ba rgyas pa yin //",
    "T02TD2286E:148b-31": "mun pa'i tshogs rnams nges par sel byed na //",
    "T02TD2286E:148b-32": "tsha sgo med pa'i zhing pa dag gis ni //",
    "T02TD2286E:148b-33": "'bras bu'i nus pa yongs su skyed par byed //",
    "T02TD2286E:148b-34": "'khor lo gnyis dang rab tu ldan pa yis //",
    "T02TD2286E:148b-35": "shing rta mgyogs pa'i shugs kyis pha rol 'gro //",
    "T02TD2286E:148b-36": "rten thabs mkhas pa rnams kyi chu lud kyis //",
    "T02TD2286E:148b-37": "zhing pa'i myu gu rab tu rgyas par byed //",
    "T02TD2286E:148b-38": "ji srid 'dab ma ma rdzogs pa yi bya //",
    "T02TD2286E:148b-39": "de srid 'jam pa'i tshang na rten par byed //",
    "T02TD2286E:149a-0": "tshad pas gdungs pa'i dug @149a * //",
    "T02TD2286E:149a-1": "gi sprul rnams ni //",
    "T02TD2286E:149a-2": "bya ba gzhan dag btang nas tsandan snyegs //",
    "T02TD2286E:149a-3": "zo chu rgyud mo mkhan po 'dod par ni //",
    "T02TD2286E:149a-4": "chu rnams ji ltar bsring par byed //",
    "T02TD2286E:149a-5": "'di ni thun mong ma yin gdams pa ste //",
    "T02TD2286E:149a-6": "rtag tu bla ma mchog la gus pa dang //",
    "T02TD2286E:149a-7": "tshogs bsags rgyud sbyangs pa yi spyod yul te //",
    "T02TD2286E:149a-8": "skal ba dang ni ldan pas 'bad par bya //",
    "T02TD2286E:149a-9": "zhes gsungs te /",
    "T02TD2286E:149a-10": "de dag ni ting nge 'dzin gyi grogs stobs yan lag brdar gsungs pa ste bcu gsum pa'o /",
    "T02TD2286E:149a-12": "// / dur khrod chen po ha har sgrogs pa zhes bya bar slob dpon chen po dombi he ru kas /",
    "T02TD2286E:149a-13": "tshogs kyi 'khor lo'i mchod pa'i dus su /",
    "T02TD2286E:149a-14": "'du bar 'os pa'i rnal 'byor pa rnams la 'di skad ces gsungs so //",
    "T02TD2286E:149a-15": "rdo rje slob dpon du gyur pa rnams kyis bab col du bdud rtsi chu bo lta bu'i gdams ngag mi bya bar /",
    "T02TD2286E:149a-16": "gdams pa bran ltar rang dbang med pa'i mi rnams la //",
    "T02TD2286E:149a-17": "rje bo bzhin du bde ba'i dus skabs med //",
    "T02TD2286E:149a-18": "g-ya' ma phyis pa'i me long ngos dag la //",
    "T02TD2286E:149a-19": "bzhin ni gzugs brnyan gsal bar gyur pa med //",
    "T02TD2286E:149a-20": "rgyu dang bral ba'i gzhung dang 'phong mkhan dang //",
    "T02TD2286E:149a-21": "rtsal dang ldan yang srid mi byed //",
    "T02TD2286E:149a-22": "snod nang ma bkrus shin tu btsog pa'i nang //",
    "T02TD2286E:149a-23": "ro mchog zas bzang dag gis 'gengs pa med //",
    "T02TD2286E:149a-24": "tshad ldan zhing pa mkhas pa dag rnams kyis //",
    "T02TD2286E:149a-25": "dus min sa bon 'debs pa yongs su spong //",
    "T02TD2286E:149a-26": "rkun po blo gros gzhan la gtams pas na //",
    "T02TD2286E:149a-27": "brkus par gyur kyang sdug bsngal rtag tu skyes //",
    "T02TD2286E:149a-28": "gtsub shing yan lag rdzogs par ma gyur pa //",
    "T02TD2286E:149a-29": "me ni 'byung bar rung ba nam yang med //",
    "T02TD2286E:149a-30": "bag yod blo ldan mkhas pa gang zhig gis //",
    "T02TD2286E:149a-31": "zhabs med snod du bcud rnams blugs mi byed //",
    "T02TD2286E:149a-32": "'bru mar 'bar bar me 'dod skyes bu ni //",
    "T02TD2286E:149a-33": "rtag tu rlung rnams g-yo bar byed cing gnas//",
    "T02TD2286E:149a-34": "dug can sprul ni mkhas pa dag rnams kyis //",
    "T02TD2286E:149a-35": "mthong bar mi 'dod thag ring yongs su spong //",
    "T02TD2286E:149a-36": "zhes gsungs pa ste /",
    "T02TD2286E:149b-0": "de dag ni slob dpon dombi ha ru kas rdo rje slob dpon du gyur pa rnams la bdud rtsi lta bu'i man ngag snod ma brtags pa rnams la mi bstan pa ste @149b bcu bzhi pa'o /",
    "T02TD2286E:149b-2": "// / rje btsun n'a ro pas bla ma gangs gseng pa la /",
    "T02TD2286E:149b-3": "nor bu rin po che ngos gzung ba'i gdams ngag bstan pa ni /",
    "T02TD2286E:149b-4": "nang gi mun pa'i rgya mtsho chen po ru //",
    "T02TD2286E:149b-5": "rin thang med pa'i nor bu ra ba stor bas //",
    "T02TD2286E:149b-6": "ze ma lnga dang rab tu ldan pa yis //",
    "T02TD2286E:149b-7": "mche ba gnyis gtsigs phag pa zos par 'gyur //",
    "T02TD2286E:149b-8": "lcags sna gsum las brdungs pa'i ral gri yis //",
    "T02TD2286E:149b-9": "phag pa'i sha dang rus pa so sor dbye //",
    "T02TD2286E:149b-10": "de nas nor bu rin chen btsal bar bya //",
    "T02TD2286E:149b-11": "rnyed par gyur na chu yis bkru //",
    "T02TD2286E:149b-12": "de nas rgyal mtshan rtse la phyar bar bya //",
    "T02TD2286E:149b-13": "'dod pa'i don la gsol ba gdab pas 'byung //",
    "T02TD2286E:149b-14": "dri ma med pa'i nor bu rin chen de //",
    "T02TD2286E:149b-15": "nges par nam mkha'i dkyil du sba bar bya //",
    "T02TD2286E:149b-16": "nor bu lhun po ri yi rtse la gzhag / nor bu me dang chu yis rab tu btul //",
    "T02TD2286E:149b-17": "nor bu bya yi 'dab ma gdags par bya //",
    "T02TD2286E:149b-18": "nor bu chu bo chen po'i gzhung la bskur //",
    "T02TD2286E:149b-19": "nor bu mar me'i ngos la bstan par bya //",
    "T02TD2286E:149b-20": "nor bu smon pa'i lag tu gtad la gzhag / nor bu me long ngos la bstan la gzhag / nor bu ras bal phung po'i steng du gzhag / nor bu rin chen dri za'i grong du bcol //",
    "T02TD2286E:149b-21": "nor bu rin chen rgyal po'i gter du sba bar bya //",
    "T02TD2286E:149b-22": "nor bu rin chen me dpung dkyil du sba ;",
    "T02TD2286E:149b-23": "; nor bu rin chen rkun po'i nor nyid yin //",
    "T02TD2286E:149b-24": "nor bu rin chen shel gyi steng du gzhag / nor bu nor can bstan pa'i nor //",
    "T02TD2286E:149b-25": "nor bu'i nor ni btsal zhes gsungs pa ste //",
    "T02TD2286E:149b-26": "de dag ni ye shes kyi nor bu ngos gzung ba'i thabs brdar gsungs pa'o //",
    "T02TD2286E:149b-27": "rang gi gnyug ma'i de kho na nyid kyi ye shes ngos gzung ba'i gdung ba gcad pa'i gdams pa ste bco lnga pa'o /",
    "T02TD2286E:149b-29": "// / slob ma skal ldan tshogs bsags rin chen lta bu'i gang zag 'di //",
    "T02TD2286E:149b-30": "dpag tu med pa'i gdams ngag rnams kyis rgyud dag yongs su sbyangs gyur kyang //",
    "T02TD2286E:149b-31": "gdung ba chad par ma gyur bla ma rnams kyis yongs su gdungs gyur pa //",
    "T02TD2286E:149b-32": "gdams ngag rnams dang bla ma'i gdung ba gcad phyir brgyud pa'i man ngag bkod //",
    "T02TD2286E:149b-33": "rje btsun mchog dang rdo rje mkha' 'gro'i tshogs rnams bzod mdzod la //",
    "T02TD2286E:149b-34": "de las byung ba'i dge ba zla ba lta bu'i dri ma med pa des //",
    "T02TD2286E:150a-0": "'gro ba ma lus yid @150a * //",
    "T02TD2286E:150a-1": "kyi gdung ba yongs su gcad par gyur nas kyang //",
    "T02TD2286E:150a-2": "phyag rgya chen po'i dri med sa la ma lus yongs su rdzogs gyur cig / mkha' 'gro ma'i gdams ngag snyan nas snyan du brgyud pa'i gdung ba gcad pa'i gdams pa zhes bya'o //",
    "T02TD2286E:150a-3": "sprul pa'i rnal 'byor pas gzhung du bkod pa rdzogs so//"
}