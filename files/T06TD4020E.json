{
    "T06TD4020E:1b-0": "@1b # // rgya gar skad du /",
    "T06TD4020E:1b-1": "ma h'a y'a na s'u tra aa lam ka ra n'a ma k'a ri k'a /",
    "T06TD4020E:1b-2": "bod skad du /",
    "T06TD4020E:1b-3": "theg pa chen po mdo sde'i rgyan zhes bya ba'i tshig le 'ur byas pa /",
    "T06TD4020E:1b-4": "sangs rgyas dang [dd] byang chub sems dpa' thams cad la phyag 'tshal lo //",
    "T06TD4020E:1b-5": "don shes don ston rab tu byed pa ngag dang tshig rnams dri med pas //",
    "T06TD4020E:1b-6": "sdug bsngal bsgral phyir de yi bdag nyid sdug bsngal 'gro la snying rje las //",
    "T06TD4020E:1b-7": "theg mchog bstan pa'i rnam pa chos kyi de yis 'gro ba'i sems can la //",
    "T06TD4020E:1b-8": "'byor pa'i don tshul bla med gyur pa rnam lnga'i bdag nyid ston par byed //",
    "T06TD4020E:1b-9": "gser las brdungs byas 'dra zhing padma rgyas pa bzhin //",
    "T06TD4020E:1b-10": "bkres pas nyen pa g-yos legs kha zas za ba 'dra //",
    "T06TD4020E:1b-11": "'phrin yig legs pa thos 'dra rin chen sgrom phye lta'i //",
    "T06TD4020E:1b-12": "chos de 'dir bshad pa yang dga' ba'i mchog skyed do //",
    "T06TD4020E:1b-13": "gzugs rgyan rang bzhin yon tan ldan pa me long nang song na //",
    "T06TD4020E:2a-0": "mthong ba'i dbang gis mi rnams rab tu dga' ba'i @2a * //",
    "T06TD4020E:2a-1": "mchog skyed pa //",
    "T06TD4020E:2a-2": "de bzhin legs gsungs rtag tu rang bzhin yon tan ldan pa yi //",
    "T06TD4020E:2a-3": "chos kyang don rnams phye bas mkhas rnams 'di na dga' mchog skyed //",
    "T06TD4020E:2a-4": "ji ltar mnams na rab dku la ;",
    "T06TD4020E:2a-5": "/ myangs na zhim pa'i sman bzhin du //",
    "T06TD4020E:2a-6": "chos kyang de bzhin gnyis su gnas //",
    "T06TD4020E:2a-7": "don dang yi ger shes par bya //",
    "T06TD4020E:2a-8": "chos dka' rgya chen zab mo 'di //",
    "T06TD4020E:2a-9": "rgyal po bzhin du mnyes par dka' //",
    "T06TD4020E:2a-10": "mnyes par byas na de bzhin du //",
    "T06TD4020E:2a-11": "yon tan mchog gi nor sbyin byed //",
    "T06TD4020E:2a-12": "rin chen rigs ldan rin thang med //",
    "T06TD4020E:2a-13": "lta mi shes pa'i mig mi mgu //",
    "T06TD4020E:2a-14": "de bzhin mi mkhas chos 'di la //",
    "T06TD4020E:2a-15": "bzlog na de bzhin mgu bar 'gyur //",
    "T06TD4020E:2a-16": "theg pa chen po mdo sde'i rgyan las le'u dang po'o /",
    "T06TD4020E:2a-18": "// / sngar lung ma bstan lhan cig byung //",
    "T06TD4020E:2a-19": "spyod yul ma yin grub pa dang //",
    "T06TD4020E:2a-20": "yod dang med na yod med dang //",
    "T06TD4020E:2a-21": "gnyen po dang ni sgra gzhan phyir //",
    "T06TD4020E:2a-22": "sangs rgyas rnams ni mngon sum spyan //",
    "T06TD4020E:2a-23": "bstan pa dag kyang srung bar mdzad //",
    "T06TD4020E:2a-24": "dus la'ang ye shes ma bsgribs pas //",
    "T06TD4020E:2a-25": "de phyir btang snyoms mi rung ngo //",
    "T06TD4020E:2a-26": "ma tshang ba dang 'gal ba dang //",
    "T06TD4020E:2a-27": "thabs min de ltar ma bstan phyir//",
    "T06TD4020E:2b-0": "@2b nyan thos kyi ni theg pa 'di //",
    "T06TD4020E:2b-1": "theg chen chos shes bya ba min //",
    "T06TD4020E:2b-2": "bsam pa dang ni bstan pa dang //",
    "T06TD4020E:2b-3": "sbyor ba dang ni rton pa dang //",
    "T06TD4020E:2b-4": "dus 'gal phyir na dman pa gang //",
    "T06TD4020E:2b-5": "de ni dman pa kho na yin //",
    "T06TD4020E:2b-6": "rang gi nyid la 'jug pa dang //",
    "T06TD4020E:2b-7": "rang gi 'dul la'ang snang phyir dang//",
    "T06TD4020E:2b-8": "zab pa'i phyir dang rgya che'i phyir //",
    "T06TD4020E:2b-9": "chos nyid dang ni 'gal ba med //",
    "T06TD4020E:2b-10": "rtog ge rten cing ma nges la //",
    "T06TD4020E:2b-11": "ma khyab kun rdzob skyo ba can //",
    "T06TD4020E:2b-12": "byis pa la ni rten par 'dod //",
    "T06TD4020E:2b-13": "de phyir de ni de yul min //",
    "T06TD4020E:2b-14": "rgya che'i phyir dang zab pa'i phyir //",
    "T06TD4020E:2b-15": "yongs su smin dang rnam mi rtog /",
    "T06TD4020E:2b-16": "de phyir 'di las gnyis bstan te //",
    "T06TD4020E:2b-17": "de ni bla na med pa'i thabs //",
    "T06TD4020E:2b-18": "'gro ba de'i gnas min la skrag pa gdung byed 'gyur //",
    "T06TD4020E:2b-19": "bsod nams ma yin phung chen bsags byas yun ring du //",
    "T06TD4020E:2b-20": "rigs med grogs ngan sngon dge ma bsags blo ma sbyangs //",
    "T06TD4020E:2b-21": "chos 'dis skrag 'gyur 'di na don chen 'di las ltung //",
    "T06TD4020E:2b-22": "de las gzhan dang gzhan med shin tu zab cing rjes song phyir //",
    "T06TD4020E:2b-23": "sna tshogs ston cing mang po'i sgo nas rtag tu ston dang ldan //",
    "T06TD4020E:2b-24": "ji skad bshad bzhin don min bcom ldan dgongs pa shin tu zab //",
    "T06TD4020E:2b-25": "mkhas pa rnams kyis tshul bzhin brtags na chos 'dis skrag mi 'gyur //",
    "T06TD4020E:2b-26": "'di na dang por thos la brtan nas yid la byed pa 'byung //",
    "T06TD4020E:2b-27": "tshul bzhin yid la byed las yang dag don yul ye shes 'byung //",
    "T06TD4020E:2b-28": "de las chos thob de yod de las blo gros rab tu skye //",
    "T06TD4020E:2b-29": "gang tshe de ni so so rang rig med na ji ltar nges //",
    "T06TD4020E:2b-30": "bdag gis mi shes sangs rgyas zab mo mkhyen ma yin //",
    "T06TD4020E:2b-31": "zab mo ci yi phyir na rtog ge'i yul ma yin //",
    "T06TD4020E:2b-32": "ci phyir zab mo'i don rig pa dag thar 'gyur zhes //",
    "T06TD4020E:2b-33": "bya ba de ni skrag pa'i gnas su rigs ma yin //",
    "T06TD4020E:2b-34": "dman par mos shing khams kyang shin tu dman //",
    "T06TD4020E:2b-35": "grogs po dman pa dag gis yongs bskor ba //",
    "T06TD4020E:2b-36": "zab cing rgya che legs par bshad pa'i chos //",
    "T06TD4020E:2b-37": "'di la gal te mos med grub pa yin //",
    "T06TD4020E:2b-38": "thos rjes 'brangs te blo ldan thob nas ni //",
    "T06TD4020E:3a-0": "@3a * // gang zhig thos la rab tu gnas byed pa //",
    "T06TD4020E:3a-1": "rnam pa sna tshogs dpag tu med lus la //",
    "T06TD4020E:3a-2": "rmongs pa gang gi phyir na nges par byed //",
    "T06TD4020E:3a-3": "don sgra ji bzhin yongs rtog na //",
    "T06TD4020E:3a-4": "bdag nyid snyems shing blo nyams 'gyur //",
    "T06TD4020E:3a-5": "legs par gsungs pa'ang spangs pas na //",
    "T06TD4020E:3a-6": "brlag 'gyur chos la khong khro sgrib //",
    "T06TD4020E:3a-7": "yid kyi nyes pa rang bzhin gdug pa ste //",
    "T06TD4020E:3a-8": "mi rigs pa yi gzugs la'ang mi rigs na //",
    "T06TD4020E:3a-9": "the tshom za ba'i chos la smos ci dgos //",
    "T06TD4020E:3a-10": "de phyir btang snyoms gzhag legs nyes pa med //",
    "T06TD4020E:3a-11": "theg pa chen po mdo sde'i rgyan las theg pa chen po sgrub pa'i skabs kyi le'u ste gnyis pa'o /",
    "T06TD4020E:3a-13": "// / kun du 'gro dang khas len rtogs dang zil gnon par //",
    "T06TD4020E:3a-14": "dbye ba'i rang bzhin don rnam bzhi yi khyad par gyis //",
    "T06TD4020E:3a-15": "theg pa mchog phyir dkon mchog skyabs rab song ba gang //",
    "T06TD4020E:3a-16": "de ni skyabs su song ba rnams kyi mchog ces bya //",
    "T06TD4020E:3a-17": "gang phyir dang por nges par bya ba 'di dka' ste //",
    "T06TD4020E:3a-18": "de ni bskal pa stong phrag du mar bsgrub par dka' //",
    "T06TD4020E:3a-19": "gang phyir grub na sems can phan byed don che ste //",
    "T06TD4020E:3a-20": "de phyir theg chen 'di la skyabs don mchog yin no //",
    "T06TD4020E:3a-21": "gang zhig sems can thams cad bsgral bar zhugs pa dang //",
    "T06TD4020E:3a-22": "theg pa ye shes kun tu 'gro la mkhas par ldan //",
    "T06TD4020E:3a-23": "gang zhig mya ngan 'das la 'khor zhi ro gcig pa //",
    "T06TD4020E:3a-24": "de 'dra'i blo ldan de 'dir kun 'gror shes par bya //",
    "T06TD4020E:3a-25": "gang zhig dga' ba mang pos byang chub mchog don gnyer //",
    "T06TD4020E:3a-26": "gang zhig skyo ba med par dka' ba yang dag spyod //",
    "T06TD4020E:3a-27": "gang zhig rnam sangs rgyas nas sangs rgyas kun mnyam 'gyur //",
    "T06TD4020E:3a-28": "blo ldan de ni khas len mchog tu shes par bya //",
    "T06TD4020E:3a-29": "sangs rgyas sras kyi mchog tu legs par gang skyes pa //",
    "T06TD4020E:3a-30": "sems dang shes rab dang ni tshogs ldan snying rje ni //",
    "T06TD4020E:3a-31": "sa bon ma dang mngal gnas ma ma mtshungs pa med //",
    "T06TD4020E:3a-32": "blo ldan de ni khas len mchog tu shes par bya //",
    "T06TD4020E:3a-33": "sna tshogs mtshan rnams kun gyis de'i lus brgyan //",
    "T06TD4020E:3b-0": "sems can thams @3b cad smin par byed stobs thob //",
    "T06TD4020E:3b-1": "sangs rgyas bde chen mtha' yas zhi ba rnyed //",
    "T06TD4020E:3b-2": "sems can kun skyabs thabs chen bsham pa shes //",
    "T06TD4020E:3b-3": "sangs rgyas kun gyis 'od zer chen pos dbang bskur byin //",
    "T06TD4020E:3b-4": "de ni chos la dbang ba kun dang yang dag ldan //",
    "T06TD4020E:3b-5": "sangs rgyas 'khor gyi dkyil 'khor ston pa'i rnam pa shes //",
    "T06TD4020E:3b-6": "bslab pa bca' pas tshar gcod phan 'dogs byed la brtson //",
    "T06TD4020E:3b-7": "blon po chen po lta bur pha rol phyin la 'jug pa'i phyir //",
    "T06TD4020E:3b-8": "byang chub chen po'i phyogs mthun bdal la rtag tu spyan byed phyir //",
    "T06TD4020E:3b-9": "gsang ba'i gnas ni rnam gsum rtag tu yang dag 'dzin pa'i phyir //",
    "T06TD4020E:3b-10": "sems can mang don rtag tu rgyun mi 'chad par rab byed phyir //",
    "T06TD4020E:3b-11": "bsod nams phung chen srid gsum bla ma srid pa'i bde ba dang //",
    "T06TD4020E:3b-12": "sdug bsngal phung po chen po rab zhi blo mchog bde ba dang //",
    "T06TD4020E:3b-13": "chos mang phung po mchog rab rtag pa'i sku ste dge ba'i tshogs //",
    "T06TD4020E:3b-14": "bag chags bzlog cing srid dang zhi las rnam par grol bar 'thob //",
    "T06TD4020E:3b-15": "blo ldan nyan thos tshogs bcas dge ba rgya chen don chen dang //",
    "T06TD4020E:3b-16": "mtha' yas rtag rgyun mi 'chad zad mi shes pas zil gyis gnon //",
    "T06TD4020E:3b-17": "dge ba de yang 'jig rten 'jig rten ma yin yongs smin byed //",
    "T06TD4020E:3b-18": "dbang 'byor rnyed pa de ni phung po zhi bas zad mi shes //",
    "T06TD4020E:3b-19": "'di ni de dngos 'dod pas khas len de yang snying brtse las rig bya //",
    "T06TD4020E:3b-20": "de las rnam pa kun mkhyen phan dang bde byed dka' la skyo ba med //",
    "T06TD4020E:3b-21": "nges par 'byung la theg pa kun gyis rton pa'i yon tan rtag tu ldan //",
    "T06TD4020E:3b-22": "brda dang chos nyid thob pa blo ldan rnams kyi skyabs 'gro 'di mchog yin //",
    "T06TD4020E:3b-23": "skyabs su 'gro ba 'dir song don chen te //",
    "T06TD4020E:3b-24": "de ni dpag med yon tan tshogs 'phel 'gyur //",
    "T06TD4020E:3b-25": "'gro ba 'di la snying rje'i bsam pas khyab //",
    "T06TD4020E:3b-26": "mtshungs med 'phags chen chos kyang rgyas par byed //",
    "T06TD4020E:3b-27": "theg pa chen po mdo sde'i rgyan las skyabs su 'gro ba'i le'u ste gsum pa'o /",
    "T06TD4020E:3b-29": "// / yod dang mchog dang mtshan nyid dang //",
    "T06TD4020E:4a-0": "rtags dang rigs rab dbye ba @4a * //",
    "T06TD4020E:4a-1": "dang //",
    "T06TD4020E:4a-2": "nyes dmigs dang ni phan yon dang //",
    "T06TD4020E:4a-3": "dpe rnams gnyis te rnam pa bzhi //",
    "T06TD4020E:4a-4": "khams rnams dang ni mos pa dang //",
    "T06TD4020E:4a-5": "sgrub pa tha dad dbye ba dang //",
    "T06TD4020E:4a-6": "'bras bu tha dad dmigs pa'i phyir //",
    "T06TD4020E:4a-7": "rigs yod nyid du nges par brjod //",
    "T06TD4020E:4a-8": "de dge khyad par 'phags pa dang //",
    "T06TD4020E:4a-9": "thams cad dang ni don chen dang //",
    "T06TD4020E:4a-10": "mi zad pa yi rgyu mtshan phyir //",
    "T06TD4020E:4a-11": "rigs mchog nyid ces brjod pa yin //",
    "T06TD4020E:4a-12": "rang bzhin dang ni rgyas pa dang //",
    "T06TD4020E:4a-13": "de ni rten dang brten pa dang //",
    "T06TD4020E:4a-14": "yod med nyid dang yon tan ni //",
    "T06TD4020E:4a-15": "sgrol ba'i don du shes par bya //",
    "T06TD4020E:4a-16": "sbyor ba'i sngon du snying rje dang //",
    "T06TD4020E:4a-17": "mos pa dang ni bzod pa dang //",
    "T06TD4020E:4a-18": "dge ba yang dag spyod pa ni //",
    "T06TD4020E:4a-19": "rigs kyi rtags su nges par bshad //",
    "T06TD4020E:4a-20": "rigs ni nges dang ma nges dang //",
    "T06TD4020E:4a-21": "rkyen rnams kyis ni mi 'phrogs dang //",
    "T06TD4020E:4a-22": "'phrogs pa nyid de mdor na rigs//",
    "T06TD4020E:4a-23": "dbye ba 'di ni rnam pa bzhi //",
    "T06TD4020E:4a-24": "nyon mongs goms dang grogs ngan dang //",
    "T06TD4020E:4a-25": "'phongs dang gzhan gyi dbang nyid dang //",
    "T06TD4020E:4a-26": "mdor na rigs kyi nyes dmigs ni //",
    "T06TD4020E:4a-27": "rnam pa bzhi ru shes par bya //",
    "T06TD4020E:4a-28": "ring mo zhig na ngan song du //",
    "T06TD4020E:4a-29": "'gro zhing myur du thar pa dang //",
    "T06TD4020E:4a-30": "de na'ang sdug bsngal chung du myong //",
    "T06TD4020E:4a-31": "skyo bcas sems can smin par byed //",
    "T06TD4020E:4a-32": "gser gyi rigs bzhin shes par bya //",
    "T06TD4020E:4a-33": "dge ba dpag tu med pa'i gnas //",
    "T06TD4020E:4a-34": "ye shes dang ni dri med ldan //",
    "T06TD4020E:4a-35": "mthu rnams kyi yang gnas yin no //",
    "T06TD4020E:4a-36": "rin chen mchog rigs bzhin shes bya //",
    "T06TD4020E:4a-37": "byang chub chen po'i rgyu mtshan phyir //",
    "T06TD4020E:4a-38": "ye shes che dang ting 'dzin 'phags //",
    "T06TD4020E:4a-39": "sems can mang po'i don gnas phyir //",
    "T06TD4020E:4a-40": "la la gcig tu nyes par spyod nges yod //",
    "T06TD4020E:4a-41": "la la dkar po'i chos rnams kun du bcom //",
    "T06TD4020E:4a-42": "la la thar pa'i cha mthun dge ba med //",
    "T06TD4020E:4a-43": "dkar po dman pa yod pa rgyu dang bral //",
    "T06TD4020E:4a-44": "zab cing rgya che bshad pa gzhan la phan phyir bstan pa'i chos chen la //",
    "T06TD4020E:4a-45": "mi shes bzhin du mos pa shin tu rgya chen 'byung zhing sgrub la bzod //",
    "T06TD4020E:4a-46": "de dag tha mar rnam pa gnyis mchog phun sum tshogs 'gyur gang yin de //",
    "T06TD4020E:4b-0": "byang chub @4b sems dpa' rang bzhin yon tan ldan de rgyas pa'i rigs las shes //",
    "T06TD4020E:4b-1": "yon tan shin tu rgya che byang chub shing skyed phyir //",
    "T06TD4020E:4b-2": "bde dang sdug bsngal chen po zhi ba thob bya'i phyir //",
    "T06TD4020E:4b-3": "bdag dang gzhan la phan bde byed pa 'bras bu'i phyir //",
    "T06TD4020E:4b-4": "rigs mchog de ni rtsa ba bzang po lta bu yin //",
    "T06TD4020E:4b-5": "theg pa chen po mdo sde'i rgyan las /",
    "T06TD4020E:4b-6": "rigs kyi le'u ste bzhi pa'o /",
    "T06TD4020E:4b-8": "// / spro ba che dang rtsom pa che /",
    "T06TD4020E:4b-9": "don che ba dang 'byung ba che //",
    "T06TD4020E:4b-10": "byang chub sems dpa'i sems dpa' ste //",
    "T06TD4020E:4b-11": "don gnyis ldan pa'i sems 'byung ba //",
    "T06TD4020E:4b-12": "sems bskyed de ni sa rnams la //",
    "T06TD4020E:4b-13": "mos dang lhag bsam dag pa dang //",
    "T06TD4020E:4b-14": "rnam par smin pa gzhan du 'dod //",
    "T06TD4020E:4b-15": "de bzhin sgrib pa spangs pa'o //",
    "T06TD4020E:4b-16": "de yi rtsa ba snying rjer 'dod //",
    "T06TD4020E:4b-17": "rtag tu sems can phan par sems //",
    "T06TD4020E:4b-18": "chos la mos dang de bzhin de'i //",
    "T06TD4020E:4b-19": "ye shes tshol ba dmigs pa'o //",
    "T06TD4020E:4b-20": "gong du 'dun pa 'gro ba ste //",
    "T06TD4020E:4b-21": "sdom pa rgya chen de yi rten //",
    "T06TD4020E:4b-22": "lam 'gog pa ni mi mthun phyogs //",
    "T06TD4020E:4b-23": "slong zhing dang du len pa'o //",
    "T06TD4020E:4b-24": "bsod nams ye shes rang bzhin gyi //",
    "T06TD4020E:4b-25": "dge ba 'phel ba de'i phan yon //",
    "T06TD4020E:4b-26": "pha rol phyin la rtag sbyor ba //",
    "T06TD4020E:4b-27": "de ni nges par 'byung bar 'dod //",
    "T06TD4020E:4b-28": "'di yi mthar thug sa yin te //",
    "T06TD4020E:4b-29": "so so rang gi der sbyor bas //",
    "T06TD4020E:4b-30": "byang chub sems dpa'i sems bskyed pa //",
    "T06TD4020E:4b-31": "rnam par nges par shes par bya //",
    "T06TD4020E:4b-32": "grogs stobs rgyu stobs rtsa ba'i stobs //",
    "T06TD4020E:4b-33": "thos stobs dge ba goms pa las /",
    "T06TD4020E:4b-34": "mi brtan pa dang brtan 'byung ba //",
    "T06TD4020E:4b-35": "gzhan gyis bstan pa'i sems bskyed bshad //",
    "T06TD4020E:4b-36": "rdzogs pa'i sangs rgyas rab bsnyen byas //",
    "T06TD4020E:4b-37": "bsod nams ye shes tshogs rab bsags //",
    "T06TD4020E:4b-38": "chos la mi rtog ye shes ni //",
    "T06TD4020E:4b-39": "skyes phyir de ni dam par 'dod //",
    "T06TD4020E:4b-40": "chos dang sems can rnams dang ni //",
    "T06TD4020E:4b-41": "de yi bya ba sangs rgyas nyid //",
    "T06TD4020E:4b-42": "mchog la sems mnyam rnyed pa'i phyir //",
    "T06TD4020E:4b-43": "de yi rab dga' khyad par 'phags //",
    "T06TD4020E:4b-44": "skye ba rgya chen de la spro //",
    "T06TD4020E:4b-45": "bsam pa yang ni dag pa dang //",
    "T06TD4020E:4b-46": "lhag ma dag la mkhas pa dang //",
    "T06TD4020E:5a-0": "nges par 'byung @5a * //",
    "T06TD4020E:5a-1": "bar shes par bya //",
    "T06TD4020E:5a-2": "chos la mos pa sa bon dang //",
    "T06TD4020E:5a-3": "pha rol phyin mchog ma las skyes //",
    "T06TD4020E:5a-4": "bsam gtan las byung bde ba mngal //",
    "T06TD4020E:5a-5": "snying rje skyed pa'i ma ma'o //",
    "T06TD4020E:5a-6": "smon lam chen po bcu sgrub phyir //",
    "T06TD4020E:5a-7": "rgya che bar ni shes par bya //",
    "T06TD4020E:5a-8": "dka' ba yun ring mi skyo'i phyir //",
    "T06TD4020E:5a-9": "spro bar khong du chud par bya //",
    "T06TD4020E:5a-10": "byang chub nye bar rtogs pa dang //",
    "T06TD4020E:5a-11": "de yi thabs shes rnyed pa'i phyir //",
    "T06TD4020E:5a-12": "bsam pa dag par shes par bya //",
    "T06TD4020E:5a-13": "sa gzhan tshul la mkhas pa nyid //",
    "T06TD4020E:5a-14": "ji ltar rnam gzhag yid byed pas //",
    "T06TD4020E:5a-15": "de rtog nyid du shes phyir dang //",
    "T06TD4020E:5a-16": "de nyid la yang mi rtog phyir //",
    "T06TD4020E:5a-17": "nges par 'byung bar shes par bya //",
    "T06TD4020E:5a-18": "skyed pas dang mtshungs pa ste //",
    "T06TD4020E:5a-19": "gzhan ni bzang po'i gser dang 'dra //",
    "T06TD4020E:5a-20": "zla ba yar gyi tshes pa bzhin //",
    "T06TD4020E:5a-21": "gzhan ni me dang 'drar shes bya //",
    "T06TD4020E:5a-22": "gzhan ni gter chen bzhin shes bya //",
    "T06TD4020E:5a-23": "gzhan ni rin chen 'byung gnas bzhin //",
    "T06TD4020E:5a-24": "rgya mtsho 'dra bar shes bya gzhan //",
    "T06TD4020E:5a-25": "rdo rje dang 'dra ri rab 'dra //",
    "T06TD4020E:5a-26": "sman gyi rgyal po 'dra ba ste //",
    "T06TD4020E:5a-27": "gzhan ni mdza' chen 'drar shes bya //",
    "T06TD4020E:5a-28": "yid bzhin nor bu 'dra ba dang //",
    "T06TD4020E:5a-29": "gzhan ni nyi ma 'drar shes bya //",
    "T06TD4020E:5a-30": "gzhan ni dri za'i dbyangs snyan bzhin //",
    "T06TD4020E:5a-31": "gzhan ni rgyal po 'drar shes bya //",
    "T06TD4020E:5a-32": "de bzhin gzhan ni mdzod lta bu //",
    "T06TD4020E:5a-33": "lam po che dang 'drar shes bya //",
    "T06TD4020E:5a-34": "theg pa 'dra bar shes bya ste //",
    "T06TD4020E:5a-35": "sems bskyed bkod ma 'dra ba yin //",
    "T06TD4020E:5a-36": "kun dga'i sgra dang 'dra ba ste //",
    "T06TD4020E:5a-37": "klung chen rgyun dang 'dra ba'o //",
    "T06TD4020E:5a-38": "rgyal sras rnams kyi sems bskyed pa //",
    "T06TD4020E:5a-39": "sprin dang 'dra bar bstan pa ste //",
    "T06TD4020E:5a-40": "de phyir de ltar yon tan phyug / sems ni dga' bas yang dag bskyed //",
    "T06TD4020E:5a-41": "cher 'os sems bskyed spangs pa'i skye bo dag / gzhan don sems dang de yi thabs rnyed dang //",
    "T06TD4020E:5a-42": "dgongs chen don dang de nyid mchog mthong bas //",
    "T06TD4020E:5a-43": "bde ba da spangs zhi bar 'gro bar 'gyur //",
    "T06TD4020E:5a-44": "blo ldan sems mchog skyes ma thag tu yang //",
    "T06TD4020E:5a-45": "mtha' yas nyes pa byed las sems rab bsdams //",
    "T06TD4020E:5a-46": "gnyis 'phel byed pas rtag tu dge ba dang //",
    "T06TD4020E:5b-0": "brtse ldan bde dang sdug bsngal @5b dag gis dga' //",
    "T06TD4020E:5b-1": "gang tshe gzhan gyi don phyir lus dang ni //",
    "T06TD4020E:5b-2": "srog la mi lta rab dal khas len pa //",
    "T06TD4020E:5b-3": "de lta bu de gzhan gyi gnod pa yis //",
    "T06TD4020E:5b-4": "ji ltar ngan par byed pa'i las la 'jug / de yis chos kun sgyu ma lta bu dang //",
    "T06TD4020E:5b-5": "skye ba skyed mos tshal 'gro ltar rtogs nas //",
    "T06TD4020E:5b-6": "'byor ba'i dus dang rgyud pa'i dus na'ang 'di //",
    "T06TD4020E:5b-7": "nyon mongs sdug bsngal dag gis 'jigs pa med //",
    "T06TD4020E:5b-8": "rang gi yon tan sems can phan 'dogs dga' //",
    "T06TD4020E:5b-9": "bsams bzhin skye ba rdzu 'phrul rnam par 'phrul //",
    "T06TD4020E:5b-10": "rgyan dang ston mo sa mchog brtse dga' ba //",
    "T06TD4020E:5b-11": "snying rje'i bdag nyid min pa rnams la med //",
    "T06TD4020E:5b-12": "gzhan don brtson ldan snying rje'i bdag nyid 'di //",
    "T06TD4020E:5b-13": "gang tshe mnar med pa la'ang dgar 'dzin pa //",
    "T06TD4020E:5b-14": "de 'dra ba dag srid na gzhan rten phyir //",
    "T06TD4020E:5b-15": "sdug bsngal 'byung ba rnams kyis ga la 'jigs /",
    "T06TD4020E:5b-16": "slob dpon brtse chen rtag tu brten pa'i bdag / pha rol sdug bsngal dag gis sems gdungs pa //",
    "T06TD4020E:5b-17": "gzhan gyi bya ba nye bar gnas pa la //",
    "T06TD4020E:5b-18": "gzhan gyis bskul ba shin tu ngo yang tsha //",
    "T06TD4020E:5b-19": "mgo la sems can khur chen khyer ba yi //",
    "T06TD4020E:5b-20": "sems can mchog ni dal gyis 'gro mi mdzes //",
    "T06TD4020E:5b-21": "bdag gzhan sna tshogs 'ching bas rab bcings pas //",
    "T06TD4020E:5b-22": "brtson pa brgya 'gyur du ni bya ba'i rigs //",
    "T06TD4020E:5b-23": "theg pa chen po mdo sde'i rgyan las sems bskyed pa'i le'u ste lnga pa'o /",
    "T06TD4020E:5b-25": "// / gnas rtsom 'bras bu 'byung ba che bdag nyid//",
    "T06TD4020E:5b-26": "rgyal sras rnams kyi sgrub pa yin par 'dod //",
    "T06TD4020E:5b-27": "rtag tu len pa che dang bzod pa che //",
    "T06TD4020E:5b-28": "don chen yang dag sgrub pa'i bya ba byed //",
    "T06TD4020E:5b-29": "gzhan dang bdag tu mnyam pa'i sems nyid dam //",
    "T06TD4020E:5b-30": "bdag pas gzhan ches sdug pa rnyed nas ni //",
    "T06TD4020E:5b-31": "de ltar bdag pas gzhan don mchog 'du shes //",
    "T06TD4020E:5b-32": "rang gi don gang gzhan gyi don gang yin //",
    "T06TD4020E:5b-33": "ji ltar snying rje'i bdag nyid gzhan gyi don gyi phyir //",
    "T06TD4020E:5b-34": "bdag la sdug bsngal mi bzad gdung ba rab byed pa //",
    "T06TD4020E:5b-35": "de ltar 'jig rten gdung ba'i las kyis gzhan dgra la'ang //",
    "T06TD4020E:6a-0": "shin tu @6a * //",
    "T06TD4020E:6a-1": "brtse ba med par rab tu 'jug ma yin //",
    "T06TD4020E:6a-2": "tha chad 'bring dang mchog chos nyid gnas la //",
    "T06TD4020E:6a-3": "legs par ston dang mgu byed 'jug pa dang //",
    "T06TD4020E:6a-4": "don la rnam nges dge ba yongs smin byed //",
    "T06TD4020E:6a-5": "de bzhin gdams ngag gnas dang blo rnam grol //",
    "T06TD4020E:6a-6": "yon tan khyad par can 'grub de bzhin du //",
    "T06TD4020E:6a-7": "rigs su skye dang lung bstan dbang bskur dang //",
    "T06TD4020E:6a-8": "de bzhin gshegs mkhyen bla med go 'phang ste //",
    "T06TD4020E:6a-9": "bcu gsum bdag nyid 'di ni gzhan gyi don //",
    "T06TD4020E:6a-10": "skye bo dang mthun phyin ci ma log 'chad //",
    "T06TD4020E:6a-11": "mi 'gying ba dang bdag gi med la mkhas //",
    "T06TD4020E:6a-12": "bzod dul shin tu ring song mi zad pa //",
    "T06TD4020E:6a-13": "rgyal sras rnams kyi sgrub pa mchog yin no //",
    "T06TD4020E:6a-14": "'dod ldan skye bo 'jigs pa che la 'jug / srid dga' phyin ci log bde g-yo ba la //",
    "T06TD4020E:6a-15": "zhi dga' rang gi len pa rab zhi la//",
    "T06TD4020E:6a-16": "snying rje'i bdag nyid len kun zhi la rtag / skye bo rmongs pa rang gi bde don brtson //",
    "T06TD4020E:6a-17": "rtag tu de ma thob par sdug bsngal 'gyur //",
    "T06TD4020E:6a-18": "brtan pa rtag tu gzhan don brtson ldan pa //",
    "T06TD4020E:6a-19": "gnyi ka'i don byas mya ngan 'da' bar 'gyur //",
    "T06TD4020E:6a-20": "rgyal sras spyod tshe ji lta ji lta bur //",
    "T06TD4020E:6a-21": "dbang po'i spyod yul sna tshogs 'jug 'gyur ba //",
    "T06TD4020E:6a-22": "de lta de ltar rigs shing mthun tshig gis //",
    "T06TD4020E:6a-23": "sems can phan phyir de mngon 'du byed do //",
    "T06TD4020E:6a-24": "rtag tu nyes pas rang dbang med par byas sems kyi //",
    "T06TD4020E:6a-25": "skye bo la ni blo ldan nyes par mi 'dzin te //",
    "T06TD4020E:6a-26": "mi 'dod bzhin du log par sgrub par 'gyur ro zhes //",
    "T06TD4020E:6a-27": "skye bo dag la snying rje rnam par 'phel phyir ro //",
    "T06TD4020E:6a-28": "sgrub pa 'dis ni srid dang 'gro ba kun //",
    "T06TD4020E:6a-29": "zil gyis mnan 'gro zhi ba mchog dang ldan //",
    "T06TD4020E:6a-30": "yon tan sna tshogs tshogs kyis rnam par 'phel //",
    "T06TD4020E:6a-31": "byams pa'i bsam pas rtag tu 'gro ba sdud //",
    "T06TD4020E:6a-32": "theg pa chen po mdo sde'i rgyan las sgrub pa'i le'u ste drug pa'o /",
    "T06TD4020E:6a-34": "// / yod min med min de bzhin min gzhan min //",
    "T06TD4020E:6a-35": "skye dang 'jig med 'bri bar mi 'gyur te //",
    "T06TD4020E:6a-36": "'phel ba med cing rnam par dag pa'ang med //",
    "T06TD4020E:6b-0": "rnam par dag @6b 'gyur de ni don dam mtshan //",
    "T06TD4020E:6b-1": "bdag tu lta ba bdag nyid bdag mtshan min //",
    "T06TD4020E:6b-2": "ngan par gnas min mtshan nyid mi 'dra phyir //",
    "T06TD4020E:6b-3": "gnyis las gzhan med de ni nor pa skyes //",
    "T06TD4020E:6b-4": "de phyir thar pa nor tsam zad pa yin //",
    "T06TD4020E:6b-5": "ji ltar 'khrul pa tsam brten skye bo yis //",
    "T06TD4020E:6b-6": "sdug bsngal rang bzhin rgyun chags rtogs mi 'gyur //",
    "T06TD4020E:6b-7": "rig min rig nyid sdug bsngal sdug bsngal med //",
    "T06TD4020E:6b-8": "chos kyi rang bzhin de yi rang bzhin min //",
    "T06TD4020E:6b-9": "brten nas dngos rab skye ba mngon 'jug na //",
    "T06TD4020E:6b-10": "skye bo ji ltar gzhan gyis byas la rten //",
    "T06TD4020E:6b-11": "gang phyir yod pa mi mthong med mthong ba //",
    "T06TD4020E:6b-12": "'di 'dra'i mun nag rnam pa de gang zhig /'di la don dam tshul gyis zhi ba dang //",
    "T06TD4020E:6b-13": "skye ba de gnyis khyad par ci yang med //",
    "T06TD4020E:6b-14": "'on kyang dge ba'i las rnams byed pa dag / skye ba zad pas zhi ba 'thob par bshad //",
    "T06TD4020E:6b-15": "byang chub sems dpas bsod nams ye shes kyi //",
    "T06TD4020E:6b-16": "mtha' yas pha rol tshogs rnams legs bsags nas //",
    "T06TD4020E:6b-17": "chos la sems pa shin tu rnam nges phyir //",
    "T06TD4020E:6b-18": "don gyi rnam pa brjod pa'i rgyu can rtogs //",
    "T06TD4020E:6b-19": "de yis brjod pa tsam du don rig nas //",
    "T06TD4020E:6b-20": "der snang sems tsam la ni yang dag gnas //",
    "T06TD4020E:6b-21": "de nas chos dbyings gnyis kyi mtshan nyid dang //",
    "T06TD4020E:6b-22": "bral ba mngon sum nyid du rtogs par 'gyur //",
    "T06TD4020E:6b-23": "sems las gzhan med par ni blos rig nas //",
    "T06TD4020E:6b-24": "de nas sems kyang med pa nyid du rtogs //",
    "T06TD4020E:6b-25": "blo dang ldan pas gnyis po med rig nas //",
    "T06TD4020E:6b-26": "de mi ldan pa'i chos kyi dbyings la gnas //",
    "T06TD4020E:6b-27": "blo dang ldan pas mi rtog ye shes stobs //",
    "T06TD4020E:6b-28": "rtag tu kun nas mnyam par song ba yis //",
    "T06TD4020E:6b-29": "de la rten pa'i nyes tshegs tshang tshing dag / dug sman chen pos dug bzhin sel bar byed //",
    "T06TD4020E:6b-30": "thub pas gsungs pa'i dam chos legs bzhag pa //",
    "T06TD4020E:6b-31": "rtsa ba chos kyi dbyings la blo gros bzhag / dran rgyu rtog pa tsam rig brtan pa dag / myur du yon tan rgya mtsho'i pha rol 'gro //",
    "T06TD4020E:6b-32": "theg pa chen po mdo sde'i rgyan las /",
    "T06TD4020E:6b-33": "de kho na nyid kyi le'u ste bdun pa'o /",
    "T06TD4020E:7a-0": "// / skye dang ngag sems dge dang mi dge @7a * //",
    "T06TD4020E:7a-1": "bskyed //",
    "T06TD4020E:7a-2": "de yi gnas dang 'byung ba mngon sum gang //",
    "T06TD4020E:7a-3": "shes pa kun 'gro rab tu dbye bcas la //",
    "T06TD4020E:7a-4": "thogs med brtan pa thob pa'i mthu yin no //",
    "T06TD4020E:7a-5": "bsam gtan bzhi ba shin tu dag thob nas //",
    "T06TD4020E:7a-6": "mi rtog ye shes yongs su bzung ba dang //",
    "T06TD4020E:7a-7": "ji ltar rnam gnas yid la byed pa las //",
    "T06TD4020E:7a-8": "mthu grub pa yi dam pa thob par 'gyur //",
    "T06TD4020E:7a-9": "gang gis 'phags dang lha dang tshangs pa yi //",
    "T06TD4020E:7a-10": "gnas pa dpe med rgya ches rtag tu gnas //",
    "T06TD4020E:7a-11": "phyogs su de song sangs rgyas sems can rnams //",
    "T06TD4020E:7a-12": "yang dag mchod byed rnam par dag pa skyed //",
    "T06TD4020E:7a-13": "chags dang 'jig bcas sems can bcas pa yi //",
    "T06TD4020E:7a-14": "'jig rten khams kun sgyu ma lta bur mthong //",
    "T06TD4020E:7a-15": "dbang ldan ji ltar 'dod bzhin de dag dang //",
    "T06TD4020E:7a-16": "rnam bcas sna tshogs dag kyang yang dag ston //",
    "T06TD4020E:7a-17": "'od zer btang bas shin tu sdug bsngal ba'i //",
    "T06TD4020E:7a-18": "ngan song ba dag mtho ris 'gro bar byed //",
    "T06TD4020E:7a-19": "'dud gnas gzhal med khang mtho mdzes pa dag / bdud bcas kun du bskyod cing skrag par byed //",
    "T06TD4020E:7a-20": "de ni mchog tshogs nang du ting nge 'dzin //",
    "T06TD4020E:7a-21": "dpag med rnam par rol pa kun ston cing //",
    "T06TD4020E:7a-22": "bzo dang skye dang mchog gi sprul pa yis //",
    "T06TD4020E:7a-23": "sems can rnams kyi don du dus kun gnas //",
    "T06TD4020E:7a-24": "ye shes dag la dbang phyir zhing rnams ni //",
    "T06TD4020E:7a-25": "ji ltar 'dod bzhin bstan phyir dag la 'thob //",
    "T06TD4020E:7a-26": "sangs rgyas mtshan mi grags par sangs rgyas mtshan //",
    "T06TD4020E:7a-27": "yang dag bsgrags pas de dag khams gzhan 'gyed //",
    "T06TD4020E:7a-28": "'dab gshog kun du rgyas pa'i bya bzhin du //",
    "T06TD4020E:7a-29": "sems can smin par byed par nus pa nyid //",
    "T06TD4020E:7a-30": "sangs rgyas las ni shin tu bsngags pa 'thob //",
    "T06TD4020E:7a-31": "skye dgu rnams la tshig gzung 'os par 'gyur //",
    "T06TD4020E:7a-32": "mngon par shes pa drug dang rig pa gsum //",
    "T06TD4020E:7a-33": "rnam thar brgyad dang de bzhin zil gnon brgyad //",
    "T06TD4020E:7a-34": "zad par skye mched bcu dang ting nge 'dzin //",
    "T06TD4020E:7a-35": "dpag tu med pa brtan pa thob pa'i mthu //",
    "T06TD4020E:7a-36": "de ni dbang mchog thob pa'i blo dang ldan //",
    "T06TD4020E:7a-37": "'gro ba dbang med rang dbang bkod rtag tu //",
    "T06TD4020E:7b-0": "gzhan la phan bya gcig tu mngon dga' @7b ste //",
    "T06TD4020E:7b-1": "seng ge bzhin du rab brtan srid na spyod //",
    "T06TD4020E:7b-2": "theg pa chen po mdo sde'i rgyan las /",
    "T06TD4020E:7b-3": "mthu'i le'u ste brgyad pa'o /",
    "T06TD4020E:7b-5": "// / dga' dang dad dang rab zhi snying brtse dang //",
    "T06TD4020E:7b-6": "bzod dang yid gzhungs mthu can nyid dang ni //",
    "T06TD4020E:7b-7": "mi 'phrogs pa dang yan lag ldan pa rab //",
    "T06TD4020E:7b-8": "de ni rgyal sras yongs su smin pa'i mtshan //",
    "T06TD4020E:7b-9": "grogs mchog la sogs gsum dang brtson rab dang //",
    "T06TD4020E:7b-10": "mthar phyin dam pa dang ni chos mchog sdud //",
    "T06TD4020E:7b-11": "dam chos cher gzung phyir ni snying rje can //",
    "T06TD4020E:7b-12": "yang dag yongs su smin pa'i mtshan nyid 'dod //",
    "T06TD4020E:7b-13": "yon tan shes dang sems kyang mi phyed dang //",
    "T06TD4020E:7b-14": "ting 'dzin myur du thob dang 'bras bu myong //",
    "T06TD4020E:7b-15": "ston la yid ches bya phyir rgyal sras kyi //",
    "T06TD4020E:7b-16": "yang dag yongs su smin pa'i mtshan nyid 'dod //",
    "T06TD4020E:7b-17": "shin tu sdom zhing nyon mongs rtog pa spong //",
    "T06TD4020E:7b-18": "bar chad med cing dge la mngon par dga' //",
    "T06TD4020E:7b-19": "rgyal ba'i sras kyi nyon mongs bsal ba'i phyir //",
    "T06TD4020E:7b-20": "yang dag yongs su smin pa'i mtshan nyid 'dod //",
    "T06TD4020E:7b-21": "rang bzhin snying brtse gzhan gyi sdug bsngal mthong //",
    "T06TD4020E:7b-22": "dman pa'i sems kyang yang dag rab tu spong //",
    "T06TD4020E:7b-23": "khyad par 'gro dang 'gro pa'i mchog gyur lus //",
    "T06TD4020E:7b-24": "gzhan la snying brtse yongs su smin pa'i mtshan //",
    "T06TD4020E:7b-25": "rang bzhin brtan pa so sor brtags bsgom pa //",
    "T06TD4020E:7b-26": "grang sogs shin tu sdug bsngal rtag mi mjed //",
    "T06TD4020E:7b-27": "khyad par 'gro dang dge la mngon par dga' //",
    "T06TD4020E:7b-28": "bzod pa yongs su smin pa'i mtshan nyid 'dod //",
    "T06TD4020E:7b-29": "rnam smin dag cing thos sogs dran mi brjed//",
    "T06TD4020E:7b-30": "de bzhin legs bshad nyes par smras pa dag / rab shes blo chen skye bar rung ba nyid //",
    "T06TD4020E:7b-31": "shin tu yid gzhungs yongs su smin pa'i mtshan //",
    "T06TD4020E:7b-32": "dge ba gnyis kyis khams gnyis brtas pa dang //",
    "T06TD4020E:7b-33": "rten ni 'bras bu skye bar rung ba'i mchog / yid la bsam grub 'gro ba'i mchog gyur pa //",
    "T06TD4020E:7b-34": "mthu thob yongs su smin pa'i mtshan nyid do //",
    "T06TD4020E:7b-35": "chos bzang rigs pas rnam dpyad bsam pa can //",
    "T06TD4020E:7b-36": "rtag tu bdud kyi bar chad byed pa med //",
    "T06TD4020E:7b-37": "khyad par rnyed dang gzhan gyi phyogs sun 'byin //",
    "T06TD4020E:8a-0": "mi 'phrogs yongs su smin pa'i mtshan @8a * //",
    "T06TD4020E:8a-1": "nyid do //",
    "T06TD4020E:8a-2": "dge ba bsags dang rten kyang brtson par rung //",
    "T06TD4020E:8a-3": "dben dang dge ba mchog la mngon par dga' //",
    "T06TD4020E:8a-4": "rgyal ba'i sras kyi yan lag ldan pa yi //",
    "T06TD4020E:8a-5": "yang dag yongs su smin pa'i mtshan nyid do //",
    "T06TD4020E:8a-6": "de ltar dngos po rnam dgus smin pa'i bdag / pha rol yongs su smin byed rung dang ldan //",
    "T06TD4020E:8a-7": "chos kyi rang bzhin rgyun 'phel bdag nyid can //",
    "T06TD4020E:8a-8": "rtag tu 'gro ba'i gnyen mchog gyur pa yin //",
    "T06TD4020E:8a-9": "ji ltar rma dang zas la de dag gi / gzag dang spyad du rung ba smin 'dod ltar //",
    "T06TD4020E:8a-10": "de bzhin rten 'dir phyogs gnyis zhi ba dang //",
    "T06TD4020E:8a-11": "de bzhin spyad pa nyid du smin pa bstan //",
    "T06TD4020E:8a-12": "lus can bral bar smin byed de bzhin du //",
    "T06TD4020E:8a-13": "yongs smin rab smin mthun par smin byed gzhan //",
    "T06TD4020E:8a-14": "legs par smin byed rtogs pas smin byed dang //",
    "T06TD4020E:8a-15": "rtag smin gong du smin byed bshad par 'dod //",
    "T06TD4020E:8a-16": "ji ltar rgyal sras phan pa'i bsam pas 'dir //",
    "T06TD4020E:8a-17": "'gro kun rnam par smin byed gnas pa ltar //",
    "T06TD4020E:8a-18": "de bzhin pha dang ma dang gnyen bshes rnams //",
    "T06TD4020E:8a-19": "bu dang gnyen pa rnams la legs mi gnas //",
    "T06TD4020E:8a-20": "ji ltar brtse bdag bde dang phan phyir sbyor //",
    "T06TD4020E:8a-21": "sems can gzhan la byams 'dod de ltar ni//",
    "T06TD4020E:8a-22": "skye bo bdag la'ang byams par mi 'dod na //",
    "T06TD4020E:8a-23": "rab sdug skye bo gzhan brten smos ci dgos //",
    "T06TD4020E:8a-24": "byang chub sems dpa'i lus dang longs spyod dag / gzhan la mi sbyin pa ni yod med de //",
    "T06TD4020E:8a-25": "phan 'dogs rnam pa gnyis kyis gzhan smin byed //",
    "T06TD4020E:8a-26": "mnyam par sbyin pa'i yon tan ngoms mi 'gyur //",
    "T06TD4020E:8a-27": "brtan pa rang bzhin lhag par 'tshe ba med //",
    "T06TD4020E:8a-28": "bdag dga' bag yod 'di la gzhan 'god cing //",
    "T06TD4020E:8a-29": "phan rnam gnyis 'dogs rnam par smin pa dang //",
    "T06TD4020E:8a-30": "rgyu mthun yon tan brgyud pas gzhan smin byed //",
    "T06TD4020E:8a-31": "gzhan gnod byed la phan byed blo ldan pa ;",
    "T06TD4020E:8a-32": "/ gnod byed drag po dag kyang rab tu bzod //",
    "T06TD4020E:8a-33": "thabs rig gnod byed bzod pa de dag gis //",
    "T06TD4020E:8a-34": "gnod byed dge ba yang dag len du 'jug / rgyal sras brtson 'grus mchog la brten pa de //",
    "T06TD4020E:8a-35": "sems can tshogs rab smin par byed pa na //",
    "T06TD4020E:8b-0": "pha rol sems dge @8b gcig gi phyir yang ni //",
    "T06TD4020E:8b-1": "bskal pa bye ba stong du'ang skyo mi 'gyur //",
    "T06TD4020E:8b-2": "yid kyi dbang ni bla na med thob nas //",
    "T06TD4020E:8b-3": "gzhan gyi mchod 'dod thams cad nges bcom ste //",
    "T06TD4020E:8b-4": "mchog gi bstan la gzhan dag 'dun byed cing //",
    "T06TD4020E:8b-5": "de dag dge ba yang dag 'phel bar byed //",
    "T06TD4020E:8b-6": "de nyid dgongs don tshul la rab nges te //",
    "T06TD4020E:8b-7": "sems can the tshom shin tu sel bar byed //",
    "T06TD4020E:8b-8": "de phyir rgyal ba'i bstan la de gus pas //",
    "T06TD4020E:8b-9": "rang gzhan dge ba'i yon tan rnam 'phel byed //",
    "T06TD4020E:8b-10": "de ltar byang chub sems dpa' snying rje yis //",
    "T06TD4020E:8b-11": "'gro kun bde 'gro'i 'gro ba'ang dge gsum la //",
    "T06TD4020E:8b-12": "rnam pa chung dang mchog dang 'bring dag gis //",
    "T06TD4020E:8b-13": "'jig rten yod dang mnyam par 'jug pas 'dul //",
    "T06TD4020E:8b-14": "theg pa chen po mdo sde'i rgyan las yongs su smin pa'i le'u ste dgu pa'o /",
    "T06TD4020E:8b-16": "// / dka' spyod dpag med brgya phrag dang //",
    "T06TD4020E:8b-17": "dpag med dge ba bsags pa dang //",
    "T06TD4020E:8b-18": "dpag tu med pa'i dus dang ni //",
    "T06TD4020E:8b-19": "dpag med sgrib pa zad pa'i phyir //",
    "T06TD4020E:8b-20": "sgrib pa kun gyi dri med pa //",
    "T06TD4020E:8b-21": "rnam pa thams cad mkhyen nyid 'thob //",
    "T06TD4020E:8b-22": "rin chen snod ni phye ba ltar //",
    "T06TD4020E:8b-23": "sangs rgyas nyid ni yang dag bstan //",
    "T06TD4020E:8b-24": "ngal brgyas rmad byung dka' spyad dge kun bsags //",
    "T06TD4020E:8b-25": "bskal mchog dus ring 'gro ba'i sgrib kun zad //",
    "T06TD4020E:8b-26": "sar gtogs sgrib pa phra bcom sangs rgyas te //",
    "T06TD4020E:8b-27": "de ni mthu chen rin chen snod phye bzhin //",
    "T06TD4020E:8b-28": "chos rnams thams cad sangs rgyas nyid //",
    "T06TD4020E:8b-29": "chos ni gang yang yod ma yin //",
    "T06TD4020E:8b-30": "de ni chos dkar rang bzhin yang //",
    "T06TD4020E:8b-31": "de yis de ni brjod ma yin //",
    "T06TD4020E:8b-32": "rin chen chos kyi rgyu mtshan phyir //",
    "T06TD4020E:8b-33": "de ni rin chen 'byung gnas bzhin //",
    "T06TD4020E:8b-34": "dge ba'i lo tog rgyu mtshan phyir //",
    "T06TD4020E:8b-35": "de ni sprin dang 'dra bar 'dod //",
    "T06TD4020E:8b-36": "sangs rgyas nyid ni chos kun ldan pa'am yang na chos kun bral ba ste //",
    "T06TD4020E:8b-37": "rin chen chos rab che yangs 'byung phyir rin chen chos kyi 'byung gnas bzhin //",
    "T06TD4020E:8b-38": "skye dgu rnams la legs bshad mi zad chos kyi char chen 'bebs pas na //",
    "T06TD4020E:8b-39": "'byung po'i lo tog dkar po shin tu che 'phel rgyu phyir sprin dang 'dra //",
    "T06TD4020E:8b-40": "rtag tu nyon mongs tshogs kun dang//",
    "T06TD4020E:9a-0": "@9a * // nyes par spyod pa thams cad dang //",
    "T06TD4020E:9a-1": "rga dang 'chi ba dag las kyang //",
    "T06TD4020E:9a-2": "sangs rgyas nyid ni yongs su skyob //",
    "T06TD4020E:9a-3": "'tshe ba dag ni thams cad dang //",
    "T06TD4020E:9a-4": "ngan song dang ni thabs min dang //",
    "T06TD4020E:9a-5": "'jig tshogs theg pa dman dag las //",
    "T06TD4020E:9a-6": "de phyir skyabs kyi dam pa'o //",
    "T06TD4020E:9a-7": "sangs rgyas nyid de skyabs ni dpe med mchog tu 'dod //",
    "T06TD4020E:9a-8": "sna tshogs 'jigs gyur 'jig tshogs kun dang theg pa dang //",
    "T06TD4020E:9a-9": "ngan song rnam mang sdug bsngal thabs min song ba rnams //",
    "T06TD4020E:9a-10": "skye dang 'chi dang nyon mongs ngan song kun las srung //",
    "T06TD4020E:9a-11": "sangs rgyas chos kyi shin tu rdzogs pa'i sku gang yin //",
    "T06TD4020E:9a-12": "dam pa'i chos la sems can rab 'dul mkhyen pa gang //",
    "T06TD4020E:9a-13": "'gro ba kun la thugs brtse'i pha rol phyin pa gang //",
    "T06TD4020E:9a-14": "sangs rgyas nyid de 'dir ni skyabs kyi mchog tu 'dod //",
    "T06TD4020E:9a-15": "'jig rten ji srid sems can gyi //",
    "T06TD4020E:9a-16": "gnod dang phun sum tshogs pa kun //",
    "T06TD4020E:9a-17": "bzlog cing 'byor par bya ba'i phyir //",
    "T06TD4020E:9a-18": "sangs rgyas skyabs chen nyid du 'dod //",
    "T06TD4020E:9a-19": "gang la nyon mongs shes bya'i sgrib pa'i sa bon dus ring rtag ldan pa //",
    "T06TD4020E:9a-20": "spong ba shin tu rgya chen rnam pa kun gyi rab tu bcom gyur cing //",
    "T06TD4020E:9a-21": "gnas gyur chos dkar yon tan mchog rab ldan pa thob pa sangs rgyas nyid //",
    "T06TD4020E:9a-22": "de ni mi rtog rab dag shin tu yul chen ye shes lam gyis 'thob //",
    "T06TD4020E:9a-23": "de bzhin gshegs pa de ni der bzhugs nas //",
    "T06TD4020E:9a-24": "ri dbang mtho steng bzhugs bzhin 'gro la gzigs //",
    "T06TD4020E:9a-25": "zhi bar mngon dga'i 'gro la'ang thugs rje na //",
    "T06TD4020E:9a-26": "srid la mngon dga'i skye bo gzhan ci smos //",
    "T06TD4020E:9a-27": "gnas la 'jug dang rab 'jug mi 'jug dang //",
    "T06TD4020E:9a-28": "ldog dang kun 'jug gnyis dang mi gnyis dang //",
    "T06TD4020E:9a-29": "mnyam dang khyad 'phags kun 'gro'i bdag nyid ni //",
    "T06TD4020E:9a-30": "de bzhin gshegs pa rnams kyi yongs gyur 'dod //",
    "T06TD4020E:9a-31": "ji ltar nam mkha' rtag tu kun song 'dod //",
    "T06TD4020E:9a-32": "de bzhin de yang rtag tu kun song 'dod //",
    "T06TD4020E:9a-33": "ji ltar nam mkha' gzugs gyur kun du song //",
    "T06TD4020E:9a-34": "de bzhin de yang sems can tshogs kun song //",
    "T06TD4020E:9a-35": "ji ltar chu yi snod chag na //",
    "T06TD4020E:9b-0": "zla ba'i gzugs brnyan mi @9b snang ba //",
    "T06TD4020E:9b-1": "de bzhin sems can ngan pa la //",
    "T06TD4020E:9b-2": "sangs rgyas gzugs kyang mi snang ngo //",
    "T06TD4020E:9b-3": "ji ltar me ni gzhan du 'bar //",
    "T06TD4020E:9b-4": "gzhan du zhi bar 'gyur ba ltar //",
    "T06TD4020E:9b-5": "de bzhin sangs rgyas rnams la yang //",
    "T06TD4020E:9b-6": "snang dang mi snang shes par bya //",
    "T06TD4020E:9b-7": "ji ltar rnga dag ma brdungs par //",
    "T06TD4020E:9b-8": "sgra ni kun du 'byung ba ltar //",
    "T06TD4020E:9b-9": "de bzhin rgyal ba gzo med par //",
    "T06TD4020E:9b-10": "bshad pa dag ni kun du 'byung //",
    "T06TD4020E:9b-11": "ji ltar nor bu 'bad med par //",
    "T06TD4020E:9b-12": "rang gi 'od ni ston pa ltar //",
    "T06TD4020E:9b-13": "sangs rgyas rnams kyang gzo med par //",
    "T06TD4020E:9b-14": "de bzhin mdzad pa nges pa ston //",
    "T06TD4020E:9b-15": "ji ltar mkha' la 'jig rten gyi //",
    "T06TD4020E:9b-16": "bya ba rgyun mi 'chad par snang //",
    "T06TD4020E:9b-17": "de bzhin zag med dbyings na yang //",
    "T06TD4020E:9b-18": "rgyal ba'i mdzad pa rgyun mi 'chad //",
    "T06TD4020E:9b-19": "ji ltar mkha' la rtag tu ni //",
    "T06TD4020E:9b-20": "bya ba nyams shing 'byung ba ltar //",
    "T06TD4020E:9b-21": "de bzhin zag med dbyings na yang //",
    "T06TD4020E:9b-22": "sangs rgyas 'phrin las skye zhing 'bri //",
    "T06TD4020E:9b-23": "snga ma phyi mar khyad med kyang //",
    "T06TD4020E:9b-24": "sgrib pa kun gyi dri med pa //",
    "T06TD4020E:9b-25": "de bzhin nyid ni sangs rgyas 'dod //",
    "T06TD4020E:9b-26": "dag pa ma yin ma dag min //",
    "T06TD4020E:9b-27": "stong pa nyid ni rnam dag na //",
    "T06TD4020E:9b-28": "bdag med mchog gi bdag thob pas //",
    "T06TD4020E:9b-29": "sangs rgyas dag pa'i bdag thob phyir //",
    "T06TD4020E:9b-30": "bdag nyid chen po'i bdag tu 'gyur //",
    "T06TD4020E:9b-31": "de phyir sangs rgyas yod min zhing //",
    "T06TD4020E:9b-32": "med par yang ni mi brjod do //",
    "T06TD4020E:9b-33": "de ltar sangs rgyas de skad 'dri //",
    "T06TD4020E:9b-34": "lung ma bstan pa'i tshul du 'dod //",
    "T06TD4020E:9b-35": "ji ltar lcags la tsha ba dang //",
    "T06TD4020E:9b-36": "mig la rab rib zhi ba ltar //",
    "T06TD4020E:9b-37": "sangs rgyas sems dang ye shes la //",
    "T06TD4020E:9b-38": "yod dang med par mi brjod do //",
    "T06TD4020E:9b-39": "zag med dbyings na sangs rgyas rnams //",
    "T06TD4020E:9b-40": "mkha' ltar lus ni med phyir dang //",
    "T06TD4020E:9b-41": "sngon gyi lus rjes 'brang ba'i phyir //",
    "T06TD4020E:9b-42": "gcig min mang po nyid ma yin //",
    "T06TD4020E:9b-43": "stobs sogs sangs rgyas chos rnams la //",
    "T06TD4020E:9b-44": "byang chub rin chen 'byung gnas 'dra //",
    "T06TD4020E:9b-45": "'gro ba'i dge ba'i lo tog la //",
    "T06TD4020E:9b-46": "sprin chen dang yang 'dra bar 'dod //",
    "T06TD4020E:9b-47": "bsod nams ye shes rab rdzogs phyir //",
    "T06TD4020E:9b-48": "zla ba nya ba lta bur 'dod //",
    "T06TD4020E:9b-49": "ye shes snang ba byed pa'i phyir //",
    "T06TD4020E:9b-50": "nyi ma chen po 'dra bar 'dod //",
    "T06TD4020E:9b-51": "ji ltar nyi ma'i dkyil 'khor gyi //",
    "T06TD4020E:10a-0": "'od zer dpag tu med 'dres @10a * //",
    "T06TD4020E:10a-1": "shing //",
    "T06TD4020E:10a-2": "rtag tu bya ba gcig la 'jug /'jig rten la yang snang ba byed //",
    "T06TD4020E:10a-3": "de bzhin zag med dbyings na yang //",
    "T06TD4020E:10a-4": "sangs rgyas dpag tu med 'dres shing //",
    "T06TD4020E:10a-5": "mdzad pa gcig ni mdzad pa la //",
    "T06TD4020E:10a-6": "ye shes snang bar mdzad par 'dod //",
    "T06TD4020E:10a-7": "dper na nyi ma'i 'od zer gcig / byung na 'od zer kun 'byung ba //",
    "T06TD4020E:10a-8": "de bzhin sangs rgyas rnams kyi yang //",
    "T06TD4020E:10a-9": "ye shes 'byung bar shes par bya //",
    "T06TD4020E:10a-10": "ji ltar nyi ma'i 'od zer dag /'jug la bdag ger bya ba med //",
    "T06TD4020E:10a-11": "de bzhin sangs ye shes kyang //",
    "T06TD4020E:10a-12": "'jug la bdag gir mdzad mi mnga' //",
    "T06TD4020E:10a-13": "nyi ma'i 'od zer gcig btang bas //",
    "T06TD4020E:10a-14": "'gro ba snang ba byed pa ltar //",
    "T06TD4020E:10a-15": "de bzhin shes bya thams cad la //",
    "T06TD4020E:10a-16": "sangs rgyas ye shes cig car snang //",
    "T06TD4020E:10a-17": "ji ltar nyi ma'i 'od zer rnams //",
    "T06TD4020E:10a-18": "sprin la sogs pas bsgribs par 'dod //",
    "T06TD4020E:10a-19": "de bzhin sangs rgyas ye shes rnams //",
    "T06TD4020E:10a-20": "sems can gyi ni nyes pas bsgribs //",
    "T06TD4020E:10a-21": "ji ltar mdud pa'i dbang gis na //",
    "T06TD4020E:10a-22": "gos la tshon bkra mi bkra ba //",
    "T06TD4020E:10a-23": "de bzhin 'phen pa'i dbang gis na //",
    "T06TD4020E:10a-24": "grol ba'i ye shes bkra mi bkra //",
    "T06TD4020E:10a-25": "dri med dbyings la sangs rgyas kyi //",
    "T06TD4020E:10a-26": "mtshan nyid dang ni gnas pa dang //",
    "T06TD4020E:10a-27": "'phrin las zab pa 'di bshad pa //",
    "T06TD4020E:10a-28": "mkha' la tshon gyis ri mo 'dri //",
    "T06TD4020E:10a-29": "de bzhin nyid ni thams cad la //",
    "T06TD4020E:10a-30": "khyad par med kyang dag gyur pa //",
    "T06TD4020E:10a-31": "de bzhin gshegs nyid de yi phyir //",
    "T06TD4020E:10a-32": "'gro kun de yi snying po can //",
    "T06TD4020E:10a-33": "nyan thos rnams kyi 'byor pas ni //",
    "T06TD4020E:10a-34": "'jig rten pa yi zil gyis gnon //",
    "T06TD4020E:10a-35": "rang sangs rgyas kyi sa pa yis //",
    "T06TD4020E:10a-36": "nyan thos kyi yang zil gyis gnon //",
    "T06TD4020E:10a-37": "de yis byang chub sems dpa' yi //",
    "T06TD4020E:10a-38": "'byor pa'i char yang mi phod do //",
    "T06TD4020E:10a-39": "de yis de bzhin gshegs pa yi //",
    "T06TD4020E:10a-40": "'byor pa'i char yang mi phod do //",
    "T06TD4020E:10a-41": "sangs rgyas rnams kyi 'byor pa ni //",
    "T06TD4020E:10a-42": "gang gi gang du ji ltar dang //",
    "T06TD4020E:10a-43": "ji tsam dus gang 'jug pa ni //",
    "T06TD4020E:10a-44": "bsam yas dpag tu med par 'dod //",
    "T06TD4020E:10a-45": "dbang po lnga rnams gzhan gyur na //",
    "T06TD4020E:10a-46": "don kun 'jug dang thams cad kyi //",
    "T06TD4020E:10b-0": "yon tan brgya phrag bcu @10b gnyis 'byung //",
    "T06TD4020E:10b-1": "'byor pa dam pa 'thob par 'gyur //",
    "T06TD4020E:10b-2": "yid ni gzhan du gyur pa na //",
    "T06TD4020E:10b-3": "'byor dang mthun spyod mi rtog pa'i //",
    "T06TD4020E:10b-4": "ye shes shin tu dri med la //",
    "T06TD4020E:10b-5": "'byor pa dam pa 'thob par 'gyur //",
    "T06TD4020E:10b-6": "don bcas 'dzin pa gzhan gyur na //",
    "T06TD4020E:10b-7": "ji ltar 'dod bzhin longs spyod dag / bstan phyir zhing ni dag pa la //",
    "T06TD4020E:10b-8": "'byor pa dam pa 'thob par 'gyur //",
    "T06TD4020E:10b-9": "rnam rtog gzhan du gyur na ni //",
    "T06TD4020E:10b-10": "dus rnams rtag tu ye shes dang //",
    "T06TD4020E:10b-11": "las rnams kun la thogs med la //",
    "T06TD4020E:10b-12": "'byor pa dam pa 'thob par 'gyur //",
    "T06TD4020E:10b-13": "rten ni gzhan du gyur pa na //",
    "T06TD4020E:10b-14": "sangs rgyas dri med gnas la ni //",
    "T06TD4020E:10b-15": "mi gnas mya ngan 'das pa yi //",
    "T06TD4020E:10b-16": "'byor pa dam pa 'thob par 'gyur //",
    "T06TD4020E:10b-17": "'khrig pa gzhan du gyur na ni //",
    "T06TD4020E:10b-18": "sangs rgyas bde bar gnas pa dang //",
    "T06TD4020E:10b-19": "mo mthong nyon mongs med pa la //",
    "T06TD4020E:10b-20": "'byor pa dam pa 'thob par 'gyur //",
    "T06TD4020E:10b-21": "nam mkha'i 'du shes gzhan gyur na //",
    "T06TD4020E:10b-22": "bsam pa'i don ni 'byor pa dang //",
    "T06TD4020E:10b-23": "'gro gzugs rnam par 'byed pa la //",
    "T06TD4020E:10b-24": "'byor pa dam pa 'thob par 'gyur //",
    "T06TD4020E:10b-25": "de ltar sangs rgyas dri med pa'i //",
    "T06TD4020E:10b-26": "gnas na gzhan gyur dpag med la //",
    "T06TD4020E:10b-27": "bsam yas bya ba sgrub pa yi //",
    "T06TD4020E:10b-28": "'byor pa dpag tu med par 'dod //",
    "T06TD4020E:10b-29": "'di na 'jig rten phyogs phyogs rgyal ba'i legs bshad pa'i //",
    "T06TD4020E:10b-30": "dge ba 'phel ba'i 'jig rten rnam dag mchog tu 'gro //",
    "T06TD4020E:10b-31": "dge ba ma bsags dge ba 'phel ba'i mchog tu 'gro //",
    "T06TD4020E:10b-32": "de ltar ma smin smin pa rtag 'gro'ang ma lus min //",
    "T06TD4020E:10b-33": "de ltar 'jig rten phyogs phyogs brten rnams rtag bar dus kun du //",
    "T06TD4020E:10b-34": "byang chub chen po 'thob dka' yon tan mchog ldan rmad byung can //",
    "T06TD4020E:10b-35": "rtag brtan skyabs med rnams kyi skyabs gang yin pa thob pa de //",
    "T06TD4020E:10b-36": "ya mtshan che la tshul bzang spyad phyir ya mtshan che ba'ang med //",
    "T06TD4020E:10b-37": "de ni cig car la lar sgo mang brgya nas chos kyi 'khor lo dang //",
    "T06TD4020E:10b-38": "la lar skye ba mi snang la lar skye ba'i spyod pa sna tshogs dang //",
    "T06TD4020E:10b-39": "la lar byang chub thams cad la lar de ni mya ngan 'das ston kyang //",
    "T06TD4020E:10b-40": "de ni gnas de las kyang rnam par g-yo mi mnga' la thams cad mdzad //",
    "T06TD4020E:11a-0": "@11a * // sangs rgyas rnams ni 'di snyam lus can 'di ni bdag gis smin byas she'am //",
    "T06TD4020E:11a-1": "'di ni rab tu smin bya gzhan yang da ltar smin par byed snyam du //",
    "T06TD4020E:11a-2": "'du mdzad mi mnga' bar yang phyogs phyogs kun du rtag par sgo gsum nas //",
    "T06TD4020E:11a-3": "dge ba'i chos rnams kyis ni skye bo rab tu smin par 'gyur ba nyid //",
    "T06TD4020E:11a-4": "ji ltar nyi ma 'bad med phyogs phyogs kun du 'od zer dag / rab 'byams gsal ba mang pos lo tog rnam smin byed pa ltar //",
    "T06TD4020E:11a-5": "de bzhin chos ldan nyi ma'ang rab zhi byed pa chos kyi 'od //",
    "T06TD4020E:11a-6": "rab 'byams dag gis phyogs phyogs kun du sems can rnam smin mdzad //",
    "T06TD4020E:11a-7": "ji ltar mar me gcig las mar me'i tshogs rab mang //",
    "T06TD4020E:11a-8": "dpag med grangs med 'byung yang de la zad pa med //",
    "T06TD4020E:11a-9": "de bzhin smin pa gcig las smin pa'i tshogs rab mang //",
    "T06TD4020E:11a-10": "grangs med dpag med 'byung yang de la zad pa med //",
    "T06TD4020E:11a-11": "ji ltar rgya mtsho chen po 'di ni chu yis ngoms par mi 'gyur zhing //",
    "T06TD4020E:11a-12": "chu chen mang po rab tu 'bab pas 'phel bar yang ni mi 'gyur ba //",
    "T06TD4020E:11a-13": "de bzhin sangs rgyas khams kyang dag pa 'jug pa rtag rgyun mi 'chad pas //",
    "T06TD4020E:11a-14": "ngoms pa mi mnga' 'phel bar mi 'gyur de 'dir rmad du byung ba'i mchog / chos rnams kun gyi de bzhin nyid //",
    "T06TD4020E:11a-15": "sgrib gnyis dag pa'i mtshan nyid de //",
    "T06TD4020E:11a-16": "dngos dang nges dmigs shes pa la //",
    "T06TD4020E:11a-17": "dbang zad mi shes mtshan nyid do //",
    "T06TD4020E:11a-18": "de bzhin nyid shes thams cad nas //",
    "T06TD4020E:11a-19": "bsgoms pa las ni yang dag 'byung //",
    "T06TD4020E:11a-20": "sems can kun la rnam kun du //",
    "T06TD4020E:11a-21": "gnyis skyed mi zad 'bras bu can //",
    "T06TD4020E:11a-22": "sku dang gsung dang thugs sprul pa'i //",
    "T06TD4020E:11a-23": "sbyor ba'i thabs kyi las can te //",
    "T06TD4020E:11a-24": "ting nge 'dzin dang gzungs sgo dang //",
    "T06TD4020E:11a-25": "dpag tu med pa gnyis dang ldan //",
    "T06TD4020E:11a-26": "rang bzhin chos rdzogs longs spyod dag /",
    "T06TD4020E:11a-27": "sprul pa dag gis tha dad du //",
    "T06TD4020E:11a-28": "'jug pa 'di ni sangs rgyas kyi //",
    "T06TD4020E:11a-29": "chos dbyings rnam par dag par bshad //",
    "T06TD4020E:11a-30": "sangs rgyas rnams kyi sku dbye ba //",
    "T06TD4020E:11a-31": "rang bzhin longs spyod rdzogs pa dang //",
    "T06TD4020E:11a-32": "gzhan ni sprul pa'i sku yin te //",
    "T06TD4020E:11a-33": "dang po gnyis po'i rten yin no //",
    "T06TD4020E:11b-0": "longs @11b spyod rdzogs pa khams kun du //",
    "T06TD4020E:11b-1": "'khor yongs sdud dang zhing dang mtshan //",
    "T06TD4020E:11b-2": "sku dang chos rdzogs longs spyod dang //",
    "T06TD4020E:11b-3": "mdzad pa dag gis tha dad do //",
    "T06TD4020E:11b-4": "rang bzhin sku ni mnyam pa dang //",
    "T06TD4020E:11b-5": "phra zhing de dang 'brel pa dang //",
    "T06TD4020E:11b-6": "dgyes dgur longs spyod bstan pa la //",
    "T06TD4020E:11b-7": "longs spyod rdzogs 'byor rgyur 'dod do //",
    "T06TD4020E:11b-8": "sangs rgyas sprul pa dpag med pa //",
    "T06TD4020E:11b-9": "sprul pa'i skur ni 'dod pa ste //",
    "T06TD4020E:11b-10": "don gnyis phun sum tshogs pa ni //",
    "T06TD4020E:11b-11": "rnam pa thams cad gnyis la gnas //",
    "T06TD4020E:11b-12": "bzo dang skye dang byang chub che //",
    "T06TD4020E:11b-13": "mya ngan 'das pa rtag ston pas //",
    "T06TD4020E:11b-14": "sangs rgyas sprul pa'i sku 'di ni //",
    "T06TD4020E:11b-15": "rnam par grol ba'i thabs chen no //",
    "T06TD4020E:11b-16": "sku gsum dag gis sangs rgyas kyi //",
    "T06TD4020E:11b-17": "sku bsdus par ni shes bya ste //",
    "T06TD4020E:11b-18": "sku gsum dag gis rang bzhin gyi //",
    "T06TD4020E:11b-19": "don 'di rten dang bcas par bstan //",
    "T06TD4020E:11b-20": "de dag rten dang dgongs pa dang //",
    "T06TD4020E:11b-21": "'phrin las kyis ni mnyam pa nyid //",
    "T06TD4020E:11b-22": "rang bzhin dang ni rgyun mi 'chad //",
    "T06TD4020E:11b-23": "rgyun gyis de dag rtag pa nyid //",
    "T06TD4020E:11b-24": "me long ye shes mi g-yo ba //",
    "T06TD4020E:11b-25": "ye shes gsum ni de la brten //",
    "T06TD4020E:11b-26": "mnyam pa nyid dang so sor rtog / bya ba sgrub pa kho na'o //",
    "T06TD4020E:11b-27": "me long ye shes nga yi med //",
    "T06TD4020E:11b-28": "yongs su ma chad rtag tu ldan //",
    "T06TD4020E:11b-29": "shes bya kun la ma rmongs la //",
    "T06TD4020E:11b-30": "rtag tu de la mngon phyogs min //",
    "T06TD4020E:11b-31": "ye shes kun gyi rgyu mtshan phyir //",
    "T06TD4020E:11b-32": "ye shes 'byung gnas chen po 'dra //",
    "T06TD4020E:11b-33": "longs spyod rdzogs pa'i sangs rgyas nyid //",
    "T06TD4020E:11b-34": "ye shes gzugs brnyan 'byung ba'i phyir //",
    "T06TD4020E:11b-35": "mnyam nyid ye shes sems can la //",
    "T06TD4020E:11b-36": "bsgom pa dag pa la 'dod do //",
    "T06TD4020E:11b-37": "mi gnas zhi bar zhugs pa ni //",
    "T06TD4020E:11b-38": "mnyam nyid ye shes yin par 'dod //",
    "T06TD4020E:11b-39": "dus rnams kun du byams pa dang //",
    "T06TD4020E:11b-40": "thugs rje chen po dag dang ldan //",
    "T06TD4020E:11b-41": "sems can rnams la mos pa bzhin //",
    "T06TD4020E:11b-42": "sangs rgyas sku ni nges par ston //",
    "T06TD4020E:11b-43": "so sor rtog pa'i ye shes ni //",
    "T06TD4020E:11b-44": "shes bya kun la rtag mi thogs //",
    "T06TD4020E:11b-45": "ting nge 'dzin dang gzungs rnams kyi //",
    "T06TD4020E:11b-46": "gter dang 'dra ba kho na yin //",
    "T06TD4020E:11b-47": "'khor gyi dkyil 'khor rnams su ni //",
    "T06TD4020E:11b-48": "'byor pa thams cad ston mdzad pa //",
    "T06TD4020E:12a-0": "the tshom thams cad gcod @12a * //",
    "T06TD4020E:12a-1": "pa yi //",
    "T06TD4020E:12a-2": "chos chen char ni rab tu 'bebs //",
    "T06TD4020E:12a-3": "bya ba sgrub pa'i ye shes ni //",
    "T06TD4020E:12a-4": "khams rnams kun du sna tshogs shing //",
    "T06TD4020E:12a-5": "dpag med bsam yas sprul pa yis //",
    "T06TD4020E:12a-6": "sems can kun gyi don sgrub pa'o //",
    "T06TD4020E:12a-7": "sangs rgyas sprul pa de rtag tu //",
    "T06TD4020E:12a-8": "mdzad pa grub pa'i bye brag dang //",
    "T06TD4020E:12a-9": "grangs dang zhing gis rnam kun du //",
    "T06TD4020E:12a-10": "bsam mi khyab par shes par bya //",
    "T06TD4020E:12a-11": "'dzin pa'i phyir dang sems mnyam phyir //",
    "T06TD4020E:12a-12": "yang dag chos rab ston phyir dang //",
    "T06TD4020E:12a-13": "bya ba sgrub pa nyid kyi phyir //",
    "T06TD4020E:12a-14": "ye shes bzhi po yang dag 'byung //",
    "T06TD4020E:12a-15": "rigs tha dad phyir don yod phyir //",
    "T06TD4020E:12a-16": "rdzogs phyir thog ma med pa'i phyir //",
    "T06TD4020E:12a-17": "sangs rgyas gcig min dri med gnas //",
    "T06TD4020E:12a-18": "tha dad med phyir mang po'ang min //",
    "T06TD4020E:12a-19": "med pa gang yin de nyid ni //",
    "T06TD4020E:12a-20": "yod pa yi ni dam par 'dod //",
    "T06TD4020E:12a-21": "rnam pa kun du mi dmigs pa //",
    "T06TD4020E:12a-22": "dmigs pa yi ni mchog tu 'dod //",
    "T06TD4020E:12a-23": "bsgom pa rnam par mi lta ba'i //",
    "T06TD4020E:12a-24": "bsgom pa dam par 'dod pa ste //",
    "T06TD4020E:12a-25": "thob par lta ba med rnams kyi //",
    "T06TD4020E:12a-26": "thob pa yang ni dam par 'dod //",
    "T06TD4020E:12a-27": "bla ma ring dang mtshan ma dang //",
    "T06TD4020E:12a-28": "bdag gi brtson 'grus lhag lta ba'i //",
    "T06TD4020E:12a-29": "byang chub sems dpa' nga rgyal can //",
    "T06TD4020E:12a-30": "byang chub las ni ring zhes bya //",
    "T06TD4020E:12a-31": "ji skad bshad pa de dag kun //",
    "T06TD4020E:12a-32": "rtog pa tsam du lta ba yi //",
    "T06TD4020E:12a-33": "byang chub sems dpa' rtog med rnams //",
    "T06TD4020E:12a-34": "byang chub thob ces nges par brjod //",
    "T06TD4020E:12a-35": "klung dag sa yi 'og tu ma song ba //",
    "T06TD4020E:12a-36": "gnas rnams tha dad chu yang tha dad la //",
    "T06TD4020E:12a-37": "chu yang chung zhing bya ba tha dad byed //",
    "T06TD4020E:12a-38": "chu gnas srog chags phra mo'i nyer spyad 'gyur //",
    "T06TD4020E:12a-39": "rgya mtshor song bar gyur na thams cad kyang //",
    "T06TD4020E:12a-40": "gnas rnams gcig cing chu yang che la gcig / bya ba gcig cing chu la gnas pa yi //",
    "T06TD4020E:12a-41": "srog chags mang po'i rtag tu nyer spyad che //",
    "T06TD4020E:12a-42": "sangs rgyas nyid du ma zhugs brtan pa rnams //",
    "T06TD4020E:12a-43": "rten kyang tha dad blo gros tha dad cing //",
    "T06TD4020E:12a-44": "rtogs chung rang gi bya ba tha dad la //",
    "T06TD4020E:12a-45": "sems can nyung don rtag tu nyer spyad 'gyur //",
    "T06TD4020E:12a-46": "sangs rgyas nyid du zhugs na de dag kun //",
    "T06TD4020E:12b-0": "rten kyang gcig cing rtogs pa che la gcig / mdzad pa gcig tu 'dres @12b shing rtag par yang //",
    "T06TD4020E:12b-1": "sems can tshogs che'i nye bar spyad pa che //",
    "T06TD4020E:12b-2": "de ltar sangs rgyas nyid ni dkar po'i chos //",
    "T06TD4020E:12b-3": "dpe med ldan phyir phan bde'i rgyu yi phyir //",
    "T06TD4020E:12b-4": "bde dge dam pa mi zad 'byung gnas phyir //",
    "T06TD4020E:12b-5": "blo ldan byang chub sems dge blang ba'i rigs //",
    "T06TD4020E:12b-6": "theg pa chen po mdo sde'i rgyan las /",
    "T06TD4020E:12b-7": "byang chub kyi le'u ste bcu pa'o /",
    "T06TD4020E:12b-9": "// / sdom ni /",
    "T06TD4020E:12b-10": "dang po sgrub skyabs rigs dang ni //",
    "T06TD4020E:12b-11": "de bzhin du ni sems bskyed dang //",
    "T06TD4020E:12b-12": "rang gzhan don dang de nyid don //",
    "T06TD4020E:12b-13": "mthu dang yongs smin byang chub po //",
    "T06TD4020E:12b-14": "skyes dang ma skyes 'dzin dang gzung gyur dang//",
    "T06TD4020E:12b-15": "grogs blangs bdag nyid dang ni nor pa dang //",
    "T06TD4020E:12b-16": "ma nor mngon sum mngon sum ma yin gzhan //",
    "T06TD4020E:12b-17": "sgras byung tshol ba dang ni lta ba po //",
    "T06TD4020E:12b-18": "'phrogs dang 'dres dang mi mthun phyogs ma 'dres //",
    "T06TD4020E:12b-19": "dman dang rgya che bsgribs dang ma bsgribs dang //",
    "T06TD4020E:12b-20": "brtson dang mi brtson bsags dang ma bsags dang //",
    "T06TD4020E:12b-21": "brtan zhugs ring du song ba'i mos pa'o //",
    "T06TD4020E:12b-22": "yid la mi byed mang ba dang //",
    "T06TD4020E:12b-23": "le lo rnal 'byor 'khrugs pa dang //",
    "T06TD4020E:12b-24": "grogs ngan dge ba zhan pa dang //",
    "T06TD4020E:12b-25": "tshul bzhin ma yin yid la byed //",
    "T06TD4020E:12b-26": "bag med pa dang thos pa nyung //",
    "T06TD4020E:12b-27": "thos dang bsam pa nyung dus chog / zhi ba tsam gyis nga rgyal dang //",
    "T06TD4020E:12b-28": "de bzhin ma 'dris yin par 'dod //",
    "T06TD4020E:12b-29": "mi skyo ba dang de bzhin skyo //",
    "T06TD4020E:12b-30": "bsgribs pa dang ni mi brtson pa //",
    "T06TD4020E:12b-31": "tshogs ma bsags pa mos pa yis //",
    "T06TD4020E:12b-32": "bar du gcod par shes par bya //",
    "T06TD4020E:12b-33": "bsod nams che dang 'gyod pa med //",
    "T06TD4020E:12b-34": "yid bde ba dang bde ba che //",
    "T06TD4020E:12b-35": "chud mi za dang brtan pa dang //",
    "T06TD4020E:12b-36": "de bzhin khyad par 'gro ba dang //",
    "T06TD4020E:12b-37": "chos ni mngon par rtogs pa dang //",
    "T06TD4020E:12b-38": "bdag dang gzhan don thob pa'i mchog / mngon shes myur ba de dag ni //",
    "T06TD4020E:12b-39": "mos pa yi ni phan yon yin //",
    "T06TD4020E:12b-40": "'dod pa can gyi de khyi 'dra //",
    "T06TD4020E:12b-41": "ting nge 'dzin pa'i rus sbal bzhin //",
    "T06TD4020E:12b-42": "rang don byed pa'i de dran 'dra //",
    "T06TD4020E:12b-43": "gzhan don byed pa'i rgyal po bzhin //",
    "T06TD4020E:12b-44": "ji ltar khyi ni rtag tu ltogs shing sdug bsngal gyis nyen chog mi shes //",
    "T06TD4020E:13a-0": "ji ltar rus sbal de ni chu yi nang na kun nas bskums shing 'dug / ji ltar bran ni rtag @13a * //",
    "T06TD4020E:13a-1": "tu 'jigs shing skrag pa'i lus kyis rnam par rgyu //",
    "T06TD4020E:13a-2": "ji ltar rgyal po yang ni bka' yis yul la dbang sgyur gnas pa ltar //",
    "T06TD4020E:13a-3": "de bzhin g-yem dang gnas dang rang gzhan phan bya don byed pa'i //",
    "T06TD4020E:13a-4": "mos pa sna tshogs dag gi rtag tu khyad par shes par bya //",
    "T06TD4020E:13a-5": "theg pa chen po de la de mchog tshul bzhin rig nas ni //",
    "T06TD4020E:13a-6": "'di na brtan pas de la de nyid rtag par rab tu tshol //",
    "T06TD4020E:13a-7": "gang phyir sems can mir gyur pas //",
    "T06TD4020E:13a-8": "tshad med skad cig re re la //",
    "T06TD4020E:13a-9": "rdzogs pa'i byang chub thob de'i phyir //",
    "T06TD4020E:13a-10": "zhum pa dang du blang mi bya //",
    "T06TD4020E:13a-11": "gzhan dag la ni zas sbyin pa'i //",
    "T06TD4020E:13a-12": "bsod nams 'phel ba ji lta bar //",
    "T06TD4020E:13a-13": "bdag nyid za ba'i ma yin pa //",
    "T06TD4020E:13a-14": "de bzhin gzhan don rten gyi chos //",
    "T06TD4020E:13a-15": "bstan las mdo las gsungs pa yi //",
    "T06TD4020E:13a-16": "bsod nams cher 'byung thob pa ltar //",
    "T06TD4020E:13a-17": "rang gi don gyi rten gyi chos //",
    "T06TD4020E:13a-18": "bstan las thob pa ma yin no //",
    "T06TD4020E:13a-19": "de ltar 'phags pa chen po'i chos ni yangs gyur pa //",
    "T06TD4020E:13a-20": "blo dang ldan pas rtag tu mos pa cher bskyed na //",
    "T06TD4020E:13a-21": "bsod nams rgya chen rgyun mi 'chad dang de 'phel dang //",
    "T06TD4020E:13a-22": "yon tan dpag tu med pas bdag nyid chen por 'gyur //",
    "T06TD4020E:13a-23": "theg pa chen po mdo sde'i rgyan las /",
    "T06TD4020E:13a-24": "mos pa'i le'u ste bcu gcig pa'o /",
    "T06TD4020E:13a-26": "// / sde snod dag ni gsum mam gnyis kyang rung //",
    "T06TD4020E:13a-27": "bsdus pa'i phyir te rgyu ni dgur 'dod do //",
    "T06TD4020E:13a-28": "des ni bag chags rtogs dang zhi ba dang //",
    "T06TD4020E:13a-29": "rab tu rtogs pas rnam par grol bar byed //",
    "T06TD4020E:13a-30": "mdo dang chos mngon 'dul ba dag / mdor na don ni rnam bzhir 'dod //",
    "T06TD4020E:13a-31": "blo dang ldan pas de shes nas //",
    "T06TD4020E:13a-32": "rnam pa thams cad mkhyen pa 'thob //",
    "T06TD4020E:13a-33": "gnas rnams dang ni mtshan nyid dang //",
    "T06TD4020E:13a-34": "chos don smos phyir mdo yin no //",
    "T06TD4020E:13a-35": "mngon du'i phyir dang yang yang dang //",
    "T06TD4020E:13a-36": "zil gnon rtogs phyir mngon pa'i chos //",
    "T06TD4020E:13a-37": "ltung dang 'byung dang ldang ba dang //",
    "T06TD4020E:13a-38": "nges par 'byung dang gang zag dang //",
    "T06TD4020E:13a-39": "bcas pa dang ni rab dbye dang //",
    "T06TD4020E:13a-40": "rnam par nges phyir 'dul ba nyid //",
    "T06TD4020E:13a-41": "dmigs pa chos dang nang dang ni //",
    "T06TD4020E:13a-42": "phyi dang gnyis ni yin par 'dod //",
    "T06TD4020E:13a-43": "don gnyis kyis ni gnyis po rnyed //",
    "T06TD4020E:13a-44": "gnyis po dag ni mi dmigs pas //",
    "T06TD4020E:13b-0": "yid @13b kyi brjod pas bshad bzhin don //",
    "T06TD4020E:13b-1": "rab dang don du snang ba ni //",
    "T06TD4020E:13b-2": "brjod las yin par rab 'dzin phyir //",
    "T06TD4020E:13b-3": "sems ni ming la gnas pa'i phyir //",
    "T06TD4020E:13b-4": "thos la sogs pa'i shes gsum gyis //",
    "T06TD4020E:13b-5": "chos kyi dmigs pa rnyed par 'gyur //",
    "T06TD4020E:13b-6": "dmigs pa rnam pa gsum rnyed pa //",
    "T06TD4020E:13b-7": "sngar bshad de la yang dag rten //",
    "T06TD4020E:13b-8": "rigs gsum pa dang bya ba byed //",
    "T06TD4020E:13b-9": "gnod bcas gnod med rten can te //",
    "T06TD4020E:13b-10": "mos pa 'jog par byed dang gzhan //",
    "T06TD4020E:13b-11": "'dun pa drag por byed pa dang //",
    "T06TD4020E:13b-12": "dman nad rdzogs rten rnam pa gnyis //",
    "T06TD4020E:13b-13": "rjod dang bcas dang rjod med nyid //",
    "T06TD4020E:13b-14": "shes pa dang ni mtshungs ldan pa //",
    "T06TD4020E:13b-15": "rnal 'byor rgyu dang bdag bcas dang //",
    "T06TD4020E:13b-16": "de ni 'dres la dmigs pa dang //",
    "T06TD4020E:13b-17": "ma 'dres pa la dmigs pa ste //",
    "T06TD4020E:13b-18": "rnam pa lnga dang rnam bdun nyid //",
    "T06TD4020E:13b-19": "'di yi yongs su shes pa lnga //",
    "T06TD4020E:13b-20": "rnam pa sgom dang ldan pa ni //",
    "T06TD4020E:13b-21": "bzhi dang sum cu rtsa bdun no //",
    "T06TD4020E:13b-22": "de ni lam gnyis rang bzhin te //",
    "T06TD4020E:13b-23": "phan yon gnyis dang nod pa dang //",
    "T06TD4020E:13b-24": "sbyor ba pa dang dbang sgyur dang //",
    "T06TD4020E:13b-25": "chung dang rgya che'i bdag nyid de //",
    "T06TD4020E:13b-26": "rnal 'byor rnams kyi yid byed 'di //",
    "T06TD4020E:13b-27": "thams cad bdag nyid yin par 'dod //",
    "T06TD4020E:13b-28": "rtag tu gnyis bral 'khrul pa'i rten gang yin dang gang zhig rnam kun du //",
    "T06TD4020E:13b-29": "brjod par nus ma yin zhing spros pa med pa'i bdag nyid de kho na //",
    "T06TD4020E:13b-30": "shes bya spang bya rang bzhin dri med 'dod gang rnam par sbyang bya ste //",
    "T06TD4020E:13b-31": "de ni nam mkha' gser dang chu ltar nyon mongs pa las rnam dag 'dod //",
    "T06TD4020E:13b-32": "'gro ba dag na de las gzhan yang cung zad yod min la //",
    "T06TD4020E:13b-33": "'gro ba ma lus pa yang de la kun du rmongs pa'i blo //",
    "T06TD4020E:13b-34": "yod pa kun nas spangs te med la mngon zhe na gang yin pa //",
    "T06TD4020E:13b-35": "'jig rten rmongs pa'i rnam pa tshabs chen 'di ko ji lta bu //",
    "T06TD4020E:13b-36": "ji ltar sgyu ma de bzhin du //",
    "T06TD4020E:13b-37": "yang dag ma yin kun rtog brjod //",
    "T06TD4020E:13b-38": "sgyu ma'i rnam pa ji lta bar //",
    "T06TD4020E:13b-39": "de bzhin gnyis su 'khrul par brjod //",
    "T06TD4020E:13b-40": "ji ltar de la de med pa //",
    "T06TD4020E:13b-41": "de bzhin du ni don dam 'dod //",
    "T06TD4020E:13b-42": "ji ltar de ni dmigs gyur pa //",
    "T06TD4020E:13b-43": "de bzhin du ni kun rdzob 'dod //",
    "T06TD4020E:13b-44": "de med na ni de yi rgyu //",
    "T06TD4020E:13b-45": "gsal bar dmigs pa ji lta ba//",
    "T06TD4020E:14a-0": "@14a * // de bzhin gnas ni gzhan gyur na /",
    "T06TD4020E:14a-2": "// yang dag ma yin rtog pa dmigs //",
    "T06TD4020E:14a-3": "ji ltar 'jig rten ma 'khrul pa //",
    "T06TD4020E:14a-4": "de yi rgyu la 'dod dgur spyod //",
    "T06TD4020E:14a-5": "de bzhin sdom brtson ma 'khrul ba //",
    "T06TD4020E:14a-6": "gnas gzhan gyur la dgyes dgur spyod //",
    "T06TD4020E:14a-7": "de yi rnam pa de la yod //",
    "T06TD4020E:14a-8": "de yi dngos po yod ma yin //",
    "T06TD4020E:14a-9": "de ltar sgyu ma la sogs la //",
    "T06TD4020E:14a-10": "yod dang med pa nyid du brjod //",
    "T06TD4020E:14a-11": "de la yod pa med ma yin //",
    "T06TD4020E:14a-12": "med pa yod pa nyid ma yin //",
    "T06TD4020E:14a-13": "sgyu ma dag la sogs pa la //",
    "T06TD4020E:14a-14": "yod med khyad par med pa'ang brjod //",
    "T06TD4020E:14a-15": "de bzhin gnyis snang de la yod //",
    "T06TD4020E:14a-16": "de yi dngos po yod ma yin //",
    "T06TD4020E:14a-17": "de ltar gzugs la sogs pa la //",
    "T06TD4020E:14a-18": "yod dang med pa nyid du brjod //",
    "T06TD4020E:14a-19": "de la yod pa med ma yin //",
    "T06TD4020E:14a-20": "med pa yod pa nyid ma yin //",
    "T06TD4020E:14a-21": "gzugs la sogs pa dag la ni //",
    "T06TD4020E:14a-22": "yod med khyad par med pa'ang brjod //",
    "T06TD4020E:14a-23": "sgro 'dogs pa dang skur pa yi /",
    "T06TD4020E:14a-24": "mtha' rnams dgag par bya phyir dang //",
    "T06TD4020E:14a-25": "theg pa dman pas 'gro ba dag / dgag par bya phyir 'dod pa yin //",
    "T06TD4020E:14a-26": "'khrul pa'i rgyu dang 'khrul pa ni //",
    "T06TD4020E:14a-27": "gzugs kyi rnam par rig pa dang //",
    "T06TD4020E:14a-28": "gzugs can min rnam rig par 'dod //",
    "T06TD4020E:14a-29": "med phyir cig shos kyang med 'gyur /",
    "T06TD4020E:14a-30": "sgyu ma'i glang po'i gzugs 'dzin pa //",
    "T06TD4020E:14a-31": "'khrul phyir gnyis su brjod pa ste //",
    "T06TD4020E:14a-32": "de la ji bzhin gnyis med kyang //",
    "T06TD4020E:14a-33": "gnyis po dag tu nye bar dmigs //",
    "T06TD4020E:14a-34": "keng rus kyi ni gzugs 'dzin pa //",
    "T06TD4020E:14a-35": "'khrul phyir gnyis su brjod pa ste //",
    "T06TD4020E:14a-36": "de la ji bzhin gnyis med kyang //",
    "T06TD4020E:14a-37": "gnyis po dag tu nye bar dmigs //",
    "T06TD4020E:14a-38": "'khrul pa'i mtshan nyid chos gang yin //",
    "T06TD4020E:14a-39": "de bzhin yod dang de bzhin med //",
    "T06TD4020E:14a-40": "yod med khyad par med pa'i phyir //",
    "T06TD4020E:14a-41": "yod dang med dang sgyu ma 'dra //",
    "T06TD4020E:14a-42": "gnyen po'i chos ni gang yin pa //",
    "T06TD4020E:14a-43": "de bzhin med dang de bzhin yod //",
    "T06TD4020E:14a-44": "de bzhin med phyir mtshan nyid med //",
    "T06TD4020E:14a-45": "sgyu ma dang yang 'dra bar bstan //",
    "T06TD4020E:14a-46": "sgyu ma'i rgyal po sgyu ma yi //",
    "T06TD4020E:14a-47": "rgyal po gzhan gyis pham pa ltar //",
    "T06TD4020E:14a-48": "gang dag gis ni chos mthong ba'i //",
    "T06TD4020E:14a-49": "rgyal sras de dag nga rgyal med //",
    "T06TD4020E:14b-0": "sangs rgyas rnams sangs rgyas ma chog rnams kyis de @14b dang de las 'dus byas dag / gsungs pa sgyu ma rmi lam smig rgyu gzugs brnyan dang 'dra mig yor dang //",
    "T06TD4020E:14b-1": "brag ca lta bu dang ni chu zla'i gzugs 'dra sprul dang 'drar shes bya //",
    "T06TD4020E:14b-2": "drug dang drug dang gnyis dang drug tshan gnyis dang gsum pa re rer 'dod //",
    "T06TD4020E:14b-3": "yang dag min rtog yang dag min //",
    "T06TD4020E:14b-4": "yang dag ma yin min mi rtog / rtog min mi rtog ma yin pa //",
    "T06TD4020E:14b-5": "shes bya thams cad yin par brjod //",
    "T06TD4020E:14b-6": "rang gi khams las gnyis snang zhing //",
    "T06TD4020E:14b-7": "ma rig nyon mongs lhan cig tu //",
    "T06TD4020E:14b-8": "'jug pa'i rnam rtog rab 'byung ste //",
    "T06TD4020E:14b-9": "rdzas gnyis rnam par spangs pa yin //",
    "T06TD4020E:14b-10": "dmigs pa'i khyad par thob ba yi //",
    "T06TD4020E:14b-11": "rang gi dbyings la gnas ldan phyir //",
    "T06TD4020E:14b-12": "de nyid gnyis su snang med par //",
    "T06TD4020E:14b-13": "'jug ste lpags dang mda' bzhin no //",
    "T06TD4020E:14b-14": "sems ni gnyis su snang ba ste //",
    "T06TD4020E:14b-15": "de bzhin chags sogs snang ba'am //",
    "T06TD4020E:14b-16": "dad la sogs par snang bar 'dod //",
    "T06TD4020E:14b-17": "nyon mongs dge chos yod ma yin //",
    "T06TD4020E:14b-18": "sems ni sna tshogs snang ba dang //",
    "T06TD4020E:14b-19": "rnam pa sna tshogs can du 'jug / de la snang de yod dang med //",
    "T06TD4020E:14b-20": "de phyir chos kyi ma yin no //",
    "T06TD4020E:14b-21": "sangs rgyas rnams kyis sems can la //",
    "T06TD4020E:14b-22": "phan gdags phyir ni mtshan gzhi dang //",
    "T06TD4020E:14b-23": "mtshan nyid dang ni mtshon pa dag / rab tu dbye bas yang dag bshad //",
    "T06TD4020E:14b-24": "sems ni lta bcas gang yin dang //",
    "T06TD4020E:14b-25": "de yi gnas skabs mi 'gyur ba //",
    "T06TD4020E:14b-26": "'di ni mdor na mtshan gzhi ste //",
    "T06TD4020E:14b-27": "rab tu dbye na tshad med do //",
    "T06TD4020E:14b-28": "ji ltar brjod don 'du shes kyi //",
    "T06TD4020E:14b-29": "rgyu mtshan dang de'i bag chags dang //",
    "T06TD4020E:14b-30": "de las kyang don snang ba ni //",
    "T06TD4020E:14b-31": "kun brtags pa yi mtshan nyid do //",
    "T06TD4020E:14b-32": "ming dang don ni ji lta bar //",
    "T06TD4020E:14b-33": "don dang ming du snang ba gang //",
    "T06TD4020E:14b-34": "yang dag min rtog rgyu mtshan ni //",
    "T06TD4020E:14b-35": "kun brtags pa yi mtshan nyid do //",
    "T06TD4020E:14b-36": "rnam gsum rnam gsum snang ba can //",
    "T06TD4020E:14b-37": "'dzin dang gzung ba'i mtshan nyid de //",
    "T06TD4020E:14b-38": "yang dag ma yin kun rtog ni //",
    "T06TD4020E:14b-39": "gzhan gyi dbang gi mtshan nyid de //",
    "T06TD4020E:14b-40": "med dang yod nyid gang yin dang //",
    "T06TD4020E:14b-41": "yod dang med pa mnyam nyid dang //",
    "T06TD4020E:14b-42": "ma zhi zhi dang rnam mi rtog / yongs su grub pa'i mtshan nyid do //",
    "T06TD4020E:15a-0": "rgyu mthun chos la dmigs @15a * //",
    "T06TD4020E:15a-1": "nas ni //",
    "T06TD4020E:15a-2": "tshul bzhin yid la byed pa dang //",
    "T06TD4020E:15a-3": "sems kyi dbyings la gnas pa dang //",
    "T06TD4020E:15a-4": "don yod pa dang med par mthong //",
    "T06TD4020E:15a-5": "de na mnyam pa nyid du 'gyur //",
    "T06TD4020E:15a-6": "'phags rigs shin tu dri med pa //",
    "T06TD4020E:15a-7": "mnyam dang khyad 'phags 'bri med cing /",
    "T06TD4020E:15a-8": "'phel ba med pa'i mtshan nyid do //",
    "T06TD4020E:15a-9": "sa bon gzhan du gyur pa'i phyir //",
    "T06TD4020E:15a-10": "gnas don lus su snang ba dag / gzhan du gyur bas zag med dbyings //",
    "T06TD4020E:15a-11": "de ni rten kun 'gro ba can //",
    "T06TD4020E:15a-12": "yid dang 'dzin dang rnam par rtog / gyur phyir rnam par mi rtog dang //",
    "T06TD4020E:15a-13": "zhing dang ye shes las dag la //",
    "T06TD4020E:15a-14": "dbang ni rnam pa bzhi yin no //",
    "T06TD4020E:15a-15": "dbang de mi g-yo la sogs pa'i //",
    "T06TD4020E:15a-16": "sa gsum la ni rnam bzhi ste //",
    "T06TD4020E:15a-17": "gcig la rnam gnyis de las gzhan //",
    "T06TD4020E:15a-18": "dbang re rer ni 'dod pa yin //",
    "T06TD4020E:15a-19": "blo dang ldan pas srid rtogs bdag med rnam pa gnyi ka'ang rig 'gyur la //",
    "T06TD4020E:15a-20": "de yang mnyam par shes nas de ni 'dzin pa'i sgo nas de nyid 'jug / de nas de la yid gnas phyir na de la de yang mi snang ngo //",
    "T06TD4020E:15a-21": "de ni snang ba grol ba yin te mchog tu dmigs dang bral ba'o //",
    "T06TD4020E:15a-22": "tshogs kyi gzhi dang bskyed yod na //",
    "T06TD4020E:15a-23": "ming tsam du ni mthong bar 'gyur //",
    "T06TD4020E:15a-24": "ming tsam mthong ste der mthong nas //",
    "T06TD4020E:15a-25": "de yang phyi nas mi mthong ngo //",
    "T06TD4020E:15a-26": "sems ni gnas ngan len dang bcas //",
    "T06TD4020E:15a-27": "bdag lta'i zhags pas zin par ni //",
    "T06TD4020E:15a-28": "rab tu 'jug par 'gyur te de //",
    "T06TD4020E:15a-29": "nang du gnas phyir ldog par 'dod //",
    "T06TD4020E:15a-30": "rang dang rang gi bdag nyid du //",
    "T06TD4020E:15a-31": "med phyir rang gi ngo bo la //",
    "T06TD4020E:15a-32": "mi gnas phyir dang bzung bzhin de //",
    "T06TD4020E:15a-33": "med phyir ngo bo nyid med 'dod //",
    "T06TD4020E:15a-34": "snga ma phyi ma'i rten yin pas //",
    "T06TD4020E:15a-35": "ngo bo nyid ni med pa yis //",
    "T06TD4020E:15a-36": "skye med 'gag med gzod nas zhi //",
    "T06TD4020E:15a-37": "rang bzhin mya ngan 'das pa 'grub //",
    "T06TD4020E:15a-38": "thog ma dang ni de nyid gzhan nyid dang //",
    "T06TD4020E:15a-39": "rang gi mtshan nyid rang dang gzhan du 'gyur //",
    "T06TD4020E:15a-40": "kun nas nyon mongs pa dang khyad par la //",
    "T06TD4020E:15a-41": "skye ba med pa'i chos la bzod par bshad //",
    "T06TD4020E:15a-42": "chos dang bdag med grol ba rnams //",
    "T06TD4020E:15a-43": "mtshungs phyir rigs ni tha dad phyir //",
    "T06TD4020E:15a-44": "bsam gnyis thob phyir sprul pa'i phyir //",
    "T06TD4020E:15b-0": "mthar thug phyir ni theg @15b gcig nyid //",
    "T06TD4020E:15b-1": "kha cig dag ni drang phyir dang //",
    "T06TD4020E:15b-2": "gzhan dag yang dag gzung ba'i phyir //",
    "T06TD4020E:15b-3": "rdzogs pa'i sangs rgyas rnams kyis ni //",
    "T06TD4020E:15b-4": "ma nges rnams la theg gcig bshad //",
    "T06TD4020E:15b-5": "nyan thos ma nges rnam gnyis te //",
    "T06TD4020E:15b-6": "theg don mthong dang ma mthong ba'o //",
    "T06TD4020E:15b-7": "don mthong 'dod chags bral ba dang //",
    "T06TD4020E:15b-8": "'dod chags bral min 'di dman pa'o //",
    "T06TD4020E:15b-9": "de gnyis 'phags pa'i lam thob pa //",
    "T06TD4020E:15b-10": "srid pa dag tu sgyur ba'i phyir //",
    "T06TD4020E:15b-11": "bsam gyis mi khyab sgyur ba yi //",
    "T06TD4020E:15b-12": "skye ba dang ni yang dag ldan //",
    "T06TD4020E:15b-13": "gcig ni smon lam dbang gis na //",
    "T06TD4020E:15b-14": "skye ba rab tu sgrub par byed //",
    "T06TD4020E:15b-15": "cig shos phyir mi 'ong ba dang //",
    "T06TD4020E:15b-16": "ldan phyir sprul pas rab tu sgrub //",
    "T06TD4020E:15b-17": "de gnyis yang dang yang du ni //",
    "T06TD4020E:15b-18": "rang sems kun du 'byung ldan pas //",
    "T06TD4020E:15b-19": "mya ngan 'das la mngon dga'i phyir //",
    "T06TD4020E:15b-20": "rtogs pa bul pa yin par 'dod //",
    "T06TD4020E:15b-21": "don byas ma yin de sangs rgyas //",
    "T06TD4020E:15b-22": "med par skyes nas sprul don gnyer //",
    "T06TD4020E:15b-23": "bsam gtan don brtson der brten nas //",
    "T06TD4020E:15b-24": "byang chub dam pa 'thob par 'gyur //",
    "T06TD4020E:15b-25": "rig pa'i gnas lnga dag la brtson par ma byas na //",
    "T06TD4020E:15b-26": "'phags mchog gis kyang thams cad mkhyen nyid mi 'gyur te //",
    "T06TD4020E:15b-27": "de lta bas na gzhan dag tshar bcad rjes gzung dang //",
    "T06TD4020E:15b-28": "bdag nyid kun shes bya phyir de la de brtson byed //",
    "T06TD4020E:15b-29": "rgyu dmigs nas ni dga' ba dang //",
    "T06TD4020E:15b-30": "rten la de rjes dran pa dang //",
    "T06TD4020E:15b-31": "'bras bu thun mong 'dod pa dang //",
    "T06TD4020E:15b-32": "ji ltar byang chub bzhin mos pa'o //",
    "T06TD4020E:15b-33": "mthu ni rnam pa bzhi dag gis//",
    "T06TD4020E:15b-34": "dka' dang nges par mi skyo dang //",
    "T06TD4020E:15b-35": "mi mthun phyogs dang gnyen po la //",
    "T06TD4020E:15b-36": "sgrub pa rnam pa bzhi yin no //",
    "T06TD4020E:15b-37": "rab dang yang dag nod pa dang //",
    "T06TD4020E:15b-38": "gzhan la sbyin par 'dun pa dang //",
    "T06TD4020E:15b-39": "go cha dang ni smon lam dang //",
    "T06TD4020E:15b-40": "mngon par dga' dang bya ba'i yid //",
    "T06TD4020E:15b-41": "sbyin sogs rnam pa drug la ni //",
    "T06TD4020E:15b-42": "mthu thob pa dang yongs smin dang //",
    "T06TD4020E:15b-43": "mchod pa dang ni sten pa la //",
    "T06TD4020E:15b-44": "yang dag spro ba mchog dang brtse //",
    "T06TD4020E:15b-45": "ma byas ngan par byas pa la //",
    "T06TD4020E:15b-46": "bo tsha 'gyod dang yul la dga' //",
    "T06TD4020E:15b-47": "skyo la dgra bo'i 'du shes dang //",
    "T06TD4020E:15b-48": "'gong dang brjod pa'i blo gros so //",
    "T06TD4020E:16a-0": "sbyin sogs @16a * //",
    "T06TD4020E:16a-1": "rdzogs pa'i byang chub kyi //",
    "T06TD4020E:16a-2": "rten yin dbang phyug la sogs min //",
    "T06TD4020E:16a-3": "gnyis po dag la skyon dang ni //",
    "T06TD4020E:16a-4": "yon tan so so yang dag rig / bsags pa rjes su dran pa yis //",
    "T06TD4020E:16a-5": "dga' dang don chen mthong ba dang //",
    "T06TD4020E:16a-6": "rnal 'byor rnam par mi rtog dang //",
    "T06TD4020E:16a-7": "de 'dzin byed dang phrad 'dod pa //",
    "T06TD4020E:16a-8": "log par 'dzin pa rnam pa bdun //",
    "T06TD4020E:16a-9": "spong ba'i mthu ni thob pa dang //",
    "T06TD4020E:16a-10": "ngo mtshar ngo mtshar med pa la //",
    "T06TD4020E:16a-11": "'du shes rnam pa bzhi nyid do //",
    "T06TD4020E:16a-12": "sems can rnams la snyoms pa dang //",
    "T06TD4020E:16a-13": "bdag nyid chen po mthong ba dang //",
    "T06TD4020E:16a-14": "gzhan gyi yon tan lan re dang //",
    "T06TD4020E:16a-15": "gsum du smon dang rgyun du'o //",
    "T06TD4020E:16a-16": "sangs rgyas bstan pa bsgrub pa'i phyir //",
    "T06TD4020E:16a-17": "tshu rol mi gnas sems pa dang //",
    "T06TD4020E:16a-18": "des sman dar ba'i sems can la //",
    "T06TD4020E:16a-19": "mi dga' ba dang rab dga' ba'o //",
    "T06TD4020E:16a-20": "bsgom pa bcos dang yang dag la //",
    "T06TD4020E:16a-21": "ma dad pa dang dad pa dang//",
    "T06TD4020E:16a-22": "dang du mi len yid byed dang //",
    "T06TD4020E:16a-23": "lung bstan nges par dga' ba'o //",
    "T06TD4020E:16a-24": "phyi ma'i tshe la mthong ba'i phyir //",
    "T06TD4020E:16a-25": "'jug sems mnyam par blta ba'i phyir //",
    "T06TD4020E:16a-26": "mchog chos rnams la zhugs pa yis //",
    "T06TD4020E:16a-27": "bdag nyid mchog tu nges 'dzin phyir //",
    "T06TD4020E:16a-28": "pha rol phyin bcu'i rgyus byung ba //",
    "T06TD4020E:16a-29": "dge ba yid la byed 'di dag / rtag tu byang chub sems dpa' yi //",
    "T06TD4020E:16a-30": "khams ni rtas par byed pa yin //",
    "T06TD4020E:16a-31": "rgyas dang lhag pa'i bsam dang chen po ni //",
    "T06TD4020E:16a-32": "brten pa'i yongs su tshol ba yin par 'dod //",
    "T06TD4020E:16a-33": "de dag gi ni spang dang bcas pa dang //",
    "T06TD4020E:16a-34": "spang bya med dang de bzhin dbang 'byor pa'o //",
    "T06TD4020E:16a-35": "byang chub sems dpa' rnams kyi tshol ba ni //",
    "T06TD4020E:16a-36": "sku med pa dang sku bcas sku thob dang //",
    "T06TD4020E:16a-37": "sku yongs rdzogs dang nga rgyal mang ba dang //",
    "T06TD4020E:16a-38": "nga rgyal phra dang nga rgyal med par 'dod //",
    "T06TD4020E:16a-39": "brtan chos gzugs dang gzugs min la //",
    "T06TD4020E:16a-40": "mtshan dang de bzhin nad med dang //",
    "T06TD4020E:16a-41": "mngon shes rnams kyi dbang phyug dang //",
    "T06TD4020E:16a-42": "de zad mi shes nyid kyi rgyu //",
    "T06TD4020E:16a-43": "rgyal ba'i sras rnams kyis ni yod dang med pa dang //",
    "T06TD4020E:16a-44": "sgro 'dogs skur ba'i rtog dang gcig dang du ma nyid //",
    "T06TD4020E:16a-45": "rang dang khyad par rtog dang ming don ji bzhin du //",
    "T06TD4020E:16b-0": "mngon par @16b zhen pa'i rtog pa yang dag spang bar bya //",
    "T06TD4020E:16b-1": "de ltar blo gros dge ba brtson 'grus drag rten nas //",
    "T06TD4020E:16b-2": "de bzhin nyid bcas gnyis kyi chos nyid yongs btsal ba //",
    "T06TD4020E:16b-3": "de phyir rtag tu skye dgu rnams kyi ston par 'gyur //",
    "T06TD4020E:16b-4": "de ni rgya mtsho bzhin du yon tan rnams kyis gang //",
    "T06TD4020E:16b-5": "theg pa chen po mdo sde'i rgyan las /",
    "T06TD4020E:16b-6": "yongs su tshol ba'i le'u ste bcu gnyis pa'o /",
    "T06TD4020E:16b-8": "// / brtan pa rnams ni srog dang longs spyod tshogs chis rnyed cing snying po med pa dag / rab dga'i yid kyis sems can sdug bsngal rnams la sbyin rnams rgya chen rtag gtong na //",
    "T06TD4020E:16b-9": "chos yangs skye dgu rnams la rnam pa kun du phan byed tshogs ches rnyed min zhing //",
    "T06TD4020E:16b-10": "shin tu btang yang zad med 'phel 'gyur ba lta lan cig ma yin smos ci dgos //",
    "T06TD4020E:16b-11": "gang phyir so so rang rig bya phyir bcom ldan 'das kyis chos ma bstan //",
    "T06TD4020E:16b-12": "thugs rje'i bdag nyid sprul chen lta bus rigs bshad dbugs 'dra'i chos rnams kyis //",
    "T06TD4020E:16b-13": "skye bo nyid kyi chos la kun nas drangs te nyer zhi zhal gyi sgo //",
    "T06TD4020E:16b-14": "rnam par dag pa rgya chen thun mong zad mi shes la yang dag bkod //",
    "T06TD4020E:16b-15": "de ltas rnal 'byor can gyi sgom pa gang yin de ni don med min //",
    "T06TD4020E:16b-16": "de ltar bde bar gshegs kyi bstan pa gang yin de yang don med min //",
    "T06TD4020E:16b-17": "gal te thos pa tsam gyis don mthong 'gyur na sgom pa don med 'gyur //",
    "T06TD4020E:16b-18": "gal te ma thos par yang bsgom 'jug 'gyur na bstan pa don med 'gyur //",
    "T06TD4020E:16b-19": "sems dpa' mchog gi ston pa ni //",
    "T06TD4020E:16b-20": "lung dang rtogs dang dbang 'byor las //",
    "T06TD4020E:16b-21": "kha dang gzugs ni thams cad dang //",
    "T06TD4020E:16b-22": "nam mkha' las kyang 'byung ba yin //",
    "T06TD4020E:16b-23": "rgya che the tshom spong ba dang //",
    "T06TD4020E:16b-24": "gzung 'os de nyid gnyis ston pa //",
    "T06TD4020E:16b-25": "'di ni byang chub sems dpa' yi //",
    "T06TD4020E:16b-26": "ston pa phun tshogs yin zhes bya //",
    "T06TD4020E:16b-27": "sems dpa' mchog gi ston pa ni //",
    "T06TD4020E:16b-28": "'jam zhing rgyags bral mi skyo dang //",
    "T06TD4020E:16b-29": "gsal zhing sna tshogs rigs pa dang //",
    "T06TD4020E:16b-30": "go zhing zang zing med kun 'gro //",
    "T06TD4020E:16b-31": "rgyal sras tshig ni mi zhen pa //",
    "T06TD4020E:16b-32": "snyan cing legs bshad grags pa dang //",
    "T06TD4020E:17a-0": "@17a * // ci rigs pa dang zang zing med //",
    "T06TD4020E:17a-1": "ran cing de bzhin yangs pa yin //",
    "T06TD4020E:17a-2": "bstan dang de bzhin bshad pa dang //",
    "T06TD4020E:17a-3": "theg dang mthun dang bde ba dang //",
    "T06TD4020E:17a-4": "grags pa dang ni ci rigs dang //",
    "T06TD4020E:17a-5": "nges par 'byung dang mthun pa'i phyir //",
    "T06TD4020E:17a-6": "de mdor sems dpa' mchog rnams kyi //",
    "T06TD4020E:17a-7": "yi ge phun tshogs yin zhes bya //",
    "T06TD4020E:17a-8": "bde gshegs gsungs ni mtha' yas te //",
    "T06TD4020E:17a-9": "yan lag drug cu bsam mi khyab //",
    "T06TD4020E:17a-10": "ngag tshig shin tu rigs pa dang //",
    "T06TD4020E:17a-11": "brten dang rnam 'byed the tshom gcod //",
    "T06TD4020E:17a-12": "lan mang byed dang ldan pa ni //",
    "T06TD4020E:17a-13": "mgo smos rnam spros go rnams la //",
    "T06TD4020E:17a-14": "sangs rgyas rnams kyi ston pa 'di //",
    "T06TD4020E:17a-15": "'khor gsum gyis ni dag pa ste //",
    "T06TD4020E:17a-16": "'di ni nyes pa brgyad dag dang //",
    "T06TD4020E:17a-17": "bral ba nyid du shes par bya //",
    "T06TD4020E:17a-18": "le lo dang ni mi go ba //",
    "T06TD4020E:17a-19": "skabs mi 'byed dang ma nges dang //",
    "T06TD4020E:17a-20": "the tshom dag ni mi gcod dang //",
    "T06TD4020E:17a-21": "de dang bral bar brten mi byed //",
    "T06TD4020E:17a-22": "skyo ba dang ni ser sna nyid //",
    "T06TD4020E:17a-23": "'di dag gtam gyis nyes par 'dod //",
    "T06TD4020E:17a-24": "de dag med phyir sangs rgyas kyi //",
    "T06TD4020E:17a-25": "bshad pa bla na med par 'gyur //",
    "T06TD4020E:17a-26": "dad dang dga' dang blo rnams kyi //",
    "T06TD4020E:17a-27": "rgyu phyir chos 'di dge ba yin //",
    "T06TD4020E:17a-28": "don rnam gnyis ldan gzung bla dang //",
    "T06TD4020E:17a-29": "yon tan gzhi can tshangs spyod ston //",
    "T06TD4020E:17a-30": "gzhan dag thun mong ma yin ldan pa dang //",
    "T06TD4020E:17a-31": "khams gsum nyon mongs rnam spong rdzogs byed dang //",
    "T06TD4020E:17a-32": "ngo bo nyid dag dri mas dag pa ste //",
    "T06TD4020E:17a-33": "tshangs spyod yon tan bzhi ldan yin par 'dod //",
    "T06TD4020E:17a-34": "gzhug pa ldem por dgongs pa dang //",
    "T06TD4020E:17a-35": "mtshan nyid ldem por dgongs pa dang //",
    "T06TD4020E:17a-36": "gnyen po ldem por dgongs pa dang //",
    "T06TD4020E:17a-37": "bsgyur ba ldem por dgongs pa ste //",
    "T06TD4020E:17a-38": "nyan thos dang ni ngo bo nyid //",
    "T06TD4020E:17a-39": "de bzhin nyes pa 'dul ba dang //",
    "T06TD4020E:17a-40": "brjod pa zab pa nyid la ni //",
    "T06TD4020E:17a-41": "ldem por dgongs pa 'di rnam bzhi //",
    "T06TD4020E:17a-42": "mnyam pa nyid dang don gzhan dang //",
    "T06TD4020E:17a-43": "de bzhin du ni dus gzhan dang //",
    "T06TD4020E:17a-44": "gang zag gi ni bsam pa la //",
    "T06TD4020E:17a-45": "dgongs pa rnam pa bzhir shes bya //",
    "T06TD4020E:17a-46": "sangs rgyas chos la brnyas pa dang //",
    "T06TD4020E:17a-47": "le lo cung zad chog 'dzin dang //",
    "T06TD4020E:17a-48": "nga rgyal 'dod chags spyod pa dang //",
    "T06TD4020E:17b-0": "'gyod dang ma nges ldog pa @17b ni //",
    "T06TD4020E:17b-1": "sems can rnams kyi sgrib pa ste //",
    "T06TD4020E:17b-2": "de yi gnyen por theg mchog gsungs //",
    "T06TD4020E:17b-3": "des de'i bar du gcod pa yi //",
    "T06TD4020E:17b-4": "nyes pa thams cad spong bar 'gyur //",
    "T06TD4020E:17b-5": "gang zhig tshig gam don sgo nas //",
    "T06TD4020E:17b-6": "tshigs bcad gnyis 'dzin rab sbyor ba //",
    "T06TD4020E:17b-7": "sems can blo ldan mchog de yis//",
    "T06TD4020E:17b-8": "yon tan rnam bcu thob 'gyur te //",
    "T06TD4020E:17b-9": "khams ni zad par rtas pa dang //",
    "T06TD4020E:17b-10": "'chi ba'i tshe na rab dga' mchog / ji ltar 'dod par skye ba dang //",
    "T06TD4020E:17b-11": "kun du tshe rabs dran pa dang //",
    "T06TD4020E:17b-12": "sangs rgyas rnams dang 'phrad pa dang //",
    "T06TD4020E:17b-13": "de las theg mchog thos pa dang //",
    "T06TD4020E:17b-14": "mos pa blo dang bcas pa dang //",
    "T06TD4020E:17b-15": "sgo gnyis byang chub myur thob pa'o //",
    "T06TD4020E:17b-16": "de ltar blo bzang skyo ba med ldan brtse ba can //",
    "T06TD4020E:17b-17": "snyan pa rab grags chog bzang shes ldan pa yi //",
    "T06TD4020E:17b-18": "byang chub sems dpa' legs par smra ba yin pa ste //",
    "T06TD4020E:17b-19": "bshad pas skye bo'i nang na nyi ma bzhin du lham //",
    "T06TD4020E:17b-20": "theg pa chen po mdo sde'i rgyan las /",
    "T06TD4020E:17b-21": "bshad pa'i le'u ste bcu gsum pa'o /",
    "T06TD4020E:17b-23": "// / blo ldan gnyis la log nyid dang //",
    "T06TD4020E:17b-24": "yang dag nyid rnam spangs gsum gyis //",
    "T06TD4020E:17b-25": "gang zag dang ni chos dag la //",
    "T06TD4020E:17b-26": "bdag med rnam gnyis kun shes nas //",
    "T06TD4020E:17b-27": "don shes pa ni chos rnams kun //",
    "T06TD4020E:17b-28": "gzings dang 'dra ba nyid du rig / thos pas chog par 'dzin spong ba //",
    "T06TD4020E:17b-29": "des na chos shes pa zhes brjod //",
    "T06TD4020E:17b-30": "so so skye bo'i shes pa yis //",
    "T06TD4020E:17b-31": "de bzhin du ni gnyis rtogs nas //",
    "T06TD4020E:17b-32": "shes pa de yongs rdzogs bya'i phyir //",
    "T06TD4020E:17b-33": "mthun pa'i chos ni rab tu sgrub //",
    "T06TD4020E:17b-34": "de nas des ni sa dang por //",
    "T06TD4020E:17b-35": "byang chub sems dpa' de bdag nyid //",
    "T06TD4020E:17b-36": "kun dang mnyam par 'jig rten las //",
    "T06TD4020E:17b-37": "'das pa'i ye shes bla med 'thob //",
    "T06TD4020E:17b-38": "mthong bas spang bya'i nyon mongs rnams //",
    "T06TD4020E:17b-39": "thams cad yang dag zad byas nas //",
    "T06TD4020E:17b-40": "shes bya'i sgrib pa spang ba'i phyir //",
    "T06TD4020E:17b-41": "bsgom pa la ni rab tu sbyor //",
    "T06TD4020E:17b-42": "rnam 'jog rnam par mi rtog pa'i //",
    "T06TD4020E:17b-43": "ye shes lhan cig spyod pa yis //",
    "T06TD4020E:17b-44": "de bzhin sa ni lhag ma la //",
    "T06TD4020E:17b-45": "mthun pa yi ni chos spyod do //",
    "T06TD4020E:17b-46": "blo ldan gang du sgrub pa'i yul //",
    "T06TD4020E:17b-47": "legs par rnyed dang gnas bzang dang //",
    "T06TD4020E:18a-0": "sa bzang ba dang grogs @18a * //",
    "T06TD4020E:18a-1": "bzang dang //",
    "T06TD4020E:18a-2": "rnal 'byor bde ba'i yon tan ldan //",
    "T06TD4020E:18a-3": "byang chub sems dpa' thos mang dang //",
    "T06TD4020E:18a-4": "bden mthong smra mkhas brtse ba can //",
    "T06TD4020E:18a-5": "skyo med skyes bu dam pa ni //",
    "T06TD4020E:18a-6": "chen po yin par shes par bya //",
    "T06TD4020E:18a-7": "dmigs pa bzang dang ston pa bzang //",
    "T06TD4020E:18a-8": "thabs bzang ba dang ngas 'byung dang //",
    "T06TD4020E:18a-9": "sbyor ba bzang po'i bdag nyid kyi //",
    "T06TD4020E:18a-10": "yang dag gtod pa yin par bshad //",
    "T06TD4020E:18a-11": "dga' dang dal bar skye ba dang //",
    "T06TD4020E:18a-12": "nad med pa dang ting nge 'dzin //",
    "T06TD4020E:18a-13": "rnam par 'byed pa'i byed rgyu ni //",
    "T06TD4020E:18a-14": "sngon chad bsod nams byas pa nyid //",
    "T06TD4020E:18a-15": "chos kyi dbyings ni ma gtogs pa //",
    "T06TD4020E:18a-16": "gang phyir chos med de yi phyir //",
    "T06TD4020E:18a-17": "sangs rgyas rnams kyis de dag las //",
    "T06TD4020E:18a-18": "nges 'byung chags sogs yin par dgongs //",
    "T06TD4020E:18a-19": "chos kyi dbyings ni ma gtogs par //",
    "T06TD4020E:18a-20": "gang phyir chos med de yi phyir //",
    "T06TD4020E:18a-21": "kun nas nyon mongs bstan pa la //",
    "T06TD4020E:18a-22": "blo ldan dgongs pa de yin 'dod //",
    "T06TD4020E:18a-23": "gang phyir chags sogs de nyid la //",
    "T06TD4020E:18a-24": "tshul bzhin 'jug pa de yi phyir //",
    "T06TD4020E:18a-25": "de las rnam grol 'gyur des na //",
    "T06TD4020E:18a-26": "de yis de dag las nges 'byung //",
    "T06TD4020E:18a-27": "sems can ched du dmyal ba'i srid par gnas pa yi //",
    "T06TD4020E:18a-28": "sdug bsngal mi bzad cis kyang rgyal sras gnod byed min //",
    "T06TD4020E:18a-29": "zhi srid yon tan skyon gyis theg pa dman zhugs pa'i //",
    "T06TD4020E:18a-30": "rnam rtog dge ba sna tshogs blo ldan gnod byed yin //",
    "T06TD4020E:18a-31": "blo dang ldan pa dmyal bar gnas pa dus kun du //",
    "T06TD4020E:18a-32": "byang chub dri med yangs pa'i bar du gcod byed min //",
    "T06TD4020E:18a-33": "theg pa gzhan la rab bsil rnam rtog bdag phan pa //",
    "T06TD4020E:18a-34": "rab tu bde bar gnas kyang bar du gcod par byed //",
    "T06TD4020E:18a-35": "chos med pa dang dmigs pa dang //",
    "T06TD4020E:18a-36": "kun nas nyon mongs med rnam dag / sgyu ma la sogs 'dra ba dang //",
    "T06TD4020E:18a-37": "de bzhin nam mkha' 'drar shes bya //",
    "T06TD4020E:18a-38": "ji ltar tshul bzhin bris pa'i ri mo la //",
    "T06TD4020E:18a-39": "mtho dman med kyang snang ba de bzhin du //",
    "T06TD4020E:18a-40": "yang dag ma yin rtog la rnam kun du //",
    "T06TD4020E:18a-41": "gnyis po rtag tu med kyang snang bar 'gyur //",
    "T06TD4020E:18a-42": "ji ltar chu rnyog pa las dang ba ni //",
    "T06TD4020E:18a-43": "dang ba nyid de de las skyes min gyi //",
    "T06TD4020E:18a-44": "de ni de la dri ma bral bar zad //",
    "T06TD4020E:18a-45": "de bzhin rang sems dag la tshul de nyid //",
    "T06TD4020E:18b-0": "sems @18b ni rtag tu rang bzhin 'od gsal 'dod //",
    "T06TD4020E:18b-1": "de ni glo bur nyes pas ma rungs byas //",
    "T06TD4020E:18b-2": "chos nyid sems las gzhan pa'i sems gzhan ni //",
    "T06TD4020E:18b-3": "'od gsal ma yin rang bzhin la brjod do //",
    "T06TD4020E:18b-4": "byang chub sems dpa' sems can la //",
    "T06TD4020E:18b-5": "bu gcig pa la bya ba bzhin //",
    "T06TD4020E:18b-6": "rkang gi khong nas byams pa che //",
    "T06TD4020E:18b-7": "de ltas rtag phan byed par 'dod //",
    "T06TD4020E:18b-8": "sems can rnams la phan byed phyir //",
    "T06TD4020E:18b-9": "de la chags skyes ltung mi 'gyur //",
    "T06TD4020E:18b-10": "'di yi zhe sdang rnam kun du //",
    "T06TD4020E:18b-11": "sems can kun dang 'gal bar 'gyur //",
    "T06TD4020E:18b-12": "ji ltar phug ron rang gi bu mchog byams //",
    "T06TD4020E:18b-13": "rang gi bu de nye bar 'khyud nas 'dug / de 'dra ba la khong khro 'gal ba ltar //",
    "T06TD4020E:18b-14": "brtser bcas lus can bu la'ang de dang 'dra //",
    "T06TD4020E:18b-15": "gang phyir byams pa de phyir khong khro 'gal //",
    "T06TD4020E:18b-16": "gang phyir zhi ba de phyir gnod sems 'gal //",
    "T06TD4020E:18b-17": "gang phyir don byed de phyir sgyu sems 'gal //",
    "T06TD4020E:18b-18": "gang phyir sim byed de phyir 'jigs byed 'gal //",
    "T06TD4020E:18b-19": "sman bzang po la nad ba bzhin //",
    "T06TD4020E:18b-20": "'khor ba la ni 'jug par byed //",
    "T06TD4020E:18b-21": "nad pa la ni sman pa bzhin //",
    "T06TD4020E:18b-22": "sems can rnams la sgrub par byed //",
    "T06TD4020E:18b-23": "bran ma grub pa ji bzhin du //",
    "T06TD4020E:18b-24": "bdag nyid la ni sgrub par byed //",
    "T06TD4020E:18b-25": "zong la tshong pa ji bzhin du //",
    "T06TD4020E:18b-26": "'dod pa dag la sgrub par byed //",
    "T06TD4020E:18b-27": "gos la btso blag mkhan bzhin du //",
    "T06TD4020E:18b-28": "las la rab tu sgrub par byed //",
    "T06TD4020E:18b-29": "bu gzhon pa la pha bzhin du //",
    "T06TD4020E:18b-30": "sems can mi 'tsho sgrub par byed //",
    "T06TD4020E:18b-31": "me don gnyer la gtsub shing ltar //",
    "T06TD4020E:18b-32": "rtag par rab tu sgrub par byed //",
    "T06TD4020E:18b-33": "yid brtan bzhin du lhag pa'i sems //",
    "T06TD4020E:18b-34": "ma rdzogs pa la sgrub par byed //",
    "T06TD4020E:18b-35": "sgyu ma mkhan ltar shes bya la //",
    "T06TD4020E:18b-36": "shes rab kyis ni sgrub par byed //",
    "T06TD4020E:18b-37": "de ni byang chub sems dpa' yi //",
    "T06TD4020E:18b-38": "ji ltar gong du sgrub par 'dod //",
    "T06TD4020E:18b-39": "de ltar rtag tu brtson 'grus rgya chen ldan //",
    "T06TD4020E:18b-40": "gnyis yongs smin par bya la rab brtson de //",
    "T06TD4020E:18b-41": "rim gyis dri med mi rtog blo mchog gis //",
    "T06TD4020E:18b-42": "sgrub pa bla na med par rab tu 'gro //",
    "T06TD4020E:18b-43": "theg pa chen po mdo sde'i rgyan las /",
    "T06TD4020E:18b-44": "sgrub pa'i le'u ste bcu bzhi pa'o /",
    "T06TD4020E:18b-46": "// / bskal pa grangs med nges 'byung zhing //",
    "T06TD4020E:18b-47": "mos pa rnam par 'phel byed pa //",
    "T06TD4020E:18b-48": "ji ltar chu yis rgya mtsho bzhin //",
    "T06TD4020E:19a-0": "dge chos rnams kyi yang @19a * //",
    "T06TD4020E:19a-1": "dag rdzogs //",
    "T06TD4020E:19a-2": "de bzhin du ni tshogs bsags pa'i //",
    "T06TD4020E:19a-3": "rgyal sras gzod nas dag pa po //",
    "T06TD4020E:19a-4": "legs par shes shing sems dge ba //",
    "T06TD4020E:19a-5": "bsgom pa la ni rab tu sbyor //",
    "T06TD4020E:19a-6": "de tshe chos kyi rgyun la ni //",
    "T06TD4020E:19a-7": "sangs rgyas rnams las zhi gnas dang //",
    "T06TD4020E:19a-8": "ye shes yangs pa thob bya'i phyir //",
    "T06TD4020E:19a-9": "gdams ngag rgya chen rnyed par 'gyur //",
    "T06TD4020E:19a-10": "de nas dang por dom sdom brtson de //",
    "T06TD4020E:19a-11": "mdo yi sde la sogs pa'i chos //",
    "T06TD4020E:19a-12": "mi gnyis don ni rnam 'byed pa //",
    "T06TD4020E:19a-13": "mdo sogs ming la sems 'jog go //",
    "T06TD4020E:19a-14": "de nas de ni rim bzhin du //",
    "T06TD4020E:19a-15": "tshig rab dbye la dpyod byed cing //",
    "T06TD4020E:19a-16": "so so'i nang la tshul bzhin du //",
    "T06TD4020E:19a-17": "de yi don yang rnam par dpyod //",
    "T06TD4020E:19a-18": "don de dag ni nges bzung nas //",
    "T06TD4020E:19a-19": "chos la kun nas sdom par byed //",
    "T06TD4020E:19a-20": "de yi don ni thob bya'i phyir //",
    "T06TD4020E:19a-21": "de nas de ni smon par byed //",
    "T06TD4020E:19a-22": "yid kyi brjod bas rgyun chags su //",
    "T06TD4020E:19a-23": "btsal bya so sor brtag par bya //",
    "T06TD4020E:19a-24": "yid la byed pa brjod med par //",
    "T06TD4020E:19a-25": "ro gcig pas kyang dpyad par bya //",
    "T06TD4020E:19a-26": "chos kyi ming ni bsdoms pa'ang 'di //",
    "T06TD4020E:19a-27": "zhi gnas lam du shes par bya //",
    "T06TD4020E:19a-28": "lhag mthong lam ni de'i don rnams //",
    "T06TD4020E:19a-29": "rnam par dpyod par shes par bya //",
    "T06TD4020E:19a-30": "zung du 'brel ba'i lam ni de //",
    "T06TD4020E:19a-31": "bsdoms pa yin par shes par bya //",
    "T06TD4020E:19a-32": "zhum pa'i sems ni rab gzung ste //",
    "T06TD4020E:19a-33": "rgod pa yang ni zhi bar bya //",
    "T06TD4020E:19a-34": "de nas dmigs pa de la ni //",
    "T06TD4020E:19a-35": "mnyam par gyur na btang snyoms gzhag / de la rtag tu bya ba dang //",
    "T06TD4020E:19a-36": "gus par bya ste sbyar bar bya //",
    "T06TD4020E:19a-37": "dmigs pa la ni sems gtad nas //",
    "T06TD4020E:19a-38": "de'i rgyun rnam par g-yeng mi bya //",
    "T06TD4020E:19a-39": "rnam g-yeng myur du rtogs byas nas //",
    "T06TD4020E:19a-40": "de la slar ni blan par bya //",
    "T06TD4020E:19a-41": "blo ldan gong nas gong du yang //",
    "T06TD4020E:19a-42": "sems ni nang du bsdu bar bya //",
    "T06TD4020E:19a-43": "de nas yon tan mthong ba'i phyir //",
    "T06TD4020E:19a-44": "ting nge 'dzin la sems gdul lo //",
    "T06TD4020E:19a-45": "rnam g-yeng nyes pa mthong ba'i phyir //",
    "T06TD4020E:19a-46": "de la mi dga' zhi bar bya //",
    "T06TD4020E:19a-47": "brnab sems yid mi bde la sogs //",
    "T06TD4020E:19a-48": "langs pa de bzhin zhi bar bya //",
    "T06TD4020E:19a-49": "de nas sdom brtson can gyis ni //",
    "T06TD4020E:19a-50": "sems la mngon par 'du byed bcas //",
    "T06TD4020E:19a-51": "rang gi ngang gis 'byung ba 'thob //",
    "T06TD4020E:19a-52": "de goms pa las 'du mi byed //",
    "T06TD4020E:19a-53": "de nas de yis lus dang sems //",
    "T06TD4020E:19a-54": "shin tu sbyangs pa che thob nas //",
    "T06TD4020E:19a-55": "yid la byed dang bcas shes bya //",
    "T06TD4020E:19a-56": "de yis de ni 'phel byas nas //",
    "T06TD4020E:19a-57": "'phel ba rang du 'gro ba yis //",
    "T06TD4020E:19a-58": "dngos gzhi'i gnas pa des 'thob bo //",
    "T06TD4020E:19a-59": "mngon shes don du gnyer bas de //",
    "T06TD4020E:19b-0": "sbyangs nas @19b las su rung ba'i mchog / bsam gtan las 'thob mngon par shes //",
    "T06TD4020E:19b-1": "mngon par bsgrubs pa'i sgo nas de //",
    "T06TD4020E:19b-2": "sangs rgyas dpag tu med pa la //",
    "T06TD4020E:19b-3": "mchod pa'i phyir dang mnyan pa'i phyir //",
    "T06TD4020E:19b-4": "'jig rten khams ni rnams su 'gro //",
    "T06TD4020E:19b-5": "'dis ni sangs rgyas dpag med la //",
    "T06TD4020E:19b-6": "bskal dpag med par bsnyen bkur byas //",
    "T06TD4020E:19b-7": "de la bsnyen bkur byas pa'i phyir //",
    "T06TD4020E:19b-8": "sems ni las rung mchog tu 'gyur //",
    "T06TD4020E:19b-9": "des na de dag sngon rol du //",
    "T06TD4020E:19b-10": "phan yon lnga ni 'thob 'gyur te //",
    "T06TD4020E:19b-11": "des ni rnam par dag pa'i snod //",
    "T06TD4020E:19b-12": "bla na med pa nyid 'gyur 'di'i //",
    "T06TD4020E:19b-13": "lus la gnas ngan len pa kun //",
    "T06TD4020E:19b-14": "skad cig re re la zad 'gyur //",
    "T06TD4020E:19b-15": "lus dang sems ni kun du yang //",
    "T06TD4020E:19b-16": "shin tu sbyangs pas gang bar 'gyur //",
    "T06TD4020E:19b-17": "chos rnams snang ba thams cad du //",
    "T06TD4020E:19b-18": "yongs su chad pa med rtogs 'gyur //",
    "T06TD4020E:19b-19": "yang dag pa yi rgyu mtshan ni //",
    "T06TD4020E:19b-20": "ma brtags pa dag rab tu mthong //",
    "T06TD4020E:19b-21": "de bzhin chos sku rab rdzogs dang //",
    "T06TD4020E:19b-22": "rnam par dag par bya ba'i phyir //",
    "T06TD4020E:19b-23": "blo dang ldan pa rnam kun du //",
    "T06TD4020E:19b-24": "rtag tu rgyu yongs 'dzin par byed //",
    "T06TD4020E:19b-25": "de nas de 'drar gyur pa yi //",
    "T06TD4020E:19b-26": "byang chub sems dpa' mnyam gzhag pas //",
    "T06TD4020E:19b-27": "yid kyi brjod pa ma gtogs par //",
    "T06TD4020E:19b-28": "don kun rab tu mi mthong ngo //",
    "T06TD4020E:19b-29": "chos kyi snang ba 'phel bya'i phyir //",
    "T06TD4020E:19b-30": "brtson 'grus brtan pa kun du brtsam //",
    "T06TD4020E:19b-31": "chos kyi snang ba 'phel nas ni //",
    "T06TD4020E:19b-32": "sems tsam la ni gnas par 'gyur //",
    "T06TD4020E:19b-33": "de nas don du snang ba kun //",
    "T06TD4020E:19b-34": "sems su rab tu snang bar 'gyur //",
    "T06TD4020E:19b-35": "de tshe de yi gzung ba yi //",
    "T06TD4020E:19b-36": "rnam par g-yeng ba de spangs 'gyur //",
    "T06TD4020E:19b-37": "de nas de la 'dzin pa yi //",
    "T06TD4020E:19b-38": "rnam par g-yeng ba 'ba' zhig lus //",
    "T06TD4020E:19b-39": "de tshe bar chad med pa yi //",
    "T06TD4020E:19b-40": "ting nge 'dzin la myur du reg /'di ltar de yi mjug thogs su //",
    "T06TD4020E:19b-41": "'dzin pa'i rnam par g-yeng ba spong //",
    "T06TD4020E:19b-42": "'di dag go rims bzhin du ni //",
    "T06TD4020E:19b-43": "dro bar 'gyur sogs yin shes bya //",
    "T06TD4020E:19b-44": "de nas des ni 'jig rten las //",
    "T06TD4020E:19b-45": "'das pa'i ye shes bla med pa //",
    "T06TD4020E:19b-46": "rnam par mi rtog dri ma med //",
    "T06TD4020E:19b-47": "'dzin pa gnyis dang bral ba 'thob //",
    "T06TD4020E:19b-48": "de 'di'i gnas yongs gyur pa ste //",
    "T06TD4020E:19b-49": "sa ni dang po yin par 'dod //",
    "T06TD4020E:19b-50": "de 'di bskal pa dpag med kyis //",
    "T06TD4020E:19b-51": "shin tu rnam par dag par 'gyur //",
    "T06TD4020E:19b-52": "chos kyi dbyings ni mnyam pa nyid //",
    "T06TD4020E:19b-53": "rab tu rtogs nas de yi tshe //",
    "T06TD4020E:19b-54": "rtag tu sems can thams cad la //",
    "T06TD4020E:19b-55": "bdag dang mtshungs pa'i sems 'thob ste //",
    "T06TD4020E:19b-56": "sems can rnams la bdag med dang //",
    "T06TD4020E:20a-0": "sdug bsngal dang ni don @20a * //",
    "T06TD4020E:20a-1": "bya dang //",
    "T06TD4020E:20a-2": "lan la mi re 'di sems snyoms //",
    "T06TD4020E:20a-3": "rgyal sras gzhan dang 'dra ba yin //",
    "T06TD4020E:20a-4": "des ni khams gsum 'dus byas rnams //",
    "T06TD4020E:20a-5": "yang dag ma yin kun rtog par //",
    "T06TD4020E:20a-6": "ye shes shin tu rnam dag pa //",
    "T06TD4020E:20a-7": "gnyis su med pa'i don gyis mthong //",
    "T06TD4020E:20a-8": "de dag med pa'i ngo bo nyid //",
    "T06TD4020E:20a-9": "mthong bas spang bya rnams las grol //",
    "T06TD4020E:20a-10": "des na de tshe mthong ba'i lam //",
    "T06TD4020E:20a-11": "thob pa zhes ni nges par brjod //",
    "T06TD4020E:20a-12": "med pa'i stong pa nyid shes shing //",
    "T06TD4020E:20a-13": "de bzhin yod pa'i stong nyid dang //",
    "T06TD4020E:20a-14": "rang bzhin stong pa nyid shes pas //",
    "T06TD4020E:20a-15": "stong pa shes pa zhes brjod do //",
    "T06TD4020E:20a-16": "mtshan med bzhi ni rnam rtog rnams //",
    "T06TD4020E:20a-17": "yang dag zad pa yin zhes bya //",
    "T06TD4020E:20a-18": "smon pa med par gyur pa'i de //",
    "T06TD4020E:20a-19": "yang dag ma yin kun rtog go //",
    "T06TD4020E:20a-20": "rgyal sras byang chub phyogs mthun pa //",
    "T06TD4020E:20a-21": "rnam pa sna tshogs thams cad ni //",
    "T06TD4020E:20a-22": "rtag tu mthong ba'i lam de dang //",
    "T06TD4020E:20a-23": "lhan cig tu ni thob par 'dod //",
    "T06TD4020E:20a-24": "gang zhig blo yis 'gro ba 'dus byas tsam //",
    "T06TD4020E:20a-25": "bdag med sdug bsngal rgyas pa tsam shes te //",
    "T06TD4020E:20a-26": "don med rang bzhin bdag lta rnam spangs nas //",
    "T06TD4020E:20a-27": "bdag nyid che lta don chen rnyed pa gang //",
    "T06TD4020E:20a-28": "'di ni bdag lta med par bdag tu lta //",
    "T06TD4020E:20a-29": "sdug bsngal med par shin tu sdug bsngal 'gyur //",
    "T06TD4020E:20a-30": "rang la phan byas bdag la ji lta bar //",
    "T06TD4020E:20a-31": "don kun byed la lan kyang re ba med //",
    "T06TD4020E:20a-32": "gang zhig grol ba mchog gis sems grol la //",
    "T06TD4020E:20a-33": "'ching ba mi zad yun yang ring por bcings //",
    "T06TD4020E:20a-34": "sdug bsngal mthar thug pa ni ma mthong yang //",
    "T06TD4020E:20a-35": "rab tu sbyor ba nyid dang byed pa nyid //",
    "T06TD4020E:20a-36": "'jig rten tshe gcig rang sdug bkur mi nus //",
    "T06TD4020E:20a-37": "'jig rten gnas pa srid du gzhan sdug bsngal //",
    "T06TD4020E:20a-38": "bsdoms pa smos ci dgos te bsam du med //",
    "T06TD4020E:20a-39": "byang chub sems dpa' de las bzlog pa yin ;",
    "T06TD4020E:20a-40": "/ rgyal sras sems can rnams la dga' ba dang //",
    "T06TD4020E:20a-41": "byams pa gang yin sbyor dang mi skyo gang //",
    "T06TD4020E:20a-42": "de ni srid pa dag na ngo mtshar che //",
    "T06TD4020E:20a-43": "sems can bdag dang mtshungs phyir de lta'ang min //",
    "T06TD4020E:20a-44": "de nas de ni lhag ma yi //",
    "T06TD4020E:20a-45": "sa rnams bsgom pa'i lam 'di la /",
    "T06TD4020E:20b-0": "@20b ye shes rnam pa gnyis po dag / bsgom phyir rab tu sbyong bar byed //",
    "T06TD4020E:20b-1": "rnam par mi rtog ye shes de //",
    "T06TD4020E:20b-2": "sangs rgyas chos ni sbyong bar byed //",
    "T06TD4020E:20b-3": "gzhan ni ji bzhin rnam 'jog pa //",
    "T06TD4020E:20b-4": "sems can rnams ni yongs smin byed //",
    "T06TD4020E:20b-5": "grangs med gnyis ni rdzogs pa yis //",
    "T06TD4020E:20b-6": "bsgom pa yi ni tshar phyin te //",
    "T06TD4020E:20b-7": "bsgom pa tha ma thob nas ni //",
    "T06TD4020E:20b-8": "byang chub sems dpa' dbang bskur ba //",
    "T06TD4020E:20b-9": "rdo rje lta bu'i ting nge 'dzin //",
    "T06TD4020E:20b-10": "rtog pas mi shigs thob nas ni //",
    "T06TD4020E:20b-11": "gnas gzhan gyur pas mthar thug pa //",
    "T06TD4020E:20b-12": "sgrib pa kun gyi dri med pa //",
    "T06TD4020E:20b-13": "gang la gnas nas sems can kun //",
    "T06TD4020E:20b-14": "phan phyir rab tu sgrub byed pa //",
    "T06TD4020E:20b-15": "rnam pa thams cad mkhyen pa yi //",
    "T06TD4020E:20b-16": "go 'phang bla na med pa 'thob //",
    "T06TD4020E:20b-17": "de ltar mthong dka'i thub pa rtag mthong ba //",
    "T06TD4020E:20b-18": "thos pa mnyam med las byung rab dang ba'i //",
    "T06TD4020E:20b-19": "shugs kyis rtag par shin tu sems tshim la ;",
    "T06TD4020E:20b-20": "/ ji lta bur na don chen 'gyur ma yin //",
    "T06TD4020E:20b-21": "chos kyi sgo la rnam par gnas pa la //",
    "T06TD4020E:20b-22": "de bzhin gshegs rtag mngon sum 'doms mdzad cing //",
    "T06TD4020E:20b-23": "co nas 'dren bzhin nyes pa'i tshang tshing nas //",
    "T06TD4020E:20b-24": "mtshan gyis drangs te byang chub la dgod do //",
    "T06TD4020E:20b-25": "sangs rgyas rnams ni rtag tu rang don yang dag sbyor la legs par bsngags pa dang //",
    "T06TD4020E:20b-26": "log par sbyor la smod mdzad gnas dang rnam 'byed lhur len mchog gi sems can la //",
    "T06TD4020E:20b-27": "gang zhig spangs dang bsten pas de gshegs bstan pa 'di la rnal 'byor yangs 'gyur ba //",
    "T06TD4020E:20b-28": "bar chad mthun pa'i chos ni rnam pa thams cad rgyal rnams tshul bzhin 'di na ston //",
    "T06TD4020E:20b-29": "de ni mthong ba rab dag mi rtog byang chub kyis //",
    "T06TD4020E:20b-30": "'jig rten thams cad zil mnan mun pa chen po yang //",
    "T06TD4020E:20b-31": "rnam pa kun tu bsal nas nyi ma chen po dag / shar ba bzhin du 'gro ba rnams la lam me'o //",
    "T06TD4020E:20b-32": "de ltar rtag tu dge ba bsags pas rab gang zhing //",
    "T06TD4020E:20b-33": "thub pa las ni rtag tu gdams ngag che thob pa'i //",
    "T06TD4020E:20b-34": "sems dpa' mchog ni sems kyi ting 'dzin rab yangs pa //",
    "T06TD4020E:20b-35": "thob nas yon tan rgya mtsho'i pha rol 'gro bar 'gyur //",
    "T06TD4020E:21a-0": "theg pa chen po @21a * //",
    "T06TD4020E:21a-1": "mdo sde'i rgyan las /",
    "T06TD4020E:21a-2": "gdams ngag rjes su bstan pa'i le'u ste bco lnga pa'o /",
    "T06TD4020E:21a-4": "// / sngom ni /",
    "T06TD4020E:21a-5": "mos pa mang ba nyid dang ni //",
    "T06TD4020E:21a-6": "chos tshol ba dang bshad pa dang //",
    "T06TD4020E:21a-7": "de bzhin sgrub dang yang dag pa'i //",
    "T06TD4020E:21a-8": "gdams ngag rjes su bstan pa yin ;",
    "T06TD4020E:21a-9": "/ ji ltar nags tshal dang ni lus can ri bo dang //",
    "T06TD4020E:21a-10": "chu bo rnams kyi rten ni kun nas sa yin pa //",
    "T06TD4020E:21a-11": "de bzhin mkhas pa rnams kyi las rnam gsum po yang //",
    "T06TD4020E:21a-12": "kun nas sbyin pa la sogs dge ba'i yin par brjod //",
    "T06TD4020E:21a-13": "shin tu dka' ba'i las ni ngo bo sna tshogs pa ;",
    "T06TD4020E:21a-14": "/ bskal ba mang pos tshar phyin mngon brtson bdag nyid can //",
    "T06TD4020E:21a-15": "rgyal sras rnams ni lus dang ngag sems rang bzhin gyi //",
    "T06TD4020E:21a-16": "las rnams dag gis 'di na yid 'byung 'gyur ba med //",
    "T06TD4020E:21a-17": "ji ltar bdag la phan 'dod dug dang mtshon dang ni //",
    "T06TD4020E:21a-18": "gnam lcags lce dang dgra las rang gi lus zlog pa //",
    "T06TD4020E:21a-19": "de bzhin rgyal sras theg pa dman pa rnam gnyis las //",
    "T06TD4020E:21a-20": "las rnam gsum gyi bdag nyid zlog par byed pa yin //",
    "T06TD4020E:21a-21": "rtag tu rnam par mi rtog las can las min zhing //",
    "T06TD4020E:21a-22": "las kyi bya ba dang rnam gsum la mi lta ste //",
    "T06TD4020E:21a-23": "des na 'di ni de'i thabs yang dag gzung ba'i phyir //",
    "T06TD4020E:21a-24": "las rnams dag pa mtha' yas de yi pha rol 'gro //",
    "T06TD4020E:21a-25": "theg pa chen po mdo sde'i rgyan las /",
    "T06TD4020E:21a-26": "thabs dang ldan pa'i las kyi le'u ste bcu drug pa'o /",
    "T06TD4020E:21a-28": "// / grangs dang de yi mtshan nyid go rims dang //",
    "T06TD4020E:21a-29": "nges pa'i tshig dang yon tan goms bya dang //",
    "T06TD4020E:21a-30": "de dag rab dbye bsdu dang mi mthun phyogs //",
    "T06TD4020E:21a-31": "yon tan phan tshun rnam nges yin zhes bya //",
    "T06TD4020E:21a-32": "longs spyod dang lus phun sum tshogs pa dang //",
    "T06TD4020E:21a-33": "'khor rtsom phun sum tshogs pa mngon mtho dang //",
    "T06TD4020E:21a-34": "rtag tu nyon mongs dbang nyid mi 'gro dang //",
    "T06TD4020E:21a-35": "bya ba rnams la phyin ci ma log pa'o //",
    "T06TD4020E:21a-36": "sems can don la rab brtson pa //",
    "T06TD4020E:21a-37": "gtong dang mi gnod bzod pas byed //",
    "T06TD4020E:21a-38": "gnas dang grol ba bzhir bcas pa //",
    "T06TD4020E:21a-39": "rang don rnam pa thams cad spyod //",
    "T06TD4020E:21a-40": "mi 'phongs pa dang rnam par mi 'tshe dang //",
    "T06TD4020E:21a-41": "rnam 'tsho bzod dang bya bas mi skyo dang //",
    "T06TD4020E:21b-0": "dga' byed @21b legs par brjod pa de yi phyir //",
    "T06TD4020E:21b-1": "gzhan gyi don ni rang gi don yin no //",
    "T06TD4020E:21b-2": "longs spyod mngon par mi dga' dang //",
    "T06TD4020E:21b-3": "rab gus gnyis la mi skya dang //",
    "T06TD4020E:21b-4": "rnal 'byor rnam par mi rtog pa //",
    "T06TD4020E:21b-5": "theg chen mtha' dag 'dir zad do //",
    "T06TD4020E:21b-6": "yul rnams la ni ma chags lam /",
    "T06TD4020E:21b-7": "de thob rnam g-yeng sdom pa'i gzhan //",
    "T06TD4020E:21b-8": "sems can mi gtong 'phel ba dang //",
    "T06TD4020E:21b-9": "sgrib pa rnam par sbyong ba'i gzhan //",
    "T06TD4020E:21b-10": "bslab gsum dbang du mdzad nas ni //",
    "T06TD4020E:21b-11": "rgyal bas pha rol phyin pa drug / yang dag bshad de dang po gsum //",
    "T06TD4020E:21b-12": "tha ma gnyis kyis rnam pa gnyis //",
    "T06TD4020E:21b-13": "gcig ni gsum char la yang gtogs //",
    "T06TD4020E:21b-14": "sbyin pa mi mthun phyogs nyams dang //",
    "T06TD4020E:21b-15": "rnam par mi rtog ye shes ldan //",
    "T06TD4020E:21b-16": "'dod pa thams cad yongs rdzogs byed //",
    "T06TD4020E:21b-17": "sems can rnam smin byed rnam gsum //",
    "T06TD4020E:21b-18": "tshul khrims mi mthun phyogs nyams dang //",
    "T06TD4020E:21b-19": "rnam par mi rtog ye shes ldan //",
    "T06TD4020E:21b-20": "'dod pa thams cad yongs rdzogs byed //",
    "T06TD4020E:21b-21": "sems can rnam smin byed rnam gsum //",
    "T06TD4020E:21b-22": "bzod pa mi mthun phyogs nyams dang //",
    "T06TD4020E:21b-23": "rnam par mi rtog ye shes ldan //",
    "T06TD4020E:21b-24": "'dod pa thams cad yongs rdzogs byed //",
    "T06TD4020E:21b-25": "sems can rnam smin byed rnam gsum //",
    "T06TD4020E:21b-26": "brtson 'grus mi mthun phyogs nyams dang //",
    "T06TD4020E:21b-27": "rnam par mi rtog ye shes ldan //",
    "T06TD4020E:21b-28": "'dod pa thams cad yongs rdzogs byed //",
    "T06TD4020E:21b-29": "sems can rnam smin byed rnam gsum //",
    "T06TD4020E:21b-30": "bsam gtan mi mthun phyogs nyams dang //",
    "T06TD4020E:21b-31": "rnam par mi rtog ye shes ldan //",
    "T06TD4020E:21b-32": "'dod pa thams cad yongs rdzogs byed //",
    "T06TD4020E:21b-33": "sems can rnam smin byed rnam gsum //",
    "T06TD4020E:21b-34": "shes rab mi mthun phyogs nyams dang //",
    "T06TD4020E:21b-35": "rnam par mi rtog ye shes ldan //",
    "T06TD4020E:21b-36": "'dod pa thams cad yongs rdzogs byed //",
    "T06TD4020E:21b-37": "sems can rnam smin byed rnam gsum //",
    "T06TD4020E:21b-38": "snga ma la brten phyi ma skye //",
    "T06TD4020E:21b-39": "dman dang mchog tu gnas phyir dang //",
    "T06TD4020E:21b-40": "rags pa dang ni phra ba'i phyir //",
    "T06TD4020E:21b-41": "de dag rim par bstan pa yin //",
    "T06TD4020E:21b-42": "dbul ba 'dor bar byed pa dang //",
    "T06TD4020E:21b-43": "bsil ba 'thob dang khro bzod dang //",
    "T06TD4020E:21b-44": "mchog sbyor ba dang yid 'dzin dang //",
    "T06TD4020E:22a-0": "don dam @22a * //",
    "T06TD4020E:22a-1": "shes pa'i phyir bshad do //",
    "T06TD4020E:22a-2": "thams cad bsgom pa dngos po dang //",
    "T06TD4020E:22a-3": "de bzhin yid la byed pa dang //",
    "T06TD4020E:22a-4": "bsam pa dang ni thabs dag dang //",
    "T06TD4020E:22a-5": "dbang sbyor nyid la rten par brjod //",
    "T06TD4020E:22a-6": "don rnams gtong bar byed pa dang //",
    "T06TD4020E:22a-7": "rtsa ba sems pa la brten dang //",
    "T06TD4020E:22a-8": "lus dang longs spyod phun tshogs dang //",
    "T06TD4020E:22a-9": "gnyis rjes 'dzin dang rdzogs byed dang //",
    "T06TD4020E:22a-10": "de yang ser sna med ldan par //",
    "T06TD4020E:22a-11": "chos dang zang zing mi 'jigs gtong //",
    "T06TD4020E:22a-12": "sbyin pa de 'drar yongs shes nas //",
    "T06TD4020E:22a-13": "mkhas pa yang dag sgrub par byed //",
    "T06TD4020E:22a-14": "yan lag drug zhi bsam pas zin //",
    "T06TD4020E:22a-15": "bde 'gro gnas pa sbyin byed dang //",
    "T06TD4020E:22a-16": "rten dang zhi dang 'jigs pa med //",
    "T06TD4020E:22a-17": "bsod nams tshogs dang ldan pa dang //",
    "T06TD4020E:22a-18": "brdar brtags chos nyid thob pa ste //",
    "T06TD4020E:22a-19": "sdom la gnas pa rnams la yod //",
    "T06TD4020E:22a-20": "tshul khrims de 'drar yongs shes nas //",
    "T06TD4020E:22a-21": "mkhas pa yang dag sgrub par byed //",
    "T06TD4020E:22a-22": "mi mjed ji mi snyam shes dang //",
    "T06TD4020E:22a-23": "snying rjes chos la rten pa'i phyir //",
    "T06TD4020E:22a-24": "phan yon lngar ni yang dag bshad //",
    "T06TD4020E:22a-25": "de ni gnyis kyi don byed de //",
    "T06TD4020E:22a-26": "dka' thub gtso dang kun tu ldan //",
    "T06TD4020E:22a-27": "de la de ni rnam gsum 'dod //",
    "T06TD4020E:22a-28": "bzod pa de 'drar yongs shes nas //",
    "T06TD4020E:22a-29": "mkhas pa yang dag sgrub par byed //",
    "T06TD4020E:22a-30": "dge la yang dag spro ba dang //",
    "T06TD4020E:22a-31": "dad dang 'dun la rten pa dang //",
    "T06TD4020E:22a-32": "dran sogs yon tan 'phel byed dang //",
    "T06TD4020E:22a-33": "kun nas nyon mongs gnyen po dang //",
    "T06TD4020E:22a-34": "ma chags la sogs yon tan ldan ;",
    "T06TD4020E:22a-35": "/ de dag la ni de rnam bdun //",
    "T06TD4020E:22a-36": "brtson 'grus de 'drar yongs shes nas //",
    "T06TD4020E:22a-37": "mkhas pa yang dag sgrub par byed //",
    "T06TD4020E:22a-38": "sems ni nang du gnas pa dang //",
    "T06TD4020E:22a-39": "dran dang brtson 'grus la brten pa //",
    "T06TD4020E:22a-40": "bde bskyed par byed pa dang //",
    "T06TD4020E:22a-41": "mngon shes gnas la dbang bsgyur ba //",
    "T06TD4020E:22a-42": "chos rnams kyi ni gtso bo ste //",
    "T06TD4020E:22a-43": "de dag la yod de rnam gsum //",
    "T06TD4020E:22a-44": "bsam gtan de 'drar yongs shes nas //",
    "T06TD4020E:22a-45": "mkhas pa yang dag sgrub par byed //",
    "T06TD4020E:22a-46": "shes bya yang dag rab rnam 'byed //",
    "T06TD4020E:22a-47": "ting nge 'dzin la rten pa dang //",
    "T06TD4020E:22b-0": "kun nas nyon mongs @22b shin tu grol //",
    "T06TD4020E:22b-1": "shes rab 'tshe ba legs bshad dang //",
    "T06TD4020E:22b-2": "chos rnams kyi ni mchog yin te //",
    "T06TD4020E:22b-3": "de dag la yod de rnam gsum //",
    "T06TD4020E:22b-4": "shes rab de 'drar yongs shes nas //",
    "T06TD4020E:22b-5": "mkhas pa yang dag sgrub par byed //",
    "T06TD4020E:22b-6": "dkar po'i chos kun rnam par g-yengs pa dang //",
    "T06TD4020E:22b-7": "mnyam par gzhag dang gnyis kar shes par bya //",
    "T06TD4020E:22b-8": "pha rol phyin pa gnyis dang ni //",
    "T06TD4020E:22b-9": "gnyis dang gnyis kyis yongs su bsdus //",
    "T06TD4020E:22b-10": "byang chub sems dpa'i sbyin pa ni //",
    "T06TD4020E:22b-11": "ma chags mi chags chags pa med //",
    "T06TD4020E:22b-12": "chags pa nyid kyang ma yin te //",
    "T06TD4020E:22b-13": "ma chags mi chags chags pa med //",
    "T06TD4020E:22b-14": "byang chub sems dpa'i tshul khrims ni //",
    "T06TD4020E:22b-15": "ma chags mi chags chags pa med //",
    "T06TD4020E:22b-16": "chags pa nyid kyang ma yin te //",
    "T06TD4020E:22b-17": "ma chags mi chags chags pa med //",
    "T06TD4020E:22b-18": "byang chub sems dpa'i bzod pa ni //",
    "T06TD4020E:22b-19": "ma chags mi chags chags pa med //",
    "T06TD4020E:22b-20": "chags pa nyid kyang ma yin te //",
    "T06TD4020E:22b-21": "ma chags mi chags chags pa med //",
    "T06TD4020E:22b-22": "byang chub sems dpa'i brtson 'grus ni //",
    "T06TD4020E:22b-23": "ma chags mi chags chags pa med //",
    "T06TD4020E:22b-24": "chags pa nyid kyang ma yin te //",
    "T06TD4020E:22b-25": "ma chags mi chags chags pa med //",
    "T06TD4020E:22b-26": "byang chub sems dpa'i bsam gtan ni ;",
    "T06TD4020E:22b-27": "/ ma chags mi chags chags pa med //",
    "T06TD4020E:22b-28": "chags pa nyid kyang ma yin te //",
    "T06TD4020E:22b-29": "ma chags mi chags chags pa med //",
    "T06TD4020E:22b-30": "byang chub sems dpa'i shes rab ni //",
    "T06TD4020E:22b-31": "ma chags mi chags chags pa med //",
    "T06TD4020E:22b-32": "chags pa nyid kyang ma yin te //",
    "T06TD4020E:22b-33": "ma chags mi chags chags pa med //",
    "T06TD4020E:22b-34": "sangs rgyas sras rnams slong dang phrad na rang gi srog kyang rtag tu gtong //",
    "T06TD4020E:22b-35": "snying rjes gzhan las lan kyang mi re 'dod pa'i 'bras bu don mi gnyer //",
    "T06TD4020E:22b-36": "sbyin pa de nyid kyis kyang skye bo thams cad byang chub gsum la bkod //",
    "T06TD4020E:22b-37": "sbyin pa ye shes kyis yongs zin pas 'jig rten dag na mi zad bzhag / sangs rgyas sras rnams sdom dang brtson pa'i rang bzhin tshul khrims gsum rtag blangs //",
    "T06TD4020E:22b-38": "mtho ris mngon par mi 'dod yang dag thob kyang de la chags mi skyed //",
    "T06TD4020E:23a-0": "tshul khrims de nyid kyis kyang skye bo @23a * //",
    "T06TD4020E:23a-1": "thams cad byang chub gsum la bkod //",
    "T06TD4020E:23a-2": "tshul khrims ye shes kyis yongs zin pas 'jig rten dag na mi zad bzhag / sangs rgyas sras rnams shin tu bya dka' de bzhin mi yi gnod kun bzod //",
    "T06TD4020E:23a-3": "mtho ris gnyer dang mi nus pas min 'jigs pas ma yin phan ltas min //",
    "T06TD4020E:23a-4": "bzod pa bla na med pas skye bo thams cad byang chub gsum la bkod //",
    "T06TD4020E:23a-5": "bzod pa ye shes kyis yongs zin pas 'jig rten dag na mi zad bzhag / rgyal ba'i sras rnams go cha sbyor ba'i bdag nyid brtson 'grus dpe med byas ;",
    "T06TD4020E:23a-6": "/ rang dang gzhan gyi nyon mongs tshogs gzhom byang chub dam pa 'thob par byed //",
    "T06TD4020E:23a-7": "brtson 'grus de nyid kyis kyang skye bo thams cad byang chub gsum la bkod //",
    "T06TD4020E:23a-8": "brtson 'grus ye shes kyis yongs zin pas 'jig rten dag na mi zad bzhag / rgyal ba'i sras rnams ting 'dzin mang ldan bsam gtan rnam pa thams cad bsgrubs //",
    "T06TD4020E:23a-9": "bsam gtan bde ba phul gyis gnas shing snying rjes skye ba dman la rten //",
    "T06TD4020E:23a-10": "bsam gtan de nyid kyis kyang skye bo thams cad byang chub gsum la bkod //",
    "T06TD4020E:23a-11": "bsam gtan ye shes kyis yongs zin pas 'jig rten dag na mi zad bzhag / rgyal ba'i sras rnams de nyid shes bya gang yin mtha' dag rnam kun shes //",
    "T06TD4020E:23a-12": "mya ngan 'das la'ang blo yis chags rab mi skyed 'khor bar smos ci dgos //",
    "T06TD4020E:23a-13": "ye shes de nyid kyis kyang skye bo thams cad byang chub gsum la bkod //",
    "T06TD4020E:23a-14": "ye shes sems can yongs su gsung bas 'jig rten dag na mi zad bzhag / rgya che ba dang zang zing med //",
    "T06TD4020E:23a-15": "don che ba dang mi zad pa //",
    "T06TD4020E:23a-16": "sbyin la sogs pa thams cad kyi //",
    "T06TD4020E:23a-17": "yon tan bzhir ni shes par bya //",
    "T06TD4020E:23a-18": "slong ba mthong rdzogs dga' ba dang //",
    "T06TD4020E:23a-19": "mi dga' ba dang smon pa dang //",
    "T06TD4020E:23a-20": "sbyin pa po ni brtser ldan pas //",
    "T06TD4020E:23a-21": "lhag par ldan pas rtag zil gnon //",
    "T06TD4020E:23a-22": "brtse bas sems can rnams la ni //",
    "T06TD4020E:23a-23": "srog dang longs spyod chung ma dag / rtag gtong shin tu dga' byed pa //",
    "T06TD4020E:23b-0": "de spong ji ltar srung mi @23b 'gyur //",
    "T06TD4020E:23b-1": "'phags pa mi lta sems snyoms shing //",
    "T06TD4020E:23b-2": "mi 'jigs brtse phyir kun ster ba //",
    "T06TD4020E:23b-3": "gzhan la gnod par byed ba yis //",
    "T06TD4020E:23b-4": "log pa'i tshig ni ji ltar smra //",
    "T06TD4020E:23b-5": "snyoms par phan par 'dod pas brtse ba can //",
    "T06TD4020E:23b-6": "gzhan gyi sdug bsngal skye bas shin tu 'jigs //",
    "T06TD4020E:23b-7": "sems can 'dul ba la ni sems brtson pa //",
    "T06TD4020E:23b-8": "ngag gi nyes rnam gsum las shin tu ring //",
    "T06TD4020E:23b-9": "thams cad gtong ba snying rje can //",
    "T06TD4020E:23b-10": "rten 'byung chos la rab mkhas pa //",
    "T06TD4020E:23b-11": "de ni yid kyi nyon mongs kun //",
    "T06TD4020E:23b-12": "ji lta bur na dang du len //",
    "T06TD4020E:23b-13": "brtser ldan gang tshe gnod pa byed pa dang //",
    "T06TD4020E:23b-14": "gzhan la phan pa'i sdug bsngal la rteg [*rtag?] tu //",
    "T06TD4020E:23b-15": "phan pa'i 'du shes dga' ba rnyed gyur pa //",
    "T06TD4020E:23b-16": "de yis gang la ci zhig bzod par bya //",
    "T06TD4020E:23b-17": "gzhan la gzhan gyi 'du shes bral ba dang //",
    "T06TD4020E:23b-18": "bdag pas ches lhag gzhan la rtag byams dang //",
    "T06TD4020E:23b-19": "dka' ba spyod phyir brtse ba dang bcas la //",
    "T06TD4020E:23b-20": "brtson 'grus dka' ba min la shin tu dka' //",
    "T06TD4020E:23b-21": "gsum gyi bsam gtan bde ba chung //",
    "T06TD4020E:23b-22": "bdag bde gzhan pa yongs nyams 'gyur //",
    "T06TD4020E:23b-23": "zad 'gyur rmongs dang bcas par 'dod //",
    "T06TD4020E:23b-24": "byang chub sems dpa'i bzlog pa'o //",
    "T06TD4020E:23b-25": "ji ltar mtshan mo lag nom dang //",
    "T06TD4020E:23b-26": "khebs sgron de bzhin shes pa gsum //",
    "T06TD4020E:23b-27": "snying rje can gyi shes pa ni //",
    "T06TD4020E:23b-28": "nyi ma'i zer bzhin mtshungs pa med //",
    "T06TD4020E:23b-29": "sbyin pa rten dang gzhi dang ni //",
    "T06TD4020E:23b-30": "rgyu mtshan dang ni yongs bsngo dang //",
    "T06TD4020E:23b-31": "rgyu dang ye shes zhing dag dang //",
    "T06TD4020E:23b-32": "gnas kyi sgo nas mchog tu 'dod //",
    "T06TD4020E:23b-33": "tshul khrims rten dang gzhi dang ni //",
    "T06TD4020E:23b-34": "rgyu mtshan dang ni yongs bsngo dang //",
    "T06TD4020E:23b-35": "rgyu dang ye shes zhing dag dang //",
    "T06TD4020E:23b-36": "gnas kyi sgo nas mchog tu 'dod //",
    "T06TD4020E:23b-37": "bzod pa rten dang gzhi dang ni //",
    "T06TD4020E:23b-38": "rgyu mtshan dang ni yongs bsngo dang //",
    "T06TD4020E:23b-39": "rgyu dang ye shes zhing dag dang //",
    "T06TD4020E:23b-40": "gnas kyi sgo nas mchog tu 'dod //",
    "T06TD4020E:23b-41": "brtson 'grus rten dang gzhi dang ni //",
    "T06TD4020E:23b-42": "rgyu mtshan dang ni yongs bsngo dang //",
    "T06TD4020E:23b-43": "rgyu dang ye shes zhing dag dang //",
    "T06TD4020E:23b-44": "gnas kyi sgo nas mchog tu 'dod //",
    "T06TD4020E:23b-45": "bsam gtan rten dang gzhi dang ni //",
    "T06TD4020E:24a-0": "rgyu mtshan dang @24a * //",
    "T06TD4020E:24a-1": "ni yongs bsngo dang //",
    "T06TD4020E:24a-2": "rgyu dang ye shes zhing dag dang //",
    "T06TD4020E:24a-3": "gnas kyi sgo nas mchog tu 'dod //",
    "T06TD4020E:24a-4": "shes rab rten dang gzhi dang ni //",
    "T06TD4020E:24a-5": "rgyu mtshan dang ni yongs bsngo dang //",
    "T06TD4020E:24a-6": "rgyu dang ye shes zhing dag dang //",
    "T06TD4020E:24a-7": "gnas kyi sgo nas mchog tu 'dod //",
    "T06TD4020E:24a-8": "byang chub sems dpa'i sbyin pa ni //",
    "T06TD4020E:24a-9": "sems can gcig bde bskal mang du //",
    "T06TD4020E:24a-10": "gnod pa byed kyang dga' 'gyur na //",
    "T06TD4020E:24a-11": "de las bzlog pa smos ci dgos //",
    "T06TD4020E:24a-12": "lus can rnams ni gang phyir nor 'dod pa //",
    "T06TD4020E:24a-13": "brtan rnams de nyid lus can rnams la gtong //",
    "T06TD4020E:24a-14": "skye bo rnams ni lus phyir nor 'dod de //",
    "T06TD4020E:24a-15": "de nyid brtan rnams brgya phrag rnams su gtong //",
    "T06TD4020E:24a-16": "gang tshe lus nyid gtong yang yid sdug mi bsngal ba //",
    "T06TD4020E:24a-17": "de tshe rdzas ngan lta la smos kyang ci zhig dgos //",
    "T06TD4020E:24a-18": "de 'di'i 'jig rten 'das pa de des dga' 'gyur ba //",
    "T06TD4020E:24a-19": "gang yin de ni de yi yang ni bla ma yin //",
    "T06TD4020E:24a-20": "ji ltar blo ldan 'di ni kun gtong bas //",
    "T06TD4020E:24a-21": "don gnyer skye bo dga' bas dga' ba ltar //",
    "T06TD4020E:24a-22": "de ltar slong mo ba dag blang bya ba //",
    "T06TD4020E:24a-23": "'dod dgu thob pa dag gis dgar mi 'gyur //",
    "T06TD4020E:24a-24": "blo can bdog dgu btang bas nor med pa //",
    "T06TD4020E:24a-25": "bdag nyid nor ldan sems pa ji lta bar //",
    "T06TD4020E:24a-26": "slong ba longs spyod kun rdzogs bdag nyid ni //",
    "T06TD4020E:24a-27": "de ltar nor dang ldan par mi sems so //",
    "T06TD4020E:24a-28": "ji ltar blo ldan 'di ni sbyin pa bzang pos tshul bzhin du //",
    "T06TD4020E:24a-29": "don gnyer tshim byas de la phan chen 'dogs par sems pa ltar //",
    "T06TD4020E:24a-30": "de bzhin slong mo ba dag shin du nor mang thob nas ni //",
    "T06TD4020E:24a-31": "sbyin pa po la rnyed pa'i rgyu yis drin du mi brtsi'o //",
    "T06TD4020E:24a-32": "lam ka'i 'bras mchog ldan pa'i shing las longs spyod ji lta bar //",
    "T06TD4020E:24a-33": "lus can rnams kyis gang gi nor rdzas rgya cher blangs nas ni //",
    "T06TD4020E:24a-34": "bdag nyid dogs dang bral bar rang nyams spyod par byed pa la //",
    "T06TD4020E:24a-35": "btang dga' longs spyod can de byang chub sems dpa' las gzhan min //",
    "T06TD4020E:24a-36": "gtso dang de'i rgyu las kyi dbye ba dang /",
    "T06TD4020E:24a-37": "rnam pa'i dbye brten gyi dbye ba dang //",
    "T06TD4020E:24a-38": "bar chad rnam bzhi'i gnyen po'i dbye ba yis //",
    "T06TD4020E:24b-0": "brtson 'grus @24b yongs shes bya zhes rab tu bstan //",
    "T06TD4020E:24b-1": "dge ba'i tshogs kyi nang na brtson 'grus mchog /'di ltar de la brten nas de rjes 'thob //",
    "T06TD4020E:24b-2": "brtson 'grus kyis ni mod la bde gnas mchog /'jig rten 'das dang 'jig rten gtogs pa 'grub //",
    "T06TD4020E:24b-3": "brtson 'grus kyis ni srid spyod 'dod pa 'thob //",
    "T06TD4020E:24b-4": "brtson 'grus kyis ni dag pa rab 'gyur ldan //",
    "T06TD4020E:24b-5": "brtson 'grus kyis ni 'jig tshogs 'das nas grol //",
    "T06TD4020E:24b-6": "brtson 'grus kyis ni byang chub mchog sangs rgyas //",
    "T06TD4020E:24b-7": "gzhan yang nyams dang 'phel ba'i brtson 'grus dang //",
    "T06TD4020E:24b-8": "thar pa'i dbang dang mi mthun phyogs spangs gzhan //",
    "T06TD4020E:24b-9": "de nyid rab zhugs yongs su sgyur byed dang //",
    "T06TD4020E:24b-10": "brtson 'grus don chen nges tshig gzhan du 'dod //",
    "T06TD4020E:24b-11": "thog mar dge ba'i brtson 'grus de nas ni //",
    "T06TD4020E:24b-12": "tshul bzhin rab zhugs sbyor ba'i brtson 'grus te //",
    "T06TD4020E:24b-13": "ma zhum mi 'gong chog mi shes brtson 'grus //",
    "T06TD4020E:24b-14": "rnam pa thams cad sangs rgyas rnams rab gsungs //",
    "T06TD4020E:24b-15": "theg pa gsum brtson skye bo la brten nas //",
    "T06TD4020E:24b-16": "bsam blo zhan dang rgya rab che ldan phyir //",
    "T06TD4020E:24b-17": "brtson 'grus tha ma 'bring dang mchog gzhan te //",
    "T06TD4020E:24b-18": "de ni don chung ba dang don chen 'dod //",
    "T06TD4020E:24b-19": "brtson 'grus ldan pa longs spyod kyis pham med //",
    "T06TD4020E:24b-20": "brtson 'grus ldan pa nyon mongs kyis pham med //",
    "T06TD4020E:24b-21": "brtson 'grus ldan pa skyo bas pham pa med //",
    "T06TD4020E:24b-22": "brtson 'grus ldan pa thob pas pham pa med //",
    "T06TD4020E:24b-23": "phan tshun bsdus phyir rab dbye'i phyir //",
    "T06TD4020E:24b-24": "chos nyid phyir dang rgyu mtshan phyir //",
    "T06TD4020E:24b-25": "pha rol phyin drug rnam kun du //",
    "T06TD4020E:24b-26": "rnam par nges par shes par bya //",
    "T06TD4020E:24b-27": "sbyin mtshungs de ston len 'jug dang //",
    "T06TD4020E:24b-28": "bdag nyid rjes su 'jug rnams kyis //",
    "T06TD4020E:24b-29": "snyan par smra dang don spyod dang //",
    "T06TD4020E:24b-30": "don mthun nyid du 'dod pa yin //",
    "T06TD4020E:24b-31": "phan par byed pa'i thabs dang ni //",
    "T06TD4020E:24b-32": "'dzin par byed dang 'jug byed dang //",
    "T06TD4020E:24b-33": "de bzhin rjes su 'jug byed pas //",
    "T06TD4020E:24b-34": "bsdu ba'i dngos po bzhir shes bya //",
    "T06TD4020E:24b-35": "dang pos snod 'gyur dngos po ste //",
    "T06TD4020E:24b-36": "gnyis pa yis ni mos pa yin //",
    "T06TD4020E:25a-0": "gsum pa yis @25a * //",
    "T06TD4020E:25a-1": "ni sgrub pa ste //",
    "T06TD4020E:25a-2": "bzhi pas rnam par sbyong ba'o //",
    "T06TD4020E:25a-3": "zang zing dang ni chos kyi ste //",
    "T06TD4020E:25a-4": "dmigs pa'i chos la sogs pa yis //",
    "T06TD4020E:25a-5": "bsdu ba gnyis kyi sgo nas ni //",
    "T06TD4020E:25a-6": "bsdu ba'i dngos po bzhir 'dod do //",
    "T06TD4020E:25a-7": "rnam pa'i dbye ba'i sgo nas ni //",
    "T06TD4020E:25a-8": "bsdu ba dman dang 'bring dang mchog / phal cher don med don yod dang //",
    "T06TD4020E:25a-9": "rnam kun don yod shes par bya //",
    "T06TD4020E:25a-10": "'khor sdud pa dang ldan pa rnams //",
    "T06TD4020E:25a-11": "tshul 'di la ni yang dag rten //",
    "T06TD4020E:25a-12": "kun gyi don kun sgrub byed cing //",
    "T06TD4020E:25a-13": "thabs bzang yin par rab tu bsngags //",
    "T06TD4020E:25a-14": "bsdus dang sdud par 'gyur ba dang //",
    "T06TD4020E:25a-15": "gang dag da ltar sdud byed pa //",
    "T06TD4020E:25a-16": "de kun de 'drar de lta bas //",
    "T06TD4020E:25a-17": "'di ni sems can smin byed lam //",
    "T06TD4020E:25a-18": "de ltar rtag tu longs spyod ma chags blo //",
    "T06TD4020E:25a-19": "zhi sdom brtson pa'i pha rol phyin gnas bdag / srid yul mtshan ma rnam par mi rtog pa ;",
    "T06TD4020E:25a-20": "/ de ni sems can tshogs sdud byed pa yin //",
    "T06TD4020E:25a-21": "theg pa chen po mdo sde'i rgyan las /",
    "T06TD4020E:25a-22": "pha rol tu phyin pa dang bsdu ba'i le'u ste bcu bdun pa'o /",
    "T06TD4020E:25a-24": "// / rab dang sems dang ldan pa yis //",
    "T06TD4020E:25a-25": "tshogs gnyis rdzogs par bya ba'i phyir //",
    "T06TD4020E:25a-26": "sangs rgyas rnams la gos sogs kyis //",
    "T06TD4020E:25a-27": "mngon sum mngon sum min par mchod //",
    "T06TD4020E:25a-28": "sangs rgyas 'byung ba don yod par //",
    "T06TD4020E:25a-29": "smon lam dang ni ldan pa yi //",
    "T06TD4020E:25a-30": "gsum po dmigs par mi byed pa //",
    "T06TD4020E:25a-31": "sangs rgyas mchod pa rdzogs pa yin //",
    "T06TD4020E:25a-32": "sems can dag ni tshad med pa //",
    "T06TD4020E:25a-33": "yongs su smin par byed pa gzhan //",
    "T06TD4020E:25a-34": "rdzas dang sems kyi sgo nas gzhan //",
    "T06TD4020E:25a-35": "mos pa dang ni smon pa dang //",
    "T06TD4020E:25a-36": "brtse dang bzod pa dag dang ni //",
    "T06TD4020E:25a-37": "yang dag spyod pa'i sgo dang ni //",
    "T06TD4020E:25a-38": "gzhi la gtod dang rtogs pa dang //",
    "T06TD4020E:25a-39": "grol dang de bzhin nyid kyis gzhan //",
    "T06TD4020E:25a-40": "rgyu mtshan dang ni yongs bsngo dang //",
    "T06TD4020E:25a-41": "rten dang dngos dang rgyu dang ni //",
    "T06TD4020E:25a-42": "ye shes dang ni zhing dag dang //",
    "T06TD4020E:25a-43": "gnas kyi mchod pa rab bstan pa //",
    "T06TD4020E:25a-44": "rgyu dang 'bras bu nyid dang ni //",
    "T06TD4020E:25a-45": "bdag nyid dang ni gzhan dag dang //",
    "T06TD4020E:25a-46": "rnyed dang bkur sti nyid dang ni //",
    "T06TD4020E:25b-0": "sgrub pa'i sgo @25b nas de rnam gnyis //",
    "T06TD4020E:25b-1": "mchod pa chung dang chen po de //",
    "T06TD4020E:25b-2": "nga rgyal bcas dang nga rgyal med //",
    "T06TD4020E:25b-3": "sbyor dang 'gro ba nyid dang ni //",
    "T06TD4020E:25b-4": "smon pa'i sgo nas der 'dod do //",
    "T06TD4020E:25b-5": "rang gi sems kyis sangs rgyas rnams mchod pa //",
    "T06TD4020E:25b-6": "chos la mos dang bsam dang dbang 'byor dang //",
    "T06TD4020E:25b-7": "rnam par mi rtog thabs yongs bzung ba dang //",
    "T06TD4020E:25b-8": "kun dang don gcig nyid la 'jug pas mchog / bsten pa rten dang gzhi dang ni //",
    "T06TD4020E:25b-9": "rgyu mtshan dang ni yongs bsngo dang //",
    "T06TD4020E:25b-10": "rgyu dang ye shes zhing dag dang //",
    "T06TD4020E:25b-11": "gnas kyi sgo nas rab tu bstan //",
    "T06TD4020E:25b-12": "bshes gnyen dul ba zhi zhing nyer zhi ba //",
    "T06TD4020E:25b-13": "yon tan lhag pa brtson bcas lung gis phyug / de nyid rab tu rtogs pa smra mkhas ldan //",
    "T06TD4020E:25b-14": "brtse ba'i bdag nyid skyo ba spangs la sten //",
    "T06TD4020E:25b-15": "bkur sti rnyed pa dag dang rim gro dang //",
    "T06TD4020E:25b-16": "sgrub pa'i sgo nas bshes gnyen bsten par bya //",
    "T06TD4020E:25b-17": "bsten gzhi de bzhin blo ldan chos la ni //",
    "T06TD4020E:25b-18": "shes bsam dus su 'dud pas bshes gnyen bgrod //",
    "T06TD4020E:25b-19": "de ni bsnyen bkur rnyed la 'dod pa med //",
    "T06TD4020E:25b-20": "bsgrub par bya phyir de yongs sngo bar byed //",
    "T06TD4020E:25b-21": "brtan pa ji skad bstan pa sgrub pa des //",
    "T06TD4020E:25b-22": "de yi sems ni yang dag mgu bar byed //",
    "T06TD4020E:25b-23": "theg pa gsum la mkhas pa blos rtogs nas //",
    "T06TD4020E:25b-24": "rang gi theg pa bsgrub par bya phyir 'bad //",
    "T06TD4020E:25b-25": "sems can tshad med yongs smin bya phyir dang //",
    "T06TD4020E:25b-26": "zhing dag pa yang sbyang bar bya ba'i phyir //",
    "T06TD4020E:25b-27": "de chos bgo skal la spyod yon tan ldan //",
    "T06TD4020E:25b-28": "bshes gnyen rab tu bsten bya zang zing min //",
    "T06TD4020E:25b-29": "blo dang ldan pa rgyu dang 'bras bu dang //",
    "T06TD4020E:25b-30": "chos sgo rjes 'gro phyi dang thos mnyan dang //",
    "T06TD4020E:25b-31": "sems kyi rnal 'byor nga rgyal bcas pa dang //",
    "T06TD4020E:25b-32": "nga rgyal med yid ldan pas bshes gnyen bsten //",
    "T06TD4020E:25b-33": "blo ldan 'gro dang sbyor ba dang //",
    "T06TD4020E:25b-34": "smon pa'i sgo nas bshes gnyen bsten //",
    "T06TD4020E:25b-35": "rang gi sems kyis bshes gnyen mchog bsten pa //",
    "T06TD4020E:25b-36": "chos la mos dang bsam dang dbang 'byor dang //",
    "T06TD4020E:25b-37": "rnam par mi rtog thabs yongs bzung ba dang //",
    "T06TD4020E:26a-0": "kun dang don gcig nyid la 'jug pas mchog / brtan pa'i tshangs pa @26a * //",
    "T06TD4020E:26a-1": "mi mthun spangs //",
    "T06TD4020E:26a-2": "rnam par mi rtog ye shes ldan //",
    "T06TD4020E:26a-3": "dmigs pa rnam pa gsum la 'jug / sems can rnams ni yongs smin byed //",
    "T06TD4020E:26a-4": "brtan pa rnams kyi de dag bde 'dod dang //",
    "T06TD4020E:26a-5": "sdug bsngal gyis nyam thag dang bde ba dang //",
    "T06TD4020E:26a-6": "nyon mongs can dang de dag bstan bcos dang //",
    "T06TD4020E:26a-7": "de yi de bzhin nyid la rab tu 'jug / de don de bzhin nyid phyir dang //",
    "T06TD4020E:26a-8": "zhi ba thob pas dag phyir dang //",
    "T06TD4020E:26a-9": "las gnyis nyon mongs zad pa'i phyir //",
    "T06TD4020E:26a-10": "byams pa dmigs pa med pa yin //",
    "T06TD4020E:26a-11": "de dag g-yo dang mi g-yo dang //",
    "T06TD4020E:26a-12": "chags pas ro myang min zhes bya //",
    "T06TD4020E:26a-13": "byang chub sems dpa' mi g-yo ba //",
    "T06TD4020E:26a-14": "chags dang bral bar rab tu gnas //",
    "T06TD4020E:26a-15": "mnyam gzhag ngo bo nyid min chung //",
    "T06TD4020E:26a-16": "'bring dang dman pa'i sa pa dang //",
    "T06TD4020E:26a-17": "bsam pa dman dang nga rgyal bcas //",
    "T06TD4020E:26a-18": "gang yin de dman gzhan nyid lhag / tshangs pa'i gnas pas gnas pa yi //",
    "T06TD4020E:26a-19": "blo ldan rtag tu 'dod par skye //",
    "T06TD4020E:26a-20": "des ni tshogs rnams rdzogs byed cing //",
    "T06TD4020E:26a-21": "sems can dag kyang rnam smin byed //",
    "T06TD4020E:26a-22": "kun du tshangs dang mi 'bral ba //",
    "T06TD4020E:26a-23": "de yi mi mthun phyogs dang bral //",
    "T06TD4020E:26a-24": "bag med gyur kyang de yi rkyen //",
    "T06TD4020E:26a-25": "mi bzad pas kyang mi 'gyur ro //",
    "T06TD4020E:26a-26": "byang chub sems dpa' gnod sems dang //",
    "T06TD4020E:26a-27": "rnam 'tshe mi dga' gnod sems dang //",
    "T06TD4020E:26a-28": "'dod pa'i 'dod chags dang ldan pa //",
    "T06TD4020E:26a-29": "nyes dmigs rnam pa mang la reg / nyon mongs kyis ni bdag 'joms sems can 'joms shing tshul khrims 'joms //",
    "T06TD4020E:26a-30": "nyams bcas snyed pas dman zhing srung dang de bzhin ston pas smad //",
    "T06TD4020E:26a-31": "rtsod bcas mi snyan de ni gzhan du mi khom rnams su skye //",
    "T06TD4020E:26a-32": "thob dang ma thob nyams pas yid la sdug bsngal chen po 'thob //",
    "T06TD4020E:26a-33": "nyes pa 'di kun byams sogs la //",
    "T06TD4020E:26a-34": "legs par gnas la mi 'byung ste //",
    "T06TD4020E:26a-35": "nyon mongs can min sems can gyi //",
    "T06TD4020E:26a-36": "don du 'khor ba yongs mi gtong //",
    "T06TD4020E:26a-37": "ji ltar rgyal ba'i sras rnams sems can la //",
    "T06TD4020E:26a-38": "byams pa la sogs sems pa 'di 'byung ba //",
    "T06TD4020E:26b-0": "sems @26b can thams cad yon tan ldan pa yi //",
    "T06TD4020E:26b-1": "bu gcig pa la'ang de lta ma yin no //",
    "T06TD4020E:26b-2": "rab 'bar dgra yi dbang du song //",
    "T06TD4020E:26b-3": "sdug bsngal gyis non mun pas bsgribs //",
    "T06TD4020E:26b-4": "bgrod dka'i lam la kun du zhugs //",
    "T06TD4020E:26b-5": "'ching ba che dang yang dag ldan //",
    "T06TD4020E:26b-6": "zas chen dug dang 'dres la zhen //",
    "T06TD4020E:26b-7": "lam ni rab tu stor gyur pa //",
    "T06TD4020E:26b-8": "lam gol rab zhugs stobs chung ba'i //",
    "T06TD4020E:26b-9": "sems can rnams la snying rje'o //",
    "T06TD4020E:26b-10": "'tshe spangs byang chub mchog gi sa bon dang //",
    "T06TD4020E:26b-11": "bde ba bskyed dang gdung byed 'dod pa'i rgyu //",
    "T06TD4020E:26b-12": "ngo bo nyid sbyin chos la rten pa yi //",
    "T06TD4020E:26b-13": "rgyal ba'i sras la byang chub thag mi ring //",
    "T06TD4020E:26b-14": "snying rje blo mchog 'khor bar gtogs pa yi //",
    "T06TD4020E:26b-15": "sdug bsngal bdag nyid kun dang bdag med par //",
    "T06TD4020E:26b-16": "rnam par shes nas skyo bar mi 'gyur zhing //",
    "T06TD4020E:26b-17": "nyes pas rab gnod par yang mi 'gyur ro //",
    "T06TD4020E:26b-18": "'jig rten sdug bsngal bdag nyid lta ba yi //",
    "T06TD4020E:26b-19": "brtse dang ldan pas sdug bsngal de dang ni //",
    "T06TD4020E:26b-20": "de yongs spong ba'i thabs kyang ji bzhin rig / nyam nga bar byed skyo bar yang mi 'gyur //",
    "T06TD4020E:26b-21": "snying rje'i bdag nyid can gyi brtse ba 'di //",
    "T06TD4020E:26b-22": "rang bzhin dang ni so sor brtags pa dang //",
    "T06TD4020E:26b-23": "de sngon goms par byas dang ldan pa dang //",
    "T06TD4020E:26b-24": "mi mthun phyogs nyams rnam dag thob pa bzhi //",
    "T06TD4020E:26b-25": "mnyam dang rtag min lhag pa'i bsam pas min //",
    "T06TD4020E:26b-26": "sgrub pa'i sgo dang 'dod chags bral ba dang //",
    "T06TD4020E:26b-27": "mi dmigs pas min gang de brtse min te //",
    "T06TD4020E:26b-28": "de bzhin brtse med gang de byang chub min ;",
    "T06TD4020E:26b-29": "/ snying rje dang ni bzod dang sems pa dang //",
    "T06TD4020E:26b-30": "smon lam skye ba sems can yongs smin byed //",
    "T06TD4020E:26b-31": "dang po rtsa ba tha ma 'bras mchog ldan //",
    "T06TD4020E:26b-32": "'di ni snying rje'i ljon shing chen po yin //",
    "T06TD4020E:26b-33": "rtsa ba snying rje med gyur na //",
    "T06TD4020E:26b-34": "dka' spyod bzod pa nyid mi 'gyur //",
    "T06TD4020E:26b-35": "blo ldan sdug bsngal mi bzod na //",
    "T06TD4020E:26b-36": "sems can don sems nyid mi 'gyur //",
    "T06TD4020E:26b-37": "sems pa dang ni bral ba'i blo //",
    "T06TD4020E:26b-38": "skye ba dkar po rnam dag tu //",
    "T06TD4020E:26b-39": "smon lam 'debs par mi 'gyur ro //",
    "T06TD4020E:26b-40": "skye ba bzang po ma thob na //",
    "T06TD4020E:26b-41": "sems can yongs smin byed mi 'gyur //",
    "T06TD4020E:27a-0": "snying rje'i 'chu @27a * //",
    "T06TD4020E:27a-1": "ba byams pa ste //",
    "T06TD4020E:27a-2": "de sdug bsngal na bde ba yis //",
    "T06TD4020E:27a-3": "sangs rgyas tshul bzhin yid byed pas //",
    "T06TD4020E:27a-4": "yal ga rgya chen 'phel ba dang //",
    "T06TD4020E:27a-5": "smon lam rgyun ni ma bcad pas //",
    "T06TD4020E:27a-6": "lo ma 'dor len rkyen rnam gnyis //",
    "T06TD4020E:27a-7": "grub pa de phyir me tog dang //",
    "T06TD4020E:27a-8": "'bras bu don yod shes par bya //",
    "T06TD4020E:27a-9": "snying rje chen po yon tan 'byung gnas kyi //",
    "T06TD4020E:27a-10": "sems can rnams la snying rje su mi byed //",
    "T06TD4020E:27a-11": "'di ltar 'di dag la ni sdug bsngal yang //",
    "T06TD4020E:27a-12": "brtses bskyed bde ba gzhal du med pa 'byung //",
    "T06TD4020E:27a-13": "snying rjes zin pa'i brtser ldan rnams //",
    "T06TD4020E:27a-14": "zhi la'ang yid ni mi gnas na //",
    "T06TD4020E:27a-15": "'jig rten bde dang rang srog la //",
    "T06TD4020E:27a-16": "chags par 'gyur ba smos ci dgos //",
    "T06TD4020E:27a-17": "byams pa gang de kha na ma tho ba //",
    "T06TD4020E:27a-18": "med dang 'jig rten 'das pa yod ma yin //",
    "T06TD4020E:27a-19": "blo ldan rnams kyi brtse bas byams pa ni //",
    "T06TD4020E:27a-20": "kha na ma tho med cing 'jig rten 'das //",
    "T06TD4020E:27a-21": "sdug bsngal rba rgal che dang mi shes pa'i //",
    "T06TD4020E:27a-22": "mun pa che la rten par gyur pa yi //",
    "T06TD4020E:27a-23": "'jig rten 'dren pa'i thabs gang yin pa de //",
    "T06TD4020E:27a-24": "ji ltar kha na ma tho med mi 'gyur //",
    "T06TD4020E:27a-25": "'jig rten byang chub rang sangs rgyas pa yi //",
    "T06TD4020E:27a-26": "dgra bcom rnams la byams pa de med na //",
    "T06TD4020E:27a-27": "de las gzhan la smos kyang ci dgos pa //",
    "T06TD4020E:27a-28": "ji ltar 'jig rten 'das pa ma yin 'gyur //",
    "T06TD4020E:27a-29": "byang chub sems dpa' sdug bsngal med //",
    "T06TD4020E:27a-30": "brtse bas sdug bsngal gyur pa gang //",
    "T06TD4020E:27a-31": "de la dang por kun tu skrag / reg nas shin tu mngon par dga' //",
    "T06TD4020E:27a-32": "brtse bas bskyed pa'i sdug bsngal 'jig rten gyi //",
    "T06TD4020E:27a-33": "bde ba thams cad zil gyis gnon 'gyur zhing //",
    "T06TD4020E:27a-34": "don byas rnams kyang de dang mi ldan gang //",
    "T06TD4020E:27a-35": "de las ngo mtshar che ba ci zhig yod //",
    "T06TD4020E:27a-36": "brtan pa'i brtse dang ldan pa'i sbyin pa yis //",
    "T06TD4020E:27a-37": "sbyin pa'i bde ba byed pa gang yin pa //",
    "T06TD4020E:27a-38": "de la khams gsum nye bar spyad rnams kyi //",
    "T06TD4020E:27a-39": "bde ba de yis char yang mi phod do //",
    "T06TD4020E:27a-40": "sems can don phyir brtse bas sdug bsngal gyi //",
    "T06TD4020E:27a-41": "rang bzhin 'khor ba gang yin mi gtong na //",
    "T06TD4020E:27a-42": "snying rje can rnams gzhan la phan pa'i phyir //",
    "T06TD4020E:27b-0": "sdug bsngal ci ste khas len byed mi @27b 'gyur //",
    "T06TD4020E:27b-1": "brtse dang ldan pa'i snying rje'i sbyin pa gang //",
    "T06TD4020E:27b-2": "longs spyod dang ni de las byams pa dang //",
    "T06TD4020E:27b-3": "rjes su gzung bas bskyed dang de yi mthus //",
    "T06TD4020E:27b-4": "byas pa'i bde ba rtag tu 'phel bar 'gyur //",
    "T06TD4020E:27b-5": "snying rjes rgyas par bya zhing 'phel bar bya //",
    "T06TD4020E:27b-6": "sbyin pas yongs smin bya zhing bde bar bya //",
    "T06TD4020E:27b-7": "kun du drang bar bya zhing bkri bya zhes //",
    "T06TD4020E:27b-8": "zhen pa rnams la rab tu smra dang 'dra //",
    "T06TD4020E:27b-9": "snying rjes sdug bsngal dag gis sdug bsngal ba //",
    "T06TD4020E:27b-10": "bde ma bskyed par gang gis bde bar 'gyur //",
    "T06TD4020E:27b-11": "de phyir brtse dang ldan pas gzhan bde ba //",
    "T06TD4020E:27b-12": "bskyed nas bdag nyid bde bar byed pa yin //",
    "T06TD4020E:27b-13": "snying rje can ni rtag tu rang sbyin la //",
    "T06TD4020E:27b-14": "ston dang 'dra ste rang bde mi 'dod pa //",
    "T06TD4020E:27b-15": "longs spyod rnams kyis gzhan dag bde bar gyis //",
    "T06TD4020E:27b-16": "yang na tha dad min bde bdag la'ang min //",
    "T06TD4020E:27b-17": "de ba des bde ba bdag gis sbyin pa ni //",
    "T06TD4020E:27b-18": "'bras dang bcas te sems can rnams la byin //",
    "T06TD4020E:27b-19": "gal te khyod kyis bdag la bya ba yod //",
    "T06TD4020E:27b-20": "de dag nyid la shin tu 'bras bur byos //",
    "T06TD4020E:27b-21": "sbyin pa po ni longs spyod mi 'dod kyang //",
    "T06TD4020E:27b-22": "longs spyod shin tu mang la bzang dang phrad //",
    "T06TD4020E:27b-23": "bdag ni bde ba de 'dod ma yin te //",
    "T06TD4020E:27b-24": "'di ltar bdag ni sbyin la brgyud dang ldan //",
    "T06TD4020E:27b-25": "bdag ni rtag tu brtse bas bdog pa kun //",
    "T06TD4020E:27b-26": "yongs su gtong ba gang yin de ltos la //",
    "T06TD4020E:27b-27": "des na khyod kyis bdag ni de'i 'bras la //",
    "T06TD4020E:27b-28": "don gnyer med pa nyid du shes par bya //",
    "T06TD4020E:27b-29": "gal te khyod 'bras thob pa mi gtong na //",
    "T06TD4020E:27b-30": "sbyin la mngon dga' yin par mi 'gyur te //",
    "T06TD4020E:27b-31": "'di ltar skad cig tsam yang sbyin med na //",
    "T06TD4020E:27b-32": "sbyin la mngon bar dga' ba nyid ma yin //",
    "T06TD4020E:27b-33": "ma byas pa la 'bras bu mi 'byin te //",
    "T06TD4020E:27b-34": "'di ltar lan bltas bdag gi cha ma yin //",
    "T06TD4020E:27b-35": "khyod kyi lan la lta dang bral bas na //",
    "T06TD4020E:27b-36": "'bras bu shin tu gzhan la gtong ba yin //",
    "T06TD4020E:27b-37": "rgyal sras rnams kyi brtse bas sbyin pa ni //",
    "T06TD4020E:27b-38": "kha na ma tho med cing dag pa'i gzhi //",
    "T06TD4020E:27b-39": "bde ba 'dren par byed pa nyid dang ni //",
    "T06TD4020E:27b-40": "rjes su srung bcas tshol med gos pa med //",
    "T06TD4020E:27b-41": "rgyal sras rnams kyi brtse bas sbyin pa ni //",
    "T06TD4020E:28a-0": "@28a * // mtha' dag rgya che gtso dang rtag pa dang //",
    "T06TD4020E:28a-1": "dga' dang zang zing med dang dag pa dang //",
    "T06TD4020E:28a-2": "byang chub la gzhol dge la gzhol ba yin //",
    "T06TD4020E:28a-3": "ji ltar ba de ba gsum gyis tshim pa'i yid //",
    "T06TD4020E:28a-4": "brtse ldan yongs su gtong bas dga' 'gyur ba //",
    "T06TD4020E:28a-5": "longs spyod can dag nye bar spyad pa yis //",
    "T06TD4020E:28a-6": "de ltar dga' bar 'gyur ba ma yin no //",
    "T06TD4020E:28a-7": "bkren la brtse dang ma rungs ba la brtse //",
    "T06TD4020E:28a-8": "kun 'khrugs la brtse bag med rnams la brtse //",
    "T06TD4020E:28a-9": "yul gyi gzhan dbang can la snying rje dang //",
    "T06TD4020E:28a-10": "log par mngon par zhen la snying rje'o //",
    "T06TD4020E:28a-11": "bde dang sdug bsngal bde rgyu las //",
    "T06TD4020E:28a-12": "byang chub sems dpa'i snying rje ste //",
    "T06TD4020E:28a-13": "rgyu dang bshes gnyen rang bzhin las //",
    "T06TD4020E:28a-14": "byang chub sems dpa'i snying rje'o //",
    "T06TD4020E:28a-15": "byang chub sems dpa'i snying rje ni //",
    "T06TD4020E:28a-16": "mnyam par shes bya de bsam phyir //",
    "T06TD4020E:28a-17": "sgrub phyir 'dod chags bral phyir dang //",
    "T06TD4020E:28a-18": "mi dmigs phyir dang dag phyir ro //",
    "T06TD4020E:28a-19": "rang gi sems kyis byams la sogs //",
    "T06TD4020E:28a-20": "sgom pa chos la mos pa dang //",
    "T06TD4020E:28a-21": "bsam dang dbang 'byor nyid dang ni //",
    "T06TD4020E:28a-22": "rnam par mi rtog gcig phyir mchog / de ltar bcom ldan 'das la dang ba rab skyes shing //",
    "T06TD4020E:28a-23": "rdzas dang bkur sti chen pos shin tu rgyun mchod ldan //",
    "T06TD4020E:28a-24": "yon tan mang ldan phan byed shes la rtag sten pa //",
    "T06TD4020E:28a-25": "'gro la rjes su brtse ba grub pa kun thob 'gyur //",
    "T06TD4020E:28a-26": "theg pa chen po mdo sde'i rgyan las /",
    "T06TD4020E:28a-27": "mchod pa dang bsten pa dang tshad med pa'i le'u ste bco brgyad pa'o ;",
    "T06TD4020E:28a-29": "// / ngo tsha mi mthun phyogs spangs dang //",
    "T06TD4020E:28a-30": "rnam par mi rtog ye shes ldan //",
    "T06TD4020E:28a-31": "kha na ma tho me dang man yul //",
    "T06TD4020E:28a-32": "sems can smin byed brtan pa'i yin //",
    "T06TD4020E:28a-33": "pha rol phyin pa drug po yi //",
    "T06TD4020E:28a-34": "mi mthun phyogs ni 'phel ba dang //",
    "T06TD4020E:28a-35": "gnyen po 'grib bas byang chub sems //",
    "T06TD4020E:28a-36": "mi zad ngo tsha skye bar 'gyur //",
    "T06TD4020E:28a-37": "brtan rnams pha rol phyin pa drug / brtan pa la ni le lo dang //",
    "T06TD4020E:28a-38": "nyon mongs rjes su mthun chos la //",
    "T06TD4020E:28a-39": "sbyor ba las kyang ngo mtshar 'gyur //",
    "T06TD4020E:28a-40": "mnyam gzhag ngo bo nyid min chung //",
    "T06TD4020E:28b-0": "'bring dang dman pa'i @28b sa pa dang //",
    "T06TD4020E:28b-1": "bsam pa dman dang ngar bcas pa'i //",
    "T06TD4020E:28b-2": "ngo tsha dman de las gzhan lhag / blo ldan khrel med tshul min las //",
    "T06TD4020E:28b-3": "nyon mongs dang len khro ba dang //",
    "T06TD4020E:28b-4": "yal bar 'dor dang nga rgyal gyis //",
    "T06TD4020E:28b-5": "sems can rnams dang tshul khrims 'joms //",
    "T06TD4020E:28b-6": "'gyod pas nyams dang bcas 'gyur zhing //",
    "T06TD4020E:28b-7": "bkur sti dman pa thob 'gyur des //",
    "T06TD4020E:28b-8": "dad ldan mi min tshogs dang ni //",
    "T06TD4020E:28b-9": "ston pas kyang ni btang snyoms mdzad //",
    "T06TD4020E:28b-10": "rgyal sras chos dang mthun rnams kyis //",
    "T06TD4020E:28b-11": "rnam par smod cing 'jig rten las //",
    "T06TD4020E:28b-12": "mthong ba'i chos la mi snyan 'thob //",
    "T06TD4020E:28b-13": "gzhan du phyir zhing mi khom skye //",
    "T06TD4020E:28b-14": "des na chos dkar thob pa dang //",
    "T06TD4020E:28b-15": "ma thob pa las rnam nyams 'gyur //",
    "T06TD4020E:28b-16": "de phyir sdug bsngal gnas pa dang //",
    "T06TD4020E:28b-17": "yid kyang rnal du mi gnas 'gyur //",
    "T06TD4020E:28b-18": "rgyal sras ngo tsha ldan rnams la //",
    "T06TD4020E:28b-19": "nyes pa 'di dag kun mi 'byung //",
    "T06TD4020E:28b-20": "mkhas pa rtag tu lha dag dang //",
    "T06TD4020E:28b-21": "mi rnams su ni yang dag skye //",
    "T06TD4020E:28b-22": "blo ldan ngo tshas myur du ni //",
    "T06TD4020E:28b-23": "rdzogs pa'i byang chub tshogs rdzogs byed //",
    "T06TD4020E:28b-24": "rgyal ba'i sras ni sems can rnams //",
    "T06TD4020E:28b-25": "smin byed skyo bar mi 'gyur nyid //",
    "T06TD4020E:28b-26": "de rtag mi mthun phyogs dang ni //",
    "T06TD4020E:28b-27": "gnyen po bral dang mi 'bral 'gyur //",
    "T06TD4020E:28b-28": "de ltar rgyal sras ngo tsha ldan //",
    "T06TD4020E:28b-29": "phan yon de dag 'thob par 'gyur //",
    "T06TD4020E:28b-30": "byis pa shin tu gos bzang gyon yang ni //",
    "T06TD4020E:28b-31": "khrel dang bral phyir nyes pas dri ma can //",
    "T06TD4020E:28b-32": "rgyal sras ngo tsha shes pa'i gos can ni ;",
    "T06TD4020E:28b-33": "/ dgab pa med kyang nyes pa'i dri ma bral //",
    "T06TD4020E:28b-34": "rgyal ba'i sras ni khrel dang ldan gyur pa //",
    "T06TD4020E:28b-35": "nam mkha' bzhin du chos kyis gos mi 'gyur //",
    "T06TD4020E:28b-36": "rgyal sras rnams kyi nang du 'dus gyur pa //",
    "T06TD4020E:28b-37": "ngo tsha shes pas brgyan pa mdzes pa yin //",
    "T06TD4020E:28b-38": "byang chub sems dpa' rnams ni ngo tsha bas //",
    "T06TD4020E:28b-39": "gdul bya rnams la ma bzhin byams pa nyid //",
    "T06TD4020E:28b-40": "ngo tsha ba ni nyes pa thams cad las //",
    "T06TD4020E:28b-41": "'khor ba kun tu srung bar byed pa'ang yin //",
    "T06TD4020E:28b-42": "kun la dang du len pa dang //",
    "T06TD4020E:28b-43": "kun la dang du mi len cing //",
    "T06TD4020E:28b-44": "kun la mi 'jug 'jug pa ni //",
    "T06TD4020E:29a-0": "@29a * // khrel ldan khrel bas byas pa'i rtags //",
    "T06TD4020E:29a-1": "rang gi sems kyis khrel sgom pa //",
    "T06TD4020E:29a-2": "tshes la mos dang bsam pa dang //",
    "T06TD4020E:29a-3": "dbang 'byor ba dang mi rtog dang //",
    "T06TD4020E:29a-4": "gcig pa nyid kyis gtso bo yin //",
    "T06TD4020E:29a-5": "byang chub sems dpa'i brtan pa ni //",
    "T06TD4020E:29a-6": "de las gzhan pa thams cad las //",
    "T06TD4020E:29a-7": "mtshan nyid dang ni rab dbye dang //",
    "T06TD4020E:29a-8": "mi 'gyur bas ni khyad par 'phags //",
    "T06TD4020E:29a-9": "brtson 'grus ting 'dzin shes rab ni //",
    "T06TD4020E:29a-10": "snying stobs sran thub brtan par 'dod //",
    "T06TD4020E:29a-11": "gang phyir gsum gyis byang chub sems //",
    "T06TD4020E:29a-12": "'jigs pa med par rab tu 'jug / zhum dang g-yo dang rmongs pa yis //",
    "T06TD4020E:29a-13": "bya ba rnams la 'jigs pa skye //",
    "T06TD4020E:29a-14": "de phyir gnyug ma gsum la ni //",
    "T06TD4020E:29a-15": "brtan pa'i ming du shes par bya //",
    "T06TD4020E:29a-16": "rang bzhin dang ni smon lam dang //",
    "T06TD4020E:29a-17": "lta ba med pa nyid dang ni //",
    "T06TD4020E:29a-18": "sems can log par sgrub pa dang //",
    "T06TD4020E:29a-19": "zab cing rgya che thos pa dang //",
    "T06TD4020E:29a-20": "gdul bya gdul bar dka' ba dang //",
    "T06TD4020E:29a-21": "rgyal sku bsam gyis mi khyab dang //",
    "T06TD4020E:29a-22": "dka' ba dag ni sna tshogs dang //",
    "T06TD4020E:29a-23": "'khor ba gtong ba med nyid dang //",
    "T06TD4020E:29a-24": "de nyid nyon mongs med pa la //",
    "T06TD4020E:29a-25": "brtan pa'i brtan pa skye ba ni //",
    "T06TD4020E:29a-26": "de las gzhan dang mi mtshungs te //",
    "T06TD4020E:29a-27": "brtan ldan rnams kyi mchog tu 'dod //",
    "T06TD4020E:29a-28": "phye ma leb dang 'dab chags dang //",
    "T06TD4020E:29a-29": "rgya mtsho dag gis ri rab ltar //",
    "T06TD4020E:29a-30": "brtan pa grogs ngan sdug bsngal dang //",
    "T06TD4020E:29a-31": "zab mo thos pas mi g-yos so //",
    "T06TD4020E:29a-32": "byang chub mi skyo mnyam med pa //",
    "T06TD4020E:29a-33": "gzhi gsum thos pas mi ngoms dang //",
    "T06TD4020E:29a-34": "brtson 'grus che dang sdug bsngal la'o //",
    "T06TD4020E:29a-35": "ngo tsha brtan la brten pa ste //",
    "T06TD4020E:29a-36": "byang chub che la 'dun pa dag / blo ldan rnams kyi mi skyo ba //",
    "T06TD4020E:29a-37": "sa rnams la ni ma rdzogs dang //",
    "T06TD4020E:29a-38": "rdzogs dang shin tu rdzogs par 'dod //",
    "T06TD4020E:29a-39": "brtan pa'i bstan bcos shes pa nyid //",
    "T06TD4020E:29a-40": "gzhi dang ched du bya ba dang //",
    "T06TD4020E:29a-41": "las dang mtshan nyid dag dang ni //",
    "T06TD4020E:29a-42": "mi zad nyid dang 'bras bu ni //",
    "T06TD4020E:29a-43": "yang dag 'grub pas khyad par 'phags //",
    "T06TD4020E:29a-44": "ting nge 'dzin dang gzungs sgos bsdus //",
    "T06TD4020E:29a-45": "sems can smin par byed pa dang //",
    "T06TD4020E:29b-0": "dam chos @29b 'dzin par byed pa'ang yin //",
    "T06TD4020E:29b-1": "brtan rnams 'jig rten shes pa nyid //",
    "T06TD4020E:29b-2": "lus dang ngag dang yid dag gis //",
    "T06TD4020E:29b-3": "bden pa shes pas mnyam pa med //",
    "T06TD4020E:29b-4": "de las gzhan pa dag las 'phags //",
    "T06TD4020E:29b-5": "brtan rnams rtag tu 'dzum par byed //",
    "T06TD4020E:29b-6": "gsong po dag tu smra ba yin //",
    "T06TD4020E:29b-7": "sems can snod du bya ba'i phyir //",
    "T06TD4020E:29b-8": "dam chos bsgrub par bya ba'i phyir //",
    "T06TD4020E:29b-9": "gang phyir bden pa gnyis kyis ni //",
    "T06TD4020E:29b-10": "'jig rten rnams rtag 'byung bar 'dod //",
    "T06TD4020E:29b-11": "gnyis kyis nub 'gyur de yi phyir //",
    "T06TD4020E:29b-12": "de shes 'jig rten shes zhes bya //",
    "T06TD4020E:29b-13": "de dag zhi ba thob bya'i phyir /",
    "T06TD4020E:29b-14": "blo ldan bden pa rnams la sbyor //",
    "T06TD4020E:29b-15": "gang gis blo ldan bden shes phyir //",
    "T06TD4020E:29b-16": "'jig rten shes zhes nges par brjod //",
    "T06TD4020E:29b-17": "gtsug lag brtan pa'i chos dang ni //",
    "T06TD4020E:29b-18": "de don dgongs pa can dang ni //",
    "T06TD4020E:29b-19": "nges don tshad mar ldan pa dang //",
    "T06TD4020E:29b-20": "de yi brjod med thob pa'o //",
    "T06TD4020E:29b-21": "spong dang ji skad bshad pa dang //",
    "T06TD4020E:29b-22": "'gog par yang dag shes pa dang //",
    "T06TD4020E:29b-23": "brjod dang bcas par 'thob pa dag /'dir ni dgag par bstan pa yin //",
    "T06TD4020E:29b-24": "mos dang rnam par dpyod pa dang //",
    "T06TD4020E:29b-25": "gzhan las ji bzhin thos pa dang //",
    "T06TD4020E:29b-26": "rjod pa med pa'i ye shes las //",
    "T06TD4020E:29b-27": "brtan rnams nyams par mi 'gyur ro //",
    "T06TD4020E:29b-28": "rnam grangs dang ni mtshan nyid dang //",
    "T06TD4020E:29b-29": "tshig dang ye shes shes pa'i phyir //",
    "T06TD4020E:29b-30": "byang chub sems dpa'i yang dag rig / bzhi po mtshungs pa med par 'dod //",
    "T06TD4020E:29b-31": "bstan pa la ni rab brtson pa'i //",
    "T06TD4020E:29b-32": "gang zhig gang gis ston pa ni //",
    "T06TD4020E:29b-33": "chos dang don ni gnyis po dag / tshig dang shes pa kho nas ston //",
    "T06TD4020E:29b-34": "chos ni bstan dang bshad phyir dang //",
    "T06TD4020E:29b-35": "rnam pa kun du gnyis thob phyir //",
    "T06TD4020E:29b-36": "rgol ba rnams kyi lan 'debs phyir //",
    "T06TD4020E:29b-37": "so so yang dag rig pa bzhi //",
    "T06TD4020E:29b-38": "mnyam nyid so so rang rig nas //",
    "T06TD4020E:29b-39": "phyis ni rab tu shes pa yin //",
    "T06TD4020E:29b-40": "the tshom thams cad gcod byed pa //",
    "T06TD4020E:29b-41": "so so yang dag rig par brjod //",
    "T06TD4020E:29b-42": "byang chub sems dpa' rnams kyi tshogs //",
    "T06TD4020E:29b-43": "bsod nams ye shes mtshungs pa med //",
    "T06TD4020E:29b-44": "gcig gis 'khor bar mngon mtho byed //",
    "T06TD4020E:30a-0": "gzhan gyis nyon @30a * //",
    "T06TD4020E:30a-1": "mongs med par 'khor //",
    "T06TD4020E:30a-2": "sbyin dang tshul khrims bsod nams kyi //",
    "T06TD4020E:30a-3": "tshogs yin shes rab ye shes kyi //",
    "T06TD4020E:30a-4": "gsum po gzhan ni gnyis ka'i ste //",
    "T06TD4020E:30a-5": "lnga car yang ni ye shes tshogs //",
    "T06TD4020E:30a-6": "rgyun du sgom pa thob nas ni //",
    "T06TD4020E:30a-7": "dge la yang dang yang du sgrub ;",
    "T06TD4020E:30a-8": "/ brtan pa'i tshogs gang yin pa de //",
    "T06TD4020E:30a-9": "don kun sgrub par byed pa yin //",
    "T06TD4020E:30a-10": "'jug dang mtshan ma med pa dang //",
    "T06TD4020E:30a-11": "lhun gyis grub par bya ba dang //",
    "T06TD4020E:30a-12": "dbang bskur mthar thug bya ba'i phyir //",
    "T06TD4020E:30a-13": "brtan rnams tshogs ni sgrub par byed //",
    "T06TD4020E:30a-14": "blo ldan dran pa nyer gzhag pa ;",
    "T06TD4020E:30a-15": "/ bsgom pa rnam pa bcu bzhi yis //",
    "T06TD4020E:30a-16": "mtshungs pa med pa'i phyir na de //",
    "T06TD4020E:30a-17": "de las gzhan las khyad par 'phags //",
    "T06TD4020E:30a-18": "rten dang gnyen po dag dang ni //",
    "T06TD4020E:30a-19": "de bzhin rjes su 'jug pa dang //",
    "T06TD4020E:30a-20": "dmigs pa dang ni yid byed dang //",
    "T06TD4020E:30a-21": "thob pas bsgom pa khyad par 'phags //",
    "T06TD4020E:30a-22": "mthun dang rjes su 'jug pa dang //",
    "T06TD4020E:30a-23": "yongs su shes dang skye ba dang //",
    "T06TD4020E:30a-24": "chen po dang ni mchog nyid dang //",
    "T06TD4020E:30a-25": "bsgom dang yang dag 'grub pas gzhan //",
    "T06TD4020E:30a-26": "brtan pa rnams kyi yang dag spong //",
    "T06TD4020E:30a-27": "lus can rnams dang mtshungs pa med //",
    "T06TD4020E:30a-28": "dran pa nye bar gzhag pa yi //",
    "T06TD4020E:30a-29": "nyes pa rnams kyi gnyen por bsgom //",
    "T06TD4020E:30a-30": "'khor ba nye bar spyad pa dang //",
    "T06TD4020E:30a-31": "sgrib pa dag ni dor ba dang //",
    "T06TD4020E:30a-32": "yid la byed pa dor ba dang //",
    "T06TD4020E:30a-33": "sa rnams la ni 'jug pa dang //",
    "T06TD4020E:30a-34": "mtshan ma med par gnas pa dang //",
    "T06TD4020E:30a-35": "lung bstan pa ni thob pa dang //",
    "T06TD4020E:30a-36": "sems can rnams yongs smin bya dang //",
    "T06TD4020E:30a-37": "dbang ni bskur bar bya ba dang //",
    "T06TD4020E:30a-38": "zhing rnams dag par bya phyir dang //",
    "T06TD4020E:30a-39": "mthar thug nyid du bya ba'i phyir //",
    "T06TD4020E:30a-40": "byang chub sems dpa' blo ldan rnams //",
    "T06TD4020E:30a-41": "mi mthun phyogs kyi gnyen por bsgom //",
    "T06TD4020E:30a-42": "'dun pa la ni brten nas su ;",
    "T06TD4020E:30a-43": "/ rnal 'byor rgyu mtshan bcas bsgom pa //",
    "T06TD4020E:30a-44": "yang dag spong ba thams cad la //",
    "T06TD4020E:30a-45": "gnyen po zhes ni nges par brjod //",
    "T06TD4020E:30a-46": "brtan pa rnams kyi rdzu 'phrul gyi //",
    "T06TD4020E:30a-47": "rkang pa mtshan nyid mchog ldan bzhi //",
    "T06TD4020E:30a-48": "bdag nyid dang ni gzhan dag gi //",
    "T06TD4020E:30b-0": "don kun 'grub pa'i @30b phyir skye'o //",
    "T06TD4020E:30b-1": "rten dang rab tu dbye ba dang //",
    "T06TD4020E:30b-2": "thabs dang mngon par sgrub pa yis //",
    "T06TD4020E:30b-3": "blo ldan rdzu 'phrul rkang pa rnams //",
    "T06TD4020E:30b-4": "rnam pa kun tu rnam gzhag 'dod //",
    "T06TD4020E:30b-5": "bsam gtan pha rol phyin brten nas //",
    "T06TD4020E:30b-6": "rab tu dbye ba dag dang thabs //",
    "T06TD4020E:30b-7": "rnam bzhi mngon par sgrub pa ni ;",
    "T06TD4020E:30b-8": "/ rnam pa drug tu brjod pa yin //",
    "T06TD4020E:30b-9": "gcig ni 'bad par byed pa ste //",
    "T06TD4020E:30b-10": "gnyis pa phan 'dogs bdag nyid yin //",
    "T06TD4020E:30b-11": "gsum pa gtod par byed pa ste //",
    "T06TD4020E:30b-12": "bzhi pa gnyen po pa yin no //",
    "T06TD4020E:30b-13": "mthong ba dang ni gdams ngag dang //",
    "T06TD4020E:30b-14": "gnas pas rnam par rtse ba dang //",
    "T06TD4020E:30b-15": "smon lam dang ni dbang dag dang //",
    "T06TD4020E:30b-16": "chos thob pa ni sgrub pa'i phyir //",
    "T06TD4020E:30b-17": "byang chub spyod dang thos mchog dang //",
    "T06TD4020E:30b-18": "zhi gnas lhag mthong dad sogs kyi //",
    "T06TD4020E:30b-19": "gzhi yin par ni shes bya ste //",
    "T06TD4020E:30b-20": "don sgrub byed pa'i skabs kyis so //",
    "T06TD4020E:30b-21": "dad sogs sa la 'jug pa ste //",
    "T06TD4020E:30b-22": "kun nas nyon mongs can du 'dod //",
    "T06TD4020E:30b-23": "mi mthun phyogs nyam chung bas yang //",
    "T06TD4020E:30b-24": "de dag nyid las stobs zhes bya //",
    "T06TD4020E:30b-25": "sar zhugs rnams la byang chub kyi //",
    "T06TD4020E:30b-26": "yan lag rnam par gzhag par 'dod //",
    "T06TD4020E:30b-27": "chos rnams dang ni sems can kun //",
    "T06TD4020E:30b-28": "mnyam pa nyid du rtogs phyir ro //",
    "T06TD4020E:30b-29": "shes byas rgyal rgyal bya yi phyir //",
    "T06TD4020E:30b-30": "dran pa dag ni kun tu spyod //",
    "T06TD4020E:30b-31": "'di yi rnam 'byed rtog pa yi //",
    "T06TD4020E:30b-32": "mchan ma thams cad 'joms par byed //",
    "T06TD4020E:30b-33": "'di yi brtson 'grus ma lus pa //",
    "T06TD4020E:30b-34": "myur du rtogs par bya phyir 'jug / chos kyi snang ba rnam 'phel ba'i ;",
    "T06TD4020E:30b-35": "/ dga' bas rtag tu rgyas par 'gyur //",
    "T06TD4020E:30b-36": "sgrib pa kun las thar ba'i phyir //",
    "T06TD4020E:30b-37": "shin tu sbyangs pas bde ba 'thob //",
    "T06TD4020E:30b-38": "ting nge 'dzin las bsams pa'i don //",
    "T06TD4020E:30b-39": "'byor pa nye bar skye bar 'gyur //",
    "T06TD4020E:30b-40": "btang snyoms kyis ni thams cad du //",
    "T06TD4020E:30b-41": "'di ni ji ltar 'dod bzhin gnas //",
    "T06TD4020E:30b-42": "rjes la thob dang mi rtog pa'i //",
    "T06TD4020E:30b-43": "gnas pas mchog ni rtag tu gnas //",
    "T06TD4020E:30b-44": "yon tan de lta'i sems dpa' ni //",
    "T06TD4020E:30b-45": "'khor los sgyur ba 'dra bar 'jog / rtag tu rin chen bdun lta bu'i //",
    "T06TD4020E:30b-46": "byang chub yan lag rnams kyis bskor //",
    "T06TD4020E:31a-0": "@31a * // rang bzhin yan lag gnas yan lag / gsum pa nges 'byung yan lag ste //",
    "T06TD4020E:31a-1": "bzhi pa phan yon yan lag yin //",
    "T06TD4020E:31a-2": "rnam gsum nyon mongs med yan lag / de yi 'og tu ji lta ba //",
    "T06TD4020E:31a-3": "rtogs pa'i rjes su 'jug pa ste //",
    "T06TD4020E:31a-4": "rnam gzhag ji bzhin rtogs pa dang //",
    "T06TD4020E:31a-5": "rnam par gzhag la 'jug pa dang //",
    "T06TD4020E:31a-6": "las gsum rnam par dag pa dang //",
    "T06TD4020E:31a-7": "shes bya dag dang lam dang ni //",
    "T06TD4020E:31a-8": "yon tan khyad par can gyi ni //",
    "T06TD4020E:31a-9": "sgrib pa'i gnyen por sgom pa'o //",
    "T06TD4020E:31a-10": "yang dag gnas pa la brten nas //",
    "T06TD4020E:31a-11": "sems la sems ni 'jog phyir dang //",
    "T06TD4020E:31a-12": "chos rab rnam par 'byed pa'i phyir //",
    "T06TD4020E:31a-13": "zhi gnas dang ni lhag mthong yin //",
    "T06TD4020E:31a-14": "de ni kun 'gro cha gcig dang //",
    "T06TD4020E:31a-15": "cha gcig ma yin rgyur 'dod do //",
    "T06TD4020E:31a-16": "rtogs dang nges par 'byung ba dang //",
    "T06TD4020E:31a-17": "mtshan med 'du mi byed pa dang //",
    "T06TD4020E:31a-18": "yongs dag rnam par dag pa la //",
    "T06TD4020E:31a-19": "brten pa'i zhi gnas lhag mthong gi / rnal 'byor de sa kun 'gro ste //",
    "T06TD4020E:31a-20": "thams cad sgrub par byed pa yin //",
    "T06TD4020E:31a-21": "sangs rgyas chos rnams rdzogs bya dang //",
    "T06TD4020E:31a-22": "sems can rnams yongs smin bya dang //",
    "T06TD4020E:31a-23": "myur thob bya ba 'grub pa dang //",
    "T06TD4020E:31a-24": "lam rgyun mi gcod la mkhas pa //",
    "T06TD4020E:31a-25": "byang chub sems dpa'i sa kun la //",
    "T06TD4020E:31a-26": "thabs ni mtshungs pa med pa ste //",
    "T06TD4020E:31a-27": "thabs mkhas de la brten nas ni //",
    "T06TD4020E:31a-28": "de dag don kun sgrub par byed //",
    "T06TD4020E:31a-29": "rnam smin thos la goms pa dang //",
    "T06TD4020E:31a-30": "ting nge 'dzin gyi gzungs dag ni //",
    "T06TD4020E:31a-31": "chung du dang ni chen po ste //",
    "T06TD4020E:31a-32": "chen po de yang rnam pa gsum //",
    "T06TD4020E:31a-33": "blo ldan ma zhugs zhugs pa yang //",
    "T06TD4020E:31a-34": "ma dag sa pa rnams kyi ni //",
    "T06TD4020E:31a-35": "chung ngu dang ni 'bring po ste //",
    "T06TD4020E:31a-36": "dag pa'i sa pa'i gzungs chen yin //",
    "T06TD4020E:31a-37": "byang chub sems dpa' yang dang yang //",
    "T06TD4020E:31a-38": "de la yang dag brten nas ni //",
    "T06TD4020E:31a-39": "rtag tu dam pa'i chos dag kyang //",
    "T06TD4020E:31a-40": "rab tu ston cing 'dzin par byed //",
    "T06TD4020E:31a-41": "brtan pa rnams kyi smon lam ni //",
    "T06TD4020E:31a-42": "sems pa 'dun dang bcas pa ste //",
    "T06TD4020E:31a-43": "de ni ye shes kyis bskul ba //",
    "T06TD4020E:31a-44": "sa rnams kun la mnyam pa med //",
    "T06TD4020E:31a-45": "de ni rgyu gyur shes bya ste //",
    "T06TD4020E:31b-0": "@31b sems tsam las ni 'grub pa'i phyir //",
    "T06TD4020E:31b-1": "sems las mod la 'bras bu can //",
    "T06TD4020E:31b-2": "de ni ma 'ongs don 'grub byed //",
    "T06TD4020E:31b-3": "sna tshogs che dang byang chub par //",
    "T06TD4020E:31b-4": "sa rnams gong nas gong du ni //",
    "T06TD4020E:31b-5": "rnam dag byang chub sems dpa' yi //",
    "T06TD4020E:31b-6": "rang bzhin don rab sgrub byed yin //",
    "T06TD4020E:31b-7": "ting 'dzin gsum gyi spyod yul ni //",
    "T06TD4020E:31b-8": "bdag med rnam pa gnyis po dang //",
    "T06TD4020E:31b-9": "bdag tu 'dzin pa'i rten dang ni //",
    "T06TD4020E:31b-10": "de rtag nyer zhi yin zhes bya //",
    "T06TD4020E:31b-11": "de ni gzung 'dzin ngo bo'i phyir //",
    "T06TD4020E:31b-12": "rnam pa gsum du shes par bya //",
    "T06TD4020E:31b-13": "rnam par mi rtog rgyab kyis phyogs //",
    "T06TD4020E:31b-14": "rab tu dga' dang ldan pa'o //",
    "T06TD4020E:31b-15": "yongs su shes dang spang pa dang //",
    "T06TD4020E:31b-16": "mngon sum du ni bya ba'i phyir //",
    "T06TD4020E:31b-17": "stong nyid la sogs ting 'dzin rnams //",
    "T06TD4020E:31b-18": "don rnam gsum du yongs su bsgrags //",
    "T06TD4020E:31b-19": "sems can rnams la phan bzhed pas //",
    "T06TD4020E:31b-20": "ting nge 'dzin gyi rgyu nyid du //",
    "T06TD4020E:31b-21": "chos kyi sdom ni rnam pa bzhi //",
    "T06TD4020E:31b-22": "byang chub sems dpa' rnams la bshad //",
    "T06TD4020E:31b-23": "brtan pa rnams kyi bzhi po de //",
    "T06TD4020E:31b-24": "med pa'i don dang rnam rtog don //",
    "T06TD4020E:31b-25": "kun du rtog don kho na dang //",
    "T06TD4020E:31b-26": "rnam rtog nye bar zhi ba'i don //",
    "T06TD4020E:31b-27": "mi rung rgyu las skye phyir dang //",
    "T06TD4020E:31b-28": "'gal phyir rang nyid mi gnas phyir //",
    "T06TD4020E:31b-29": "med phyir mtshan nyid nges phyir dang //",
    "T06TD4020E:31b-30": "rjes su 'jug phyir 'gag pa'i phyir //",
    "T06TD4020E:31b-31": "yongs su 'gyur ba dmigs phyir dang //",
    "T06TD4020E:31b-32": "de rgyu nyid dang 'bras bu'i phyir //",
    "T06TD4020E:31b-33": "zin pa'i phyir dang bdag po'i phyir //",
    "T06TD4020E:31b-34": "dge dang sems can rjes 'jug phyir //",
    "T06TD4020E:31b-35": "dang po je bas je che dang //",
    "T06TD4020E:31b-36": "rgyas dang rten gyi dngos po dang //",
    "T06TD4020E:31b-37": "'gyur dang yongs su smin pa dang //",
    "T06TD4020E:31b-38": "de bzhin dman dang khyad par 'phags //",
    "T06TD4020E:31b-39": "'od gsal ba dang 'od mi gsal //",
    "T06TD4020E:31b-40": "yul gzhan 'gro dang sa bon bcas //",
    "T06TD4020E:31b-41": "sa bon med pa'i ngo bo dang //",
    "T06TD4020E:31b-42": "gzugs brnyan du ni skye ba ste //",
    "T06TD4020E:31b-43": "skye ba rnam pa bcu bzhi la //",
    "T06TD4020E:31b-44": "rgyu dang tshad kyi khyad par dang //",
    "T06TD4020E:31b-45": "rgyas pa don med mi rung dang //",
    "T06TD4020E:31b-46": "rten nyid du ni mi srid dang //",
    "T06TD4020E:31b-47": "gnas pa la ni mi srid dang //",
    "T06TD4020E:31b-48": "dang po mi 'jig mthar mi 'gyur //",
    "T06TD4020E:31b-49": "de bzhin dman dang khyad par 'phags //",
    "T06TD4020E:32a-0": "'od gsal ba @32a * //",
    "T06TD4020E:32a-1": "dang 'od mi gsal //",
    "T06TD4020E:32a-2": "'gro med gnas pa mi rung dang //",
    "T06TD4020E:32a-3": "tha ma nyid ni mi srid phyir //",
    "T06TD4020E:32a-4": "sems kyi rjes su 'jug pa'i phyir //",
    "T06TD4020E:32a-5": "'dus byas thams cad skad cig ma //",
    "T06TD4020E:32a-6": "'byung ba rnams dang don rnam drug / skad cig nyid du brjod pa ni /",
    "T06TD4020E:32a-7": "skam dang 'phel dang rang bzhin gyis //",
    "T06TD4020E:32a-8": "g-yo dang 'phel dang 'grib pa'i phyir //",
    "T06TD4020E:32a-9": "'byung ba de dang 'phel phyir dang //",
    "T06TD4020E:32a-10": "yongs su 'gyur ba bzhi yi phyir //",
    "T06TD4020E:32a-11": "kha dog dri dang ro dang reg /'dra phyir de ni de dang 'dra //",
    "T06TD4020E:32a-12": "bud shing rag las 'jug pa'i phyir /",
    "T06TD4020E:32a-13": "je bas je cher dmigs pa'i phyir //",
    "T06TD4020E:32a-14": "sems rjes 'jug phyir dri ba'i phyir //",
    "T06TD4020E:32a-15": "des na phyi yang skad cig ma //",
    "T06TD4020E:32a-16": "gang zag btags par yod nyid du //",
    "T06TD4020E:32a-17": "brjod bya rdzas su ma yin no //",
    "T06TD4020E:32a-18": "mi dmigs phyin ci log pa dang //",
    "T06TD4020E:32a-19": "kun nas nyon mongs nyon mongs rgyu /",
    "T06TD4020E:32a-20": "nyes pa gnyis phyir de las 'di //",
    "T06TD4020E:32a-21": "gcig dang gzhan du brjod bya min //",
    "T06TD4020E:32a-22": "phung po bdag tu thal ba dang //",
    "T06TD4020E:32a-23": "de rdzas nyid du thal 'gyur phyir //",
    "T06TD4020E:32a-24": "gal te rdzas yod brjod min pa'i //",
    "T06TD4020E:32a-25": "dgos pa yang ni brjod dgos so //",
    "T06TD4020E:32a-26": "gcig dang gzhan du brjod min pa //",
    "T06TD4020E:32a-27": "dgos pa med par mi rigs so //",
    "T06TD4020E:32a-28": "mtshan nyid dang ni 'jig rten na //",
    "T06TD4020E:32a-29": "mthong phyir bstan bcos sgo nas kyang //",
    "T06TD4020E:32a-30": "bud shing me bzhin gnyis su ni //",
    "T06TD4020E:32a-31": "brjod min mi rung gnyis phyir ro //",
    "T06TD4020E:32a-32": "gnyis yod rnam shes skye ba'i phyir //",
    "T06TD4020E:32a-33": "de rkyen ma yin don med phyir //",
    "T06TD4020E:32a-34": "de phyir lta ba po nas ni //",
    "T06TD4020E:32a-35": "grol bo'i bar du mi 'gyur ro //",
    "T06TD4020E:32a-36": "bdag po nyid cig yin na ni //",
    "T06TD4020E:32a-37": "mi rtag mi 'dod 'byung mi byed //",
    "T06TD4020E:32a-38": "de yis mtshan nyid bsgrub dgos te //",
    "T06TD4020E:32a-39": "rdzogs pa'i byang chub gsum la gnod //",
    "T06TD4020E:32a-40": "nyes pa gsum phyir lta sogs la //",
    "T06TD4020E:32a-41": "de yi byed pa rang 'byung min //",
    "T06TD4020E:32a-42": "byed pa de yi rkyen can yang //",
    "T06TD4020E:32a-43": "lta sogs byed pa med pa yin //",
    "T06TD4020E:32a-44": "byed pa min phyir mi rtag phyir //",
    "T06TD4020E:32a-45": "cig car rtag tu 'jug pa'i phyir //",
    "T06TD4020E:32a-46": "lta la sogs pa'i byed pa ni //",
    "T06TD4020E:32a-47": "rang byung nyid du mi rung ngo //",
    "T06TD4020E:32a-48": "de bzhin gnas dang zhig pa ni //",
    "T06TD4020E:32b-0": "snga @32b na med dang mi rtag dang //",
    "T06TD4020E:32b-1": "phyogs gsum po yang med pa'i phyir //",
    "T06TD4020E:32b-2": "rkyen nyid du ni mi rung ngo //",
    "T06TD4020E:32b-3": "'di ltar chos rnams thams cad ni //",
    "T06TD4020E:32b-4": "bdag med dam pa'i don du na //",
    "T06TD4020E:32b-5": "stong nyid bdag tu dmigs pa ni //",
    "T06TD4020E:32b-6": "nyes par bshad pa kho na yin //",
    "T06TD4020E:32b-7": "kun nas nyon mongs rnam byang ba'i //",
    "T06TD4020E:32b-8": "gnas skabs gcod pa'i bye brag dang //",
    "T06TD4020E:32b-9": "'jug dang rgyun gyi bye brag kyang //",
    "T06TD4020E:32b-10": "gang zag gis ni nye bar bstan //",
    "T06TD4020E:32b-11": "bdag tu lta ba bskyed mi dgos //",
    "T06TD4020E:32b-12": "goms pa thog ma med dus can //",
    "T06TD4020E:32b-13": "gang zag yod na thams cad ni //",
    "T06TD4020E:32b-14": "'bad med thar pa'am thar pa med //",
    "T06TD4020E:32b-15": "de ltar yon tan de dag dang //",
    "T06TD4020E:32b-16": "rtag ldan byang chub sems dpa' ni //",
    "T06TD4020E:32b-17": "rang gi don yang mi 'dor zhing //",
    "T06TD4020E:32b-18": "gzhan gyi don yang sgrub par byed //",
    "T06TD4020E:32b-19": "theg pa chen po mdo sde'i rgyan las /",
    "T06TD4020E:32b-20": "byang chub kyi phyogs dang mthun pa'i le'u ste bcu dgu pa'o /",
    "T06TD4020E:32b-23": "// / rang gi lus dang sdom pa'i phyir //",
    "T06TD4020E:32b-24": "phun sum tshogs pa yongs gtong dang //",
    "T06TD4020E:32b-25": "nyam chung rnams la bzod pa dang //",
    "T06TD4020E:32b-26": "lus dang srog la mi lta bar //",
    "T06TD4020E:32b-27": "brtson 'grus rtsom dang bsam gtan gyi //",
    "T06TD4020E:32b-28": "bde la ro myang med nyid dang //",
    "T06TD4020E:32b-29": "shes rab la ni mi rtog pa //",
    "T06TD4020E:32b-30": "blo ldan rnams kyi ngo mtshar 'dod //",
    "T06TD4020E:32b-31": "de bzhin gshegs rigs skye ba dang //",
    "T06TD4020E:32b-32": "lung bstan pa dang dbang bskur dang //",
    "T06TD4020E:32b-33": "byang chub rab tu thob pa yang //",
    "T06TD4020E:32b-34": "ngo mtshar che ba yin par 'dod //",
    "T06TD4020E:32b-35": "'dod chags bral dang snying brtse dang //",
    "T06TD4020E:32b-36": "de bzhin bsgom mchog thob pa dang //",
    "T06TD4020E:32b-37": "sems mnyam phyir na de dag la //",
    "T06TD4020E:32b-38": "sbyor ba ngo mtshar che ma yin //",
    "T06TD4020E:32b-39": "ji ltar blo ldan sems can la //",
    "T06TD4020E:32b-40": "rab tu byams par gyur pa ltar //",
    "T06TD4020E:32b-41": "sems can bdag dang chung ma dang //",
    "T06TD4020E:32b-42": "bu bshes gnyen la de lta min //",
    "T06TD4020E:32b-43": "don gnyer ba la phyogs med dang //",
    "T06TD4020E:32b-44": "tshul khrims rtag tu ma nyams dang //",
    "T06TD4020E:32b-45": "kun du bzod cing thams cad phyir //",
    "T06TD4020E:32b-46": "brtson 'grus chen po rtsom pa dang //",
    "T06TD4020E:32b-47": "rtag tu bsam gtan dge ba dang //",
    "T06TD4020E:32b-48": "shes rab rnam par mi rtog nyid //",
    "T06TD4020E:32b-49": "byang chub sems dpa' de dag la //",
    "T06TD4020E:32b-50": "de ltar sems mnyam shes par bya //",
    "T06TD4020E:33a-0": "snod @33a * //",
    "T06TD4020E:33a-1": "nyid du ni byed pa dang //",
    "T06TD4020E:33a-2": "tshul khrims dag la 'god pa dang //",
    "T06TD4020E:33a-3": "gnod pa la ni bzod pa dang //",
    "T06TD4020E:33a-4": "don byed par ni 'gro ba dang //",
    "T06TD4020E:33a-5": "bstan pa 'di la 'dzud pa dang //",
    "T06TD4020E:33a-6": "the tshom gcod par byed pa 'di //",
    "T06TD4020E:33a-7": "blo ldan rnams kyi sems can la //",
    "T06TD4020E:33a-8": "phan 'dogs nyid du 'dod pa yin //",
    "T06TD4020E:33a-9": "gang dag rtag tu sems can rnams //",
    "T06TD4020E:33a-10": "bsam pa mnyam pas 'dzin byed cing //",
    "T06TD4020E:33a-11": "'phags pa'i sa la skyed pa dang //",
    "T06TD4020E:33a-12": "dge ba 'phel bar byed pa dang //",
    "T06TD4020E:33a-13": "nyes byas las ni yongs srung dang //",
    "T06TD4020E:33a-14": "thos pa byang bar byed pa ni //",
    "T06TD4020E:33a-15": "las lnga dag gis rgyal sras rnams //",
    "T06TD4020E:33a-16": "sems can ma dang 'dra ba yin //",
    "T06TD4020E:33a-17": "sems can kun la rtag par ni //",
    "T06TD4020E:33a-18": "dad pa skyed par byed pa dang //",
    "T06TD4020E:33a-19": "lhag pa'i khrims sogs slob pa dang //",
    "T06TD4020E:33a-20": "rnam par grol la sbyor ba'i phyir //",
    "T06TD4020E:33a-21": "sangs rgyas la ni gsol ba dang //",
    "T06TD4020E:33a-22": "de dag sgrib pa spong ba'i phyir ;",
    "T06TD4020E:33a-23": "/ las lnga dag gis rgyal sras rnams //",
    "T06TD4020E:33a-24": "sems can pha dang 'dra ba yin //",
    "T06TD4020E:33a-25": "gang dag bstan par mi 'os pa //",
    "T06TD4020E:33a-26": "sems can rnams la gsang byed cing //",
    "T06TD4020E:33a-27": "bslab las nyams la smod pa dang //",
    "T06TD4020E:33a-28": "phun sum tshogs pa bsngags pa nyid //",
    "T06TD4020E:33a-29": "gdams ngag sbyin par byed pa dang //",
    "T06TD4020E:33a-30": "bdud rnams sbron par byed pa ste //",
    "T06TD4020E:33a-31": "las lnga dag gis rgyal sras rnams //",
    "T06TD4020E:33a-32": "sems can rtsa lag 'dra ba yin //",
    "T06TD4020E:33a-33": "kun nas nyon mongs rnam byang la //",
    "T06TD4020E:33a-34": "gang dag rang blo ma 'khrul pa //",
    "T06TD4020E:33a-35": "'jig rten 'jig rten min pa yi //",
    "T06TD4020E:33a-36": "phun tshogs zad par sbyin par byad //",
    "T06TD4020E:33a-37": "skyo ba med pas mi phyed cing //",
    "T06TD4020E:33a-38": "rtag tu phan dang bde 'dod pa //",
    "T06TD4020E:33a-39": "las lnga dag gis rgyal sras rnams //",
    "T06TD4020E:33a-40": "sems can grogs po 'dra ba yin //",
    "T06TD4020E:33a-41": "gang dag sems can smin bya la //",
    "T06TD4020E:33a-42": "rtag tu brtson pa dang ldan zhing //",
    "T06TD4020E:33a-43": "yang dag nges par 'byung ba smra //",
    "T06TD4020E:33a-44": "log par sgrub pa rnams la bzod //",
    "T06TD4020E:33a-45": "phun sum tshogs pa gnyis sbyin byed //",
    "T06TD4020E:33a-46": "de yi thabs la mkhas pa ni //",
    "T06TD4020E:33a-47": "las lnga dag gis rgyal sras rnams //",
    "T06TD4020E:33a-48": "sems can bran dang 'dra ba yin //",
    "T06TD4020E:33a-49": "gang dag mi skye'i chos la ni //",
    "T06TD4020E:33b-0": "bzod pa thob par 'dod ba @33b dang ;",
    "T06TD4020E:33b-1": "/ theg pa thams cad ston pa dang //",
    "T06TD4020E:33b-2": "rnal 'byor grub par sbyor ba dang //",
    "T06TD4020E:33b-3": "bzhin mdzes lan du phan 'dogs dang //",
    "T06TD4020E:33b-4": "rnam par smin la mi lta ba //",
    "T06TD4020E:33b-5": "las lnga dag gis rgyal sras rnams //",
    "T06TD4020E:33b-6": "sems can slob dpon 'dra ba yin //",
    "T06TD4020E:33b-7": "sems can don la shin tu brtson //",
    "T06TD4020E:33b-8": "tshogs rnams rdzogs par byed pa dang //",
    "T06TD4020E:33b-9": "tshogs bsags myur du grol bar byed //",
    "T06TD4020E:33b-10": "mi mthun phyogs ni spong byed cing //",
    "T06TD4020E:33b-11": "'jig rten 'jig rten ma yin pa'i //",
    "T06TD4020E:33b-12": "phun sum tshogs pa la sbyor ba //",
    "T06TD4020E:33b-13": "las lnga dag gis rgyal sras rnams //",
    "T06TD4020E:33b-14": "sems can mkhan po 'dra ba yin //",
    "T06TD4020E:33b-15": "longs spyod rnams la ma chags dang //",
    "T06TD4020E:33b-16": "tshul khrims nyams pa med pa dang //",
    "T06TD4020E:33b-17": "byas pa gzo dang ldan pa dang //",
    "T06TD4020E:33b-18": "sgrub pa la yang sbyor ba'i phyir //",
    "T06TD4020E:33b-19": "pha rol phyin pa drug po la //",
    "T06TD4020E:33b-20": "de ltar 'jug pa'i lus can dag / byang chub sems dpa' rnams la ni //",
    "T06TD4020E:33b-21": "de bzhin lan du phan 'dogs yin //",
    "T06TD4020E:33b-22": "rtag tu 'phel dang nyams pa dang //",
    "T06TD4020E:33b-23": "sems can rab tu smin pa dang //",
    "T06TD4020E:33b-24": "sa la khyad par 'gro ba dang //",
    "T06TD4020E:33b-25": "bla na med pa'i byang chub 'dod //",
    "T06TD4020E:33b-26": "'jigs spang yang dag bskyed pa dang //",
    "T06TD4020E:33b-27": "the tshom dag ni gcod pa dang //",
    "T06TD4020E:33b-28": "sgrub pa yi ni gdams ngag la //",
    "T06TD4020E:33b-29": "rgyal sras rtag tu chud mi za //",
    "T06TD4020E:33b-30": "re ba med pa'i sbyin pa dang //",
    "T06TD4020E:33b-31": "yang srid mi 'dod tshul khrims dang //",
    "T06TD4020E:33b-32": "thams cad la ni bzod pa dang //",
    "T06TD4020E:33b-33": "yon tan kun 'byung brtson 'grus dang //",
    "T06TD4020E:33b-34": "de bzhin bsam gtan gzugs med min //",
    "T06TD4020E:33b-35": "shes rab thabs dang ldan pa ni //",
    "T06TD4020E:33b-36": "pha rol phyin pa drug po la //",
    "T06TD4020E:33b-37": "brtan pa rnams kyi yang dag sbyor //",
    "T06TD4020E:33b-38": "longs spyod chags dang nyams bcas dang //",
    "T06TD4020E:33b-39": "nga rgyal nyid dang bsod nyams dang //",
    "T06TD4020E:33b-40": "ro myang ba dang rnam rtog ni //",
    "T06TD4020E:33b-41": "brtan pa rnams kyi nyams pa'i rgyu //",
    "T06TD4020E:33b-42": "de dag gnyen po la gnas pa'i //",
    "T06TD4020E:33b-43": "byang chub sems dpa' rnams kyi ni //",
    "T06TD4020E:33b-44": "de las bzlog phyir khyad par gyi //",
    "T06TD4020E:33b-45": "skal can chos su shes par bya //",
    "T06TD4020E:33b-46": "sprul pa dang ni tshul 'chos dang //",
    "T06TD4020E:33b-47": "bzhin mdzes pa ni ston pa dang //",
    "T06TD4020E:34a-0": "de bzhin 'phral la @34a * //",
    "T06TD4020E:34a-1": "'jug pa dang //",
    "T06TD4020E:34a-2": "lus dang ngag ni zhi ba dang //",
    "T06TD4020E:34a-3": "de bzhin smra mkhas phun sum tshogs //",
    "T06TD4020E:34a-4": "de dag sgrub dang bral ba ni //",
    "T06TD4020E:34a-5": "byang chub sems dpa' rnams dag gi / yang dag min pa nyid du bshad //",
    "T06TD4020E:34a-6": "bzlog par rab tu sbyor rnams kyi //",
    "T06TD4020E:34a-7": "de dag yang dag nyid du bshad //",
    "T06TD4020E:34a-8": "blo ldan de dag sa kun du //",
    "T06TD4020E:34a-9": "sbyin la sogs pa nyer bsgrubs pas //",
    "T06TD4020E:34a-10": "sems can rnams kyi mi mthun phyogs //",
    "T06TD4020E:34a-11": "rnam pa drug ni 'dul bar byed //",
    "T06TD4020E:34a-12": "gang zag dus kyi bye brag gis //",
    "T06TD4020E:34a-13": "blo ldan lung bstan rnam pa gnyis //",
    "T06TD4020E:34a-14": "byang chub dang ni lung ston pa //",
    "T06TD4020E:34a-15": "gzhan yang chen por brjod pa ni //",
    "T06TD4020E:34a-16": "mi skye bzod pa thob pa yi //",
    "T06TD4020E:34a-17": "nga rgyal rtsol ba spangs pa dang //",
    "T06TD4020E:34a-18": "sangs rgyas sras bcas thams cad dang //",
    "T06TD4020E:34a-19": "ngo bo gcig tu gyur pa las //",
    "T06TD4020E:34a-20": "yang de zhing dang ming dang ni //",
    "T06TD4020E:34a-21": "dus dang bskal pa'i ming dang ni //",
    "T06TD4020E:34a-22": "'khor dang dam pa'i chos dag kyang //",
    "T06TD4020E:34a-23": "gnas pa'i sgo nas der 'dod do //",
    "T06TD4020E:34a-24": "blo ldan rnam pa thams cad du //",
    "T06TD4020E:34a-25": "phun tshogs skyed dang mi skyo dang //",
    "T06TD4020E:34a-26": "rtag tu sgom par byed pa dang //",
    "T06TD4020E:34a-27": "ting 'dzin nyams pa med pa dang //",
    "T06TD4020E:34a-28": "bya ba 'grub dang lhun grub pa'i //",
    "T06TD4020E:34a-29": "bzod pa 'thob la nges par 'gyur //",
    "T06TD4020E:34a-30": "mchod bslab yang dag blang ba dang //",
    "T06TD4020E:34a-31": "snying rje dge ba bsgom pa dang //",
    "T06TD4020E:34a-32": "de bzhin dgon par bag yod dang //",
    "T06TD4020E:34a-33": "thos don ngoms mi shes pa nyid //",
    "T06TD4020E:34a-34": "sa rnams kun la brtan pa yi //",
    "T06TD4020E:34a-35": "gdon mi za bar bya ba nyid //",
    "T06TD4020E:34a-36": "'dod pa'i nyes dmigs shes pa dang //",
    "T06TD4020E:34a-37": "'khrul pa dag la rtog pa dang //",
    "T06TD4020E:34a-38": "sdug bsngal dang du len nyid dang //",
    "T06TD4020E:34a-39": "dge ba dag ni sgom pa dang //",
    "T06TD4020E:34a-40": "bde la ro myang med nyid dang //",
    "T06TD4020E:34a-41": "mtshan ma rnam par mi rtog pa //",
    "T06TD4020E:34a-42": "sa rnams kun la brtan pa yi //",
    "T06TD4020E:34a-43": "rtag tu bya ba dag yin no //",
    "T06TD4020E:34a-44": "chos sbyin tshul khrims dag pa dang //",
    "T06TD4020E:34a-45": "mi skye bzod pa thob nyid dang //",
    "T06TD4020E:34a-46": "theg chen brtson 'grus rtsom pa dang //",
    "T06TD4020E:34a-47": "mtha' la snying rje ldan gnas dang //",
    "T06TD4020E:34a-48": "shes rab blo dang ldan rnams kyi //",
    "T06TD4020E:34a-49": "pha rol phyin pa'i gtso bor 'dod //",
    "T06TD4020E:34b-0": "mdo sogs rnam pa'i bye brag @34b gis ;",
    "T06TD4020E:34b-1": "/ rig pa'i gnas ni rnam gzhag pa //",
    "T06TD4020E:34b-2": "sa rnams kun la brtan pa yi //",
    "T06TD4020E:34b-3": "chos rnams gzhag pa yin zhes bya //",
    "T06TD4020E:34b-4": "de bzhin nyid ni rnam bdun la //",
    "T06TD4020E:34b-5": "brten nas bden pa rnam par gzhag / rigs pa theg pa rnam gzhag pa //",
    "T06TD4020E:34b-6": "rnam pa bzhi dang rnam gsum nyid ;",
    "T06TD4020E:34b-7": "/ tshul bzhin yid la byed pa dang //",
    "T06TD4020E:34b-8": "yang dag lta ba 'bras ldan dang //",
    "T06TD4020E:34b-9": "tshad mas rnam 'byed bsam mi khyab //",
    "T06TD4020E:34b-10": "rigs pa bzhir ni shes par bya //",
    "T06TD4020E:34b-11": "bsam pa dang ni bshad nyid dang //",
    "T06TD4020E:34b-12": "sbyor ba dang ni tshogs dag dang //",
    "T06TD4020E:34b-13": "'grub pa'i rab tu dbye ba yis ;",
    "T06TD4020E:34b-14": "/ theg pa rnam pa gsum du 'dod //",
    "T06TD4020E:34b-15": "ming dang dngos dag phan tshun du //",
    "T06TD4020E:34b-16": "glo bur ba ni nyid du btsal //",
    "T06TD4020E:34b-17": "'dogs pa rnam pa gnyis po 'dir //",
    "T06TD4020E:34b-18": "de tsam nyid du tshol ba'o //",
    "T06TD4020E:34b-19": "thams cad dmigs su med pa'i phyir //",
    "T06TD4020E:34b-20": "yang dag ye shes rnam pa bzhi //",
    "T06TD4020E:34b-21": "sa rnams kun la brtan pa yi //",
    "T06TD4020E:34b-22": "don kun sgrub par byed par 'gyur //",
    "T06TD4020E:34b-23": "'ching ba yi ni rten dag dang //",
    "T06TD4020E:34b-24": "longs spyod sa bon rgyu mtshan 'dir //",
    "T06TD4020E:34b-25": "sems dang sems las byung ba rnams //",
    "T06TD4020E:34b-26": "rten bcas sa bon bcas te bcings //",
    "T06TD4020E:34b-27": "mdun bzhag mtshan ma gang yin dang //",
    "T06TD4020E:34b-28": "bdag nyid 'dug pa gang yin pa //",
    "T06TD4020E:34b-29": "thams cad rnam 'jig blo ldan gyis //",
    "T06TD4020E:34b-30": "byang chub mchog ni thob par 'gyur //",
    "T06TD4020E:34b-31": "de bzhin nyid dmigs shes pa dang //",
    "T06TD4020E:34b-32": "gnyis su 'dzin pa rnam spangs dang //",
    "T06TD4020E:34b-33": "gnas ngan len lus mngon sum pa //",
    "T06TD4020E:34b-34": "blo ldan de zad byed par 'dod //",
    "T06TD4020E:34b-35": "de bzhin nyid dmigs ye shes ni //",
    "T06TD4020E:34b-36": "rnam pa tha dad med bsgoms shing //",
    "T06TD4020E:34b-37": "yod dang med don mngon sum pa //",
    "T06TD4020E:34b-38": "rnam rtog dbang 'byor nyid ces bya //",
    "T06TD4020E:34b-39": "byis pa yang dag nyid bsgribs nas //",
    "T06TD4020E:34b-40": "yang dag ma yin kun du snang //",
    "T06TD4020E:34b-41": "byang chub sems dpa' de bsal nas //",
    "T06TD4020E:34b-42": "yang dag nyid ni kun du snang //",
    "T06TD4020E:34b-43": "don med pa dang don yod dag / mi snang snang ba yin zhes bya //",
    "T06TD4020E:34b-44": "de ni gnas gzhan gyur pa ste //",
    "T06TD4020E:34b-45": "'dod dgur spyod phyir thar pa yin //",
    "T06TD4020E:34b-46": "don chen ram pa thams cad du //",
    "T06TD4020E:35a-0": "gzhan dang gzhan @35a * //",
    "T06TD4020E:35a-1": "rigs mthun snang ba //",
    "T06TD4020E:35a-2": "bar chad byed yin de lta bas //",
    "T06TD4020E:35a-3": "yongs shes byas nas de spang ngo //",
    "T06TD4020E:35a-4": "yongs smin rnam par sbyang bya dang //",
    "T06TD4020E:35a-5": "thob bya smin par rung bya dang //",
    "T06TD4020E:35a-6": "yang dag bshad pa'i dngos po ni //",
    "T06TD4020E:35a-7": "blo ldan rnams kyi dpag tu med //",
    "T06TD4020E:35a-8": "byang chub sems ni skye ba dang //",
    "T06TD4020E:35a-9": "mi skye ba yi bzod pa nyid //",
    "T06TD4020E:35a-10": "dri med mig ni dman pa dang //",
    "T06TD4020E:35a-11": "zag pa zad pa nyid dang ni //",
    "T06TD4020E:35a-12": "dam chos yun ring gnas pa dang //",
    "T06TD4020E:35a-13": "bye brag shes spyod longs spyod nyid //",
    "T06TD4020E:35a-14": "de la zhugs pa blo ldan gyi //",
    "T06TD4020E:35a-15": "bshad pa'i 'bras bu yin zhes bya //",
    "T06TD4020E:35a-16": "dmigs pa che ba nyid dang ni //",
    "T06TD4020E:35a-17": "de bzhin sgrub pa gnyis dag dang //",
    "T06TD4020E:35a-18": "ye shes brtson 'grus rtsom pa dang //",
    "T06TD4020E:35a-19": "thabs la mkhas par gyur pa dang //",
    "T06TD4020E:35a-20": "yang dag 'grub pa chen po dang //",
    "T06TD4020E:35a-21": "sangs rgyas phrin las chen po ste //",
    "T06TD4020E:35a-22": "chen po 'di dang ldan pa'i phyir //",
    "T06TD4020E:35a-23": "theg chen zhes ni nges par brjod //",
    "T06TD4020E:35a-24": "rigs dang chos la mos pa dang //",
    "T06TD4020E:35a-25": "de bzhin sems ni bskyed pa dang //",
    "T06TD4020E:35a-26": "sbyin la sogs pa sgrub pa dang //",
    "T06TD4020E:35a-27": "skyon med pa la 'jug nyid dang //",
    "T06TD4020E:35a-28": "sems can rnams yongs smin byed dang //",
    "T06TD4020E:35a-29": "zhing ni rnam par sbyong ba dang //",
    "T06TD4020E:35a-30": "mi gnas mya ngan 'das pa dang //",
    "T06TD4020E:35a-31": "byang chub mchog dang ston pa'o //",
    "T06TD4020E:35a-32": "gcig ni mos pa dang ldan pa //",
    "T06TD4020E:35a-33": "lhag pa'i bsam pa dag pa gzhan //",
    "T06TD4020E:35a-34": "mtshan ma dang ni mtshan med dang //",
    "T06TD4020E:35a-35": "mngon par 'du byed med spyod pa /",
    "T06TD4020E:35a-36": "lnga po 'di dag sa kun la //",
    "T06TD4020E:35a-37": "byang chub sems dpa' yin zhes bya //",
    "T06TD4020E:35a-38": "'dod la ma chags las gsum rnam par dag / khro ba zil gnon yon tan mchog lhur len //",
    "T06TD4020E:35a-39": "chos las mi g-yo de nyid zab mo mthong //",
    "T06TD4020E:35a-40": "byang chub dga' ldan byang chub sems dpa'i yin //",
    "T06TD4020E:35a-41": "phan 'dogs 'dod dang gnod pa med lta dang //",
    "T06TD4020E:35a-42": "gzhan gyi gnod pa dang du len pa dang //",
    "T06TD4020E:35a-43": "brtan pa bag yod mang du thos pa dang //",
    "T06TD4020E:35a-44": "gzhan gyi don brtson byang chub sems dpa' yin //",
    "T06TD4020E:35a-45": "rang gi yongs su gzung ba'i nyes dmigs shes //",
    "T06TD4020E:35a-46": "longs spyod ma chags zhes kho na mi 'dzin //",
    "T06TD4020E:35b-0": "rnal @35b 'byor rgyu mtshan la mkhas lta ngan med //",
    "T06TD4020E:35b-1": "nang du rab gnas byang chub sems dpa' yin //",
    "T06TD4020E:35b-2": "brtse dang ldan pa ngo tsha yon tan gnas //",
    "T06TD4020E:35b-3": "sdug bsngal dang len rang gi bde ma chags //",
    "T06TD4020E:35b-4": "dran gtso shin tu mnyam par bzhag pa'i bdag / theg pa mi 'khrugs byang chub sems dpa' yin //",
    "T06TD4020E:35b-5": "sdug bsngal sel ba sdug bsngal mi byed nyid //",
    "T06TD4020E:35b-6": "sdug bsngal bzod pa sdug bsngal 'jigs pa med //",
    "T06TD4020E:35b-7": "sdug bsngal rnam grol sdug bsngal mi rtog pa //",
    "T06TD4020E:35b-8": "sdug bsngal khas len byang chub sems dpa' yin //",
    "T06TD4020E:35b-9": "chos la mi dga' rang bzhin chos la dga' //",
    "T06TD4020E:35b-10": "chos la smod cing chos la mngon par brtson //",
    "T06TD4020E:35b-11": "chos la dbang ba chos la mun pa med //",
    "T06TD4020E:35b-12": "chos gtsor byed pa byang chub sems dpa' yin //",
    "T06TD4020E:35b-13": "longs spyod bag yod nges la bag yod dang //",
    "T06TD4020E:35b-14": "bsrung la bag yod dge la bag yod dang //",
    "T06TD4020E:35b-15": "bde la bag yod chos la bag yod dang //",
    "T06TD4020E:35b-16": "theg pa bag yod byang chub sems dpa' yin //",
    "T06TD4020E:35b-17": "ma gus ngo tas nyes chung ngo tsha dang //",
    "T06TD4020E:35b-18": "mi bzod ngo tsha yongs nyams ngo tsha dang //",
    "T06TD4020E:35b-19": "rnam 'phro ngo tsha lta chung ngo tsha dang //",
    "T06TD4020E:35b-20": "theg gzhan ngo tsha byang chub sems dpa' yin //",
    "T06TD4020E:35b-21": "'di dang pha rol dang ni btang snyoms dang ;",
    "T06TD4020E:35b-22": "/'du byed ldan dang dbang 'byor nyid thob dang //",
    "T06TD4020E:35b-23": "mtshungs par ston dang 'bras bu chen po yis //",
    "T06TD4020E:35b-24": "byang chub sems dpa' 'phan 'dogs byed la 'jug //",
    "T06TD4020E:35b-25": "byang chub sems dpa' sems dpa' che //",
    "T06TD4020E:35b-26": "blo ldan nyid dang gsal ba'i mchog / rgyal sras rgyal ba'i gzhi dang ni //",
    "T06TD4020E:35b-27": "rgyal byed rgyal ba'i myu gu dang //",
    "T06TD4020E:35b-28": "rtsal ldan dang ni 'phags mchog dang //",
    "T06TD4020E:35b-29": "ded dpon dang ni grags mchog dang //",
    "T06TD4020E:35b-30": "snying rje can dang bsod nams che //",
    "T06TD4020E:35b-31": "dbang phyug de bzhin chos dang ldan //",
    "T06TD4020E:35b-32": "de nyid bzang rtogs don chen legs rtogs dang //",
    "T06TD4020E:35b-33": "don kun rtogs dang kun du rtogs pa dang //",
    "T06TD4020E:35b-34": "thabs rnams rtogs par 'gyur ba'i khyad par rgyu //",
    "T06TD4020E:35b-35": "des na byang chub sems dpa' zhes bya'o //",
    "T06TD4020E:35b-36": "bdag rjes rtogs dang lta ba phra rtogs dang //",
    "T06TD4020E:35b-37": "rnam rig sna tshogs rnam par rtogs dang kun //",
    "T06TD4020E:36a-0": "yang dag min rtog yin par @36a * //",
    "T06TD4020E:36a-1": "rtogs pa'i rgyu //",
    "T06TD4020E:36a-2": "des na byang chub sems dpa' zhes bya'o //",
    "T06TD4020E:36a-3": "ma rtogs rtogs dang rjes su rtogs pa rtogs //",
    "T06TD4020E:36a-4": "dngos med rtogs dang rab tu skye ba rtogs //",
    "T06TD4020E:36a-5": "ma rtogs rtogs pa so sor rtogs pa'i rgyu //",
    "T06TD4020E:36a-6": "des na byang chub sems dpa' zhes bya'o //",
    "T06TD4020E:36a-7": "don med rtogs dang don dam rtogs pa dang //",
    "T06TD4020E:36a-8": "don kun rtogs dang mtha' dag don rtogs dang //",
    "T06TD4020E:36a-9": "rtogs bya rtogs gzhi rtogs pa rtogs pa'i rgyu //",
    "T06TD4020E:36a-10": "des na byang chub sems dpa' zhes bya'o //",
    "T06TD4020E:36a-11": "grub par gyur pa rtogs dang gnas rtogs dang //",
    "T06TD4020E:36a-12": "lhums rjes rtogs dang rim pa rtogs pa dang //",
    "T06TD4020E:36a-13": "rab tu rtogs dang the tshom bsal rtogs rgyur //",
    "T06TD4020E:36a-14": "des na byang chub sems dpa' zhes bya'o //",
    "T06TD4020E:36a-15": "blo dang ldan pa blo thob ma thob dang //",
    "T06TD4020E:36a-16": "rab gnas rtogs dang rjes su rtogs pa dang //",
    "T06TD4020E:36a-17": "so sor 'chad blo rjod med nga bcom dang ;",
    "T06TD4020E:36a-18": "/ nga can blo gros ma smin yang dag smin //",
    "T06TD4020E:36a-19": "theg pa chen po mdo sde'i rgyan las /",
    "T06TD4020E:36a-20": "yon tan gyi le'u ste nyi shu pa'o /",
    "T06TD4020E:36a-22": "// / brtse dang snyan par smra ba dang //",
    "T06TD4020E:36a-23": "brtan pa nyid dang lag brkyang nyid //",
    "T06TD4020E:36a-24": "dgongs pa zab mo nges 'grel pa //",
    "T06TD4020E:36a-25": "'di dag blo ldan rnams kyi rtags //",
    "T06TD4020E:36a-26": "yongs gzung mos pa thob pa dang //",
    "T06TD4020E:36a-27": "mi skyo gnyis kyis bsdu ba'i phyir //",
    "T06TD4020E:36a-28": "bsam pa dang ni sbyor ba las //",
    "T06TD4020E:36a-29": "rtag ba lngar rnam par shes par bya //",
    "T06TD4020E:36a-30": "byang chub sems dpa' rtag tu ni //",
    "T06TD4020E:36a-31": "khyim pa 'khor los sgyur rnams su //",
    "T06TD4020E:36a-32": "gyur nas skye ba thams cad du //",
    "T06TD4020E:36a-33": "sems can rnams kyi don byed do //",
    "T06TD4020E:36a-34": "sa rnams kun la blo ldan gyi //",
    "T06TD4020E:36a-35": "rab byung len pas thob pa dang //",
    "T06TD4020E:36a-36": "chos nyid kyis ni thob pa gzhan //",
    "T06TD4020E:36a-37": "rab tu byung bar ston byed yin //",
    "T06TD4020E:36a-38": "rab tu byung ba'i phyogs dag ni //",
    "T06TD4020E:36a-39": "yon tan tshad med rnams dang ldan //",
    "T06TD4020E:36a-40": "de ltas sdom brtson khyim ba yi //",
    "T06TD4020E:36a-41": "byang chub sems dpa' las khyad 'phags //",
    "T06TD4020E:36a-42": "sa rnams kun la brtan pa yi //",
    "T06TD4020E:36a-43": "pha rol sdug pa'i 'bras bu dang //",
    "T06TD4020E:36a-44": "'di la dge ba 'jug 'dod dang //",
    "T06TD4020E:36a-45": "mya ngan 'das par 'dod pa dang//",
    "T06TD4020E:36b-0": "@36b ma dag rnam dag rab dag pa //",
    "T06TD4020E:36b-1": "sems can rnams la bsam par 'dod //",
    "T06TD4020E:36b-2": "sa rnams kun la blo ldan pa'i //",
    "T06TD4020E:36b-3": "smon lam dang ni sems mnyam dang //",
    "T06TD4020E:36b-4": "bdag por gyur pa dag dang ni //",
    "T06TD4020E:36b-5": "'khor sdud pa yis yongs su 'dzin //",
    "T06TD4020E:36b-6": "blo ldan rnams kyi las dang ni /",
    "T06TD4020E:36b-7": "gzhan yang smon lam dag dang ni //",
    "T06TD4020E:36b-8": "ting nge 'dzin dang dbang 'byor pa'i //",
    "T06TD4020E:36b-9": "dbang gis skye bar 'dod pa yin //",
    "T06TD4020E:36b-10": "mtshan nyid gang zag bslab pa dang //",
    "T06TD4020E:36b-11": "phung po grub pa rtags dang ni //",
    "T06TD4020E:36b-12": "nges pa'i tshig dang thob pa yis //",
    "T06TD4020E:36b-13": "gnas pa dang ni sa nyid do //",
    "T06TD4020E:36b-14": "stong pa nyid ni mchog rtogs nas //",
    "T06TD4020E:36b-15": "las rnams chud mi za bar gnas //",
    "T06TD4020E:36b-16": "bsam gtan rab bde sa gnas nas ni //",
    "T06TD4020E:36b-17": "de yi 'og tu 'dod par skye //",
    "T06TD4020E:36b-18": "de nas byang chub phyogs mthun rnams //",
    "T06TD4020E:36b-19": "'khor ba dag tu yongs su bsngo //",
    "T06TD4020E:36b-20": "sems kun nyon mongs med par ni ;",
    "T06TD4020E:36b-21": "/ sems can rnams yongs smin par byed //",
    "T06TD4020E:36b-22": "ched du bsams te skye bas na //",
    "T06TD4020E:36b-23": "kun nas nyon mongs rjes su srung //",
    "T06TD4020E:36b-24": "bgrod pa gcig pa'i lam dang 'brel //",
    "T06TD4020E:36b-25": "mtshan med gcig tu nges pa'i lam //",
    "T06TD4020E:36b-26": "mtshan ma med par lhun gyis grub //",
    "T06TD4020E:36b-27": "zhing yang rnam par sbyong ba ste //",
    "T06TD4020E:36b-28": "de yi 'og tu sems can ni //",
    "T06TD4020E:36b-29": "smin par byed pa 'grub par 'gyur //",
    "T06TD4020E:36b-30": "ting nge 'dzin dang gzungs rnams dang //",
    "T06TD4020E:36b-31": "byang chub rnam par dag pa nyid //",
    "T06TD4020E:36b-32": "rnam par bzhag pa 'di dag gis //",
    "T06TD4020E:36b-33": "sa yi mtshan nyid shes par bya //",
    "T06TD4020E:36b-34": "byang chub sems dpa' lta ba rnam dag pa //",
    "T06TD4020E:36b-35": "tshul khrims shin tu rnam dag mnyam par gzhag / chos la nga spangs rgyud dang kun nyon mongs //",
    "T06TD4020E:36b-36": "rnam par bya ba tha dad nga rgyal med //",
    "T06TD4020E:36b-37": "skad cig gcig blo thob pa btang snyoms pa //",
    "T06TD4020E:36b-38": "zhing rnams sbyong ba sems can smin byed par ;",
    "T06TD4020E:36b-39": "/ mkhas pa mthu chen lus yongs rdzogs pa dang //",
    "T06TD4020E:36b-40": "nges par ston la mkhas pa dbang bskur yin //",
    "T06TD4020E:36b-41": "chos nyid rab tu rtogs nas 'dir //",
    "T06TD4020E:36b-42": "lhag pa'i tshul khrims lhag sems dang //",
    "T06TD4020E:36b-43": "lhag pa'i shes rab la rjes slob /",
    "T06TD4020E:37a-0": "shes rab spyod yul @37a * //",
    "T06TD4020E:37a-1": "gnyis yin te //",
    "T06TD4020E:37a-2": "chos kyi de nyid dang de ni //",
    "T06TD4020E:37a-3": "mi shes shes sogs 'jug pa nyid //",
    "T06TD4020E:37a-4": "shes rab spyod yul de lta bas //",
    "T06TD4020E:37a-5": "des gnyis la rnam par gnas //",
    "T06TD4020E:37a-6": "bslab pa rnams dang bsgom pa yis //",
    "T06TD4020E:37a-7": "'bras bu gzhan ni rnam pa bzhi //",
    "T06TD4020E:37a-8": "mtshan med 'du byed dang bcas par //",
    "T06TD4020E:37a-9": "gnas pa 'bras bu dang po yin //",
    "T06TD4020E:37a-10": "de nyid mngon 'du byed med dang //",
    "T06TD4020E:37a-11": "zhing ni rnam par dag pa dag /'bras bu gnyis par 'dod pa yin //",
    "T06TD4020E:37a-12": "sems can smin par 'grub nyid dang //",
    "T06TD4020E:37a-13": "ting nge 'dzin dang gzungs rnams ni ;",
    "T06TD4020E:37a-14": "/'grub pa 'bras bu dam pa yin //",
    "T06TD4020E:37a-15": "'bras bu rnam pa 'di bzhi ni //",
    "T06TD4020E:37a-16": "sa bzhi po la yang dag brten //",
    "T06TD4020E:37a-17": "chos nyid rab tu rtogs nas 'dir //",
    "T06TD4020E:37a-18": "tshul khrims kyi ni phung po sbyong //",
    "T06TD4020E:37a-19": "de yi 'og tu ting 'dzin dang //",
    "T06TD4020E:37a-20": "shes rab phung po rnam par sbyong //",
    "T06TD4020E:37a-21": "de las gzhan pa dag la ni //",
    "T06TD4020E:37a-22": "sgrib rnam bzhi dang thogs pa yi //",
    "T06TD4020E:37a-23": "sgrib pa las kyang rnam grol dang //",
    "T06TD4020E:37a-24": "grol ba'i ye shes rnam par sbyong //",
    "T06TD4020E:37a-25": "sa rnams thams cad ma grub dang //",
    "T06TD4020E:37a-26": "grub pa dag tu shes par bya //",
    "T06TD4020E:37a-27": "grub pa dag kyang ma grub dang //",
    "T06TD4020E:37a-28": "grub pa dag tu yang 'dod do //",
    "T06TD4020E:37a-29": "grub pa ji ltar rnam bzhag bzhin //",
    "T06TD4020E:37a-30": "yid la byed pas de rtog par //",
    "T06TD4020E:37a-31": "shes pa'i phyir dang de nyid la //",
    "T06TD4020E:37a-32": "rnam mi rtog phyir rnam shes bya //",
    "T06TD4020E:37a-33": "so sor rang rig bya phyir dang //",
    "T06TD4020E:37a-34": "sangs rgyas rnams kyi yul gyi phyir //",
    "T06TD4020E:37a-35": "sa rnams kun la bsgom pa dang //",
    "T06TD4020E:37a-36": "grub pa yang ni bsam mi khyab //",
    "T06TD4020E:37a-37": "snang dang bcas dang mos pa dang //",
    "T06TD4020E:37a-38": "ma zhum pa dang mi dman nyid //",
    "T06TD4020E:37a-39": "gzhan dri nga mi 'jog bdag nyid dang //",
    "T06TD4020E:37a-40": "thams cad rab tu rtogs pa dang //",
    "T06TD4020E:37a-41": "kun la sems ni mnyam pa dang //",
    "T06TD4020E:37a-42": "bkri dang rjes su chags med dang //",
    "T06TD4020E:37a-43": "thabs shes 'khor du skye ba ni //",
    "T06TD4020E:37a-44": "kun la rtags su 'dod pa yin //",
    "T06TD4020E:37a-45": "'dun pa med pa ma yin chags dang 'khu ba'i snying med khro med le lo med //",
    "T06TD4020E:37a-46": "byams dang snying rje min pa'i bsam med blo gros ngan rtog rnam rtog 'phrogs pa med //",
    "T06TD4020E:37b-0": "blo gros @37b rnam par g-yengs min bde bas mi 'phrogs sdug bsngal dag gis gnod pa med //",
    "T06TD4020E:37b-1": "dge ba'i bshes la nye bar brten cing thos pa lhur len ston pa mchod la brtson //",
    "T06TD4020E:37b-2": "thabs mchog shes pa gang zhig bsod nams yang dag bsdus pa shin tu rgya chen kun //",
    "T06TD4020E:37b-3": "gzhan dang thun mong byas nas nyin gcig bzhin du rdzogs pa'i byang chub yongs bsngo zhing //",
    "T06TD4020E:37b-4": "bzang po'i gnas su skyes pas rtag tu dge byed mngon shes yon tan rnams kyis brtsen [?] //",
    "T06TD4020E:37b-5": "sangs rgyas sras de kun gyi bla na 'dug pa yon tan gter du shes par bya //",
    "T06TD4020E:37b-6": "sa rnams kun la rnam kun tu //",
    "T06TD4020E:37b-7": "blo ldan rnams kyi phan yon ni //",
    "T06TD4020E:37b-8": "zhi gnas lhag mthong gnyis ka la //",
    "T06TD4020E:37b-9": "lnga po'i bdag nyid dag tu 'dod //",
    "T06TD4020E:37b-10": "byang chub la ni nye ba dang //",
    "T06TD4020E:37b-11": "sems can don sgrub mthong ba la //",
    "T06TD4020E:37b-12": "rab tu dga' ba skye 'gyur te //",
    "T06TD4020E:37b-13": "de phyir rab dga' zhes brjod do //",
    "T06TD4020E:37b-14": "'chal tshul rtsol ba'i dri bral phyir //",
    "T06TD4020E:37b-15": "dri ma med pa'i sa zhes bya //",
    "T06TD4020E:37b-16": "chos kyi snang ba chen po ni //",
    "T06TD4020E:37b-17": "byed pa'i phyir na 'od byed pa'o //",
    "T06TD4020E:37b-18": "'di ltar byang chub phyogs mthun chos //",
    "T06TD4020E:37b-19": "rab tu sreg byed 'od lta bu //",
    "T06TD4020E:37b-20": "de dang ldan phyir sa de ni //",
    "T06TD4020E:37b-21": "gnyis po sreg pas 'od 'phro can //",
    "T06TD4020E:37b-22": "sems can rnams yongs smin byed cing //",
    "T06TD4020E:37b-23": "rang gi sems kyang bsrung ba'i phyir //",
    "T06TD4020E:37b-24": "blo ldan rnams kyis sbyang dka' ba //",
    "T06TD4020E:37b-25": "de phyir sbyang dka' zhes bya'o //",
    "T06TD4020E:37b-26": "shes rab pha rol phyin brten nas //",
    "T06TD4020E:37b-27": "'khor ba dang ni mya ngan 'das //",
    "T06TD4020E:37b-28": "gnyis 'dir mngon du gyur pa'i phyir //",
    "T06TD4020E:37b-29": "mngon du gyur pa'i sa zhes bshad //",
    "T06TD4020E:37b-30": "bgrod gcig lam dang 'brel pa'i phyir //",
    "T06TD4020E:37b-31": "ring du song ba'i sar 'dod do //",
    "T06TD4020E:37b-32": "'du shes gnyis kyis mi g-yo'i phyir //",
    "T06TD4020E:37b-33": "mi g-yo ba zhes nges par brjod ;",
    "T06TD4020E:37b-34": "/ so so yang dag reg blo bzang //",
    "T06TD4020E:37b-35": "sa de legs pa'i blo gros yin //",
    "T06TD4020E:37b-36": "sprin bzhin gnyis kyis nam mkha'i chos //",
    "T06TD4020E:37b-37": "khyab pa'i phyir na chos kyi sprin //",
    "T06TD4020E:37b-38": "dge ba sgrub pa sna tshogs la //",
    "T06TD4020E:37b-39": "dga' bas rtag par thams cad du //",
    "T06TD4020E:38a-0": "gnas phyir @38a * //",
    "T06TD4020E:38a-1": "byang chub sems dpa' yi //",
    "T06TD4020E:38a-2": "sa rnams gnas pa yin par 'dod //",
    "T06TD4020E:38a-3": "'byung po dpag med 'jigs med phyir //",
    "T06TD4020E:38a-4": "dpag tu med pa de dag la //",
    "T06TD4020E:38a-5": "phyi phyir gong du 'gro ldan phyir //",
    "T06TD4020E:38a-6": "de dag nyid ni sar 'dod do //",
    "T06TD4020E:38a-7": "sa 'thob pa ni mos pa dang //",
    "T06TD4020E:38a-8": "spyod pa dag la 'jug pa dang //",
    "T06TD4020E:38a-9": "rtogs pa'i phyir dang sa rnams ni //",
    "T06TD4020E:38a-10": "'grub pa'i sgo nas rnam ba bzhi //",
    "T06TD4020E:38a-11": "lus can theg pa chen po dang //",
    "T06TD4020E:38a-12": "theg pa dman la mos pa rnams //",
    "T06TD4020E:38a-13": "gnyis ka 'dun par bya ba dang //",
    "T06TD4020E:38a-14": "gdul ba'i phyir ni brtan rnams kyi //",
    "T06TD4020E:38a-15": "spyod pa bzhi po mdo bzhin du //",
    "T06TD4020E:38a-16": "rjes su 'brangs nas bshad pa yin //",
    "T06TD4020E:38a-17": "sems can rnams la brtse ba can //",
    "T06TD4020E:38a-18": "phrad dang bral ba'i dgongs pa can //",
    "T06TD4020E:38a-19": "mi 'bral ba yi dgongs pa can //",
    "T06TD4020E:38a-20": "phan bde dgongs khyod la phyag 'tshal //",
    "T06TD4020E:38a-21": "thub pa sgrib kun nges par grol //",
    "T06TD4020E:38a-22": "'jig rten thams cad zil gyis gnon //",
    "T06TD4020E:38a-23": "khyod kyi mkhyen pas shes bya khyab //",
    "T06TD4020E:38a-24": "thugs grol khyod la phyag 'tshal lo //",
    "T06TD4020E:38a-25": "sems can dag ni thams cad kyi //",
    "T06TD4020E:38a-26": "nyon mongs ma lus thams cad 'joms //",
    "T06TD4020E:38a-27": "nyon mongs 'joms mdzad nyon mongs la //",
    "T06TD4020E:38a-28": "brtse bcas khyod la phyag 'tshal lo //",
    "T06TD4020E:38a-29": "lhun gyis grub cing chags mi mnga' //",
    "T06TD4020E:38a-30": "thogs bar mi mnga' rtag par ni //",
    "T06TD4020E:38a-31": "mnyam par bzhag cing 'dri kun gyi //",
    "T06TD4020E:38a-32": "lan ldon khyod la phyag 'tshal lo //",
    "T06TD4020E:38a-33": "rten dang brten pa bshad bya dang //",
    "T06TD4020E:38a-34": "gsung dang mkhyen pa 'chad byed la //",
    "T06TD4020E:38a-35": "blo gros rtag thogs mi mnga' ba //",
    "T06TD4020E:38a-36": "legs ston khyod la phyag 'tshal lo //",
    "T06TD4020E:38a-37": "gshegs nas spyod pa mkhyen mdzad de //",
    "T06TD4020E:38a-38": "de dag skad kyis sems can gyi //",
    "T06TD4020E:38a-39": "'od dang 'gro dang nges 'byung la //",
    "T06TD4020E:38a-40": "legs 'doms khyod la phyag 'tshal lo //",
    "T06TD4020E:38a-41": "lus can kun gyis khyod mthong na //",
    "T06TD4020E:38a-42": "skyes bu dam pa lags par 'tshal //",
    "T06TD4020E:38a-43": "mthong ba tsam gyis rab dang bar //",
    "T06TD4020E:38a-44": "mdzad pa khyod la phyag 'tshal lo //",
    "T06TD4020E:38a-45": "len dang gnas dang gtong ba dang //",
    "T06TD4020E:38b-0": "sprul dang yongs su sgyur ba @38b dang ;",
    "T06TD4020E:38b-1": "/ ting nge 'dzin dang ye shes la //",
    "T06TD4020E:38b-2": "mnga' brnyes khyod la phyag 'tshal lo //",
    "T06TD4020E:38b-3": "thabs dang skyabs dang dag pa dang //",
    "T06TD4020E:38b-4": "theg chen nges par 'byung ba la //",
    "T06TD4020E:38b-5": "sems can rnams la rab slu ba'i //",
    "T06TD4020E:38b-6": "bdud 'joms khyod la phyag 'tshal lo //",
    "T06TD4020E:38b-7": "rang gzhan don du ye shes dang //",
    "T06TD4020E:38b-8": "spangs dang nges 'byung bgegs mdzad par //",
    "T06TD4020E:38b-9": "ston mdzad mu stegs gzhan dag gis //",
    "T06TD4020E:38b-10": "mi brdzi khyod la phyag 'tshal lo //",
    "T06TD4020E:38b-11": "bsrung med bsnyel ba mi mnga' bar //",
    "T06TD4020E:38b-12": "'khor gyi nang na bag brkyang gsung //",
    "T06TD4020E:38b-13": "kun nas nyon mongs gnyis spangs pa //",
    "T06TD4020E:38b-14": "'khor sdud khyod la phyag 'tshal lo //",
    "T06TD4020E:38b-15": "kun mkhyen khyod la rgyu ba dang //",
    "T06TD4020E:38b-16": "gnas pa kun la rtag par ni //",
    "T06TD4020E:38b-17": "kun mkhyen min spyod mi mnga' ste //",
    "T06TD4020E:38b-18": "yang dag don ldan khyod phyag 'tshal //",
    "T06TD4020E:38b-19": "sems can kun gyi bya ba la //",
    "T06TD4020E:38b-20": "khyod ni dus las mi 'da' bas //",
    "T06TD4020E:38b-21": "mdzad pa rtag tu don mnga' ba //",
    "T06TD4020E:38b-22": "mi bsnyel khyod la phyag 'tshal lo //",
    "T06TD4020E:38b-23": "'jig rten kun la nyin mtshan du //",
    "T06TD4020E:38b-24": "lan drug tu ni so sor gzigs //",
    "T06TD4020E:38b-25": "thugs rje chen po dang ldan pa //",
    "T06TD4020E:38b-26": "phan dgongs khyod la phyag 'tshal lo //",
    "T06TD4020E:38b-27": "spyod pa dang ni rtogs pa dang //",
    "T06TD4020E:38b-28": "ye shes dang ni phrin las kyis //",
    "T06TD4020E:38b-29": "nyan thos rang sangs rgyas kun gyi //",
    "T06TD4020E:38b-30": "bla ma khyod la phyag 'tshal lo //",
    "T06TD4020E:38b-31": "sku gsum dag gis byang chub che //",
    "T06TD4020E:38b-32": "rnam pa kun brnyes thams cad du //",
    "T06TD4020E:38b-33": "sems can kun gyi the tshom dag gcod pa khyod la phyag 'tshal lo //",
    "T06TD4020E:38b-34": "'dzin pa mi mnga' nyes mi mnga' //",
    "T06TD4020E:38b-35": "rnyog pa mi mnga' mi gnas pa //",
    "T06TD4020E:38b-36": "mi g-yo chos rnams thams cad la //",
    "T06TD4020E:38b-37": "spros med khyod la phyag 'tshal lo //",
    "T06TD4020E:38b-38": "dam pa'i don ni grub pa ste //",
    "T06TD4020E:38b-39": "sa kun las ni nges par byung //",
    "T06TD4020E:38b-40": "sems can kun gyi mchog tu gyur //",
    "T06TD4020E:38b-41": "sems can thams cad rnam grol mdzad //",
    "T06TD4020E:38b-42": "yon tan mi zad mnyam med ldan //",
    "T06TD4020E:38b-43": "'jig rten dag dang dkyil 'khor na'ang //",
    "T06TD4020E:38b-44": "snang la lha dang mi rnams kyis //",
    "T06TD4020E:38b-45": "rnam pa kun tu mi mthong ngo //",
    "T06TD4020E:39a-0": "de lta na yang @39a * //",
    "T06TD4020E:39a-1": "de yi mthus //",
    "T06TD4020E:39a-2": "gdul bya'i skal ba ji bzhin du //",
    "T06TD4020E:39a-3": "srid pa ji ltar gnas kyi bar //",
    "T06TD4020E:39a-4": "de yi mdzad pa rgyun mi 'chad //",
    "T06TD4020E:39a-5": "theg pa chen po mdo sde'i rgyan las /",
    "T06TD4020E:39a-6": "spyod pa dang mthar thug pa'i le'u ste nyi shu rtsa gcig pa'o /",
    "T06TD4020E:39a-9": "// / theg pa chen po mdo sde'i rgyan ces bya ba'i tshig le'ur byas pa 'phags pa byams pas mdzad pa rdzogs so /",
    "T06TD4020E:39a-11": "// / rgya gar gyi mkhan po sh'akya sim ha dang /",
    "T06TD4020E:39a-12": "zhu chen gyi lo ts'a ba bande dpal brtsegs la sogs pas bsgyur cing zhus te gtan la phab pa /",
    "T06TD4020E:39a-13": "slad kyi pandi ta pa ra hi ta dang /",
    "T06TD4020E:39a-14": "bram ze chen po sad dza na dang /",
    "T06TD4020E:39a-15": "lo ts'a ba dge slong blo ldan shas rab kyis cung zad bcos legs par bshad nas gtan la phab pa'o /",
    "T06TD4020E:39a-17": "// / mjug gi shlo ka gcig po 'di 'gro don 'phel ba dang gzhung gzhan na 'dug pa ltar bris pa'o /",
    "T06TD4020E:39a-19": "// / mang+ga lam /",
    "T06TD4020E:39a-21": "// / ye dharm'a he tu pra bha w'a he tunte sh'a na ta th'a ga to hya wa da ta /",
    "T06TD4020E:39a-22": "te sh'a nytsa yo ni ro dha ae wam b'a d'i ma h'a shra ma na: //",
    "T06TD4020E:39a-23": "zhu dag //",
    "T06TD4020E:39b-0": "@39b [bp]"
}