{
    "T02TD3574E:204b-0": "@204b # // rgya gar skad du /",
    "T02TD3574E:204b-1": "ku ru kulle au pa de sha kra ma /",
    "T02TD3574E:204b-2": "bod skad du //",
    "T02TD3574E:204b-3": "rigs byed ma'i man ngag gi rim pa //",
    "T02TD3574E:204b-4": "'phags ma rigs byed ma la phyag 'tshal lo //",
    "T02TD3574E:204b-5": "yum gyur dngos grub stsol mdzad ma //",
    "T02TD3574E:204b-6": "rigs byed ma la phyag 'tshal nas //",
    "T02TD3574E:204b-7": "dngos grub thams cad rab ster ba //",
    "T02TD3574E:204b-8": "de yi man ngag bri bar bya //",
    "T02TD3574E:204b-9": "rigs byad ma yi rnal 'byor ldan //",
    "T02TD3574E:204b-10": "nye bar bstan pas bsgom par bya //",
    "T02TD3574E:204b-11": "snying gar nyi ma la autpal dmar po'i ze'u 'bru la gnas pa'i hr'i:yig las byung ba'i zhags pa dang lcags kyu autpa la'i gzugs kyi 'od zer gyis sna g-yon pa'i bug nas 'thon nas /",
    "T02TD3574E:205a-0": "bsgrub bya'i sna bug g-yas su rab tu zhugs te bsgrub bya la ye shes kyi lus sku mdog dmar po zhags pas ske bcings shing lcags kyus snying gar phug nas sna bug g-yon nas 'thon te yam yig yongs su gyur pa las rlung gi dkyil 'khor la gnas pa la autpa las snying ga dang bha ga la bsnun cing bkug nas gzhogs @205a * //",
    "T02TD3574E:205a-1": "g-yon du gan rgyal du bzhag la 'od zer gyis rang gi snying ga'i hr'i:yig la sna bug g-yas pa nas rab tu gzhug par bya'o //",
    "T02TD3574E:205a-2": "phyi nas yang snying ga'i sa bon las byung ba'i autpal dmar po'i rnam pa can gyi 'od zer de kha'i nang du de bzhin du smin mtshams kyi bu gnas byung ste /",
    "T02TD3574E:205a-3": "rna ba g-yon par zhugs shing mgo la dkris nas /",
    "T02TD3574E:205a-4": "rna ba g-yas pa'i bu gnas 'thon te /",
    "T02TD3574E:205a-5": "de'i mde'u'i 'od zer gyi re kh'a autpa la'i mde'u can gyi sdong bu'i mda' rna ba'i rtsar rkang pa'i bug nas rab tu zhugs te /",
    "T02TD3574E:205a-6": "cung zad mde'u'i kha rnam par rgyas shing bsgrub bya'i rtags dang bha ga za zhing yang nas yang du dbug par bya'o //",
    "T02TD3574E:205a-7": "de nas kha cig ni sa bon gyis zhes so //",
    "T02TD3574E:205a-8": "mdas phug cing zhugs pa'i 'od zer gyis lus thams cad khyab cing 'dag pas rnam par myos te skyabs me dpar blta'o //",
    "T02TD3574E:205a-9": "gal te langs na bsnun par bya'o //",
    "T02TD3574E:205a-10": "de'i tshe rang gi rkang pa'i mthil du bsgrub bya //",
    "T02TD3574E:205a-11": "'gyel bar rnam par bsams nas slar yang de bzhin du dbug cing dgug par bya'o //",
    "T02TD3574E:205a-12": "gang gi tshe phug pas nus pa dang ldan par 'gyur ro //",
    "T02TD3574E:205a-13": "de'i tshe snying ga'i sa bon gyi 'od zer gyis zhugs pa'i mthar bsgrub bya langs nas lte ba'i chu skyes kyi steng du gan rgyal du byas nas rtsib logs sa g-yon du mgo bo yang dag par bkod la sa bon gyi 'od zer kha ba'i zer ma tshogs pa lta lus thams cad khyab nas rnam par myos par bsam zhing sngags bzlas par bya'o //",
    "T02TD3574E:205a-14": "aom ku ru kulle hr'i:sv'a h'a /",
    "T02TD3574E:205a-15": "gzhan yang 'di ni rang byin gyis brlab pa'i man ngag gi rig pa'o //",
    "T02TD3574E:205a-16": "rigs byed ma'i man ngag gi rim pa rdzogs so//"
}