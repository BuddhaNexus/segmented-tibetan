{
    "NG0454:1": "@#// rgya gar skad du /",
    "NG0454:2": "sa ma pa ta na ma /",
    "NG0454:3": "bod skad du /",
    "NG0454:4": "khregs gcod bdun pa zhes bya ba /",
    "NG0454:5": "bcom ldan 'das mtha' bzhi rang grol ba'i mgon po",
    "NG0454:6": "rdzogs sangs rgyas pa'i bla ma la phyag 'tshal lo",
    "NG0454:7": "// de nas ston pa rdo rje 'chang *//",
    "NG0454:8": "phyogs bcu 'jig rten rab 'byams su //",
    "NG0454:9": "zhal gyi dkyil 'khor gsal byas pas //",
    "NG0454:10": "ljags kyi dbang po'i rtse mo la //",
    "NG0454:11": "'od zer brgya phrag du ma 'phros //",
    "NG0454:12": "'od kyi zer las sangs rgyas ni //",
    "NG0454:13": "nyid dang 'dra ba'i gtso 'khor ni //",
    "NG0454:14": "stong phrag brjod kyis mi lang ba //",
    "NG0454:15": "du ma 'phros pas sems can gyis //",
    "NG0454:16": "don byas nyid kyi thugs kar 'dus //",
    "NG0454:17": "rang bzhin dgongs pa lcog gzhan las //",
    "NG0454:18": "tshig min don gyi dgongs pa 'phros //",
    "NG0454:19": "kye ma sems dpa' chen po nyon //",
    "NG0454:20": "snang ba rang gis rang bcad pas //",
    "NG0454:21": "khregs gcod rnams kyi dang por byung *//",
    "NG0454:22": "byas pa med pa'i chos nyid la //",
    "NG0454:23": "byung ba med pa'i gnad mthong na //",
    "NG0454:24": "byas dang byung ba rang sa chod //",
    "NG0454:25": "'khor ba zhen mtha' rang gnas pas //",
    "NG0454:26": "'khrul pa bden pa rang gnas te //",
    "NG0454:27": "dus gsum rgyal ba'i dgongs pa rnyed //",
    "NG0454:28": "'di la rang gnad mtha' yal te //",
    "NG0454:29": "nga yis chud rtsa'i ro brgyad rnyed //",
    "NG0454:30": "thog ma rang dang rang bzhin las //",
    "NG0454:31": "bdag nyid chen po'i lta stangs las //",
    "NG0454:32": "mthong ba med pa'i yul rnyed pa //",
    "NG0454:33": "bshad par bya ba'i chos rnams zad //",
    "NG0454:34": "thos bsam bsgom pa'i nyer len stongs //",
    "NG0454:35": "du ma 'dus pa'i tshang bshig pas //",
    "NG0454:36": "gcig par gnas pa'i ye shes mthong *//",
    "NG0454:37": "de mthong tsam gyis 'khor ba'i las //",
    "NG0454:38": "ma byas gzhi la thams cad 'grub //",
    "NG0454:39": "'dis ni byung ba'i bdag po zin //",
    "NG0454:40": "de la yon tan brgya phrag rnyed //",
    "NG0454:41": "de snyed chos la 'jig pa med //",
    "NG0454:42": "'jig med lam du su zhugs pa //",
    "NG0454:43": "'di la ldog pa yod mi srid //",
    "NG0454:44": "srid bral ming bzhi stongs pa'o //",
    "NG0454:45": "khyab bdag nam mtha' rnyed pa //",
    "NG0454:46": "dbyings su tshud pas phyi nang chod //",
    "NG0454:47": "sa chu me rlung 'byung ba yi //",
    "NG0454:48": "gzhi dang lam dang 'bras bu zad //",
    "NG0454:49": "lta dang sgom dang spyod pa bzhi //",
    "NG0454:50": "rang sar dag pas 'khor rgyun @#//",
    "NG0454:51": "chod //",
    "NG0454:52": "bde sdug snyoms pa'i dga' bde yis //",
    "NG0454:53": "'dod pa dag pas rang 'dod thob //",
    "NG0454:54": "de la gang gis brnyas pa med //",
    "NG0454:55": "'di ni de la khyab byas pa'o //",
    "NG0454:56": "sems kyi byung ba'i sa med pas //",
    "NG0454:57": "bar do 'gro ba'i lam 'gag pa //",
    "NG0454:58": "tha ma rtogs tshogs 'bras bu stor //",
    "NG0454:59": "rnyed pa med pa'i dbyings su thim //",
    "NG0454:60": "de la btsal bas rnyed mi 'gyur //",
    "NG0454:61": "ma rnyed chos la brjod pa chad //",
    "NG0454:62": "des ni byang chub myu gu bcad //",
    "NG0454:63": "gcad bya'i yul dang shes byed mtha' //",
    "NG0454:64": "gnyis 'dzin bral ba'i ngang du chod //",
    "NG0454:65": "de yi 'brel pa zad pas stongs //",
    "NG0454:66": "stongs pa'i chos la bcad gzhi yas //",
    "NG0454:67": "yas pa 'di la sus dris pas //",
    "NG0454:68": "sangs rgyas 'bum phrag grangs med pa'i //",
    "NG0454:69": "zhal mthong 'di dang gnyis su med //",
    "NG0454:70": "byas med snang ba'i rtsal chod pas //",
    "NG0454:71": "de ni spyad bya'i rtogs pa 'gags //",
    "NG0454:72": "de ni mi 'gyur lam zin pas //",
    "NG0454:73": "sangs rgyas rnams kyis ma byas pa'o //",
    "NG0454:74": "yang nyon sems dpa' chen po khyod //",
    "NG0454:75": "de la nges pa ma thob na //",
    "NG0454:76": "phyi nang 'dus pa'i snang ba la //",
    "NG0454:77": "rang dbang byas la phyogs gnad bsgyur //",
    "NG0454:78": "'di ltar byas pas spyod pa ni //",
    "NG0454:79": "seng ge bu bzhag lta bu la //",
    "NG0454:80": "phyogs dang 'dzin pa med par rgyu //",
    "NG0454:81": "'di la las dang bag chags kyis //",
    "NG0454:82": "nyon mongs 'gyu ba'i rta chad nas //",
    "NG0454:83": "'gro dang 'ong ba'i lam dang bral //",
    "NG0454:84": "bem po 'dub pa'i gzugs rnams la //",
    "NG0454:85": "blang bar bya ste bzhag par min //",
    "NG0454:86": "de la sems kyis ma yengs na //",
    "NG0454:87": "sems 'dus rtog pa khregs kyis chod //",
    "NG0454:88": "dran pa 'dus pa'i phung po gang *//",
    "NG0454:89": "de nyid gang byung sar bzhag na //",
    "NG0454:90": "sdug bsngal 'dus pa'i phung po bzhig / slar la bslang pa'i sa med pa //",
    "NG0454:91": "yang ni mig gis gzugs shes na //",
    "NG0454:92": "stong pa'i chos 'di sa longs spyod //",
    "NG0454:93": "de ltar 'dod yon brlabs bcad nas //",
    "NG0454:94": "rdzogs pas 'di las bshad du med //",
    "NG0454:95": "smra med bsam pa'i gzhi zad pas //",
    "NG0454:96": "dus gsum 'bral ba med pa yi //",
    "NG0454:97": "grogs 'di gzhan dang mnyam pa min //",
    "NG0454:98": "gong na med pa'i sgra dang dri //",
    "NG0454:99": "ro dang reg pa'i dngos po stor //",
    "NG0454:100": "rnyed pa'i mchog ste dgos 'dod phrad //",
    "NG0454:101": "'di ni chos med sems zad pas //",
    "NG0454:102": "sems 'dus yid kyis spyod pa las //",
    "NG0454:103": "'di ni cung zad tsam thal lo //",
    "NG0454:104": "rgyal bas 'pham pa'i lam gsal nas //",
    "NG0454:105": "byas nas byung ba dum bur chod //",
    "NG0454:106": "'dis ni 'khor ba'i mtha' ma chod //",
    "NG0454:107": "de chod yul la phar spyod pas //",
    "NG0454:108": "sbyang bya sbyong ba'i gzhi med pas //",
    "NG0454:109": "theg pa rnams las dris pa med //",
    "NG0454:110": "'di ni ring thung mdo 'dus te //",
    "NG0454:111": "sems kyi yul de btsal bas ni //",
    "NG0454:112": "sdug bsngal rnams kyi rtsa ba chod //",
    "NG0454:113": "khyab ma yin dus mtshungs pas //",
    "NG0454:114": "'khrul gzhi dag pa'i me long mthong *//",
    "NG0454:115": "de mthong sde snod chos rnams shes //",
    "NG0454:116": "lo rgyus chen po rmad byung bas //",
    "NG0454:117": "ma byas thos bsam gzhi la rdzogs //",
    "NG0454:118": "sgrib bral bde ba'i lus thob nas //",
    "NG0454:119": "'jig pa brgyad las 'jigs med @#//",
    "NG0454:120": "par //",
    "NG0454:121": "slar la gzhan gyi las rnams 'joms //",
    "NG0454:122": "'di ltar spyad par 'bral med pa'i //",
    "NG0454:123": "mtha' la tshud na ldog pa med //",
    "NG0454:124": "spyod pas pha rol bde thob nas //",
    "NG0454:125": "sdug bsngal phyags mas 'debs pa'o //",
    "NG0454:126": "bskal bar bsags pa'i las kyi mtha' //",
    "NG0454:127": "'dir spyad gzhan las ma ltos pas //",
    "NG0454:128": "rang gi shugs la rang sa zin //",
    "NG0454:129": "'di la gang gis glags ma rnyed //",
    "NG0454:130": "sra ba'i gos gyon mtshon nus zad //",
    "NG0454:131": "'khor dang 'das pa'i 'brel bcad pas //",
    "NG0454:132": "sngon gyi yul yang da ltar mthong *//",
    "NG0454:133": "rdo rje 'dzin pa zhes bya ba //",
    "NG0454:134": "sngags kyi theg pa'i mthar thug pa'o //",
    "NG0454:135": "lam 'brel dus kyi gnas shes pas //",
    "NG0454:136": "'di la spyad dang spyod pas stongs //",
    "NG0454:137": "rang bzhin mi gnas sos dal bas //",
    "NG0454:138": "nga bdag rnams kyi khog pa stongs //",
    "NG0454:139": "'khor rkyen rgyu 'bras rtsa ba rul //",
    "NG0454:140": "'di la lo 'dab skye mi srid //",
    "NG0454:141": "des na ngas ni nga rang mthong *//",
    "NG0454:142": "sangs rgyas rnams kyis spyod pa ni //",
    "NG0454:143": "bya ba'i gzhi med byed med pas //",
    "NG0454:144": "'di la 'das pa'i lam bral te //",
    "NG0454:145": "'bras bu rnams kyi re gnas sa //",
    "NG0454:146": "stong min sems kyi goms spyad nas //",
    "NG0454:147": "ngo shes 'di la 'dod bral ba //",
    "NG0454:148": "nor med longs spyod chen po la //",
    "NG0454:149": "bya bral gnas pa'i snying po 'o //",
    "NG0454:150": "ltas pas dus gsum dus gcig gsang *//",
    "NG0454:151": "lta ba'i yul mthong lta mkhan mthong *//",
    "NG0454:152": "gdos bcas rang dag zag pa med //",
    "NG0454:153": "'byung ba'i lus zad nyon mongs stong *//",
    "NG0454:154": "de yis yul la bsam mi khyab //",
    "NG0454:155": "bsam mi khyab pas bsam med la //",
    "NG0454:156": "byas med byung med 'gro sa med //",
    "NG0454:157": "nga med gzhan med 'khrul pa med //",
    "NG0454:158": "mthong du yod pa'i gzhi la mthong *//",
    "NG0454:159": "rgyun chad rkyen 'gag 'bras bu klag / 'gro 'ong las kyi 'khrul 'phyug med //",
    "NG0454:160": "de don sems la rang bzhag pa'o //",
    "NG0454:161": "de ltar gsum shes gnyis med la //",
    "NG0454:162": "gzhi sogs grangs kyi mtha' med pas //",
    "NG0454:163": "gsum la 'khrul sa rang bzhag pas //",
    "NG0454:164": "'gyur zhing 'phyug pa med par bsdams //",
    "NG0454:165": "'khrul du med pas gcig shes la //",
    "NG0454:166": "gnyis su 'dzin pa mi srid pas //",
    "NG0454:167": "'khrul zhes 'khrul pa'i steng bzhag pas //",
    "NG0454:168": "bya byed thams cad rgyun chad do //",
    "NG0454:169": "sems dpa' yis ni yang gsol pa //",
    "NG0454:170": "'khor ba'i snying po de ltar na //",
    "NG0454:171": "rang bzhin ji ltar rnam par dag / 'di nyid",
    "NG0454:172": "ston pas yang gsungs shig / de nas rdo rje",
    "NG0454:173": "'chang ba yis // rang bzhin gnas pa'i tshig 'di gsungs //",
    "NG0454:174": "gsang bdag sems dpa' yang nyon cig / 'di ltar snang dang stong pa yis //",
    "NG0454:175": "bsdus pa'i chos rnams ji tsam pa //",
    "NG0454:176": "rang bzhin gyis ni rnam par dag / 'bad rtsol dri ma las 'das pas //",
    "NG0454:177": "spyod bral sgom dag lta yul stongs //",
    "NG0454:178": "ma byas rang gis sar bzhag pas //",
    "NG0454:179": "de dag rang dag bzhag yas dag / rgyu dag",
    "NG0454:180": "rkyen dag 'bras bu dag / chos dag sems dag",
    "NG0454:181": "'khrul pa dag / dngos dag yul dag 'gyu 'brel",
    "NG0454:182": "dag / dag nas sems kyi snang dag pas //",
    "NG0454:183": "de rang gcad @#//",
    "NG0454:184": "par bya ba ma yin no //",
    "NG0454:185": "de ltar dag pa'i snang ba la //",
    "NG0454:186": "bems spyad kham du bslangs pa yis //",
    "NG0454:187": "sa chu me rlung dag par snang *//",
    "NG0454:188": "dag pa'i lugs dang dag pa yis //",
    "NG0454:189": "dag pa'i yul dang dag pa'i dus //",
    "NG0454:190": "dag pa'i tshad dang dag la gnas //",
    "NG0454:191": "de ltar bems po'i lam du yang *//",
    "NG0454:192": "su yi slob bar shes pa ni //",
    "NG0454:193": "bslangs pas long dang longs lugs dang *//",
    "NG0454:194": "len pa'i dus dang longs pa'i tshad //",
    "NG0454:195": "bslangs pa'i 'bras bu skye dang skyes //",
    "NG0454:196": "nges par skyes pa rnams nas ni //",
    "NG0454:197": "phyi yi snang ba chos kyi skur //",
    "NG0454:198": "gnas pa mthong bar 'gyur bas na //",
    "NG0454:199": "mthong ba de la gang goms pa //",
    "NG0454:200": "sku gsum rgyal ba'i zhing khams mthong *//",
    "NG0454:201": "'di ni mthong ba'i lam la gnas //",
    "NG0454:202": "'brel ba dag pa nges thob pas //",
    "NG0454:203": "dngos su spyod pa nyid las so //",
    "NG0454:204": "nang gi sems dang sems las byung *//",
    "NG0454:205": "sems kyi snang ba gnyis dag la //",
    "NG0454:206": "rang sar bzhag dang rang grol dang *//",
    "NG0454:207": "rang byung rang shar rang gis yul //",
    "NG0454:208": "rang gi rtse la rtsa ba bcad //",
    "NG0454:209": "rang gnas rang gis thob pa la //",
    "NG0454:210": "sems rgyan stongs dag med pa dang *//",
    "NG0454:211": "'gro 'ong 'byung 'jug shes pa yis //",
    "NG0454:212": "'gyu ba yal ba'i bar phye dang *//",
    "NG0454:213": "gzung dang btang dang glod pas shes //",
    "NG0454:214": "sbyor ba dang yang 'bral ba dang *//",
    "NG0454:215": "stor dang bsdu ba'i gnas bstun nas //",
    "NG0454:216": "sems kyi me long gzugs brnyan 'dra //",
    "NG0454:217": "snang yul gzung bar med pa ni //",
    "NG0454:218": "ye nas de ltar gnas pa la //",
    "NG0454:219": "shar ba rnams kyi thog ma la //",
    "NG0454:220": "byung ba rnams kyis bar gsal bas //",
    "NG0454:221": "shes pa rnams kyi tha mar snang *//",
    "NG0454:222": "de yang 'bras bu'i dus las ni //",
    "NG0454:223": "gnad la phab pas nges gzung bya'o //",
    "NG0454:224": "phyi nang bcud dang bar dkrugs dang *//",
    "NG0454:225": "nang du gnad la bor ba dang *//",
    "NG0454:226": "gang yul gang mthong gang gnas pa //",
    "NG0454:227": "gang gi mthong dang gang gi tshor //",
    "NG0454:228": "gang la shar dang gang thob dang *//",
    "NG0454:229": "'khrul pa rnams kyi tha ma la //",
    "NG0454:230": "'khor ba'i thog ma shes pas gsal //",
    "NG0454:231": "snang byed bsdu dang rmugs pa dang *//",
    "NG0454:232": "yul las dkar dang gnas su bzhag / lam du bzhag dang gzhi la bskyal //",
    "NG0454:233": "bltas mthong med pas snang ba la //",
    "NG0454:234": "bsgyur dang bcad pa'i las rnams 'grub //",
    "NG0454:235": "zas dang gos dang 'gro ba'i rta //",
    "NG0454:236": "bcud du dr-il bas shes pas na //",
    "NG0454:237": "'gyur gyur thob rnams las nyid dang *//",
    "NG0454:238": "yang dag pa ni las kyi mtha' //",
    "NG0454:239": "khregs kyi gcad pas bya ba rdzogs //",
    "NG0454:240": "rang gi dpal dang gzhan gyi gegs //",
    "NG0454:241": "tshad ldan bla mas mkhyen pa la //",
    "NG0454:242": "legs par dris shig dad sems can //",
    "NG0454:243": "'dis ni 'khor ba'i zad dus shes //",
    "NG0454:244": "bya ba rdzogs pa'i rnal 'byor pa //",
    "NG0454:245": "de nas gsang bdag sems dpa' che //",
    "NG0454:246": "ston pa nyid la yang zhus pa //",
    "NG0454:247": "kye kye ston pa rdo rje 'chang *//",
    "NG0454:248": "rang bzhin dag pa de ltar na //",
    "NG0454:249": "snying po lam du ji ltar blang *//",
    "NG0454:250": "'di la bdag ni zhu ba bgyid //",
    "NG0454:251": "ston pas gsungs pa sems dpa' chen //",
    "NG0454:252": "yang ni 'di ltar ya mtshan can //",
    "NG0454:253": "snying po thams @#//",
    "NG0454:254": "cad 'dus pa'i gnad //",
    "NG0454:255": "sangs rgyas gzhan gyis ma gsungs pa'i //",
    "NG0454:256": "don 'di ngas bstan khyod kyis nyon //",
    "NG0454:257": "spyi dang rang gi khyad par las //",
    "NG0454:258": "theg pa rnams kyi the tshom sa //",
    "NG0454:259": "'di las byas byung med rtogs pa'i //",
    "NG0454:260": "sems las 'gyu ba yang zad na //",
    "NG0454:261": "sems kyi 'gyu sa gzhig pa dang *//",
    "NG0454:262": "de yis rjes la gar song gnas //",
    "NG0454:263": "snying po 'dus pas sgros zad pa //",
    "NG0454:264": "tshig la gnas pa med pa ni //",
    "NG0454:265": "gnas pa'i dus na glod pa yis //",
    "NG0454:266": "rlung la mkhas pa kho na'o //",
    "NG0454:267": "dran pa 'gyus pa'i snying po ni //",
    "NG0454:268": "rang sor bzhag pa kho na'o //",
    "NG0454:269": "yul rnams bsdus pa'i snying po ni //",
    "NG0454:270": "thad kar bcad pa kho na'o //",
    "NG0454:271": "gnas lugs bsdus pa'i snying po ni //",
    "NG0454:272": "sems byung btsal ba kho na'o //",
    "NG0454:273": "grol lugs bsdus pa'i snying po ni //",
    "NG0454:274": "byas pa med pa kho na'o //",
    "NG0454:275": "shar lugs rnams kyi snying po ni //",
    "NG0454:276": "bltas pas mthong ba kho na'o //",
    "NG0454:277": "de ltar de ni 'bras bu'o //",
    "NG0454:278": "lam ni ched du byed pa dang *//",
    "NG0454:279": "shugs las byung ba nyid dang ni //",
    "NG0454:280": "rang bzhin gnas pa nyid dag go / ched la yang ni bya bas byas //",
    "NG0454:281": "lus dang ngag dang yid kyi yang *//",
    "NG0454:282": "gnad dang de yi bya ba bla ma'i lung gis shes //",
    "NG0454:283": "lus ni 'dug dang langs pa'i khyad par las //",
    "NG0454:284": "bya ba dang ni byed pa'i las la brtson //",
    "NG0454:285": "ngag ni a li ka li mnyam sbyor bas //",
    "NG0454:286": "sgra dbyangs tshig gi 'brel gyi sbyar //",
    "NG0454:287": "yi ni 'phang dang dgug dang bsgrogs pas ni //",
    "NG0454:288": "so so'i dus dang sbyar bas rgyal ba'i dgongs pa 'grub //",
    "NG0454:289": "shugs 'byung lam ni bzhag pa tsam gyis 'grub //",
    "NG0454:290": "de la 'bad cing rtsol ba rlung sgo dgag / rang bzhin gnas pa'i lam ni byung gyur te //",
    "NG0454:291": "g.yo dang 'gyur dang bsgyur ba'i las mtha' can //",
    "NG0454:292": "de la rang gi bya ba med pas legs bzhag pa'o //",
    "NG0454:293": "slong ba'i dus dang bslang bar bya ba'i gnad //",
    "NG0454:294": "'gyur ba'i sems la mtshan med chos gsal ba //",
    "NG0454:295": "g.yo dang 'byal dang 'phrig pa'i dus kyis shes //",
    "NG0454:296": "'di la rang bzhin bzhag dang byas pa'i gnad gnyis las //",
    "NG0454:297": "lam la byung dang gdeng du tshud pa la //",
    "NG0454:298": "rtogs pa'i lung dang de yi mtha' yis phye //",
    "NG0454:299": "gnyis su yod pas de yi mtha' gsal ba //",
    "NG0454:300": "bar dang dang po nyid las gsal phye ba //",
    "NG0454:301": "de yis lus dang yan lag so so'i dus //",
    "NG0454:302": "'di ltar sbyar ro rnal 'byor sems dpa' che //",
    "NG0454:303": "rig pa gnas pas de la nyes spyod pa //",
    "NG0454:304": "lus la gnas dang yul dang 'gyu ba las //",
    "NG0454:305": "rab dang 'bring dang tha ma yi //",
    "NG0454:306": "'jug pa'i rnal 'byor pas mthong na //",
    "NG0454:307": "gang la mthong ba tsam gyis 'khrul ba'i 'khor rgyun gcod //",
    "NG0454:308": "rang gi gnas pa mig gi byed pa can //",
    "NG0454:309": "mngon sum pa dang de yis 'gyur shes ni //",
    "NG0454:310": "goms pa'i shugs ni rang gis las so //",
    "NG0454:311": "yang ni rdzogs sangs rgyas pa la //",
    "NG0454:312": "gnas pa tsam gyis thig le'i dril lugs zhus //",
    "NG0454:313": "ston pas gsungs pa 'di la legs nyon cig / chos nyid gnas pa tsam @#//",
    "NG0454:314": "las rang byin brlab pa ni //",
    "NG0454:315": "'khrul pa'i 'du byed khyad par gnas pa la //",
    "NG0454:316": "rgya yis gdab dang khungs su btsud pa yis //",
    "NG0454:317": "de ma yin las de yi snang shar ba //",
    "NG0454:318": "de la lus gnad sems gnas mtha' la gnas pas",
    "NG0454:319": "bdag / 'khor dus 'brel dus rang gnas pas spyad",
    "NG0454:320": "// ming gi gnas pas 'di dang mnyam par sbyar //",
    "NG0454:321": "chos gnas de la gang zag gnas pas shes //",
    "NG0454:322": "gnas thabs gsum gyi gnas pa sbyar ba nyid //",
    "NG0454:323": "de yi gnas pa mgon pos gnas //",
    "NG0454:324": "'di las 'gyur ba'i sa med kho na'o //",
    "NG0454:325": "gong ma'i zla mthong gsang bas che ba dang *//",
    "NG0454:326": "dang po las kyi grangs kyis che ba dang *//",
    "NG0454:327": "ye nas gnas pas rang bzhin che ba dang *//",
    "NG0454:328": "snga ma las 'gyur don gyi che ba nyid //",
    "NG0454:329": "rang gis mthong dang gzhan la bslabs pa yis //",
    "NG0454:330": "gong ma'i bde nas 'og ma'i zla dang bral //",
    "NG0454:331": "thad ka dus kyis 'gyur la nges phye bas //",
    "NG0454:332": "rdzogs nas de yis don las chen por gsal //",
    "NG0454:333": "'gyu dang yul la mi gnas chen po nyid //",
    "NG0454:334": "bde ba 'dod bral nam mkha'i yul gnas pa //",
    "NG0454:335": "'di ni rdzogasapa chen po'i rnal 'byor du //",
    "NG0454:336": "spros dang zug rngu bral ba'i thig le la //",
    "NG0454:337": "'di ni gcig tu gnas pas zla dang cha shes bral //",
    "NG0454:338": "gcig tu bsdoms pas du ma chod //",
    "NG0454:339": "'di la ming gis mtha' rnams zad //",
    "NG0454:340": "'di ni nyag las gcig tu dril //",
    "NG0454:341": "spros pa med pa'i bde chen gnas //",
    "NG0454:342": "rtsa yi gnas nas 'phra 'gyur 'khrig / sgon ma las ni dngos su'o //",
    "NG0454:343": "yul la zla dang bcas pa nyid //",
    "NG0454:344": "mngon du gyur nas 'phel rnams rdzogs //",
    "NG0454:345": "'di la zad pa'i las zad pas //",
    "NG0454:346": "'gyu ba'i rlung de khrig pa thig / khyab pa dngos po thig le'i yul //",
    "NG0454:347": "'di las mangs dang nyungs pa dang *//",
    "NG0454:348": "'phel 'grib rnams kyis dang po la //",
    "NG0454:349": "bya ba bral ba'i mngon du ltos //",
    "NG0454:350": "'di nas mched dang yas pa dang *//",
    "NG0454:351": "'byams dang rlung du gyur pa las //",
    "NG0454:352": "sangs rgyas kun gyi yul mthong ba'o //",
    "NG0454:353": "sgron ma stong las snang bar 'gyur //",
    "NG0454:354": "sems kyis bya ba las 'das nas //",
    "NG0454:355": "bde dang sdug bsngal gcig bral bas //",
    "NG0454:356": "nga dang rang bzhin 'od dang ni //",
    "NG0454:357": "kha dog so sor gsal ba las //",
    "NG0454:358": "rig pa'i dbyings dang 'brel bas na //",
    "NG0454:359": "'di la rnam par phye ba yis //",
    "NG0454:360": "gzhi yis byed 'gyur mig dang 'brel //",
    "NG0454:361": "khungs ni bzhi la byung ba la //",
    "NG0454:362": "da lta sems can lus la gnas //",
    "NG0454:363": "lam ni 'khrig pa rtsa las yang *//",
    "NG0454:364": "du ma brtsegs pa'i rang bzhin can //",
    "NG0454:365": "'dis ni 'khor ba'i mun pa sel //",
    "NG0454:366": "dang po med las yod par snang *//",
    "NG0454:367": "bar du 'ong dang thig le nyid //",
    "NG0454:368": "tha ma sku dang ye shes so //",
    "NG0454:369": "de las stong par gyur pa las //",
    "NG0454:370": "zad pa rnams kyis 'bras bu ste //",
    "NG0454:371": "'khor ba'i thog mtha' des chod nas //",
    "NG0454:372": "rdzogs pa'i rtse mo mthar phyin pas //",
    "NG0454:373": "de las phyogs med thugs rjes 'gros //",
    "NG0454:374": "kun don ma lus rdzogs byas nas //",
    "NG0454:375": "rang gi sa la gsan pas @#//",
    "NG0454:376": "stongs //",
    "NG0454:377": "cig car ba dang rim gyis so //",
    "NG0454:378": "rdo rje 'chang la yang zhus pa //",
    "NG0454:379": "rtse gcig pa las chos nyid lam //",
    "NG0454:380": "khregs kyis gcod pa ji ltar lags //",
    "NG0454:381": "thugs rje can la bdag nyid 'tshal //",
    "NG0454:382": "de nas ston pa rdo rje 'chang *//",
    "NG0454:383": "nges pa'i 'bras bu lam zhugs phyir //",
    "NG0454:384": "rtse gcig 'dus pa'i dgongs pa gsungs //",
    "NG0454:385": "chos nyid rtse mo dal ba yis //",
    "NG0454:386": "'khor ba 'dus pa'i rtog pa gcod //",
    "NG0454:387": "rang sems 'dus pa'i rtse mo yis //",
    "NG0454:388": "'das pa'i mnyam pa'i don rnams gcod //",
    "NG0454:389": "rang gnas 'dus pa'i rtse mo yis //",
    "NG0454:390": "chos rnams zad par gcod par byed //",
    "NG0454:391": "sku mer rang dag rtse mo yis //",
    "NG0454:392": "bya byed 'bad rtsol thams cad gcod //",
    "NG0454:393": "rtse mo'i ngos la 'od 'phros pas //",
    "NG0454:394": "'khor 'das gnyis ka dus gcig gsal //",
    "NG0454:395": "stong ba rtse mo gcig pa la //",
    "NG0454:396": "rtog dang mi rtog dus gcig mthong *//",
    "NG0454:397": "gnas pa'i las mtha' rdzogs pa'o //",
    "NG0454:398": "lus la rtsa rnams 'dus pa yis //",
    "NG0454:399": "lus rdzogs gnas dang 'phel dang nyams //",
    "NG0454:400": "'gyur dang 'jig dang 'pho bar byed //",
    "NG0454:401": "chos nyid ye shes 'phen pa dang *//",
    "NG0454:402": "'phar dang 'gug dang 'dzin pa dang *//",
    "NG0454:403": "'gril dang gong 'og sdebs rnams byed //",
    "NG0454:404": "ngag la sgra don 'dus pa yis //",
    "NG0454:405": "yin dang min dang yod dang med //",
    "NG0454:406": "mthong dang ma mthong shes ma shes //",
    "NG0454:407": "gnyis ltos rnams kyis byed pa can //",
    "NG0454:408": "sems la 'khor 'das gnyis 'dus pas //",
    "NG0454:409": "sangs rgyas sems can rgyu 'bras dang *//",
    "NG0454:410": "chos dang chos min rim pa dang *//",
    "NG0454:411": "bde dang sdug bsngal gzhi ma byed //",
    "NG0454:412": "de ltar 'dus pas rnam par gyes //",
    "NG0454:413": "'di la bsam gyis mi khyab pa'o //",
    "NG0454:414": "gang la rtog pa'i mtha' shes na //",
    "NG0454:415": "de las chos nyid yul gnas pas //",
    "NG0454:416": "'bral ba med pa'i don nyid las //",
    "NG0454:417": "chos dang gang zag mtha' che bas //",
    "NG0454:418": "'phrul pa'i rtogs pa dus gcig 'gag / lus kyi mi rtog dal rten pas //",
    "NG0454:419": "rtogs pa rnams kyi 'brel ba chod //",
    "NG0454:420": "ngag gi mi rtog smra gcad pas //",
    "NG0454:421": "brjod med don gyi gzhi ma rnyed //",
    "NG0454:422": "sems kyi mi rtog rang sa bzhag / des ni rkyen rnams chos nyid 'gyur //",
    "NG0454:423": "gsum sdoms sku gsung thugs la gnas //",
    "NG0454:424": "de yi 'bras bu bde skangs pa'o //",
    "NG0454:425": "bsam pa 'phro dag 'dus pa dang *//",
    "NG0454:426": "mched dang yas dang 'bar ba dang *//",
    "NG0454:427": "rtog dang mi rtog 'du mched can //",
    "NG0454:428": "yul la 'jug dang gnas pa dang *//",
    "NG0454:429": "de las 'phros dang mched pa yi //",
    "NG0454:430": "dran bsam rnams kyis gzhi ma byed //",
    "NG0454:431": "rang bzhin 'gyur dang glo bur bas //",
    "NG0454:432": "rkyen rnams du ma sogs par byed //",
    "NG0454:433": "de las bde sdug phung por 'gyur //",
    "NG0454:434": "'khor ba'i sa bon 'bras bur ro //",
    "NG0454:435": "de nyid bstan par 'dod pa yis //",
    "NG0454:436": "tha mal so so'i las bzlog ste //",
    "NG0454:437": "lus dang ngag dang yid kyis gnad //",
    "NG0454:438": "gzhan la bzlog pa rnal 'byor bas //",
    "NG0454:439": "bya dang byed pa med pa las //",
    "NG0454:440": "rang bzhin dus na cog pu la //",
    "NG0454:441": "mtshan nyid bzhi dang ldan pas",
    "NG0454:443": "[(]12[)]@#// bya //",
    "NG0454:444": "gnyid la 'khor lo lta bu la //",
    "NG0454:445": "'gro na nam mkha' lding gi lugs //",
    "NG0454:446": "'dug na g.yas dang g.yon du'o //",
    "NG0454:447": "bye brag gzhan la mkhas pa yis //",
    "NG0454:448": "ji ltar rigs pa sbyar bas 'grub //",
    "NG0454:449": "ngag ni rang bzhin smra dang bral //",
    "NG0454:450": "nyal na yi ge 'phrel ba bzlas //",
    "NG0454:451": "'gro na rlung gis yi ge brten //",
    "NG0454:452": "'dug na a yi rnam pa la //",
    "NG0454:453": "bye brag gzhan la mkhas pa sbyar //",
    "NG0454:454": "yid ni rang bzhin thun mong la //",
    "NG0454:455": "gar song phyi lam rjes rnams gcod //",
    "NG0454:456": "nyal na tsit+tar 'jug par rmis //",
    "NG0454:457": "'gro na rmi lam mkha' la spur //",
    "NG0454:458": "'dug na thig le dra bar gzhug / bye brag gzhan la mkhas pa yis //",
    "NG0454:459": "gang la mos pa man ngag gis //",
    "NG0454:460": "gnas rnams bsgyur ba rnal 'byor bas //",
    "NG0454:461": "de yis dngos gzhi 'brel sbyar ba //",
    "NG0454:462": "'gyu ba'i yul dbyung dran pa gsad //",
    "NG0454:463": "bsam pa'i yul lha sems rgyun gtod //",
    "NG0454:464": "yul dang shes pa sbyar bas shes //",
    "NG0454:465": "'phro las mched pa'i dus mtha' bcad //",
    "NG0454:466": "gang snang rang gis thog tu dbab //",
    "NG0454:467": "gcig gi 'brel pa gcig gcad na //",
    "NG0454:468": "de la nyams kyis shes pa skye //",
    "NG0454:469": "dag pa chen po gzhi nyid la //",
    "NG0454:470": "bde ba sum cu rtsa gnyis 'char //",
    "NG0454:471": "de las 'bar dang bde las shes //",
    "NG0454:472": "thob pas 'khor lo can la 'jug / 'gro dang",
    "NG0454:473": "'ong ba'i shugs rgyun 'gag / de la sogs kyis",
    "NG0454:474": "rnams 'phel bas // phar dang gzhan gyis bya ba bde //",
    "NG0454:475": "log dang ma log spor gnas dang *//",
    "NG0454:476": "ji ltar 'gyur ba grangs las shes //",
    "NG0454:477": "bsod nams las kyi bye brag rnams //",
    "NG0454:478": "ji ltar 'dod pa shes pa dang *//",
    "NG0454:479": "'chi 'pho skye ba'i grangs nyid kyang *//",
    "NG0454:480": "'phen dang sdud pa las shes nas //",
    "NG0454:481": "de yi rang bzhin rnal 'byor pa yis yang *//",
    "NG0454:482": "yid gzhungs dran pa gsal po yis //",
    "NG0454:483": "rgyun du rtsis pas mngon par gsal //",
    "NG0454:484": "bsam gtan nyid kyi yon tan no //",
    "NG0454:485": "zhes bkod pa chen po a ti rdzogs pa'i rgyud las //",
    "NG0454:486": "khregs gcod las kyi mtha' gcod pa'i skabs //",
    "NG0454:487": "bskal pa dum bu'i rgyud las man ngag tu phyung",
    "NG0454:488": "ba khregs gcod bdun pa zhes bya ba rdzogs so"
}