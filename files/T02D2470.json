{
    "T02D2470:143a-0": "@143a # // rgya gar skad du /",
    "T02D2470:143a-1": "sa m'a dhi aa bhi she ka / bod skad du /",
    "T02D2470:143a-2": "ting nge 'dzin gyi dbang bskur ba /",
    "T02D2470:143a-3": "dpal ldan 'jig rten dbang phyug 'khor los sgyur ba la phyag 'tshal lo //",
    "T02D2470:143a-4": "gang zhig dpal ldan bdud bzhi'i dgra bcom byang chub mchog dbang nyid brnyes nas //",
    "T02D2470:143a-5": "thugs rjes mi bsnyel lus can gzhan yang zhi ba bla med lam bzang du //",
    "T02D2470:143a-6": "smin mdzad dbang stsol sa gsum bdag po spyan ras gzigs dbang la btud de /",
    "T02D2470:143a-7": "skal ldan ting 'dzin ye shes sems spyod rnam dag dbang bskur cho ga bshad //",
    "T02D2470:143a-8": "yid 'ong gnas su bde ba yi //",
    "T02D2470:143a-9": "rkyen tshogs dam tshigs kun ldan pas //",
    "T02D2470:143a-10": "snying rje chen po mdun bzhag la //",
    "T02D2470:143a-11": "gus pas sngon du gsol ba gdab //",
    "T02D2470:143a-12": "'dom gang srid 'phags nam mkhar ni //",
    "T02D2470:143a-13": "thub pa chen po 'khor los sgyur //",
    "T02D2470:143a-14": "bde chen yum dang lhan cig skyes //",
    "T02D2470:143a-15": "dpag med sras bcas bsgom par bya //",
    "T02D2470:143a-16": "sna tshogs dngos kun mchod pa'i sprin //",
    "T02D2470:143a-17": "kun du bzang spyod ji bzhin du //",
    "T02D2470:143a-18": "mchod byas sdig pa bsal nas su //",
    "T02D2470:143a-19": "rnam dag dbang bskur de rjes nod //",
    "T02D2470:143a-20": "lha dang bdag gnas rnam gsum du //",
    "T02D2470:143a-21": "rdo rje 'bru gsum mngon bsams la //",
    "T02D2470:143a-22": "dad dang thugs rje dam tshig gis //",
    "T02D2470:143a-23": "kha dog rim gsum 'od zer phyung //",
    "T02D2470:143a-24": "sku mchog snying po aom las 'od zer dkar po dang //",
    "T02D2470:143a-25": "gsung rgyun dri med a'a:las de bzhin dmar po'i 'od //",
    "T02D2470:143a-26": "rnam dag thugs bdag h'um las rnam 'phros rab sngo zer //",
    "T02D2470:143a-27": "bdag lus ngag yid gnas gsum la reg dri gsum sel //",
    "T02D2470:143a-28": "de rjes bdud rtsi dkar dmar sngo //",
    "T02D2470:143a-29": "dag byed rnam gsum man ngag bzhin //",
    "T02D2470:143a-30": "de 'og ye shes rnam gsum byug / mthar ni gnyis med zhi ba'o //",
    "T02D2470:143a-31": "shin tu gsang ba bde ba che //",
    "T02D2470:143a-32": "thig le gsum rgyun sbyor ba ni //",
    "T02D2470:143a-33": "de rjes blo gros chen pos bsgom //",
    "T02D2470:143a-34": "dbang bskur nas ni gshegs par rol //",
    "T02D2470:143b-0": "ting nge 'dzin gyi dbang bskur rdzogs @143b so /"
}