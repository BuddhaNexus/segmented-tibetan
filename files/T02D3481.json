{
    "T02D3481:130a-0": "@130a # // rgya gar skad du /",
    "T02D3481:130a-1": "tsanda ma h'a ro sha na s'a dha nam /",
    "T02D3481:130a-2": "bod skad du /",
    "T02D3481:130a-3": "gtum po chen po'i sgrub thabs //",
    "T02D3481:130a-4": "bcom ldan 'das mi g-yo ba la phyag 'chal lo //",
    "T02D3481:130a-5": "yid dang mthun pa'i sa phyogs 'ga' zhig tu stan bde ba la 'dug ste /",
    "T02D3481:130a-6": "rang gi snying gar padma 'dab ma brgyad pa'i steng",
    "T02D3481:130a-7": "du nyi ma'i dkyil 'khor la h'um yig nag po",
    "T02D3481:130a-8": "bsam par bya'o // de'i 'od zer gyis nam mkha'i phyogs bla ma dang /",
    "T02D3481:130a-9": "sangs rgyas dang ;",
    "T02D3481:130a-10": "byang chub sems dpa' dang /",
    "T02D3481:130a-11": "'chad par 'gyur ba'i gtum po chen po gdan drangs nas yang dag par mchod nas /",
    "T02D3481:130a-12": "sdig pa bshags pa dang /",
    "T02D3481:130a-13": "mi byed par sdom pa dang /",
    "T02D3481:130a-14": "dkon mchog gsum la skyabs su 'gro ba dang /",
    "T02D3481:130a-15": "bsod nams la rjes su yi rang ba dang ;",
    "T02D3481:130a-16": "bdag nyid dbul ba dang /",
    "T02D3481:130a-17": "byang chub tu sems bskyed pa la sogs pa byas nas /",
    "T02D3481:130a-18": "byams pa dang /",
    "T02D3481:130a-19": "snying rje dang /",
    "T02D3481:130a-20": "dga' ba dang /",
    "T02D3481:130a-21": "btang snyoms te tshad med pa'i gnas bzhi bsgom par byas nas /",
    "T02D3481:130a-22": "'gro ba 'di rnams rang bzhin med pa'i ngo bo",
    "T02D3481:130b-0": "nyid gzung ba @130b dang 'dzin pa las nges par",
    "T02D3481:130b-1": "grol ba rmi lam dang sgyu ma dang chu bur",
    "T02D3481:130b-2": "ltar stong pa nyid du bsgom par bya'o //",
    "T02D3481:130b-3": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D3481:130b-4": "de'i rjes su dri ma med pa'i nam mkha'i phyogs",
    "T02D3481:130b-5": "su padma 'dab ma brgyad pa'i steng du nyi ma'i",
    "T02D3481:130b-6": "dkyil 'khor la h'um yig nag po las skyes pa'i",
    "T02D3481:130b-7": "ral gri'i chang par h'um yig go //",
    "T02D3481:130b-8": "de'i 'od zer rnams kyis sangs rgyas kyi tshogs thams",
    "T02D3481:130b-9": "cad gdan drangs nas h'um gi yi ge la rab",
    "T02D3481:130b-10": "tu gzhug par bya'o //",
    "T02D3481:130b-11": "de nas h'um yig las byung ba'i me bskal ba'i",
    "T02D3481:130b-12": "me lta bur 'bar ba'i phreng ba 'khrigs pas gdug",
    "T02D3481:130b-13": "pa can gyi bdud 'joms pa /",
    "T02D3481:130b-14": "sprin nag chen po lta bu'i sku mdog can /",
    "T02D3481:130b-15": "sna tshogs pa'i rgyan dang rin po ches brgyan pa /",
    "T02D3481:130b-16": "rin po che'i cod pan can /",
    "T02D3481:130b-17": "gzhon nu zur phud lnga 'phro ba /",
    "T02D3481:130b-18": "kunda bzhin du zhal gtsigs shing ya sos ma mchu bsdams pa /",
    "T02D3481:130b-19": "gdug pa can skrag par 'jigs su rung ba'i sku la brten pa /",
    "T02D3481:130b-20": "khro gnyer bsdus pas rab tu 'jigs shing spyan gnyis zur mig tu blta ba /",
    "T02D3481:130b-21": "zhabs kyi pus mo g-yas pa nyi ma'i dkyil 'khor la btsugs pa /",
    "T02D3481:130b-22": "chu skyes la gnas pa'i nyi ma'i steng du zhabs g-yon pa 'degs par 'dod pa /",
    "T02D3481:130b-23": "phyag g-yas na h'um yig gi chang pa nas 'bar bzhin pa'i ral gri nag po /",
    "T02D3481:130b-24": "g-yon pa'i khu tshur sdigs mdzub kyis dpag tu med par 'khrugs pa'i khyab 'jug dang /",
    "T02D3481:130b-25": "dbang phyug dang /",
    "T02D3481:130b-26": "tshangs pa la sogs pa rnams la bsdigs shing nyon",
    "T02D3481:130b-27": "mongs pa'i dgra'i tshogs 'ching pa'i rdo rjes mtshan pa'i",
    "T02D3481:130b-28": "gser gyi zhags pa bsnams pa'o //",
    "T02D3481:130b-29": "'gro ba rnams kyi mngon par 'dod pa phun sum",
    "T02D3481:130b-30": "tshogs pa'i dga' ba ster bas gcig tu 'bar ba'i",
    "T02D3481:130b-31": "dpal ldan gtum po chen po bsgom par bya'o //",
    "T02D3481:130b-32": "bcom ldan 'das khro bo'i rgyal po chen po mi",
    "T02D3481:130b-33": "g-yo ba'i thugs kar padma dang nyi ma la gnas",
    "T02D3481:130b-34": "pa'i h'um yig las byung ba'i chang pa h'um gis",
    "T02D3481:130b-35": "mtshan pa'i ral gri yongs su gyur pa las h'um",
    "T02D3481:130b-36": "yig las skyes pa'i gtum po chen po gnyis pa",
    "T02D3481:130b-37": "thugs kar bzhugs pa'i bcom ldan 'das bsam par bya'o",
    "T02D3481:130b-38": "// de'i yang thugs ka'i padma dang nyi ma la",
    "T02D3481:130b-39": "gnas pa'i h'um yig nag po las drang por skyes",
    "T02D3481:130b-40": "// pa / de'i ral gri'i yu ba h'um yig gis mtshan pa /",
    "T02D3481:131a-0": "de'i @131a * //",
    "T02D3481:131a-1": "'od zer gyis bkug pa'i ye shes sems dpa' dam",
    "T02D3481:131a-2": "tshig sems dpa' dang 'dra bar bltas nas dza:yig gis",
    "T02D3481:131a-3": "dgug cing / zhal bsil dang bsang gtor la sogs",
    "T02D3481:131a-4": "pas phyogs su byon nas h'um yig gis de la",
    "T02D3481:131a-5": "de bzhin du gzhug par bya'o //",
    "T02D3481:131a-6": "bam yig gis bcing bar bya'o //",
    "T02D3481:131a-7": "ho:yig gis mnyes par bya ste /",
    "T02D3481:131a-8": "'o ma dang 'o ma 'dres pa bzhin du ro gcig tu gyur pa'i gtso bo bsgom par bya'o //",
    "T02D3481:131a-9": "bcom ldan 'das kyi spyan dag dang /",
    "T02D3481:131a-10": "snyan dag dang /",
    "T02D3481:131a-11": "shangs kyi bu ga dag dang /",
    "T02D3481:131a-12": "zhal dang /",
    "T02D3481:131a-13": "dbu dang /",
    "T02D3481:131a-14": "thugs rnams su ji ltar sbyor pa'i rim pas rnam par snang mdzad dang /",
    "T02D3481:131a-15": "mi bskyod pa dang /",
    "T02D3481:131a-16": "rin chen 'byung ldan dang /",
    "T02D3481:131a-17": "'od dpag tu med pa dang /",
    "T02D3481:131a-18": "don yod grub pa dang /",
    "T02D3481:131a-19": "bdag med ma rnams te /",
    "T02D3481:131a-20": "yan lag drug rnams la dgod par bya'o //",
    "T02D3481:131a-21": "thugs kar gnas pa'i h'um yig las byung ba'i 'od",
    "T02D3481:131a-22": "zer gyis de bzhin gshegs pa lnga dang lha mo'i",
    "T02D3481:131a-23": "tshogs rnams bkug nas bdud rtsi lngas gang ba'i bum",
    "T02D3481:131a-24": "pas khrus bya zhing mi bskyod pas dbu brgyan pa'o",
    "T02D3481:131a-25": "// lha mo rnams kyis rnam pa sna tshogs pa'i gar dang /",
    "T02D3481:131a-26": "rol mo la sogs pa sna tshogs pa'i mchod pa la sogs pas mnyes par bya'o //",
    "T02D3481:131a-27": "de nas bcom ldan 'das gzhan don la brtson pas sems can thams cad la 'dod chags dang /",
    "T02D3481:131a-28": "zhe sdang dang /",
    "T02D3481:131a-29": "gti mug la sogs pa khyab 'jug dang /",
    "T02D3481:131a-30": "dbang phyug dang /",
    "T02D3481:131a-31": "tshangs pa dang /",
    "T02D3481:131a-32": "'dod lha la sogs pa rnams kyi gti mug chen po'i dra ba dang /",
    "T02D3481:131a-33": "zhe sdang chen po'i dra ba dang /",
    "T02D3481:131a-34": "'dod chags chen po'i dra ba rnams kyi ma rig",
    "T02D3481:131a-35": "pa'i mun pas srid pa'i 'khor lor 'khyams pa de",
    "T02D3481:131a-36": "rnams blta bar bya'o //",
    "T02D3481:131a-37": "de nas snying ga'i sngags las 'phros pa'i khro bo'i",
    "T02D3481:131a-38": "rgyal po chen po dpag tu med pas bdud kyi",
    "T02D3481:131a-39": "dpung gi tshogs rnams gcer bu skra grol ba du",
    "T02D3481:131a-40": "bzhin pa skyabs med pa rnams la rdo rje'i zhags",
    "T02D3481:131a-41": "pas bcings shing ral gri rnon pos dum bur gtubs",
    "T02D3481:131a-42": "shing bcad nas slar yang byams pa'i sems kyis dri",
    "T02D3481:131a-43": "ma med pa'i chos la bcug nas rang gi go",
    "T02D3481:131a-44": "'phang la dgod par bya'o //",
    "T02D3481:131a-45": "bsam gtan gyis skyo na sngags bzlas par bya'o //",
    "T02D3481:131a-46": "thugs ka dang smin ma'i bar du mnyam du gnas",
    "T02D3481:131a-47": "pas sna tshogs de bzhin nyid gcig tu gyur pa'i",
    "T02D3481:131b-0": "sku mgon @131b po gtum po chen po'i sngags bzlas",
    "T02D3481:131b-1": "pa tsam gyis gdul dka' ba rnams 'dul ba dang",
    "T02D3481:131b-2": "/ dul ba rnams dbang du bya ba dang /",
    "T02D3481:131b-3": "zhi ba dang /",
    "T02D3481:131b-4": "srung ba dang /",
    "T02D3481:131b-5": "sbed pa dang /",
    "T02D3481:131b-6": "mnyes pa dang /",
    "T02D3481:131b-7": "rgyas pa dang /",
    "T02D3481:131b-8": "de bzhin du bskrad pa dang /",
    "T02D3481:131b-9": "dgug pa dang /",
    "T02D3481:131b-10": "gsad pa dang /",
    "T02D3481:131b-11": "skrag pa'i las thams cad 'grub par 'gyur ro //",
    "T02D3481:131b-12": "aom tsanda ma h'a ro sha na h'um phat /"
}