{
    "T02TD1504E:271a-0": "@271a # // rgya gar skad du /",
    "T02TD1504E:271a-1": "shr'i tsakra samba ra sa ha dza tatta a'a lo ka / bod skad du /",
    "T02TD1504E:271a-2": "dpal 'khor lo sdom pa'i lhan cig skyes pa'i de kho na nyid snang ba /",
    "T02TD1504E:271a-3": "dpal 'khor lo sdom pa la phyag 'tshal lo //",
    "T02TD1504E:271a-4": "gang la brten nas rang rig bde chen po //",
    "T02TD1504E:271a-5": "stong dang snying rje dbyer med mtshon pa'i gzhi //",
    "T02TD1504E:271a-6": "chos dang longs sprul bde ba chen po yi //",
    "T02TD1504E:271a-7": "rang bzhin rtsa yi 'khor lo'i mgon btud nas ;",
    "T02TD1504E:271a-8": "/'khor lo bde mchog dpal rim las byung las //",
    "T02TD1504E:271a-9": "spyod 'chang mgon po'i zhal snga las rnyed pa'i //",
    "T02TD1504E:271a-10": "rang rig bde chen ye shes mtshon pa'i thabs //",
    "T02TD1504E:271a-11": "dpyid dang thig le bsgom pa'i man ngag bshad //",
    "T02TD1504E:271a-12": "bsam gtan khang pa rnam g-yeng skye bo yi //",
    "T02TD1504E:271a-13": "'du 'dzi dang bral rnam par dpen pa'i sar //",
    "T02TD1504E:271a-14": "yongs su 'dzin pa ma lus rnam spangs te //",
    "T02TD1504E:271a-15": "mi g-yo rtse gcig ting 'dzin mchog bsgrub bya //",
    "T02TD1504E:271a-16": "bde ba'i stan gnas rdo rje skyil klung dang //",
    "T02TD1504E:271a-17": "lag gnyis mnyam par gzhag pa'i phyag rgya can //",
    "T02TD1504E:271a-18": "lus bsrangs nas ni mgrin pa dgug pa dang //",
    "T02TD1504E:271b-0": "mig @271b gnyis sna yi rtse mor mnyam sbyar zhing //",
    "T02TD1504E:271b-1": "gang la rgyan dang cha lugs phyag mtshan dang //",
    "T02TD1504E:271b-2": "mtshan dang dpe byad ma lus yongs rdzogs pa //",
    "T02TD1504E:271b-3": "rang snang shes rab phag mo dang 'dus pa'i //",
    "T02TD1504E:271b-4": "gnyis med bde ba'i rang bzhin rang lta'i sku //",
    "T02TD1504E:271b-5": "sgyu ma smig rgyu dri za'i grong khyer dang //",
    "T02TD1504E:271b-6": "bar ma'i srid dang chu zla lta bu yi //",
    "T02TD1504E:271b-7": "lus kyi dbus gnas sa sogs 'byung ba bzhi //",
    "T02TD1504E:271b-8": "byams dang snying rje dga' dang btang snyoms dang //",
    "T02TD1504E:271b-9": "spyan sogs rig ma bzhi yi bdag nyid dang //",
    "T02TD1504E:271b-10": "chos dang longs sprul bde ba che rang bzhin //",
    "T02TD1504E:271b-11": "ae bam ma y'a rtsa yi 'khor lo la //",
    "T02TD1504E:271b-12": "dbyangs dang gsal byed byang chub yi ger ldan //",
    "T02TD1504E:271b-13": "rdul dang snying stobs mun pa'i rang bzhin gyi //",
    "T02TD1504E:271b-14": "rtsa gsum gyis ni yang dag sprel byas pa //",
    "T02TD1504E:271b-15": "yon tan skyon gyi rang bzhin rtsa gnyis la //",
    "T02TD1504E:271b-16": "brten nas steng dang 'og gi sgo gnyis nas //",
    "T02TD1504E:271b-17": "'byung dang 'jug pa srog dang rtsol ba yi //",
    "T02TD1504E:271b-18": "gang du mi g-yo rtse gcig gyur pa las //",
    "T02TD1504E:271b-19": "dang po ri dags sred bzhin snang ba dang //",
    "T02TD1504E:271b-20": "mchan gnyis pa dang du ba'i rnam pa can //",
    "T02TD1504E:271b-21": "gsum pa srin bu me khyer dang 'dra zhing //",
    "T02TD1504E:271b-22": "bzhi pa sgron ma 'bar ba lta bu dang //",
    "T02TD1504E:271b-23": "mtshan ma lnga pa rnam par ma brtags par //",
    "T02TD1504E:271b-24": "sprin med nam mkha' lta bu 'byung 'gyur zhing //",
    "T02TD1504E:271b-25": "de tshe gang du ye shes me 'bar pa //",
    "T02TD1504E:271b-26": "gsal ba glog gi 'od dang mtshungs pa yi //",
    "T02TD1504E:271b-27": "steng du 'phro bas bdud rtsi'i rgyun 'bebs shing //",
    "T02TD1504E:271b-28": "bde chen rang rig ye shes ster bar byed //",
    "T02TD1504E:271b-29": "gang la brtan nas skyes pa'i ye shes dang //",
    "T02TD1504E:271b-30": "rang rig las gzhan brjod par mi nus shing //",
    "T02TD1504E:271b-31": "dngos dang dngos med rtog pa las grol ba //",
    "T02TD1504E:271b-32": "bde chen de bzhin nyid la bdag phyag 'tshal //",
    "T02TD1504E:271b-33": "gang zhig skyes pas thog med 'khor ba nas //",
    "T02TD1504E:271b-34": "bsags pa'i sgrib pa ma lus kun spong ba //",
    "T02TD1504E:271b-35": "gnyis med ba bde ba chen po'i rang bzhin gyi //",
    "T02TD1504E:271b-36": "gnyug ma'i ye shes de la bdag phyag 'tshal //",
    "T02TD1504E:271b-37": "rtog pa gang gis rtog pa kun gcod cing //",
    "T02TD1504E:271b-38": "sna tshogs snang ba'i dngos kun der mtshon pa //",
    "T02TD1504E:271b-39": "bde chen rang rig ye shes gcig pu ba //",
    "T02TD1504E:271b-40": "gnyis med rtogs pa'i mchog la bdag phyag 'tshal //",
    "T02TD1504E:271b-41": "gang la bstod dang gang gis bstod pa dang //",
    "T02TD1504E:272a-0": "ji ltar @272a * //",
    "T02TD1504E:272a-1": "bstod cing phyag 'tshal dang bral ba //",
    "T02TD1504E:272a-2": "spros tshogs gdags pa'i mtha' las rab 'das pa'i //",
    "T02TD1504E:272a-3": "mnyam nyid de bzhin nyid la bdag phyag 'tshal //",
    "T02TD1504E:272a-4": "gang zhig goms pa mthar phyin pas //",
    "T02TD1504E:272a-5": "kun du rtog pa kun spong zhing //",
    "T02TD1504E:272a-6": "rnam par mi rtog ye shes mchog / tshe 'di nyid la ster bar byed //",
    "T02TD1504E:272a-7": "brtul zhugs sbyong 'chang bla med pa //",
    "T02TD1504E:272a-8": "'bar ba'i gtso bo'i bka' drin las //",
    "T02TD1504E:272a-9": "rtog pa'i don gang 'dir bsdus pas //",
    "T02TD1504E:272a-10": "'gro kun rdo rje 'chang thob shog / dpal 'khor lo sdom pa'i lhan cig skyes pa'i de kho na nyid snang ba slob dpon chen po dpag med rdo rjes mdzad pa /",
    "T02TD1504E:272a-11": "rgya gar gyi mkhas pa da'i pam ka ra rakshi ta dang /",
    "T02TD1504E:272a-12": "a'a ts'ar+ya mar pa chos kyi dbang phyug gis bsgyur ba'o//"
}