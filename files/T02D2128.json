{
    "T02D2128:173b-0": "@173b # // rgya gar skad du /",
    "T02D2128:173b-1": "shr'i ae ka dza t'i bha ga w'a na sto tra /",
    "T02D2128:173b-2": "bod skad du /",
    "T02D2128:173b-3": "dpal bcom ldan 'das ral pa gcig pa la bstod pa /",
    "T02D2128:173b-4": "bcom ldan 'das ral pa gcig pa la phyag 'tshal lo //",
    "T02D2128:173b-5": "dpa' bo gang zhig dus gsum rgyal ba'i thugs rje thugs las sprul pa'i sku //",
    "T02D2128:173b-6": "mkha' ltar stong nyid ma ltar snying rje byams sogs tshad med las byung ba //",
    "T02D2128:173b-7": "padma nyid bus bde chen thob pa de bzhin mi ro khros pa yi //",
    "T02D2128:173b-8": "sna tshogs gdan stengs ye shes yig 'bru tam las yongs gyur thod pa dang //",
    "T02D2128:173b-9": "gri gug las grub h'um dang phyag mtshan 'gro ba'i don sgrub byed pa'i rgyu //",
    "T02D2128:174a-0": "'bar las gtam byas 'jigs @174a * //",
    "T02D2128:174a-1": "pa'i sku chen shin tu mi bzad rnams pa'i sku //",
    "T02D2128:174a-2": "'gyings pag rab brtan gzi brjid dpal 'bar nyon mongs sgrib tshogs bsreg pa yi //",
    "T02D2128:174a-3": "ye shes me 'bar kun nas 'khyil ba'i 'od zer drag po dpung 'khrigs shing //",
    "T02D2128:174a-4": "sdig pa'i 'jom stabs h'um sgra dang bcas drag po'i gad mo can //",
    "T02D2128:174a-5": "phyogs bcur gar 'gyed mi thub gcig tu lha klu ha min dpung las rgyal //",
    "T02D2128:174a-6": "bde chen rgyal po gnyis med mchog dags rtag tu sdug bsngal rnams gnon rtsal //",
    "T02D2128:174a-7": "rgyal ba dgra rgyal sdug bsngal sdig 'joms dpa' bo dpa' chen la phyag 'tshal //",
    "T02D2128:174a-8": "gar dgu'i nyams ldan cung zad zhil zhi zhing khro dang khro zhing zhi //",
    "T02D2128:174a-9": "brtul zhugs mchog 'dzin stobs bcu'i dbang phyug mi dang lha las rnam par rgyal //",
    "T02D2128:174a-10": "sa gsum bdag po lha yi ltar gyur bde gshegs ma lus phrin las bsgrubs //",
    "T02D2128:174a-11": "mi g-yo mi 'gyur rtag tu brtan nas de bzhin nyid yul zab mo'i lam //",
    "T02D2128:174a-12": "sgyu ma mkha' 'gro nyid kyi thugs chud ma lus 'gro la rjes chags nas //",
    "T02D2128:174a-13": "slar yang 'dir zhugs skal ldan srog chags snying gi padmo kha phye nas //",
    "T02D2128:174a-14": "chags med chags bral gti mug las grol rab tu",
    "T02D2128:174a-15": "sdang ba rnam par bshig / kun du rtog spangs",
    "T02D2128:174a-16": "rab tu brtan gnas nges pa'i sar chud de nyid",
    "T02D2128:174a-17": "thugs rjes khros pa yi //",
    "T02D2128:174a-18": "'jigs byed skur bstan 'bar ba'i zhal gsum dkar dang",
    "T02D2128:174a-19": "dmar po sngon po'i mdog / spyan gsum thogs med",
    "T02D2128:174a-20": "smra smin ser g-yo ba'i ba sbu gyen du 'greng",
    "T02D2128:174a-21": "// dmar zlum spyan ba zlog 'od 'bar las byung bgegs tshogs bsreg pa'i me stag 'phro //",
    "T02D2128:174a-22": "ye shes rnon po'i mche ba gnyis gtsigs rngams shing bzhad pa'i zhal bgrad de //",
    "T02D2128:174a-23": "ha ha'i sgra sgrogs rta skad mtshor ba'i nga ro ku tso gad rgyangs 'byin //",
    "T02D2128:174a-24": "rtabs shing rab brgyal 'khrugs pa'i skad gsang ngar ngar rab ser 'o 'dod 'bod //",
    "T02D2128:174a-25": "gdug pa'i snying 'byin ma rungs snang 'tshod gcong sgra drag pos sa 'khrugs pa //",
    "T02D2128:174a-26": "rnam rgyal khro bo bdud dgra dpung 'dul phrin las lha dbang khyod phyag 'tshal //",
    "T02D2128:174a-27": "dmar ser 'gying ba'i ral pa gcig bcas bde gshegs gtso bo mi bskyod pas //",
    "T02D2128:174b-0": "@174b dregs pa'i dbu rgyan sangs rgyas rnam lnga'i mi thod 'jigs pa'i phreng ba can //",
    "T02D2128:174b-1": "autpal padmo mi yi rgyu zhags sbrul gdug khros pa'i rna rgyan can //",
    "T02D2128:174b-2": "de bzhin mi rus rin chen sbrul rgyan shin tu 'od 'bar 'jigs pa yi //",
    "T02D2128:174b-3": "rgyan rnams kyis brgyan sil sil sgra sgrogs kun nas bsdigs pa'i stabs kyis 'gyed pa'i tshul //",
    "T02D2128:174b-4": "phyag g-yas gri gug rdo rje ral gri de bzhin g-yon phyag mgo byed dang //",
    "T02D2128:174b-5": "autpal sdong mdzes dri bsung yid 'phrog phyogs bcur ngad ldan thugs kar 'dzin //",
    "T02D2128:174b-6": "dpal ldan gtso bo'i thub pa thub mchog mi pham gcig pu rnam par gnon//",
    "T02D2128:174b-7": "stang stabs pa grad pas phat ces brjod cing lha yi brtan po mi 'gul zhabs g-yas ni //",
    "T02D2128:174b-8": "dbugs bral gtso bo'i mgo bo nas brdzis g-yon pas gzhi bas pa'i rkang gnyis mnan //",
    "T02D2128:174b-9": "dpa' bo stag lpags spu rtse rab 'khrug du ba 'khyil 'dra gson pa ni //",
    "T02D2128:174b-10": "bshus pa'i yod la da ltar khrag 'jag glo bur stabs pas blangs nas su //",
    "T02D2128:174b-11": "khros pas bskyod 'dra mi yi skyob pa pha rol dpung rnams rnam bzlog cing //",
    "T02D2128:174b-12": "nyid kyi phyogs bsrung zhi rgyas dbang dra ma lus gsang sngags mngon par bsgrub //",
    "T02D2128:174b-13": "thog med rab ltar shin tu mi zlogs kun gyis mi thub thub dka' ba ;",
    "T02D2128:174b-14": "/ nam mkha' kun khyab sa chen g-yos mdzad bde gshegs gtso bo khyod phyag 'tshal //",
    "T02D2128:174b-15": "gang gi snying ni gtso bo chu skyes gsar 'khrungs phyogs kyis mtshon 'dra'i kha dog can //",
    "T02D2128:174b-16": "dkar ser dmar ljang rab tu gsal rgyal de dbus rab tu 'bar ba'i h'um //",
    "T02D2128:174b-17": "ye shes 'od 'phros 'gro ba'i sdig bsregs phyogs bcur mkhas khyab 'gengs pa yi //",
    "T02D2128:174b-18": "me lce'i phreng dkrigs mkha' la nyi ltar kun nas rtag tu lham me ba //",
    "T02D2128:174b-19": "de yi mthar ni ngag gi 'bru skar ma'i 'od can rnam pa'i bzhi //",
    "T02D2128:174b-20": "gsal bar bltas te mchod sogs sngon 'gro ji bzhin ji snyed tshogs bsgrubs nas //",
    "T02D2128:174b-21": "grub pa'i las ni rnam bzhi'i phrin las sa gsum lus can kun spro mdzad //",
    "T02D2128:174b-22": "de las slar 'ongs dkar bsil lus ngag yid kyi",
    "T02D2128:174b-23": "dri ma rnam bar dag / byas nas rdo rjes",
    "T02D2128:174b-24": "bla ma'i zhal blangs de nyid ye shes mnyam zhag",
    "T02D2128:175a-0": "ste // @175a * //",
    "T02D2128:175a-1": "sku gsung thugs dag de bzhin dag de'ang dri med gang yin gang //",
    "T02D2128:175a-2": "de nyid ye shes dang shes bral mtha' rnams las dben kun spyod pa //",
    "T02D2128:175a-3": "rnal 'byor chen po bde chen de ni bla ma'i drin thob khyod kyis bsgrubs //",
    "T02D2128:175a-4": "brtse ba'i rgyud bskyod byin rlabs me ni rnam mdun rnam gsum ye shes snying po lce mdud bcas //",
    "T02D2128:175a-5": "sa gsum na khyab bdag dang bdag med yod med dri ma ma lus las //",
    "T02D2128:175a-6": "rnam dben de ni rgyal pa'i sku zhes 'dren pa khyod kyis mthu ston cing //",
    "T02D2128:175a-7": "de rjes dri med sgyu 'dra mkha' 'dra rnam gsum rnam thar sgo spyod pa //",
    "T02D2128:175a-8": "so so rang rig snying gi dbus gnas bde gshegs snying po rtogs dka' ba //",
    "T02D2128:175a-9": "rtogs mdzad dam pa drang srong mi dbang lha yi",
    "T02D2128:175a-10": "dbang phyug ral pa gcig / kun rtog mi zad",
    "T02D2128:175a-11": "'ching ba mi gnas shes rab pha rol phyin dbang",
    "T02D2128:175a-12": "gis // gcod pa'i mtshon cha shes rab ral gri chags med chags bral autpal mtshan //",
    "T02D2128:175a-13": "bzlas brjod dka' thub sbyin sreg gtong sogs sgrub pa'i mtshan ma brgya phrag gis //",
    "T02D2128:175a-14": "mnyam par mi nus gang zhig lam min de nyid de lam gzhan min pa //",
    "T02D2128:175a-15": "shin tu zab mo gsang ba'i lam gyur yang dag sbas pa mngon rnyed pa //",
    "T02D2128:175a-16": "dpal gyi dpal dbang srid gsum thi bas po'i mun 'joms ral pa gcig 'chang khyod //",
    "T02D2128:175a-17": "phyag 'tshal dpal ldan 'jig rten gsum rgyal po //",
    "T02D2128:175a-18": "sku gsung thugs dag srid 'joms pa //",
    "T02D2128:175a-19": "zhi bas mi bsnyel phrin las sgrub //",
    "T02D2128:175a-20": "lha yi lha mchog ral pa gcig / dus gsum rgyal ba'i ye shes kyi //",
    "T02D2128:175a-21": "mkha' dbyings las byung lha mchog nyid //",
    "T02D2128:175a-22": "ye shes 'od zer steng 'bar ba //",
    "T02D2128:175a-23": "gzhan gyis mi thub ral pa thub pa gcig / sna tshogs pad nyid thod par ro //",
    "T02D2128:175a-24": "h'um dang gri gug las byung ba //",
    "T02D2128:175a-25": "ye shes sku mchog zhal gsum phyag / bzhi ldan bcom ldan khyod phyag 'tshal //",
    "T02D2128:175a-26": "gri gug ral gri thod pa dang //",
    "T02D2128:175a-27": "autpal 'dzin mdzad 'jigs pa'i sku //",
    "T02D2128:175a-28": "padmo yi ge rnam pa lngas //",
    "T02D2128:175a-29": "sa gsum sbyong mdzad khyod phyag 'tshal //",
    "T02D2128:175a-30": "mdag pa dang dag pa dag / dri med de ni ye shes dngos //",
    "T02D2128:175a-31": "thogs med rtag tu bsgyur nas ni //",
    "T02D2128:175b-0": "'gro ba'i don bsgrub khyod @175b phyag 'tshal //",
    "T02D2128:175b-1": "dran pa tsam gyis bdud 'dul zhing //",
    "T02D2128:175b-2": "dgra 'joms nyon mongs kun bsreg pa //",
    "T02D2128:175b-3": "bde chen snying rje stong pa nyid //",
    "T02D2128:175b-4": "ro myong mdzad la phyag 'tshal lo //",
    "T02D2128:175b-5": "bcom ldan dpa' mo khro mo'i sku //",
    "T02D2128:175b-6": "gzhon nu sgeg mo 'jigs ma yi //",
    "T02D2128:175b-7": "sku gsung thugs kyi dgyes rol gcig /",
    "T02D2128:175b-8": "dam du 'khyud phyag bcas khyod 'dud //",
    "T02D2128:175b-9": "gdul bya'i rigs ni ji bzhin du //",
    "T02D2128:175b-10": "khyed kyis mdzad pa'i rim pa yang //",
    "T02D2128:175b-11": "de bzhin nyid de phun sum tshogs //",
    "T02D2128:175b-12": "ral pa gcig mnga' khyod phyag 'tshal //",
    "T02D2128:175b-13": "bcom ldan 'das dpal ral pa gcig pa la bstod pa /",
    "T02D2128:175b-14": "kha che'i pandi ta chen po buddha shr'i bha dra dang /"
}