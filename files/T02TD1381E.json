{
    "T02TD1381E:267a-0": "@267a # // rgya gar skad du /",
    "T02TD1381E:267a-1": "shra'i k'a la tsakra dda ka stu ti n'a ma /",
    "T02TD1381E:267a-2": "bod skad du /",
    "T02TD1381E:267a-3": "dpal dus kyi 'khor lo'i bstod pa rgyun chags pa zhes bya ba bcom ldan 'das dpal dus kyi 'khor lo la phyag 'tshal lo //",
    "T02TD1381E:267a-4": "gang zhig mtha' yas sangs rgyas chos mnga' zhing //",
    "T02TD1381E:267a-5": "sangs rgyas rnams kyi sku yi sprul pa yis //",
    "T02TD1381E:267a-6": "'phrul byed sku rnams rang bzhin mtshan nyid sku //",
    "T02TD1381E:267a-7": "gcig pu bde ba chen po rgyal gyur cig / gang zhig rab zab thams cad mkhyen pa'i yang //",
    "T02TD1381E:267a-8": "rtsis las 'das shing yan lag dang bral pa //",
    "T02TD1381E:267a-9": "de nyid lus can gyur na blun pos kyang //",
    "T02TD1381E:267a-10": "dpyad par bya ba'i spyod yul dag tu gyur //",
    "T02TD1381E:267b-0": "aanda rnyil dang la dang autpala sngo po dri med mkha' 'dra char sprin phreng ba bzar ma'i me tog mdog mtshungs 'od zer dra ba rab 'bar nam mkha' 'gengs mdzad mthon mthing rin chen ri 'dra'i mthar 'khrungs byu ru'i ri mchog rin chen rtse 'dra gzhon mdo gzhal ni zhabs dang sor mos rnam par bkra zhing yan lag mdzes gyur dgra dang bdud sde'i gdong la dris bsgos rab 'jigs 'byer byed phyag rgya 'dzin mdzad 'jigs rung dus mthar chem chem sgra sgrogs chu gter chad 'dra nyi ma stong lhag 'od zer dang ldan sna tshogs yum gyi glog 'gyur dang 'brel bsam gtan sgeg ldan zhi ba rab khros gsum gsum spyan 'phro rig byed zhal gyi chu skyes zhal grvar rab shar 'char ka zla ba'i dum 'dra ches gsal mche ba'i myu @267b gu dang ldan rtsa ba'i zhal sngo g-yas gdong dmar zhing bzhin rgyab ser la zla 'dra dkar pos g-yon zhal rab brgyan dri med mthing ga dkar dmar mgrin pa gsum ldan rtsib logs gnyis la de bzhin phrag 'brel thal gong so sor legs 'brel dpung pa gnyis kyis rab brgyan de nyid re rer lag gnyis nyer skyes lag pa rnams kyis rdo rje dril bu ral gri phub zlum gsal shing khatv'am gri gug thod pa mda' dang gzhu 'dzin lcags kyu zhags pa rin chen rab 'bar padma dgra stva me long lag pa 'jigs rung tshangs mgo 'khor lo ches gsal mdud dang mdung lag dbyug to tho ba lu gu rgyud 'chang cang te'u dkrol sgras bgegs kyi tshogs skrod du pa'i mdog 'dra ral pa rab brtsegs zla dum gyis brgyan cod pan rtser bzhugs 'dren pa dag dang de bzhin 'od zer lnga 'bar mgo lnga'i phreng ba sna tshos rdo rje nor bu dang ni rdo rje'i cod pan rab 'chang thub pa ma lus rtog bral dpag bsam ljon pa nyi shu bzhi phyag yal ga rab ldan sna tshogs padma zla nyi mun pa dus me'i steng na drag po dkar la lus med dmar ba'i lus la ri sras dga' ma dag gis du zhing 'jus pa'i dkar dmar mdog can g-yas brkyang stabs la stag gi pags pa'i na bza' rab dpyangs thal ba dang ni dag byed la sogs phyag rgya 'dzin mdzad khrag gi rgyun 'dzag mgo phreng ngo shal phyag dang zhabs sor lnga lnga'i mdog can de nang tshigs gsum dmar nag zla 'od 'og pag mgul rgyan snyan chas brgyan cing rkang pa sa 'dzin khur gyis rab mnan 'byung po'i dbang phyug dregs can dregs pa'i ri bo rab 'joms sil sil sgra sgrogs rkang gdub dang ldan sna tshogs yum gyi nu gnyis bum par rab gang dga' bde bdud rtsis dbang bskur bsil bar gyur pas lus kyi sa skyes pa spu rab rgyas dregs bcas rdo rje yan lag 'khyud cing skye ba kun 'joms 'dod chags med 'bar nyes pa'i bud shing ma lus bsregs pa'i thal bas rab mchod 'dod chags me las cung zad 'thigs pa'i phreng gyur zla ba rdo rje rdul thigs zil bsten dgyes pa'i rol pas rab gnas dga' ma'i yan lag gnyis kyis bsdams shing mgrin nas legs brjid brtul zhugs 'dzin mdzad dga' mas mgul 'khyud lag gnyis zhags pas 'ching bzhin ma lus rnam par 'gyur @268a * //",
    "T02TD1381E:267b-1": "bas rgya chen sku la lhan cig rab btud dga' ba la brtson rdo rje yan lag bzang ldan ma yi zhal gyi zla ba bdud rtsis tshim spyan tsa kor dang 'dra dus kyi 'khor lo dang po'i sangs rgyas rdo rje sems chen 'jam pa'i rdo rje blo gros mchog ster grub chen stsol mdzad 'jig rten mgon po de la lus dang ngag dang yid kyis rtag tu bdag ni phyag 'tshal lo /",
    "T02TD1381E:270a-1": "mgu rab stsol sgeg dang dpa' bo mi sdug drag shul snying rje la sogs sna tshogs ro yis 'jig rten rtag srung sprul sku gar mdzad he ru ka gtso rkang 'og mi yul bde 'gro gzugs gcig gzugs bzang gzugs ngan ma lus gzugs spangs te nyid gsum ldan rdo rje gsum bdag sems gsum dbyer med rnal 'byor bzhi dag byang chub bzhi rtogs sku bzhi rab grub tshangs pa'i gnas bzhi mig lnga dang ldan ye shes lnga bdag dag pa'i dbang po rdo rje ba spu steng gi tshangs bug gtsug tor 'khor lo'i nang khyab bcu drug dga' bas rab gang ye shes chen po'i khams kyis cher rdzogs bcu drug cha yis shes rab snang ba gtsug tor chen po'i 'khor lo dag tu 'gyur ba med gnas de nyid sa dang reg byed las skyes rlung dang nam mkha'i khams kyi rang bzhin mgo bo mgrin pa snying ga dang ni gsang ba la gnas zla ba nyi ma dus kyi me dang mun pha la zhugs dri med skyas mchog legs smin dngul chu zhes bya'i mtshan mthar ye shes dam pa bla med tshul khrims dam pa'i chos grub khyab bdag 'jig rten ma lus mthar byed log par lta 'joms 'jig rten mun sel dus kyi 'khor lo tshangs chen khyab 'jug rdo rje can bde 'gyur rnams kyis mchod bstod bsten cing spyi bos rab gtugs 'byung po dri za gnod sbyin lto 'phye zhing skyong la sogs pa dang 'jig rten skyong bas rab bsten mgon po de la rtag tu bdag gis bla med byang chub por sems ni bskyed bgyi'o /",
    "T02TD1381E:270a-3": "// / de ltar bdag gis rgyun chags bstod pa bgyis pa las //",
    "T02TD1381E:270a-4": "bsod nams gang des dus mthar 'gro ba skye ba yi //",
    "T02TD1381E:270a-5": "'khri shing 'di ni rgyal ba'i sras kyi me tog dang //",
    "T02TD1381E:270a-6": "byang chub ces bya'i 'bras bur 'bras dang bcas gyur cig / dpal dus kyi 'khor lo'i bstod pa rgyun chags pa zhes bya ba /",
    "T02TD1381E:270a-7": "ka li dka'i rgyal po'i bla ma sde snod gsum bshad pa'i mkhas pa chen po legs pa'i grags pas mdzad pa rdzogs so /",
    "T02TD1381E:270a-9": "// / rgya gar ghi pandi ta bi n'a ya shr'i mi tra dang /",
    "T02TD1381E:270a-10": "ldan ma tshul khrims seng ges chu mig ring mor bsgyur ba'o//"
}