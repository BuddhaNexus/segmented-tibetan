{
    "NG0585:1": "@#// rgya gar skad du /",
    "NG0585:2": "e man tra sarba tsi na tsakra rbad ma tan+t+ra na ma tha /",
    "NG0585:3": "bod skad du /",
    "NG0585:4": "drag sngags thams cad 'dus pa'i 'khor lo drag sngags gcod pa'i rgyud ces bya ba /",
    "NG0585:5": "bcom ldan 'das drag po 'jigs byed kyi rgyal po la phyag 'tshal lo //",
    "NG0585:6": "'di skad bdag gis thos pa'i dus gcig na /",
    "NG0585:7": "bcom ldan 'das 'jigs byed chen po gzir cing gnod byed kyi rgyal po /",
    "NG0585:8": "dur khrod chen po'i gnas shin tu 'jigs shing skyi bung ba la yang ba'i gnas na /",
    "NG0585:9": "'khor nyid las mi zhan pa'i khro bo khro mo dang */",
    "NG0585:10": "gzhan yang phyag na rdo rje la sogs pa byang chub sems dpa' rnams dang *//",
    "NG0585:11": "dregs pa can gyi tshogs bdud dang */",
    "NG0585:12": "smu dang */",
    "NG0585:13": "rgyal po dang */",
    "NG0585:14": "btsan dang */",
    "NG0585:15": "mgon po dang */",
    "NG0585:16": "gza' dang */",
    "NG0585:17": "rdo rje legs pa dang */",
    "NG0585:18": "klu la sogs pa dang */",
    "NG0585:19": "gzhan yang ma mo'i tshogs mang po dang *//",
    "NG0585:20": "bdud mo dang */",
    "NG0585:21": "srin mo dang */",
    "NG0585:22": "thams cad 'dus nas gnas so //",
    "NG0585:23": "de'i tshe bcom ldan 'das 'jigs byed chen po des",
    "NG0585:24": "dregs pa thams cad drag pos gzir cing yongs su",
    "NG0585:25": "gcod pa zhes bya ba'i ting nge 'dzin la bzhugs",
    "NG0585:26": "so // ting nge 'dzin de yi mthus sa gzhi thams cad rab tu g.yos so //",
    "NG0585:27": "lo ka thams cad rab tu g.yos pa dang */",
    "NG0585:28": "'gul ba dang */",
    "NG0585:29": "rab tu 'gul ba dang */",
    "NG0585:30": "ldeg pa dang */",
    "NG0585:31": "rab tu ldeg pa dang */",
    "NG0585:32": "'od dang sgra la sogs pa sna tshogs byung ngo *//",
    "NG0585:33": "de'i tshe phyag na rdo rje la sogs pa nyid las mi @#//",
    "NG0585:34": "gzhan pa'i 'khor rnams kyis /",
    "NG0585:35": "dpal 'jigs byed chen po dang thabs shes rab gnyis",
    "NG0585:36": "med pa'i ngang las bzhengs nas drag po sngags thams",
    "NG0585:37": "cad kyi sbyor bas /",
    "NG0585:38": "lha dang dregs pa can thams cad gzir bar byed pa /",
    "NG0585:39": "'phrog par byed pa dang */",
    "NG0585:40": "gcod par byed pa dang */",
    "NG0585:41": "'jigs par byed pa'i gdon rnams dang *//",
    "NG0585:42": "yang dag pa'i thugs las 'thon nas 'khor rnams la bka' stsol bar yongs su rtogs nas /",
    "NG0585:43": "'jigs pa med pa yongs su lhan ner gnas so //",
    "NG0585:44": "'jig rten gyi dregs pa pho mo rnams 'jigs pa med par brgyal bar gyur to //",
    "NG0585:45": "de nas b+ha ga ban thugs zhi ba'i ngang las",
    "NG0585:46": "thugs rje chen pos 'khor rnams snod du rung bar",
    "NG0585:47": "bya ba'i phyir byin gyis brlabs nas /",
    "NG0585:48": "brgyal ba rnams slar dran pa rnyed nas bde bar gnas par mdzad do //",
    "NG0585:49": "de nas phyag na rdo rje la sogs pa nyid",
    "NG0585:50": "las mi gzhan pa'i 'khor rnams kyis rang rang gi",
    "NG0585:51": "gdan las bzhengs nas /",
    "NG0585:52": "mkhyen bzhin du b+ha ga ban la mgrin gcig tu 'di skad ces gsol to //",
    "NG0585:53": "b+ha ga ban 'jigs byed chen pos lo kar sa g.yo ba dang */",
    "NG0585:54": "'gul ldeg dang 'od dang sgra dang drag po 'di 'byung ba 'di ci'i rkyen lags zhes zhus pas //",
    "NG0585:55": "de nas b+ha ga ban gyis thabs shes rab gnyis med pa'i ngang las bzhengs nas /",
    "NG0585:56": "phyag na rdo rje la sogs pa'i 'khor rnams la 'di skad ces bka' stsal to //",
    "NG0585:57": "rigs kyi gtso bo la sogs pa'i 'dus pa'i 'khor",
    "NG0585:58": "khyed nyon cig / yang dag nyid du ngas bshad",
    "NG0585:59": "kyis // lnga brgya dus kyi snyigs ma la //",
    "NG0585:60": "zas ngan lci ba za ba dang *//",
    "NG0585:61": "gos ngan re ba gon pa dang *//",
    "NG0585:62": "dge sdig 'chol par spyod pa dang *//",
    "NG0585:63": "mtshon gyi bskal pa dar ba dang *//",
    "NG0585:64": "nad kyi bskal pa byung dus su //",
    "NG0585:65": "rnal 'byor grong bsnyen dar ba'i dus //",
    "NG0585:66": "snang srid lha 'dre thams cad 'bod //",
    "NG0585:67": "lha 'dre dregs pa rtsal 'gran dus //",
    "NG0585:68": "sbyor ba nang 'thab rig sngags 'gran //",
    "NG0585:69": "lha 'dre 'khrug cing srungs ma ldog / bkra mi shis pa 'byung 'gyur te //",
    "NG0585:70": "bsnyen bsgrub las sbyor snal thang la //",
    "NG0585:71": "nus pa 'byung ba'i long med pas //",
    "NG0585:72": "dkar po yongs su brgyangs pa dang *//",
    "NG0585:73": "nag po nyal thag bcad pa'i phyir //",
    "NG0585:74": "ma 'ongs skal ldan don ched du //",
    "NG0585:75": "sngags kyi sbyor ba'i man ngag rnams //",
    "NG0585:76": "nga nyid gsung ba'i rtags yin no //",
    "NG0585:77": "zhes gsungs so //",
    "NG0585:78": "de'i tshe dreg pa pho mo rnams rang dbang med par 'jigs pas //",
    "NG0585:79": "b+ha ga ban la gsol pa /",
    "NG0585:80": "bdag cag snying gi dkyil dag na //",
    "NG0585:81": "rang rang gsod pa'i sngags dang brdeg / gzhan dag",
    "NG0585:82": "gsod pa'i sngags dang brdeg / de dag ston pas",
    "NG0585:83": "bka' stsal 'tshal // zhes zhus so //",
    "NG0585:84": "drag sngags gcod pa'i rgyud las /",
    "NG0585:85": "gleng gzhi'i le'u ste dang po'o //  // de nas bcom ldan 'das la 'di skad ces gsol to //",
    "NG0585:86": "ma lus kun gyi sngon du ni //",
    "NG0585:87": "bsnyen pa tshad du bskyal nas kyang *//",
    "NG0585:88": "bsnyen nas @#//",
    "NG0585:89": "nye bar mi 'gyur zhing *//",
    "NG0585:90": "bsgrubs kyang gang yang mi 'grub na //",
    "NG0585:91": "sangs rgyas bstan pa bsrung ba'i phyir //",
    "NG0585:92": "rnal 'byor ji lta bu yis 'grub //",
    "NG0585:93": "gnas kyi mtshan nyid ji lta bu //",
    "NG0585:94": "khyad par rdzas ni ji lta bu //",
    "NG0585:95": "dus kyi khyad par ji ltar lags //",
    "NG0585:96": "ting 'dzin rim pa ji ltar lags //",
    "NG0585:97": "srog dang mtshon cha la sogs pa'i //",
    "NG0585:98": "mgo dang lus dang rkang dang ni //",
    "NG0585:99": "dmag dang go dang mtshon dang ni //",
    "NG0585:100": "ngar dang gri dang tsha la yi //",
    "NG0585:101": "man ngag so so ji lta bu //",
    "NG0585:102": "sngags kyi byung tshul ji ltar lags //",
    "NG0585:103": "sngags kyi sbyor ba gang zhig lags //",
    "NG0585:104": "sangs rgyas bstan pa gang gis bsrung *//",
    "NG0585:105": "sbyor ba'i dbye ba ji ltar lags //",
    "NG0585:106": "smod mo rnam pa du zhig mchis //",
    "NG0585:107": "drag sngags rig sngags ji ltar lags //",
    "NG0585:108": "bcad thabs rnam pa du zhig mchis //",
    "NG0585:109": "bcad pa'i nus pa gang dang ldan //",
    "NG0585:110": "ma bcad rkyen ni ji ltar lags //",
    "NG0585:111": "sngags kyi bzlas lugs ji ltar lags //",
    "NG0585:112": "bzlas pa'i tshad ni gang gis 'grub //",
    "NG0585:113": "sngags kyi tsakra ji ltar bskor //",
    "NG0585:114": "'khor lo'i dbye ba ji ltar lags //",
    "NG0585:115": "mtshan ma'i rtags ni ji ltar 'byung *//",
    "NG0585:116": "rang gi lha sngags log na ji ltar bgyi //",
    "NG0585:117": "gzhan gyi rig sngags mtshon zugs ji ltar bshig / bdag gis ma 'tshal bshad du gsol //",
    "NG0585:118": "drag sngags gcod pa'i rgyud las zhus pa'i le'u ste",
    "NG0585:119": "gnyis pa'o // // de nas bcom ldan 'das dpal",
    "NG0585:120": "chen pos de skad gsol bar gnang nas kyang *//",
    "NG0585:121": "'khor gyi tshogs la bka' stsal pa //",
    "NG0585:122": "nyon cig rigs kyi gtso bo khyed //",
    "NG0585:123": "ma 'ongs skal ldan don ched du //",
    "NG0585:124": "sngags kyi man ngag bshad par bya //",
    "NG0585:125": "lnga brgya dus kyi tha ma la //",
    "NG0585:126": "drag sngags gcod pa'i tsakra 'di //",
    "NG0585:127": "kun gyi bya ba thun mong min //",
    "NG0585:128": "'di nyid bsgrub pa'i rnal 'byor 'di //",
    "NG0585:129": "gsang sngags snod du rung ba dang *//",
    "NG0585:130": "tshe rabs gong nas sbyangs pa yi //",
    "NG0585:131": "las dang thugs rje ldan pa'i mis //",
    "NG0585:132": "dad pa che zhing shes rab rno //",
    "NG0585:133": "zhen chags chung la ser sna med //",
    "NG0585:134": "brtson 'grus che la dam tshig srung *//",
    "NG0585:135": "bla ma bkur cing mnyes pa 'bul //",
    "NG0585:136": "thob pa che la man ngag ldan //",
    "NG0585:137": "sngags kyi don la ma rmongs mkhas //",
    "NG0585:138": "da lta'i gang zag dag gis bya //",
    "NG0585:139": "de lta bu yi dam pa des //",
    "NG0585:140": "chos dang mthun pa'i gnas btsal te //",
    "NG0585:141": "brag dkar rdo rje gdengs pa dang *//",
    "NG0585:142": "rin chen spungs pa 'dra ba dang *//",
    "NG0585:143": "gser gyi mchod rten 'dra ba dang *//",
    "NG0585:144": "glang chen seng ge sgrigs 'dra dang *//",
    "NG0585:145": "rtsi shing nags tshal yod pa dang *//",
    "NG0585:146": "gnam ni tsakra 'dra ba dang *//",
    "NG0585:147": "sa ni pad+ma'i dbyibs su gnas //",
    "NG0585:148": "de dag gnas kyi mtshan nyid ni //",
    "NG0585:149": "bkra shis yid 'ong gnas su gsungs //",
    "NG0585:150": "yang na 'di 'dra'i gnas su bsgrubs //",
    "NG0585:151": "brag ni dmar nag sna ngo skya //",
    "NG0585:152": "lung gsum mdo dang ri gsum rtse //",
    "NG0585:153": "dgung rde mi ro spungs pa 'dra //",
    "NG0585:154": "dur khrod gnas dang shing gcig tu //",
    "NG0585:155": "gnod sbyin gdon gyi gnas su bsgrub //",
    "NG0585:156": "yang na rang nyid gnas @#//",
    "NG0585:157": "pa yi //",
    "NG0585:158": "nyal sa dben pa'i gnas su bya //",
    "NG0585:159": "khyad par rdzas kyi rim pa ni //",
    "NG0585:160": "drag po e yi dkyil 'khor bri //",
    "NG0585:161": "phud dang bdud rtsi rak+ta dang *//",
    "NG0585:162": "sman gtor dang ni dug gtor dang *//",
    "NG0585:163": "zhing gi bla ri la sogs pa //",
    "NG0585:164": "dug khrag dang ni thig le dang *//",
    "NG0585:165": "lcags phye zangs phye rdo phye dang *//",
    "NG0585:166": "nyungs kar nyungs nag thun gyi rdzas //",
    "NG0585:167": "gang 'gugs pa yi rten bcas la //",
    "NG0585:168": "thod pa ling ga la sogs pa //",
    "NG0585:169": "khyad par rdzas kyi rim pa'o //",
    "NG0585:170": "khyad par dus kyi rim pa ni //",
    "NG0585:171": "dus kyi snyigs ma shar tsam na //",
    "NG0585:172": "rnal 'byor grong bsnyen byed pa'i tshe //",
    "NG0585:173": "bsnyen bsgrub las sbyor gang byas kyang *//",
    "NG0585:174": "'dod pa'i rtags kun med pa ru //",
    "NG0585:175": "rang gi lha dang rig sngags log / de dus sngags kyi sbyor ba bya //",
    "NG0585:176": "gzhan gyi rig sngags zug gyur na //",
    "NG0585:177": "mtshan ma'i rtags kun ngan gyur ma //",
    "NG0585:178": "de tshe sngags kyi sbyor ba bya //",
    "NG0585:179": "dus min pa ru bya ba min //",
    "NG0585:180": "dus min pa ru byas na ni //",
    "NG0585:181": "rnam smin 'bras bu rang la 'byung *//",
    "NG0585:182": "zhes gsungs so //",
    "NG0585:183": "drag sngags gcod pa'i rgyud las /",
    "NG0585:184": "khyad par sngon 'gro le'u ste gsum pa'o //  // de nas yang dag bshad bya ba //",
    "NG0585:185": "ting nge 'dzin gyi rim pa ni //",
    "NG0585:186": "bsrung ba'i tsakrar bsam byas la //",
    "NG0585:187": "bsod nam tshogs ni rnyed pa dang *//",
    "NG0585:188": "ye shes chogs ni bsags pa'i thabs //",
    "NG0585:189": "ting nge 'dzin gyi bya ba'o //",
    "NG0585:190": "ye shes bka' yi 'khor lo la //",
    "NG0585:191": "gang mos pa la bsnyen pa bya //",
    "NG0585:192": "mi rtog stong pa'i ngang las ni //",
    "NG0585:193": "ting 'dzin gsum po bsgom pa dang *//",
    "NG0585:194": "'byung ba rim brtsegs bskyed pa dang *//",
    "NG0585:195": "gzhal yas gdan gyi rim pa dang *//",
    "NG0585:196": "rang gi sa bon yig 'bru las //",
    "NG0585:197": "bskyed pa'i sngags kyi lha bsgom dang *//",
    "NG0585:198": "dbang bskur byin gyis brlab pa dang *//",
    "NG0585:199": "spyan drangs bzhugs su gsol ba dang *//",
    "NG0585:200": "mchod dang bstod pa'i rim pa kun //",
    "NG0585:201": "ting nge 'dzin gyis bya ba'o //",
    "NG0585:202": "khyad par rang gi lha bsgoms nas //",
    "NG0585:203": "rang gi sngags ni bzlas par bya //",
    "NG0585:204": "bsod nams tshogs ni rgya cher bsag / cis kyang 'grub par ma gyur na //",
    "NG0585:205": "sngon bzhin lan gsum bar du bskyar //",
    "NG0585:206": "de ni ting nge 'dzin gyi rim pa 'o //",
    "NG0585:207": "bsnyen dang bsgrub pa las la sbyar la sogs pa'i man ngag ni //",
    "NG0585:208": "mgo bo lus dang rkang par ni //",
    "NG0585:209": "dmag dang go dang mtshon dang ni //",
    "NG0585:210": "ngar dang gri dang tsha la dang *//",
    "NG0585:211": "sbyor ba 'di bzhin ldan gyur na //",
    "NG0585:212": "bsnyen na rang dbang med par nye //",
    "NG0585:213": "bsgrubs na rang dbang med par 'grub //",
    "NG0585:214": "sbyor na rang dang med par 'byor //",
    "NG0585:215": "bsnyen bsgrub las la sbyar ba ni //",
    "NG0585:216": "nang ngam phyi ru 'gro ba na //",
    "NG0585:217": "rnal 'byor kun gyi bya ba yin //",
    "NG0585:218": "dmag dang go dang mtshon cha ni //",
    "NG0585:219": "gtso sngags gying sngags dmag yin te //",
    "NG0585:220": "de yi mtshon sngags ma lus gos yin no //",
    "NG0585:221": "gcod pa'i yi ge mtshon cha'o //",
    "NG0585:222": "ngar dang gri yi mtshan nyid ni //",
    "NG0585:223": "mgo la ngar te mjug tu gri //",
    "NG0585:224": "lo ka'i sngags ni ngar yin te //",
    "NG0585:225": "de yi mtshon cha'i sngags ni gri yin @#//",
    "NG0585:226": "no //",
    "NG0585:227": "gzas pa pho mo'i srog ni tshal la yin //",
    "NG0585:228": "mi chod gcod pa'i sngags ni ngar yin te //",
    "NG0585:229": "chod par byed pa'i sngags ni gri yin no //",
    "NG0585:230": "bsnyen bsgrub las sbyor rnal thang gis //",
    "NG0585:231": "man ngag 'di bzhin shes par bya //",
    "NG0585:232": "des kyang grub par ma gyur na //",
    "NG0585:233": "sa ma ya rtags 'bum tsho gcig / de yis myur du mtshan ma ston //",
    "NG0585:234": "zhes gsungs so //",
    "NG0585:235": "drag sngags gcod pa'i rgyud las /",
    "NG0585:236": "ting nge 'dzin gyi bsnyen bsgrubs rnal thang le'u ste",
    "NG0585:237": "bzhi pa'o // // de nas yang dag bshad bya",
    "NG0585:238": "ba // drag sngags rig sngags mtshan nyid ni //",
    "NG0585:239": "bsnyen sngags gang yang rung ba rnams //",
    "NG0585:240": "hu~m gis drangs nas drag sngags yin //",
    "NG0585:241": "bsgrub pa yin ni drag dang *//",
    "NG0585:242": "las sbyor gyi ni drag sngags rnams //",
    "NG0585:243": "drag sngags don ni 'di ru bcad //",
    "NG0585:244": "gang yang rung ba'i drag sngags la //",
    "NG0585:245": "u ni gnyis dang ldan pa ni //",
    "NG0585:246": "e hur thums tsa tsa sogs //",
    "NG0585:247": "bu rn-i dza dang tsit+ta kha raka dza //",
    "NG0585:248": "snying khrag dbrog pa'i drag sngags yin //",
    "NG0585:249": "badzra tra tha na sha ya //",
    "NG0585:250": "drag tu brdeg pa thub pa'i drag sngags yin //",
    "NG0585:251": "myags dang thum ril rbad ces pa //",
    "NG0585:252": "gzir ba dag gi drag sngags yin //",
    "NG0585:253": "ma ra ya dam ma ra na //",
    "NG0585:254": "'di gnyis gsod pa'i drag sngags yin //",
    "NG0585:255": "tha ma rbad dang 'brel ba yi //",
    "NG0585:256": "gzir zhing gcod pa'i drag sngags yin //",
    "NG0585:257": "a kar+sha ya hu~m phat ni //",
    "NG0585:258": "gsod dang brlag pa'i drag sngags yin //",
    "NG0585:259": "sngags kyi sgra ni man+t+ra te //",
    "NG0585:260": "skyobs pa yod cing byin brlabs 'byung ba'o //",
    "NG0585:261": "sngags kyi sgra 'gyur bshad pa ni //",
    "NG0585:262": "mo sngags mtha' la b+h+yo 'byung ba //",
    "NG0585:263": "zhi ba nyid du rbad pa'i sgra //",
    "NG0585:264": "dza byung ba ni bod pa'o //",
    "NG0585:265": "hri hri drag tu bod pa'o //",
    "NG0585:266": "bam rak+sha rdzas la bod pa'o //",
    "NG0585:267": "hu~m dang dza la brtags pa ni //",
    "NG0585:268": "thugs rje dbang gis bod pa'o //",
    "NG0585:269": "b+h+yo dang dza dang hring dang ni //",
    "NG0585:270": "tsa tsa la sogs sngags rnams ni //",
    "NG0585:271": "bde bar 'gro ba'i sngags sgra yin //",
    "NG0585:272": "gsod pa'i sngags ni ma ra ya //",
    "NG0585:273": "gzir ba'i sngags ni myags thum ril //",
    "NG0585:274": "dgug pa'i sngags ni am gu sha / gnad la dbab pa'i sngags ni thun ya ste //",
    "NG0585:275": "thub pa'i sngags kyi sgra ni na sha ya //",
    "NG0585:276": "bsrung ba'i sngags kyi sgra ni //",
    "NG0585:277": "rak+sha karma kar+yam yin //",
    "NG0585:278": "de ba b+hang na lha yi sgra //",
    "NG0585:279": "nr-i yam byung na dgra ming ste //",
    "NG0585:280": "tr-i yam byung na bgegs la'o //",
    "NG0585:281": "myags dang myogs dang thum ril ni //",
    "NG0585:282": "thun gyi sngags kyi sgra yin no //",
    "NG0585:283": "sngags kyi yig 'bru'i sna rnams ni //",
    "NG0585:284": "mkhas pas yang dag shes par bya //",
    "NG0585:285": "drag sngags gcod pa'i rgyud las //",
    "NG0585:286": "sngags kyi sgra 'gyur bshad pa'i le'u ste lnga pa'o //  // de nas yang dag bshad bya ba //",
    "NG0585:287": "srog gi snying po sprul lta bur gnas pa ste //",
    "NG0585:288": "de la sngags kyi 'byung 'jug ni //",
    "NG0585:289": "yas mar bzlog nas 'khyil ba ni //",
    "NG0585:290": "dbus nas mtha' ru 'jug pa'o //",
    "NG0585:291": "sngags ni srog gi snying po ste //",
    "NG0585:292": "srog med 'chi la snying med dran pa nyams //",
    "NG0585:293": "srog snying zhes su bshad pa yin //",
    "NG0585:294": "tsit+ta rin po che yi dkyil //",
    "NG0585:295": "nyi zla ga 'u kha sbyar @#//",
    "NG0585:296": "nang *//",
    "NG0585:297": "dwangs ma lnga yi ngo bo can //",
    "NG0585:298": "kha dog nges pa med pa cig / yi ge'i gzugs su rang grub nas //",
    "NG0585:299": "rjes mthun yi ge ming du gdags //",
    "NG0585:300": "de ni gnas pa'i srog ces bya //",
    "NG0585:301": "gnas srog snying pos bskor ba ni //",
    "NG0585:302": "rang dbang med pa'i srog ces bya //",
    "NG0585:303": "'khrul pa'i gzugs su snang ba de //",
    "NG0585:304": "phan dang gnod pa ngos 'dzin pas //",
    "NG0585:305": "mi 'gyur ba yi srog ces bya //",
    "NG0585:306": "mi 'gyur ba yi srog la bzhi //",
    "NG0585:307": "lha ru mi 'gyur hu~m dang de ba yin //",
    "NG0585:308": "'dre ni mi 'gyur yig 'bru tri //",
    "NG0585:309": "bsrung bya mi 'gyur yig 'bru mam //",
    "NG0585:310": "dgra la mi 'gyur sha tro te //",
    "NG0585:311": "bzlas pa'i sngags kyis mtha' bskor bas //",
    "NG0585:312": "snying po zhes su bshad pa yin //",
    "NG0585:313": "de la sngags kyi byung 'jug ni //",
    "NG0585:314": "ye shes lha yi bsnyen sngags dang *//",
    "NG0585:315": "lo ka las mkhan srog snying rnams //",
    "NG0585:316": "drag las gang byed las kyis so //",
    "NG0585:317": "mkhas pas sdeb pa shes par bya //",
    "NG0585:318": "mgo med mgo bo brtags pa dang *//",
    "NG0585:319": "mgo can mgo bo bcad pa dang *//",
    "NG0585:320": "long ba rgyab sbrel btang ba dang *//",
    "NG0585:321": "'dug sa gong 'og sbo ba dang *//",
    "NG0585:322": "rang gi dug skyon dbyung ba dang *//",
    "NG0585:323": "rang sngags zhen nas blang ba dang *//",
    "NG0585:324": "nyin nub gnyis su dbye ba dang *//",
    "NG0585:325": "mang po gcig tu sbam pa dang *//",
    "NG0585:326": "me chu 'gal ba bsog pa dang *//",
    "NG0585:327": "mtha' rten yi ge brtags pa dang *//",
    "NG0585:328": "'di dag rnam pa gnyis yin te //",
    "NG0585:329": "rang gi bsrung ma log pa dang *//",
    "NG0585:330": "gzhan gyi srungs ma zug pa'o //",
    "NG0585:331": "rang gi bsrung ma log gyur na //",
    "NG0585:332": "dam brdar yi ge gzhug par bya //",
    "NG0585:333": "lha sngags rang chas sbyor ba ni //",
    "NG0585:334": "ming gi yi ge dang po la //",
    "NG0585:335": "trig nan btags te las la sbyar //",
    "NG0585:336": "rang sbyin drag pos sbyar ba'o //",
    "NG0585:337": "rang dbang med par gsod pa yi //",
    "NG0585:338": "mgo dang mjug ni rnal thang la //",
    "NG0585:339": "lus kyi go rims bzlog cing las sbyar ba ni //",
    "NG0585:340": "srid pa'i phred nyal dam tshig rjes dran yin //",
    "NG0585:341": "rnam smin 'bras bu yongs su rtogs nas ni //",
    "NG0585:342": "gang la sbyar ba'i nus pa ma lus 'don bar byed //",
    "NG0585:343": "gsang ba spogs pa'i cho ga ni //",
    "NG0585:344": "shi sas mtha' ru 'gro ba ni //",
    "NG0585:345": "yi ge 'bru log las la sbyar byas na //",
    "NG0585:346": "dregs pa pho mo gnad la 'bebs byed cing *//",
    "NG0585:347": "phyag rdor mthu yang rang dbang med par 'phrog / las rnams thams cad myur du 'grub par byed //",
    "NG0585:348": "om badzra shri he ru ka hu~m phat /",
    "NG0585:349": "om trig nan badzra shri he ru ka trig nan hu~m phat //",
    "NG0585:350": "om shro te badzra ru he hu~m phat /",
    "NG0585:351": "phat hu~m ka ru he shri badzra om /",
    "NG0585:352": "'gyur ba las kyi lha la de bzhin shes par bya'o //",
    "NG0585:353": "'jig rten dregs pa thams cad kyi srog la yang ni 'di bzhin shes par bya'o //",
    "NG0585:354": "de drag sngags sbyor ba 'di //",
    "NG0585:355": "dus min pa ru bya ba min //",
    "NG0585:356": "dus min pa ru byas gyur na //",
    "NG0585:357": "rnam smin 'bras bu rang la 'byung *//",
    "NG0585:358": "dus la bab nas byas gyur na //",
    "NG0585:359": "sgra mi snyan gyi mi rnams kyang *//",
    "NG0585:360": "dus min pa ru 'chi bar 'gyur //",
    "NG0585:361": "lus 'phags po yi mi rnams kyang *//",
    "NG0585:362": "lus po tshad bas chung bar 'gyur //",
    "NG0585:363": "ba lang spyod kyi mi rnams @#//",
    "NG0585:364": "kyang *//",
    "NG0585:365": "longs spyod sngon pas chung bar 'gyur //",
    "NG0585:366": "'dzam bu gling la lta ci smos //",
    "NG0585:367": "'di 'dra'i drag sngags mi bzad pa //",
    "NG0585:368": "thams cad rdugs pa'i las yin pas //",
    "NG0585:369": "dus ma yin par sbyar byas na //",
    "NG0585:370": "rnam smin 'bras bu rang la 'byung *//",
    "NG0585:371": "yig 'bru sngags dang spel bar bya //",
    "NG0585:372": "log non dang ni dril thems dang *//",
    "NG0585:373": "ar la gtad pa gnad la dbab //",
    "NG0585:374": "shi sa dang ni gso ba rnams //",
    "NG0585:375": "'byung 'jug mkhas pas shes par bya //",
    "NG0585:376": "rang bzhin gzhan gyi sdebs pa yis //",
    "NG0585:377": "rgyal lam gnod pa byung ba na //",
    "NG0585:378": "sngon la ye shes lha bskyed la //",
    "NG0585:379": "rtsa sngags mi shigs rka bas brgyan //",
    "NG0585:380": "dbu ru rab 'byung mi shigs dmag / rang lus bsrung zhing bzlog pa ni //",
    "NG0585:381": "sngags dang rdzas dang ting 'dzin gyis //",
    "NG0585:382": "byas pa bshig cing zug pa dbyung *//",
    "NG0585:383": "gsang lam dgag cing mkha' 'gro gzan la dbab //",
    "NG0585:384": "bzlog dang dkrug dang gtor ba yis //",
    "NG0585:385": "rang gshed rang la dbab par bya //",
    "NG0585:386": "de dag sngags kyi 'byung 'dzud do //",
    "NG0585:387": "drag sngags gcod pa'i rgyud las //",
    "NG0585:388": "srog gi snying po'i gnas lugs dang srog snying dbye",
    "NG0585:389": "ba'i sngags kyi le'u ste drug pa'o // // de",
    "NG0585:390": "nas yang dag bshad bya ba //",
    "NG0585:391": "sngags kyi sbyor ba 'di lta ste //",
    "NG0585:392": "rang bzhin drag po btsan thabs kyis //",
    "NG0585:393": "dregs pa can la dbab pa dang *//",
    "NG0585:394": "spu gri me dpung sbyor ba yis //",
    "NG0585:395": "dregs pa brlag par bya ba dang *//",
    "NG0585:396": "sngags kyi sbyor ba rnam brgyad kyis //",
    "NG0585:397": "yi dam lha la dbab pa dang *//",
    "NG0585:398": "dgra bgegs gnyis la dbab pa'o //",
    "NG0585:399": "dang po yi dam lha la dbab pa ni //",
    "NG0585:400": "dang por rang bzhin dag tu bya //",
    "NG0585:401": "de yis 'thems par ma gyur na //",
    "NG0585:402": "drag po dag tu bya ba yin //",
    "NG0585:403": "de bzhin gzhan ma rim gyis sbyar //",
    "NG0585:404": "mgo rtsa log na rnam smin 'byung *//",
    "NG0585:405": "de nas yang dag bshad bya ba //",
    "NG0585:406": "bsnyen bsgrub tshad dang ldan nas kyang *//",
    "NG0585:407": "mtshan ma ston par ma gyur na //",
    "NG0585:408": "rang sngags bzlog pa'i man ngag ni //",
    "NG0585:409": "phyag rdor nyid kyang 'jig par 'gyur //",
    "NG0585:410": "gzhan ma ma lus smos ci dgos //",
    "NG0585:411": "las la sbyar na 'bras bu rang dbang med par 'grub //",
    "NG0585:412": "'jig rten pa dang 'jig rten 'das pa yi //",
    "NG0585:413": "bsnyen bsgrub mi 'grub dbang med phyir //",
    "NG0585:414": "sngags kyi smod pa'i sdebs rnams kyis //",
    "NG0585:415": "myur du 'grub par the tshom med //",
    "NG0585:416": "drag sngags gcod pa'i rgyud las /",
    "NG0585:417": "badzra he ru ka'i sbyor ba'i le'u ste bdun pa'o //  // de nas yang dag bshad bya ba //",
    "NG0585:418": "gshin rje gshed kyi sngags sbyor ni //",
    "NG0585:419": "de ltar yang dag shes par bya //",
    "NG0585:420": "bsnyen bsgrub las sbyor gsang sngags la //",
    "NG0585:421": "rang bzhin drag po btsan thabs rnams //",
    "NG0585:422": "nus pa'i tshod dang sbyar ba dang *//",
    "NG0585:423": "dug dang ser 'jug dug dbyung rnams //",
    "NG0585:424": "de bzhin yang dag shes par bya //",
    "NG0585:425": "rang bzhin drag po gnyis ka la //",
    "NG0585:426": "dkrugs la bzlog thabs rnam pa gnyis //",
    "NG0585:427": "'bru yi dkrug bzlog bstan pa ni //",
    "NG0585:428": "sde yi dkrug bzlog bstan pa'o //",
    "NG0585:429": "de la 'bru yi dkrug bzlog @#//",
    "NG0585:430": "bstan pa ni //",
    "NG0585:431": "grong khyer stod nas dkrugs pa dang *//",
    "NG0585:432": "grong khyer smad nas dkrugs pa dang *//",
    "NG0585:433": "de rnams rnal thang sngags dang gsum //",
    "NG0585:434": "'bru bzlog btsan thabs sngags dang bzhi //",
    "NG0585:435": "mkhas pas sbag ma rkyang par dbye ba'o //",
    "NG0585:436": "de ltar sngags rkang brgyad du shes par bya'o //",
    "NG0585:437": "rnal thang bzhi yi ngos bzung ba //",
    "NG0585:438": "rnal thang bzhi la drag po bzhi //",
    "NG0585:439": "de yi bye brag 'di lta ste //",
    "NG0585:440": "om a kro te ka ya man+ta ha na ma tha b+hany+dza hu~m phat /",
    "NG0585:441": "de ni rnal thang zu lu yin //",
    "NG0585:442": "mas bzlog btsan thabs 'di lta ste //",
    "NG0585:443": "om hu~m dza ban tha ma na ha ka ta man ya ka te kro a phat /",
    "NG0585:444": "grong khyer stod nas dkrugs pa ni //",
    "NG0585:445": "stod nas yig 'bru gong 'og spo //",
    "NG0585:446": "om a kro te ka ya man+ta ka ha nas ma tha b+hany+dza hu~m phat /",
    "NG0585:447": "grong khyer smad nas dkrug pa ni //",
    "NG0585:448": "sngags de mas yar bzlog pa ste //",
    "NG0585:449": "om hu~m b+hany+dza ma tha ha na ta ka ya man+te ka a kro hu~m phat /",
    "NG0585:450": "de ni rnal thang dkrugs bzlog bzhi'o //",
    "NG0585:451": "drag po'i las la'ang dkrugs bzlog bzhi'o //",
    "NG0585:452": "de yis ngos bzung bstan pa ni //",
    "NG0585:453": "rnal thang sngags de phyed mar bcad //",
    "NG0585:454": "man ngag stod nas spel bar bya ste //",
    "NG0585:455": "om gyi 'og ma de 'og nas //",
    "NG0585:456": "gcig por gcig zhug shes par bya //",
    "NG0585:457": "om a ha kro na te ma ka tha ya ban ma dza ta hu~m ka phat /",
    "NG0585:458": "de ni dkrug pa drag po yin //",
    "NG0585:459": "drag po mas bzlog 'di ltar ro //",
    "NG0585:460": "om ahhu~m ta dza man ban ya tha ka ma te na kro a phat /",
    "NG0585:461": "drag po stod nas dkrug pa ni //",
    "NG0585:462": "stod nas yig 'bru gong 'og spo //",
    "NG0585:463": "om ha an kro ma te tha ga b+hany+dza ma",
    "NG0585:464": "hu~m ta phat ka / drag po smad nas dkrug",
    "NG0585:465": "pa 'di // dkrug pa'i dkrug pa yin par bshad //",
    "NG0585:466": "mas bzlog sngags ni btsan thabs te //",
    "NG0585:467": "dus su bzlas pa'i drag sngags yin //",
    "NG0585:468": "dus min pa ru bzlas pa min //",
    "NG0585:469": "'bru yi dkrug bzlog bstan pa'o //",
    "NG0585:470": "sde yi dkrug bzlog bstan pa ni //",
    "NG0585:471": "bsnyen bsgrub las kyi sngags rnams ni //",
    "NG0585:472": "mgo mjug bzlog la bzlas pa dang *//",
    "NG0585:473": "dkrug pa rnams ni shes par bya //",
    "NG0585:474": "yas mar dkrugs pas dngos grub 'byung *//",
    "NG0585:475": "mas yar dkrugs pas las rnams byed //",
    "NG0585:476": "phyi ltar dkrugs pas don rnams 'grub //",
    "NG0585:477": "yang na lha 'dre so so yi //",
    "NG0585:478": "dkrug bzlog go rims 'di lta ste //",
    "NG0585:479": "gcig mgo gcig gis sbyang ba dang *//",
    "NG0585:480": "dbus ni rang sar gzhag par bya //",
    "NG0585:481": "lus kyi go rim zlog pa nas //",
    "NG0585:482": "yig 'bru lhag ma mtha' ru dbyung *//",
    "NG0585:483": "gnyis sdebs dag kyang shes par bya //",
    "NG0585:484": "mtha' yi sngags ni rang sar bzhag / 'di ni sde yi dkrug bzlog bstan pa'o //",
    "NG0585:485": "rang gi sngags ma lus pa dkrug bzlog bya //",
    "NG0585:486": "phas kyi sngags la mgo mjug kun //",
    "NG0585:487": "dkrug zlog so sor shes par bya //",
    "NG0585:488": "phas kyi bsnyen bsgrub la sngags la //",
    "NG0585:489": "phyed mar gtub dang dum bur gtub //",
    "NG0585:490": "de yi bar du srog snying ming rus gzhug /",
    "NG0585:491": "gzir dang mnan dang myos su gzhug / rang gi",
    "NG0585:492": "las sngags mtshon chas brdeg / yang na sngags rkang",
    "NG0585:493": "brgyad pa brdeg / gang 'dod sngags kyi @#//",
    "NG0585:494": "so rnams brdeg / thun dang zor sreg mnan pa bya //",
    "NG0585:495": "de dag man ngag mdo bsdus pa //",
    "NG0585:496": "ring na drag po btsan thabs dang *//",
    "NG0585:497": "rkang 'then dang ni nor bu lugs //",
    "NG0585:498": "dum dum khrigs su bzlas par bya //",
    "NG0585:499": "drag sngags gcod pa'i rgyud las //"
}