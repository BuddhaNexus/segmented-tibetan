{
    "T02D3490:139b-0": "@139b # // rgya gar skad du /",
    "T02D3490:139b-1": "badzra t'a r'a s'a dha nam /",
    "T02D3490:139b-2": "bod skad du /",
    "T02D3490:139b-3": "rdo rje sgrol ma'i sgrub thabs /",
    "T02D3490:139b-4": "'phags ma sgrol ma la phyag 'tshal lo //",
    "T02D3490:139b-5": "phun sum tshogs pa kun 'phel ba'i //",
    "T02D3490:139b-6": "sgrol ma la ni gus phyag 'tshal //",
    "T02D3490:139b-7": "man ngag ji bzhin bsdus nas ni //",
    "T02D3490:139b-8": "de yi sgrub thabs bri bar bya //",
    "T02D3490:139b-9": "dang por re zhig rnal 'byor pas /",
    "T02D3490:139b-10": "me tog shin tu dri zhim po la sogs pa",
    "T02D3490:139b-11": "yid du 'ong ba'i bsam gtan gyi khang pa la",
    "T02D3490:139b-12": "sogs par zhugs nas stan bde ba la rdo rje",
    "T02D3490:139b-13": "skyil krung bcings te /",
    "T02D3490:139b-14": "rang gi snying gar t'am yig yongs su gyur pa las zla ba'i dkyil 'khor //",
    "T02D3490:139b-15": "de'i steng du t'am yig ser po las rdo rje'o //",
    "T02D3490:139b-16": "de'i 'od zer gyis nam mkha'i phyogs su bcom ldan",
    "T02D3490:139b-17": "'das ma'i 'khor lo blta zhing gdan drangs nas mngon",
    "T02D3490:140a-0": "du byas te / rang gi snying ga'i sa bon las byung ba'i me tog ma @140a * //",
    "T02D3490:140a-1": "la sogs pa'i lha mo rnams spros te /",
    "T02D3490:140a-2": "me tog la sogs pa rnams kyis mchod par bya'o //",
    "T02D3490:140a-3": "de nas bcom ldan 'das ma'i 'khor lo de'i mdun du sdig pa bshags pa la sogs pa bya'o //",
    "T02D3490:140a-4": "sdig pa thams cad bdag gis so sor bshags so //",
    "T02D3490:140a-5": "sangs rgyas dang byang chub sems dpa' dang 'phags pa",
    "T02D3490:140a-6": "so so'i skye bo thams cad kyi dge ba thams",
    "T02D3490:140a-7": "cad la rjes su yi rang ngo //",
    "T02D3490:140a-8": "bdag gis dge ba thams cad ni bla na med",
    "T02D3490:140a-9": "pa yang dag par rdzogs pa'i sangs rgyas su yongs",
    "T02D3490:140a-10": "su bsngo bar bgyi'o //",
    "T02D3490:140a-11": "'dir bdag byang chub ma thob kyi bar du rkang",
    "T02D3490:140a-12": "gnyis rnams kyi mchog sangs rgyas la skyabs su mchi'o",
    "T02D3490:140a-13": "// yang dag pa'i chos rnams kyi mchog theg pa chen po'i chos la skyabs su mchi'o //",
    "T02D3490:140a-14": "tshogs rnams kyi mchog byang chub sems dpa' phyir mi ldog pa'i tshogs la skyabs su mchi'o //",
    "T02D3490:140a-15": "kye ma bdag bla na med pa yang dag par",
    "T02D3490:140a-16": "rdzogs pa'i byang chub tu mngon par rdzogs par sangs",
    "T02D3490:140a-17": "rgyas nas sems can gyi don dang phan pa dang",
    "T02D3490:140a-18": "/ bde ba'i phyir ji srid shin tu mi gnas",
    "T02D3490:140a-19": "pa'i mya ngan las 'das pa'i dbyings rdzogs pa'i byang",
    "T02D3490:140a-20": "chub la rab tu dgod cing drang ba'i phyir 'dir",
    "T02D3490:140a-21": "bdag bla na med pa yang dag rdzogs pa'i byang",
    "T02D3490:140a-22": "chub kyi lam la brten par bgyid de /",
    "T02D3490:140a-23": "'di ltar rdo rje'i theg pa'o //",
    "T02D3490:140a-24": "de nas gsum la skyabs su 'gro ba'i tshigs bcad brjod par bya'o //",
    "T02D3490:140a-25": "de nas sems can thams cad la bde ba nye bar sdud par byed pa ni byams pa'o //",
    "T02D3490:140a-26": "sdug bsngal thams cad sel bar byed pa ni snying rje'o //",
    "T02D3490:140a-27": "mtho ris kyi bde ba rnam par sbyor ba nges par byed pa ni dga' ba'o //",
    "T02D3490:140a-28": "nyon mongs pa'i gnyen po'i phyogs kyi lam nye bar sdud pa'i btang snyoms rnams bsgom par bya'o //",
    "T02D3490:140a-29": "de nas chos thams cad la yid kyis dmigs te rnam par spyad par bya'o //",
    "T02D3490:140a-30": "bsam pa de bzhin du 'dir de dang de'i rnam",
    "T02D3490:140a-31": "pas 'khrul pa rnams so sor bsal te dper na",
    "T02D3490:140a-32": "rmi lam gyi sems las phyi ru yod pa lta",
    "T02D3490:140a-33": "bu'o // sems kyi phyi rol du gzung ba rang",
    "T02D3490:140a-34": "bzhin med pas 'dzin pa'i sems kyang rang bzhin med",
    "T02D3490:140a-35": "bu'o // par 'gyur ro // de la sems dang",
    "T02D3490:140a-36": "lus kyi chos thams cad de rnams kyis gzung ba",
    "T02D3490:140a-37": "dang 'dzin pa stong pa nyid kyis don dam pa",
    "T02D3490:140a-38": "bu'o // par 'gyur ro // zhes bya'o // de",
    "T02D3490:140a-39": "bzhin du gcig gi mtha' yas nges pa dang 'khrul",
    "T02D3490:140a-40": "pa yang dag par skye ba 'khrul pa'i rtags chos",
    "T02D3490:140b-0": "thams cad @140b kyi rnam par spong ba de rnams",
    "T02D3490:140b-1": "kyi rang bzhin de bzhin nyid 'ba' zhig pa gnyis",
    "T02D3490:140b-2": "su med pa dag cing mtshan nyid shel dag pa",
    "T02D3490:140b-3": "lta bu ston ka'i dri ma med pa'i nyin gung",
    "T02D3490:140b-4": "gi nam mkha' lta bu mtha' yas pa blta bar",
    "T02D3490:140b-5": "bu'o // par 'gyur ro // zhes bya'o // bya'o",
    "T02D3490:140b-6": "// 'dir 'jig rten las 'das pa'i stong pa nyid",
    "T02D3490:140b-7": "kyi ye shes spros pa dang bral ba rnam par",
    "T02D3490:140b-8": "mi rtog par gsungs so //",
    "T02D3490:140b-9": "de nas de'i sngags kyis byin gyis brlab par bya'o //",
    "T02D3490:140b-10": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02D3490:140b-11": "bsnyen pa ni bcom ldan 'das ma shes rab kyi",
    "T02D3490:140b-12": "pha rol tu phyin ma bsnyen pa'i cho ga bsrung",
    "T02D3490:140b-13": "bar bya'o // de nas de'i mi 'jigs par 'gyur",
    "T02D3490:140b-14": "pa'i rnam pa dang ldan pa bsrung shing dag pa",
    "T02D3490:140b-15": "'jig rten pa'i ye shes kyi rang bzhin bsgom par",
    "T02D3490:140b-16": "bar bya'o // bya'o // de nas ra yig las ni nyi ma bdun du bsgom //",
    "T02D3490:140b-17": "nyi mar h'um yig las byung sna tshogs rdor //",
    "T02D3490:140b-18": "de yis de bzhin rdo rje rnam bsgoms nas //",
    "T02D3490:140b-19": "ra ba dang ni gur yang bcing bar bya //",
    "T02D3490:140b-20": "sna tshogs rdo rje'i 'od kyis bskal pa'i me ltar",
    "T02D3490:140b-21": "bzod par dka' bas thams cad du 'phro zhing mkhregs",
    "T02D3490:140b-22": "par 'gyur bas spras pa'o //",
    "T02D3490:140b-23": "'phreng du gru bzhi pa 'bar bzhin pa'i rdo rje'i ra ba'o //",
    "T02D3490:140b-24": "steng du rdo rje'i gur ro //",
    "T02D3490:140b-25": "'og tu rdo rje'i rang bzhin gyis gzhis ro gdan",
    "T02D3490:140b-26": "gyi 'og kun du rnam par spras par blta bar",
    "T02D3490:140b-27": "bya'o // de nas nyi ma dang sna tshogs rdo",
    "T02D3490:140b-28": "rje dag las 'od zer byung nas phyogs su 'phro",
    "T02D3490:140b-29": "zhing mkhregs par gyur pas phyi ru sgo'i mtshams bcing",
    "T02D3490:140b-30": "par bya'o zhes pa ni tshigs su bcad pa'i don",
    "T02D3490:140b-31": "bya'o // to // de'i dbus su nam mkhar 'byung",
    "T02D3490:140b-32": "ba chen po'i rang bzhin chos 'byung zhes bshad pa",
    "T02D3490:140b-33": "rdo rje chen po 'dzin pa'i rang bzhin ston ka'i",
    "T02D3490:140b-34": "zla ba ltar dkar ba smad phra zhing steng yangs",
    "T02D3490:140b-35": "pa zur gsum pa nam mkha'i rang bzhin no //",
    "T02D3490:140b-36": "de'i dbus su sna tshogs chu skyes kyi ze'u 'brul la gnas pa'i sna tshogs rdo rje chen po'o //",
    "T02D3490:140b-37": "de'i stegs bu la 'byung ba chen po bzhi las",
    "T02D3490:140b-38": "grub pa'i dkyil 'khor gyi rnam pa bzhi po lha",
    "T02D3490:140b-39": "mo bzhi'i rang bzhin rnams ni steng du yongs su",
    "T02D3490:140b-40": "blta bar bya'o // de la dang po yam yig",
    "T02D3490:140b-41": "las rlung gzhu'i rnam pa nag po du ba'i mdog",
    "T02D3490:140b-42": "lta bu rtse mo gnyis la g-yo ba'i dan gyis",
    "T02D3490:140b-43": "blta bar bya'o // brgyan pa'o // de nas ram",
    "T02D3490:140b-44": "yig las me gru gsum dmar; po zur rnams ram",
    "T02D3490:140b-45": "yig gis mtshan pa'o //",
    "T02D3490:140b-46": "de nas bam yig las chu dkar po zlum po bum pas mtshan pa'o //",
    "T02D3490:140b-47": "de nas lam yig las dbang chen gyi dkyil 'khor",
    "T02D3490:141a-0": "gru bzhi ser po zur rnams su rdo rje @141a",
    "T02D3490:141a-1": "* // rtse gsum pas mtshan pa'o //",
    "T02D3490:141a-2": "de'i steng du bh'um yig las skyes pa'i 'khor lo'o //",
    "T02D3490:141a-3": "dang po ni de las ngo bo nyid kyi lha",
    "T02D3490:141a-4": "'jig rten las 'das pa'i ye shes nyid kyis khyab",
    "T02D3490:141a-5": "cing gnas pa / de nas sna tshogs rdo rje'o //",
    "T02D3490:141a-6": "stegs bu'i dbus su 'byung ba chen po bzhi yongs",
    "T02D3490:141a-7": "su gyur pa las skyes pa yongs su dag pa'i",
    "T02D3490:141a-8": "sangs rgyas kyi zhing bsdus pa'i gzugs thar pa'i grong",
    "T02D3490:141a-9": "khyer chen po rnam par snang mdzad kyi rang bzhin",
    "T02D3490:141a-10": "rin po che sna tshogs pa'i rang bzhin gyi gzhal",
    "T02D3490:141a-11": "yas khang gru bzhi sgo bzhi pa /",
    "T02D3490:141a-12": "ka ba brgyad kyis nye bar mdzes pa'i /",
    "T02D3490:141a-13": "stegs bu bzhis yongs su bskor ba /",
    "T02D3490:141a-14": "rta babs bzhis brgyan pa /",
    "T02D3490:141a-15": "dra ba dang /",
    "T02D3490:141a-16": "dra ba phyed pa dang /",
    "T02D3490:141a-17": "dar dpyangs dang /",
    "T02D3490:141a-18": "me tog gi phreng ba dang /",
    "T02D3490:141a-19": "bla re dang /",
    "T02D3490:141a-20": "me long dang /",
    "T02D3490:141a-21": "rnga yab kyis mdzes pa /",
    "T02D3490:141a-22": "rdo rje'i srad bu las 'phros pa'i sangs rgyas kyi",
    "T02D3490:141a-23": "tshogs kyi 'od zer gyis sems g-yo ba'i ba dan",
    "T02D3490:141a-24": "gyi rtse mo la dril bu'i sgra sna tshogs phyogs",
    "T02D3490:141a-25": "kun tu 'khrol ba /",
    "T02D3490:141a-26": "lha mo mchog gis 'dod pa lnga po nye bar 'bul bas mnyes par mdzad pa'o //",
    "T02D3490:141a-27": "'khor lo gnyis te /",
    "T02D3490:141a-28": "ge sar dang bcas pa bsgom par bya ba gcig pa dang /",
    "T02D3490:141a-29": "gzhan ni zur gsum pa dran par bya'o //",
    "T02D3490:141a-30": "de'i dbus su yon tan nyis 'gyur a'a li yongs su gyur pa las zla ba'o //",
    "T02D3490:141a-31": "de'i steng du t'i yig yongs su gyur pa las rdo rje'o //",
    "T02D3490:141a-32": "de'i lte ba la t'am yig go //",
    "T02D3490:141a-33": "de nas yang yon tan nyis 'gyur da dha da",
    "T02D3490:141a-34": "dha ya la dang ldan pa'i yon tan nyis 'gyur",
    "T02D3490:141a-35": "k'a li yongs su gyur pa las nyi ma'o //",
    "T02D3490:141a-36": "gnyis po sbyor ba ni bde ba chen po'i mchog",
    "T02D3490:141a-37": "tu dga' ba me long lta bu'i ye shes dang",
    "T02D3490:141a-38": "ldan pa ni zla ba'o //",
    "T02D3490:141a-39": "mnyam pa nyid dang ldan pa'i nyi ma dang /",
    "T02D3490:141a-40": "sa bon gyi rtags las rang gi lha ni so sor rtog pa zhes brjod do //",
    "T02D3490:141a-41": "bya ba thams cad gcig tu grub cing rdzogs pa dang /",
    "T02D3490:141a-42": "dag pa'i chos nyid do zhes pa ni rnam pa lngas mngon par byang chub pa'o //",
    "T02D3490:141a-43": "de'i sa bon gyi 'od zer gyis ye shes sems",
    "T02D3490:141a-44": "dpa' rnams bkug nas rang gi 'dod lha'i 'khor lo",
    "T02D3490:141a-45": "la de bzhin du gzhug cing /",
    "T02D3490:141a-46": "yang rnal 'byor pas mtshan ma dang sa bon yongs",
    "T02D3490:141a-47": "su gyur pa las lha mo sgrol ma rnam par",
    "T02D3490:141a-48": "bsgom par bya ste /",
    "T02D3490:141a-49": "phyag brgyad pa dang zhal bzhi ma //",
    "T02D3490:141a-50": "rgyan thams cad kyis kun nas brgyan //",
    "T02D3490:141a-51": "gser gyi mdog can gzhon nu ma'i //",
    "T02D3490:141a-52": "mtshan nyid dang ldan gzi brjid 'bar //",
    "T02D3490:141a-53": "sangs rgyas bzhi yi cod pan can //",
    "T02D3490:141b-0": "rdo rje @141b nyi mas dbang bskur skyes //",
    "T02D3490:141b-1": "na tshod gzhon zhing mdzes ldan ma //",
    "T02D3490:141b-2": "gser gyi rna cha g-yo ba can //",
    "T02D3490:141b-3": "sna tshogs padma'i gdan la bzhugs //",
    "T02D3490:141b-4": "'od zer dmar pos rnam par brgyan //",
    "T02D3490:141b-5": "rdo rje zhags pa de bzhin dung //",
    "T02D3490:141b-6": "mda' bstod pa ni g-yas kyi phyag / rdo rje lcags kyu autpal dang //",
    "T02D3490:141b-7": "gzhu dang sdigs mdzub de bzhin g-yon ;",
    "T02D3490:141b-8": "/ rdo rje sgrol bdag rnal 'byor pas //",
    "T02D3490:141b-9": "sems can kun don pha rol phyin //",
    "T02D3490:141b-10": "rdo rje skyil krung sbyor ba yis //",
    "T02D3490:141b-11": "sa gsum po ni bsgrub par bya //",
    "T02D3490:141b-12": "shar du me tog sgrol ma ste //",
    "T02D3490:141b-13": "sku mdog dkar mo yid 'ong ma //",
    "T02D3490:141b-14": "aom yig ye shes rdzogs pa yi //",
    "T02D3490:141b-15": "me tog phreng ba phyag na bsnams //",
    "T02D3490:141b-16": "zhal gcig pa dang phyag gnyis ma //",
    "T02D3490:141b-17": "rgyan rnams kun gyis rnam par brgyan //",
    "T02D3490:141b-18": "lho ru bdug spos sgrol ma ni //",
    "T02D3490:141b-19": "sku mdog nag mo gzugs mdzes ma //",
    "T02D3490:141b-20": "rgyan rnams kun gyis rnam par brgyan //",
    "T02D3490:141b-21": "phyag na spos kyi sdong po bsnams //",
    "T02D3490:141b-22": "nub tu mar me'i sgrol ma ni //",
    "T02D3490:141b-23": "mar me'i sdong bu phyag na bsnams //",
    "T02D3490:141b-24": "sku mdog ser mo rgyan chen ma ;",
    "T02D3490:141b-25": "/ gser gyi rna cha g-yo ba can //",
    "T02D3490:141b-26": "byang du dri yi sgrol ma ni //",
    "T02D3490:141b-27": "dri yi dung chos phyag na bsnams //",
    "T02D3490:141b-28": "lha mo sku mdog dmar mo brjid //",
    "T02D3490:141b-29": "dkyil 'khor pa kun bsgom par bya //",
    "T02D3490:141b-30": "lcags kyu la sogs dbye ba yis //",
    "T02D3490:141b-31": "de nas sgo skyong ma rnams bsgom //",
    "T02D3490:141b-32": "phyag g-yas na ni lcags kyu dang //",
    "T02D3490:141b-33": "g-yon pa bdud la sdigs mdzub mdzad //",
    "T02D3490:141b-34": "nyi ma'i dkyil 'khor dbus gnas pa'i //",
    "T02D3490:141b-35": "sku mdog dkar mo yid 'ong ma //",
    "T02D3490:141b-36": "lcags kyu ma'o //",
    "T02D3490:141b-37": "phyag g-yas na ni zhags pa dang //",
    "T02D3490:141b-38": "g-yon pa gdug la sdig mdzub mdzad //",
    "T02D3490:141b-39": "dkyil 'khor dmar po'i dbus gnas pa'i //",
    "T02D3490:141b-40": "sku mdog dkar mo yid 'ong ma //",
    "T02D3490:141b-41": "zhags pa ma'o ;",
    "T02D3490:141b-42": "/ phyag g-yas na ni lcags sgrog bsnams //",
    "T02D3490:141b-43": "g-yon gyi phyag ni sdigs mdzub mdzad //",
    "T02D3490:141b-44": "rdo rje skyil krung dbus gnas pa'i //",
    "T02D3490:141b-45": "sku mdog dmar mo bsgom par bya //",
    "T02D3490:141b-46": "rdo rje lcags sgrog ma'o //",
    "T02D3490:141b-47": "rdo rje dril bu phyag na bsnams //",
    "T02D3490:141b-48": "g-yon pa gdug la sdigs mdzub mdzad //",
    "T02D3490:141b-49": "'od zer dkyil 'khor dbus gnas pa'i //",
    "T02D3490:141b-50": "mar gad dang mtshungs autpal bsnams //",
    "T02D3490:141b-51": "rdo rje dril bu ma'o //",
    "T02D3490:141b-52": "zur cha rnams kyi mtshan ma ni //",
    "T02D3490:141b-53": "byang sems bum pa ri rab dang //",
    "T02D3490:141b-54": "me thab dang ni rgyal mtshan che //",
    "T02D3490:141b-55": "steng du gtsug tor rnam rgyal ma //",
    "T02D3490:141b-56": "sku mdog dkar mo gzugs mjes ma //",
    "T02D3490:141b-57": "phyag g-yas na ni 'khor lo dang//",
    "T02D3490:142a-0": "@142a * // g-yon pa gdug la sdigs mdzub mdzad //",
    "T02D3490:142a-1": "phyag g-yas sbrul gyi zhags pa dang //",
    "T02D3490:142a-2": "g-yon pa gdug la sdigs mdzub mdzad //",
    "T02D3490:142a-3": "sku mdog nag mo 'jigs chen mo //",
    "T02D3490:142a-4": "'og tu gnod mdzes ma bsgom bya //",
    "T02D3490:142a-5": "de ltar bsgom zhing sngags spros nas bzlas par bya'o //",
    "T02D3490:142a-6": "aom t'a re tutt'a re tu re sv'a h'a ;",
    "T02D3490:142a-7": "/ yi ge bcu yis lha mo bcu //",
    "T02D3490:142a-8": "pha rol phyin pa bcu la brten //",
    "T02D3490:142a-9": "bsgom pa rab tu sbyor ba yis //",
    "T02D3490:142a-10": "las kun rab tu grub par byed //",
    "T02D3490:142a-11": "gti mug rdo rje mig la dgod //",
    "T02D3490:142a-12": "zhe sdang rdo rje rna ba dag / ser sna rdo rje de bzhin sna //",
    "T02D3490:142a-13": "zhal la 'dod chags rdo rje ma //",
    "T02D3490:142a-14": "lus la phrag dog rdo rje ma //",
    "T02D3490:142a-15": "nyon mongs mun pa kun 'joms pa'i //",
    "T02D3490:142a-16": "skye mched rnams su shes par bya //",
    "T02D3490:142a-17": "snying gar bdag med rnal 'byor ma //",
    "T02D3490:142a-18": "zhes pa ni mig la sogs pa byin gyis brlab pa'o //",
    "T02D3490:142a-19": "zhal gcig ma dang phyag gnyis ma //",
    "T02D3490:142a-20": "sna tshogs gzugs rnams g-yo ba yis //",
    "T02D3490:142a-21": "gri gug thod pa phyag na bsnams //",
    "T02D3490:142a-22": "srog ni steng du yang dag gnas /",
    "T02D3490:142a-23": "de nas lus ngag yid gsum byin gyis brlab pa ni /",
    "T02D3490:142a-24": "aom yig sku yi rdo rje yis //",
    "T02D3490:142a-25": "rgyal po chen po rnam par brgyan //",
    "T02D3490:142a-26": "h'um yig thugs kyi rdo rje yis //",
    "T02D3490:142a-27": "rgyal chen rdor sems go 'phang gnas //",
    "T02D3490:142a-28": "a'a:yig mchog gi de nyid dag / ji ltar rnam snang mdzad par 'dod //",
    "T02D3490:142a-29": "kun la de bzhin yum gyur pa'i //",
    "T02D3490:142a-30": "ye shes rang bzhin thugs kar dgod //",
    "T02D3490:142a-31": "sems dpa' ye shes sbyor ba yis //",
    "T02D3490:142a-32": "sangs rgyas byang chub thob par 'gyur //",
    "T02D3490:142a-33": "rang sngags yi ge las byung ba'i //",
    "T02D3490:142a-34": "phyag rgya'i 'khor lo brtag pa yis //",
    "T02D3490:142a-35": "dkyil 'khor pa kun 'byung ba yi //",
    "T02D3490:142a-36": "spro dang bsdu ba byas nas ni //",
    "T02D3490:142a-37": "nam mkha'i khams kyi dbus gnas pa'i //",
    "T02D3490:142a-38": "ye shes dkyil 'khor bsgom par bya //",
    "T02D3490:142a-39": "ye shes lnga yi yon tan grags //",
    "T02D3490:142a-40": "sna tshogs gzugs dang ldan pa yi //",
    "T02D3490:142a-41": "mchod pa kun gyis mchod pa dang //",
    "T02D3490:142a-42": "mngon par bstod pas mchod par bya //",
    "T02D3490:142a-43": "sgo skyong ma rnams rab sbyor bas //",
    "T02D3490:142a-44": "ye shes chu bo rab tu bsgrubs //",
    "T02D3490:142a-45": "dam tshig 'khor lor yang dag zhugs //",
    "T02D3490:142a-46": "ye shes 'khor lo shin tu 'bar //",
    "T02D3490:142a-47": "sangs rgyas kun mtshungs rnal 'byor pas //",
    "T02D3490:142a-48": "gnyis med gyur par skad cig la //",
    "T02D3490:142a-49": "aom badzr'am ku shi a'a karsha ya dza: aom badzra p'a shi pra be sha ya h'um /",
    "T02D3490:142a-50": "aom badzra spho ti bandha ya bam /",
    "T02D3490:142a-51": "aom badzr'a be sha ba shr'i kum ru ho: rang",
    "T02D3490:142a-52": "gi snying ga'i sa bon las byung ba'i 'od zer",
    "T02D3490:142b-0": "lcags @142b kyu'i rnam pas khams gsum na bzhugs pa'i",
    "T02D3490:142b-1": "sangs rgyas rnams gdan drangs pa tsam gyis yang dag",
    "T02D3490:142b-2": "par mchod nas rjes su mgon du byed pas /",
    "T02D3490:142b-3": "aom aa bhi shinytsantu m'am sar ba ta th'a ga ta /",
    "T02D3490:142b-4": "byang chub rdo rje sangs rgyas la //",
    "T02D3490:142b-5": "ji ltar mchod chen stsal ba ltar //",
    "T02D3490:142b-6": "bdag kyang bskyab pa'i don gyi phyir //",
    "T02D3490:142b-7": "nam mkha'i rdo rje deng bdag stsol //",
    "T02D3490:142b-8": "zhes pas dbang bskur ba zhu'o //",
    "T02D3490:142b-9": "dbang bskur ba ni rdo rje che //",
    "T02D3490:142b-10": "khams gsum pa yis phyag byas pa //",
    "T02D3490:142b-11": "sangs rgyas kun gyi gsang ba gsum //",
    "T02D3490:142b-12": "gnas gyur bdag la stsal du gsol //",
    "T02D3490:142b-13": "zhes brjod nas sangs rgyas he ru ka'i gzugs kyis",
    "T02D3490:142b-14": "bdud rtsi ldas gang ba'i de bzhin gshegs pa lnga'i",
    "T02D3490:142b-15": "bdag nyid kyi bum pa lngas dbang bskur te /",
    "T02D3490:142b-16": "dbang bskur ba'i dus su me tog gi char 'bab bar 'gyur ro //",
    "T02D3490:142b-17": "rnga bo che'i sgra 'byung bar 'gyur ro //",
    "T02D3490:142b-18": "gur gum gyi char 'bab par 'gyur ro //",
    "T02D3490:142b-19": "gzugs rdo rje ma la sogs pa rnams kyis mchod pa byed par 'gyur ro //",
    "T02D3490:142b-20": "spyan ma la sogs pa rnams kyis rdo rje'i glu dang bstod pa byed par 'gyur ro //",
    "T02D3490:142b-21": "dbang bskur ba dang ldan pa'i spyi bor rdo rje nyi mas dbu brgyan te /",
    "T02D3490:142b-22": "cod pan gyi phyogs rnams su de bzhin gshegs pa rnam par snang mdzad dang /",
    "T02D3490:142b-23": "mi bskyod pa dang /",
    "T02D3490:142b-24": "'od dpag med dang /",
    "T02D3490:142b-25": "don yod grub pa rnams so //",
    "T02D3490:142b-26": "dbus kyi 'khor lo'i rim pa ji lta ba bzhin",
    "T02D3490:142b-27": "du lha mo bzhi po rnams kyi cod pan can",
    "T02D3490:142b-28": "no // sgo skyong ma rnams kyi yang ste /",
    "T02D3490:142b-29": "gtsug tor du rin chen dbang po dang /",
    "T02D3490:142b-30": "gnod mdzes ma la mi bskyod pa'i cod pan no //",
    "T02D3490:142b-31": "zhe sdang rdo rje khyod la 'dud //",
    "T02D3490:142b-32": "gti mug rdo rje phyag 'tshal 'dud //",
    "T02D3490:142b-33": "ser sna rdo rje bdag skrag pas //",
    "T02D3490:142b-34": "'dod chags rdo rje bdag la stsol //",
    "T02D3490:142b-35": "nga rgyal chen po phrag dog che //",
    "T02D3490:142b-36": "rdo rje thams cad bdag la stsol //",
    "T02D3490:142b-37": "rdo rje thams cad dam tshig mgon //",
    "T02D3490:142b-38": "las rnams thams cad rab tu sgrub //",
    "T02D3490:142b-39": "bstod pa'o //",
    "T02D3490:142b-40": "lha yi me tog dam pa 'di //",
    "T02D3490:142b-41": "gtsang zhing dag pa'i skye gnas te //",
    "T02D3490:142b-42": "bdag gis gus pas nges par 'bul//",
    "T02D3490:142b-43": "so sor bzhes nas bdag la skyobs //",
    "T02D3490:142b-44": "me tog go //",
    "T02D3490:142b-45": "nags kyi ro sogs yid 'ong ba //",
    "T02D3490:142b-46": "dri la sogs pa'i bdug spos mchog / bdag gis gus pas nges par 'bul //",
    "T02D3490:142b-47": "so sor bzhes nas bdag la skyobs //",
    "T02D3490:142b-48": "bdug spos so //",
    "T02D3490:142b-49": "bsrung pa'i tshogs dang dag pa dang //",
    "T02D3490:143a-0": "yid kyi mun 'joms @143a * //",
    "T02D3490:143a-1": "dge ba 'di //",
    "T02D3490:143a-2": "bdag gis gus pas nges par 'bul //",
    "T02D3490:143a-3": "so sor bzhes nas bdag la skyobs //",
    "T02D3490:143a-4": "mar me'o //",
    "T02D3490:143a-5": "lha yi dri mchog dam pa 'di //",
    "T02D3490:143a-6": "gtsang zhing dag pa'i skye gnas te //",
    "T02D3490:143a-7": "bdag gis gus pas nges par 'bul //",
    "T02D3490:143a-8": "so sor bzhes nas bdag la skyobs //",
    "T02D3490:143a-9": "dri'o //",
    "T02D3490:143a-10": "de'i rjes su yam yig yongs su gyur pa las",
    "T02D3490:143a-11": "rlung gi dkyil 'khor gzhu'i rnam pa rgyal mtshan gyis",
    "T02D3490:143a-12": "mtshan pa'o // ram yig dmar po'i sa bon las",
    "T02D3490:143a-13": "byung ba'i me'i dkyil 'khor zur gsum gyi steng du",
    "T02D3490:143a-14": "aa yi ga dmar po las byung ba'i padma'i snod",
    "T02D3490:143a-15": "bhr'um a'am dzr'im kham h'um gi sa bon yongs su",
    "T02D3490:143a-16": "gyur pa las de'i sa bon byin gyis brlabs nas",
    "T02D3490:143a-17": "mtshan pa'o // dri dang / nyi ma dang zla ba dang /",
    "T02D3490:143a-18": "sman dang /",
    "T02D3490:143a-19": "chu'i mtshan nyid grangs ji ltar de bzhin gshegs pa",
    "T02D3490:143a-20": "lnga'i rang bzhin bdud rtsi lnga go ku da ha",
    "T02D3490:143a-21": "na zhes pa'i sa bon lnga bsams nas /",
    "T02D3490:143a-22": "de'i steng du mtho gang tsam 'phags pa'i zla ba",
    "T02D3490:143a-23": "la gnas pa'i h'um yig las byung ba'i rdo rje",
    "T02D3490:143a-24": "chen po rtse lnga pa bsgoms nas /",
    "T02D3490:143a-25": "de'i 'og tu aom yig bsams nas rlung gis bskyod pa'i me'i dkyil 'khor /",
    "T02D3490:143a-26": "me'i steng du rdo rje'i me /",
    "T02D3490:143a-27": "de thams cad sdud par bltas nas de'i reg byas",
    "T02D3490:143a-28": "aom yig dang rdo rje zhu nas de la de",
    "T02D3490:143a-29": "bzhin du bdud rtsi dang mar zhu ba bzhin du",
    "T02D3490:143a-30": "ro gcig tu gyur par bsams nas /",
    "T02D3490:143a-31": "de'i steng du t'am yig dkar po'i 'od zer gyis",
    "T02D3490:143a-32": "khams gsum gyi nang du zhugs nas bdud rtsi thams",
    "T02D3490:143a-33": "cad bkug ste / de'i nang du byas pas chos",
    "T02D3490:143a-34": "kyi dbyings dang mtshungs pa des de bzhin gshegs pa",
    "T02D3490:143a-35": "thams cad kyi thugs la zhugs shing ye shes kyi",
    "T02D3490:143a-36": "bdud rtsi bkug nas da bzhin du lhan cig tu",
    "T02D3490:143a-37": "cad bkug ste / byas te / de'i steng du",
    "T02D3490:143a-38": "de nyid gsum bsams nas des de bzhin du mngon",
    "T02D3490:143a-39": "cad bkug ste / byas te / par bsngags te",
    "T02D3490:143a-40": "/ dkyil 'khor pa thams cad kyi thugs kar dkyil",
    "T02D3490:143a-41": "'khor gyi 'khor lo bsams nas ljags rnams la h'um",
    "T02D3490:143a-42": "yig dkar po las skyes pa'i rdo rje dkar po",
    "T02D3490:143a-43": "nas 'bru'i tshad tsam bsams nas de'i bdud rtsis dkyil",
    "T02D3490:143a-44": "'khor ba'i bdag nyid kyang mnyes par bya'o //",
    "T02D3490:143a-45": "'dis dkyil 'khor rdzogs nas thun mtshams gsum du bsgoms nas ldang bar bya'o //",
    "T02D3490:143a-46": "rtag tu lha'i gzugs kyis gnas par bya'o //",
    "T02D3490:143a-47": "de la bzlas pa'i sngags ni 'di'o //",
    "T02D3490:143a-48": "aom t'a re tutt'a re tu re sv'a h'a //",
    "T02D3490:143a-49": "sngags mchog 'di ni gtso bo ste //",
    "T02D3490:143b-0": "sangs rgyas kun gyis phyag byas @143b pa ;",
    "T02D3490:143b-1": "bklags pas dngos grub myur du byed //",
    "T02D3490:143b-2": "rdo rje gur las gsal por gsungs //",
    "T02D3490:143b-3": "de nas gzhan yang gzungs kyi sngags ni /",
    "T02D3490:143b-4": "na mo ratna tra y'a ya /",
    "T02D3490:143b-5": "nam a'ary'a wa lo ki te shva r'a ya /",
    "T02D3490:143b-6": "bo dhi satv'a ya /",
    "T02D3490:143b-7": "ma h'a satv'a ya /",
    "T02D3490:143b-8": "ma h'a k'a ru ni k'a ya tadya th'a /",
    "T02D3490:143b-9": "aom t'a re tutt'a re tu re sarba dusht'an ma ma kri te dzam bha ya /",
    "T02D3490:143b-10": "stambha ya /",
    "T02D3490:143b-11": "mo ha ya /",
    "T02D3490:143b-12": "bandha ya h'um h'um h'um phat phat phat sarba dusht'an stambha ni t'a re sv'a h'a /",
    "T02D3490:143b-13": "yi ge bcu'i cho ga'i sngags 'di gos kyi sna",
    "T02D3490:143b-14": "la lan bdun du mngon par bsngags nas mdud pa",
    "T02D3490:143b-15": "byas na // 'jigs pa dang bcas pa'i sa gang du 'gro yang 'jigs par mi 'gyur ro //",
    "T02D3490:143b-16": "stag dang /",
    "T02D3490:143b-17": "chom po dang /",
    "T02D3490:143b-18": "chu srin dang /",
    "T02D3490:143b-19": "seng ge dang /",
    "T02D3490:143b-20": "sprul dang ;",
    "T02D3490:143b-21": "ma he dang /",
    "T02D3490:143b-22": "dom dang /",
    "T02D3490:143b-23": "dred la sogs pa ming dran pa tsam gyis zhi zhing 'jigs par mi 'gyur ro //",
    "T02D3490:143b-24": "sngags 'dis autpal la'i sbyin sreg brgya rtsa brgyad byas te /",
    "T02D3490:143b-25": "aom t'a re tutt'a re tu re aa mu kam me ba sa ma na ya sv'a h'a /",
    "T02D3490:143b-26": "yang sngags des de bzhin du bya rog gi sgrol",
    "T02D3490:143b-27": "la lan sum cu rtsa gnyis yongs su bzlas te",
    "T02D3490:143b-28": "dgra'i khyim du sbas na zhag bdun na skrod par",
    "T02D3490:143b-29": "'gyur ro // aom t'a re tutt'a re tu re",
    "T02D3490:143b-30": "tsa la pra tsa la sh'i ghram g'a mi ni",
    "T02D3490:143b-31": "de ba datta autstsha ta ya h'um phat /",
    "T02D3490:143b-32": "de nas gzhan la yang rab tu sbyor bar 'gyur te /",
    "T02D3490:143b-33": "aom t'a re tutt'a re tu re aa mu k'a",
    "T02D3490:143b-34": "bhi dh'a n'am ku m'a r'i ma hy'a mud b'a",
    "T02D3490:143b-35": "he na ta sy'a:pi t'a pra yatstshantu sv'a h'a /",
    "T02D3490:143b-36": "myos byed gtum po'i sa bon dang //",
    "T02D3490:143b-37": "myos byed 'bras bu de bzhin du //",
    "T02D3490:143b-38": "mya ngan med shing me tog bcas //",
    "T02D3490:143b-39": "sbyin sreg stong phrag lnga byas te //",
    "T02D3490:143b-40": "mar sbrang bu ram sbyin sreg ni //",
    "T02D3490:143b-41": "bu mo sgrub la mchog tu bsngags //",
    "T02D3490:143b-42": "de nas zhag bdun sbyor ba yis //",
    "T02D3490:143b-43": "rang 'dod bu mo thob par 'gyur //",
    "T02D3490:143b-44": "de nas gzhan la yang rab tu sbyor bar 'gyur te ;",
    "T02D3490:143b-45": "aom t'a re tutt'a re tu re aa mu k'a",
    "T02D3490:143b-46": "bh'i dha n'am svasth'a na ta a'a karsha ya ma",
    "T02D3490:143b-47": "m'a nti ke dza:sngags 'dis rag chung gi tsher ma",
    "T02D3490:143b-48": "rang byung gi me tog la bsnyugs te sbyin sreg",
    "T02D3490:143b-49": "stong phrag lnga byas na 'dis rgyal po'i bu mo",
    "T02D3490:143b-50": "yang 'gugs par byed do //",
    "T02D3490:143b-51": "de nas gzhan la yang rab tu sbyor bar 'gyur te /",
    "T02D3490:143b-52": "rang byung gi me tog gis bskus pa'i ras la",
    "T02D3490:143b-53": "bcom ldan 'das ma zhal gcig phyag gnyis ma lcags",
    "T02D3490:143b-54": "kyu dang autpal la'i zhags pa phyag na bsnams pa",
    "T02D3490:143b-55": "bris la de'i mdun du mchod pa byas nas /",
    "T02D3490:143b-56": "lha yi me tog dam pa 'di //",
    "T02D3490:143b-57": "zhes pa la sogs pas mchod par bya'o //",
    "T02D3490:143b-58": "phyis bsgom pa dang ldan pas sngags bzlas par bya'o //",
    "T02D3490:144a-0": "aom t'a re tutt'a re tu @144a * //",
    "T02D3490:144a-1": "re aa mu ki ma me ba si tam sva snam ka th'a ya h'um phat /",
    "T02D3490:144a-2": "stong phrag lngas 'ong bar 'gyur te /",
    "T02D3490:144a-3": "zhags pas mgul pa bcings shing lcags kyus snying gar",
    "T02D3490:144a-4": "phug la bkug nas bsgrub bya rkang pa'i 'og tu",
    "T02D3490:144a-5": "bsams la bran mo'i tshul gyis spyad par bya'o //",
    "T02D3490:144a-6": "de nas gzhan la yang rab tu sbyor bar 'gyur te ;",
    "T02D3490:144a-7": "sgrol ma'i gzungs lan bdun du mngon par bsngags nas",
    "T02D3490:144a-8": "bdag gi mig gnyis la byugs nas rgyal rigs kyi",
    "T02D3490:144a-9": "nang du zhugs na rgyal po dang bcas pa slob",
    "T02D3490:144a-10": "mar 'gyur zhing gus par byed do //",
    "T02D3490:144a-11": "'gal ba smra bar mi 'gyur ro //",
    "T02D3490:144a-12": "dad pas 'bul bar 'gyur ro //",
    "T02D3490:144a-13": "dga' ba'i gtam byed par 'gyur ro //",
    "T02D3490:144a-14": "de'i g-yog byed par 'gyur ro //",
    "T02D3490:144a-15": "khro ba yang dbang du 'gyur ro //",
    "T02D3490:144a-16": "mthong ba'i rkyen gyis ngo mtshar du 'gyur ro //",
    "T02D3490:144a-17": "de nas gzhan la yang rab tu sbyor bar 'gyur te /",
    "T02D3490:144a-18": "sgrol ma'i gzungs lan brgya bzlas nas sbrul mgo gnyis",
    "T02D3490:144a-19": "pa'i mgo thal bar byas te ba dmar mo'i mar",
    "T02D3490:144a-20": "la aarka'i bal la sdong bu byas te rab tu",
    "T02D3490:144a-21": "sbar nas mig sman byas te /",
    "T02D3490:144a-22": "de'i mig sman dang /",
    "T02D3490:144a-23": "rdo rje nyi ma dang rdo rje chos dag la mnyes shing rta mchog gis bdug par bya'o //",
    "T02D3490:144a-24": "thal ba dang lhan cig mig sman byas gang la",
    "T02D3490:144a-25": "rdo rje'i mig gis bltas pa de'i gal te padma",
    "T02D3490:144a-26": "gar dbang 'dzag par ma gyur na /",
    "T02D3490:144a-27": "de'i tshe sgrol ma bdag gis sangs rgyas bcom ldan 'das bslus par 'gyur ro //",
    "T02D3490:144a-28": "de nas gzhan la yang rab tu sbyor bar 'gyur te /",
    "T02D3490:144a-29": "byis pa so ma skyes pa'i kha chu blangs nas",
    "T02D3490:144a-30": "sgrol ma'i gzungs lan bdun du mngon bar bsngags te",
    "T02D3490:144a-31": "/ bhring+ga r'a dza'i rtsa ba dang gi'u wang dang",
    "T02D3490:144a-32": "lhan cig tu byas te dpral bar thig le byas",
    "T02D3490:144a-33": "nas gang dang gang la bltas pa de dang de",
    "T02D3490:144a-34": "dbang du 'gyur ro //",
    "T02D3490:144a-35": "de nas gzhan la yang rab tu sbyor bar 'gyur te /",
    "T02D3490:144a-36": "lto ba'i srin bu la sgrol ma'i gzungs lan bdun",
    "T02D3490:144a-37": "du mngon par bsngags nas rdo rje chos dang bcas",
    "T02D3490:144a-38": "te so rtsi gzhon nu ma la byin na longs",
    "T02D3490:144a-39": "spyad pa tsam gyis sbyor ba'i mchog tu 'gyur ro",
    "T02D3490:144a-40": "// 'di mi spong zhing gzhan la dga' bar mi 'gyur ro //",
    "T02D3490:144a-41": "gzhan du mi 'gro la skyes bu gzhan mi 'dod do //",
    "T02D3490:144a-42": "rang gi bdag po yang spong bar mi byed do //",
    "T02D3490:144a-43": "de nas gzhan la yang rab tu sbyor bar 'gyur te /",
    "T02D3490:144a-44": "zhag chen po bdag nyid kyi lus la byugs te /",
    "T02D3490:144a-45": "sgrol ma'i gzungs khri phrag gcig bzlas shing bsgoms te /",
    "T02D3490:144b-0": "@144b bzlas pa'i mtha' la 'bras s'a lu'i phye mas",
    "T02D3490:144b-1": "dril phyis byas ba'i dri ma bsdus te gang la",
    "T02D3490:144b-2": "byin pa de ji srid 'tsho'i bar du gtong bar",
    "T02D3490:144b-3": "mi 'gyur ro // de nas gzhan la yang rab tu sbyor bar 'gyur te /",
    "T02D3490:144b-4": "zla ba gzas zin pa'i dus su sgrol ma'i gzungs",
    "T02D3490:144b-5": "bzlas shing bsnyen pa byas nas de las yang dag",
    "T02D3490:144b-6": "par byung ba'i 'jig rten dbang phyug blangs te dung",
    "T02D3490:144b-7": "gi phye ma dang bsre bar bya'o //",
    "T02D3490:144b-8": "de nas sgeg mo la byin na de ji srid 'tsho'i bar du rjes su 'jug par 'gyur ro //",
    "T02D3490:144b-9": "de la de bzhin du bdag por 'dod cing gzhan du mi 'gro'o //",
    "T02D3490:144b-10": "de nas gzhan la yang rab tu sbyor bar 'gyur te /",
    "T02D3490:144b-11": "sgrol ma'i gzungs sngags kyis myos byed kyi 'bras bu",
    "T02D3490:144b-12": "la lan brgya rtsa brgyad yongs su bzlas te myos",
    "T02D3490:144b-13": "byed kyi 'bras bu dang rta mgrin lhan cig tu",
    "T02D3490:144b-14": "mnyes la byugs na de dbang du 'gyur ro //",
    "T02D3490:144b-15": "de nas gzhan la yang rab tu sbyor bar 'gyur te /",
    "T02D3490:144b-16": "aom t'a re tutt'a re tu re aa mu k'a sya bandha na mukti kum ru sv'ah'a /",
    "T02D3490:144b-17": "zhes pa'i sngags 'dis aarka'i lo ma la bsgrub bya'i",
    "T02D3490:144b-18": "ming bar du bcug ste bris nas sdig pa'i tshang",
    "T02D3490:144b-19": "du sbas na de bcings pa las grol bar 'gyur",
    "T02D3490:144b-20": "ro // rdo rje sgrol ma'i sgrub pa'i thabs //",
    "T02D3490:144b-21": "yang dag bris las nyer bsags pa'i //",
    "T02D3490:144b-22": "bsod nams gang des 'jig rten 'di //",
    "T02D3490:144b-23": "bde gshegs gnas su 'jug par shog / rdo rje sgrol ma'i sgrub thabs rdzogs so /",
    "T02D3490:144b-25": "// / panti ta chen po rin chen 'byung gnas zhi ba'i zhabs kyis mdzad pa'o //",
    "T02D3490:144b-26": "lha mchod ka ra b'i ra'i me tog la //",
    "T02D3490:144b-27": "thun mtshams gsum du brgya rtsa brgyad bzlas nas //",
    "T02D3490:144b-28": "'dod pa'i mchog nyid blang bya zla gcig gis //",
    "T02D3490:144b-29": "'phags ma sgrol mas nges par stsol bar mdzad /"
}