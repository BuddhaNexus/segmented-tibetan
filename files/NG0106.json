{
    "NG0106:0": "[(]13[)]@#// des ni 'jig rten lta ba bstan pa yin //",
    "NG0106:1": "de las 'das pa yongs su rdzogs pa la brgyad de /",
    "NG0106:2": "nyan thos dag gi rang bzhin dang *//",
    "NG0106:3": "rdzogs pa chen po bstan pa dang *//",
    "NG0106:4": "lam bstan pa dang lam gyi dpe //",
    "NG0106:5": "yid la ma bsags tshogs chen dang *//",
    "NG0106:6": "sku dang ye shes bstan pa dang *//",
    "NG0106:7": "bsgom du med par bstan pa dang *//",
    "NG0106:8": "rol pa rang las byung bar bstan pa'o //",
    "NG0106:9": "de la nyan thos bstan pa ni //",
    "NG0106:10": "btsal du med pa'i chos nyid de la ni //",
    "NG0106:11": "dbang po drug brtul 'dul ba'i khrims zhugs rtsol //",
    "NG0106:12": "sdug bsngal lus kyi spyod drag gis //",
    "NG0106:13": "spyad kyang nges pa'i gnas ni ming med de //",
    "NG0106:14": "lung gi a dar ston pa'i bar ldan na //",
    "NG0106:15": "skad cig sgyu ma'i bde ba 'byung bar 'dod //",
    "NG0106:16": "ces bstan /",
    "NG0106:17": "rdzogs pa chen po'i rol pa bstan pa ni //",
    "NG0106:18": "chos nyid byang chub sems ni nam mkha' 'dra //",
    "NG0106:19": "sems la rtog pa med pa chos kyi sku //",
    "NG0106:20": "dngos po mtshan ma med pas bzung mi zin //",
    "NG0106:21": "dpe ni chu la snang ba'i zla ba 'dra //",
    "NG0106:22": "chos sku ma skyes kun tu bzang po las //",
    "NG0106:23": "rol pa skye ba'i cho 'phrul 'byung ba ni //",
    "NG0106:24": "snang srid mngon du 'byung ba'i chos nyid de //",
    "NG0106:25": "don dam skye ba med pas a lir bshad //",
    "NG0106:26": "rig pa mngon du gyur pa'i sems nyid ni //",
    "NG0106:27": "chos la 'gags pa med pa ka lir bshad //",
    "NG0106:28": "de ni rdzogs pa chen po'i rol par bshad //",
    "NG0106:29": "chos nyid lam gyi rang bzhin bstan pa ni //",
    "NG0106:30": "sngon gyi lam yang chos nyid byang chub sems //",
    "NG0106:31": "da lta'i lam yang chos nyid chos kyi dbyings //",
    "NG0106:32": "snga ma rnams ni lam gyi dpe bzhin du //",
    "NG0106:33": "chos nyid de ni phyi lam gnas su che //",
    "NG0106:34": "de ltar snga ma sangs rgyas snga ma'i lam bzhin du //",
    "NG0106:35": "chos nyid skye ba med pa de bzhin du //",
    "NG0106:36": "phyi ma kun gyi lam gyi rang bzhin no //",
    "NG0106:37": "kun gyi lam nyid yin par bstan pa ni //",
    "NG0106:38": "gong ma kun gyi lam dang 'dra bar ni //",
    "NG0106:39": "'gro ba yongs kyi lam ni chos nyid do //",
    "NG0106:40": "chos nyid nam mkha'i zla ba 'dra ba la //",
    "NG0106:41": "tshig brjod mdzub mos bstan dang bcas pa 'dra //",
    "NG0106:42": "sangs rgyas sems can kun gyi mnyam pa ni //",
    "NG0106:43": "chos nyid bde ba chen po de yin la //",
    "NG0106:44": "snang ba med pa'i chos nyid de la ni //",
    "NG0106:45": "dbang pos bltas pas chos nyid 'grub pa med //",
    "NG0106:46": "ces bstan /",
    "NG0106:47": "yid kyi tshogs chen bstan pa ni //",
    "NG0106:48": "snang srid yid kyis tshogs bsngos yon bdag ste //",
    "NG0106:49": "dbang pos bltas pas 'dod yon bkram pa'o //",
    "NG0106:50": "dbang po'i mig gis tshogs su mthong ba ni //",
    "NG0106:51": "'dod yon lnga ru gsal bas dngos grub bo //",
    "NG0106:52": "de la ting 'dzin mnyam par bzhag pa ni //",
    "NG0106:53": "rgyu dang ye shes tshogs gnyis rdzogs pa'o //",
    "NG0106:54": "zhes bstan to //",
    "NG0106:55": "sku dang ye shes bstan pa ni //",
    "NG0106:56": "byang chub sems ni dngos po cir mi g.yo //",
    "NG0106:57": "gzung 'dzin mi mnga' chos sku phyag rgya yin //",
    "NG0106:58": "ting 'dzin mi bskyod rang byung ye shes te //",
    "NG0106:59": "chos nyid mtshan mar mi len bdag med cing *//",
    "NG0106:60": "sems kyis gang yang mi spang dor ba @#//",
    "NG0106:61": "med //",
    "NG0106:62": "mi g.yo mi bskyod mi len mi 'dor bas //",
    "NG0106:63": "'di zhes brjod med tshig bral mnyam nyid do //",
    "NG0106:64": "zhes bstan /",
    "NG0106:65": "bsgom du med pa bstan pa ni //",
    "NG0106:66": "srid pa 'byung ba snang ba yod pa'i chos //",
    "NG0106:67": "chos nyid byang chub sems la snang ba med //",
    "NG0106:68": "ma btsal rang bzhin bzhag pas bsgom pa'i mchog /",
    "NG0106:69": "btsal med chos la yod par rnam btsal na //",
    "NG0106:70": "nam mkha' dag la khang pa phub pa 'dra //",
    "NG0106:71": "med par yod pa'i 'bras bu yongs mi 'byung *//",
    "NG0106:72": "zhes bstan /",
    "NG0106:73": "rol pa rang las 'byung bar bstan pa ni //",
    "NG0106:74": "rgyu med rang byung sems ni ngo mtshar che //",
    "NG0106:75": "de las rkyen med ye shes rmad byung 'di //",
    "NG0106:76": "bkag pa med par spyod pas rol pa 'di //",
    "NG0106:77": "byar med rtsol bsgrub mi mnga' nam mkha' bzhin //",
    "NG0106:78": "dngos po cir yang mi dmigs gti mug las //",
    "NG0106:79": "thogs med rmad du byung ba de ma thag /",
    "NG0106:80": "rgyu med rang byung ye shes rol pa 'byung *//",
    "NG0106:81": "zhes byang chub sems kyi mdo yi 'grel pa las /",
    "NG0106:82": "yongs su rdzogs pa'i don gyi 'grel pa bcu pa rdzogs so //",
    "NG0106:83": "bde ba thob par 'dod pas re ba dag dang bcas //",
    "NG0106:84": "// de nas sems dpa' chen po des /",
    "NG0106:85": "'dus pa'i tshogs la chos thams cad tshig dang yi ges gtan la dbab tu med pa de /",
    "NG0106:86": "tshig dang yi ges 'brel pa'i sgo nas /",
    "NG0106:87": "gang zag gi blo yis rtogs par bya ba'i phyir /",
    "NG0106:88": "don gyi 'grel pa lnga po 'di gsungs so //",
    "NG0106:89": "kye 'dus pa'i tshogs chen da nyon cig /",
    "NG0106:90": "snga rabs 'das pa'i sangs rgyas kyang *//",
    "NG0106:91": "don gyi 'grel pa lnga po 'di //",
    "NG0106:92": "rtogs nas skye med sa la gshegs //",
    "NG0106:93": "da ltar bzhugs pa'i rnal 'byor yang *//",
    "NG0106:94": "don gyi 'grel pa lnga po 'dis //",
    "NG0106:95": "nga yi lung chen don rtogs nas //",
    "NG0106:96": "dgongs pa 'di yis gnas par byed //",
    "NG0106:97": "slad nas byon pa'i gdung 'tshob rnams //",
    "NG0106:98": "don gyi 'grel pa lnga po 'di //",
    "NG0106:100": "'grel lnga gang dang gang zhe na //",
    "NG0106:101": "tsheg bar 'bru yi 'grel pa dang *//",
    "NG0106:102": "dpe don rgyu 'bras 'grel pa dang *//",
    "NG0106:103": "gtan tshigs don gyi 'grel pa dang *//",
    "NG0106:104": "'byed par byed pa'i 'grel pa dang *//",
    "NG0106:105": "sdud par byed pa'i 'grel pa'o //",
    "NG0106:106": "tsheg dang 'bru yi 'grel pa ni //",
    "NG0106:107": "yi ge'i don dang rang bzhin dang *//",
    "NG0106:108": "tsheg dang yig shugs yan lag brtags //",
    "NG0106:109": "de yang ji lta bu zhe na //",
    "NG0106:110": "yi ge 'bru gcig lus po la //",
    "NG0106:111": "dgos pa'i yan lag bdun tshang ste //",
    "NG0106:112": "mgo dang yan lag tsheg shad bdun //",
    "NG0106:113": "mgo ni ma nor lam 'dren la //",
    "NG0106:114": "tsheg mig blta zhing shad rta zhon //",
    "NG0106:115": "yan lag shugs kyis 'gro bar byed //",
    "NG0106:116": "yan lag shugs kyis 'gros bslangs nas //",
    "NG0106:117": "mgo ni don gyi lam du zhugs //",
    "NG0106:118": "tsheg gis chos rnams ming du smra //",
    "NG0106:119": "shad kyis sde pa tshigs su gcod //",
    "NG0106:120": "yi ges don dang rang bzhin bstan //",
    "NG0106:121": "tsheg bar 'bru yi tshig don ni //",
    "NG0106:122": "thabs dang shes rab 'brel pa dang *//",
    "NG0106:123": "bya ba kun ldan bya med pa //",
    "NG0106:124": "stong pa chen po rnam kun bcas //",
    "NG0106:125": "dmigs med lus dang bcas pa'i tshig //",
    "NG0106:126": "tshig bar @#//",
    "NG0106:127": "tshigs kyis bcad pa ni //",
    "NG0106:128": "ston pa nga yi gsung du nges par gsungs //",
    "NG0106:129": "tshig don bzlog ste sbyor ba 'khrugs //",
    "NG0106:130": "lhug par bshar ba sil bu rnams //",
    "NG0106:131": "skabs kyi don dang ma 'brel pa //",
    "NG0106:132": "'dres pa gang zag mi yi tshig /",
    "NG0106:133": "nga yis gsungs pa'i don la smras //",
    "NG0106:134": "tsheg bar 'bru yi tshig don no //",
    "NG0106:135": "tsheg bar 'bru yi yig shugs ni //",
    "NG0106:136": "gong ma'i shugs dang 'og ma'i shugs //",
    "NG0106:137": "bar ma 'brel pa bdag shugs kyis //",
    "NG0106:138": "gang yin par ni brtag par bya //",
    "NG0106:139": "tsheg bar 'bru yi yan lag ni //",
    "NG0106:140": "yig 'bru gcig la yan lag bdun //",
    "NG0106:141": "sgra yis bod pa lnga gnyis gcig /",
    "NG0106:142": "yan lag shugs kyi yig 'bru de //",
    "NG0106:143": "yig 'bru gar 'gro yan lag dbang *//",
    "NG0106:144": "yan lag 'gros te brtag par bya //",
    "NG0106:145": "tsheg bar 'bru yi 'grel par bshad //",
    "NG0106:146": "dpe don rgyu 'bras 'grel ba ni //",
    "NG0106:147": "don gyi tshig dang yi ge'i tshig /",
    "NG0106:148": "rgyu yi tshig dang dpe yi tshig /",
    "NG0106:149": "rgyu yi tshig dang 'bras bu'i tshig /",
    "NG0106:150": "gang yin 'bru la brtag bya ste //",
    "NG0106:151": "yan lag 'bru yis ston par byed //",
    "NG0106:152": "de 'dra de bzhin de ltar gsum //",
    "NG0106:153": "dpe ru bstan pa'i 'grel pa'o //",
    "NG0106:154": "de bas de phyir des na gsum //",
    "NG0106:155": "gang yin don de de mthong na //",
    "NG0106:156": "gtan tshigs bstan pa'i 'grel pa'o //",
    "NG0106:157": "de nas de yang de las gsum //",
    "NG0106:158": "rgyu 'bras bstan pa'i 'grel pa'o //",
    "NG0106:159": "de yin de min yid ches na //",
    "NG0106:160": "don gyi 'grel pa yin par bshad //",
    "NG0106:161": "'bru dang yan lag gcig la yang *//",
    "NG0106:162": "dpe don de ltar yod pas na //",
    "NG0106:163": "de bzhin 'bru lag kun la brtag /",
    "NG0106:164": "dpe don rgyu 'bras 'grel par bshad //",
    "NG0106:165": "gtan tshigs don gyi 'grel pa ni //",
    "NG0106:166": "yan lag gang gi don 'byung ba //",
    "NG0106:167": "tshig 'bru las ni don dbyung bya //",
    "NG0106:168": "rgyu yi tshig dang 'bras bu'i tshig /",
    "NG0106:169": "dpe yi tshig gam don gyi tshig /",
    "NG0106:170": "rtags sam gtan tshigs gang yin tshig /",
    "NG0106:171": "brtags te don de dbyung bar bya //",
    "NG0106:172": "gtan tshigs dag gi 'grel par bshad //",
    "NG0106:173": "'byed par byed pa'i 'grel pa ni //",
    "NG0106:174": "so so dag gi ngo bstan nas //",
    "NG0106:175": "sde dang tshan dang ris su phye //",
    "NG0106:176": "'byed par byed pa'i 'grel pa yin //",
    "NG0106:177": "chos kun rtsa ba gcig bsdus nas //",
    "NG0106:178": "spros pa med pa'i don ston na //",
    "NG0106:179": "sdud par byed pa'i 'grel pa yin //",
    "NG0106:99": "gtan la phebs pas rtogs par 'gyur //",
    "NG0106:180": "tshig dang 'bru yi don 'di ni //",
    "NG0106:181": "tshig bar 'bru yi 'grel par bshad //",
    "NG0106:182": "'dra dang yod min don 'di ni //",
    "NG0106:183": "dpe don rgyu 'bras 'grel par bshad //",
    "NG0106:184": "brtags te gtan tshigs don 'byin na //",
    "NG0106:185": "gtan tshigs dag gi 'grel par bshad //",
    "NG0106:186": "so so'i sde tshan ris 'byed na //",
    "NG0106:187": "sa gcod pa yi 'grel bar bshad //",
    "NG0106:188": "rtsa ba gcig tu don ston na //",
    "NG0106:189": "sdud par byed pa'i 'grel par bshad //",
    "NG0106:190": "tsheg bar 'bru yi 'grel ba yis //",
    "NG0106:191": "tshig dang 'bru dang tshig mi ming las kyang 'das //",
    "NG0106:192": "'bru la lhag ma mi las te //",
    "NG0106:193": "'bru 'joms pa yi 'grel par bshad //",
    "NG0106:194": "dpe don rgyu 'bras 'grel pa 'dis //",
    "NG0106:195": "'dra dang yin min don bstan nas //",
    "NG0106:196": "chos la de ni ming du 'dogs //",
    "NG0106:197": "ngo bo bstan @#//",
    "NG0106:198": "pa'i 'grel par bshad //",
    "NG0106:199": "gtan tshigs don gyi 'grel pa ni //",
    "NG0106:200": "ma nor pa yi snying po 'byin //",
    "NG0106:201": "nges par gtan la 'bebs pas na //",
    "NG0106:202": "don 'byin pa yi 'grel par bshad //",
    "NG0106:203": "'byed par byed pa'i 'grel pa ni /",
    "NG0106:204": "'di skor tshig rkang drug bdun gong dang zlos pas dpyad //",
    "NG0106:205": "so so dag gi ngo bstan nas //",
    "NG0106:206": "sde dang tshan dang ris 'byed pas //",
    "NG0106:207": "sa gcod pa yi 'grel par bshad //",
    "NG0106:208": "sdud par byed pa'i 'grel pa ni //",
    "NG0106:209": "chos kun rtsa ba gcig bsdus nas //",
    "NG0106:210": "spros pa med pa'i don du ston //",
    "NG0106:211": "don bsdus pa yi 'grel par bshad //",
    "NG0106:212": "don gyi 'grel pa lnga po 'dis //",
    "NG0106:213": "ma bshad skyon yang lnga yod de //",
    "NG0106:214": "tsheg bar 'bru yi 'grel med na //",
    "NG0106:215": "tsheg bar 'bru des tshig mi sdebs //",
    "NG0106:216": "'bru mi choms pa'i skyon du 'gyur //",
    "NG0106:217": "dpe don rgyu 'bras 'grel med na //",
    "NG0106:218": "chos la ming gis mi thogs te //",
    "NG0106:219": "mtshon du med pa'i skyon du 'gyur //",
    "NG0106:220": "gtan tshigs dag gi 'grel med na //",
    "NG0106:221": "don gyi rtsa ba mi rnyed de //",
    "NG0106:222": "don mi phyin pa'i skyon du 'gyur //",
    "NG0106:223": "'byed par byed pa'i 'grel med na //",
    "NG0106:224": "tha dad 'dzin blo de skyes te //",
    "NG0106:225": "so sor bye brag mi phyed de //",
    "NG0106:226": "sa me chod pa'i skyon du 'gyur //",
    "NG0106:227": "sdud par byed pa'i 'grel med na //",
    "NG0106:228": "rtsa ba gcig tu mi 'gyur te //",
    "NG0106:229": "mtha' yas pa yi skyon du 'gyur //",
    "NG0106:230": "des na 'grel pa lnga po 'di //",
    "NG0106:231": "dus gsum bzhugs pa'i sangs rgyas kyis //",
    "NG0106:232": "gsung gi tshig tu ngas smras pa //",
    "NG0106:233": "'dus pa'i 'khor tshogs khyed rnasam kyis //",
    "NG0106:234": "kun bzang rdo rje nga yi lung *//",
    "NG0106:235": "byang chub sems kyi rang bzhin ni //",
    "NG0106:236": "rtogs phyir 'grel pa lnga po 'di //",
    "NG0106:237": "nga yis khyed la bstan pa yin //",
    "NG0106:238": "zhes gsungs so //",
    "NG0106:239": "yongs su rdzogs pa'i mdo dang don gyi 'grel pa lnga pa rdzogs so //",
    "NG0106:240": "theg pa rnam pa dgu ru bstan //",
    "NG0106:241": "// de nas sems dpa' chen po des //",
    "NG0106:242": "byang chub sems kyi bstan pa gtad pa 'di gsungs so //",
    "NG0106:243": "kye 'dus pa'i tshogs chen 'di zung zhig /",
    "NG0106:244": "byang chub sems kyi mdo bcu 'di //",
    "NG0106:245": "snang srid snod bcud thams cad dang *//",
    "NG0106:246": "'khor 'das sangs rgyas sems can dang *//",
    "NG0106:247": "ston pa kun bzang byang chub dang *//",
    "NG0106:248": "ston pa sems nyid rdzogs chen rnams //",
    "NG0106:249": "ye nas gnyis med gcig pa'i phyir //",
    "NG0106:250": "gcig la gnyis su bgrang du med //",
    "NG0106:251": "bgrang du med pa'i bden tshig dgu //",
    "NG0106:252": "gcig don spros pa med pa 'di //",
    "NG0106:253": "nga yis khyod la bstan pa yang *//",
    "NG0106:254": "spang 'geg sbyang zhing bgrod pa dang *//",
    "NG0106:256": "lta spyod rtsol bsgrub byar med de //",
    "NG0106:257": "lam dang gnyen pos bcos med par //",
    "NG0106:258": "byang sems kun bzang rang bzhin du //",
    "NG0106:259": "nga yis bstan pa'i don 'di ni //",
    "NG0106:260": "byang chub sems kyi lung chen yin //",
    "NG0106:261": "rgyud dang mdo sde'i spyi 'grel yin //",
    "NG0106:262": "man ngag kun gyi rtsa ba yin //",
    "NG0106:263": "gsung rab kun gyi snying po yin //",
    "NG0106:264": "bstan pa kun gyi yang rtse yin //",
    "NG0106:265": "theg pa kun gyi nying khu yin //",
    "NG0106:266": "ma rig pa yi mun sel yin //",
    "NG0106:267": "rtog pa'i dra ba 'di yis @#//",
    "NG0106:268": "sel //",
    "NG0106:269": "nyon mongs 'phreng thag 'di yis gcod //",
    "NG0106:270": "ye shes chen po'i snang ba 'dis //",
    "NG0106:271": "lhag ma med pa'i rdzogs chen te //",
    "NG0106:272": "snang srid snod bcud thams cad dang *//",
    "NG0106:273": "sangs rgyas sems can thams cad dang *//",
    "NG0106:274": "bstan pa'i theg pa thams cad kun //",
    "NG0106:275": "sems nyid rdzogs chen 'di la 'dus //",
    "NG0106:276": "'di la gnas shing 'di don ston //",
    "NG0106:277": "'di ni kun bzang nga yin te //",
    "NG0106:278": "sangs rgyas kun gyi ston pa yin //",
    "NG0106:279": "'dus pa'i tshogs la 'di gtad do //",
    "NG0106:280": "zhes bka' stsal to //",
    "NG0106:281": "bstan pa yongs su gtad pa'i le'u'o //",
    "NG0106:282": "longs spyod thugs kyi rang bzhin no //",
    "NG0106:283": "// byang chub sems kyi mdo theg pa kun gyi 'grel",
    "NG0106:284": "pa 'bum sde bzhugs pa las byang chub sems kyi",
    "NG0106:285": "mdo 'grel chen po bcu pa rdzogs soha //"
}