{
    "K12acip-k_lha_sa-082-005:56b-0": "@56b / /rgya gar skad du /",
    "K12acip-k_lha_sa-082-005:56b-1": "ri gi a'a ra li tantra r'a dza n'a ma /",
    "K12acip-k_lha_sa-082-005:56b-2": "bod skad du /",
    "K12acip-k_lha_sa-082-005:56b-3": "ri gi a'a ra li'i rgyud kyi rgyal po zhes bya ba /",
    "K12acip-k_lha_sa-082-005:56b-4": "dpal rdo rje mkha' 'gro la phyag 'tshal lo //",
    "K12acip-k_lha_sa-082-005:56b-5": "'di skad bdag gis thos pa dus gcig na /",
    "K12acip-k_lha_sa-082-005:56b-6": "bcom ldan 'das ri gi rnam pa'i ae wam sdom pa la bzhugs so //",
    "K12acip-k_lha_sa-082-005:56b-7": "gnyis med gnyis kyi rnal 'byor gyi //",
    "K12acip-k_lha_sa-082-005:56b-8": "a'a ra li dang ri gir brtags //",
    "K12acip-k_lha_sa-082-005:56b-9": "ri gi rnal 'byor dbang phyug gtso //",
    "K12acip-k_lha_sa-082-005:56b-10": "de la a'a lis zhus pa //",
    "K12acip-k_lha_sa-082-005:56b-11": "gnas kyi rnam pa du zhig lags //",
    "K12acip-k_lha_sa-082-005:56b-12": "nye gnas rnam pa du ru 'gyur //",
    "K12acip-k_lha_sa-082-005:56b-13": "de la zhing gi rnam pa du //",
    "K12acip-k_lha_sa-082-005:56b-14": "nye zhing rnam pa du ru gsungs //",
    "K12acip-k_lha_sa-082-005:56b-15": "tshan do rnam pa du ru brjod //",
    "K12acip-k_lha_sa-082-005:57a-0": "@57a *// nye ba'i tshan do rnam pa ru //",
    "K12acip-k_lha_sa-082-005:57a-1": "de la 'du ba gang zhig lags //",
    "K12acip-k_lha_sa-082-005:57a-2": "de bzhin nye ba'i 'du ba ci //",
    "K12acip-k_lha_sa-082-005:57a-3": "de la dur khrod rnam pa du //",
    "K12acip-k_lha_sa-082-005:57a-4": "nye ba'i dur khrod ji ltar lags //",
    "K12acip-k_lha_sa-082-005:57a-5": "de la lha mo ri gi che //",
    "K12acip-k_lha_sa-082-005:57a-6": "rnal 'byor rnal 'byor cher gnas pas //",
    "K12acip-k_lha_sa-082-005:57a-7": "a'a ra li dang bder go bar //",
    "K12acip-k_lha_sa-082-005:57a-8": "sa bcu rnams ni rab tu che //",
    "K12acip-k_lha_sa-082-005:57a-9": "gnas ni shar gyi lus 'phags so //",
    "K12acip-k_lha_sa-082-005:57a-10": "de bzhin du ni ba lang spyod //",
    "K12acip-k_lha_sa-082-005:57a-11": "gnas ni byang gi sgra mi snyan //",
    "K12acip-k_lha_sa-082-005:57a-12": "gnas ni de bzhin 'dzam bu gling //",
    "K12acip-k_lha_sa-082-005:57a-13": "gling bzhir lha mo bzhi dang ni //",
    "K12acip-k_lha_sa-082-005:57a-14": "ri rab spyi bor ri gi bzhugs //",
    "K12acip-k_lha_sa-082-005:57a-15": "a'a ra li dang mnyam sbyar bas //",
    "K12acip-k_lha_sa-082-005:57a-16": "gnyis kyis mnyam sbyor gnyis med las //",
    "K12acip-k_lha_sa-082-005:57a-17": "si sa'i 'dod pa'i lcug ma dang //",
    "K12acip-k_lha_sa-082-005:57a-18": "bde chen de bzhin sdom pa ma //",
    "K12acip-k_lha_sa-082-005:57a-19": "ljang gu ser mo btsod mdog dang //",
    "K12acip-k_lha_sa-082-005:57a-20": "dmar mo ru ni yongs su grags //",
    "K12acip-k_lha_sa-082-005:57a-21": "zhal gcig ma ni phyag gnyis dang //",
    "K12acip-k_lha_sa-082-005:57a-22": "g-yas na chu gri 'dzin ma ste //",
    "K12acip-k_lha_sa-082-005:57a-23": "g-yon na rnal 'byor lhung bzed nyid //",
    "K12acip-k_lha_sa-082-005:57a-24": "gcer bu mgo skyes grol ba'o //",
    "K12acip-k_lha_sa-082-005:57a-25": "a'a ra li yi sku mdog gnag /",
    "K12acip-k_lha_sa-082-005:57a-26": "spyan gsum phyag drug a'a ra li //",
    "K12acip-k_lha_sa-082-005:57a-27": "ri gi sngon mo spyan gsum ma //",
    "K12acip-k_lha_sa-082-005:57a-28": "phyag gnyis zhags pa lcags kyu 'phyar //",
    "K12acip-k_lha_sa-082-005:57a-29": "rdo rje ra li'i phyag gnyis kyis //",
    "K12acip-k_lha_sa-082-005:57a-30": "ri gi dge ba'i bshes gnyis 'khyud //",
    "K12acip-k_lha_sa-082-005:57a-31": "g-yas kyi phyag gnyis dag tu ni //",
    "K12acip-k_lha_sa-082-005:57a-32": "rdo rje dang ni cang te'u brtags //",
    "K12acip-k_lha_sa-082-005:57a-33": "gzhan dag tu ni dgra sta dang //",
    "K12acip-k_lha_sa-082-005:57b-0": "thod par mgo bo 'dzin pa @57b nyid; ;gnas su sems dang nye ba'i gnas //",
    "K12acip-k_lha_sa-082-005:57b-1": "sa dang chu dang me dang rlung //",
    "K12acip-k_lha_sa-082-005:57b-2": "'dir yang lha mo rnam pa bzhi //",
    "K12acip-k_lha_sa-082-005:57b-3": "kha dog dbye ba gong ma bzhin //",
    "K12acip-k_lha_sa-082-005:57b-4": "mi bzad rnon po sgyu ma che //",
    "K12acip-k_lha_sa-082-005:57b-5": "mthon po gsung gi 'khor lo la'o //",
    "K12acip-k_lha_sa-082-005:57b-6": "shar sgo de bzhin du ni zhing //",
    "K12acip-k_lha_sa-082-005:57b-7": "nye ba'i zhing ni lho ru 'gyur //",
    "K12acip-k_lha_sa-082-005:57b-8": "tshan do ha ni nub kyi sgo //",
    "K12acip-k_lha_sa-082-005:57b-9": "nye ba'i tshan do ha ni byang //",
    "K12acip-k_lha_sa-082-005:57b-10": "wa dang ma he nyid dang ni //",
    "K12acip-k_lha_sa-082-005:57b-11": "rta mgrin glang po'i rgyal mtshan nyid //",
    "K12acip-k_lha_sa-082-005:57b-12": "'di rnams sgo dang sgo ru ni //",
    "K12acip-k_lha_sa-082-005:57b-13": "kha dog dbye ba gong ma bzhin //",
    "K12acip-k_lha_sa-082-005:57b-14": "gsung gi 'khor lo'i mtshams rnams na //",
    "K12acip-k_lha_sa-082-005:57b-15": "'du ba nye ba'i 'du ba nyid //",
    "K12acip-k_lha_sa-082-005:57b-16": "sku yi 'khor lo'i mtshams su ni //",
    "K12acip-k_lha_sa-082-005:57b-17": "dur khrod nye ba'i dur khrod nyid //",
    "K12acip-k_lha_sa-082-005:57b-18": "sku gsum 'khor lo'i mtshams su ni //",
    "K12acip-k_lha_sa-082-005:57b-19": "dmyal ba dag ni rtag tu bri //",
    "K12acip-k_lha_sa-082-005:57b-20": "sku la grang ba'i dngos po bzhi //",
    "K12acip-k_lha_sa-082-005:57b-21": "gsung la de bzhin tsha ba bzhi //",
    "K12acip-k_lha_sa-082-005:57b-22": "ri gi a'a ra li'i sbyor ba ste le'u dang po'o ////",
    "K12acip-k_lha_sa-082-005:57b-23": "lha mo ri gi snying rje che //",
    "K12acip-k_lha_sa-082-005:57b-24": "a'a ra li ni nyid kyis zhus //",
    "K12acip-k_lha_sa-082-005:57b-25": "ji ltar 'khor lo'i mtshams brgyad du //",
    "K12acip-k_lha_sa-082-005:57b-26": "dmyal ba brgyad ni rnam par sgom //",
    "K12acip-k_lha_sa-082-005:57b-27": "ri gis bka' stsal pa /",
    "K12acip-k_lha_sa-082-005:57b-28": "ji snyed pa'i sems can gyi bsdu bas bsdus pa sgo nga las skyes pa dang /",
    "K12acip-k_lha_sa-082-005:57b-29": "mngal nas skyes pa dang /",
    "K12acip-k_lha_sa-082-005:57b-30": "drod gsher las skyes pa dang /",
    "K12acip-k_lha_sa-082-005:57b-31": "brdzus te skyes pa dang /",
    "K12acip-k_lha_sa-082-005:57b-32": "gzugs can dang /",
    "K12acip-k_lha_sa-082-005:57b-33": "gzugs med pa can nam /",
    "K12acip-k_lha_sa-082-005:57b-34": "'du shes can dang /",
    "K12acip-k_lha_sa-082-005:58a-0": "'du shes med pa can de dag thams cad a'a ra @58a *//",
    "K12acip-k_lha_sa-082-005:58a-1": "li dmyal bar 'tshed par 'gyur ro //",
    "K12acip-k_lha_sa-082-005:58a-2": "de rnams gdon pa'i blos ae bam rnam par gzhug par bya'o //",
    "K12acip-k_lha_sa-082-005:58a-3": "stong pa nyid ni bsgoms nas ni //",
    "K12acip-k_lha_sa-082-005:58a-4": "h'um ni snying gar bsgom par bya //",
    "K12acip-k_lha_sa-082-005:58a-5": "h'um las sna tshogs rigs bdag yin //",
    "K12acip-k_lha_sa-082-005:58a-6": "rdo rje las ni a'a ra li //",
    "K12acip-k_lha_sa-082-005:58a-7": "'byung ba nyid du 'gyur ba nyid //",
    "K12acip-k_lha_sa-082-005:58a-8": "mang du brjod pas ci zhig bya //",
    "K12acip-k_lha_sa-082-005:58a-9": "aom bam rnam pa ches gsang bar //",
    "K12acip-k_lha_sa-082-005:58a-10": "sangs rgyas rin chen gab tser ni //",
    "K12acip-k_lha_sa-082-005:58a-11": "rdzogs pa'i dkyil 'khor du ni 'gyur //",
    "K12acip-k_lha_sa-082-005:58a-12": "aom a'a ra li ri gi phem phem phem bhyo sv'ah'a /",
    "K12acip-k_lha_sa-082-005:58a-13": "char dbab pa'i cho ga bshad par bya'o //",
    "K12acip-k_lha_sa-082-005:58a-14": "sa yi bdag po blangs nas ni //",
    "K12acip-k_lha_sa-082-005:58a-15": "nor rgyas bu ni mkhas pas bya //",
    "K12acip-k_lha_sa-082-005:58a-16": "thod pa sbyar mar bzhag nas ni //",
    "K12acip-k_lha_sa-082-005:58a-17": "ba yi 'o mas dgang bar bya //",
    "K12acip-k_lha_sa-082-005:58a-18": "de yi sbyor bas bkang nas ni //",
    "K12acip-k_lha_sa-082-005:58a-19": "nges par srad bu nag pos dkri /",
    "K12acip-k_lha_sa-082-005:58a-20": "chu yi 'gram du rang song ste //",
    "K12acip-k_lha_sa-082-005:58a-21": "ri gi a'a ra li sbyor bas //",
    "K12acip-k_lha_sa-082-005:58a-22": "sngags pas sngags ni khri bzlas na //",
    "K12acip-k_lha_sa-082-005:58a-23": "klu ni 'khrugs par char ba 'bebs //",
    "K12acip-k_lha_sa-082-005:58a-24": "rmi lam gyi las bshad par bya ste /",
    "K12acip-k_lha_sa-082-005:58a-25": "rnal 'byor bdag gi mal 'og tu //",
    "K12acip-k_lha_sa-082-005:58a-26": "da du ra yi khu ba dang //",
    "K12acip-k_lha_sa-082-005:58a-27": "dur khrod sol ba bsres pa dang //",
    "K12acip-k_lha_sa-082-005:58a-28": "'ug pa'i sgro rtsa'i smyu gu yis //",
    "K12acip-k_lha_sa-082-005:58a-29": "ro dkris dmar po'i gos la ni //",
    "K12acip-k_lha_sa-082-005:58a-30": "bsgrub bya'i ming ni rang gis bri //",
    "K12acip-k_lha_sa-082-005:58a-31": "de la rnal 'byor ma 'dug nas //",
    "K12acip-k_lha_sa-082-005:58a-32": "a'a ra li ni khri ru bzlas //",
    "K12acip-k_lha_sa-082-005:58a-33": "aom a'a ra li ri gi phem/",
    "K12acip-k_lha_sa-082-005:58b-0": "aa mu @58b kang ke /",
    "K12acip-k_lha_sa-082-005:58b-1": "ma me tam sva pnam darsha ya bhyo sv'ah'a /",
    "K12acip-k_lha_sa-082-005:58b-2": "khra dgug pa bshad par bya ste /",
    "K12acip-k_lha_sa-082-005:58b-3": "rna tshol brtag par byas nas ni //",
    "K12acip-k_lha_sa-082-005:58b-4": "gong bu mdun du dgod par bya //",
    "K12acip-k_lha_sa-082-005:58b-5": "ri gi a'a ri li'i sbyor bas //",
    "K12acip-k_lha_sa-082-005:58b-6": "dbugs kyi gong bu dgug par bya //",
    "K12acip-k_lha_sa-082-005:58b-7": "khab kyi phyag rgya mchu byas nas //",
    "K12acip-k_lha_sa-082-005:58b-8": "dang po lce yi byed pa pos //",
    "K12acip-k_lha_sa-082-005:58b-9": "ji ltar che ba'i gong bu bzhin //",
    "K12acip-k_lha_sa-082-005:58b-10": "shes rab can gyis sbrang chen dgug /",
    "K12acip-k_lha_sa-082-005:58b-11": "bab kyi phyag rgya gnyis pa ni //",
    "K12acip-k_lha_sa-082-005:58b-12": "mgrin skras dal gyis yongs su gzir //",
    "K12acip-k_lha_sa-082-005:58b-13": "'jug pa'i las yang dag par rab tu bshad par bya ste /",
    "K12acip-k_lha_sa-082-005:58b-14": "ji ltar spyod pa'i gzugs bltas nas //",
    "K12acip-k_lha_sa-082-005:58b-15": "bdag nyid ri gi yi gzugs su //",
    "K12acip-k_lha_sa-082-005:58b-16": "ri gi a'a ra li'i sbyor bas //",
    "K12acip-k_lha_sa-082-005:58b-17": "mgo ni 'og tu rnam par bsgom //",
    "K12acip-k_lha_sa-082-005:58b-18": "aom badzra a'a ra li phat ya to ta ya phem phem sv'ah'a /",
    "K12acip-k_lha_sa-082-005:58b-19": "rengs par byed pa bshad par bya ste /",
    "K12acip-k_lha_sa-082-005:58b-20": "dgra bo nyid kyi lce la ni //",
    "K12acip-k_lha_sa-082-005:58b-21": "bu ram gong bu bsgom par bya //",
    "K12acip-k_lha_sa-082-005:58b-22": "aom ri gi ghu tta ghu tta sha h'um phad/",
    "K12acip-k_lha_sa-082-005:58b-23": "'khru ba rab tu bshad par bya ste /",
    "K12acip-k_lha_sa-082-005:58b-24": "dgra po'i dri mas gzugs brnyan bya //",
    "K12acip-k_lha_sa-082-005:58b-25": "de yi skra yis dkri bar bya //",
    "K12acip-k_lha_sa-082-005:58b-26": "tsha ba gsum gyis kha bkang nas //",
    "K12acip-k_lha_sa-082-005:58b-27": "gzugs brnyan kha ru bzhag par bya //",
    "K12acip-k_lha_sa-082-005:58b-28": "aom a'a ra li ma me aa mu kam kam kam sor ye phad phad phad sv'ah'a /",
    "K12acip-k_lha_sa-082-005:58b-29": "dbang du bya ba la; bdag gi g-yon pa'i mig tu ni //",
    "K12acip-k_lha_sa-082-005:58b-30": "ae bam rnam par bsgom par bya //",
    "K12acip-k_lha_sa-082-005:58b-31": "de yi g-yas pa'i mig tu ni //",
    "K12acip-k_lha_sa-082-005:58b-32": "rdo rje 'phro ba'i rnam pa bsgom //",
    "K12acip-k_lha_sa-082-005:58b-33": "de dag 'dus pa'i sbyor ba ni //",
    "K12acip-k_lha_sa-082-005:59a-0": "ri @59a *//",
    "K12acip-k_lha_sa-082-005:59a-1": "gi a'a ri las sbyor bas //",
    "K12acip-k_lha_sa-082-005:59a-2": "mdzes ma dbang du byed par 'gyur //",
    "K12acip-k_lha_sa-082-005:59a-3": "bdag nyid bsrung bar bya ba dang //",
    "K12acip-k_lha_sa-082-005:59a-4": "gnas ni sbyang ba nyid dang yang //",
    "K12acip-k_lha_sa-082-005:59a-5": "ye shes 'khor lo gzhug pa dang /",
    "K12acip-k_lha_sa-082-005:59a-6": "thugs sogs byin gyis brlab pa dang //",
    "K12acip-k_lha_sa-082-005:59a-7": "yan lag dgod par bya ba dang //",
    "K12acip-k_lha_sa-082-005:59a-8": "de bzhin lha yi dbang bskur dang //",
    "K12acip-k_lha_sa-082-005:59a-9": "lha mo rnams kyi sngags 'byung ba //",
    "K12acip-k_lha_sa-082-005:59a-10": "a'a ra lis ni rtag tu bya //",
    "K12acip-k_lha_sa-082-005:59a-11": "aom dang a'a:h'um byin gyis brlab //",
    "K12acip-k_lha_sa-082-005:59a-12": "de nyid gsum ni rigs gsum 'byung //",
    "K12acip-k_lha_sa-082-005:59a-13": "byin rlabs las ni 'grub par 'gyur //",
    "K12acip-k_lha_sa-082-005:59a-14": "las rnams thams cad rab sbyin dge ;snying dbus rang gi sa bon gyi //",
    "K12acip-k_lha_sa-082-005:59a-15": "lcags kyus a'a ra li phyung nas //",
    "K12acip-k_lha_sa-082-005:59a-16": "ye shes 'khor lo dgug par bya //",
    "K12acip-k_lha_sa-082-005:59a-17": "bkug nas dam por bcing bar bya //",
    "K12acip-k_lha_sa-082-005:59a-18": "dri dho me bha ba /",
    "K12acip-k_lha_sa-082-005:59a-19": "su to shyo me bha ba /",
    "K12acip-k_lha_sa-082-005:59a-20": "aa nu rakto me bha ba /",
    "K12acip-k_lha_sa-082-005:59a-21": "sarba siddhi mme pra yatstsha ae hye hi bha ga bam ti ri sv'ah'a /",
    "K12acip-k_lha_sa-082-005:59a-22": "spyi bo snying dang de bzhin mgrin //",
    "K12acip-k_lha_sa-082-005:59a-23": "lte ba gsang ba'i gnas su ni //",
    "K12acip-k_lha_sa-082-005:59a-24": "zhags pa'i phyag rgya'i sbyor ba yis //",
    "K12acip-k_lha_sa-082-005:59a-25": "dam po la sogs bcing bar bya //",
    "K12acip-k_lha_sa-082-005:59a-26": "ha ha hi hi de bzhin du //",
    "K12acip-k_lha_sa-082-005:59a-27": "hu hu ho ho de bzhin te //",
    "K12acip-k_lha_sa-082-005:59a-28": "lus kyi gnas ni brgyad rnams su //",
    "K12acip-k_lha_sa-082-005:59a-29": "yan lag dgod par bya ba nyid; ;spyi bo mchan khung lte ba dang //",
    "K12acip-k_lha_sa-082-005:59a-30": "kha dang de bzhin mig gnyis dang //",
    "K12acip-k_lha_sa-082-005:59a-31": "rkang mthil gsang ba nyid du ni //",
    "K12acip-k_lha_sa-082-005:59a-32": "yan lag dgod par rab tu grags //",
    "K12acip-k_lha_sa-082-005:59b-0": "sngags ni rim pa @59b yis ni mtshon //",
    "K12acip-k_lha_sa-082-005:59b-1": "lag pa ba spu'i khung kun nas //",
    "K12acip-k_lha_sa-082-005:59b-2": "ri gi'i 'od zer spro bar bya //",
    "K12acip-k_lha_sa-082-005:59b-3": "lcags kyu'i phyag rgyar rab sbyor ba'i //",
    "K12acip-k_lha_sa-082-005:59b-4": "yang ni phyis ni bsdu bar bya //",
    "K12acip-k_lha_sa-082-005:59b-5": "re gi h'um sam kam mam sam nyid; ;thugs kyi 'khor lor rab tu grags //",
    "K12acip-k_lha_sa-082-005:59b-6": "gam t'am mam yum zhes bya ba //",
    "K12acip-k_lha_sa-082-005:59b-7": "gsung gi 'khor lor grags pa'o //",
    "K12acip-k_lha_sa-082-005:59b-8": "dzam mam h'am kam aam nyid ni //",
    "K12acip-k_lha_sa-082-005:59b-9": "sku yi 'khor lor rab tu grags //",
    "K12acip-k_lha_sa-082-005:59b-10": "ri gi sngags kyi gdon pa ni //",
    "K12acip-k_lha_sa-082-005:59b-11": "rim pa yis ni mtshon par bya //",
    "K12acip-k_lha_sa-082-005:59b-12": "rang gi snying las 'od zer byung //",
    "K12acip-k_lha_sa-082-005:59b-13": "lcags kyu'i phyag rgyar rab sbyor bas //",
    "K12acip-k_lha_sa-082-005:59b-14": "phyogs bcur rnam par bzhugs pa yi; ;rdzogs pa'i sangs rgyas des bkug nas //",
    "K12acip-k_lha_sa-082-005:59b-15": "cho gas 'dod pas mchod nas ni //",
    "K12acip-k_lha_sa-082-005:59b-16": "dbang ni blo dang ldan pas blang //",
    "K12acip-k_lha_sa-082-005:59b-17": "aom sarba ta th'a ga t'a d'a ki n+ya nu ga ta ma h'a bhi she k'a nud nu zhes /",
    "K12acip-k_lha_sa-082-005:59b-18": "bdud rtsi lngas gang bum pa ni //",
    "K12acip-k_lha_sa-082-005:59b-19": "sangs rgyas lnga yi rang bzhin gyi //",
    "K12acip-k_lha_sa-082-005:59b-20": "des ni lha rnams dbang bskur bya //",
    "K12acip-k_lha_sa-082-005:59b-21": "lha yi dbang las bde ba nyid //",
    "K12acip-k_lha_sa-082-005:59b-22": "aom sarba ta th'a ga ta d'a ki n+y'a bhi she k'a badzra sva bh'a ba a'atma konya ham/",
    "K12acip-k_lha_sa-082-005:59b-23": "gru gsum me'i sa bon gyis //",
    "K12acip-k_lha_sa-082-005:59b-24": "snang byed rnam par bsgom par bya //",
    "K12acip-k_lha_sa-082-005:59b-25": "snying gar h'um las rigs bdag nyid //",
    "K12acip-k_lha_sa-082-005:59b-26": "de nyid kyi ni de ru 'gyur //",
    "K12acip-k_lha_sa-082-005:59b-27": ";; [?] sa rdo rje las byung kun //",
    "K12acip-k_lha_sa-082-005:59b-28": "rdo rje gur dang ra ba nyid //",
    "K12acip-k_lha_sa-082-005:59b-29": "ri gi a'a ra li gnas su //",
    "K12acip-k_lha_sa-082-005:59b-30": "bdag nyid rtag tu bsrung bar bya //",
    "K12acip-k_lha_sa-082-005:59b-31": "dmyal ba brgyad ni thod pa yi //",
    "K12acip-k_lha_sa-082-005:60a-0": "dkyil 'khor @60a *//",
    "K12acip-k_lha_sa-082-005:60a-1": "'phar ma gsum gnas pa'i //",
    "K12acip-k_lha_sa-082-005:60a-2": "mkha' 'gro ma yi dra ba sdom //",
    "K12acip-k_lha_sa-082-005:60a-3": "'khor lo g-yas su bskor ba yin //",
    "K12acip-k_lha_sa-082-005:60a-4": "zhabs g-yon brkyang ba'i a'a ra li //",
    "K12acip-k_lha_sa-082-005:60a-5": "sems kyis 'jigs byed mnan nas ni //",
    "K12acip-k_lha_sa-082-005:60a-6": "ri gi shing la mngon zhon pa //",
    "K12acip-k_lha_sa-082-005:60a-7": "zhabs la zhabs kyis bskor bar bya //",
    "K12acip-k_lha_sa-082-005:60a-8": "rnal 'byor ma kun thod par gnas //",
    "K12acip-k_lha_sa-082-005:60a-9": "gar gyi rkang pas phyogs su gnas //",
    "K12acip-k_lha_sa-082-005:60a-10": "tsha dang grang ba'i rab dbye bas //",
    "K12acip-k_lha_sa-082-005:60a-11": "mtshams su thod pa brgyad po yin //",
    "K12acip-k_lha_sa-082-005:60a-12": "las thams cad rab tu bsdus pa zhes bya ba'i gleng gzhi'i le'u ste gnyis pa'o ////",
    "K12acip-k_lha_sa-082-005:60a-13": "ri gi a'a ra lis zhus pa //",
    "K12acip-k_lha_sa-082-005:60a-14": "brda yi rnam pa du zhig lags //",
    "K12acip-k_lha_sa-082-005:60a-15": "de la lha mo ri gi ches //",
    "K12acip-k_lha_sa-082-005:60a-16": "brda ni yang dag rab tu phye //",
    "K12acip-k_lha_sa-082-005:60a-17": "brda ni chen po tstsho ma bcu //",
    "K12acip-k_lha_sa-082-005:60a-18": "bdag nyid sngon du byed pa nyid //",
    "K12acip-k_lha_sa-082-005:60a-19": "gang gis rnam par shes tsam gyis //",
    "K12acip-k_lha_sa-082-005:60a-20": "sgrub po dngos grub thob 'dod na //",
    "K12acip-k_lha_sa-082-005:60a-21": "gnas ni dpral ba'i rgyab tu 'dod //",
    "K12acip-k_lha_sa-082-005:60a-22": "ngos ni nye ba'i gnas nyid de //",
    "K12acip-k_lha_sa-082-005:60a-23": "pus mo tshan dor 'gro bar 'gyur //",
    "K12acip-k_lha_sa-082-005:60a-24": "dpral bar nye ba'i tshan do nyid //",
    "K12acip-k_lha_sa-082-005:60a-25": "lag pa g-yas pa 'du ba nyid //",
    "K12acip-k_lha_sa-082-005:60a-26": "g-yon pa nye ba'i 'du ba nyid //",
    "K12acip-k_lha_sa-082-005:60a-27": "rna ba g-yas pa dur khrod gnas //",
    "K12acip-k_lha_sa-082-005:60a-28": "g-yon pa nye ba'i dur khrod do; ;snying ni zhing du yang dag 'gyur //",
    "K12acip-k_lha_sa-082-005:60a-29": "lhag ma nye ba'i zhing nyid dang //",
    "K12acip-k_lha_sa-082-005:60a-30": "tshong rdal nyams dga' tshong 'dus dang //",
    "K12acip-k_lha_sa-082-005:60a-31": "ma mo'i khyim du rtag tu lta //",
    "K12acip-k_lha_sa-082-005:60b-0": "brda yi rnam par shes par @60b bya; ;rang gi mtshan ma rang gis ston //",
    "K12acip-k_lha_sa-082-005:60b-1": "ril bu mig sman la sogs pa //",
    "K12acip-k_lha_sa-082-005:60b-2": "mchog ni rab tu smin par 'gyur //",
    "K12acip-k_lha_sa-082-005:60b-3": "a'a ra li yis lha mo zhus //",
    "K12acip-k_lha_sa-082-005:60b-4": "ye shes dam pa ji ltar lags //",
    "K12acip-k_lha_sa-082-005:60b-5": "gang gis rnam par shes tsam gyis //",
    "K12acip-k_lha_sa-082-005:60b-6": "sgrub po dngos grub thob 'gyur ba //",
    "K12acip-k_lha_sa-082-005:60b-7": "'bras phyir byang chub thob 'gyur ba'i //",
    "K12acip-k_lha_sa-082-005:60b-8": "ting 'dzin lha mo ri gi ste //",
    "K12acip-k_lha_sa-082-005:60b-9": "mchog tu bde ba chen po nyid //",
    "K12acip-k_lha_sa-082-005:60b-10": "bsrub dang srub byed las byung ba //",
    "K12acip-k_lha_sa-082-005:60b-11": "kun mkhyen ye shes yang dag 'byung //",
    "K12acip-k_lha_sa-082-005:60b-12": "sems ba thams cad yongs su spangs //",
    "K12acip-k_lha_sa-082-005:60b-13": "dbang po thams cad bzlog par bya //",
    "K12acip-k_lha_sa-082-005:60b-14": "dgon pa dben pa'i gnas su ni //",
    "K12acip-k_lha_sa-082-005:60b-15": "gnyis gnyis thams cad rnam par spangs //",
    "K12acip-k_lha_sa-082-005:60b-16": "mig dag steng du bzlog nas ni //",
    "K12acip-k_lha_sa-082-005:60b-17": "smin ma'i dbus su sems byas na //",
    "K12acip-k_lha_sa-082-005:60b-18": "mi bzad mun pa'i gzugs su ni //",
    "K12acip-k_lha_sa-082-005:60b-19": "sgrub pos dang po mthong bar 'gyur //",
    "K12acip-k_lha_sa-082-005:60b-20": "phyis ni rna ba g-yon par lcug /",
    "K12acip-k_lha_sa-082-005:60b-21": "dal gyis dal gyis 'gul bar 'gyur //",
    "K12acip-k_lha_sa-082-005:60b-22": "yan lag can gyi bde ba gang //",
    "K12acip-k_lha_sa-082-005:60b-23": "de bzhin phyag rgya chen po /",
    "K12acip-k_lha_sa-082-005:60b-24": "bde; ;phyi yi phyag rgya ngang gis 'jigs //",
    "K12acip-k_lha_sa-082-005:60b-25": "de yis ye shes kyang ni 'jig /",
    "K12acip-k_lha_sa-082-005:60b-26": "bde ba chen por rtogs pa'i phyir //",
    "K12acip-k_lha_sa-082-005:60b-27": "de yi ye shes phyag rgya pa //",
    "K12acip-k_lha_sa-082-005:60b-28": "'di nyid ye shes chen po nyid //",
    "K12acip-k_lha_sa-082-005:60b-29": "rang gis rig pa'i rang bzhin can //",
    "K12acip-k_lha_sa-082-005:60b-30": "gzhon nu'i dga' ba ji lta bur //",
    "K12acip-k_lha_sa-082-005:60b-31": "gzhan du brjod par mi nus so //",
    "K12acip-k_lha_sa-082-005:60b-32": "lhan cig skyes pa'i rnal 'byor 'di //",
    "K12acip-k_lha_sa-082-005:61a-0": "sems can gsol 'debs @61a *//",
    "K12acip-k_lha_sa-082-005:61a-1": "sems kyis ni //",
    "K12acip-k_lha_sa-082-005:61a-2": "sems can kun la snying rje yis //",
    "K12acip-k_lha_sa-082-005:61a-3": "'di ni rnal 'byor gtso bo nyid //",
    "K12acip-k_lha_sa-082-005:61a-4": "'di la goms pa'i rnal 'byor gyis //",
    "K12acip-k_lha_sa-082-005:61a-5": "nam mkha' mnyam pa'i sems kyis ni //",
    "K12acip-k_lha_sa-082-005:61a-6": "snying rje mthu chen rnal 'byor pas //",
    "K12acip-k_lha_sa-082-005:61a-7": "'grub 'gyur 'di la the tshom med //",
    "K12acip-k_lha_sa-082-005:61a-8": "dang por mun pa mthong bar 'gyur //",
    "K12acip-k_lha_sa-082-005:61a-9": "gnyis pa dkar dang du ba 'thul //",
    "K12acip-k_lha_sa-082-005:61a-10": "gsum pa me khyer rnam pa ltar //",
    "K12acip-k_lha_sa-082-005:61a-11": "bzhi pa ya ba'i me tog bzhin //",
    "K12acip-k_lha_sa-082-005:61a-12": "lnga pa sprin med ye shes ni //",
    "K12acip-k_lha_sa-082-005:61a-13": "rang bzhin yang dag rig pa spangs //",
    "K12acip-k_lha_sa-082-005:61a-14": "sprin med nam mkha' lta bu ni //",
    "K12acip-k_lha_sa-082-005:61a-15": "de yod thams cad mkhyen pa'i rgyu //",
    "K12acip-k_lha_sa-082-005:61a-16": "rtag tu goms pa'i rnal 'byor gyis //",
    "K12acip-k_lha_sa-082-005:61a-17": "rtse gcig sems kyis ri gir 'gyur //",
    "K12acip-k_lha_sa-082-005:61a-18": "ye shes bdud rtsi rtag 'thungs pas //",
    "K12acip-k_lha_sa-082-005:61a-19": "bkres pas zil gyis mi non cing //",
    "K12acip-k_lha_sa-082-005:61a-20": "skom pa yis kyang zil mi non //",
    "K12acip-k_lha_sa-082-005:61a-21": "rga dang na bas gzir mi 'gyur //",
    "K12acip-k_lha_sa-082-005:61a-22": "'di yis thabs kyi rnal 'byor gyis //",
    "K12acip-k_lha_sa-082-005:61a-23": "ri gi thams cad rig par 'gyur //",
    "K12acip-k_lha_sa-082-005:61a-24": "de nas rnal 'byor pa chen po //",
    "K12acip-k_lha_sa-082-005:61a-25": "a'a ra li ni nyid kyis ni //",
    "K12acip-k_lha_sa-082-005:61a-26": "dam du 'khyud par 'o mdzad pas //",
    "K12acip-k_lha_sa-082-005:61a-27": "ri gi la ni gus par zhus //",
    "K12acip-k_lha_sa-082-005:61a-28": "ae bam ma y'a ci zhig bshad //",
    "K12acip-k_lha_sa-082-005:61a-29": "ae yi rnam pas sa ru bshad //",
    "K12acip-k_lha_sa-082-005:61a-30": "bam gi rnam pa de bzhin chu //",
    "K12acip-k_lha_sa-082-005:61a-31": "ma ni me zhes bya bar brjod //",
    "K12acip-k_lha_sa-082-005:61a-32": "y'a yi rnam ba rlung du gsungs //",
    "K12acip-k_lha_sa-082-005:61a-33": "ri gi sdom pa ci zhig bshad //",
    "K12acip-k_lha_sa-082-005:61b-0": "ri gis bka' @61b stsal pa /",
    "K12acip-k_lha_sa-082-005:61b-1": "ri gi mkha' 'gro mar ni gsung //",
    "K12acip-k_lha_sa-082-005:61b-2": "sdom pa dam par gyur pa 'di //",
    "K12acip-k_lha_sa-082-005:61b-3": "ri gi ae bam sdom pa ni //",
    "K12acip-k_lha_sa-082-005:61b-4": "ae bam rnam pa rna bar gnas //",
    "K12acip-k_lha_sa-082-005:61b-5": "ri gi sna yi rtse mor ni //",
    "K12acip-k_lha_sa-082-005:61b-6": "rtag tu ri gi bzhugs pa yi //",
    "K12acip-k_lha_sa-082-005:61b-7": "ye shes dam pa 'di nyid ni //",
    "K12acip-k_lha_sa-082-005:61b-8": "kun mkhyen ye shes de yi bdag /",
    "K12acip-k_lha_sa-082-005:61b-9": "'byung ba chen po bzhi gtan la dbab pa dang /",
    "K12acip-k_lha_sa-082-005:61b-10": "brda'i le'u ste gsum pa'o ////",
    "K12acip-k_lha_sa-082-005:61b-11": "ri gis bka' stsal pa /",
    "K12acip-k_lha_sa-082-005:61b-12": "de nas rnal 'byor chen po yi //",
    "K12acip-k_lha_sa-082-005:61b-13": "aa ra li ni nyid kyis ni //",
    "K12acip-k_lha_sa-082-005:61b-14": "rang bzhin mdzes pa nyid la zhus //",
    "K12acip-k_lha_sa-082-005:61b-15": "dkon mchog gsum la gnod byed pa'i //",
    "K12acip-k_lha_sa-082-005:61b-16": "khrag ni ji ltar dgug par bgyi //",
    "K12acip-k_lha_sa-082-005:61b-17": "nus la sogs pas mdun du ni //",
    "K12acip-k_lha_sa-082-005:61b-18": "ya ba'i me tog bzhag nas ni //",
    "K12acip-k_lha_sa-082-005:61b-19": "rang gi khrag ni dgug par bya //",
    "K12acip-k_lha_sa-082-005:61b-20": "ri gi nyon cig goms pa yi //",
    "K12acip-k_lha_sa-082-005:61b-21": "nas ni nyi shu kha smad 'byung //",
    "K12acip-k_lha_sa-082-005:61b-22": "phyi nas khrag ni dgug par byed //",
    "K12acip-k_lha_sa-082-005:61b-23": "lha ni dral ba bshad par bya //",
    "K12acip-k_lha_sa-082-005:61b-24": "spyi bor 'bar ba bsam par bya //",
    "K12acip-k_lha_sa-082-005:61b-25": "'bar ba'i phreng bas khyab nas ni //",
    "K12acip-k_lha_sa-082-005:61b-26": "der ni sngags ni bzlas pa bya //",
    "K12acip-k_lha_sa-082-005:61b-27": "aom he ru ka pa tam phi ba t'a ya /",
    "K12acip-k_lha_sa-082-005:61b-28": "ri gi a'a ra li'i sbyor bas //",
    "K12acip-k_lha_sa-082-005:61b-29": "lha la phyag byas 'gas par 'gyur //",
    "K12acip-k_lha_sa-082-005:61b-30": "a'a li k'a li yan lag mnyam //",
    "K12acip-k_lha_sa-082-005:61b-31": "'di dag gnyis dbus rang sa bon //",
    "K12acip-k_lha_sa-082-005:61b-32": "rang gi sa bon nyid kyis ni //",
    "K12acip-k_lha_sa-082-005:61b-33": "rang gi phyag rgya rnams yin te //",
    "K12acip-k_lha_sa-082-005:61b-34": "phyag rgya las ni lha rnams 'byung //",
    "K12acip-k_lha_sa-082-005:61b-35": "aom sh'u n+ya t'a dzny'a na badzra sva bh'a ba aatma konyaham/",
    "K12acip-k_lha_sa-082-005:62a-0": "lcags kyu phyag rgya lag gnyis @62a *//",
    "K12acip-k_lha_sa-082-005:62a-1": "kyis; ;mthe chung phan tshun lcags kyu'i tshul //",
    "K12acip-k_lha_sa-082-005:62a-2": "dbu ma yi ni sor mo gnyis //",
    "K12acip-k_lha_sa-082-005:62a-3": "mthe bong rgan pos gzir bar bya //",
    "K12acip-k_lha_sa-082-005:62a-4": "sdig mdzub gnyis kyi zhags pa nyid //",
    "K12acip-k_lha_sa-082-005:62a-5": "rdo rje ral gri zhags chen po //",
    "K12acip-k_lha_sa-082-005:62a-6": "chos kyi ye shes gang zhig gzhan //",
    "K12acip-k_lha_sa-082-005:62a-7": "ri gi nyid du rab tu grags //",
    "K12acip-k_lha_sa-082-005:62a-8": "'phags pa'i bden pa bzhi yis ni //",
    "K12acip-k_lha_sa-082-005:62a-9": "si si la sogs rab tu grags /",
    "K12acip-k_lha_sa-082-005:62a-10": "mi 'jigs pa ni bzhi yin te //",
    "K12acip-k_lha_sa-082-005:62a-11": "mi bzad la sogs rab tu grags //",
    "K12acip-k_lha_sa-082-005:62a-12": "bsdu ba'i dngos po bzhi yis ni //",
    "K12acip-k_lha_sa-082-005:62a-13": "wa la sogs pa rab tu grags //",
    "K12acip-k_lha_sa-082-005:62a-14": "phyag drug 'gro ba drug tu gsungs //",
    "K12acip-k_lha_sa-082-005:62a-15": "spyan gsum srid pa gsum du brjod //",
    "K12acip-k_lha_sa-082-005:62a-16": "'jigs byed bdag gi sems nyid de //",
    "K12acip-k_lha_sa-082-005:62a-17": "zhabs kyi rtsa bar bsgyel ba nyid //",
    "K12acip-k_lha_sa-082-005:62a-18": "dga' ba la sogs sa bcu ni //",
    "K12acip-k_lha_sa-082-005:62a-19": "gnas sogs yang dag rab tu grags //",
    "K12acip-k_lha_sa-082-005:62a-20": "pha rol phyin drug phyag rgya drug /",
    "K12acip-k_lha_sa-082-005:62a-21": "thod pa nam mkha'i dkyil 'khor nyid //",
    "K12acip-k_lha_sa-082-005:62a-22": "ae bam ma y'a'i dbus gnas pa'o //",
    "K12acip-k_lha_sa-082-005:62a-23": "bdag nyid kyis ni de ltar bsam //",
    "K12acip-k_lha_sa-082-005:62a-24": "'chol ba kun gyi mtshan nyid kyis //",
    "K12acip-k_lha_sa-082-005:62a-25": "thams cad rgyud du yang dag gnas //",
    "K12acip-k_lha_sa-082-005:62a-26": "gri gug ma rig gcod pa nyid //",
    "K12acip-k_lha_sa-082-005:62a-27": "thod pa dag ni snying rje che //",
    "K12acip-k_lha_sa-082-005:62a-28": "ri gi a'a ra li yi sgra //",
    "K12acip-k_lha_sa-082-005:62a-29": "cad ta'u h'um de'i sngags bzlas pas //",
    "K12acip-k_lha_sa-082-005:62a-30": "dgra sta chos kyi 'byung gnas brjod //",
    "K12acip-k_lha_sa-082-005:62a-31": "rdo rje rdo rjer rab tu grags //",
    "K12acip-k_lha_sa-082-005:62a-32": "mgo bo nyon mongs pa yi bdud //",
    "K12acip-k_lha_sa-082-005:62a-33": "thod pa nam mkha' dag pa 'di //",
    "K12acip-k_lha_sa-082-005:62b-0": "lcags kyu @62b ri gi ze 'bru ste //",
    "K12acip-k_lha_sa-082-005:62b-1": "de bzhin zhags pa dag pa nyid //",
    "K12acip-k_lha_sa-082-005:62b-2": "ngang gi dag pa bsdus nas ni //",
    "K12acip-k_lha_sa-082-005:62b-3": "lus ni mchod rten dag pa ste //",
    "K12acip-k_lha_sa-082-005:62b-4": "skyil krung gdan du shes par bya //",
    "K12acip-k_lha_sa-082-005:62b-5": "'dzam bu'i gling gi snying por gsungs //",
    "K12acip-k_lha_sa-082-005:62b-6": "gnyer ma gsum rtag lta ba nyid //",
    "K12acip-k_lha_sa-082-005:62b-7": "lto ba yang ni gzugs su 'gyur //",
    "K12acip-k_lha_sa-082-005:62b-8": "mgrin pa yang ni mgrin par brjod //",
    "K12acip-k_lha_sa-082-005:62b-9": "kha khyer mgo bor shes par bya //",
    "K12acip-k_lha_sa-082-005:62b-10": "spyi bo gdugs kyi phreng bar brjod //",
    "K12acip-k_lha_sa-082-005:62b-11": "mig gnyis zla ba nyi ma nyid //",
    "K12acip-k_lha_sa-082-005:62b-12": "'phan ni mgo las skyes pa yin //",
    "K12acip-k_lha_sa-082-005:62b-13": "rus pa bde bar gshegs pa'i gdung //",
    "K12acip-k_lha_sa-082-005:62b-14": "de phyir rang byin rlob par 'gyur //",
    "K12acip-k_lha_sa-082-005:62b-15": "de phyir sangs rgyas gzugs brnyan lus //",
    "K12acip-k_lha_sa-082-005:62b-16": "rnal 'byor ma yis rtag tu mchod //",
    "K12acip-k_lha_sa-082-005:62b-17": "rang gi ngo bo sangs rgyas su bshad pa'i le'u ste bzhi pa'o ////",
    "K12acip-k_lha_sa-082-005:62b-18": "rgyal po chen po zas gtsang 'di //",
    "K12acip-k_lha_sa-082-005:62b-19": "a'a ra lis ni yang dag phye //",
    "K12acip-k_lha_sa-082-005:62b-20": "de la ri gi sgyu ma che //",
    "K12acip-k_lha_sa-082-005:62b-21": "'gro ba thams cad shes rab dag /",
    "K12acip-k_lha_sa-082-005:62b-22": "don grub rdo rje sems dpa' ste //",
    "K12acip-k_lha_sa-082-005:62b-23": "lha mo sa 'tsho phyag rgya'o //",
    "K12acip-k_lha_sa-082-005:62b-24": "sgra gcan bzang po bde ba che //",
    "K12acip-k_lha_sa-082-005:62b-25": "sgyu ma'i gzugs kyi spros pa las //",
    "K12acip-k_lha_sa-082-005:62b-26": "sgyu ma chen pos 'tsho nyid //",
    "K12acip-k_lha_sa-082-005:62b-27": "rdo rje sgyu ma'i rnam 'phrul bas //",
    "K12acip-k_lha_sa-082-005:62b-28": "don grub lhan cig skyes dga' nyid //",
    "K12acip-k_lha_sa-082-005:62b-29": "sras ni bcom ldan rdo rje can //",
    "K12acip-k_lha_sa-082-005:62b-30": "yab ni rdo rje 'chang bar grags //",
    "K12acip-k_lha_sa-082-005:62b-31": "yum ni sgyu ma chen mo yin //",
    "K12acip-k_lha_sa-082-005:62b-32": "de nyid phyag rgyar rab tu grags //",
    "K12acip-k_lha_sa-082-005:62b-33": "mthe bong rgan po rdo rje yin //",
    "K12acip-k_lha_sa-082-005:63a-0": "lte ba chos kyi @63a *//",
    "K12acip-k_lha_sa-082-005:63a-1": "'byung gnas gsungs //",
    "K12acip-k_lha_sa-082-005:63a-2": "sgyu ma chen po'i rnam 'phrul bas //",
    "K12acip-k_lha_sa-082-005:63a-3": "don grub nyid ni gzi brjid can //",
    "K12acip-k_lha_sa-082-005:63a-4": "ngo bos 'gro ba sangs rgyas nyid //",
    "K12acip-k_lha_sa-082-005:63a-5": "lha mo ri gi nga tshig nyon //",
    "K12acip-k_lha_sa-082-005:63a-6": "las la spyod pa rab brtags pas //",
    "K12acip-k_lha_sa-082-005:63a-7": "lus can rnams ni rtag tu gdungs //",
    "K12acip-k_lha_sa-082-005:63a-8": "dga' ba yang ni shi shir gsungs //",
    "K12acip-k_lha_sa-082-005:63a-9": "mchog tu dga' ba 'dod pa ma //",
    "K12acip-k_lha_sa-082-005:63a-10": "dga' bral dga' ba bde chen ma //",
    "K12acip-k_lha_sa-082-005:63a-11": "lhan cig skyes dga' sdom pa ma //",
    "K12acip-k_lha_sa-082-005:63a-12": "mi zad ma ni 'o ru gsungs //",
    "K12acip-k_lha_sa-082-005:63a-13": "rnon mo yang ni 'khyud mo nyid //",
    "K12acip-k_lha_sa-082-005:63a-14": "sgyu ma skyed la sgyu ma che //",
    "K12acip-k_lha_sa-082-005:63a-15": "mthe bong mchu ni 'jib pa nyid //",
    "K12acip-k_lha_sa-082-005:63a-16": "dga' ba'i rtsod pa wa nyid de //",
    "K12acip-k_lha_sa-082-005:63a-17": "sbrang rtsi btung bas ma he nyid //",
    "K12acip-k_lha_sa-082-005:63a-18": "rtog pa yis ni rta mgrin te //",
    "K12acip-k_lha_sa-082-005:63a-19": "'o byed glang po'i rgyal mtshan no //",
    "K12acip-k_lha_sa-082-005:63a-20": "rdo rje ra li 'dod chen can //",
    "K12acip-k_lha_sa-082-005:63a-21": "'dod pa ma ni ri gir brjod //",
    "K12acip-k_lha_sa-082-005:63a-22": "thabs dang shes rab rang bzhin gyis //",
    "K12acip-k_lha_sa-082-005:63a-23": "'gro ba thams cad rnam par khyab //",
    "K12acip-k_lha_sa-082-005:63a-24": "si si rnam pas dmyal ba bzhi //",
    "K12acip-k_lha_sa-082-005:63a-25": "de bzhin ha yi rnam pa bzhi //",
    "K12acip-k_lha_sa-082-005:63a-26": "'khor bar ji ltar spyad pa ni //",
    "K12acip-k_lha_sa-082-005:63a-27": "mya ngan 'das pa mi 'gal lo //",
    "K12acip-k_lha_sa-082-005:63a-28": "rdo rje a'a ra li nyid ni //",
    "K12acip-k_lha_sa-082-005:63a-29": "khu bar yang ni 'gyur ba yin //",
    "K12acip-k_lha_sa-082-005:63a-30": "ri gi bde ba chen por gsungs //",
    "K12acip-k_lha_sa-082-005:63a-31": "ri gi a'a ra li sbyor bas //",
    "K12acip-k_lha_sa-082-005:63a-32": "rdo rje sgyu ma zhes byar brjod //",
    "K12acip-k_lha_sa-082-005:63a-33": "bud med sgyu ma'i spros pa yis //",
    "K12acip-k_lha_sa-082-005:63a-34": "'gro ba thams cad rnam par rmongs //",
    "K12acip-k_lha_sa-082-005:63b-0": "bud med sgyu ma sangs @63b rgyas nyid //",
    "K12acip-k_lha_sa-082-005:63b-1": "sgyu ma thams cad spel bar byed //",
    "K12acip-k_lha_sa-082-005:63b-2": "snying po'i sngags ni /",
    "K12acip-k_lha_sa-082-005:63b-3": "aom a'a ra l'i bhyo bhyo ha ha ha ha /",
    "K12acip-k_lha_sa-082-005:63b-4": "si si si si mi gsal bar bzlas so //",
    "K12acip-k_lha_sa-082-005:63b-5": "gnyis kyi nye ba'i snying po ni //",
    "K12acip-k_lha_sa-082-005:63b-6": "ha ha ha las rgyas pa la sngags gang ni /",
    "K12acip-k_lha_sa-082-005:63b-7": "de yi sngags su rab tu bsngags //",
    "K12acip-k_lha_sa-082-005:63b-8": "snying po yi ni sngags yin no //",
    "K12acip-k_lha_sa-082-005:63b-9": "nye ba'i sngags kyis bskul ba yin //",
    "K12acip-k_lha_sa-082-005:63b-10": "sgom pa bde chen myang ba ste //",
    "K12acip-k_lha_sa-082-005:63b-11": "de bzhin dam tshig mchod pa nyid //",
    "K12acip-k_lha_sa-082-005:63b-12": "thams cad kyi ni dam tshig la //",
    "K12acip-k_lha_sa-082-005:63b-13": "mi las skyes pa rab tu bsngags //",
    "K12acip-k_lha_sa-082-005:63b-14": "klu gzir gnyis 'thung dam tshig ste //",
    "K12acip-k_lha_sa-082-005:63b-15": "rmi lam rta ni rab tu bsngags //",
    "K12acip-k_lha_sa-082-005:63b-16": "bsad la ma he dam tshig go /",
    "K12acip-k_lha_sa-082-005:63b-17": "dbang la khyi ni rab tu bsngags //",
    "K12acip-k_lha_sa-082-005:63b-18": "khrag dgug pa la dam tshig ste //",
    "K12acip-k_lha_sa-082-005:63b-19": "'jug pa de bzhin rnga mo nyid //",
    "K12acip-k_lha_sa-082-005:63b-20": "rengs pa la ni ne'u'i sha /",
    "K12acip-k_lha_sa-082-005:63b-21": "kha na ma tho med rnyed pa //",
    "K12acip-k_lha_sa-082-005:63b-22": "gal te bsad par byas na ni //",
    "K12acip-k_lha_sa-082-005:63b-23": "de tshe rnal 'byor mas mi 'grub //",
    "K12acip-k_lha_sa-082-005:63b-24": "sems can bskyab sems rnal 'byor pa //",
    "K12acip-k_lha_sa-082-005:63b-25": "'grub 'gyur 'di la the tshom med //",
    "K12acip-k_lha_sa-082-005:63b-26": "dkyil 'khor khru ni bzhi par bya //",
    "K12acip-k_lha_sa-082-005:63b-27": "sgo khyud sor ni gnyis su gsungs //",
    "K12acip-k_lha_sa-082-005:63b-28": "logs la yang ni sor gnyis yang //",
    "K12acip-k_lha_sa-082-005:63b-29": "sgo khyud kyi ni kha khyer la //",
    "K12acip-k_lha_sa-082-005:63b-30": "sor ni bcu gnyis dag tu gsungs //",
    "K12acip-k_lha_sa-082-005:63b-31": "lha yi snam bu sor gnyis te //",
    "K12acip-k_lha_sa-082-005:63b-32": "rta babs sor ni bcu drug nyid //",
    "K12acip-k_lha_sa-082-005:63b-33": "sgo las sor mo gnyis kyis ni //",
    "K12acip-k_lha_sa-082-005:63b-34": "rdo rje phreng ba de bzhin bya //",
    "K12acip-k_lha_sa-082-005:63b-35": "dkyil 'khor snying po zlum po ste //",
    "K12acip-k_lha_sa-082-005:64a-0": "phyogs bzhi kha dog @64a *//",
    "K12acip-k_lha_sa-082-005:64a-1": "bzhi dang ldan //",
    "K12acip-k_lha_sa-082-005:64a-2": "kha dog lnga yi rdul tshon nyid //",
    "K12acip-k_lha_sa-082-005:64a-3": "srad bu lnga zhes bya bar brjod //",
    "K12acip-k_lha_sa-082-005:64a-4": "gser dang yang na dngul nyid dang //",
    "K12acip-k_lha_sa-082-005:64a-5": "mu tig dang ni byu ru dang //",
    "K12acip-k_lha_sa-082-005:64a-6": "mu men yang dag bsres nas ni //",
    "K12acip-k_lha_sa-082-005:64a-7": "rin chen lnga ni shin tu gzhug /",
    "K12acip-k_lha_sa-082-005:64a-8": "lha yi grangs kyi bum pa nyid //",
    "K12acip-k_lha_sa-082-005:64a-9": "rnam rgyal bum pa ches che ba //",
    "K12acip-k_lha_sa-082-005:64a-10": "bum pa dkri ba nyid du ni //",
    "K12acip-k_lha_sa-082-005:64a-11": "sgrub pa po ni dam pas bya //",
    "K12acip-k_lha_sa-082-005:64a-12": "dang por sa ni yongs dag bya //",
    "K12acip-k_lha_sa-082-005:64a-13": "gnyis par thig sogs gdab pa dang //",
    "K12acip-k_lha_sa-082-005:64a-14": "lnga pa'i dkyil 'khor bri ba dang //",
    "K12acip-k_lha_sa-082-005:64a-15": "de bzhin snga bar sbyin sreg nyid //",
    "K12acip-k_lha_sa-082-005:64a-16": "'jig rten skyong ba dbang po dang //",
    "K12acip-k_lha_sa-082-005:64a-17": "lha mo khyod ni dbang du gyur //",
    "K12acip-k_lha_sa-082-005:64a-18": "dkyil 'khor 'di ni bzhengs par bgyi //",
    "K12acip-k_lha_sa-082-005:64a-19": "'od srung ma yis bgegs med mdzod //",
    "K12acip-k_lha_sa-082-005:64a-20": "ji ltar bdag nyid nags de bzhin //",
    "K12acip-k_lha_sa-082-005:64a-21": "rtag pa nyid du gtor ma sbyin //",
    "K12acip-k_lha_sa-082-005:64a-22": "mtshan mo thun gcig gnas pa ni //",
    "K12acip-k_lha_sa-082-005:64a-23": "mkhas pas dkyil 'khor mnyes par bya //",
    "K12acip-k_lha_sa-082-005:64a-24": "gtor ma'i sngags ni /",
    "K12acip-k_lha_sa-082-005:64a-25": "aom sharga ti ka sa ne n'a ka ro mu kham sarba dharm'a n'a a'a dya nutpanna tvatra /",
    "K12acip-k_lha_sa-082-005:64a-26": "sa ni yongs su bzung dus su //",
    "K12acip-k_lha_sa-082-005:64a-27": "bgegs ni skrod par byed pa'i sngags //",
    "K12acip-k_lha_sa-082-005:64a-28": "aom aa na sa ta na na ta stashti ya ma ba ru na ku be ra ka sv'a tsa stha ne khu tishta dham raksham ku ru ta me bi ra tram/",
    "K12acip-k_lha_sa-082-005:64a-29": "cho ga'i mtshan nyid dang /",
    "K12acip-k_lha_sa-082-005:64a-30": "nges pa'i le'u ste lnga pa'o ////",
    "K12acip-k_lha_sa-082-005:64b-0": "ri gi a'a ra li'i rgyud kyi rgyal po @64b rdzogs so ////",
    "K12acip-k_lha_sa-082-005:64b-1": "rgya gar gyi mkhan po ka yastha ba ga ya dha ra'i zhal snga nas dang /",
    "K12acip-k_lha_sa-082-005:64b-2": "bod kyi lotstsha ba dge slong sh'akya ye shes kyis bsgyur cing zhus te gtan la phab pa'o //"
}