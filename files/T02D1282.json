{
    "T02D1282:134a-0": "@134a # // rgya gar skad du /",
    "T02D1282:134a-1": "sha wa sam ga bi dhi:/",
    "T02D1282:134a-2": "bod skad du /",
    "T02D1282:134a-3": "ro sreg pa'i cho ga / dpal dgyes pa rdo rje la phyag 'tshal lo //",
    "T02D1282:134a-4": "rdzogs pa'i byang chub bde chen po //",
    "T02D1282:134a-5": "dri med yid kyis btud byas te //",
    "T02D1282:134a-6": "rdo rje gur gyi rgyud la sogs //",
    "T02D1282:134a-7": "brten te dgyes pa rdo rje yi //",
    "T02D1282:134a-8": "sems can kun la phan pa'i phyir //",
    "T02D1282:134a-9": "ro sreg cho ga bshad par bya //",
    "T02D1282:134a-10": "dur khrod dang ni chu bo'i 'gram //",
    "T02D1282:134a-11": "nags tshal 'bab chu dgon pa ru //",
    "T02D1282:134a-12": "rdo rje slob dpon mtshan ldan ni //",
    "T02D1282:134a-13": "brtan zhing zab mo'i chos dang ldan //",
    "T02D1282:134a-14": "rig pa'i gnas rnams kun la mkhas //",
    "T02D1282:134a-15": "rtsa ba'i ltung ba rab 'joms pa //",
    "T02D1282:134a-16": "de yis nye bar bstan pa'i sngags //",
    "T02D1282:134a-17": "sgrub pa po la 'grub po kye //",
    "T02D1282:134a-18": "de la dang por bsnyen pa yis //",
    "T02D1282:134a-19": "cho ga bzhin du shes byas te //",
    "T02D1282:134b-0": "@134b lha dang ro yi dbye ba yis //",
    "T02D1282:134b-1": "rnam pa gnyis su sbyar bar bya //",
    "T02D1282:134b-2": "de la lha yi cho ga yang //",
    "T02D1282:134b-3": "bla ma rdo rje can mchod cing //",
    "T02D1282:134b-4": "bdun po rnam par dag par bya //",
    "T02D1282:134b-5": "byang chub tu ni sems bskyed de //",
    "T02D1282:134b-6": "chos kyi 'byung gnas rnam par bsgom //",
    "T02D1282:134b-7": "de la sangs rgyas gnas bsams te //",
    "T02D1282:134b-8": "byang chub rnam lnga bsgom par bya //",
    "T02D1282:134b-9": "dang po skyes bu bsams de nas //",
    "T02D1282:134b-10": "mkha' 'gro ma yi 'khor lo spro //",
    "T02D1282:134b-11": "dri za rab tu zhugs pa ni //",
    "T02D1282:134b-12": "lhung ste zhu ba rjes dran pa //",
    "T02D1282:134b-13": "mtshams kyi lha mos bskul bar bya //",
    "T02D1282:134b-14": "bskul nas 'bras bu bzhengs pa la //",
    "T02D1282:134b-15": "mig sogs gti mug rdo rje sogs //",
    "T02D1282:134b-16": "rdo rje gsum ni gnas gsum dgod //",
    "T02D1282:134b-17": "ye shes dngos po rab bcug la //",
    "T02D1282:134b-18": "rig ma brgyad kyis dbang bskur bya //",
    "T02D1282:134b-19": "bdud rtsi yang ni myang bya zhing //",
    "T02D1282:134b-20": "lha mo brgyad rnams kyis mchod dang //",
    "T02D1282:134b-21": "'khor lo'i 'dren pa la bstod bya //",
    "T02D1282:134b-22": "de ltar yan lag drug po ni //",
    "T02D1282:134b-23": "sngags drug gis ni nga rgyal bya //",
    "T02D1282:134b-24": "de nas kyang ni yud tsam bsam //",
    "T02D1282:134b-25": "de la mtshan ma mtshon par bya //",
    "T02D1282:134b-26": "de nas ro yi cho ga yang //",
    "T02D1282:134b-27": "slob dpon 'das pa'i dus na ni //",
    "T02D1282:134b-28": "rmongs pa rnams ni shi zhes zer //",
    "T02D1282:134b-29": "shi ba zhes pa rnam rtog de //",
    "T02D1282:134b-30": "dag pa'i gnas su gshegs pa'o //",
    "T02D1282:134b-31": "yang na bde ba can du 'am //",
    "T02D1282:134b-32": "dag pa'i gnas su skye 'gyur ba //",
    "T02D1282:134b-33": "ro sreg 'di yis rnam par 'byed //",
    "T02D1282:134b-34": "lus mtha' nas ni lus mthar skyel //",
    "T02D1282:134b-35": "dman pa'i sems can thams cad kyang //",
    "T02D1282:134b-36": "bde 'gro nas ni bde 'gror 'gro //",
    "T02D1282:134b-37": "de la cho ga dang por ni //",
    "T02D1282:134b-38": "chu gtsang dri zhim sbyar bas bkru //",
    "T02D1282:134b-39": "sna tshogs dri yis byugs pa dang //",
    "T02D1282:134b-40": "tshul bzhin rgyan gyis gnas byas te //",
    "T02D1282:134b-41": "bgegs bskrad lhar bskyed cho ga dang //",
    "T02D1282:134b-42": "skye mched gnas gsum byin gyis brlabs //",
    "T02D1282:134b-43": "rnam shes aa yi gzugs kyis gzhug / rtsa ba'i sngags sogs tshul bzhin du //",
    "T02D1282:134b-44": "bzlas pas sdig sgrib thams cad bcom //",
    "T02D1282:134b-45": "byang chub sems su zhu byas la //",
    "T02D1282:134b-46": "slar yang bskyed cing tshul bzhin ldang //",
    "T02D1282:134b-47": "gtor ma mchod pa rgya chen bya //",
    "T02D1282:134b-48": "smon lam gdab cing bsrung la gnas //",
    "T02D1282:134b-49": "yi ge brgya ba ci mang du //",
    "T02D1282:134b-50": "bzlas brjod bya ba bsngags pa yin //",
    "T02D1282:134b-51": "de ltar thun gsum bar du ni //",
    "T02D1282:134b-52": "bzlas brjod 'bum gyi tshad du bya //",
    "T02D1282:135a-0": "de ni sngon @135a * //",
    "T02D1282:135a-1": "gyi cho ga'o //",
    "T02D1282:135a-2": "de rjes sa yi cho ga sogs //",
    "T02D1282:135a-3": "dkyil 'khor cho ga tshul bzhin bya //",
    "T02D1282:135a-4": "rdo rje slob dpon dag la ni //",
    "T02D1282:135a-5": "rdo rje dril bu lag par sbyin //",
    "T02D1282:135a-6": "mgo bor dbu rgyan bskon par bya //",
    "T02D1282:135a-7": "rdo rje sdom pa rnams byin te //",
    "T02D1282:135a-8": "dkyil 'khor du 'jug tshul bzhin bya //",
    "T02D1282:135a-9": "bum pa'i dbang bskur rnams byin la //",
    "T02D1282:135a-10": "rdo rje thab khung rab sbyor gyis //",
    "T02D1282:135a-11": "'du byed rab tu bya bar bstan //",
    "T02D1282:135a-12": "sgrub pa po yang de ltar bya //",
    "T02D1282:135a-13": "sems can phal pa thams cad kyis //",
    "T02D1282:135a-14": "'jug cing dbang bskur spang bar bya //",
    "T02D1282:135a-15": "sbyin sreg cho ga 'ba' zhig gis //",
    "T02D1282:135a-16": "sbyang ba dag ni rab tu bya //",
    "T02D1282:135a-17": "de la sbyin sreg gi cho ga ni dkyil 'khor",
    "T02D1282:135a-18": "gyi phyogs gcig tu sreg khang brtsig par bya ste",
    "T02D1282:135a-19": "/ ji tsam lcogs pa'i mandala byas la /",
    "T02D1282:135a-20": "de'i dbus su zhi ba'i thab khung zlum po khru gang bar bya'o //",
    "T02D1282:135a-21": "khru phyed thur du brko /",
    "T02D1282:135a-22": "sor bzhi phyir bskyed /",
    "T02D1282:135a-23": "kha khyer sor bzhis bskor /",
    "T02D1282:135a-24": "de'i phyi rim gyi sor bzhi bor la /",
    "T02D1282:135a-25": "padma'i phreng ba bri /",
    "T02D1282:135a-26": "thab khung gi nang du gtso bo'i phyag mtshan bzhag pa ni dbus su rdo rje /",
    "T02D1282:135a-27": "shar du 'khor lo /",
    "T02D1282:135a-28": "lhor rin chen /",
    "T02D1282:135a-29": "nub tu padma /",
    "T02D1282:135a-30": "byang du ral gri /",
    "T02D1282:135a-31": "zhing sor brgyad par bya'o //",
    "T02D1282:135a-32": "kha dog dkar pos byugs pa der /",
    "T02D1282:135a-33": "shing gang ji ltar rigs par brtsigs te /",
    "T02D1282:135a-34": "ro de dkyil 'khor la kha mngon du phyogs par gzhug go //",
    "T02D1282:135a-35": "mchod rdzas dang sreg rdzas gzhag pa'i rim pa ni /",
    "T02D1282:135a-36": "sngags mkhan gyi g-yon du yon chab kyi snod gser la sogs pa chab kyis bkang pa dang /",
    "T02D1282:135a-37": "zhabs bsil gyi snod gzhag go //",
    "T02D1282:135a-38": "g-yas phyogs su zangs gzhong cig gi nang du dris bkang la /",
    "T02D1282:135a-39": "ku sha bcug pa proksha na'i snod gzhag / de bzhin du me tog dang /",
    "T02D1282:135a-40": "bdug spos dang /",
    "T02D1282:135a-41": "dri'i dung la sogs pa'i snod du gzhag go //",
    "T02D1282:135a-42": "mdun gyi mandala gser la sogs pa las byas pa'i bzed zhal gzhag par bya ste /",
    "T02D1282:135a-43": "de ltar /",
    "T02D1282:135a-44": "me tog bdug spos de bzhin dri //",
    "T02D1282:135a-45": "dri yi dung sogs g-yas gnas te //",
    "T02D1282:135a-46": "g-yon du sngags kyi mchod yon snod //",
    "T02D1282:135a-47": "mdun du bzed snod bzhag byas la //",
    "T02D1282:135a-48": "zhabs bsil sngon du 'gro bas dbul //",
    "T02D1282:135a-49": "me tog spos sogs go rims bzhin //",
    "T02D1282:135a-50": "sgeg sogs mchod pas mchod byas na //",
    "T02D1282:135a-51": "skal pa chen por gyur pa yin //",
    "T02D1282:135a-52": "zhes gsungs so //",
    "T02D1282:135b-0": "@135b yang sreg rdzas gzhag pa'i rim pa yang /",
    "T02D1282:135b-1": "mdun du dgang gzar dang blugs gzar dang /",
    "T02D1282:135b-2": "khyad par gyi rdzas til dang /",
    "T02D1282:135b-3": "thun mong gi rdzas kyi gtso bo mar gzhag par bya'o //",
    "T02D1282:135b-4": "rdzas gzhan g-yas phyogs su mandala ji ltar 'byor par gzhag par bya'o //",
    "T02D1282:135b-5": "de ltar yang /",
    "T02D1282:135b-6": "dgang gzar blugs gzar khyad par rdzas /",
    "T02D1282:135b-7": "thun mong rdzas kyi gtso bo rnams //",
    "T02D1282:135b-8": "sngags mkhan mdun du bzhag byas la //",
    "T02D1282:135b-9": "rdzas gzhan g-yas su ci 'byor pa //",
    "T02D1282:135b-10": "go rims bzhin du gzhag par bya //",
    "T02D1282:135b-11": "zhes gsungs so //",
    "T02D1282:135b-12": "de nas bdag nyid khrus byas la rgyan gyis brgyan te /",
    "T02D1282:135b-13": "mchod pa la sogs pa kun h'um gis bsangs la /",
    "T02D1282:135b-14": "lag pa g-yas pas rdo rje bzung la /",
    "T02D1282:135b-15": "snod kun gyi steng du gtug cing /",
    "T02D1282:135b-16": "aom a'a: h'um /",
    "T02D1282:135b-17": "zhes sngags pas 'jig rten pa'i rtog pa kun bsal nas /",
    "T02D1282:135b-18": "rdzas de nyid bzang zhing dri ma med par bsam mo //",
    "T02D1282:135b-19": "yam shing dang bud shing yang zhi ba la ji ltar bsngags pa ltar gzung ngo //",
    "T02D1282:135b-20": "de nas slob dpon gyis yan lag drug dang ldan pa'i bskyed pa'i rim pa rdzogs par bya /",
    "T02D1282:135b-21": "sngar gyis gsal na ma byas kyang rung /",
    "T02D1282:135b-22": "de nas gtsubs pa la sogs pa'i me blangs te /",
    "T02D1282:135b-23": "rlung g-yab kyis me spar ro //",
    "T02D1282:135b-24": "aom dzva la dzva la h'um phat /",
    "T02D1282:135b-25": "me sbar ba'i sngags so //",
    "T02D1282:135b-26": "aom badzra satva a'a yu she sv'a h'a /",
    "T02D1282:135b-27": "ku sha dgram pa'i sngags so //",
    "T02D1282:135b-28": "aom a'a: h'um /",
    "T02D1282:135b-29": "bsang gtor gyi sngags so //",
    "T02D1282:135b-30": "de nas thab tu sna tshogs padma 'dab ma brgyad pa cig bsgoms la /",
    "T02D1282:135b-31": "der he ru ka yab yum byang chub pa lngas bskyed la /",
    "T02D1282:135b-32": "de nyid 'dod chags chen po dngul chu bzhin du zhu nas gnas pa las /",
    "T02D1282:135b-33": "yi ge ram sprel mar gyur nas /",
    "T02D1282:135b-34": "yi ge gnyis gyur pa las me lha yab yum zhal gsum phyag drug pa /",
    "T02D1282:135b-35": "gsus khyim che ba /",
    "T02D1282:135b-36": "ral pa'i dbu rgyan can /",
    "T02D1282:135b-37": "mchod phyir thogs 'chang ba /",
    "T02D1282:135b-38": "phyag dang po gnyis kyis rang dang 'dra ba'i shes rab ma la 'khyud pa'o //",
    "T02D1282:135b-39": "g-yas na gundhe dang mchod phyir thogs /",
    "T02D1282:135b-40": "g-yon na bum pa dang bgrang phreng thogs pa sku mdog dkar por bsams la /",
    "T02D1282:135b-41": "thugs kar sna tshogs padma'i steng du me gru gsum /",
    "T02D1282:135b-42": "lce la ram dmar po bsam mo //",
    "T02D1282:136a-0": "de ltar ram zhu ba las dam tshig sems dpa'i @136a * //",
    "T02D1282:136a-1": "me lhar bsgom pa ste /",
    "T02D1282:136a-2": "de yang rang gi lhag pa'i lhar dmigs te /",
    "T02D1282:136a-3": "bzang po'i rgyan gyis rnam par brgyan pa'i me lha phun sum tshogs pa kun dmigs la /",
    "T02D1282:136a-4": "lto ba'i gnas su sreg blugs bya //",
    "T02D1282:136a-5": "zhes gsungs so //",
    "T02D1282:136a-6": "de nas rang gi snying ga'i sa bon gyis ye shes sems dpa' spyan drangs te /",
    "T02D1282:136a-7": "mdun gyi nam mkhar bzhugs pa la bsang gtor dang /",
    "T02D1282:136a-8": "yon chab dang /",
    "T02D1282:136a-9": "phyag byas la /",
    "T02D1282:136a-10": "aom aagna ye ma h'a te dz'a sarba karma s'a",
    "T02D1282:136a-11": "dha ka / k'a ru n+ya kri tva satv'a rtha",
    "T02D1282:136a-12": "aasminsanni hi tva bha ba /",
    "T02D1282:136a-13": "zhes bya ba'i sngags kyis spyan drangs la /",
    "T02D1282:136a-14": "gnyis su med par bstims /",
    "T02D1282:136a-15": "de nas pro ksha nam la sogs pa bya'o //",
    "T02D1282:136a-16": "gzar bu la rang gi lha'i sa bon bsams la /",
    "T02D1282:136a-17": "gru mo gnyis sprad la gzar bu bdun dbul /",
    "T02D1282:136a-18": "sngags ni /",
    "T02D1282:136a-19": "aom aagna ye h'um /",
    "T02D1282:136a-20": "aom sarba p'a pam da ha na badzr'a ya badzra",
    "T02D1282:136a-21": "satva s+ya sarba p'a pam da ha na sv'a h'a",
    "T02D1282:136a-22": "/ aom badzra pushta ye sv'a h'a /",
    "T02D1282:136a-23": "aom sarba si pa de sv'a h'a /",
    "T02D1282:136a-24": "aom badzra bidz'a ya sv'a h'a /",
    "T02D1282:136a-25": "aom ma h'a be g'a ya sv'a h'a /",
    "T02D1282:136a-26": "aom ma h'a ba l'a ya sv'a h'a /",
    "T02D1282:136a-27": "aom badzra ghasma ri ye sv'a h'a /",
    "T02D1282:136a-28": "aom badzra a'a yu she sv'a h'a /",
    "T02D1282:136a-29": "aom badzra aa pra ti ta ta badzr'a nydz'a ya sv'a h'a /",
    "T02D1282:136a-30": "aom badzra bo dhi bri kash'a ya sv'a h'a /",
    "T02D1282:136a-31": "aom pa ta l'a ya sv'a h'a /",
    "T02D1282:136a-32": "aom ku be r'a ya sv'a h'a /",
    "T02D1282:136a-33": "aom sarba ka r'a ya sv'a h'a /",
    "T02D1282:136a-34": "aom sarba p'a pam da ha na badzr'a ya sarba p'a pam da ha n'a ya sv'a h'a /",
    "T02D1282:136a-35": "zhes bya ba'i sngags kyis sreg rdzas rnams go rims bzhin dbul lo //",
    "T02D1282:136a-36": "de nas mar gyi dgang blugs brgya'am stong dbul bar bya'o //",
    "T02D1282:136a-37": "yang bsang gtor byas nas /",
    "T02D1282:136a-38": "aom dza: h'um bam ho: kham ram zhes pas aargham dbul lo //",
    "T02D1282:136a-39": "aom ni ri ti h'um zhes zhal bsil dbul lo //",
    "T02D1282:136a-40": "de nas me tog la sogs pa dang /",
    "T02D1282:136a-41": "sgeg mo la sogs pa'i mchod pas mchod la /",
    "T02D1282:136a-42": "aom badzra gha nte a'a:/",
    "T02D1282:136a-43": "zhes pas dril bu gzung ngo //",
    "T02D1282:136a-44": "aom ma h'a badzra h'um zhes bya bas rdo rje gzung bar bya'o //",
    "T02D1282:136a-45": "de nas me lha la bstod pa bya ba dang /",
    "T02D1282:136a-46": "don chen po'i gsol ba gdab pa la sogs pa bya'o //",
    "T02D1282:136a-47": "de nas thab khung lan gsum du bsangs la /",
    "T02D1282:136a-48": "me lha'i thugs kar so so'i snying po las dkyil 'khor bsams la /",
    "T02D1282:136a-49": "de nas ye shes sems dpa' ci rigs par spyan drangs la bzhugs su gsol lo //",
    "T02D1282:136a-50": "yang bsang gtor la sogs pa byas la /",
    "T02D1282:136b-0": "gnas khang du @136b ba'i lci bas byugs la mandala gru bzhi pa'i stegs bu brtsigs te /",
    "T02D1282:136b-1": "re kh'a dkar pos gru nyis rim du byas la /",
    "T02D1282:136b-2": "dbus su gtor ma cha gcig bzhag / mchod pa lnga yang bshams /",
    "T02D1282:136b-3": "tshogs kyi kha zas snod chen po gcig tu spyi",
    "T02D1282:136b-4": "dpungs su gzhag / chang yang snod chen po gcig",
    "T02D1282:136b-5": "bkang / de mi 'degs par bzhag nas /",
    "T02D1282:136b-6": "de nas mar gzar bu nyi shu rtsa gcig tu dbul bar bya'o //",
    "T02D1282:136b-7": "de nas rdzas lhag ma rnams rang gi sngags sam /",
    "T02D1282:136b-8": "lha'i sngags kyis rim bzhin du phul la /",
    "T02D1282:136b-9": "tha mar yang mar gyi sbyin sreg brgya rtsa brgyad du dbul /",
    "T02D1282:136b-10": "yang bsang ba dang mchod pa pa sogs pa rdzogs par byas la /",
    "T02D1282:136b-11": "de yang sbyang bar 'os pa'i gnas skabs dang sbyar ba ni /",
    "T02D1282:136b-12": "rdo rje sgrub pa tha ma slob dpon la //",
    "T02D1282:136b-13": "yi ge ram lha'i sdig sgrib kun //",
    "T02D1282:136b-14": "brgya pa'i gsang sngags bsreg pa rnams //",
    "T02D1282:136b-15": "brgya'am stong du bzlas par bya //",
    "T02D1282:136b-16": "rdo rje rang lha'i sdig pa ni //",
    "T02D1282:136b-17": "gzugs kyi gzugs ni yongs bsgoms la //",
    "T02D1282:136b-18": "sbyang ba'i cho ga'i man ngag ste //",
    "T02D1282:136b-19": "brgyud pa'i thabs kyis shes par bya //",
    "T02D1282:136b-20": "de nas gar gyis dkyil 'khor gyi lha la phyag byas la //",
    "T02D1282:136b-21": "aom a'a: h'um mu: sa gshegs su gsol zhing smon lam gdab po //",
    "T02D1282:136b-22": "yi ge brgya pa lan gsum bzlas nas rdzas kyi",
    "T02D1282:136b-23": "lhag ma ci 'byor pas me lha mchod par bya'o",
    "T02D1282:136b-24": "// de nas bsangs la /",
    "T02D1282:136b-25": "mchod pa dang /",
    "T02D1282:136b-26": "bstod pa la sogs pa bya'o //",
    "T02D1282:136b-27": "de nas yang me bsangs la gshegs su gsol ba ni /",
    "T02D1282:136b-28": "bdag gi don dang gzhan gyi don //",
    "T02D1282:136b-29": "bsgrubs kyis byin za khyed gshegs shig /",
    "T02D1282:136b-30": "de ltar dus bzhin slar gshegs nas //",
    "T02D1282:136b-31": "bdag gi dngos grub thams cad mdzod //",
    "T02D1282:136b-32": "ces gshegs su gsol lo //",
    "T02D1282:136b-33": "dam tshig pa mi dmigs par bsam mo //",
    "T02D1282:136b-34": "de nas rus bu bsdus la /",
    "T02D1282:136b-35": "shi ba la phan btags pa'i phyir mchod rten bya'o //",
    "T02D1282:136b-36": "de ltar nyi ma gsum ni lon pa dang //",
    "T02D1282:136b-37": "rus pa'i phreng ba bsdus byas la //",
    "T02D1282:136b-38": "dri dang 'o mas bran nas ni //",
    "T02D1282:136b-39": "de yis mchod rten dag tu bya'o //",
    "T02D1282:136b-40": "zhes gsungs so //",
    "T02D1282:136b-41": "yon tan brjod kyis mi lang ba'i //",
    "T02D1282:136b-42": "sbyin sreg cho ga 'di byas pas //",
    "T02D1282:136b-43": "bdag gi bsod nams phung po 'dis //",
    "T02D1282:137a-0": "nyam thag rnams ni rgyal gyur @137a * //",
    "T02D1282:137a-1": "shog /",
    "T02D1282:137a-2": "slob dpon mkhas pa chen po ye shes snying po'i zhal snga nas mdzad pa /"
}