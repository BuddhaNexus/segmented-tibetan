{
    "T02D1286:140b-0": "@140b * // gtor ma'i cho ga bzhugs //",
    "T02D1286:140b-2": "# // dkon mchog gsum la phyag 'tshal lo //",
    "T02D1286:140b-3": "dang po thod pa'am snod gang rung ba'i nang du /",
    "T02D1286:140b-4": "gtor ma'i phud bkros la /",
    "T02D1286:140b-5": "bsang nan dang bcas pa blugs la /",
    "T02D1286:141a-0": "de nas @141a * //",
    "T02D1286:141a-1": "bdag nyid lhag pa'i lhar bsgoms la /",
    "T02D1286:141a-2": "gtor ma'i steng du nyi ma'i dkyil 'khor gyi gdan la h'um mthing ga gcig bsam /",
    "T02D1286:141a-3": "de zhu ste gtor ma la thim pas /",
    "T02D1286:141a-4": "gtor ma'i rdzas kyi dngos po sbyangs par bsam mo //",
    "T02D1286:141a-5": "de nas yang padma dmar po 'dab ma brgyad pa'i steng /",
    "T02D1286:141a-6": "aa dmar po gcig bsam /",
    "T02D1286:141a-7": "de 'ong du zhu ste thim pas /",
    "T02D1286:141a-8": "kha dog dmar po la dangs shing dag la dri ma med pa /",
    "T02D1286:141a-9": "ro mchog dang ldan par bsgom /",
    "T02D1286:141a-10": "de nas yang zla ba'i dkyil 'khor gyi steng du /",
    "T02D1286:141a-11": "aom dkar po gcig bsgom /",
    "T02D1286:141a-12": "de 'od du zhu ste thim pas /",
    "T02D1286:141a-13": "dkar la dang ba ro mchog brgya dang ldan pa'i bdud rtsi'i rang bzhin du gyur par bsam mo //",
    "T02D1286:141a-14": "de nas bdud rtsi las 'od 'phros pas /",
    "T02D1286:141a-15": "de bzhin gshegs pa'i thugs mi rtog pa'i ye shes kyi bdud rtsi dang /",
    "T02D1286:141a-16": "lha yul na yod pa'i bdud rtsi bkug ste /",
    "T02D1286:141a-17": "de la thim par bsam /",
    "T02D1286:141a-18": "de nas bdud rtsi de nyid las yang 'od 'phros pas /",
    "T02D1286:141a-19": "bla ma dam pa dang bcas pa'i sangs rgyas dang byang chub sems dpa' dang /",
    "T02D1286:141a-20": "phyi nang gi chos skyong mkha' 'gro ma dang bcas pa nam mkha' la bkug la /",
    "T02D1286:141a-21": "aom aa k'a ro mu kham sarba dharm'a n'am a'a",
    "T02D1286:141a-22": "dya nutpanna tv'a ta aom a'a: h'um phat sv'a h'a",
    "T02D1286:141a-23": "/ zhes brjod pas gtor ma las 'od 'phros pas so so'i lce la reg pas /",
    "T02D1286:141a-24": "bdud rtsi'i bde ba chen po'i ro stobs shing myong bar bsam mo //",
    "T02D1286:141a-25": "de nas chos bshad par bya ste /",
    "T02D1286:141a-26": "chos rnams gzugs brnyan lta bu ste /",
    "T02D1286:141a-27": "zhes pa la sogs pa bya /",
    "T02D1286:141a-28": "mkha' 'gro ma rnams la ci 'dod pa'i las bcol lo //",
    "T02D1286:141a-29": "bzod gsol byas la gshegs su gsol /"
}