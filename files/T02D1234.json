{
    "T02D1234:67b-0": "@67b # // rgya gar skad du /",
    "T02D1234:67b-1": "bhikshu britti n'a ma /",
    "T02D1234:67b-2": "bod skad du /",
    "T02D1234:67b-3": "slong mo'i 'grel pa zhes bya ba /",
    "T02D1234:68a-0": "@68a * // 'jam dpal gzhon nur gyur pa la phyag 'tshal lo //",
    "T02D1234:68a-1": "dpal ldan 'khrul 'khor sngags kyi don //",
    "T02D1234:68a-2": "rig pa nges par 'byung ba'i bdag //",
    "T02D1234:68a-3": "rtog pa'i dra ba sreg pa yi //",
    "T02D1234:68a-4": "'jam dbyangs dpal la phyag 'tshal lo //",
    "T02D1234:68a-5": "bla ma dam pa'i zhabs chu skyes//",
    "T02D1234:68a-6": "lo drug rtog pa med par bsten //",
    "T02D1234:68a-7": "de yi ge sar mchog gi rdul //",
    "T02D1234:68a-8": "legs par sbyar byas slong mo che //",
    "T02D1234:68a-9": "de nas nga rgyal che dor nas //",
    "T02D1234:68a-10": "lam bral nam mkha'i gnas sdug tu //",
    "T02D1234:68a-11": "brtse ba'i sbyor nyid rtag tu ni //",
    "T02D1234:68a-12": "nges par slong mo rtag tu bsten //",
    "T02D1234:68a-13": "bla ma dang por bsnyen bkur nas ;",
    "T02D1234:68a-14": "/ rang 'dod sgrub thabs rtsom zhing dbye //",
    "T02D1234:68a-15": "thos bsam sgom pa'i rnal 'byor pa //",
    "T02D1234:68a-16": "de yi don ni snying la bzhag /",
    "T02D1234:68a-17": "de nas mdun du mchod byas nas //",
    "T02D1234:68a-18": "rdo rje skyil krung sbyor ba yis //",
    "T02D1234:68a-19": "srog gi rlung ni kun du dgag / blo bzangs sngags kyi bzlas pa bya //",
    "T02D1234:68a-20": "phyogs skyong rnams la ro gnas su //",
    "T02D1234:68a-21": "gtor ma bshams shing 'bum du bzlas //",
    "T02D1234:68a-22": "rnal 'byor phyogs kyi gos 'chang can //",
    "T02D1234:68a-23": "dur khrod gnas su gnas par bya //",
    "T02D1234:68a-24": "de ltar byed pa'i rnal 'byor che //",
    "T02D1234:68a-25": "rtogs dang grol ba'i 'bras rab ster //",
    "T02D1234:68a-26": "bslang zhes pa ni bzlas pa yis //",
    "T02D1234:68a-27": "'gyur ba med pa'i brtul zhugs spyad //",
    "T02D1234:68a-28": "dbyig gu dang ni shing snod dang //",
    "T02D1234:68a-29": "chang gi bum pa skal pa can //",
    "T02D1234:68a-30": "phyi rol don gyi mchog gis ni //",
    "T02D1234:68a-31": "sems ni gnas par 'dod pa ste //",
    "T02D1234:68a-32": "brtan zhing brtan pa'i rkang pa 'dug / sna yi rtse la blta zhing bcing //",
    "T02D1234:68a-33": "shin tu sbyor ldan mtshan med mkha' //",
    "T02D1234:68a-34": "de bzhin srog gi yon tan sems //",
    "T02D1234:68a-35": "sgo dgu rnam par dag pa yis //",
    "T02D1234:68a-36": "grong dgu ru ni yang dag spyod //",
    "T02D1234:68a-37": "yod dang med par gang sems pa //",
    "T02D1234:68a-38": "de bsam bsgom par mi bya'o //",
    "T02D1234:68a-39": "yid la h'um yig sbyor ba yis //",
    "T02D1234:68a-40": "yi ge bzhi po brjod par bya //",
    "T02D1234:68a-41": "sbyin la chags pas khyim khyim du //",
    "T02D1234:68a-42": "che dang chung bar mi brjod cing //",
    "T02D1234:68a-43": "gang gis 'gyur ba med shes pa //",
    "T02D1234:68a-44": "de yis phyag rgya gsal ba 'thob //",
    "T02D1234:68a-45": "rlung bcu po ni yang dag 'phrog / bcu po nyi ma zla ba'i 'od //",
    "T02D1234:68a-46": "thabs dang shes rab kun sbyor bas //",
    "T02D1234:68a-47": "slong mo slong du 'gro bar bya //",
    "T02D1234:68a-48": "der ni 'dod pas tshangs pa yi //",
    "T02D1234:68b-0": "gnas @68b bzhi rtogs pa'i glu blang ngo //",
    "T02D1234:68b-1": "bhunydza ai ma aa na sa h'a ba da ka ma ai so sa ai a'a la /",
    "T02D1234:68b-2": "mo aa ao dharm'a ka randa na m'a ra au k'a ma sa h'a au /",
    "T02D1234:68b-3": "aatstsha aakkha ru dze bu na ai so sam s'a ra mi mukka /",
    "T02D1234:68b-4": "bahma ma he sa ra n'a r'a aa n'a sakkha au su dha sa h'a ba /",
    "T02D1234:68b-5": "'gyur ba med pa'i tshig 'thob cing //",
    "T02D1234:68b-6": "'gyur ba med pa'i tshig la gnas //",
    "T02D1234:68b-7": "bhikshante hi zhes gang brjod //",
    "T02D1234:68b-8": "de yi rnyed pa shin tu sbyor //",
    "T02D1234:68b-9": "de nas bzlas pa bshad bya ste //",
    "T02D1234:68b-10": "ai li yi ge bzhi yi mthar //",
    "T02D1234:68b-11": "gsum po yis ni rnam par brgyan //",
    "T02D1234:68b-12": "de yi steng du zla tshes dang //",
    "T02D1234:68b-13": "de yi steng du n'a da'o //",
    "T02D1234:68b-14": "de yi phyir na shes bya gang ;",
    "T02D1234:68b-15": "/ de yang yi ge bzhi pa'o //",
    "T02D1234:68b-16": "h'u% h'u% yi ge yi mthar phat //",
    "T02D1234:68b-17": "bde ba'i sngags ni brjod par bya /",
    "T02D1234:68b-18": "sngags kyi phreng ba mi'i rus pa //",
    "T02D1234:68b-19": "brgya dang brgyad ni mchod yin no //",
    "T02D1234:68b-20": "smon pa'i brtul zhugs yang dag spyod //",
    "T02D1234:68b-21": "'dod chags zhe sdang rnam par spangs //",
    "T02D1234:68b-22": "gsal zhing 'brel ba'i lha chen po //",
    "T02D1234:68b-23": "bzhi po gang gi rnal 'byor pa //",
    "T02D1234:68b-24": "de yi de bzhin slong ba min //",
    "T02D1234:68b-25": "dag cing nges sems skal pa can //",
    "T02D1234:68b-26": "gang yang /",
    "T02D1234:68b-27": "bhi yig rtogs par kun du sbyor //",
    "T02D1234:68b-28": "ksham yig grol ba yi ni rgyud //",
    "T02D1234:68b-29": "de yi yi ge ngan 'gro 'grog / hi yi",
    "T02D1234:68b-30": "yi ge 'gyur med mchog / bha yig nyi ma",
    "T02D1234:68b-31": "zhes rab grub // aa yig zla ba'i ri mor 'dod //",
    "T02D1234:68b-32": "ka yig bkra shis byed sha za //",
    "T02D1234:68b-33": "sha yig rtag tu lag chu skyong //",
    "T02D1234:68b-34": "bla mchog aa yig bla mar blta //",
    "T02D1234:68b-35": "ma yig pa sangs dbang phyug mchog / ma yi yi ge spen par 'dod //",
    "T02D1234:68b-36": "de rnams de ru dbang byed mchog / gang yang bha yi yi ge gzugs su brjod //",
    "T02D1234:68b-37": "ma yi yi ge rtse gcig smra //",
    "T02D1234:68b-38": "ka yi yi ge dri longs spyod //",
    "T02D1234:68b-39": "sha yi yi ge 'ang ro zhes pa //",
    "T02D1234:68b-40": "deg bya aa yi yi ger brjod //",
    "T02D1234:68b-41": "de hi zhes yig stong pa ste //",
    "T02D1234:68b-42": "ma yig nga rgyal 'joms shing mdzad //",
    "T02D1234:68b-43": "dngos dang dngos med mdzas brtul zhugs //",
    "T02D1234:68b-44": "rdo rje rnal 'byor ma dpal 'dud //",
    "T02D1234:68b-45": "rtag tu phyi dang nang du ni //",
    "T02D1234:68b-46": "kun du spyod cing yang dag spyod //",
    "T02D1234:68b-47": "dang po skyon med pas rnal 'byor ma yang dag",
    "T02D1234:68b-48": "par mchod cing theg pa dman pa sna tshogs pa'i",
    "T02D1234:68b-49": "dri ma spang ngo //",
    "T02D1234:69a-0": "de'i rjes su snying rje nam mkha' bzhin du sems gnas shing mi g-yeng bas @69a * //",
    "T02D1234:69a-1": "mi'i thod pa mchog gi snod du bslang ba rab tu bsngags so //",
    "T02D1234:69a-2": "ji ltar mngon sum du bsam pa de ltar lha",
    "T02D1234:69a-3": "mo sna tshogs pa'i gnas su rnal 'byor gyi bza'",
    "T02D1234:69a-4": "ba dang btung ba bzhin /",
    "T02D1234:69a-5": "gang du mngon du bde bar sems shing sems dpa'i sbyor bas mngon sum du tshor bar 'dod pas /",
    "T02D1234:69a-6": "dus thams cad du bya'o //",
    "T02D1234:69a-7": "de nas slong mo'i bza' ba spyod cing sems can kun la snying brtse bar bya'o //",
    "T02D1234:69a-8": "gang rnam par shes pa tsam du sbyor ba'i rnal",
    "T02D1234:69a-9": "'byor bas dang po ce spyang cig gam khyi'i gnas",
    "T02D1234:69a-10": "su bsgom mo // de nas 'jig rten pa'i bsam pa shes nas 'jig rten pa'i sems bsgom mo //",
    "T02D1234:69a-11": "rnal 'byor ma chang 'tshong ma dang /",
    "T02D1234:69a-12": "g-yung mo dang /",
    "T02D1234:69a-13": "gtum mo dang /",
    "T02D1234:69a-14": "sbos mo rnams la de bzhin du gos nyos la",
    "T02D1234:69a-15": "zla ba drug tu kun du so sor mchod par",
    "T02D1234:69a-16": "bya'o // ye shes kyi yon tan ji lta bar 'jig rten kun la bsam par bya'o //",
    "T02D1234:69a-17": "rlung yang dag par sbyor bas slong mo bslang zhes brjod par bya'o //",
    "T02D1234:69a-18": "'dod chags dang zhe sdang dang gti mug gi 'tshe",
    "T02D1234:69a-19": "ba rnam par spangs la ka rbbur bza' bar bya",
    "T02D1234:69a-20": "zhes pa ni khyad par dang bcas pa'o //",
    "T02D1234:69a-21": "grong dgu po ni sgo dgu rnam par dag par yang dag par spyad do //",
    "T02D1234:69a-22": "padma dkar po ji lta ba bzhin gyi snod du",
    "T02D1234:69a-23": "bdud rtsi lnga dang dngos po'i dri rigs bsnam zhing",
    "T02D1234:69a-24": "bsgom mo // lam gyi rigs 'dus shing gnas pa'i",
    "T02D1234:69a-25": "lam du gnas pas slong mo slang zhes brjod cing",
    "T02D1234:69a-26": "sna'i rtse la blta zhing bcing ngo //",
    "T02D1234:69a-27": "stong pa dang snying rje dbyer med pa'i rang gi sems yongs su bsgom mo //",
    "T02D1234:69a-28": "a'a li bcu gsum pa la zla tshes dang stong pa dang n'a da'o //",
    "T02D1234:69a-29": "a'a li gnyis pa la nam mkha' yang dag par ldan zhing mtshams sbyor ba'i yi ge'o //",
    "T02D1234:69a-30": "a'a li drug pa la zla tshes dang thig le dang n'a da'o //",
    "T02D1234:69a-31": "sku dang gsung dang thugs dag pa'i chos 'byung gi",
    "T02D1234:69a-32": "re'u mig tu nyi shu rtsa gsum po cho gas",
    "T02D1234:69a-33": "dgod do // bdud rtsi lnga la sogs pas dag",
    "T02D1234:69a-34": "pa'i gzugs mdzes pa'i snod du sin dhu ral gser",
    "T02D1234:69a-35": "gyi smyu gus bri'o //",
    "T02D1234:69a-36": "au aa dza ra aa au a'a re aa ha",
    "T02D1234:69a-37": "a'i ai re pha aa da sa bha aa da",
    "T02D1234:69a-38": "a'a ka a'a na a'i ai ae ha a'u pam",
    "T02D1234:69a-39": "pha au da aum /",
    "T02D1234:69b-0": "ji lta ba'i rim pas sngags kyi gzugs kyi yi @69b ge rnams dgod do //",
    "T02D1234:69b-1": "na chung 'bring po tsam du rnal 'byor ma'i gzugs ji lta ba bzhin no //",
    "T02D1234:69b-2": "lo legs shing sems can thams cad kyi bya ba dang dgos pa bsgrub pa'i phyir ro //",
    "T02D1234:69b-3": "tshig sa brgyad po yang dag par brten pas srog legs par brten no //",
    "T02D1234:69b-4": "aom a'a:h'um phat sv'a h'a /",
    "T02D1234:69b-5": "aom a'a:ai h'u% phat sv'a h'a /",
    "T02D1234:69b-6": "aom a'a:sha h'u% phat sv'a h'a /",
    "T02D1234:69b-7": "aom a'a:ko h'u% phat sv'a h'a /",
    "T02D1234:69b-8": "aom a'a da h'u% phat sv'a h'a /",
    "T02D1234:69b-9": "aom a'a:ae h'u% phat sv'a h'a /",
    "T02D1234:69b-10": "mi rus dkar po'i phreng ba la sngags de rnams yang dag par bzlas so //",
    "T02D1234:69b-11": "seng ge bzhin du 'jigs pa med pa'i rnal 'byor",
    "T02D1234:69b-12": "pas 'jig rten gsum du yang dag par spyad do",
    "T02D1234:69b-13": "// a'a li dang k'a li yang dag par brjod pa'i nyi ma dang zla ba'i rang bzhin no //",
    "T02D1234:69b-14": "rlung nges par rab tu 'jig pa ni dkyil 'khor lnga'i rang bzhin no //",
    "T02D1234:69b-15": "de'i rang bzhin mngon par shes pas ni rang bzhin 'dzin pa'i spyod yul lo ;",
    "T02D1234:69b-16": "/ dngos po dang dngos po med pa'i rang bzhin du yang dag par nges so //",
    "T02D1234:69b-17": "de nas ngag rnam par dag pas 'jig rten pa'i ting nge 'dzin bsreg go //",
    "T02D1234:69b-18": "gsal zhing 'chad pa'i man ngag gi rim pa ni //",
    "T02D1234:69b-19": "phyed dang bzhi yis khru yi lus //",
    "T02D1234:69b-20": "bde ba'i khyim du 'dod pa yin//",
    "T02D1234:69b-21": "mi gtsang dri ma dang ldan pa'i //",
    "T02D1234:69b-22": "longs spyod rnams ni bslang par bya //",
    "T02D1234:69b-23": "'dod chags zhe sdang gti mug rnams //",
    "T02D1234:69b-24": "thams cad rnam par bsal bar bya'o //",
    "T02D1234:69b-25": "de lta bur ni shes pa yis //",
    "T02D1234:69b-26": "thar pa yi ni gnas su 'gro //",
    "T02D1234:69b-27": "gnyis gnyis 'khyud pa'i sgyu ma yis //",
    "T02D1234:69b-28": "ro ni yang dag bza' bar bya //",
    "T02D1234:69b-29": "snying rje ldan pa'i chang gi ni //",
    "T02D1234:69b-30": "stong pa'i ro ni btung bar bya //",
    "T02D1234:69b-31": "lhan cig skyes pa yi ni ro //",
    "T02D1234:69b-32": "ro des yang dag grol bar 'gyur //",
    "T02D1234:69b-33": "de lta bur ni shes pa yis //",
    "T02D1234:69b-34": "dga' ba yi ni mchog tu 'gyur //",
    "T02D1234:69b-35": "rnam pa sna tshogs pa yi gzugs //",
    "T02D1234:69b-36": "sems de gsad par bya ba yi //",
    "T02D1234:69b-37": "bla ma bla ma rnams kyis ni //",
    "T02D1234:69b-38": "zhabs kyi chu skyes bsnyen par bya //",
    "T02D1234:69b-39": "sems can gyi ni rnam pa kun //",
    "T02D1234:69b-40": "mtshungs pa nyid du blta bar bya //",
    "T02D1234:69b-41": "de lta bur ni shes pa yi //",
    "T02D1234:69b-42": "de yis chos rnams rnam par spyod //",
    "T02D1234:69b-43": "'jig rten pa yi sems dang ni //",
    "T02D1234:70a-0": "rgyal ba'i @70a * //",
    "T02D1234:70a-1": "sems ni mtshungs par bya //",
    "T02D1234:70a-2": "lo ni bcu drug par du ni //",
    "T02D1234:70a-3": "skyon ni brjod par mi bya'o //",
    "T02D1234:70a-4": "rang gi chos ni chen po yis //",
    "T02D1234:70a-5": "srung ba chen po rab tu bya //",
    "T02D1234:70a-6": "de lta bu ye shes pa yis //",
    "T02D1234:70a-7": "thams cad du ni spyod pa bya //",
    "T02D1234:70a-8": "lus dang ngag dang yid rnams ni //",
    "T02D1234:70a-9": "gcig pa yi ni rang bzhin no //",
    "T02D1234:70a-10": "skyon gyi stobs ni du ma rnams //",
    "T02D1234:70a-11": "gsal zhing brtan par bya ba nyid //",
    "T02D1234:70a-12": "chang gi mchod pa du ma yi //",
    "T02D1234:70a-13": "'khor lo mchog gi dra bar bya //",
    "T02D1234:70a-14": "de lta bur ni shes pa yis //",
    "T02D1234:70a-15": "de yis 'khor ba las ni grol //",
    "T02D1234:70a-16": "ji ltar chu yi zla ba ni //",
    "T02D1234:70a-17": "mi brtan par ni mthong ba bzhin //",
    "T02D1234:70a-18": "ji ltar rmi lam nang gi ni //",
    "T02D1234:70a-19": "med pa'i sems can dang mtshungs so //",
    "T02D1234:70a-20": "ji ltar sgyu mas byas pa yi //",
    "T02D1234:70a-21": "sems can lta bur 'dod pa yin //",
    "T02D1234:70a-22": "de ltar bur ni shes pa yis //",
    "T02D1234:70a-23": "de yis thos pa 'dzin pa yin //",
    "T02D1234:70a-24": "ji ltar yid bzhin nor bu ltar //",
    "T02D1234:70a-25": "de ltar shes pas bzlas pa bya //",
    "T02D1234:70a-26": "ji ltar dpag bsam shing lta bur //",
    "T02D1234:70a-27": "de dag gi ni rang bzhin no //",
    "T02D1234:70a-28": "ji ltar dombi pa yi ni //",
    "T02D1234:70a-29": "zhabs kyi rdul kyang de ltar bur //",
    "T02D1234:70a-30": "nam mkha' dang ni mtshungs par bya //",
    "T02D1234:70a-31": "dombi pa'i slong mo'i 'grel ba zhes bya ba rdzogs so /",
    "T02D1234:70a-33": "// / rab tu bsngags pa'i gnas chen po nye ba'i",
    "T02D1234:70a-34": "'thung gcod pa ba la po yam bu'i grong khyer",
    "T02D1234:70a-35": "du // sgra pa chen po dzi ta karnna dang /",
    "T02D1234:70a-36": "lo ts'a ba sh'akya'i dge slong nyi ma rgyal mtshan dpal bzang pos bsgyur ba'o //"
}