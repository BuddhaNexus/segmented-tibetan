{
    "K10D0171_H0172:495a-0": "@495a rgya gar skad du /",
    "K10D0171_H0172:495a-1": "a'arya ma h'a la li k'a pa ri pritstsh'a n'a ma mah'a y'a na s'utra /",
    "K10D0171_H0172:495a-2": "bod skad du /",
    "K10D0171_H0172:495a-3": "'phags pa bgres mos zhus pa zhes bya ba theg pa chen po'i mdo /",
    "K10D0171_H0172:495a-4": "sangs rgyas dang /",
    "K10D0171_H0172:495a-5": "byang chub sems dpa' thams cad la phyag 'tshal lo //",
    "K10D0171_H0172:495a-6": "'di skad bdag gis thos pa dus gcig na /",
    "K10D0171_H0172:495a-7": "bcom ldan 'das yul bri dzin yul rgyu ba rgyu",
    "K10D0171_H0172:495a-8": "zhing dge slong stong nyis brgya lnga bcu'i dge slong",
    "K10D0171_H0172:495a-9": "gi dge 'dun chen po dang /",
    "K10D0171_H0172:495a-10": "byang chub sems dpa' sems dpa' chen po rab tu",
    "K10D0171_H0172:495a-11": "mang po dang thabs gcig tu grong khyer chen po",
    "K10D0171_H0172:495b-0": "yangs pa can ga la ba der gshegs @495b dang",
    "K10D0171_H0172:495b-1": "/ de'i tshe grong gi bud med /",
    "K10D0171_H0172:495b-2": "na mo gtugs pa /",
    "K10D0171_H0172:495b-3": "'khogs pa /",
    "K10D0171_H0172:495b-4": "na tshod las 'das par gyur pa /",
    "K10D0171_H0172:495b-5": "skyes nas lo brgya nyi shu lon pa zhig dgon pa na rtsva sdud cing 'dug ste /",
    "K10D0171_H0172:495b-6": "bud med des bcom ldan 'das mdzes pa /",
    "K10D0171_H0172:495b-7": "dang bar byed pa /",
    "K10D0171_H0172:495b-8": "dbang po dul ba /",
    "K10D0171_H0172:495b-9": "thugs dul ba /",
    "K10D0171_H0172:495b-10": "dul ba dang /",
    "K10D0171_H0172:495b-11": "zhi gnas mchog brnyes pa /",
    "K10D0171_H0172:495b-12": "sbas pa /",
    "K10D0171_H0172:495b-13": "skyon med pa /",
    "K10D0171_H0172:495b-14": "dbang po dul ba /",
    "K10D0171_H0172:495b-15": "mtsho ltar dang zhing gsal la rnyogs pa med pa /",
    "K10D0171_H0172:495b-16": "gser gyi mchod sdong ltar mngon par 'phags pa /",
    "K10D0171_H0172:495b-17": "dpal gyis lha ma me /",
    "K10D0171_H0172:495b-18": "lhan ne /",
    "K10D0171_H0172:495b-19": "lhang nge ba /",
    "K10D0171_H0172:495b-20": "skyes bu chen po'i mtshan sum cu rtsa gnyis kyis",
    "K10D0171_H0172:495b-21": "legs par brgyan pa thag ring po nas byon pa",
    "K10D0171_H0172:495b-22": "mthong ngo // mthong nas kyang sems dang bar gyur",
    "K10D0171_H0172:495b-23": "nas dad pa'i sems kyis bcom ldan 'das ga la",
    "K10D0171_H0172:495b-24": "ba der song ste phyin nas /",
    "K10D0171_H0172:495b-25": "bcom ldan 'das kyi zhabs la mgo bos phyag btsal te /",
    "K10D0171_H0172:495b-26": "bcom ldan 'das la lan gsum bskor ba byas nas phyogs gcig tu 'dug ste /",
    "K10D0171_H0172:495b-27": "bud med des bcom ldan 'das ga la ba de logs su thal mo sbyar ba btud nas /",
    "K10D0171_H0172:495b-28": "bcom ldan 'das la 'di skad ces gsol to //",
    "K10D0171_H0172:495b-29": "bcom ldan 'das /",
    "K10D0171_H0172:495b-30": "skye ba gang nas mchis /",
    "K10D0171_H0172:495b-31": "rga ba gang nas mchis /",
    "K10D0171_H0172:495b-32": "gang du mchi /",
    "K10D0171_H0172:495b-33": "bcom ldan 'das na ba gang nas mchis /",
    "K10D0171_H0172:495b-34": "'chi ba gang nas mchis /",
    "K10D0171_H0172:495b-35": "gang du mchi /",
    "K10D0171_H0172:495b-36": "bcom ldan 'das /",
    "K10D0171_H0172:495b-37": "gzugs gang nas mchis /",
    "K10D0171_H0172:495b-38": "tshor ba dang /",
    "K10D0171_H0172:495b-39": "'du shes dang /",
    "K10D0171_H0172:495b-40": "'du byed rnams dang /",
    "K10D0171_H0172:496a-0": "rnam @496a *//",
    "K10D0171_H0172:496a-1": "par shes pa gang nas mchis /",
    "K10D0171_H0172:496a-2": "gang du mchi /",
    "K10D0171_H0172:496a-3": "bcom ldan 'das /",
    "K10D0171_H0172:496a-4": "sa'i khams gang nas mchis /",
    "K10D0171_H0172:496a-5": "chu'i khams dang /",
    "K10D0171_H0172:496a-6": "me'i khams dang /",
    "K10D0171_H0172:496a-7": "rlung gi khams dang /",
    "K10D0171_H0172:496a-8": "nam mkha'i khams dang /",
    "K10D0171_H0172:496a-9": "rnam par shes pa'i khams gang nas mchis /",
    "K10D0171_H0172:496a-10": "gang du mchi /",
    "K10D0171_H0172:496a-11": "bcom ldan 'das /",
    "K10D0171_H0172:496a-12": "mig gang nas mchis /",
    "K10D0171_H0172:496a-13": "rna ba dang /",
    "K10D0171_H0172:496a-14": "sna dang /",
    "K10D0171_H0172:496a-15": "lce dang /",
    "K10D0171_H0172:496a-16": "lus dang /",
    "K10D0171_H0172:496a-17": "yid gang nas mchis /",
    "K10D0171_H0172:496a-18": "gang du mchi /",
    "K10D0171_H0172:496a-19": "bcom ldan 'das kyis bka' stsal pa /",
    "K10D0171_H0172:496a-20": "sring mo /",
    "K10D0171_H0172:496a-21": "skye ba gang nas kyang mi 'ong /",
    "K10D0171_H0172:496a-22": "rga ba gang nas kyang mi 'ong /",
    "K10D0171_H0172:496a-23": "gang du'ang mi 'gro'o //",
    "K10D0171_H0172:496a-24": "sring mo; na ba gang nas kyang mi 'ong //",
    "K10D0171_H0172:496a-25": "'chi ba gang nas kyang mi 'ong //",
    "K10D0171_H0172:496a-26": "gang du'ang mi 'gro'o //",
    "K10D0171_H0172:496a-27": "sring mo /",
    "K10D0171_H0172:496a-28": "gzugs gang nas kyang mi 'ong /",
    "K10D0171_H0172:496a-29": "tshor ba dang /",
    "K10D0171_H0172:496a-30": "'du shes dang /",
    "K10D0171_H0172:496a-31": "'du byed rnams dang /",
    "K10D0171_H0172:496a-32": "rnam par shes pa gang nas kyang mi 'ong /",
    "K10D0171_H0172:496a-33": "gang du'ang mi 'gro'o //",
    "K10D0171_H0172:496a-34": "sring mo /",
    "K10D0171_H0172:496a-35": "sa'i khams gang nas kyang mi 'ong /",
    "K10D0171_H0172:496a-36": "chu'i khams dang /",
    "K10D0171_H0172:496a-37": "me'i khams dang /",
    "K10D0171_H0172:496a-38": "rlung gi khams dang /",
    "K10D0171_H0172:496a-39": "nam mkha'i khams dang /",
    "K10D0171_H0172:496a-40": "rnam par shes pa'i khams gang nas kyang mi 'ong /",
    "K10D0171_H0172:496a-41": "gang du'ang mi 'gro'o //",
    "K10D0171_H0172:496a-42": "sring mo //",
    "K10D0171_H0172:496a-43": "mig gang nas kyang mi 'ong //",
    "K10D0171_H0172:496a-44": "rna ba dang /",
    "K10D0171_H0172:496a-45": "sna dang /",
    "K10D0171_H0172:496a-46": "lce dang /",
    "K10D0171_H0172:496a-47": "lus dang /",
    "K10D0171_H0172:496a-48": "yid gang nas kyang mi 'ong /",
    "K10D0171_H0172:496a-49": "gang du'ang mi 'gro'o //",
    "K10D0171_H0172:496a-50": "sring mo //",
    "K10D0171_H0172:496a-51": "'di lta ste /",
    "K10D0171_H0172:496a-52": "dper na /",
    "K10D0171_H0172:496a-53": "gtsub shing dang /",
    "K10D0171_H0172:496a-54": "gtsub bstan la'ang brten la /",
    "K10D0171_H0172:496b-0": "de bskyed pa'i mi'i rtsol ba @496b la'ang brten nas me 'byung ste /",
    "K10D0171_H0172:496b-1": "me de'ang rtsva dang /",
    "K10D0171_H0172:496b-2": "shing de bsregs nas rgyu med pa dang /",
    "K10D0171_H0172:496b-3": "shi bar 'gyur ro //",
    "K10D0171_H0172:496b-4": "sring mo /",
    "K10D0171_H0172:496b-5": "'di ci snyam du sems /",
    "K10D0171_H0172:496b-6": "me de gang nas 'ong /",
    "K10D0171_H0172:496b-7": "gang du song /",
    "K10D0171_H0172:496b-8": "gsol pa; bcom ldan 'das zhugs de ni tshogs pa'i dbang gis byung /",
    "K10D0171_H0172:496b-9": "tshogs pa dang bral bas 'gags te /",
    "K10D0171_H0172:496b-10": "'gum mo //",
    "K10D0171_H0172:496b-11": "bka' stsal pa /",
    "K10D0171_H0172:496b-12": "sring mo //",
    "K10D0171_H0172:496b-13": "de bzhin du chos thams cad kyang tshogs pa'i dbang gis 'byung /",
    "K10D0171_H0172:496b-14": "tshogs dang bral bas 'gags te /",
    "K10D0171_H0172:496b-15": "'di la chos gang yang gang nas kyang 'ong ba'am /",
    "K10D0171_H0172:496b-16": "gang du'ang 'gro ba med do //",
    "K10D0171_H0172:496b-17": "sring mo //",
    "K10D0171_H0172:496b-18": "'di lta ste /",
    "K10D0171_H0172:496b-19": "ming dang /",
    "K10D0171_H0172:496b-20": "gzugs la brten nas /",
    "K10D0171_H0172:496b-21": "mig gi rnam par shes pa 'byung yang mig gi",
    "K10D0171_H0172:496b-22": "rnam par shes pa la skyed par byed pa'ang med",
    "K10D0171_H0172:496b-23": "/ 'gag par byed pa'ang med /",
    "K10D0171_H0172:496b-24": "gang du'ang gsog pa med /",
    "K10D0171_H0172:496b-25": "phung po gang las kyang 'ong ba'am /",
    "K10D0171_H0172:496b-26": "'gro ba'ang med la /",
    "K10D0171_H0172:496b-27": "gang gi rnam par shes pa'i rkyen gyis las mngon",
    "K10D0171_H0172:496b-28": "par 'dus byas nas khams gsum du 'bras bu rnam",
    "K10D0171_H0172:496b-29": "pa gsum gyis 'bras bu nye bar ston te /",
    "K10D0171_H0172:496b-30": "'bras bu de'ang stong pa /",
    "K10D0171_H0172:496b-31": "'ong ba med pa /",
    "K10D0171_H0172:496b-32": "'gro ba med pa /",
    "K10D0171_H0172:496b-33": "sus kyang ma skyes pa /",
    "K10D0171_H0172:496b-34": "sus kyang ma bkag pa ste /",
    "K10D0171_H0172:496b-35": "sring mo /",
    "K10D0171_H0172:496b-36": "chos thams cad ni rang bzhin gyis 'gags pa'o //",
    "K10D0171_H0172:496b-37": "de bzhin du rna ba dang /",
    "K10D0171_H0172:496b-38": "sgra dang /",
    "K10D0171_H0172:496b-39": "sna dang /",
    "K10D0171_H0172:496b-40": "dri dang /",
    "K10D0171_H0172:496b-41": "lce dang /",
    "K10D0171_H0172:496b-42": "ro dang /",
    "K10D0171_H0172:496b-43": "lus dang /",
    "K10D0171_H0172:496b-44": "reg bya dang /",
    "K10D0171_H0172:496b-45": "yid dang /",
    "K10D0171_H0172:497a-0": "chos rnams la rten nas yid kyi rnam par shes pa @497a *//",
    "K10D0171_H0172:497a-1": "byung yang yid kyi rnam par shes pa de la skyed par byed pa'ang med /",
    "K10D0171_H0172:497a-2": "'gag par byed pa'ang med /",
    "K10D0171_H0172:497a-3": "gang yang gsog pa'ang med /",
    "K10D0171_H0172:497a-4": "phung po gang las kyang 'ong ba'am /",
    "K10D0171_H0172:497a-5": "'gro ba'ang med la yid kyi rnam par shes pa'i",
    "K10D0171_H0172:497a-6": "rkyen gyis las mngon par 'du byas nas khams gsum",
    "K10D0171_H0172:497a-7": "du 'bras bu rnam pa gsum gyis 'bras bu nye",
    "K10D0171_H0172:497a-8": "bar ston te / 'bras bu de'ang stong pa /",
    "K10D0171_H0172:497a-9": "'ong ba med pa /",
    "K10D0171_H0172:497a-10": "'gro ba med pa /",
    "K10D0171_H0172:497a-11": "sus kyang ma bskyed pa /",
    "K10D0171_H0172:497a-12": "sus kyang ma bkag pa ste /",
    "K10D0171_H0172:497a-13": "sring mo /",
    "K10D0171_H0172:497a-14": "chos thams cad ni rang bzhin gyis 'gags pa'o //",
    "K10D0171_H0172:497a-15": "sring mo /",
    "K10D0171_H0172:497a-16": "'di lta ste /",
    "K10D0171_H0172:497a-17": "dper na; shing dang /",
    "K10D0171_H0172:497a-18": "pags pa dang /",
    "K10D0171_H0172:497a-19": "dbyug gu la'ang brten /",
    "K10D0171_H0172:497a-20": "de skyed pa'i mi'i rtsol ba la'ang brten nas rnga'i sgra 'byung ste /",
    "K10D0171_H0172:497a-21": "rnga'i sgra de 'das pa'ang ston /",
    "K10D0171_H0172:497a-22": "ma 'ongs pa'ang ston; da ltar byung ba'ang ston ste /",
    "K10D0171_H0172:497a-23": "sgra ni shing la'ang mi gnas /",
    "K10D0171_H0172:497a-24": "pags pa la'ang mi gnas /",
    "K10D0171_H0172:497a-25": "dbyug gu la'ang mi gnas /",
    "K10D0171_H0172:497a-26": "mi'i lag pa la'ang mi gnas mod kyi /",
    "K10D0171_H0172:497a-27": "'on kyang de'i rkyen gyis sgra 'dogs te /",
    "K10D0171_H0172:497a-28": "gang sgra de 'dogs pa'ang stong pa /",
    "K10D0171_H0172:497a-29": "'ong ba med pa /",
    "K10D0171_H0172:497a-30": "'gro ba med pa /",
    "K10D0171_H0172:497a-31": "sus kyang ma bskyed pa /",
    "K10D0171_H0172:497a-32": "sus kyang ma bkag pa ste /",
    "K10D0171_H0172:497a-33": "sring mo /",
    "K10D0171_H0172:497a-34": "chos thams cad ni rang bzhin gyis 'gags pa'o //",
    "K10D0171_H0172:497a-35": "sring mo /",
    "K10D0171_H0172:497a-36": "de bzhin du chos thams cad ni rkyen gyis kha na las pa ste /",
    "K10D0171_H0172:497a-37": "'di ltar ma rig pa dang /",
    "K10D0171_H0172:497a-38": "sred pa dang /",
    "K10D0171_H0172:497a-39": "las dang /",
    "K10D0171_H0172:497b-0": "rnam par shes @497b pa'o; ;chos de dag yod na 'chi 'pho dang /",
    "K10D0171_H0172:497b-1": "skye ba 'dogs te /",
    "K10D0171_H0172:497b-2": "gang 'chi 'pho dang /",
    "K10D0171_H0172:497b-3": "skye ba 'dogs pa de'ang stong pa /",
    "K10D0171_H0172:497b-4": "'ong ba med pa /",
    "K10D0171_H0172:497b-5": "'gro ba med pa /",
    "K10D0171_H0172:497b-6": "sus kyang ma skyes pa /",
    "K10D0171_H0172:497b-7": "sus kyang ma bkag pa ste /",
    "K10D0171_H0172:497b-8": "sring mo /",
    "K10D0171_H0172:497b-9": "chos thams cad ni rang bzhin gyis 'gags pa'o //",
    "K10D0171_H0172:497b-10": "sring mo /",
    "K10D0171_H0172:497b-11": "de ltar sus rnga sgra'i tshul rab tu shes pa des stong pa nyid rab tu shes so //",
    "K10D0171_H0172:497b-12": "sus stong pa nyid rab tu shes pa des mya ngan las 'das pa rab tu shes so //",
    "K10D0171_H0172:497b-13": "sus mya ngan las 'das pa rab tu shes pa de /",
    "K10D0171_H0172:497b-14": "tha snyad rnam pa sna tshogs kyis tha snyad 'dogs",
    "K10D0171_H0172:497b-15": "kyang dngos po gang la'ang mngon par zhen pa med",
    "K10D0171_H0172:497b-16": "de / bdag gi 'di dang /",
    "K10D0171_H0172:497b-17": "de ni bdag go zhe 'am /",
    "K10D0171_H0172:497b-18": "sems can no zhe 'am /",
    "K10D0171_H0172:497b-19": "srog go zhe 'am /",
    "K10D0171_H0172:497b-20": "gso ba'o zhe 'am /",
    "K10D0171_H0172:497b-21": "skyes bu'o zhe 'am /",
    "K10D0171_H0172:497b-22": "gang zag go zhe 'am /",
    "K10D0171_H0172:497b-23": "shed las skyes so zhe 'am /",
    "K10D0171_H0172:497b-24": "shed bu'o zhe 'am /",
    "K10D0171_H0172:497b-25": "byed pa po zhe 'am /",
    "K10D0171_H0172:497b-26": "byed du 'jug pa po zhe 'am /",
    "K10D0171_H0172:497b-27": "len pa po zhe 'am /",
    "K10D0171_H0172:497b-28": "'dor ba po zhes de mngon par zhen pa med par chos ston /",
    "K10D0171_H0172:497b-29": "chos rab tu ston /",
    "K10D0171_H0172:497b-30": "yang dag pa'i mtha' ston /",
    "K10D0171_H0172:497b-31": "yang dag pa'i mtha' rab tu ston to //",
    "K10D0171_H0172:497b-32": "sring mo /",
    "K10D0171_H0172:497b-33": "'di lta ste /",
    "K10D0171_H0172:497b-34": "dper na /",
    "K10D0171_H0172:497b-35": "ri mo mkhan gyi slob ma zhig gis ras bcos ma shin tu phyi ba dar byas pa'am /",
    "K10D0171_H0172:497b-36": "shing leb bam /",
    "K10D0171_H0172:497b-37": "rtsig ngos shin tu phyi bdar byas ba zhig la",
    "K10D0171_H0172:497b-38": "tshon sna tshogs 'gyed cing gzugs kyi rnam pa gang",
    "K10D0171_H0172:497b-39": "dang / gang 'dod pa /",
    "K10D0171_H0172:497b-40": "'di lta ste /",
    "K10D0171_H0172:498a-0": "skyes pa'i gzugs gyi rnam @498a *//",
    "K10D0171_H0172:498a-1": "pa'am; bud med kyi gzugs kyi rnam pa'am /",
    "K10D0171_H0172:498a-2": "glang po che'i gzugs kyi rnam pa'am /",
    "K10D0171_H0172:498a-3": "rta'i gzugs kyi rnam pa'am /",
    "K10D0171_H0172:498a-4": "bong bu'i gzugs kyi rnam pa dang /",
    "K10D0171_H0172:498a-5": "de dag yan lag dang /",
    "K10D0171_H0172:498a-6": "nying lag dang /",
    "K10D0171_H0172:498a-7": "dbang po thams cad ma tshang ba med pa dang /",
    "K10D0171_H0172:498a-8": "tshegs chung dus mngon bar sgrub cing 'dri ste /",
    "K10D0171_H0172:498a-9": "mngon par sgrub par byed kyang /",
    "K10D0171_H0172:498a-10": "de la chos gang yang ri mo mkhan gyi lag pa 'am /",
    "K10D0171_H0172:498a-11": "sems las gzugs su 'phos pa med mod kyi /",
    "K10D0171_H0172:498a-12": "'on kyang de'i rkyen gyis gzugs 'dogs te /",
    "K10D0171_H0172:498a-13": "gang gzugs de 'dogs pa de'ang stong pa /",
    "K10D0171_H0172:498a-14": "'ong ba med pa; 'gro ba med pa /",
    "K10D0171_H0172:498a-15": "sus kyang ma bskyed pa /",
    "K10D0171_H0172:498a-16": "sus kyang ma bkag pa ste /",
    "K10D0171_H0172:498a-17": "sring mo //",
    "K10D0171_H0172:498a-18": "chos thams cad ni rang bzhin gyi 'gags pa'o //",
    "K10D0171_H0172:498a-19": "sring mo //",
    "K10D0171_H0172:498a-20": "de bzhin du bsod nams su nye bar 'gro ba'i mngon par 'du byed pa rnams yod na /",
    "K10D0171_H0172:498a-21": "'di lta ste /",
    "K10D0171_H0172:498a-22": "lha'am /",
    "K10D0171_H0172:498a-23": "mi'i nang du bsod nams su nye bar 'gro ba'i lus mngon par grub kyang /",
    "K10D0171_H0172:498a-24": "de la gang 'jig rten 'di nas 'jig rten pha",
    "K10D0171_H0172:498a-25": "rol tu 'pho ba ni rdul tsam yang med mod",
    "K10D0171_H0172:498a-26": "kyi / 'on kyang mngon par 'du byed pa'i rkyen gyis skye ba sna tshogs yod de /",
    "K10D0171_H0172:498a-27": "skye mched yod pa'i las su rnam par rig go /",
    "K10D0171_H0172:498a-28": "de bzhin du bsod nams ma yin par nye bar 'gro ba'i 'du byed rnams yod na /",
    "K10D0171_H0172:498a-29": "'di lta ste /",
    "K10D0171_H0172:498a-30": "sems can dmyal ba 'am /",
    "K10D0171_H0172:498a-31": "dud 'gro'i skye gnas sam /",
    "K10D0171_H0172:498a-32": "gshin rje'i 'jig rten nam /",
    "K10D0171_H0172:498b-0": "@498b lha ma yin rnams su bsod nams ma yin",
    "K10D0171_H0172:498b-1": "pa'i lus mngon par 'grub kyang de la gang 'jig",
    "K10D0171_H0172:498b-2": "rten 'di nas 'jig rten pha rol tu 'gro ba",
    "K10D0171_H0172:498b-3": "ni rdul tsam yang med mod kyi /",
    "K10D0171_H0172:498b-4": "'on kyang mngon par 'du byed pa'i rkyen gyis skye ba sna tshogs yod de /",
    "K10D0171_H0172:498b-5": "skye mched yod pas lus su rnam par rig go /",
    "K10D0171_H0172:498b-6": "sring mo /",
    "K10D0171_H0172:498b-7": "'di lta ste /",
    "K10D0171_H0172:498b-8": "dper na /",
    "K10D0171_H0172:498b-9": "klu rnams kyi klu'i mthus sprin gyi tshogs rgya chen po 'byung ste /",
    "K10D0171_H0172:498b-10": "sprin gyi dra bas de dag gis sa khebs par byas nas char chen po rgya cher 'bebs te /",
    "K10D0171_H0172:498b-11": "char chen po rgya cher phab nas kyang sgang dang /",
    "K10D0171_H0172:498b-12": "gshongs ngoms par byed de /",
    "K10D0171_H0172:498b-13": "sgang dang gshongs ngoms par byas nas /",
    "K10D0171_H0172:498b-14": "slar 'gro'ang de dag klu'i lus sam /",
    "K10D0171_H0172:498b-15": "sems las byung ba'ang med mod kyi /",
    "K10D0171_H0172:498b-16": "klu rnams kyis klu'i mthu nyid kyis sprin gyi tshogs rgya chen po 'byung ngo //",
    "K10D0171_H0172:498b-17": "sring mo; ;de bzhin du bsod nams su 'gro ba'i mngon par 'du byed pa yod na /",
    "K10D0171_H0172:498b-18": "'di lta ste /",
    "K10D0171_H0172:498b-19": "lha'am /",
    "K10D0171_H0172:498b-20": "mi'i nang du bsod nams su nye bar 'gro ba'i lus rnams mngon par 'grub bo /",
    "K10D0171_H0172:498b-21": "de bzhin du bsod nams ma yin par nye bar",
    "K10D0171_H0172:498b-22": "'gro ba'i mngon par 'du byed pa rnams yod na",
    "K10D0171_H0172:498b-23": "/ 'di lta ste /",
    "K10D0171_H0172:498b-24": "sems can dmyal ba'am /",
    "K10D0171_H0172:498b-25": "dud 'gro'i skye gnas sam /",
    "K10D0171_H0172:498b-26": "gshin rje'i 'jig rten nam /",
    "K10D0171_H0172:498b-27": "lha ma yin rnams su bsod nams ma yin par",
    "K10D0171_H0172:498b-28": "nye bar 'gro ba'i lus mngon par 'grub kyang de",
    "K10D0171_H0172:498b-29": "la mngon par 'du bya ba'ang stong pa /",
    "K10D0171_H0172:499a-0": "mngon par 'du byed pa @499a *//",
    "K10D0171_H0172:499a-1": "po'ang stong pa /",
    "K10D0171_H0172:499a-2": "mngon par 'du byed pa'i 'bras bu'ang stong pa'o //",
    "K10D0171_H0172:499a-3": "sring mo //",
    "K10D0171_H0172:499a-4": "mi g-yo bar 'gro ba'i mngon par 'du byed pa",
    "K10D0171_H0172:499a-5": "rnams yod na gzugs med pa rnams su rnam par",
    "K10D0171_H0172:499a-6": "shes pa mtshams sbyor te /",
    "K10D0171_H0172:499a-7": "gang gis rnam par shes pa de gzugs med pa rnams su mtshams sbyor ba de'ang stong pa /",
    "K10D0171_H0172:499a-8": "gang rnam par shes pa de gzugs med pa rnams su mtshams sbyor ba de'ang stong pa'o //",
    "K10D0171_H0172:499a-9": "de ci'i phyir zhe na /",
    "K10D0171_H0172:499a-10": "sring mo //",
    "K10D0171_H0172:499a-11": "chos thams cad ni ngo bo nyid kyis stong pa'i phyir te /",
    "K10D0171_H0172:499a-12": "'on kyang chos rnams 'dogs so //",
    "K10D0171_H0172:499a-13": "mkhas pa rnams ni de la mngon par mi zhen te /",
    "K10D0171_H0172:499a-14": "mngon par zhen pa med pas mi rtsod do //",
    "K10D0171_H0172:499a-15": "rtsod pa med pa ni dge sbyong gi chos kyi mchog go /",
    "K10D0171_H0172:499a-16": "gsol pa /",
    "K10D0171_H0172:499a-17": "'di ltar bcom ldan 'das kyis chos zab mo bka' stsal pas /",
    "K10D0171_H0172:499a-18": "bcom ldan 'das /",
    "K10D0171_H0172:499a-19": "bdag kyang chos 'di dag la shes rab kyi mig 'jug ste /",
    "K10D0171_H0172:499a-20": "slar zhing yid gnyis ma mchis /",
    "K10D0171_H0172:499a-21": "the tshom ma mchis so //",
    "K10D0171_H0172:499a-22": "bcom ldan 'das /",
    "K10D0171_H0172:499a-23": "bdag sngon ni chos 'di dag ma thos pas the tshom mchis so //",
    "K10D0171_H0172:499a-24": "de ni bdag rgas /",
    "K10D0171_H0172:499a-25": "bdag 'khogs /",
    "K10D0171_H0172:499a-26": "bdag sdug bsngal /",
    "K10D0171_H0172:499a-27": "bdag dbul /",
    "K10D0171_H0172:499a-28": "bdag mgon ma mchis te /",
    "K10D0171_H0172:499a-29": "bdag mi 'tsho zhing 'gum mi mnga'o //",
    "K10D0171_H0172:499a-30": "bcom ldan 'das /",
    "K10D0171_H0172:499a-31": "bdag gis chos 'di thos pas 'di na rgas pa'am /",
    "K10D0171_H0172:499a-32": "dbul ba'am /",
    "K10D0171_H0172:499a-33": "bde pa'am /",
    "K10D0171_H0172:499b-0": "@499b nad ma mchis pa'am /",
    "K10D0171_H0172:499b-1": "na ba'am /",
    "K10D0171_H0172:499b-2": "phyug pa'am /",
    "K10D0171_H0172:499b-3": "dbul ba gang yang ma mchis so zhes bdag tu 'du shes dang bral bar gyur to //",
    "K10D0171_H0172:499b-4": "de nas bcom ldan 'das la tshe dang ldan pa kun dga' bos 'di skad ces gsol to //",
    "K10D0171_H0172:499b-5": "bcom ldan 'das /",
    "K10D0171_H0172:499b-6": "gang gi slad du bcom ldan 'das kyis chos kyi",
    "K10D0171_H0172:499b-7": "rnam grangs zab mo 'di lta bu bka' stsal la",
    "K10D0171_H0172:499b-8": "/ des kyang 'di ltar rab tu btsal bas bud med 'di ni bsod nams dang ldan pa /",
    "K10D0171_H0172:499b-9": "mkhas pa /",
    "K10D0171_H0172:499b-10": "shes rab can gyi rang bzhin can lags pa snyam bdag bgyid do //",
    "K10D0171_H0172:499b-11": "bcom ldan 'das kyis bka' stsal pa /",
    "K10D0171_H0172:499b-12": "kun dga' bo de de bzhin no //",
    "K10D0171_H0172:499b-13": "kun dga' bo /",
    "K10D0171_H0172:499b-14": "ji skad smras pa de de bzhin te /",
    "K10D0171_H0172:499b-15": "bud med 'di ni bsod nams dang ldan pa /",
    "K10D0171_H0172:499b-16": "mkhas pa /",
    "K10D0171_H0172:499b-17": "shes rab kyi rang bzhin can no; ;kun dga' bo //",
    "K10D0171_H0172:499b-18": "bud med 'di tshe rabs lnga brgya'i bar du nga'i mar gyur te /",
    "K10D0171_H0172:499b-19": "kun dga' bo /",
    "K10D0171_H0172:499b-20": "ngas tshe rabs de dag de dag tu'ang bud med",
    "K10D0171_H0172:499b-21": "'di bla na med pa yang dag par rdzogs pa'i",
    "K10D0171_H0172:499b-22": "byang chub tu dge ba'i rtsa ba bskyed do //",
    "K10D0171_H0172:499b-23": "kun dga' bo /",
    "K10D0171_H0172:499b-24": "nga bud med 'di la shin tu yangs par bya ba dang /",
    "K10D0171_H0172:499b-25": "dad pa dang /",
    "K10D0171_H0172:499b-26": "gus par gyur to //",
    "K10D0171_H0172:499b-27": "'di'ang bdag gi bu spyad pa gang la spyod pa'i spyad pa de la bdag gis kyang spyad de /",
    "K10D0171_H0172:499b-28": "theg pa bde ba'i bla na med pa yang dag",
    "K10D0171_H0172:499b-29": "par rdzogs pa'i byang chub mngon par rdzogs par 'tshang",
    "K10D0171_H0172:499b-30": "rgya bar bya'o snyam mo //",
    "K10D0171_H0172:499b-31": "gsol pa /",
    "K10D0171_H0172:500a-0": "@500a *// bcom ldan 'das /",
    "K10D0171_H0172:500a-1": "'di ci'i slad du 'di ltar dbul bar 'gyur /",
    "K10D0171_H0172:500a-2": "bcom ldan 'das kyis bka' stsal pa /",
    "K10D0171_H0172:500a-3": "kun dga' bo /",
    "K10D0171_H0172:500a-4": "byang chub sems dpa' spyad pa spyod pa na gang",
    "K10D0171_H0172:500a-5": "gi tshe bcom ldan 'das de bzhin gshegs pa dgra",
    "K10D0171_H0172:500a-6": "bcom pa yang dag par rdzogs pa'i sangs rgyas 'khor",
    "K10D0171_H0172:500a-7": "ba 'jig gi bstan pa la rab tu byung bar",
    "K10D0171_H0172:500a-8": "gyur pa de'i tshe /",
    "K10D0171_H0172:500a-9": "kun dga' bo /",
    "K10D0171_H0172:500a-10": "bud med 'di nga'i mar gyur te /",
    "K10D0171_H0172:500a-11": "des 'dod pas nga ma btang nas de'i phyir nga za ma gcig zan bcad pa dang /",
    "K10D0171_H0172:500a-12": "de'i 'og tu 'dis 'dod pas nga btang bar gyur te /",
    "K10D0171_H0172:500a-13": "kun dga' bo //",
    "K10D0171_H0172:500a-14": "'di las de'i rnam par smin pas de ltar dbul bar gyur to //",
    "K10D0171_H0172:500a-15": "kun dga' bo /",
    "K10D0171_H0172:500a-16": "'di ni /",
    "K10D0171_H0172:500a-17": "'di'i dbul ba'i tha ma yin te; kun dga' bo /",
    "K10D0171_H0172:500a-18": "bud med 'di /",
    "K10D0171_H0172:500a-19": "'di nas shi 'phos nas bcom ldan 'das yang dag",
    "K10D0171_H0172:500a-20": "par rdzogs pa'i sangs rgyas 'od dpag med kyi sangs",
    "K10D0171_H0172:500a-21": "rgyas kyi zhing 'jig rten gyi khams bde ba can",
    "K10D0171_H0172:500a-22": "du bud med kyi dbang po la 'dod chags dang",
    "K10D0171_H0172:500a-23": "bral nas skyes pa'i dbang po thob par gyur te",
    "K10D0171_H0172:500a-24": "/ der skyes nas sangs rgyas bcom ldan 'das grangs",
    "K10D0171_H0172:500a-25": "med dpag tu med cing bsam gyis mi khyab pa",
    "K10D0171_H0172:500a-26": "la mchod pa byed par 'gyur /",
    "K10D0171_H0172:500a-27": "sems can grangs med dpag tu med cing bsam gyis",
    "K10D0171_H0172:500b-0": "mi khyab pa dag byang chub la @500b par 'gyur",
    "K10D0171_H0172:500b-1": "/ sems can grangs med dpag tu med cing bsam",
    "K10D0171_H0172:500b-2": "gyis mi khyab pa dag byang chub la yongs su",
    "K10D0171_H0172:500b-3": "smin par byed par 'gyur /",
    "K10D0171_H0172:500b-4": "sems can grangs med dpag tu med cing bsam gyis",
    "K10D0171_H0172:500b-5": "mi khyab pa dag byang chub la 'god par 'gyur",
    "K10D0171_H0172:500b-6": "/ sems can grangs med dpag tu med cing bsam",
    "K10D0171_H0172:500b-7": "gyis mi khyab pa dag byang chub la bkod nas",
    "K10D0171_H0172:500b-8": "/ / da ste bskal pa brgya stong phrag drug",
    "K10D0171_H0172:500b-9": "cu rtsa brgyad na stong gsum gyi stong chen po'i",
    "K10D0171_H0172:500b-10": "'jig rten gyi khams 'di nyid du /",
    "K10D0171_H0172:500b-11": "de bzhin gshegs pa dgra bcom pa yang dag par",
    "K10D0171_H0172:500b-12": "rdzogs pa'i sangs rgyas byang chub kyi yan lag gi",
    "K10D0171_H0172:500b-13": "me tog byed ces bya bar 'gyur te /",
    "K10D0171_H0172:500b-14": "kun dga' bo /",
    "K10D0171_H0172:500b-15": "sum cu rtsa gsum pa'i lha rnams kyi longs spyod dang /",
    "K10D0171_H0172:500b-16": "yongs su spyod pa ji lta ba bzhin du sangs",
    "K10D0171_H0172:500b-17": "rgyas kyi zhing de'i sems can rnams kyi longs spyod",
    "K10D0171_H0172:500b-18": "pa dang / kun spyod pa de'ang de 'dra bar 'gyur ro //",
    "K10D0171_H0172:500b-19": "bcom ldan 'das kyis de skad ces bka' stsal te; bde bar gshegs pas de skad gsungs nas /",
    "K10D0171_H0172:500b-20": "ston pas gzhan yang 'di skad bka' stsal to //",
    "K10D0171_H0172:500b-21": "nga'i mdun na thal sbyar gang 'dug pa //",
    "K10D0171_H0172:500b-22": "rgan mo 'di la kun dga' khyod ltos shig /",
    "K10D0171_H0172:500b-23": "'di nas mi yi dam pa sangs rgyas 'gyur //",
    "K10D0171_H0172:500b-24": "byang chub yan lag me tog byed ces bya //",
    "K10D0171_H0172:500b-25": "'di ni bud med dngos po 'di spangs nas //",
    "K10D0171_H0172:501a-0": "bde ba can gyi 'jig @501a *//",
    "K10D0171_H0172:501a-1": "rten khams su 'gro /",
    "K10D0171_H0172:501a-2": "rgyal ba tshe dpag med de bsnyen bkur nas //",
    "K10D0171_H0172:501a-3": "khams gsum rgyal ba mtshungs med sangs rgyas 'gyur //",
    "K10D0171_H0172:501a-4": "'jig rten khams gzhan dag na gang bzhugs pa //",
    "K10D0171_H0172:501a-5": "drang srong chen po 'jig rten don mdzad pa //",
    "K10D0171_H0172:501a-6": "rnam 'dren de dag la yang bsnyen bkur nas //",
    "K10D0171_H0172:501a-7": "'di nas mtshungs med mi mchog sangs rgyas 'gyur //",
    "K10D0171_H0172:501a-8": "de dag kun las chos kyang thos gyur nas //",
    "K10D0171_H0172:501a-9": "bsam pa dag pas de bzhin 'grub par 'gyur //",
    "K10D0171_H0172:501a-10": "byang chub sems mchog mi bskyod gnas nas ni //",
    "K10D0171_H0172:501a-11": "sems can dpag med chos la spyod par byed //",
    "K10D0171_H0172:501a-12": "de yi tshe na gang dag dman pa dang //",
    "K10D0171_H0172:501a-13": "sna tshogs lus dang kha dog ngan pa dang //",
    "K10D0171_H0172:501a-14": "rmongs dang 'theng po de bzhin zhar ba dang //",
    "K10D0171_H0172:501a-15": "lag rdum mdze can de dag 'byung mi 'gyur //",
    "K10D0171_H0172:501a-16": "nyi zla me dang glog dang nor bu rnams //",
    "K10D0171_H0172:501a-17": "de dag 'di ni de tshe 'byung mi 'gyur /",
    "K10D0171_H0172:501a-18": "rnam 'dren byang chub yan lag me tog gi /",
    "K10D0171_H0172:501a-19": "thub pa'i 'od kyis kun tu gsal bar khyab //",
    "K10D0171_H0172:501a-20": "sum cu rtsa gsum lha mchog rnams kyi ni //",
    "K10D0171_H0172:501a-21": "chu zheng rtags dang kha dog ci 'dra ba //",
    "K10D0171_H0172:501a-22": "de 'dra'i rang bzhin can gyi skye bo yis //",
    "K10D0171_H0172:501a-23": "de tshe ma smad zhing ni gang bar 'gyur //",
    "K10D0171_H0172:501a-24": "de na bdud med bdud kyi ris kyang med //",
    "K10D0171_H0172:501b-0": "bdud kyi @501b bud med bdud kyi phyag brnyan med //",
    "K10D0171_H0172:501b-1": "bde bar gshegs pa de na chos ston tshe //",
    "K10D0171_H0172:501b-2": "de na mu stegs can gyi ming mi grags //",
    "K10D0171_H0172:501b-3": "bde bar gshegs pa de na chos ston tshe //",
    "K10D0171_H0172:501b-4": "de dus yi dvags dud 'gro'i skye gnas dang //",
    "K10D0171_H0172:501b-5": "sems dmyal ngan song rnams kyi ming mi grags //",
    "K10D0171_H0172:501b-6": "de na bud med ming yang grags mi 'gyur //",
    "K10D0171_H0172:501b-7": "'di na nyan thos rkyen gyi theg pa ltar; ;de tshe theg pa rnam par bzhag pa med //",
    "K10D0171_H0172:501b-8": "kun kyang rdzogs pa'i byang chub sems dang ldan //",
    "K10D0171_H0172:501b-9": "de dag byams la gnas shing snying rje can //",
    "K10D0171_H0172:501b-10": "zhing der mi rnams thams cad rtag par yang //",
    "K10D0171_H0172:501b-11": "rdzus shing skyes te mngal las rnam par thar //",
    "K10D0171_H0172:501b-12": "skye bran blo mchog ldan zhing mkhas pa ste //",
    "K10D0171_H0172:501b-13": "legs par gsungs pa thos nas thos pa 'dzin //",
    "K10D0171_H0172:501b-14": "zhing gi bkod tshul ci 'dra 'byung 'gyur ba //",
    "K10D0171_H0172:501b-15": "yon tan bskal par 'dir ni brjod byas kyang //",
    "K10D0171_H0172:501b-16": "rgya mtsho las ni chu thig gcig lta bur //",
    "K10D0171_H0172:501b-17": "dpe tsam du yang brjod par mi 'gyur ro //",
    "K10D0171_H0172:501b-18": "bcom ldan 'das kyis de skad ces bka' stsal nas /",
    "K10D0171_H0172:501b-19": "tshe dang ldan pa kun dga' bo dang /",
    "K10D0171_H0172:501b-20": "rgan mo de dang /",
    "K10D0171_H0172:501b-21": "byang chub sems dpa' de dag dang /",
    "K10D0171_H0172:501b-22": "dge slong de dag dang /",
    "K10D0171_H0172:501b-23": "lha dang /",
    "K10D0171_H0172:501b-24": "mi dang /",
    "K10D0171_H0172:501b-25": "lha ma yin dang /",
    "K10D0171_H0172:501b-26": "dri zar bcas pa'i 'jig rten yi rangs te /",
    "K10D0171_H0172:502a-0": "bcom ldan 'das kyis gsungs pa la @502a *//",
    "K10D0171_H0172:502a-1": "mngon par bstod do //",
    "K10D0171_H0172:502a-2": "'phags pa bgres mos zhus pa zhes bya ba theg pa chen po'i mdo rdzogs so ////",
    "K10D0171_H0172:502a-3": "rgya gar gyi mkhan po dzi na mi tra dang /",
    "K10D0171_H0172:502a-4": "d'a na sh'i la dang /"
}