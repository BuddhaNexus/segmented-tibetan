{
    "NG0119:1": "@#// rgya gar skad du /",
    "NG0119:2": "a ti b+hed nirma na kuny+tsi ka na ma /",
    "NG0119:3": "bod skad du /",
    "NG0119:4": "yang 'byed 'phrul gyi lde'u mig ces bya ba /",
    "NG0119:5": "bcom ldan 'das dpal kun tu bzang po la phyag 'tshal lo //",
    "NG0119:6": "de nas gsang ba'i bdag po de /",
    "NG0119:7": "chos kyi dbyings kyi pho brang mkha' klong dag pa /",
    "NG0119:8": "rgya yongs su ma chad pa na /",
    "NG0119:9": "'byed pa med pa'i 'khor gyis bskor /",
    "NG0119:10": "byang chub sems kyi don rnam par 'grel zhing dus gsum ci bzhin par bzhugs so //",
    "NG0119:11": "de nas sems dpa' rdo rje 'khor gyi nang nas langs te /",
    "NG0119:12": "'di skad ces gsol to //",
    "NG0119:13": "kye kye gsang ba'i bdag po lags //",
    "NG0119:14": "bde bar gshegs pa'i snying po 'dis //",
    "NG0119:15": "'gro ba kun la khyab ces pa //",
    "NG0119:16": "'gro kun ma grol ji ltar lags //",
    "NG0119:17": "gsang ba'i bdag pos bstan du gsol //",
    "NG0119:18": "gsang ba'i bdag pos gsungs pa //",
    "NG0119:19": "kye sems dpa' chen po nyon cig /",
    "NG0119:20": "bde bar gshegs pa'i snying po yis //",
    "NG0119:21": "'gro ba kun la khyab mod kyang *//",
    "NG0119:22": "rang rang bag chags sgrib pas bsgribs //",
    "NG0119:23": "skyes bu'i lus dang byad 'grogs 'dra mod kyang *//",
    "NG0119:24": "rang gi byad ma mthong bzhin du //",
    "NG0119:25": "snying po rang la yod mod kyang *//",
    "NG0119:26": "rang gi rnam par rtog pas bsgribs //",
    "NG0119:27": "de yi khams gsum 'khor bar 'khor //",
    "NG0119:28": "kye sems dpa' chen po nyon cig /",
    "NG0119:29": "nges pa'i gsang mdzod chen po na //",
    "NG0119:30": "mi zad rin chen gter yod kyang *//",
    "NG0119:31": "ma rig tha ram sngon po dam //",
    "NG0119:32": "de 'byed 'phrul gyi lde mig stor //",
    "NG0119:33": "ye shes 'phrul gyi bzo bo yis //",
    "NG0119:34": "dang po lcags btsal mgar ba bkug /",
    "NG0119:35": "bar du gyong btul 'thar yang byas //",
    "NG0119:36": "lnga gnyis gsum dang bcas pa yis //",
    "NG0119:37": "man ngag lus tshad lde mig gis //",
    "NG0119:38": "nges pa'i gsang sgo phye nas ni //",
    "NG0119:39": "mi zad rin chen gter chen len //",
    "NG0119:40": "thob med 'bras bur rang la smin /",
    "NG0119:41": "zhes gsungs so //",
    "NG0119:42": "yang 'byed 'phrul gyi lde mig las //",
    "NG0119:43": "gleng gzhi dang gleng slong ba'i le'u ste dang po'o //",
    "NG0119:45": "// de nas sems dpa' rdo rjes bcom ldan 'das la 'di skad ces gsol to //",
    "NG0119:46": "kye kye gsang ba'i bdag po lags //",
    "NG0119:47": "chos nyid byang chub sems kyi don //",
    "NG0119:48": "ma bshad go bar mi 'gyur na //",
    "NG0119:49": "de yi bshad lugs ci ltar lags //",
    "NG0119:50": "gsang ba'i bdag pos bstan du gsol //",
    "NG0119:51": "gsang ba'i bdag pos gsungs pa /",
    "NG0119:52": "kye sems dpa' chen po nyon cig /",
    "NG0119:53": "khyung chen gshog rdzogs lta bu'i blos //",
    "NG0119:54": "don gyi spyi khog phub ste bshad //",
    "NG0119:55": "stag gi mchongs stabs lta bu'i blos //",
    "NG0119:56": "dkyus kyi sa rnams bcad ste bshad //",
    "NG0119:57": "rus sbal nur 'gros lta bu'i blos //",
    "NG0119:58": "yi ge'i 'bru rnams choms par bshad //",
    "NG0119:59": "ces gsungs so //",
    "NG0119:60": "yang gsol pa /",
    "NG0119:61": "kye kye gsang ba'i bdag po lags //",
    "NG0119:62": "don gyi spyi khog ci ltar dbub //",
    "NG0119:63": "gsang ba'i bdag pos bstan du gsol //",
    "NG0119:64": "gsang ba'i bdag pos gsungs pa //",
    "NG0119:65": "don gyi spyi khog dbub pa ni //",
    "NG0119:66": "sngon du 'gro ba'i yan lag gis //",
    "NG0119:67": "chos gtam rim par dbugs dbyung @#//",
    "NG0119:68": "'tshal //",
    "NG0119:69": "dgongs pa nye bar bzhag nas ni //",
    "NG0119:70": "bstan pa rim par dgod kyang 'tshal //",
    "NG0119:71": "'dod pa rang rkyen 'tshams pa ru //",
    "NG0119:72": "rang snang ngo bo'i chos bstan dgos //",
    "NG0119:73": "byin rlabs snang ba mi nub phyir //",
    "NG0119:74": "theg pa'i babs tshul bstan yang dgos //",
    "NG0119:75": "lo rgyus yid ches bya ba'i phyir //",
    "NG0119:76": "bka' dang bstan bcos khungs bstan dgos //",
    "NG0119:77": "zhes gsungs so //",
    "NG0119:78": "yang gsol pa /",
    "NG0119:79": "kye kye gsang ba'i bdag po lags //",
    "NG0119:80": "dkyus kyi sa rnams ci ltar bcad //",
    "NG0119:81": "gsang ba'i bdag pos bstan du gsol //",
    "NG0119:82": "gsang ba'i bdag pos gsungs pa /",
    "NG0119:83": "kye sems dpa' chen po nyon cig /",
    "NG0119:84": "lnga gnyis gsum gyi yan lag gis //",
    "NG0119:85": "dkyus kyi sa rnams bcad de bshad //",
    "NG0119:86": "ces gsungs so //",
    "NG0119:87": "yang gsol pa /",
    "NG0119:88": "kye kye gsang ba'i bdag po lags //",
    "NG0119:89": "yi ge'i 'bru rnams ci ltar gzhom //",
    "NG0119:90": "gsang ba'i bdag pos bstan du gsol /",
    "NG0119:91": "kye kye sems dpa' chen po nyon cig /",
    "NG0119:92": "gong gi shugs dang 'og gi shugs //",
    "NG0119:93": "rgyal ba'i lung dang don sbyar nas //",
    "NG0119:94": "yi ge'i 'bru ni choms par bshad //",
    "NG0119:95": "ces gsungs so //",
    "NG0119:96": "yang 'byed 'phrul gyi lde mig las /",
    "NG0119:97": "byang chub kyi sems bshad thabs kyi le'u ste gnyis pa'o //",
    "NG0119:99": "// yang gsol pa /",
    "NG0119:100": "kye kye gsang ba'i bdag po lags //",
    "NG0119:101": "theg pa'i 'jug sgo gang dang gang *//",
    "NG0119:102": "gsang ba'i bdag pos bstan du gsol //",
    "NG0119:103": "gsang ba'i bdag pos gsungs pa /",
    "NG0119:104": "kye sems dpa' chen po nyon cig /",
    "NG0119:105": "nyan thos bden bzhi'i sgo nas 'jug /",
    "NG0119:106": "rang rgyal rten 'brel sgo nas 'jug /",
    "NG0119:107": "mdo sde bden gnyis sgo nas 'jug /",
    "NG0119:108": "kri ya dag gsum sgo nas 'jug /",
    "NG0119:109": "u pa ya la nges pa med //",
    "NG0119:110": "yo ga dag gi 'jug sgo ni //",
    "NG0119:111": "mngon par byang chub lnga sgo nas //",
    "NG0119:112": "ma ha yo ga'i 'jug sgo ni //",
    "NG0119:113": "ting 'dzin rnam gsum sgo nas 'jug /",
    "NG0119:114": "rdzogs pa a nu yo ga ni //",
    "NG0119:115": "dbyings dang ye shes sgo nas 'jug /",
    "NG0119:116": "rdzogs chen a ti yo ga ni //",
    "NG0119:117": "dmigs med dag pa'i sgo nas 'jug /",
    "NG0119:118": "ces gsungs so //",
    "NG0119:119": "yang gsol pa /",
    "NG0119:120": "kye kye gsang ba'i bdag po lags //",
    "NG0119:121": "theg pa'i bsrung mtshams gang dang gang *//",
    "NG0119:122": "gsang ba'i bdag pos bstan du gsol //",
    "NG0119:123": "gsang ba'i bdag pos gsungs pa /",
    "NG0119:124": "kye sems dpa' chen po nyon cig /",
    "NG0119:125": "nyan thos rang rgyal bsrung mtshams ni //",
    "NG0119:126": "nyis brgya lnga bcu'i 'dul khrims yin //",
    "NG0119:127": "theg chen mdo sde'i bsrung mtshams ni //",
    "NG0119:128": "rtsa ba'i sdom pa nyi shu bsrung *//",
    "NG0119:129": "bya ba'i rgyud kyi bsrung mtshams ni //",
    "NG0119:130": "rtsa ba dang ni yan lag bsrung *//",
    "NG0119:131": "de yang ci ltar bsrung zhe na //",
    "NG0119:132": "dkon mchog gsum dang byang chub sems //",
    "NG0119:133": "sngags dang phyag rgya mi spang zhing *//",
    "NG0119:134": "rdo rje dril bu spang mi bya //",
    "NG0119:135": "lha dang bla ma de bzhin no //",
    "NG0119:136": "de ni yan lag dam tshig yin //",
    "NG0119:137": "rtsa ba'i dam tshig lnga po ni //",
    "NG0119:138": "khri la nyal bar mi bya zhing *//",
    "NG0119:139": "sha mi bza' zhing chang mi btung *//",
    "NG0119:140": "sgog pa la phug bza' mi bya //",
    "NG0119:141": "rnal 'byor rgyud kyi bsrung mtshams @#//",
    "NG0119:142": "ni //",
    "NG0119:143": "gong gi bsrung mtshams steng du ni //",
    "NG0119:144": "lung gcig chu la mi btung zhing *//",
    "NG0119:145": "nyams dang kha mi bsre ba bsrung *//",
    "NG0119:146": "rnal 'byor chen po'i bsrung mtshams ni //",
    "NG0119:147": "rtsa ba'i dam tshig gsum po dang *//",
    "NG0119:148": "yan lag nyi shu rtsa lnga bsrung *//",
    "NG0119:149": "yan lag dam tshig bstan pa ni //",
    "NG0119:150": "spang dang mi spang dang du blang *//",
    "NG0119:151": "shes dang bsgrub par bya ba'o //",
    "NG0119:152": "a nu yo ga'i bsrung mtshams ni //",
    "NG0119:153": "dbyings las mi 'da' dam tshig bsrung *//",
    "NG0119:154": "a ti yo ga'i dam tshig ni //",
    "NG0119:155": "med pa dang ni phyal pa dang *//",
    "NG0119:156": "gcig bu dang ni lhun gyis grub //",
    "NG0119:157": "de yi don las 'da' mi bya //",
    "NG0119:158": "zhes gsungs so //",
    "NG0119:159": "yang gsol pa /",
    "NG0119:160": "kye kye gsang ba'i bdag po lags //",
    "NG0119:161": "theg pa'i bgrod lam ci ltar lags //",
    "NG0119:162": "gsang ba'i bdag pos bstan du gsol //",
    "NG0119:163": "gsang ba'i bdag pos gsungs pa //",
    "NG0119:164": "kye sems dpa' chen po nyon cig /",
    "NG0119:165": "theg pa'i bgrod lam bstanapa ni *//",
    "NG0119:166": "spang 'geg sbyang dang bsgyur ba'i lam //",
    "NG0119:167": "shes par byed pa'i lam dang lnga //",
    "NG0119:168": "zhes gsungs so //",
    "NG0119:169": "yang gsol pa /",
    "NG0119:170": "kye kye gsang ba'i bdag po lags //",
    "NG0119:171": "theg pa rnams kyi blta ba gang *//",
    "NG0119:172": "gsang ba'i bdag pos bstan du gsol //",
    "NG0119:173": "gsang ba'i bdag pos gsungs pa /",
    "NG0119:174": "kye sems dpa' chen po nyon cig /",
    "NG0119:175": "nyan thos theg pa'i lta ba ni //",
    "NG0119:176": "chos la bdag med ma rtogs te //",
    "NG0119:177": "don dam phra rab rdul phran cha //",
    "NG0119:178": "kun rdzob g.yag rnga ne'u sing tshul //",
    "NG0119:179": "sde pa gnyis kyi 'dod gzhung yin //",
    "NG0119:180": "gang zag la ni bdag med rtogs //",
    "NG0119:181": "phyi nang gzung 'dzin gnyis su 'dod //",
    "NG0119:182": "rang rgyal 'dzin pa'i sems su 'dod //",
    "NG0119:183": "sems tsam lta ba gnyis yod de //",
    "NG0119:184": "sems tsam rnam bcas lta ba ni //",
    "NG0119:185": "phyi rol dkar dmar la sogs pa //",
    "NG0119:186": "dbang po'i yul du snang ba kun //",
    "NG0119:187": "sems las logs gcig ma yin zhing *//",
    "NG0119:188": "shes pa'i bdag nyid bden par 'dod //",
    "NG0119:189": "rnam med dag pa'i lta ba ni //",
    "NG0119:190": "rnam par shes dang mgo mnyam du //",
    "NG0119:191": "yang dag yod pa ma yin te //",
    "NG0119:192": "shes pa bden te rnam pa rdzun par 'dod //",
    "NG0119:193": "dbu ma'i lta ba mi mthun te //",
    "NG0119:194": "la la bden pa gnyis su 'dod //",
    "NG0119:195": "la la rang rig 'od gsal 'dod //",
    "NG0119:196": "la la dag gi blta ba ni //",
    "NG0119:197": "chos nyid stong pa nam mkhar 'dod //",
    "NG0119:198": "la la rab tu mi gnas par //",
    "NG0119:199": "sems dang sems las byung ba'i chos //",
    "NG0119:200": "ye shes rgyun chad lta bar 'dod //",
    "NG0119:201": "gsang sngags thun mong lta ba ni //",
    "NG0119:202": "don dam skye 'gag med par mthun //",
    "NG0119:203": "cung zad kun rdzob mi mthun te //",
    "NG0119:204": "dam tshig ye shes sems dpa' gnyis //",
    "NG0119:205": "la la rje dang bran gyi tshul //",
    "NG0119:206": "la la dpon dang g.yog gi tshul //",
    "NG0119:207": "la la spun dang grogs kyi tshul //",
    "NG0119:208": "bskyed pa ma ha yo ga ni //",
    "NG0119:209": "ye shes dam tshig tshul mi 'dzin //",
    "NG0119:210": "rang rgyud dag pa'i lha ru 'dod //",
    "NG0119:211": "rdzogs pa a nu yo ga ni //",
    "NG0119:212": "ma bskyed rdzogs pa'i lha ru 'dod //",
    "NG0119:213": "rdzogs pa chen po a ti yo ga ni //",
    "NG0119:214": "kun bral ci ma spangs pa dang *//",
    "NG0119:215": "rgya chad @#//",
    "NG0119:216": "phyogs lhung med pa dang *//",
    "NG0119:217": "lhun grub yongs su rdzogs par 'dod //",
    "NG0119:218": "ces gsungs so //",
    "NG0119:219": "yang gsol pa /",
    "NG0119:220": "kye kye gsang ba'i bdag po lags //",
    "NG0119:221": "sa dang sa yi rim pa gang *//",
    "NG0119:222": "gsang ba'i bdag pos bstan du gsol //",
    "NG0119:223": "gsang ba'i bdag pos gsungs pa //",
    "NG0119:224": "kye sems dpa' chen po nyon cig /",
    "NG0119:225": "mtshan nyid sde gsum sa bstan pa //",
    "NG0119:226": "brgyad dang bcu rnams sbyangs nas ni //",
    "NG0119:227": "bcu gcig kun tu 'od kyi sa //",
    "NG0119:228": "thun mong sngags kyi sa bstan pa //",
    "NG0119:229": "ma chags pad+ma can gyi sa //",
    "NG0119:230": "rdzogs pa chen po'i sa bstan pa //",
    "NG0119:231": "rang bzhin lhun grub mngon du snang *//",
    "NG0119:232": "de nyid mngon du gyur pa'i sa //",
    "NG0119:233": "'khor lo tshogs chen sa ru 'dod //",
    "NG0119:234": "ces gsungs so //",
    "NG0119:235": "yang gsol pa /",
    "NG0119:236": "kye kye gsang ba'i bdag po lags //",
    "NG0119:237": "theg pa rim par phye ba yi //",
    "NG0119:238": "'bras bu thob tshul ji ltar lags //",
    "NG0119:239": "gsang ba'i bdag pos bstan du gsol //",
    "NG0119:240": "gsang ba'i bdag pos gsungs pa /",
    "NG0119:241": "kye sems dpa' chen po nyon cig /",
    "NG0119:242": "la la dgra bcom 'bras bu yin //",
    "NG0119:243": "zung bzhi ya brgyad go 'phang thob //",
    "NG0119:244": "la la bse ru lta bu ste //",
    "NG0119:245": "la la sku gsum ye shes bzhi //",
    "NG0119:246": "thun mong sngags kyi 'bras bu ni //",
    "NG0119:247": "thun mong phyag rgya'i rig 'dzin thob //",
    "NG0119:248": "rdzogs chen a ti'i 'bras bu ni //",
    "NG0119:249": "gdod nas snying po byang chub tu //",
    "NG0119:250": "thob med 'bras bu rang la smin //",
    "NG0119:251": "zhes gsungs so //",
    "NG0119:252": "yang 'byed 'phrul gyi lde mig las /",
    "NG0119:253": "sgo mo kun nas bsdus pa'i yan lag bstan pa'i le'u ste gsum pa'o //",
    "NG0119:255": "// yang gsol pa /",
    "NG0119:256": "kye kye gsang ba'i bdag po lags //",
    "NG0119:257": "dam tshig ces bya ci ltar lags //",
    "NG0119:258": "bsrung ba'i thabs ni ci ltar lags //",
    "NG0119:259": "nyams pa'i gso thabs ci ltar lags //",
    "NG0119:260": "gsang ba'i bdag pos bstan du gsol //",
    "NG0119:261": "gsang ba'i bdag pos gsungs pa //",
    "NG0119:262": "kye sems dpa' chen po nyon cig /",
    "NG0119:263": "dam tshig dam tshig ces bgyi ba //",
    "NG0119:264": "rang rang rtogs pa'i lta ba ste //",
    "NG0119:265": "de las 'das na 'tshig par 'gyur //",
    "NG0119:266": "sa steng ko bas g.yogs 'dod na //",
    "NG0119:267": "de nyid g.yogs par ga nas langs //",
    "NG0119:268": "rkang mthil gang gi ko ba yis //",
    "NG0119:269": "sa steng g.yogs dang ci ma 'dra //",
    "NG0119:270": "sdom dang dam tshig bsrung mtshams kun //",
    "NG0119:271": "thams cad bsrung bar ga nas langs //",
    "NG0119:272": "ci bzhin pa yi chos nyid la //",
    "NG0119:273": "ma bcos pa yi blo bzhag ste //",
    "NG0119:274": "de yi ngang la ma yengs na //",
    "NG0119:275": "dam tshig thams cad bsrung ba yin //",
    "NG0119:276": "nyams kyi chad pa byung ba la //",
    "NG0119:277": "gso ba'i thabs su de nyid che //",
    "NG0119:278": "dman pa'i theg pa thams cad kyis //",
    "NG0119:279": "bsrung du med la bsrungs pas nyams //",
    "NG0119:280": "mnyam rdzogs a ti yo ga la //",
    "NG0119:281": "nyams dang ma nyams gnyis med pas //",
    "NG0119:282": "ma yengs gsal ba'i ngang du brdal //",
    "NG0119:283": "zhes gsungs so //",
    "NG0119:284": "yang 'byed 'phrul gyi lde mig las /",
    "NG0119:285": "dam tshig 'phrul gyi yan lag bstan pa'i le'u ste bzhi pa'o //",
    "NG0119:287": "// yang gsol pa /",
    "NG0119:288": "kye kye gsang ba'i bdag po lags //",
    "NG0119:289": "brda mthun don gyi @#//",
    "NG0119:290": "khyad par ci //",
    "NG0119:291": "gsang ba'i bdag pos bstan du gsol //",
    "NG0119:292": "gsang ba'i bdag pos gsungs pa //",
    "NG0119:293": "kye sems dpa' chen po nyon cig /",
    "NG0119:294": "ye shes sna tshogs lus can dang *//",
    "NG0119:295": "'khrul pa sna tshogs lus can gnyis //",
    "NG0119:296": "sna tshogs lus su 'dra mod kyang *//",
    "NG0119:297": "mi mthun khyad par shin tu che //",
    "NG0119:298": "ye shes sgyu mar snang ba'i sangs rgyas dang *//",
    "NG0119:299": "log rtog sgyu mar snang ba'i sems can gnyis //",
    "NG0119:300": "sgyu ma tsam du ming du 'dra mod kyang *//",
    "NG0119:301": "mi mthun khyad par shin tu che //",
    "NG0119:302": "'gro drug lus dang bag chags ngan 'khrul dang *//",
    "NG0119:303": "sngags lam sku dang ye shes bzang 'khrul gnyis //",
    "NG0119:304": "'khrul pa tsam gyi ming du 'dra mod kyang *//",
    "NG0119:305": "mi mthun khyad par shin tu che //",
    "NG0119:306": "bzang rtog ngan rtog log rtog gsum //",
    "NG0119:307": "ngo bo nyid kyi rtog pa bzhi //",
    "NG0119:308": "rtog pas bsdus par 'dra mod kyang *//",
    "NG0119:309": "mi mthun khyad par shin tu che //",
    "NG0119:310": "rdzogs chen shugs 'byung spyod pa dang *//",
    "NG0119:311": "theg dman byas pa'i spyod pa gnyis //",
    "NG0119:312": "spyod pa tsam du 'dra mod kyang *//",
    "NG0119:313": "mi mthun khyad par shin tu che //",
    "NG0119:314": "rdzogs chen rang byung ye shes dang *//",
    "NG0119:315": "theg dman gnas 'gyur ye shes gnyis //",
    "NG0119:316": "ye shes tsam du 'dra mod kyang *//",
    "NG0119:317": "mi mthun khyad par shin tu che //",
    "NG0119:318": "rdzogs chen lhun grub 'bras bu dang *//",
    "NG0119:319": "theg dman tshogs bsags 'bras bu gnyis //",
    "NG0119:320": "'bras bu tsam gyis 'dra mod kyang *//",
    "NG0119:321": "bra sran 'bras kyi dpe bzhin nam //",
    "NG0119:322": "ro nye dang ni gser sku bzhin //",
    "NG0119:323": "sku gzugs tsam du 'dra mod kyang *//",
    "NG0119:324": "mi mthun khyad par shin tu che //",
    "NG0119:325": "ngos bzung tsam gyi lta ba dang *//",
    "NG0119:326": "ngos gzung med pa'i lta ba gnyis //",
    "NG0119:327": "lta ba tsam du 'dra mod kyang *//",
    "NG0119:328": "mi mthun khyad par shin tu che //",
    "NG0119:329": "phyogs mtshams 'dzin pa'i snying rje dang *//",
    "NG0119:330": "phyogs ris med pa'i snying rje gnyis //",
    "NG0119:331": "snying rje tsam du 'dra mod kyang *//",
    "NG0119:332": "mi mthun khyad par shin tu che //",
    "NG0119:333": "zhes gsungs so //",
    "NG0119:334": "yang 'byed 'phrul gyi lde mig las /",
    "NG0119:335": "brda mthun don 'phags kyi yan lag bstan pa'i le'u ste lnga pa'o //",
    "NG0119:337": "// yang gsol pa /",
    "NG0119:338": "kye kye gsang ba'i bdag po lags //",
    "NG0119:339": "sangs rgyas sems can gzigs mi gzigs //",
    "NG0119:340": "'gro don ched du mdzad mi mdzad //",
    "NG0119:341": "gsang ba'i bdag pos bstan du gsol //",
    "NG0119:342": "gsang ba'i bdag pos gsungs pa /",
    "NG0119:343": "kye sems dpa' chen po nyon cig /",
    "NG0119:344": "sangs rgyas sems can so so ru //",
    "NG0119:345": "ye shes chen pos yongs mi gzigs //",
    "NG0119:346": "des na snying rje cir mi mdzad //",
    "NG0119:347": "chos sku mngon du gyur tsam na //",
    "NG0119:348": "gzugs sku rnam gnyis shugs byung nas //",
    "NG0119:349": "grol nas grol ba'i lam yang ston //",
    "NG0119:350": "zhes gsungs so //",
    "NG0119:351": "yang gsol pa /",
    "NG0119:352": "kye kye gsang ba'i bdag po lags //",
    "NG0119:353": "sangs rgyas sems can mi gzigs na //",
    "NG0119:354": "kun tu bde gshegs skal bzang gis //",
    "NG0119:355": "'gro rnams sna tshogs sna tshogs la //",
    "NG0119:356": "sprul pa sna tshogs sna tshogs pas //",
    "NG0119:357": "'dul ba sna tshogs ci ltar lags //",
    "NG0119:358": "gsang ba'i bdag pos bstan du gsol //",
    "NG0119:359": "gsang ba'i @#//",
    "NG0119:360": "bdag pos gsungs pa /",
    "NG0119:361": "kye sems dpa' chen po nyon cig /",
    "NG0119:362": "kun tu bde gshegs skal bzang gis //",
    "NG0119:363": "'gro ba sna tshogs 'du ba yang *//",
    "NG0119:364": "sna tshogs 'gro rnams rang rang gi //",
    "NG0119:365": "las 'phro'i dbang gis snang bar zad //",
    "NG0119:366": "bde gshegs rgyal ba thams cad kyis //",
    "NG0119:367": "dngos po rdul yang mi gzigs pas //",
    "NG0119:368": "ched du rnam par mi sprul yang *//",
    "NG0119:369": "sems can lta spyod tha dad pas //",
    "NG0119:370": "bde gshegs sku yang snang mtha' yas //",
    "NG0119:371": "des na gdul bya sna tshogs dang *//",
    "NG0119:372": "bde gshegs sgyu 'phrul sna tshogs kyang *//",
    "NG0119:373": "'khrul pa'i dbang gis snang bar mdzad //",
    "NG0119:374": "ces gsungs so //",
    "NG0119:375": "yang gsol pa /",
    "NG0119:376": "kye kye gsang ba'i bdag po lags //",
    "NG0119:377": "theg pa thun mong 'bras bu dang *//",
    "NG0119:378": "rdzogs pa chen po'i 'bras bu la //",
    "NG0119:379": "don la khyad par yod dam med //",
    "NG0119:380": "gsang ba'i bdag pos bstan du gsol //",
    "NG0119:381": "gsang ba'i bdag pos gsungs pa //",
    "NG0119:382": "kye sems dpa' chen po nyon cig /",
    "NG0119:383": "theg pa thun mong sangs rgyas dang *//",
    "NG0119:384": "rdzogs chen 'bras bu'i sangs rgyas gnyis //",
    "NG0119:385": "thun mong mchog gi dngos grub ste //",
    "NG0119:386": "mi mthun khyad par shin tu che //",
    "NG0119:387": "thun mong bsti gnas sa la gnas //",
    "NG0119:388": "rdzogs chen lhun grub sa la gnas //",
    "NG0119:389": "zhes gsungs so //",
    "NG0119:390": "yang gsol pa /",
    "NG0119:391": "kye kye gsang ba'i bdag po lags //",
    "NG0119:392": "dus gsum sangs rgyas gcig mi gcig /",
    "NG0119:393": "gsang ba'i bdag pos bstan du gsol //",
    "NG0119:394": "gsang ba'i bdag pos gsungs pa /",
    "NG0119:395": "kye sems dpa' chen po nyon cig /",
    "NG0119:396": "dper na gzugs rnams sna tshogs kyang *//",
    "NG0119:397": "ri rab ngos la phyin tsam na //",
    "NG0119:398": "kun kyang gser gyi mdog tu gcig /",
    "NG0119:399": "dper na chu rnams thams cad kyang *//",
    "NG0119:400": "rgya mtsho chen por phyin tsam na //",
    "NG0119:401": "kun kyang lan tshwa'i ro ru gcig /",
    "NG0119:402": "de bzhin dus gsum sangs rgyas kyang *//",
    "NG0119:403": "ma bcos sems kyi lam zhugs nas //",
    "NG0119:404": "chos sku nam mkha' lta bur gcig /",
    "NG0119:405": "ces gsungs so //",
    "NG0119:406": "yang gsol pa //",
    "NG0119:407": "kye kye gsang ba'i bdag po lags //",
    "NG0119:408": "rtogs dang ma rtogs khyad par ci //",
    "NG0119:409": "gsang ba'i bdag pos bstan du gsol //",
    "NG0119:410": "gsang ba'i bdag pos gsungs pa //",
    "NG0119:411": "kye sems dpa' chen po nyon cig /",
    "NG0119:412": "rtogs dang ma rtogs khyad par ni //",
    "NG0119:413": "dmus long dang ni glang chen bzhin //",
    "NG0119:414": "phyogs rtogs ci bzhin nyid ma rtogs //",
    "NG0119:415": "mig can rnams kyis ci bzhin rtogs //",
    "NG0119:416": "ma rtogs pa dang log par rtogs //",
    "NG0119:417": "phyogs tsam rtogs dang ci bzhin pa //",
    "NG0119:418": "log par rtog pa mu stegs te //",
    "NG0119:419": "nyan thos rang rgyal ma rtogs pa //",
    "NG0119:420": "theg pa drug gis phyogs tsam rtogs //",
    "NG0119:421": "rdzogs chen rtogs pa ji bzhin rtogs //",
    "NG0119:422": "zhes gsungs so //",
    "NG0119:423": "yang gsol pa /",
    "NG0119:424": "kye kye gsang ba'i bdag po lags //",
    "NG0119:425": "'khrul dang ye shes bde sdug bsngal //",
    "NG0119:426": "rgyun dang dum bu ci ltar lags //",
    "NG0119:427": "gsang ba'i bdag pos bstan du gsol //",
    "NG0119:428": "gsang ba'i bdag pos gsungs pa //",
    "NG0119:429": "kye sems dpa' chen po nyon cig /",
    "NG0119:430": "dus @#//",
    "NG0119:431": "gsum sangs rgyas thams cad la //",
    "NG0119:432": "ye shes rgyun du gnas pa yin //",
    "NG0119:433": "'gro drug sems can thams cad la //",
    "NG0119:434": "'khrul pa rgyun du gnas pa yin //",
    "NG0119:435": "lam la gnas pa'i rnal 'byor la //",
    "NG0119:436": "'khrul dang ye shes dum bur gnas //",
    "NG0119:437": "dus gsum sangs rgyas thams cad la //",
    "NG0119:438": "bde ba rgyun du gnas pa yin //",
    "NG0119:439": "ngan song rnam pa gsum po la //",
    "NG0119:440": "sdug bsngal rgyun du gnas pa yin //",
    "NG0119:441": "mtho ris mi dang lhar bcas pa //",
    "NG0119:442": "bde dang sdug bsngal dum bur gnas //",
    "NG0119:443": "chos nyid rang gi ngo bo la //",
    "NG0119:444": "bde dang sdug bsngal dbyer med mnyam //",
    "NG0119:445": "zhes gsungs so //",
    "NG0119:446": "yang gsol pa //",
    "NG0119:447": "kye kye gsang ba'i bdag po lags //",
    "NG0119:448": "lha zhes bya ba gang la bgyi //",
    "NG0119:449": "'dre zhes bya ba gang la bgyi //",
    "NG0119:450": "gsang ba'i bdag pos bstan du gsol //",
    "NG0119:451": "gsang ba'i bdag pos gsungs pa //",
    "NG0119:452": "kye sems dpa' chen po nyon cig /",
    "NG0119:453": "ya ma dam sri la sogs pa //",
    "NG0119:454": "ma rtogs log pa'i 'dre yin kyang *//",
    "NG0119:455": "gang gis rtogs pa de yi lha //",
    "NG0119:456": "sangs rgyas byang chub sems dpa' yang *//",
    "NG0119:457": "rtogs pa rnams kyi lha yin te //",
    "NG0119:458": "gang gis ma rtogs de yi 'dre //",
    "NG0119:459": "chos nyid rang gi ngo bo la //",
    "NG0119:460": "rtogs dang ma rtogs gnyis su med //",
    "NG0119:461": "ces gsungs so //",
    "NG0119:462": "yang gsol pa /",
    "NG0119:463": "kye kye gsang ba'i bdag po lags //",
    "NG0119:464": "'khor 'das gnyis kyi thog mtha' gang *//",
    "NG0119:465": "gsang ba'i bdag pos bstan du gsol //",
    "NG0119:466": "gsang ba'i bdag pos gsungs pa /",
    "NG0119:467": "kye kye sems dpa' chen po nyon cig /",
    "NG0119:468": "ci bzhin pa la thog mtha' med //",
    "NG0119:469": "'khor ba la ni thog mtha' med //",
    "NG0119:470": "mya ngan 'das la thog mtha' med //",
    "NG0119:471": "ma rig 'khrul pa log pa dang *//",
    "NG0119:472": "rang byung ye shes shar ba dang *//",
    "NG0119:473": "'khor 'das gnyis kyi thog mthar gcig /",
    "NG0119:474": "ces gsungs so //",
    "NG0119:475": "yang 'byed 'phrul gyi lde mig las /",
    "NG0119:476": "gnad bsdu ba'i le'u ste drug pa'o //",
    "NG0119:478": "// yang gsol pa /",
    "NG0119:479": "kye kye gsang ba'i bdag po lags //",
    "NG0119:480": "snang ba rkyen gyi yan lag gis //",
    "NG0119:481": "gang dang gang gi rgyu rkyen byed //",
    "NG0119:482": "gsang ba'i bdag pos bstan du gsol //",
    "NG0119:483": "gsang ba'i bdag pos gsungs pa //",
    "NG0119:484": "kye sems dpa' chen po nyon cig /",
    "NG0119:485": "snang ba rten 'brel 'khor lo gnyis //",
    "NG0119:486": "bla ma'i gdams ngag dran tsam na //",
    "NG0119:487": "rang byung ye shes rgyu rkyen byed //",
    "NG0119:488": "rang byung ye shes chen po des //",
    "NG0119:489": "rtogs pa mngon du gyur pa yis //",
    "NG0119:490": "bde chen chos sku'i rgyu rkyen byed //",
    "NG0119:491": "bla ma'i gdams ngag ma dran na //",
    "NG0119:492": "ma rig 'khrul pa'i rgyu rkyen byed //",
    "NG0119:493": "ma rig pa yi 'khrul rtog gis //",
    "NG0119:494": "khams gsum 'khor ba'i rgyu rkyen byed //",
    "NG0119:495": "chos nyid rang gi ngo bo la //",
    "NG0119:496": "rtogs dang ma rtogs khyad par las //",
    "NG0119:497": "sangs rgyas sems can gnyis su med //",
    "NG0119:498": "ces gsungasaso //",
    "NG0119:499": "yang 'byed 'phrul gyi lde mig las /",
    "NG0119:500": "snang ba rkyen gyi yan lag bstan pa'i le'u ste bdun pa'o //",
    "NG0119:502": "// yang gsol pa /",
    "NG0119:503": "kye kye gsang ba'i bdag po lags //",
    "NG0119:504": "dran pa rgyun gyi theg pa yis //",
    "NG0119:505": "gang la @#//",
    "NG0119:506": "ci ltar bsdam par bya //",
    "NG0119:507": "gsang ba'i bdag pos bstan du gsol //",
    "NG0119:508": "gsang ba'i bdag pos gsungs pa /",
    "NG0119:509": "kye sems dpa' chen po nyon cig /",
    "NG0119:510": "lta bas rtogs par byed dus su //",
    "NG0119:511": "bla ma'i gdams ngag dran byas nas //",
    "NG0119:512": "rang byung ye shes gsal 'phang bstod //",
    "NG0119:513": "bsgom pa nyams su len dus su //",
    "NG0119:514": "lta ba'i srog dang ma bral bar //",
    "NG0119:515": "de yi rlan dang ldan par bya //",
    "NG0119:516": "mar me 'bar ba'i rtse mo'am //",
    "NG0119:517": "chu bo 'bab pa'i rgyun bzhin du //",
    "NG0119:518": "ting 'dzin 'byung 'jug med pa yi //",
    "NG0119:519": "rgyun mi chad pa'i bsam gtan bya //",
    "NG0119:520": "rjes shes pa yi dus nyid du //",
    "NG0119:521": "blta bsgom grogs dang ldan pa yis //",
    "NG0119:522": "dran pa'i thag pas gdags par bya //",
    "NG0119:523": "zhes gsungs so //",
    "NG0119:524": "yang 'byed 'phrul gyi lde mig las /",
    "NG0119:525": "dran pa rgyun gyi yan lag bstan pa'i le'u ste brgyad pa'o //",
    "NG0119:527": "// yang gsol pa /",
    "NG0119:528": "kye kye gsang ba'i bdag po lags //",
    "NG0119:529": "drod rtags tshad kyi yan lag gang *//",
    "NG0119:530": "gsang ba'i bdag pos bstan du gsol //",
    "NG0119:531": "gsang ba'i bdag pos gsungs pa //",
    "NG0119:532": "kye sems dpa' chen po nyon cig /",
    "NG0119:533": "rtags ni rnam pa bzhi yin te //",
    "NG0119:534": "chu bo dag las brgal ba dang *//",
    "NG0119:535": "rdzing chen dag la khrus byed dang *//",
    "NG0119:536": "gzhan gyis bum pas khrus byed rnams //",
    "NG0119:537": "bag chags sbyangs pa'i snga ltas yin //",
    "NG0119:538": "mas yar gyen du 'gro ba dang *//",
    "NG0119:539": "rin chen skas la 'dzeg pa dang *//",
    "NG0119:540": "phal pa'i skas la 'dzeg pa ni //",
    "NG0119:541": "sa rnams bgrod pa'i snga ltas yin //",
    "NG0119:542": "tog dkar rtse la phyin pa dang *//",
    "NG0119:543": "ri bo'i rtse la 'dug pa dang *//",
    "NG0119:544": "nyi zla gdan la bting ba ni //",
    "NG0119:545": "sa rnams non pa'i snga ltas yin //",
    "NG0119:546": "gnyid kyi rtog pa choms pa dang *//",
    "NG0119:547": "shig dang srin bu med pa dang *//",
    "NG0119:548": "khams kyi zas dang bral mod kyang *//",
    "NG0119:549": "dbang po'i gzi mdangs mi nyams shing *//",
    "NG0119:550": "gang la zhen chags mi skye na //",
    "NG0119:551": "nang rtags phyi ru byung ba yin //",
    "NG0119:552": "snga rtags de dag byung ba yang *//",
    "NG0119:553": "re ba ma bskyed shugs las byung *//",
    "NG0119:554": "ting 'dzin tshad du brtan pa ni //",
    "NG0119:555": "mtshan mar g.yo ba med pa ni //",
    "NG0119:556": "rgya mtsho'i gting gi chu bzhin no //",
    "NG0119:557": "rnam rtog g.yo ba mi 'byung ba //",
    "NG0119:558": "skyes bu snying phyung lta bu'o //",
    "NG0119:559": "ting 'dzin brtan par gyur pa ni //",
    "NG0119:560": "rus sbal 'khar gzhong bcug pa 'dra //",
    "NG0119:561": "rnal 'byor nyams kyi drod bstan pa //",
    "NG0119:562": "phyi dang nang dang gsang ba'o //",
    "NG0119:563": "lus kyang ras bal 'dab ma'am //",
    "NG0119:564": "shing bal 'dab ma bzhin 'gyur te //",
    "NG0119:565": "shin tu yang zhing yod mi tshor //",
    "NG0119:566": "'gro na g.yang sar lhung snyam byed //",
    "NG0119:567": "de ni phyi yi drod du bstan //",
    "NG0119:568": "phyi nang rgyu ba'i dbugs dag kyang *//",
    "NG0119:569": "rgyu bar rang gis ma tshor na //",
    "NG0119:570": "de ni nang gi drod du bstan //",
    "NG0119:571": "dper na rig ma'i 'dod chags bzhin //",
    "NG0119:572": "brjod du med pa'i bde ba gcig /",
    "NG0119:573": "bags kyi nyams su myong bar 'gyur //",
    "NG0119:574": "de ni gsang ba'i drod du bstan //",
    "NG0119:575": "zhes gsungs so //",
    "NG0119:576": "yang 'byed 'phrul gyi lde mig las /",
    "NG0119:577": "drod rtags yan lag gi le'u ste dgu pa'o //",
    "NG0119:579": "// yang gsol pa /",
    "NG0119:580": "kye kye @#//",
    "NG0119:581": "gsang ba'i bdag po lags //",
    "NG0119:582": "chos nyid don gyi ngo bo de //",
    "NG0119:583": "gang gi ngo bor nges pa lags //",
    "NG0119:584": "gsang ba'i bdag pos bstan du gsol //",
    "NG0119:585": "gsang ba'i bdag pos gsungs pa /",
    "NG0119:586": "kye sems dpa' chen po nyon cig /",
    "NG0119:587": "chos nyid don gyi ngo bo de //",
    "NG0119:588": "ye nas rang la yod par nges //",
    "NG0119:589": "rang bzhin lhun gyis grub par nges //",
    "NG0119:590": "dus gsum 'dus ma byas par nges //",
    "NG0119:591": "'pho zhing 'gyur ba med par nges //",
    "NG0119:592": "skye zhing 'gag pa med par nges //",
    "NG0119:593": "gnyen pos gzhig tu med par nges //",
    "NG0119:594": "shes shing rig pa'i ngo bor nges //",
    "NG0119:595": "snang tshul cir yang snang bar nges /",
    "NG0119:596": "yin tshul nges pa med par nges //",
    "NG0119:597": "rgya chad phyogs lhung med par nges //",
    "NG0119:598": "kun bral ci ma spangs par nges //",
    "NG0119:599": "kun gyi 'byung gnas yin par nges //",
    "NG0119:600": "don la gol ba med par nges //",
    "NG0119:601": "lta ba ngos gzung med par nges //",
    "NG0119:602": "sgom pa dmigs gtad med par nges //",
    "NG0119:603": "spyod pa blang dor med par nges //",
    "NG0119:604": "'bras bu spang thob med par nges //",
    "NG0119:605": "nyams su len du med par nges //",
    "NG0119:606": "dam tshig bsrung du med par nges //",
    "NG0119:607": "phrin las btsal du med par nges //",
    "NG0119:608": "sa la sbyang du med par nges /",
    "NG0119:609": "kye sems dpa' chen po nyon cig /",
    "NG0119:610": "cir snang cir srid thams cad kun //",
    "NG0119:611": "byang chub sems kyi snang ba ste //",
    "NG0119:612": "sems las ma gtogs chos gzhan med //",
    "NG0119:613": "cir ltar snang ba'i chos rnams kun //",
    "NG0119:614": "byung yang byang chub sems las byung *//",
    "NG0119:615": "byas kyang byang chub sems kyis byas //",
    "NG0119:616": "snang yang byang chub sems la snang *//",
    "NG0119:617": "'dus kyang byang chub sems su 'dus //",
    "NG0119:618": "rdzogs kyang byang chub sems la rdzogs //",
    "NG0119:619": "yin kyang byang chub sems nyid yin //",
    "NG0119:620": "byang chub sems kyi chos nyid de //",
    "NG0119:621": "snang ba med par kun la khyab //",
    "NG0119:622": "btsal ba med par lhun gyis grub //",
    "NG0119:623": "bgrod pa med par sa rnams non //",
    "NG0119:624": "byas pa med par las rnams zin //",
    "NG0119:625": "zhes gsungs so //",
    "NG0119:626": "yang 'byed 'phrul gyi lde mig las /",
    "NG0119:627": "nges pa don gyi yan lag bstan pa'i le'u ste bcu pa'o //",
    "NG0119:629": "// yang gsol pa /",
    "NG0119:630": "kye kye gsang ba'i bdag po lags /",
    "NG0119:631": "byang chub sems kyi chos nyid de //",
    "NG0119:632": "mthun pa'i dpe yis ma mtshon na //",
    "NG0119:633": "don gyi ngo bo rtogs mi 'gyur //",
    "NG0119:634": "de la mthun dpe rtogs mi 'gyur //",
    "NG0119:635": "de la mthun dpe ci ltar lags //",
    "NG0119:636": "gsang ba'i bdag pos bstan du gsol //",
    "NG0119:637": "gsang ba'i bdag pos gsungs pa /",
    "NG0119:638": "kye sems dpa' chen po nyon cig /",
    "NG0119:639": "byang chub sems kyi mthun dpe ni //",
    "NG0119:640": "nam mkha' rdo rje rin po che //",
    "NG0119:641": "rgya mtsho dang ni ri bo ste //",
    "NG0119:642": "brda' btags ming la nges pa med //",
    "NG0119:643": "nam mkha'i dpe yang ma nges te //",
    "NG0119:644": "dpe yang don du 'gro ba yod //",
    "NG0119:645": "'byung ba nam mkha'i dpe yin te //",
    "NG0119:646": "chos nyid nam mkha'i don du 'gro //",
    "NG0119:647": "rgya mtsho dpe yang ma nges te //",
    "NG0119:648": "'byung ba'i rgya mtsho dpe yin te //",
    "NG0119:649": "chos nyid rgya mtsho'i don du 'gro //",
    "NG0119:650": "nor bu'i dpe yang ma nges te //",
    "NG0119:651": "'jig rten nor bu'i dpe yin te //",
    "NG0119:652": "chos nyid nor bu'i don du 'gro //",
    "NG0119:653": "rdo @#//",
    "NG0119:654": "rje'i dpe yang ma nges te //",
    "NG0119:655": "rdo rje pha lam dpe yin kyang *//",
    "NG0119:656": "sems nyid rdo rje'i don du 'gro //",
    "NG0119:657": "phyag mtshan rdo rje rtags su 'gro //",
    "NG0119:658": "btags pa'i ming gi rdo rje ni //",
    "NG0119:659": "de yi lung du bstan pa min //",
    "NG0119:660": "ri bo'i dpe ni yang ma nges //",
    "NG0119:661": "'byung ba'i ri bo dpe yin te //",
    "NG0119:662": "chos nyid ri bo'i don du 'gro //",
    "NG0119:663": "dper na nam mkha'i mtshan nyid ni //",
    "NG0119:664": "pho mo ma yin ma ning min //",
    "NG0119:665": "kha dog ma yin dbyibs ma yin //",
    "NG0119:666": "phyogs bzhi dbus dang bla 'og min //",
    "NG0119:667": "phyi nang ma yin snang mun min //",
    "NG0119:668": "gcig pa ma yin tha dad med //",
    "NG0119:669": "skye 'gag med cing 'phel 'grib med //",
    "NG0119:670": "snang ba med par kun la khyab //",
    "NG0119:671": "dus gsum 'dus ma byas pa yin //",
    "NG0119:672": "med pa yod pas 'gog mi byed //",
    "NG0119:673": "thams cad kun gyi gzhi ma yin //",
    "NG0119:674": "byang chub sems kyang dpe dang mtshungs //",
    "NG0119:675": "kun nas 'dra ba'i dpe med pas //",
    "NG0119:676": "phyogs cha 'dra ba'i dpe ru blangs //",
    "NG0119:677": "nam mkha' rig med stong pa yin //",
    "NG0119:678": "sems ni rig bcas stong pa ste //",
    "NG0119:679": "don la khyad par shin tu che //",
    "NG0119:680": "rdo rje dpe ru bstan pa yang *//",
    "NG0119:681": "dus gsum 'pho 'gyur med pa dang *//",
    "NG0119:682": "gnyen pos bshig par dka' ba yin //",
    "NG0119:683": "byang chub sems kyang de dang mtshungs //",
    "NG0119:684": "de yang phyogs cha 'dra ba'i dpe //",
    "NG0119:685": "thams cad kun tu mi 'dra ste //",
    "NG0119:686": "khyi lud lan tshwa ra gzhob rkyen //",
    "NG0119:687": "'dus shing shin tu 'jig par sla //",
    "NG0119:688": "byang chub sems la 'jig rkyen med //",
    "NG0119:689": "de phyir don la khyad par che //",
    "NG0119:690": "rgya mtsho dpe ru blangs pa yang *//",
    "NG0119:691": "dper na rgya mtsho chen po las //",
    "NG0119:692": "chu bran rnam pa mang po yang *//",
    "NG0119:693": "byung yang rgya mtsho nyid las byung *//",
    "NG0119:694": "byung yang rgya mtsho 'grib pa med //",
    "NG0119:695": "'dus yang rgya mtsho nyid du 'dus //",
    "NG0119:696": "'dus kyang de la 'phel ba med //",
    "NG0119:697": "de bzhin byang chub sems nyid la //",
    "NG0119:698": "chos rnams sna tshogs byung ba yang *//",
    "NG0119:699": "byung yang byang chub sems las byung *//",
    "NG0119:700": "byung yang byang chub sems la 'grib pa med //",
    "NG0119:701": "'dus kyang byang chub sems su 'dus //",
    "NG0119:702": "'dus kyang byang chub sems la 'phel ba med //",
    "NG0119:703": "de yang phyogs cha 'dra ba'i dpe //",
    "NG0119:704": "dper na rgya mtsho chen po ni //",
    "NG0119:705": "bskal pa'i cha 'gyur byung tsam na //",
    "NG0119:706": "rgya mtsho gting nas bskam par 'gyur //",
    "NG0119:707": "byang chub sems kyi chos nyid ni //",
    "NG0119:708": "bskal par dkrugs kyang med mi 'gyur //",
    "NG0119:709": "de phyir mi mthun khyad par che //",
    "NG0119:710": "nor bu dpe ru blangs pa yang *//",
    "NG0119:711": "dgos 'dod zad med de las byung 'gyur kyang *//",
    "NG0119:712": "'dam gyis g.yogs nas snang mi nus //",
    "NG0119:713": "legs par byi dor byas tsam na //",
    "NG0119:714": "dgos 'dod re ba zad med 'byung *//",
    "NG0119:715": "byang chub sems kyi chos sku la //",
    "NG0119:716": "che ba'i yon tan 'byung mod kyang *//",
    "NG0119:717": "rnam rtog mtshan mas bsgribs tsam na //",
    "NG0119:718": "che ba'i yon tan 'byung mi nus //",
    "NG0119:719": "rang byung ye shes chen po yin //",
    "NG0119:720": "sems kyi by-i dor legs byas nas //",
    "NG0119:721": "rnam rtog ye shes langs tsam na //",
    "NG0119:722": "che ba'i yon tan zad med 'gyur //",
    "NG0119:723": "de yang phyogs cha 'dra ba'i dpe //",
    "NG0119:724": "thams cad kun tu mi 'dra @#//",
    "NG0119:725": "ste //",
    "NG0119:726": "de bzhin nor bu rin chen la //",
    "NG0119:727": "'jig rten dgos 'dod 'byung mod kyang *//",
    "NG0119:728": "sangs rgyas che yon 'byung mi srid //",
    "NG0119:729": "sems nyid yid bzhin nor bu la //",
    "NG0119:730": "sangs rgyas che yon rgyun chad med //",
    "NG0119:731": "don la khyad par shin tu che //",
    "NG0119:732": "ri bo dpe ru bstan pa yang *//",
    "NG0119:733": "ri bo mi 'gyur brtan pa bzhin //",
    "NG0119:734": "byang chub sems kyang 'gyur ba med //",
    "NG0119:735": "de yang phyogs cha 'dra ba'i dpe //",
    "NG0119:736": "thams cad kun tu mi 'dra ste //",
    "NG0119:737": "ri bo shin tu brtan pa yang *//",
    "NG0119:738": "bskal pa'i rlung gis 'jig par 'gyur //",
    "NG0119:739": "byang chub sems kyi chos nyid ni //",
    "NG0119:740": "dus gsum 'gyur ba med par gnas //",
    "NG0119:741": "zhes gsungs so //",
    "NG0119:742": "yang gsol pa /",
    "NG0119:743": "kye kye gsang ba'i bdag po lags //",
    "NG0119:744": "chos tsam mtshan mar snang ba dang *//",
    "NG0119:745": "chos nyid rang gi ngo bo gnyis //",
    "NG0119:746": "de yi mthun dpe ci ltar lags //",
    "NG0119:747": "gsang ba'i bdag pos bstan du gsol //",
    "NG0119:748": "gsang ba'i bdag pos gsungs pa //",
    "NG0119:749": "kye sems dpa' chen po nyon cig /",
    "NG0119:750": "dung mthong dung la bltas dus su //",
    "NG0119:751": "dung gi dkar po 'dzin pa las //",
    "NG0119:752": "gser 'dzin ser po skye mi srid //",
    "NG0119:753": "gser mthong gser la bltas dus su //",
    "NG0119:754": "gser gyi ser po 'dzin pa las //",
    "NG0119:755": "dung gi dkar po 'dzin mi srid //",
    "NG0119:756": "ma rig 'khrul pa shar tsam na //",
    "NG0119:757": "chos can mtshan mar 'dzin pa las //",
    "NG0119:758": "chos nyid zab mo rtogs mi srid //",
    "NG0119:759": "lhag mthong shes rab shar tsam na //",
    "NG0119:760": "chos nyid zab mo rtogs pa las //",
    "NG0119:761": "chos can mtshan mar 'dzin mi srid //",
    "NG0119:762": "ces gsungs so //",
    "NG0119:763": "yang gsol pa /",
    "NG0119:764": "kye kye gsang ba'i bdag po lags //",
    "NG0119:765": "kun gzhi zhes ni gang la bgyi //",
    "NG0119:766": "de yi mthun dpe ci ltar lags //",
    "NG0119:767": "ci ltar sems can thams cad la //",
    "NG0119:768": "chos skus khyab par gnas pa la //",
    "NG0119:769": "de la kun gzhi zhes bgyi'am //",
    "NG0119:770": "ma rig 'khrul par gnas pa la //",
    "NG0119:771": "de la kun gzhi zhes bgyi'am //",
    "NG0119:772": "'on te de dag 'dres la bgyi //",
    "NG0119:773": "gsang ba'i bdag pos bstan du gsol //",
    "NG0119:774": "gsang ba'i bdag pos gsungs pa //",
    "NG0119:775": "kye sems dpa' chen po nyon cig /",
    "NG0119:776": "kun gzhi kun gzhi zhes bgyi ba //",
    "NG0119:777": "thams cad kun gyi gzhir gyur pas //",
    "NG0119:778": "de phyir kun gzhi ming du btags //",
    "NG0119:779": "dper na sa la rnyog mi zer //",
    "NG0119:780": "de bzhin chu la rnyog mi zer //",
    "NG0119:781": "sa chu 'dres la rnyog mar btags //",
    "NG0119:782": "de bzhin sems can thams cad la //",
    "NG0119:783": "chos skus khyab par gnas pa la //",
    "NG0119:784": "de la kun gzhir ming ma btags //",
    "NG0119:785": "rnam rtog mtshan mar gnas pa la //",
    "NG0119:786": "de la kun gzhir ming ma btags //",
    "NG0119:787": "chos sku chu dang 'dra ba la //",
    "NG0119:788": "bag chags sa 'dras bslad pa la //",
    "NG0119:789": "kun gzhi zhes ni ming du btags //",
    "NG0119:790": "zhes gsungs so //",
    "NG0119:791": "yang gsol pa /",
    "NG0119:792": "kye kye gsang ba'i bdag po lags //",
    "NG0119:793": "chos sku dri med yod sa na //",
    "NG0119:794": "kun gzhi'i rnam shes yod dam med //",
    "NG0119:795": "kun gzhi'i rnam shes yod sa na //",
    "NG0119:796": "chos sku dri med yod dam med //",
    "NG0119:797": "gsang ba'i bdag pos bstan du gsol //",
    "NG0119:798": "gsang ba'i @#//",
    "NG0119:799": "bdag pos gsungs pa /",
    "NG0119:800": "kye sems dpa' chen po nyon cig /",
    "NG0119:801": "dper na dung nyid yod pa na //",
    "NG0119:802": "de bzhin dkar po yod par nges //",
    "NG0119:803": "de bzhin dkar po yod sa na //",
    "NG0119:804": "dung nyid yod par nges pa med //",
    "NG0119:805": "kun gzhi'i rnam shes yod sa na //",
    "NG0119:806": "kun gzhi chos kyi sku yang yod //",
    "NG0119:807": "chos sku dri med yod sa na //",
    "NG0119:808": "kun gzhi'i rnam shes yod ma yin //",
    "NG0119:809": "rnam dag de bzhin gshegs pa la //",
    "NG0119:810": "kun gzhi'i ming yang mi grag go //",
    "NG0119:811": "zhes gsungs so //",
    "NG0119:812": "yang gsol pa /",
    "NG0119:813": "kye kye gsang ba'i bdag po lags //",
    "NG0119:814": "chos kyi sku dang kun gzhi gnyis //",
    "NG0119:815": "gang gis gang la khyab pa lags //",
    "NG0119:816": "gsang ba'i bdag pos bstan du gsol //",
    "NG0119:817": "gsang ba'i bdag pos gsungs pa /",
    "NG0119:818": "kye sems dpa' chen po nyon cig /",
    "NG0119:819": "dkar pos dung la khyab mod kyang *//",
    "NG0119:820": "dung gis dkar la khyab pa med //",
    "NG0119:821": "chos skus kun gzhi la khyab kyang *//",
    "NG0119:822": "kun gzhis chos skur khyab pa med //",
    "NG0119:823": "ces gsungs so //",
    "NG0119:824": "yang gsol pa /",
    "NG0119:825": "kye kye gsang ba'i bdag po lags //",
    "NG0119:826": "chos kyi sku dang kun gzhi gnyis //",
    "NG0119:827": "gcig ldog gcig gi ldog mi ldog /",
    "NG0119:828": "gsang ba'i bdag pos bstan du gsol //",
    "NG0119:829": "gsang ba'i bdag pos gsungs pa /",
    "NG0119:830": "kye sems dpa' chen po nyon cig /",
    "NG0119:831": "dper na dkar po log tsam na //",
    "NG0119:832": "de bzhin dung yang log par 'gyur //",
    "NG0119:833": "dung log tsam na dkar mi ldog /",
    "NG0119:834": "chos sku log pas kun gzhi ldog /",
    "NG0119:835": "kun gzhi'i rnam shes log gyur pas //",
    "NG0119:836": "de bzhin chos sku ldog mi 'gyur //",
    "NG0119:837": "zhes gsungs so //",
    "NG0119:838": "yang gsol pa /",
    "NG0119:839": "kye kye gsang ba'i bdag po lags //",
    "NG0119:840": "rnam rtog gnyen pos bcos mi bcos //",
    "NG0119:841": "gsang ba'i bdag pos bstan du gsol //",
    "NG0119:842": "gsang ba'i bdag pos gsungs pa //",
    "NG0119:843": "kye sems dpa' chen po nyon cig /",
    "NG0119:844": "ci ltar grong gang byis pa dag /",
    "NG0119:845": "sprin 'dus pa yi phung po la //",
    "NG0119:846": "kha yi dbugs kyis dngas par 'dod //",
    "NG0119:847": "'byung chen rlung gis ma gtor na //",
    "NG0119:848": "de nyid dengs par ga la 'gyur //",
    "NG0119:849": "de bzhin rnal 'byor byis pa'i blos //",
    "NG0119:850": "gzung 'dzin rnam rtog sprin 'dra ba //",
    "NG0119:851": "mi rtog gnyen pos dengs par 'dod //",
    "NG0119:852": "rnam rtog ye shes ma shar na //",
    "NG0119:853": "mi rtog gnyen pos gtan mi zhi //",
    "NG0119:854": "zhes gsungs so //",
    "NG0119:855": "yang 'byed 'phrul gyi lde mig las /",
    "NG0119:856": "mtshon dpe'i yan lag bstan pa'i le'u ste bcu gcig pa'o //",
    "NG0119:858": "// yang gsol pa /",
    "NG0119:859": "kye kye gsang ba'i bdag po lags //",
    "NG0119:860": "rdzogs chen spyod pa'i rnal 'byor pas //",
    "NG0119:861": "don nyid gtan la ci ltar dbab //",
    "NG0119:862": "gsang ba'i bdag pos bstan du gsol //",
    "NG0119:863": "gsang ba'i bdag pos gsungs pa /",
    "NG0119:864": "kye sems dpa' chen po nyon cig /",
    "NG0119:865": "rdzogs chen spyod pa'i rnal 'byor pas //",
    "NG0119:866": "lta sgom spyod 'bras la sogs pa //",
    "NG0119:867": "de dag gtan la dbab par bya //",
    "NG0119:868": "lta ba gtan la phab nas ni //",
    "NG0119:869": "gdeng dang yid ches ldan par bya //",
    "NG0119:870": "sgom pa gtan la phab nas ni //",
    "NG0119:871": "blo dngos sems kyis zhun 'thar bya //",
    "NG0119:872": "spyod pa",
    "NG0119:874": "[(]25[)]@#// gtan la phab nas ni //",
    "NG0119:875": "gang la thogs pa med par spyod //",
    "NG0119:876": "'bras bu gtan la phab nas ni //",
    "NG0119:877": "rdzogs chen lhun grub rtsol ba yang *//",
    "NG0119:878": "rtogs par byed pa'i lta ba ni //",
    "NG0119:879": "rin chen gter khungs rnyed pa 'dra //",
    "NG0119:880": "nyams su blangs pa'i sgom pa ni //",
    "NG0119:881": "rin chen zhun khu bzhus pa 'dra //",
    "NG0119:882": "ting 'dzin nyams kyi man ngag ni //",
    "NG0119:883": "zhun gyi drod tshad snyoms pa 'dra //",
    "NG0119:884": "mngon du gyur pa'i 'bras bu ni //",
    "NG0119:885": "rin chen yang zhun sbram bu 'dra //",
    "NG0119:886": "rnal 'byor pa yi spyod pa ni //",
    "NG0119:887": "glang chen rgya mtshor 'jug pa 'dra //",
    "NG0119:888": "lta ba gtan la ma phebs na //",
    "NG0119:889": "tshong pa lam rgyus med pa 'dra //",
    "NG0119:890": "sgom pa gtan la ma phebs na //",
    "NG0119:891": "lag rdum brag la 'dzegs pa 'dra //",
    "NG0119:892": "spyod pa gtan la ma phebs na //",
    "NG0119:893": "don gnyer the tshom za ba 'dra //",
    "NG0119:894": "'bras bu gtan la ma phebs na //",
    "NG0119:895": "sgo nga rul pa'i bye'u phrug 'dra //",
    "NG0119:896": "lta ba gtan la phebs tsam na //",
    "NG0119:897": "gang la yang ni rtog mi skye //",
    "NG0119:898": "sgom pa gtan la phebs tsam na //",
    "NG0119:899": "blo dngos mi 'bral tha dad med //",
    "NG0119:900": "spyod pa gtan la phebs tsam na //",
    "NG0119:901": "re dang dogs pa'i blo mi skye //",
    "NG0119:902": "'bras bu gtan la phebs tsam na //",
    "NG0119:903": "rang rig sems kyi snying po de //",
    "NG0119:904": "rtsol zhing bsgrub pa'i nad dang bral //",
    "NG0119:905": "gang la rtog pa mi skye na //",
    "NG0119:906": "lta ba khyung chen lding ba yin //",
    "NG0119:907": "rtogs pa'i ngang la ma yengs na //",
    "NG0119:908": "sgom pa gser phur btab pa bzhin //",
    "NG0119:909": "gang la blang dor mi byed na //",
    "NG0119:910": "spyod pa glang chen chur zhugs yin //",
    "NG0119:911": "gang la zhen chags mi skye na //",
    "NG0119:912": "nang rtags phyi ru byung ba yin //",
    "NG0119:913": "rtogs la brten nas lam gyi bar chad sel //",
    "NG0119:914": "rang gi sems la gsog med na //",
    "NG0119:915": "dam tshig shel sgong phyis pa yin //",
    "NG0119:916": "zhes gsungs so //",
    "NG0119:917": "yang 'byed 'phrul gyi lde mig las /",
    "NG0119:918": "don dam gtan la dbab pa'i le'u ste bcu gnyis pa'o //",
    "NG0119:920": "// yang gsol pa /",
    "NG0119:921": "kye kye gsang ba'i bdag po lags //",
    "NG0119:922": "gnas pa tshad kyi yan lag gis //",
    "NG0119:923": "ting 'dzin don la ci ltar bsgom //",
    "NG0119:924": "gsang ba'i bdag pos bstan du gsol //",
    "NG0119:925": "gsang ba'i bdag pos gsungs pa /",
    "NG0119:926": "kye sems dpa' chen po nyon cig /",
    "NG0119:927": "gnas pa'i ting 'dzin tshad bstan pa /",
    "NG0119:928": "rab dang 'bring dang tha ma'o //",
    "NG0119:929": "rab kyis dngos po lta bur zin //",
    "NG0119:930": "'bring gis nyin par lta bur zin //",
    "NG0119:931": "tha mas zin pa'i tshad bstan pa //",
    "NG0119:932": "nam langs nyi ma shar ba dang *//",
    "NG0119:933": "nyi nub mun pas ma non pa //",
    "NG0119:934": "de lta bu yis tshad du phyo+in //",
    "NG0119:935": "rab kyi tshad du phyin pa la //",
    "NG0119:936": "gdams ngag myur du dbog par bya //",
    "NG0119:937": "ting 'dzin rab la lung bstan pa //",
    "NG0119:938": "gser ri g.yu yis brgyan pa 'dra //",
    "NG0119:939": "ye shes gsal la gdugs brdal 'dra //",
    "NG0119:940": "rdo rje sems dpar de ma thag / sangs rgyas kun gyi snying por 'gyur //",
    "NG0119:941": "rnal 'byor dbang phyug chen po yin //",
    "NG0119:942": "'bring gi don du gyur pa la //",
    "NG0119:943": "khams dang sbyar la gdams pa dbog /",
    "NG0119:944": "yang nas yang du bstan du gzhug /",
    "NG0119:945": "goms dang rab kyi tshad du 'gro //",
    "NG0119:946": "ting 'dzin @#//",
    "NG0119:947": "'bring la lung bstan pa //",
    "NG0119:948": "rin chen gser gling phyin pa 'dra //",
    "NG0119:949": "ting 'dzin tha mar gyur pa la //",
    "NG0119:950": "lung bstan gdams ngag dbog na ni //",
    "NG0119:951": "gser gyi nyag thag zin pa 'dra //",
    "NG0119:952": "'dren pa'i gnas su nyam mi nga *//",
    "NG0119:953": "de ni rjes 'jug rnal 'byor de //",
    "NG0119:954": "gong nas gong du brtol bar 'gro //",
    "NG0119:955": "ting 'dzin rtsal gsum ma rdzogs par //",
    "NG0119:956": "lung bstan gang du rdzogs byed pa //",
    "NG0119:957": "kha med bza' bcas tshol ba 'dra //",
    "NG0119:958": "shes rab ting 'dzin ma rdzogs par //",
    "NG0119:959": "sangs rgyas yin zhes khas len pa //",
    "NG0119:960": "nor bus rgyal por khas len 'dra //",
    "NG0119:961": "snying po'i don dam ma shes par //",
    "NG0119:962": "rdzogs chen a tir khas len pa //",
    "NG0119:963": "rang la med pa'i nor rnams ni //",
    "NG0119:964": "de la yid smon 'dings pa 'dra //",
    "NG0119:965": "shes rab ting 'dzin mi ldan par //",
    "NG0119:966": "rnal 'byor yin zhes khas len pa //",
    "NG0119:967": "bye'u phrug g.yang la btang ba 'dra //",
    "NG0119:968": "lha srin drag po'i srog 'phrog pa //",
    "NG0119:969": "srog gi sgo lcags mi shes par //",
    "NG0119:970": "drag po'i las spyod byed pa yang *//",
    "NG0119:971": "sprin med mkha' la char sdod 'dra //",
    "NG0119:972": "ting 'dzin tshad dang mi ldan zhing *//",
    "NG0119:973": "bla ma'i gdams ngag ma dran na //",
    "NG0119:974": "thos pa mang po'i blo sbyangs kyang *//",
    "NG0119:975": "dmus long lag tu gser phyin 'dra //",
    "NG0119:976": "ser po'i phyogs tsam mi shes par //",
    "NG0119:977": "gser gyi ser po gang la rtogs //",
    "NG0119:978": "don gyi nyams bag rtogs mi nus //",
    "NG0119:979": "des na bla ma'i gdams ngag dang *//",
    "NG0119:980": "ting 'dzin thob pa shin tu gces //",
    "NG0119:981": "gdams pa 'bog pa dngos de la //",
    "NG0119:982": "tha ma'i tshad du phyin pa la //",
    "NG0119:983": "nyi ma'i dkyil 'khor bsam pa dang *//",
    "NG0119:984": "sbyor ba don du gnyer ba dang *//",
    "NG0119:985": "rtsa rlung thig le na tsha sogs //",
    "NG0119:986": "mkhas pas de la gdams ngag byin //",
    "NG0119:987": "tha ma'i tshad kyang med pa na //",
    "NG0119:988": "de la gdams ngag sbyin mi bya //",
    "NG0119:989": "ci ltar khyi la gser byin bzhin //",
    "NG0119:990": "rin chen snying po ngo mi shes //",
    "NG0119:991": "sgro skur mang po'i gnas su 'gyur //",
    "NG0119:992": "zhes gsungs so //",
    "NG0119:993": "yang 'byed 'phrul gyi lde mig las /",
    "NG0119:994": "gnas pa tshad kyi yan lag bstan pa'i le'u ste bcu gsum pa'o //",
    "NG0119:996": "// yang gsol pa /",
    "NG0119:997": "kye kye gsang ba'i bdag po lags //",
    "NG0119:998": "mi mthun skyon gyi yan lag ci //",
    "NG0119:999": "gsang ba'i bdag pos bstan du gsol //",
    "NG0119:1000": "gsang ba'i bdag pos gsungs pa /",
    "NG0119:1001": "kye sems dpa' chen po nyon cig /",
    "NG0119:1002": "mi mthun skyon gyi yan lag ni //",
    "NG0119:1003": "'khrul dang gol sgrib bying dang rgod //",
    "NG0119:1004": "bar chad lam gyi cho 'phrul lo //",
    "NG0119:1005": "zhes gsungs so //",
    "NG0119:1006": "yang gsol pa /",
    "NG0119:1007": "'khrul pa'i bye brag ci ltar lags //",
    "NG0119:1008": "gsang ba'i bdag pos bstan du gsol //",
    "NG0119:1009": "gsang ba'i bdag pos gsungs pa /",
    "NG0119:1010": "kye sems dpa' chen po nyon cig /",
    "NG0119:1011": "'khrul pa'i bye brag bstan pa ni //",
    "NG0119:1012": "gzhi dus rgyu rkyen ngo bo las //",
    "NG0119:1013": "dpe dang dbye ba yod lugs yun //",
    "NG0119:1014": "log pa'i yon tan ma log skyon //",
    "NG0119:1015": "'bras bu dag dang bcu gsum mo //",
    "NG0119:1016": "yang gsol pa /",
    "NG0119:1017": "kye kye gsang ba'i bdag po lags //",
    "NG0119:1018": "'khrul pa'i rnam par dbye ba'i don //",
    "NG0119:1019": "lnga gnyis gsum gyis bstan @#//",
    "NG0119:1020": "pa ste //",
    "NG0119:1021": "de don legs par bstan du gsol //",
    "NG0119:1022": "gsang ba'i bdag pos gsungs pa /",
    "NG0119:1023": "kye sems dpa' chen po nyon cig /",
    "NG0119:1024": "gzhi ni chos sku dri bcas yin //",
    "NG0119:1025": "dus ni thog med dus nas 'khrul //",
    "NG0119:1026": "ma rig 'khrul pa'i rgyu bstan pa //",
    "NG0119:1027": "lhan cig rkyes pa'i ma rig pa //",
    "NG0119:1028": "phyi nang rtogs pa'i rkyen gzhi dang *//",
    "NG0119:1029": "yul dus bskal pa gsum po ni //",
    "NG0119:1030": "ma rig 'khrul pa'i rgyu rkyen yin //",
    "NG0119:1031": "'khrul pa rang gi ngo bo ni //",
    "NG0119:1032": "nang du ngar 'dzin phra zhing rlaum //",
    "NG0119:1033": "phyir ni gzung 'dzin rtog pa rgyas //",
    "NG0119:1034": "de ni 'khrul pa'i ngo bo yin //",
    "NG0119:1035": "las kyi dge sdig rnam pa gnyis //",
    "NG0119:1036": "tho mi thag sbrul smig rgyu chu //",
    "NG0119:1037": "de ni ma rig 'khrul pa'i dpe //",
    "NG0119:1038": "dbye ba bzang 'khrul ngan 'khrul gnyis //",
    "NG0119:1039": "yod lugs rnam pa bzhi yin te //",
    "NG0119:1040": "bdag dang yul dang gnyis ka dang *//",
    "NG0119:1041": "'khrul pa rkyen la yod pa'o //",
    "NG0119:1042": "lung ldan rkyen dang ma phrad cing *//",
    "NG0119:1043": "lhag mthong shes rab ma shar na //",
    "NG0119:1044": "gtan du mi ldog 'khrul yang srid //",
    "NG0119:1045": "rkyen dang ma phrad bar du 'khrul //",
    "NG0119:1046": "'khrul pa log pa'i yon tan ni //",
    "NG0119:1047": "mya ngan 'das pa'i 'bras bu yin //",
    "NG0119:1048": "khams gsum 'khor ba ma log skyon //",
    "NG0119:1049": "'khrul pa'i 'bras bu bstan pa ni //",
    "NG0119:1050": "las kyi rgyu mthun 'gro drug yin //",
    "NG0119:1051": "de ni theg pa thun mong dbang *//",
    "NG0119:1052": "rdzogs chen a ti yo ga la //",
    "NG0119:1053": "'khrul pa skyon du che rgyu dang *//",
    "NG0119:1054": "ye shes rtsis su che rgyu med //",
    "NG0119:1055": "'khrul dang ma 'khrul gnyis ka yang *//",
    "NG0119:1056": "byang chub sems kyi ngo bor mnyam //",
    "NG0119:1057": "zhes gsungs so //",
    "NG0119:1058": "yang gsol pa /",
    "NG0119:1059": "kye kye gsang ba'i bdag po lags //",
    "NG0119:1060": "gol sgrib skyon du ci ltar 'gyur //",
    "NG0119:1061": "gsang ba'i bdag pos bstan du gsol //",
    "NG0119:1062": "gsang ba'i bdag pos gsungs pa /",
    "NG0119:1063": "kye sems dpa' chen po nyon cig /",
    "NG0119:1064": "dman pa'i theg pa brgyad po yis //",
    "NG0119:1065": "rang rang rtogs pa'i lta ba yis //",
    "NG0119:1066": "gong ma ma mthong bsgribs par 'gyur //",
    "NG0119:1067": "lus ngag yid kyi rtsol ba yis //",
    "NG0119:1068": "theg pa gong nas 'og tu gol //",
    "NG0119:1069": "bltas pas bsgribs la bsgoms pas 'khrul //",
    "NG0119:1070": "bsrungs pas nyams la btsal bas gol //",
    "NG0119:1071": "rdzogs chen a ti yo ga ni //",
    "NG0119:1072": "rig pa shar bas bsgrib tu med //",
    "NG0119:1073": "chos nyid bkol ba med pas gol sa med //",
    "NG0119:1074": "ces gsungs so //",
    "NG0119:1075": "yang gsol pa /",
    "NG0119:1076": "kye kye gsang ba'i bdag po lags //",
    "NG0119:1077": "bying rgod skyon du ci ltar 'gyur //",
    "NG0119:1078": "gsang ba'i bdag pos bstan du gsol //",
    "NG0119:1079": "gsang ba'i bdag pos gsungs pa /",
    "NG0119:1080": "kye sems dpa' chen po nyon cig /",
    "NG0119:1081": "dman pa'i theg pa thams cad la //",
    "NG0119:1082": "bying rgod ting 'dzin dgra yin te //",
    "NG0119:1083": "bying ba'i rgyu ni phra rags gnyis //",
    "NG0119:1084": "blong blong po dang mug mug po //",
    "NG0119:1085": "zing zing po dang long long po //",
    "NG0119:1086": "ngal dub gnyis kyis bying ba'i rgyu //",
    "NG0119:1087": "yul gyi bya ba rgod pa'i rgyu //",
    "NG0119:1088": "bying na rgod byed 'od la blta //",
    "NG0119:1089": "rgod na lhag mthong phur par brtod //",
    "NG0119:1090": "rdzogs chen a ti yo ga la //",
    "NG0119:1091": "bying rgod skyon du mi phye ste //",
    "NG0119:1092": "bying ba mi g.yo chos nyid ngang *//",
    "NG0119:1093": "rgod pa lhag @#//",
    "NG0119:1094": "mthong shes rab gsal /",
    "NG0119:1095": "chos nyid ngang du dbyer med mnyam //",
    "NG0119:1096": "zhes gsungs so //",
    "NG0119:1097": "yang gsol pa /",
    "NG0119:1098": "kye kye gsang ba'i bdag po lags //",
    "NG0119:1099": "yang dag lam du zhugs pa la //",
    "NG0119:1100": "bdud kyi cho 'phrul 'byung srid na //",
    "NG0119:1101": "bdud ni rnam pa du zhig yod //",
    "NG0119:1102": "bdud kyi cho 'phrul ci ltar ston //",
    "NG0119:1103": "zlog pa'i thabs ni ci ltar lags //",
    "NG0119:1104": "gsang ba'i bdag pos bstan du gsol //",
    "NG0119:1105": "gsang ba'i bdag pos gsungs pa //",
    "NG0119:1106": "kye sems dpa' chen po nyon cig /",
    "NG0119:1107": "bdud la rnam pa bzhi yod de //",
    "NG0119:1108": "nyon mongs bzhi dang ma rig 'khrul //",
    "NG0119:1109": "phyi rol rkyen dang bar chad lam //",
    "NG0119:1110": "nyon mongs bzhi yis rgyu byas nas //",
    "NG0119:1111": "ma rig 'khrul pa'i 'bras bu shar //",
    "NG0119:1112": "thams cad bzang ngan gnyis su brtags //",
    "NG0119:1113": "ngan la zhe sdang spang bar 'dod //",
    "NG0119:1114": "bzang la 'dod chags blang bar 'dod //",
    "NG0119:1115": "gnyis su phye bas gti mug byung *//",
    "NG0119:1116": "dug gsum nad kyi gcong skran zhugs //",
    "NG0119:1117": "de yis khams gsum gnas su 'khor //",
    "NG0119:1118": "bstan pa'i bar du gcod byed dang *//",
    "NG0119:1119": "'byung ba mi mthun rkyen gyi dgras //",
    "NG0119:1120": "phyi rol rkun gyi bdud du byed //",
    "NG0119:1121": "bar chad lam gyi bdud bstan pa //",
    "NG0119:1122": "dang po so so'i skye bo bskul //",
    "NG0119:1123": "bar du mi ma yin gyi gdon //",
    "NG0119:1124": "tha mar rang dang sder bcas 'khor //",
    "NG0119:1125": "bdud kyi spyod yul sna tshogs ston //",
    "NG0119:1126": "re dang dogs pa'i blo skyes nas //",
    "NG0119:1127": "bdud kyis bar du gcod par 'gyur //",
    "NG0119:1128": "yid ches gdeng ldan rnal 'byor pas //",
    "NG0119:1129": "ting 'dzin don las ma nyams shing *//",
    "NG0119:1130": "re dogs gnyis kyi sems spangs na //",
    "NG0119:1131": "de ni yang dag grub pa'i lam du 'gro //",
    "NG0119:1132": "rdzogs chen spyod pa'i rnal 'byor pas //",
    "NG0119:1133": "bdud kyi cho 'phrul ci ston yang *//",
    "NG0119:1134": "byang chub sems su thag chod na //",
    "NG0119:1135": "thams cad chos nyid ngo bor 'gyur //",
    "NG0119:1136": "bdud ces bya ba ming yang med //",
    "NG0119:1137": "thams cad gnyen du song tsam na //",
    "NG0119:1138": "dgra zhes bya ba btsal mi rnyed //",
    "NG0119:1139": "ces gsungs so //",
    "NG0119:1140": "yang 'byed 'phrul gyi lde mig las //",
    "NG0119:1141": "mi mthun skyon gyi le'u ste bcu bzhi pa'o //",
    "NG0119:1143": "// yang 'byed 'phrul gyi lde mig las /",
    "NG0119:1144": "man ngag lus tshad rgyud phyi mar byas pa'o //"
}