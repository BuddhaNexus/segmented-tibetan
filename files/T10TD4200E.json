{
    "T10TD4200E:160b-0": "@160b * // bstan pa'i gtad rabs bzhugs so//",
    "T10TD4200E:160b-2": "# // sangs rgyas la phyag 'tshal lo //",
    "T10TD4200E:160b-3": "de nas 'phags pa nyi ma gung pas kha cher gshegs te rdzu 'phrul gyi cho 'phrul gyis 'phags nas klu'i rgyal po aoo dushta btul lo //",
    "T10TD4200E:160b-4": "b'a r'a na s'i'i ljongs kyi skye bo'i tshogs rnams la rtsed mos mdzad nas kha cher gshegs pa yin no //",
    "T10TD4200E:160b-5": "rdzu 'phrul gyis skye bo'i tshogs dang lhan cig tu ri bo spos kyi ngad ldang du gshegs nas klu rnams btul lo //",
    "T10TD4200E:160b-6": "gur gum blangs nas kha che rnams bstan pa la btsud nas grong dang grong khyer dang ljangs rnams dang rgyal po'i pho brang gis brgyan nas thams cad la phan btags shing kha che ba de dag dga' bar mdzad nas bcom ldan 'das kyi bstan pa rgyas par mdzad de /",
    "T10TD4200E:160b-7": "bstan pa yongs su bskyangs nas sems can rnams la phan pa mdzad de 'phags pa sh'a na'i gos can la bstan pa gtad cing /",
    "T10TD4200E:160b-8": "rdzu 'phrul gyi cho 'phrul bstan nas yongs su mya ngan las 'das so //",
    "T10TD4200E:160b-9": "'phags pa sh'a na'i gos can gyis kyang gar gyi rje zhes bya ba'i tshong dpon gyi bu ru mgo bo'i ri bo la gtsug lag khang mdzad nas 'phags pa nyer sbas rab tu phyung zhing bsnyen par rdzogs nas dgra bcom par gyur te /",
    "T10TD4200E:160b-10": "gnas pa las de la bstan pa gtad de yongs su mya ngan las 'das so //",
    "T10TD4200E:160b-11": "'phags pa nye bar sbas kyis kyang bdud sdig can btul te /",
    "T10TD4200E:160b-12": "phug srid du khru bco brgyad pa rgyar khru bcu gnyis par gnas nas /",
    "T10TD4200E:160b-13": "de'i gdams ngag bdun gyis dge slong rnams kyis dgra bcom pa nyid mngon sum du byas pa'i thur ma rnams kyis bkang ngo //",
    "T10TD4200E:160b-14": "bar skabs der mya ngan med ces bya ba stobs kyis 'khor los sgyur ba'i rgyal po byung ste /",
    "T10TD4200E:161a-0": "bcom ldan 'das kyi bstan pa la dad pa phyi phyir thob nas 'phags pa grags pas dge ba'i bshes gnyen byas pas @161a * //",
    "T10TD4200E:161a-1": "bcom ldan 'das kyi mchod rten gang yin pa rnams dang nyan thos kyi yang ste /",
    "T10TD4200E:161a-2": "de rnams la so so so sor gser gyi rgyan phul lo //",
    "T10TD4200E:161a-3": "byang chub kyi shing la yang de bas ches lhag par rab tu dang ba skyes nas bkur sti chen po byas te /",
    "T10TD4200E:161a-4": "gser dang dngul dang beed'ur+ya dang shel gyi rang bzhin gyi bum pa sna tshogs pa dri'i chus yongs su bsgos pa rnams kyis de la khrus gsol to //",
    "T10TD4200E:161a-5": "der 'ongs nas lo lnga'i bar du dge slong 'bum phrag gsum la ston mo [?] byas te /",
    "T10TD4200E:161a-6": "dang po la 'phags pa la bsod snyoms rgyas pa dang /",
    "T10TD4200E:161a-7": "rgyal mtshan la sogs pas mchod do //",
    "T10TD4200E:161a-8": "gnyis pa la slob pa rnams la'o //",
    "T10TD4200E:161a-9": "gsum pa so so'i skye bo dge ba can rnams la chos gos gsum rnams kyis g-yogs so //",
    "T10TD4200E:161a-10": "ji tsam du rim gyis dbyig dang gser bye ba dgu bcu rtsa drug phul te /",
    "T10TD4200E:161a-11": "kha cher yang dge 'dun rnams la de dag nyid phul lo //",
    "T10TD4200E:161a-12": "de ltar 'phags pa nyer sbas kyis sems can la phan pa mdzad cing bstan pa yongs su bskyangs nas 'phags pa dh'i ti ka rab tu phyung zhing bsnyen par rdzogs nas dgra bcom pa nyid la bkod /",
    "T10TD4200E:161a-13": "de la bstan pa gtad nas yongs su mya ngan las 'das so //",
    "T10TD4200E:161a-14": "'phags pa dh'i ti kas kyang bstan pa yongs su bskyangs shing sems can la phan pa mdzad nas /",
    "T10TD4200E:161a-15": "'phags pa nag po la bstan pa gtad nas yongs su mya ngan las 'das so //",
    "T10TD4200E:161a-16": "'phags pa nag pos kyang bstan pa yongs su bskyangs shing sems can la phan pa mdzad nas 'phags pa legs mthong la bstan pa gtad de yongs su mya ngan las 'das so //",
    "T10TD4200E:161a-17": "'phags pa legs mthong gis kyang bstan pa yongs su bskyangs shing sems can la phan pa mdzad nas yongs su mya ngan las 'das so //",
    "T10TD4200E:161a-18": "ji tsam du yangs pa can du yangs pa can pa'i dge slong rnams kyis rung ba ma yin pa'i gzhi bcu byung ste /",
    "T10TD4200E:161a-19": "de dag thams cad 'dod la sogs pa'i dgra bcom pa bdun brgya rnams kyis nye bar zhi bar bya ba'i phyir bdun brgyas bsdu ba mdzad do //",
    "T10TD4200E:161a-20": "bar skabs der bcom ldan 'das yongs su mya ngan las 'das nas lo sum brgya lon te /",
    "T10TD4200E:161b-0": "mya ngan med ces bya ba'i rgyal po nyid shi nas kha cher legs mthong byung ste ma dang pha dag las de la seng ge zhes bya ba'i @161b ming du grub pa bcom ldan 'das kyi bstan pa la rab tu byung ste dgra bcom pa nyid mngon sum du byas so //",
    "T10TD4200E:161b-1": "ji tsam na byang gi lam nas rgyal po ka nishka zhes bya ba 'phags pa seng ge blta pa'i phyir kha cher zhugs so //",
    "T10TD4200E:161b-2": "de la 'phags pa seng ges chos bstan to //",
    "T10TD4200E:161b-3": "des de las chos thos nas byang gi lam du song ste ka nishka'i mchod rten la rab tu gnas pa dang de rnams kyis bcom ldan 'das kyi bstan pa la sbyin pa dag sbyin /",
    "T10TD4200E:161b-4": "bsod nams dag byas so //",
    "T10TD4200E:161b-5": "dge slong rnams la yang bstan nas kha cher rna rgyan gyi nags kyi gtsug lag khang du 'phags pa rtsi ba logs la sogs pa'i dgra bcom pa lnga brgya dang /",
    "T10TD4200E:161b-6": "ba su mi tra la sogs pa'i btsun pa bzhi brgya rnams dang /",
    "T10TD4200E:161b-7": "byang chub sems pa lnga brgya rnams kyis kyang chos mngon pa rnam par bshad pa mdzad cing kha cher yang de rnams dge 'dun la phul lo //",
    "T10TD4200E:161b-8": "'di rgya dpe shog gcig ma cig lag tu byung ba /",
    "T10TD4200E:161b-9": "bstan pa'i gtad rabs su 'dug pas mgo mjug ma tshang na yang /",
    "T10TD4200E:161b-10": "tshong 'dus kyi pho brang du 'gos lo ts'a ba gzhon nu dpal gyis bsgyur ba yin no /"
}