{
    "T02D2504:202a-0": "@202a # // rgya gar skad du /",
    "T02D2504:202a-1": "badzra dh'a tu ma h'a mandala de ba sarba bya basth'a na n'a ma /",
    "T02D2504:202a-2": "bod skad du //",
    "T02D2504:202a-3": "rdo rje dbyings kyi dkyil 'khor chen po'i lha rnams kyi rnam par gzhag pa zhes bya ba /",
    "T02D2504:202a-4": "'jam dpal gzhon nur gyur pa la phyag 'tshal lo //",
    "T02D2504:202a-5": "'dod chags zha sdang la sogs pa //",
    "T02D2504:202a-6": "rnam par rtog pa rnam spangs pa'i //",
    "T02D2504:202a-7": "sku ni bde bas kun nas gang //",
    "T02D2504:202a-8": "rdo rje 'chad chen phyag 'tshal lo //",
    "T02D2504:202a-9": "'di yi rigs kyi 'dod pa pos //",
    "T02D2504:202a-10": "phyag rgya chen po rtogs pa'i phyir //",
    "T02D2504:202a-11": "rdor dbyings dkyil 'khor chen po yi //",
    "T02D2504:202a-12": "rnam par gzhag pa bdag gis bri //",
    "T02D2504:202a-13": "de la 'dod chags la sogs pa'i dri ma ma lus pa dang bral ba nyid de /",
    "T02D2504:202a-14": "de las gzhan pa'i khyad par can gyi rgyur gyur",
    "T02D2504:202a-15": "pa nyid kyis na me long lta bu'i ye shes",
    "T02D2504:202a-16": "kyi ngo bo nyid dang /",
    "T02D2504:202b-0": "dbye ba @202b ma lus pa'i rang bzhin dang bral",
    "T02D2504:202b-1": "ba nyid kyis na mnyam pa nyid kyi ye shes",
    "T02D2504:202b-2": "kyi ngo bo nyid dang /",
    "T02D2504:202b-3": "phyin ci log ma lus pa dang bral ba'i rang",
    "T02D2504:202b-4": "bzhin nyid kyis na so sor rtog pa'i ye shes",
    "T02D2504:202b-5": "kyi ngo bo nyid dang /",
    "T02D2504:202b-6": "'gro ba ma lus pa la phan pa skyed pa'i",
    "T02D2504:202b-7": "rgyur gyur pas bya ba grub pa'i ye shes kyi",
    "T02D2504:202b-8": "ngo bo nyid dang /",
    "T02D2504:202b-9": "gzung ba dang 'dzin pa rnam pa gnyis dang bral",
    "T02D2504:202b-10": "bas chos kyi dbyings shin tu rnam par dag pa'i",
    "T02D2504:202b-11": "ngo bo nyid yin no //",
    "T02D2504:202b-12": "de bas na me long lta bu'i ye shes la",
    "T02D2504:202b-13": "sogs pa'i bdag nyid can yang de nyid yin pas",
    "T02D2504:202b-14": "sangs rgyas thams cad kyi nga bo nyid yin no",
    "T02D2504:202b-15": "// de nyid ni nye bar dmigs pa rnams las",
    "T02D2504:202b-16": "ldog pa'i stong pa nyid kyi bdag nyid can yin",
    "T02D2504:202b-17": "pa'i phyir rdo rje sems ma'o //",
    "T02D2504:202b-18": "mtshan ma lus pa las ldog cing mtshan ma med pa'i bdag nyid can ni rin chen sems ma'o //",
    "T02D2504:202b-19": "log pa'i rmi lam las ldog cing smon pa med",
    "T02D2504:202b-20": "pa'i bdag nyid can yin pas na chos kyi sems",
    "T02D2504:202b-21": "ma'o // phyin ci log gi smon par byed pa",
    "T02D2504:202b-22": "las bzlog cing mngon par 'dus pa'i bdag nyid can",
    "T02D2504:202b-23": "yin pas na las kyi sems ma'o //",
    "T02D2504:202b-24": "rdo rje sems ma la sogs pa rigs kyi yum",
    "T02D2504:202b-25": "bzhi ni go rims bzhin du stong pa nyid la",
    "T02D2504:202b-26": "sogs pa rnam par thar pa'i sgo bzhi'i ngo bo",
    "T02D2504:202b-27": "nyid yin pa'i phyir ro //",
    "T02D2504:202b-28": "de bzhin du de nyid ni snod kyi 'jig rten gyi mthar rtog pa las ldog cing /",
    "T02D2504:202b-29": "chen po stong pa nyid kyi ngo bo nyid du",
    "T02D2504:202b-30": "gyur pa byang chub kyi sems skyed pa'i rgyur gyur",
    "T02D2504:202b-31": "pas na rdo rje sems dpa'o //",
    "T02D2504:202b-32": "mig la sogs pa nye par dmigs pa las ldog",
    "T02D2504:202b-33": "cing nang stong ba nyid kyi ngo bo nyid du",
    "T02D2504:202b-34": "gyur pa dang / byang chub tu sems bskyed pa",
    "T02D2504:202b-35": "rnams 'gugs pa'i rgyur gyur pas rdo rje rgyal po'o",
    "T02D2504:202b-36": "gyur pa dang / // gzugs la sogs pa nye",
    "T02D2504:202b-37": "bar dmigs pa las ldog pas phyi stong pa nyid",
    "T02D2504:202b-38": "kyi bdag nyid can du gyur pa dang /",
    "T02D2504:202b-39": "dgug pa rnams kyi rjes su chags pa'i rgyur gyur bas rdo rje chags pa'o //",
    "T02D2504:202b-40": "phyi nang gi skye mched dang lus dang gnas su",
    "T02D2504:202b-41": "nye bar dmigs pa las bzlog pas phyi nang stong",
    "T02D2504:202b-42": "pa nyid kyi bdag nyid can du gyur pa dang",
    "T02D2504:202b-43": "/ chags par gyur pa'i sems kyi yid bde ba skyed par 'gyur pas rdo rje legs pa'o //",
    "T02D2504:202b-44": "mig dang gzugs la sogs pa'i bag chags kyi gnas",
    "T02D2504:203a-0": "yongs su gyur pa dag gis me long lta @203a",
    "T02D2504:203a-1": "* // bu'i ye shes de'i rgyur gyur pa chen",
    "T02D2504:203a-2": "po stong pa nyid la sogs pa bzhi'i ngo bo",
    "T02D2504:203a-3": "nyid ni rdo rje sems dpa' la sogs pa yin",
    "T02D2504:203a-4": "* // no // stong pa nyid du nye bar",
    "T02D2504:203a-5": "dmigs pa las ldog pas stong ba nyid stong pa",
    "T02D2504:203a-6": "nyid kyi bdag nyid can du gyur pa dang /",
    "T02D2504:203a-7": "byang chub kyi sems mngon par 'phel ba rnams kyi",
    "T02D2504:203a-8": "rgyal mtshan du dbang bskur ba'i rgyur gyur bas rdo",
    "T02D2504:203a-9": "rje rin chen no //",
    "T02D2504:203a-10": "don dam par nye bar dmigs pa las ldog cing",
    "T02D2504:203a-11": "don dam pa stong pa nyid kyi bdag nyid du",
    "T02D2504:203a-12": "gyur pa dang dbang bskur ba rnyed pa rnams la",
    "T02D2504:203a-13": "mi 'jigs pa rab tu sbyin pa'i mtshan nyid can",
    "T02D2504:203a-14": "du gzi brjid kyi rgyur gyur pas rdo rje gzi",
    "T02D2504:203a-15": "brjid do // 'dus byas pa'i bsod nams kyi tshogs",
    "T02D2504:203a-16": "su nye bar dmigs pa las ldog pas 'dus byas",
    "T02D2504:203a-17": "stong pa nyid kyi bdag nyid can du gyur pa",
    "T02D2504:203a-18": "brjid do // dang / gzi byin thob pa rnams",
    "T02D2504:203a-19": "la byams pa'i mtshan nyid kyi rgyur gyur pas rdo",
    "T02D2504:203a-20": "brjid do // dang / rje dpal lo // 'dus",
    "T02D2504:203a-21": "ma byas pa'i byang chub kyi tshogs kyi nye bar",
    "T02D2504:203a-22": "dmigs pa las ldog pas 'dus ma byas stong ba",
    "T02D2504:203a-23": "nyid kyi bdag nyid can du gyur pa dang /",
    "T02D2504:203a-24": "byams pa'i rgyal mtshan bsgreng ba'i mtshan nyid rnams la",
    "T02D2504:203a-25": "chos kyi sbyin pa bla na med pa'i yid bde",
    "T02D2504:203a-26": "ba'i rgyur gyur pas na rdo rje bzhad pa'o //",
    "T02D2504:203a-27": "nyon mongs ba can gyi yid gnas gyur ba nyid",
    "T02D2504:203a-28": "kyis mnyam pa nyid kyi ye shes de'i phyin ci",
    "T02D2504:203a-29": "log spong ba'i mnyam pa nyid kyi rkyen du gyur",
    "T02D2504:203a-30": "bas stong ba nyid la sogs pa bzhi'i ngo bo",
    "T02D2504:203a-31": "nyid ni rdo rje rin chen la sogs pa bzhi",
    "T02D2504:203a-32": "yin no // sgro btags pa dang skur ba btab",
    "T02D2504:203a-33": "ba'i mthar nye bar dmigs pa las ldog pas shin",
    "T02D2504:203a-34": "tu stong pa nyid du gyur pa dang ;",
    "T02D2504:203a-35": "chos kyi sbyin pa la yid bde ba la zhugs",
    "T02D2504:203a-36": "pa rnams kyi ting nge 'dzin skyed pa'i rgyur gyur",
    "T02D2504:203a-37": "pas na rdo rje chos so //",
    "T02D2504:203a-38": "'khor ba dmigs pa las ldog pas thog ma dang",
    "T02D2504:203a-39": "tha ma med pa stong ba nyid can du gyur",
    "T02D2504:203a-40": "pa dang / ting nge 'dzin rdzogs pa rnams kyi",
    "T02D2504:203a-41": "de kho na nyid kyi ye shes skyed pa'i rgyur",
    "T02D2504:203a-42": "gyur pas rdo rje rnon po'o //",
    "T02D2504:203a-43": "dge ba'i phyogs yongs su mi gtong ba'i nye bar",
    "T02D2504:203a-44": "dmigs pa las ldog pas dor ba med pa stong",
    "T02D2504:203a-45": "ba nyid kyi bdag nyid can du gyur pa dang",
    "T02D2504:203a-46": "/ chos kyi 'khor lor zhugs pa de rnams gdul",
    "T02D2504:203a-47": "bya'i skye bo rnams kyi ngor chos ston du 'jug",
    "T02D2504:203a-48": "pa'i rgyur gyur pas rdo rje smra ba'o //",
    "T02D2504:203b-0": "yid kyi rnam par shes pa @203b gnas gyur pa'i",
    "T02D2504:203b-1": "ngo bo nyid kyis so sor rtog pa'i ye shes",
    "T02D2504:203b-2": "ji skad du bshad pa'i phyin ci log las rnam",
    "T02D2504:203b-3": "par dben pa'i ngo bo nyid kyi de'i 'khor du",
    "T02D2504:203b-4": "gyur pas shin tu stong pa nyid la sogs pa",
    "T02D2504:203b-5": "bzhi'i ngo bo nyid du gyur pa ni rdo rje",
    "T02D2504:203b-6": "chos la sogs pa nyid do //",
    "T02D2504:203b-7": "stobs dang mi 'jigs pa la sogs pa chos kyi",
    "T02D2504:203b-8": "skur nye bar dmigs pa las ldog pa'i chos thams",
    "T02D2504:203b-9": "cad stong pa nyid kyi bdag nyid can du gyur",
    "T02D2504:203b-10": "ba dang / don dam pa'i stong pa nyid skal",
    "T02D2504:203b-11": "ba can rnams kyi rgyur gyur pas na rdo rje",
    "T02D2504:203b-12": "ba dang / las so // rang dang spyi'i mtshan",
    "T02D2504:203b-13": "nyid nye bar dmigs pa'i mtshan nyid las ldog pa'i",
    "T02D2504:203b-14": "rang gi mtshan nyid stong pa nyid kyi bdag nyid",
    "T02D2504:203b-15": "can du gyur pa dang /",
    "T02D2504:203b-16": "las la rab tu zhugs pa rnams kyi bsdu ba'i rgyur gyur pas rdo rje srung ba'o //",
    "T02D2504:203b-17": "nye bar dmigs pa med pa dang nye bar dmigs",
    "T02D2504:203b-18": "pa las ldog pas mi dmigs pa stong pa nyid",
    "T02D2504:203b-19": "kyi bdag nyid can du gyur pa dang srung pa",
    "T02D2504:203b-20": "la sogs pa rnams kyi bgegs zhi bar byed pas",
    "T02D2504:203b-21": "rdo rje gnod sbyin no //",
    "T02D2504:203b-22": "dngos bo med pa las bzlog pas dngos po med",
    "T02D2504:203b-23": "pa'i ngo bo nyid stong pa nyid kyi bdag nyid",
    "T02D2504:203b-24": "can du gyur pa dang /",
    "T02D2504:203b-25": "de ltar bya bsgrub pa 'jug ba rnams sku gsung",
    "T02D2504:203b-26": "thugs rdo rje byed pas dngos grub thams cad rdzogs",
    "T02D2504:203b-27": "pa'i rgyur gyur pas na rdo rje khu tshur ro",
    "T02D2504:203b-28": "// mig la sogs pa'i rnam par shes pa gnas",
    "T02D2504:203b-29": "gyur pa'i ngo bo nyid kyi bya ba grub pa'i",
    "T02D2504:203b-30": "ye shes ji skad du bshad pa'i phyin ci log",
    "T02D2504:203b-31": "rnams las dben pa'i ngo bo nyid de'i 'khor du",
    "T02D2504:203b-32": "gyur pas chos thams cad stong pa nyid la sogs",
    "T02D2504:203b-33": "pa'i ngo bo nyid de rdo rje la sogs pa'o",
    "T02D2504:203b-34": "// // de bzhin du ser sna dang /",
    "T02D2504:203b-35": "'chal pa'i tshul khrims dang //",
    "T02D2504:203b-36": "khro ba dang //",
    "T02D2504:203b-37": "le lo la sogs pa'i nye bar dmigs pa las ldog cing /",
    "T02D2504:203b-38": "de'i gnyen po nyid kyi sbyin pa dang tshul khrims dang bzod pa dang /",
    "T02D2504:203b-39": "btson 'grus kyi pha rol tu phyin pa'i bdag nyid",
    "T02D2504:203b-40": "can du gyur pas phyag rgya chen po gnyis su",
    "T02D2504:203b-41": "med pa'i ye shes kyi ngo bo nyid kyi rnal",
    "T02D2504:203b-42": "'byor gyi dbang phyug de ni gsang ba'i mchod pa",
    "T02D2504:203b-43": "bzhi'i ngo bo nyid de rdo rje sgeg mo dang",
    "T02D2504:203b-44": "/ phreng ba dang glu ma dang gar ma'i bdag nyid can no //",
    "T02D2504:203b-45": "rdo rje sgeg mo la sogs pa ni sbyin pa'i",
    "T02D2504:203b-46": "pha rol tu phyin pa'i ngo bo nyid yin pas",
    "T02D2504:203b-47": "na de bzhin du shes rab 'chal pa dang /",
    "T02D2504:204a-0": "rnam par g-yeng ba dang @204a * //",
    "T02D2504:204a-1": "log pa'i nga rgyal dang thabs med pa las log",
    "T02D2504:204a-2": "pas shes rab dang bsam gtan dang smon lam dang",
    "T02D2504:204a-3": "thabs kyi pha rol tu phyin pa'i bdag nyid can",
    "T02D2504:204a-4": "du gyur pa'i phyag rgya chen po gnyis su med",
    "T02D2504:204a-5": "pa'i ye shes kyi ngo bo nyid kyi dbang phyug",
    "T02D2504:204a-6": "de nyid ni phyi'i mchod pa'i rang bzhin rdo rje",
    "T02D2504:204a-7": "bdug pa dang me tog dang mar me dang dri'i",
    "T02D2504:204a-8": "ngo bo nyid yin te /",
    "T02D2504:204a-9": "rdo rje bdug pa ma la sogs pa rim pa",
    "T02D2504:204a-10": "bzhin du shes rab kyi pha rol tu phyin pa",
    "T02D2504:204a-11": "la sogs pa bzhi'i ngo bo nyid yin no //",
    "T02D2504:204a-12": "de nyid theg pa chen po la sogs pa la",
    "T02D2504:204a-13": "yid ches pas ma dad pa las ldog pas dad",
    "T02D2504:204a-14": "pa'i bdag nyid can de thab chen po'i ngo bo",
    "T02D2504:204a-15": "nyid yin pas rdo rje lcags kyu'o //",
    "T02D2504:204a-16": "theg pa chen po la 'jug pa las ldog pa'i",
    "T02D2504:204a-17": "brtson 'grus kyi bdag nyid can gyi spyod pa'i ngo",
    "T02D2504:204a-18": "ngo nyid du gyur pas na rdo rje zhags pa'o",
    "T02D2504:204a-19": "// brjed ngas pa las ldog cing dran pa'i bdag",
    "T02D2504:204a-20": "can du gcod pa'i dgos pa las ldog pa'i bdag",
    "T02D2504:204a-21": "nyid can yin pas na rdo rje lcags sgrog go",
    "T02D2504:204a-22": "// // chos rnams mi shes pa las ldog pa'i",
    "T02D2504:204a-23": "ting nge 'dzin gyi bdag nyid can yin zhing chos",
    "T02D2504:204a-24": "thams cad ma skyes par ston pa'i ngo bo nyid",
    "T02D2504:204a-25": "du gyur pas na rdo rje 'bebs pa'o //",
    "T02D2504:204a-26": "des na thabs dang shes rab kyi bdag nyid can",
    "T02D2504:204a-27": "gyi rnal 'byor chen po de nyid ni dad pa",
    "T02D2504:204a-28": "dang brtson 'grus dang dran pa dang ting nge 'dzin",
    "T02D2504:204a-29": "gyi ngo bor gyur pas na rdo rje lcags kyu",
    "T02D2504:204a-30": "la sogs pa'o // sa'i go rims nges pa gang",
    "T02D2504:204a-31": "zhe na tshogs kyi lam du byang chub tu sems",
    "T02D2504:204a-32": "skyed pa dang gdams dga' 'bogs pa'o //",
    "T02D2504:204a-33": "sbyor ba'i lam du de kho na nyid la rjes",
    "T02D2504:204a-34": "su chags pa skyed pa dang rjes su chags pa'i",
    "T02D2504:204a-35": "yid bde ba skyes pa'o //",
    "T02D2504:204a-36": "mthong ba'i lam du chos kyi mthong ba rgyun mi 'chad bar bya ba'i phyir dbang bskur ba'o //",
    "T02D2504:204a-37": "sa gnyis pa la dbang mi 'phrogs par bya ba'i phyir mi 'jigs pa skyed pa'o //",
    "T02D2504:204a-38": "sa gsum pa la byang chub sems dpa' de la bde bar gshegs pa'i thugs rje'i dbang gis ;",
    "T02D2504:204a-39": "byams pa'i rgyal mtshan bsgreng ba'o //",
    "T02D2504:204a-40": "sa bzhi pa la byang chub sems dpa'i de la",
    "T02D2504:204a-41": "bde bar gshegs pas chos kyi 'khor lo bskor ro",
    "T02D2504:204a-42": "// lnga pa la chos kyi 'khor lo de nyid ting nge gyi stobs so //",
    "T02D2504:204a-43": "drug pa la ni ting nge 'dzin de nyid rdzogs par byed pa'i ye shes skyed do//",
    "T02D2504:204b-0": "@204b bdun pa la byang chub sems dpa' de nyid sems can la snying rje skyed do //",
    "T02D2504:204b-1": "brgyad pa la de nyid kyis chos kyi 'khor lo bskor ro //",
    "T02D2504:204b-2": "dgu pa la zag pa med pa'i mchod pas mchod do //",
    "T02D2504:204b-3": "bcu pa la chos kyi rgyal mtshan du dbang bskur ro //",
    "T02D2504:204b-4": "bcu pa'i chos kyi ye shes chen pos bcu gcig pa la bgegs nye bar zhi bar byed do //",
    "T02D2504:204b-5": "rmongs pa dang gnas ngan len pa la sogs pa'i bag la nyal rnams spong ngo //",
    "T02D2504:204b-6": "bcu gnyis pa la sku gsung thugs rdo rje ltar",
    "T02D2504:204b-7": "mi shigs pa ste rdzogs pa'i sangs rgyas su mthar",
    "T02D2504:204b-8": "phyin to // de nas chos kyi dbyings kyi ye shes dang /",
    "T02D2504:204b-9": "me long lta bu'i ye shes dang /",
    "T02D2504:204b-10": "mnyam pa nyid kyi ye shes dang /",
    "T02D2504:204b-11": "so sor rtog pa'i ye shes dang /",
    "T02D2504:204b-12": "bya ba grub pa'i ye shes kyis stong pa nyid",
    "T02D2504:204b-13": "dang mtshan ma med pa dang smon pa med pa",
    "T02D2504:204b-14": "dang 'dus ma byas pa dang de rnams ni gzung",
    "T02D2504:204b-15": "'dzin du ma zhen par bde ba nyams su myong",
    "T02D2504:204b-16": "ngo // rjes las thob pa'i skabs su ni sbyin pa dang /",
    "T02D2504:204b-17": "tshul khrims dang /",
    "T02D2504:204b-18": "bzod pa dang /",
    "T02D2504:204b-19": "brtson 'grus dang /",
    "T02D2504:204b-20": "bsam gtan dang /",
    "T02D2504:204b-21": "shes rab dang /",
    "T02D2504:204b-22": "smon lam dang /",
    "T02D2504:204b-23": "thabs dang /",
    "T02D2504:204b-24": "dad pa'i dbang po dang /",
    "T02D2504:204b-25": "brtson 'grus kyi dbang po dang /",
    "T02D2504:204b-26": "dran pa'i dbang po dang /",
    "T02D2504:204b-27": "ting nge 'dzin gyi dbang po la spyod do //",
    "T02D2504:204b-28": "grangs nges pa ni 'og nas shes par bya'o //",
    "T02D2504:204b-29": "de bas na rdo rje dbyings kyi lha rnams ni kun rdzob tu go rims nges ba'o //",
    "T02D2504:204b-30": "rdo rje dbyings kyi dkyil 'khor chen po'i lha rnams",
    "T02D2504:204b-31": "kyi rnam par gzhag pa las don dam pa'i rnal",
    "T02D2504:204b-32": "'byor bstan pa ste le'u dang po'o /",
    "T02D2504:204b-34": "// / de nas yang /",
    "T02D2504:204b-35": "gzhan yang brjod par bya ba ni //",
    "T02D2504:204b-36": "rtsa ba'i bzhir gyur lha rnams kyi //",
    "T02D2504:204b-37": "kun rdzob ngag gi nges pa ni //",
    "T02D2504:204b-38": "cung zad bsdus te bdag gis bri //",
    "T02D2504:204b-39": "de la re zhig rnam par snang mdzad ni zhal bzhi bar nges te /",
    "T02D2504:204b-40": "rdo rje sems ma la sogs pa ni dam tshig gi phyag rgyar nges so //",
    "T02D2504:204b-41": "mi bskyod pa la sogs pa ni rtag ba la zhal gcig pa'o //",
    "T02D2504:204b-42": "rdo rje sems dpa' ni zhal gnyis pa dang ldan pa'o //",
    "T02D2504:204b-43": "rdo rje legs pa ni zhal re re dang ldan pa'o //",
    "T02D2504:204b-44": "sgeg mo la sogs pa ni bud med kyi chag lugs 'dzin pa'o //",
    "T02D2504:204b-45": "lcags kyu la sogs pa ni khro bo'i cha lugs 'dzin pa'o //",
    "T02D2504:205a-0": "dris pa rnam par snang mdzad @205a * //",
    "T02D2504:205a-1": "ni ci'i phyir zhal bzhir nges she na /",
    "T02D2504:205a-2": "de ni rdo rje slob dpon la bsnyen ba kur ba ste de yang bum pa las /",
    "T02D2504:205a-3": "bde gshegs slob dpon dgyes pa'i phyir //",
    "T02D2504:205a-4": "rnam par snang mdzad phyogs bzhir gzigs //",
    "T02D2504:205a-5": "zhes gsungs pa'i phyir ro //",
    "T02D2504:205a-6": "rdo rje sems ma la sogs pa ni dam tshig",
    "T02D2504:205a-7": "gi phyag rgyar rig pa ma yin no zhe na",
    "T02D2504:205a-8": "/ de ni gdul bya'i ngor bstan pa ste /",
    "T02D2504:205a-9": "de yang de kho na nyid bsdus pa'i rgyud las /",
    "T02D2504:205a-10": "mu stegs pa la phan don du //",
    "T02D2504:205a-11": "sangs rgyas btsun po phyag rgyar bcas /",
    "T02D2504:205a-12": "zhas gsungs pa'i phyir ro //",
    "T02D2504:205a-13": "de lta na ni mi bskyod pa la sogs pa",
    "T02D2504:205a-14": "rnam par snang mdzad la zhal gzigs par mi rigs",
    "T02D2504:205a-15": "so zhe na de ni chos kyi dbyings kyi ye",
    "T02D2504:205a-16": "shes kyi dbang du byas pa ste /",
    "T02D2504:205a-17": "de khro bo'i rgyud las /",
    "T02D2504:205a-18": "dper nas gzhi chen po las //",
    "T02D2504:205a-19": "rtsi shing la sogs 'byung ba bzhin //",
    "T02D2504:205a-20": "chos kyi dbyings kyi ye shes las //",
    "T02D2504:205a-21": "ye shes gzhan yang 'byung phyir ro //",
    "T02D2504:205a-22": "zhes gsungs so //",
    "T02D2504:205a-23": "rdo rje sems dpa' la sogs pa ni zhal gnyis dang ldan pa dang /",
    "T02D2504:205a-24": "rdo rje rgyal po la sogs pa ni zhal gcig",
    "T02D2504:205a-25": "tu nges pa brjod de de ni gtso bo'i dbang",
    "T02D2504:205a-26": "du mdzad pa ste de yang 'brug sgra rgyas pa'i",
    "T02D2504:205a-27": "rtag pa las / thun mong pa ni ma yin pa'i //",
    "T02D2504:205a-28": "so so dag la zhal gnyis gzigs //",
    "T02D2504:205a-29": "thun mong gtso bo nyid gcig ste //",
    "T02D2504:205a-30": "rdo rje rgyal po la sogs pa //",
    "T02D2504:205a-31": "zhal gcig nges zhes bstan pa'i phyir ro //",
    "T02D2504:205a-32": "sgeg mo la sogs bud med kyi cha lugs 'dzin",
    "T02D2504:205a-33": "pa ni mos pa'i dbang du bstan pa ste de",
    "T02D2504:205a-34": "yang rnam par snang mdzad kyi rgyud chen po las",
    "T02D2504:205a-35": "/ sems can mos pa tha dad pas //",
    "T02D2504:205a-36": "sangs rgyas sku ni cir yang bstan //",
    "T02D2504:205a-37": "zhes gsungs so //",
    "T02D2504:205a-38": "dris pa rdo rje lcags kyu la sogs pa ni",
    "T02D2504:205a-39": "khro bo'i cha lugs su 'dzin pa ji lta bu",
    "T02D2504:205a-40": "zhe na de ni nyon mongs pa la sogs pa'i",
    "T02D2504:205a-41": "bdud tshar gcod pa dang /",
    "T02D2504:205a-42": "dngos grub la sogs pa'i mtshan nyid dang ldan pa",
    "T02D2504:205a-43": "ste de ldem por bstan pa ste de yang 'jam",
    "T02D2504:205a-44": "dpal gyi rgyud las /",
    "T02D2504:205a-45": "nyon mongs bdud rnams tshar gcod pas //",
    "T02D2504:205a-46": "mchog gi dngos grub stsol bya'i phyir //",
    "T02D2504:205a-47": "rdo rje lcags kyu la sogs ni //",
    "T02D2504:205a-48": "khro bo'i cha lugs kho nar nges //",
    "T02D2504:205a-49": "zhes gsungs te de bas na rgyal ba de dag",
    "T02D2504:205a-50": "ni bde bar gshegs pa'i bka' dag las smos pas",
    "T02D2504:205b-0": "de lta bur rtogs na shin tu 'ang @205b dam",
    "T02D2504:205b-1": "tshig nyams pa'i phyir dmus long la 'o ma'i yon",
    "T02D2504:205b-2": "tan brjod pa lta bu ste lan brjod par 'os",
    "T02D2504:205b-3": "pa ma yin gyi /",
    "T02D2504:205b-4": "'on kyang snying rje'i dbang gis cung zhig brjod pa'o //",
    "T02D2504:205b-5": "dris pa go rims nges pa gang yin de brjod",
    "T02D2504:205b-6": "de gzung ba dang 'dzin pa gnyis dang bral ba'i",
    "T02D2504:205b-7": "ye shes las de nyid gsal ba'i ngo bor gnas",
    "T02D2504:205b-8": "pa dang / bdag dang gzhan gyi rnam par mi 'byed pa dang /",
    "T02D2504:205b-9": "bden pa nyams su myong ba dang /",
    "T02D2504:205b-10": "'gro ba'i don byed pa'i rgyur gyur ba dang /",
    "T02D2504:205b-11": "de nyid ni kun rdzob mtshan ma rnams las ldog",
    "T02D2504:205b-12": "pa ni rim gyis ldog pa'i phyir gtso bo'i nges",
    "T02D2504:205b-13": "pa 'khor rnams dang /",
    "T02D2504:205b-14": "rang rang gi nges pa de dang des ni ci rigs su sbyar ro //",
    "T02D2504:205b-15": "sbyin pa la sogs pa dang ci rigs su sbyar",
    "T02D2504:205b-16": "te gzhan dag tu rgya cher bstan pas 'dir mangs",
    "T02D2504:205b-17": "kyis dogs nas ma byas so //",
    "T02D2504:205b-18": "grangs med pa ni phyogs snga ma ltar na ma tshang ba dang mi dgos pa'i phyir dang /",
    "T02D2504:205b-19": "phyi ma lta na ni chos kyi dbyings kyi ye",
    "T02D2504:205b-20": "shes bzhi 'byung bas de nyid re re zhing yang",
    "T02D2504:205b-21": "yon tan gyi cha bzhi bzhi dang ldan pa'i phyir",
    "T02D2504:205b-22": "dang / sgeg mo la sogs pa la ni phyi",
    "T02D2504:205b-23": "nang gi mchod pa dang dgug pa dang gzhug pa",
    "T02D2504:205b-24": "la sogs pa des chog pa'i phyir te de bas",
    "T02D2504:205b-25": "na rdo rje dbyings kyi lha rnams ni don dam",
    "T02D2504:205b-26": "par grangs dang go rims nges ba'o //",
    "T02D2504:205b-27": "rdo rje dbyings kyi dkyil 'khor gyi lha rnams kyi",
    "T02D2504:205b-28": "rnam par gzhag pa las kun rdzob dang don dam",
    "T02D2504:205b-29": "gyi rnal 'byor bstan pa'i le'u ste gnyis pa'o /",
    "T02D2504:205b-31": "// / rdo rje dbyings kyi dkyil 'khor gyi rnam par",
    "T02D2504:205b-32": "gzhag pa zhes bya ba slob dpon mu ti ta",
    "T02D2504:205b-33": "ko shas mdzad pa rdzogs so /",
    "T02D2504:205b-36": "// / rgya gar gyi mkhan po padma ka ra barma dang /"
}