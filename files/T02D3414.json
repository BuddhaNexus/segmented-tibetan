{
    "T02D3414:81a-0": "@81a # // rgya gar skad du /",
    "T02D3414:81a-1": "sim ha n'a da s'a dha nam /",
    "T02D3414:81a-2": "bod skad du /",
    "T02D3414:81a-3": "seng ge sgra'i sgrub thabs /",
    "T02D3414:81a-4": "rje btsun seng ge sgra la phyag 'tshal lo //",
    "T02D3414:81a-5": "zhal gcig phyag gnyis sku mdog dkar //",
    "T02D3414:81a-6": "spyan gsum seng ge la gnas shing //",
    "T02D3414:81a-7": "bla ma nad kun 'joms byed pa'i //",
    "T02D3414:81a-8": "seng ge sgra la phyag 'tshal lo //",
    "T02D3414:81a-9": "dang por re zhig sngags pas kha bsang ba la sogs pa byas te /",
    "T02D3414:81a-10": "yid dang mthun pa'i gnas su gdan bde ba la nye bar 'dug ste /",
    "T02D3414:81a-11": "aa yig dkar po yongs su gyur pa las zla ba'i dkyil 'khor /",
    "T02D3414:81a-12": "de'i steng du hr'i:yig dkar po snying gar bltas la /",
    "T02D3414:81a-13": "de'i 'od zer gyis khams gsum snang bar byas te /",
    "T02D3414:81a-14": "'og min gyi gnas su song ste /",
    "T02D3414:81a-15": "seng ge sgra dang /",
    "T02D3414:81a-16": "bla ma dang /",
    "T02D3414:81a-17": "sangs rgyas dang /",
    "T02D3414:81a-18": "byang chub sems dpa' thams cad gdan drangs te /",
    "T02D3414:81a-19": "mdun gyi nam mkha' la bzhugs nas /",
    "T02D3414:81a-20": "de'i rjes su mchod pa dang /",
    "T02D3414:81a-21": "sdig pa bshags pa la sogs pa bya'o //",
    "T02D3414:81a-22": "de nas tshangs pa'i gnas bzhi bsgom par byas nas /",
    "T02D3414:81a-23": "aom sh'u n+ya t'a dzny'a na badzra sva bh'a wa a'atma ko&amp ;",
    "T02D3414:81a-24": "ham zhes pa'i sngags 'dis stong pa nyid du byin gyis brlab par bya'o //",
    "T02D3414:81a-25": "de nas smon lam rjes su dran par byas nas",
    "T02D3414:81a-26": "pam yig dkar po yongs su gyur pa las padma",
    "T02D3414:81a-27": "/ de'i steng du aa yig dkar po yongs su gyur pa las zla pa'i dkyil 'khor /",
    "T02D3414:81a-28": "de'i steng du a'a:yig dkar po yongs su gyur pa las seng ge dkar po /",
    "T02D3414:81a-29": "de'i steng du aam yig dkar po yongs su gyur pa las padma dkar po /",
    "T02D3414:81a-30": "de'i lte ba la hr'i:yig dkar po 'od zer 'phro zhing 'gyed pa /",
    "T02D3414:81a-31": "de thams cad yongs su gyur pa las seng ge sgra'i gzugs su bdag nyid blta bar bya'o //",
    "T02D3414:81b-0": "yan @81b lag thams cad dkar zhing zhal gcig phyag gnyis pa /",
    "T02D3414:81b-1": "spyan gsum pa ral pa'i cod pan bcings pa /",
    "T02D3414:81b-2": "'od dpag tu med pas dbu brgyan pa /",
    "T02D3414:81b-3": "rgyal po chen po rol pa'i stabs kyis seng ge'i khri la bzhugs pa /",
    "T02D3414:81b-4": "stag gi pags pa'i na bza' bsnams pa /",
    "T02D3414:81b-5": "de bzhin gshegs pa lnga 'phro zhing rol pa'i dpa' bo lnga dang zla ba phyed pas brgyan pa /",
    "T02D3414:81b-6": "phyag g-yon na padma dkar po'i steng du ral gri dkar po dang /",
    "T02D3414:81b-7": "de dang nye bar gnas pa'i padma dkar po'i steng",
    "T02D3414:81b-8": "du me tog dri bzang sna tshogs pas yongs su",
    "T02D3414:81b-9": "gang ba'i thod pa dkar po /",
    "T02D3414:81b-10": "g-yas na padma dkar po'i steng na sprul dkar pos dkris pa'i dbyu gu rtse gsum pa dkar po'o //",
    "T02D3414:81b-11": "de lta bur gyur pa'i bcom ldan 'das bsgom par bya'o //",
    "T02D3414:81b-12": "bsgoms pas ngal na sngags bzlas par bya'o //",
    "T02D3414:81b-13": "de la sngags ni 'di'o //",
    "T02D3414:81b-14": "aom a'a:hr'i:sim ha n'a da h'um phat sv'a h'a /",
    "T02D3414:81b-15": "cho ga 'dis sku gzugs byas te /",
    "T02D3414:81b-16": "yang na ras ris byas la /",
    "T02D3414:81b-17": "bcom ldan 'das kyi mdun du so so'i mandal byas la gzungs lan gcig bklag par bya'o //",
    "T02D3414:81b-18": "de la gzungs ni 'di'o //",
    "T02D3414:81b-19": "na mo ratna tra y'a ya /",
    "T02D3414:81b-20": "na ma a'a rya ba lo ki te shva r'a ya /",
    "T02D3414:81b-21": "bo dhi satv'a ya /",
    "T02D3414:81b-22": "ma h'a satv'a ya /",
    "T02D3414:81b-23": "ma h'ak'a ru ni k'a ya /",
    "T02D3414:81b-24": "tadya th'a /",
    "T02D3414:81b-25": "aom aa ka te /",
    "T02D3414:81b-26": "bi ka te ni ka te /",
    "T02D3414:81b-27": "ka tam ka te /",
    "T02D3414:81b-28": "ka ro te b'i rye sv'a h'a /",
    "T02D3414:81b-29": "sa la ma lhung ba'i ba'i lci ba la mngon par bsngags nas mandal brgyad byas la ;",
    "T02D3414:81b-30": "mandal so so la lan bcu gsum gyi bar du gzungs bklag par bya'o //",
    "T02D3414:81b-31": "mandal so so'i dri ma lhag pa'i lci ba de",
    "T02D3414:81b-32": "la gzungs lan bdun du mngon par bsngags nas des",
    "T02D3414:81b-33": "nad pa la byug par bya'o //",
    "T02D3414:81b-34": "nyi ma bdun nam /",
    "T02D3414:81b-35": "nyi ma bcu gsum mam /",
    "T02D3414:81b-36": "nyi shu rtsa gcig gis de bzhin du byas pas",
    "T02D3414:81b-37": "mtshams med pa lnga byed pas kyang 'grub par 'gyur",
    "T02D3414:81b-38": "ro // gal te ma 'grub na de'i tshe ngas mtshams med pa lnga byas par 'gyur ro //",
    "T02D3414:81b-39": "seng ge sgra'i sgrub thabs rdzogs so //",
    "T02D3414:81b-40": "bdag gi sgrub thabs cho ga 'dis //",
    "T02D3414:81b-41": "gang zhig nor dang dge thob cing //",
    "T02D3414:81b-42": "mgon po seng ge sgra dang ni //",
    "T02D3414:81b-43": "'gro ba rnams ni nad med shog / pandi ta",
    "T02D3414:81b-44": "aa ba dh'u t'i pa dpal ldan gnyis med rdo"
}