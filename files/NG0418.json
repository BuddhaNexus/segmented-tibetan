{
    "NG0418:1": "rin po che sgron ma 'bar ba'i rgyud las /",
    "NG0418:2": "rdzogs pa chen po'i don rgyu 'bras su phye nas",
    "NG0418:3": "byin rlabs thugs la 'byung ba bstan pa'i le'u ste",
    "NG0418:4": "bzhi bcu pa'o /// / de nas rigs kyi gtso bo sems dpa' chen pos zhus pa /",
    "NG0418:5": "kye /",
    "NG0418:6": "dam pa dang po'i sangs rgyas lags //",
    "NG0418:7": "chos nyid thig le nyag gcig la //",
    "NG0418:8": "rgyud dang lung dang man ngag dang *//",
    "NG0418:9": "gtan la 'bebs pa'i rigs pa bzhi //",
    "NG0418:10": "grangs kyi rnam pa phye ba rnams //",
    "NG0418:11": "bdag cag rnams la bstan du gsol //",
    "NG0418:12": "dam pa dang po'i sangs rgyas kyis gsungs pa //",
    "NG0418:13": "rigs kyi gtso bo sems dpa' chen po nyon cig / bka' rgyud gzhan na gsal ba med //",
    "NG0418:14": "nges rgyud chen po'i ngang gis bstan //",
    "NG0418:15": "de yi rgyud du bstan pa ni //",
    "NG0418:16": "rang dang spyi yi dbye ba ni //",
    "NG0418:17": "dang po rgyud bdun skor dang bcas pa'i spyi'i don bstan pa ni /",
    "NG0418:18": "rnal 'byor gnyis kyi lta ba ni /",
    "NG0418:19": "phyi'i bya ba ma log par shes pas dus thams cad la yin /",
    "NG0418:20": "nang gi rgyud du bstan pa ni //",
    "NG0418:21": "rnal 'byor ma ha yo ga'i lta //",
    "NG0418:22": "blang dor med par bstan pa yin //",
    "NG0418:23": "gsang ba'i rgyud du bstan pa ni //",
    "NG0418:24": "lhan cig skyes pa'i ye shes byar med yin //",
    "NG0418:25": "de kho na yi rgyud du bstan pa ni //",
    "NG0418:26": "'khrul pa'i don la mkhas pa yin //",
    "NG0418:27": "gzhi yi rgyud du bstan pa ni //",
    "NG0418:28": "gnas lugs 'gyur ba med pa yin //",
    "NG0418:29": "thabs kyi rgyud du bstan pa ni //",
    "NG0418:30": "snang ba 'gag pa med pa yin //",
    "NG0418:31": "rnal 'byor rgyud du bstan pa ni //",
    "NG0418:32": "bya ba med pa'i ye shes yin //",
    "NG0418:33": "lam gyi rgyud du bstan pa ni //",
    "NG0418:34": "blo yi rtog pa grol ba yin //",
    "NG0418:35": "'bras bu'i rgyud du bstan pa ni //",
    "NG0418:36": "'khrul pa'i rgyud du chod pa yin //",
    "NG0418:37": "lung gi rnam grangs bstan pa ni //",
    "NG0418:38": "bka' rgyud kun nas gsal ba med //",
    "NG0418:39": "tshig gi rgyud du bstan pa ni //",
    "NG0418:40": "sgra dang yi ge tshig dang rim par phye ba yin //",
    "NG0418:41": "po ti glegs bam rgyud du bstan pa ni //",
    "NG0418:42": "rin chen sgron ma la sogs ma bur bstan pa yin //",
    "NG0418:43": "rgya ma las kyi lung du ni //",
    "NG0418:44": "chos nyid sde gsum bstan pa yin //",
    "NG0418:45": "ye shes lha yi lung du ni //",
    "NG0418:46": "bskyed pa'i rim pa thams cad yin //",
    "NG0418:47": "bya bral rdzogs pa'i lung du ni //",
    "NG0418:48": "rdzogs pa'i rim pa thams cad yin //",
    "NG0418:49": "gsang sngags spyi'i lung du ni /",
    "NG0418:50": "yul du ma gyur thams cad thogs pa med pa yin /",
    "NG0418:51": "man ngag gi nges lung du bstan pa /",
    "NG0418:52": "byar med pa'i don mi 'gyur ba /",
    "NG0418:53": "don gyi gsang lung du bstan pa /",
    "NG0418:54": "blo yi yul du ma gyur pa /",
    "NG0418:55": "snyan khung brgyud pa'i lung du bstan pa ni /",
    "NG0418:56": "bla ma brgyud pa bar ma chad pa'i gdams pa'o //",
    "NG0418:57": "gtan la 'bebs pa'i lung du bstan pa /",
    "NG0418:58": "'khrul pa rtsad nas gcod pa yin //",
    "NG0418:59": "mngon du phyung ba'i lung du bstan pa /",
    "NG0418:60": "snang ba dbye gsal med pa yin //",
    "NG0418:61": "yang gsungs pa /",
    "NG0418:62": "rig pa dgu la /",
    "NG0418:63": "phyi'i rig pa bya ba byed pa /",
    "NG0418:64": "'thad pa grub pa /",
    "NG0418:65": "ltos te shes pa gsum du bstan /",
    "NG0418:66": "nang gi rig pa chos nyid rig pa dag tu bstan /",
    "NG0418:67": "gsang ba'i rig pa chos nyid kyi snang ba / @#//",
    "NG0418:68": "ye shes su snang ba /",
    "NG0418:69": "de kho na nyid kyi rig pa don la mjal shes par bstan //",
    "NG0418:70": "rang gi rig pa shes par bstan /",
    "NG0418:71": "gzhan rig gsal ba shes pa'o //",
    "NG0418:72": "skad cig ma'i rig pa snga phyi gtan tshigs shes pa'o //",
    "NG0418:73": "rgyun du gnas pa'i rig pa rgya che la tshang ba /",
    "NG0418:74": "rig pa'i gtso bo rno ba /",
    "NG0418:75": "zab pa /",
    "NG0418:76": "myur bar bstan /",
    "NG0418:77": "yang gsung pa /",
    "NG0418:78": "man ngag dgu la /",
    "NG0418:79": "phyi'i man ngag kri yog sde gsum la mkhas pa /",
    "NG0418:80": "nang gi man ngag bskyed rdzogs gsum la mkhas pa /",
    "NG0418:81": "gsang ba'i man ngag phyi nang gsang ba'i dbang gsum la mkhas pa /",
    "NG0418:82": "de kho na nyid kyi man ngag snyan brgyud gdams pa la mkhas pa /",
    "NG0418:83": "tshogs la bshad pa'i man ngag 'bru 'dzoms tshig la mkhas pa /",
    "NG0418:84": "slob ma la bstan pa'i man ngag ni go sla la tshegs chung ba sde skor /",
    "NG0418:85": "rang gi snying dang 'dra ba'i man ngag rtsod pa'i sgra gsum la mkhas pa /",
    "NG0418:86": "man ngag gi spyi sdom gsang sngags thams cad la ma rmongs pa /",
    "NG0418:87": "man ngag gi gtso bo slob pa'i dus gsum shes shing gcig skor don la gnas pa /",
    "NG0418:88": "gcig pu bsam gyis mi khyab /",
    "NG0418:89": "gcig la nyon mongs skye mkhan med /",
    "NG0418:90": "bag chags la bsags pa med /",
    "NG0418:91": "ces gsungs so //",
    "NG0418:92": "rin po che sgron ma 'bar ba'i rgyud las /",
    "NG0418:93": "rgyud lung rigs pa man ngag bzhi ru phye ba'i le'u ste zhe gcig pa'o ///",
    "NG0418:94": "/ de nas rigs kyi gtso bo sems dpa' chen pos zhus pa /",
    "NG0418:95": "kye /",
    "NG0418:96": "dam pa dang po'i sangs rgyas lags //",
    "NG0418:97": "thig le nyag gcig mtshon pa'i thabs //",
    "NG0418:98": "brda yi man ngag bstan du gsol //",
    "NG0418:99": "dam pa dang po'i sangs rgyas kyis gsungs pa /",
    "NG0418:100": "rigs kyi gtso bo sems dpa' chen po nyon cig",
    "NG0418:101": "/ chos kyi dbyings kyi pho brang 'og min gyi",
    "NG0418:102": "gnas na sems can gyi mes po dpal tshangs pa",
    "NG0418:103": "bya ba gcig gnas pas /",
    "NG0418:104": "nam mkha' nas sgra gcig byung ste /",
    "NG0418:105": "dpal tshangs pa rang la lha khang khyad par can gcig 'dug ste /",
    "NG0418:106": "de mi mthong bar 'dug pas grong khyer gsal ldan",
    "NG0418:107": "'od kyi dkyil na sras kun rig snang gsal 'khrul",
    "NG0418:108": "gyi me long zhes bya ba mo rno ba zhig",
    "NG0418:109": "yod kyis / de la thob cig zer ba'i sgra gcig byung */",
    "NG0418:110": "mo btab pas yul mun snang gnyis kyi so mtshams",
    "NG0418:111": "na ci btab skye ba'i ldum ra zhig yod pas",
    "NG0418:112": "/ de la rgan mo dbul long ma dang khye'u thams cad shes pa gnyis 'thab cing yod pas /",
    "NG0418:113": "khye'u thams cad shes pa'i rigs kyis rang gis lha tshangs pa mthong ste /",
    "NG0418:114": "de nas tshangs pas khye'u'i grogs byas pas rgan mo",
    "NG0418:115": "grogs dgos nas grogs po tshu rol du phyin pas",
    "NG0418:116": "rgas po 'phung rgyas stag bya ba gcig rnyed /",
    "NG0418:117": "bu ri bo mtho la snyeg dang */",
    "NG0418:118": "chung du 'tsho'u ma la sdang rnyed /",
    "NG0418:119": "bu mo 'bral mi phod rnyed /",
    "NG0418:120": "dmag dpon mun pa'i rang bzhin rnyed /",
    "NG0418:121": "dmag dpon kha brag lam du 'tshom rnyed nas /",
    "NG0418:122": "dmag brgyad khri bzhi stong gis dmag khye'u la drangs so //",
    "NG0418:123": "khye'u thams cad shes pas grogs mo btsal @#//",
    "NG0418:124": "bas chung yod tshad brlag tu 'jug ma rnyed do //",
    "NG0418:125": "bu nam mkha'i rang bzhin can dang */",
    "NG0418:126": "bu mo phrad tshad rku ba dang */",
    "NG0418:127": "bu chung ngu nyi ma'i rang bzhin can dang */",
    "NG0418:128": "dmag dpon zla ba'i rang bzhin go cha can dang */",
    "NG0418:129": "skyes bu lam la mkhas pa dang *//",
    "NG0418:130": "dmag brgyad khri bzhi stong gis rgan mo la dmag drangs pas rgan mo phung ngo *//",
    "NG0418:131": "long ba bza' mi bdun dmag dang chas pa de khye'u thams cad shes pas bsad do //",
    "NG0418:132": "ci btab skye ba'i brag cig tu red de 'dug go //",
    "NG0418:133": "sems can gyi mes po dpal tshangs pas rang la yod pa'i lha khang mthong ngo *//",
    "NG0418:134": "kun gzhi dpe chung dang */",
    "NG0418:135": "kha yan sgo dgu dang */",
    "NG0418:136": "gnad kyi dpe chung dang */",
    "NG0418:137": "spyi'i dpe chung dang */  slob pa'i dus gsum lus po 'dra /",
    "NG0418:138": "man ngag sde skor lce dang 'dra //",
    "NG0418:139": "zhes gsungs so //",
    "NG0418:140": "rin po che sgron ma 'bar ba'i rgyud las /",
    "NG0418:141": "brda'i man ngag rnam gsum ldebs dang 'dra bar bstan pa'i le'u ste zhe gnyis pa'o ///",
    "NG0418:142": "/ de nas rigs kyi gtso bo sems dpa' chen pos zhus pa /",
    "NG0418:143": "kye /",
    "NG0418:144": "dam pa dang po'i sangs rgyas lags //",
    "NG0418:145": "rdzogs chen a ti yo ga la /",
    "NG0418:146": "phyir rgol theg pa brgyad po yis //",
    "NG0418:147": "rig pa'i dmag gis bskor srid na //",
    "NG0418:148": "'bros pa'i mkhar ni gang la bca' //",
    "NG0418:149": "bsrung pa'i mi ni gang la bgyi //",
    "NG0418:150": "rdeg pa'i mtshon ni gang la bgyi //",
    "NG0418:151": "dam pa dang po'i sangs rgyas lags //",
    "NG0418:152": "bdag cag rnams la bstan du gsol //",
    "NG0418:153": "dam pa dang po'i sangs rgyas kyis gsungs pa /",
    "NG0418:154": "rigs kyi gtso bo sems dpa' chen po nyon cig / rdzogs chen a ti yo ga la //",
    "NG0418:155": "phyir rgol theg pa rim pa brgyad po'i dmag gis bskor srid na //",
    "NG0418:156": "'bros pa'i rdzong la bzhi yod de //",
    "NG0418:157": "'dod pa mi sgrub mi 'dod mi spong dang *//",
    "NG0418:158": "'gal ba mi sdud phyal bar mi gtong ba //",
    "NG0418:159": "de yang a ti 'bros pa'i mkhar //",
    "NG0418:160": "ma bkag ma zhes gzer bu chen po bzhi //",
    "NG0418:161": "de yang rdzogs tshan a ti 'bros pa'i mkhar //",
    "NG0418:162": "gzhi gcig gsal ba tha dad skye med pas //",
    "NG0418:163": "gtan tshigs chen po bzhi yi mkhar //",
    "NG0418:164": "de yang a ti 'bros pa'i mkhar //",
    "NG0418:165": "snang srid thig le chen por gcig / de yang a ti 'bros pa'i mkhar //",
    "NG0418:166": "srung ba'i mi lus rig pa yin //",
    "NG0418:167": "lung rig khas len 'gro gleng yin //",
    "NG0418:168": "lung med smyon pa'i tshig 'dra ba //",
    "NG0418:169": "rigs chad pa la len mi gdab //",
    "NG0418:170": "kun gyi snying du sdug ma srid //",
    "NG0418:171": "dper na smad 'tshong bu bzhin no //",
    "NG0418:172": "brdeg pa'i mtshon cha gnyis yod do //",
    "NG0418:173": "gzhan gyi 'dod pa khas len na //",
    "NG0418:174": "rno la myur mgyogs mtshon cha brdeg / grub mtha' ma longs lan mi gdab //",
    "NG0418:175": "phyag rgya bzhi yi ra bar gzhug / gcig gam tha dad brtags pa yis //",
    "NG0418:176": "'dod pa dri sde gzhan sun gdon /",
    "NG0418:177": "khas len med na lan mi blan //",
    "NG0418:178": "stong pa'i klong la 'bros mtha' bskyon //",
    "NG0418:179": "nga rgyal smra na 'go sbre bya //",
    "NG0418:180": "rigs pa'i mda' nan che na 'brel ba bri //",
    "NG0418:181": "'brel ba ma grub g.yang la bskyur //",
    "NG0418:182": "ces @#//",
    "NG0418:183": "gsungs so //",
    "NG0418:184": "rin po che sgron ma 'bar ba'i rgyud las //",
    "NG0418:185": "a ti rang la gzhung bskyab cing gzhan sun gdon pa'i le'u ste zhe gsum pa'o ///",
    "NG0418:186": "/ de nas rigs kyi gtso bo sems dpa' chen pos zhus pa /",
    "NG0418:187": "dam pa dang po'i sangs rgyas lags //",
    "NG0418:188": "phyi pa mu stegs theg pa dang *//",
    "NG0418:189": "nang pa sangs rgyas theg pa gnyis //",
    "NG0418:190": "de yi khyad par ji ltar lags //",
    "NG0418:191": "thog mi ston pas bstan du gsol //",
    "NG0418:192": "thog ma'i ston pas gsungs pa //",
    "NG0418:193": "stong pas sdug bsngal bdag bzhir 'dod //",
    "NG0418:194": "ma rtogs pas na mu stegs yi //",
    "NG0418:195": "lta ba sum brgya drug cu'i grangs rnyed 'dod //",
    "NG0418:196": "bsdus pas drug cu rtsa gnyis te //",
    "NG0418:197": "de las bsdus pas nyi shu ste //",
    "NG0418:198": "de las bsdus pas rnam pa bzhi //",
    "NG0418:199": "de yang rnam pa gnyis su 'dus //",
    "NG0418:200": "rtag pa dang ni chad pa'o //",
    "NG0418:201": "chad pa'i lta ba rten chad dang *//",
    "NG0418:202": "rgyu chad lam chad 'bras bu chad pa bzhir //",
    "NG0418:203": "lung dang rig pa gnyis kas bsgrub //",
    "NG0418:204": "rtag par 'dod pa'i lta ba ni //",
    "NG0418:205": "phyogs rtag dpe rtag rgyu rtag 'bras bu rtag pa bzhir //",
    "NG0418:206": "lung dang rig pa gnyis kas bsgrub //",
    "NG0418:207": "de yi lta ba phyogs btsal ba //",
    "NG0418:208": "sems can kun gyi snying dkyil na //",
    "NG0418:209": "rtag pa bzhi yi dngos po gcig / rgyu rkyen gnyis kyi ma bskyed pas //",
    "NG0418:210": "lus kyi bong dang sbyar te gnas //",
    "NG0418:211": "lta ba de dag gsal bar ni //",
    "NG0418:212": "sde snod kun na gsal ba yod //",
    "NG0418:213": "ces gsungs so //",
    "NG0418:214": "rin po che sgron ma 'bar ba'i rgyud las /",
    "NG0418:215": "'jig rten pa'i lta ba bstan pa'i le'u ste zhe",
    "NG0418:216": "bzhi pa'o // // de nas rigs kyi gtso bo",
    "NG0418:217": "sems dpa' chen pos zhus pa /",
    "NG0418:218": "kye /",
    "NG0418:219": "dam pa dang po'i sangs rgyas lags //",
    "NG0418:220": "sems nyid thig le nyag gcig la //",
    "NG0418:221": "theg pa dgu ru ci phyir gdags //",
    "NG0418:222": "brtags pa'i gtan tshigs ji ltar lags //",
    "NG0418:223": "thog ma'i ston pas bstan du gsol //",
    "NG0418:224": "thog ma'i ston pas gsungs pa /",
    "NG0418:225": "rigs kyi gtso bo nyon cig / gzhi mo 'od gsal chen po la //",
    "NG0418:226": "ma rig rkyen gyis gzung 'dzin skyes //",
    "NG0418:227": "sems kyi ngo bo tha dad shar //",
    "NG0418:228": "dbang po rab 'bring gsum du byung *//",
    "NG0418:229": "dbang po rab kyi don du ni //",
    "NG0418:230": "nang gi bskyed rdzogs rnam gsum bstan //",
    "NG0418:231": "dbang po 'bring ni don du ni //",
    "NG0418:232": "phyi yi kri yog gsum du bstan //",
    "NG0418:233": "dbang po tha ma'i don du ni //",
    "NG0418:234": "mdo sde 'dul ba mngon pa gsum //",
    "NG0418:235": "sde snod kun gyi theg pa bstan //",
    "NG0418:236": "zhes gsungs so //",
    "NG0418:237": "rin po che sgron ma 'bar ba'i rgyud las /",
    "NG0418:238": "theg pa dgu ru phye ba'i gtan tshigs bstan pa'i",
    "NG0418:239": "le'u ste zhe lnga pa'o // // de nas rigs",
    "NG0418:240": "kyi gtso bo sems dpa' chen pos zhus pa /",
    "NG0418:241": "kye /",
    "NG0418:242": "dam pa dang po'i sangs rgyas lags //",
    "NG0418:243": "ston pa'i 'dul lugs rnam gsum la //",
    "NG0418:244": "drang don nges don gnyis su ci phyir gdags //",
    "NG0418:245": "theg pa che chung mtshan nyid de //",
    "NG0418:246": "bdag cag rnams la bstan du gsol //",
    "NG0418:247": "dam pa dang po'i sangs rgyas kyis gsungs pa //",
    "NG0418:248": "rigs kyi gtso bo sems dpa' chen po nyon cig / 'jig rten @#//",
    "NG0418:249": "pa yi gang zag la //",
    "NG0418:250": "mi chos lugs su drangs pa ni //",
    "NG0418:251": "lus ngag yid gsum gus par bstan //",
    "NG0418:252": "gang zag mtshan ma gtso bor 'dzin pa la //",
    "NG0418:253": "mtshan dang ldan pa'i skus drangs la //",
    "NG0418:254": "gang zag rang bzhin zhi ba la //",
    "NG0418:255": "chos nyid stong pa nam mkha' lta bur drangs //",
    "NG0418:256": "gang zag mi mthun so sor la //",
    "NG0418:257": "rgya mtsho tsam gyis chos nyid drangs //",
    "NG0418:258": "mu mtha' med par gsungs pa rnams //",
    "NG0418:259": "rgyu 'bras gnyis las ma gtogs pas //",
    "NG0418:260": "mi mthun bye brag phye ba med //",
    "NG0418:261": "theg chen rigs dang ldan pa la //",
    "NG0418:262": "chos nyid spros dang bral ba yi //",
    "NG0418:263": "'bras bu'i don la yid ches bya //",
    "NG0418:264": "theg dman tha ma'i rigs can la //",
    "NG0418:265": "rgyu yi dus na nan tan bstan /  / yang gsungs pa /",
    "NG0418:266": "snying rje shes rab ldan pa yis //",
    "NG0418:267": "gzhan don gtso ru len pa la //",
    "NG0418:268": "theg chen rigs su bstan pa yin //",
    "NG0418:269": "blo dman shes rab chung ba la //",
    "NG0418:270": "thabs chen yan lag brgyad po yis //",
    "NG0418:271": "mi ldan gang zag dman pa la //",
    "NG0418:272": "theg pa chung ngu'i rigs su bstan //",
    "NG0418:273": "yang gsungs pa /",
    "NG0418:274": "rigs kyi gtso bo sems dpa' chen po nyon cig / byis pa rnams la drang don bstan //",
    "NG0418:275": "rnon po rnams la nges don bstan //",
    "NG0418:276": "sems kyi gnas skabs na /",
    "NG0418:277": "ci spyod ci bsgrub ci brtsams rgyu yin la /",
    "NG0418:278": "dus nam zhig ma go na grub pa'i 'bras bu mi bslu bar 'bras bu yin /",
    "NG0418:279": "'jig rten phyi mar dus mi 'debs //",
    "NG0418:280": "nam mkha' stong pa khungs mi 'dren //",
    "NG0418:281": "sems can skal ba chung ba la snyad mi 'dogs /",
    "NG0418:282": "cer mthong cer rtogs cer grol //",
    "NG0418:283": "rtogs thob dus gcig tu'o //",
    "NG0418:284": "zhes gsungs so //",
    "NG0418:285": "rin po che sgron ma 'bar ba'i rgyud las /",
    "NG0418:286": "blo'i khyad par gyis drang don dang */",
    "NG0418:287": "nges don dang */",
    "NG0418:288": "rgyu 'bras su bstan pa'i le'u ste zhe drug pa'o",
    "NG0418:289": "// // de nas rigs kyi gtso bo sems dpa'",
    "NG0418:290": "chen pos zhus pa /",
    "NG0418:291": "kye /",
    "NG0418:292": "dam pa dang po'i sangs rgyas lags //",
    "NG0418:293": "sems nyid thig le nyag gcig la //",
    "NG0418:294": "mdo sngag gnyis su phye ba yi //",
    "NG0418:295": "de yi dgongs pa ji ltar lags //",
    "NG0418:296": "bdag cag rnams la bstan du gsol //",
    "NG0418:297": "dam pa dang po'i sangs rgyas kyis gsungs pa /",
    "NG0418:298": "rigs kyi gtso bo nyon cig / mdo sngags gnyis kyi khyad par ni //",
    "NG0418:299": "de la mdo sde'i 'dod gzhung ni //",
    "NG0418:300": "don dam mdo ru bsdus pa lags //",
    "NG0418:301": "kun rdzob tu ni spangs pa yin //",
    "NG0418:302": "'bras bu gsang sngags 'dod gzhung ni //",
    "NG0418:303": "sprul sku da lta thob pa yin //",
    "NG0418:304": "lha dang rnal 'byor yul du gcig / tha mal shes pa zlog dang gsum //",
    "NG0418:305": "sa lam dus gcig sbyangs dang gcig / 'byung bzhi sems su shes dang gnyis //",
    "NG0418:306": "bka' yi zhen pa bzlog dang gsum //",
    "NG0418:307": "rtogs pa rnams la rgyu med dang *//",
    "NG0418:308": "rnal 'byor rnams la sgrub rgyu bral //",
    "NG0418:309": "'bras bu lam du byed dang gsum //",
    "NG0418:310": "rtog tshogs lha ru bsgyur ba dang */",
    "NG0418:311": "lha dang rnal 'byor gnyis med dang *//",
    "NG0418:312": "de nyid don gsum yin dang gsum //",
    "NG0418:313": "nyon mongs dug lngas rgyu byas nas //",
    "NG0418:314": "mchog gi dngos @#//",
    "NG0418:315": "grub bsgrubs pas na //",
    "NG0418:316": "rgyu yi khyad par bstan pa yin //",
    "NG0418:317": "lha dang dkyil 'khor lam bcas pas //",
    "NG0418:318": "lam gyi khyad par bstan pa yin //",
    "NG0418:319": "rang sems gdod nas dag pas na //",
    "NG0418:320": "rtogs tshad gzhan nas btsal du med //",
    "NG0418:321": "de las 'bras bu mchog grub pas //",
    "NG0418:322": "dus kyi khyad par phye ba yin //",
    "NG0418:323": "tshe gcig lhun grub sbyor ba yis //",
    "NG0418:324": "rang don nye bar sbyor ba yin //",
    "NG0418:325": "'phrin las rnam bzhi rdzogs pas na //",
    "NG0418:326": "gzhan don mtha' ru phyin pa yin //",
    "NG0418:327": "sgra dang tshad mas gzhig tu med pa yin //",
    "NG0418:328": "don gyi khyad par bstan pa yin //",
    "NG0418:329": "mnyam gzhag rjes thob med pas na //",
    "NG0418:330": "ting 'dzin khyad par bstan pa yin //",
    "NG0418:331": "nyon mongs nyon mongs sgrol bas na //",
    "NG0418:332": "dgongs pa'i khyad par bstan pa yin //",
    "NG0418:333": "lus ngag yid gsum sku gsung thugs su sbyor bas na //",
    "NG0418:334": "tshogs kyi khyad par bsgrub pa yin //",
    "NG0418:335": "kha zas kyi rnal 'byor dang ldan pas na //",
    "NG0418:336": "longs spyod phun sum tshogs pa yin //",
    "NG0418:337": "yan lag sgul spyod gar du shes pas na //",
    "NG0418:338": "mdzad spyod khyad par bstan pa yin //",
    "NG0418:339": "'dod chags la sogs dug lnga yis //",
    "NG0418:340": "dmigs pa'i sems ni zin pa yin //",
    "NG0418:341": "bsam gtan khyad par bstan pa yin //",
    "NG0418:342": "tshe gcig gis lhun gyis grub pa'i rigs 'dzin thob pas na //",
    "NG0418:343": "dbang po rab 'bring gi spyod yul du bstan pa yin pas //",
    "NG0418:344": "zhes gsungs so //",
    "NG0418:345": "rin po che sgron ma 'bar ba'i rgyud las /",
    "NG0418:346": "mdo sngags su bstan pa'i le'u ste zhe bdun pa'o ///",
    "NG0418:347": "/ de nas rigs kyi gtso bo sems dpa' chen pos zhus pa /",
    "NG0418:348": "kye /",
    "NG0418:349": "dam pa dang po'i sangs rgyas lags //",
    "NG0418:350": "theg pa dgu ru phye ba'i shes rgyud so so'i ngo bo la //",
    "NG0418:351": "'jug sgo so sod yod dam me //",
    "NG0418:352": "thog ma'i ston pas bstan du gsol /",
    "NG0418:353": "thog ma'i ston pas gsungs pa //",
    "NG0418:354": "thig le nyag gcig ma rtogs pa //",
    "NG0418:355": "shes rgyud so so'i ngo bo la /",
    "NG0418:356": "'jug sgo lta spyod mi mthun pas //",
    "NG0418:357": "nyan thos dag gi 'jug sgo ni //",
    "NG0418:358": "bden pa bzhi yi sgo nas 'jug / sdug bsngal kun 'byung 'gog pa lam dang bzhi //",
    "NG0418:359": "nyan thos dag gi lta ba ni //",
    "NG0418:360": "phung po la sogs chos rnams la //",
    "NG0418:361": "mi rtag pa dang du mar mthong *//",
    "NG0418:362": "gang zag la ni bdag med rtogs //",
    "NG0418:363": "nyan thos dag gi sgom pa ni //",
    "NG0418:364": "'khor bar skyes pa'i rtsa ba kun //",
    "NG0418:365": "bdag tu 'dzin pa las byung ba //",
    "NG0418:366": "skyes bu lus gcig sha gang la //",
    "NG0418:367": "mi gtsang sum cu so drug la //",
    "NG0418:368": "bdag ces bya ba ma rnyed pas //",
    "NG0418:369": "shes pa tshom gyis song ba la //",
    "NG0418:370": "bsam pa dang bral gzhag pa'o //",
    "NG0418:371": "nyan thos dag gi spyod pa ni //",
    "NG0418:372": "sbyangs pa'i yon tan bcu gnyis te //",
    "NG0418:373": "'tsho ba'i yon tan bcu gsum po /",
    "NG0418:374": "nyan thos pa'i sa dag ni /",
    "NG0418:375": "dgra bcom pa'i sa'o //",
    "NG0418:376": "yang gsungs pa /",
    "NG0418:377": "rang rgyal dag gi 'jug sgo ni //",
    "NG0418:378": "rten 'brel bcu gnyis sgo nas 'jug / rang rgyal dag gi lta ba ni //",
    "NG0418:379": "nyan thos las kyi khyad par ni //",
    "NG0418:380": "chos la bdag med phyogs gcig rtogs pa'o //",
    "NG0418:381": "rang @#//",
    "NG0418:382": "rgyal dag gi sgom pa ni //",
    "NG0418:383": "dper na gnyid ni sad pa la //",
    "NG0418:384": "dbang po yul la ma 'phros shing *//",
    "NG0418:385": "rang rgyal dag gi spyod pa ni //",
    "NG0418:386": "nyan thos pa dang mthun par spyod pa ni //",
    "NG0418:387": "nyan thos pa dang mthun par spyod //",
    "NG0418:388": "sa ni rang sangs rgyas kyi sa //",
    "NG0418:389": "zhes gsungs so //",
    "NG0418:390": "rin po che sgron ma 'bar ba'i rgyud las /",
    "NG0418:391": "nyan thos rang rgyal ba'i lta sgom mdor bstan pa'i le'u ste zhe brgyad pa'o ///",
    "NG0418:392": "/ de nas rigs kyi gtso bos zhus pa /",
    "NG0418:393": "thog ma'i ston pa lags /",
    "NG0418:394": "mdo sde theg pa chen po yi //",
    "NG0418:395": "lta sgom mdo ru bsdus pa'i don //",
    "NG0418:396": "bdag cag rnams la bstan du gsol //",
    "NG0418:397": "thog ma'i ston pas gsungs pa /",
    "NG0418:398": "rigs kyi gtso bo nyon cig / mdo sde theg pa'i 'jug sgo ni //",
    "NG0418:399": "bden pa gnyis kyi sgo nas 'jug / rnam rig sems tsam lta ba ni //",
    "NG0418:400": "kun brtags gzhan dbang yong grub gsum du 'dod //",
    "NG0418:401": "rnam rig sems tsam sgom pa ni //",
    "NG0418:402": "rang gi rig pa'i ngo bo ni //",
    "NG0418:403": "gsal la rtogs pa med pa yis //",
    "NG0418:404": "gzung 'dzin gnyis dang bral bar 'dod //",
    "NG0418:405": "rnam rig sems tsam spyod pa ni //",
    "NG0418:406": "pha rol drug tshad med bzhi la spyod //",
    "NG0418:407": "rnam rig sems tsam sa dag ni //",
    "NG0418:408": "bcu gcig kun tu 'od kyi sa ru 'dod //",
    "NG0418:409": "yang gsungs pa /",
    "NG0418:410": "theg chen dbu ma'i lta ba ni rnam pa gsum yod de /",
    "NG0418:411": "rnal 'byor pa yi dbu ma ni //",
    "NG0418:412": "kun rdzob tu ni sems snang 'dod //",
    "NG0418:413": "don dam rang bzhin med par 'dod //",
    "NG0418:414": "rnal 'byor pa yi sgom pa ni //",
    "NG0418:415": "rang bzhin med pa'i ngang la 'jog / spyod pa pha rol phyin drug tshad med bzhi la spyod //",
    "NG0418:416": "mdo sde spyod pa'i dbu ma ni //",
    "NG0418:417": "rnal 'byor yod pa dag dang mthun //",
    "NG0418:418": "rab tu mi gnas dbu ma ni //",
    "NG0418:419": "yod pa'i mtha' la mi gnas pa //",
    "NG0418:420": "med pa'i mtha' la mi gnas te //",
    "NG0418:421": "gnyis ka la yang mi gnas pas //",
    "NG0418:422": "gnyis med pa yang mi gnas so //",
    "NG0418:423": "rab tu mi gnas lta ba yin //",
    "NG0418:424": "rab tu mi gnas sgom pa yin //",
    "NG0418:425": "'dod med spyi yi chos nyid sgom //",
    "NG0418:426": "rab tu mi gnas spyod pa ni //",
    "NG0418:427": "mdo sde rnal 'byor nyid dang mthun //",
    "NG0418:428": "ces gsungs so //",
    "NG0418:429": "rin po che sgron ma 'bar ba'i rgyud las /",
    "NG0418:430": "mdo sde theg pa'i lta sgom bsdus pa'i le'u ste zhe dgu pa'o ///",
    "NG0418:431": "/ de nas rigs kyi gtso bos zhus pa /",
    "NG0418:432": "dam pa dang po'i sangs rgyas lags //",
    "NG0418:433": "phyi rgyud sde gsum theg pa'i lta sgom mdo ru bsdus pa'i don //",
    "NG0418:434": "bdag cag rnams la bstan du gsol //",
    "NG0418:435": "dam pa dang po'i sangs rgyas kyis gsungs pa /",
    "NG0418:436": "rigs kyi gtso bo nyon cig / rig sngags kri ya'i 'jug sgo ni //",
    "NG0418:437": "gza' dang skar ma dus tshod dang *//",
    "NG0418:438": "mtshan ma bzang po brtags nas 'jug / rig sngags kri ya'i lta ba ni //",
    "NG0418:439": "chos nyid rnam par dag pa'i sems //",
    "NG0418:440": "mtha' dbus bral ba'i chos nyid 'dod //",
    "NG0418:441": "rig sngags kri ya'i sgom pa ni //",
    "NG0418:442": "cho ya yan lag bcu gcig gis //",
    "NG0418:443": "bskyed nas rje bo'i tshul du 'dod //",
    "NG0418:444": "rig sngags kri ya'i spyod pa @#//",
    "NG0418:445": "ni //",
    "NG0418:446": "khrus dang gtsang sbra dag la spyod //",
    "NG0418:447": "'bras bu kri ya rdo rje 'dzin pa'i sa //",
    "NG0418:448": "yang gsungs pa /",
    "NG0418:449": "u pa ya yi 'jug sgo ni //",
    "NG0418:450": "dag pa gsum gyi lam nas 'jug / u pa ya yi sgom pa ni //",
    "NG0418:451": "rnam par mi rtog pa yi stong par sgom //",
    "NG0418:452": "gzhi dang ldan pa'i lha snang 'dod //",
    "NG0418:453": "u pa ya yi spyod pa ni //",
    "NG0418:454": "las su khrus dang mchod pa byed //",
    "NG0418:455": "u pa ya yi 'bras bu ni //",
    "NG0418:456": "lta spyod so so tha dad kyis //",
    "NG0418:457": "dper na rgan mo 'khar thogs 'dra //",
    "NG0418:458": "yo ga dag gi 'jug sgo ni //",
    "NG0418:459": "mtshan ma med pa'i sgo nas 'jug / yo ga dag gi lta ba ni *//",
    "NG0418:460": "chos nyid dag pa'i byin rlabs las //",
    "NG0418:461": "snangab lha dang lhag mor lta //",
    "NG0418:462": "rang dang 'dra ba'i grogs por 'dod //",
    "NG0418:463": "rnal 'byor yo ga'i sgom pa ni //",
    "NG0418:464": "mngon par byang chub lnga dang ni //",
    "NG0418:465": "cho 'phrul bzhi dang ldan par sgom //",
    "NG0418:466": "rnal 'byor yo ga'i spyod pa ni //",
    "NG0418:467": "ting 'dzin las su rung par spyod //",
    "NG0418:468": "'bras bu sa yi rang bzhin ni //",
    "NG0418:469": "chos dbyings stug po bkod pa'i sa //",
    "NG0418:470": "zhes gsungs so //",
    "NG0418:471": "rin po che sgron ma 'bar ba'i rgyud las /",
    "NG0418:472": "phyi rgyud sde gsum gyi lta sgom mdor bsdus pa'i le'u ste lnga bcu pa'o ///",
    "NG0418:473": "/ de nas rigs kyi gtso bo sems dpa' chen pos zhus pa /",
    "NG0418:474": "kye thog ma'i ston pa lags /",
    "NG0418:475": "bskyed rdzogs gnyis kyi lta sgom mdor bsdus pa //",
    "NG0418:476": "bdag cag rnams la bstan du gsol //",
    "NG0418:477": "thog ma'i ston pas gsungs pa /",
    "NG0418:478": "rigs kyi gtso bo nyon cig / rnal 'byor ma ha'i 'jug sgo ni //",
    "NG0418:479": "shes rab thabs dang ldan pa yi //",
    "NG0418:480": "gnyis su med pa'i sgo nas 'jug / ma ha yo ga'i lta ba ni /",
    "NG0418:481": "bden pa dbye ru med pa yi //",
    "NG0418:482": "bdag nyid chen po'i dkyil 'khor du //",
    "NG0418:483": "spyod yul kun dang bral bar lta //",
    "NG0418:484": "ma ha yo ga'i sgom pa ni //",
    "NG0418:485": "ting 'dzin gsum dang ldan pa ste //",
    "NG0418:486": "thabs dang shes rab zung 'brel bas //",
    "NG0418:487": "skye ba med pa'i sgom par bstan //",
    "NG0418:488": "ma ha yo ga'i spyod pa ni //",
    "NG0418:489": "ta na ga na dang */",
    "NG0418:490": "dam rdzas bdud rtsi lnga la spyod //",
    "NG0418:491": "ma ha yo ga'i 'bras bu ni //",
    "NG0418:492": "rnal 'byor lus ngag yid gsum ni //",
    "NG0418:493": "sku gsum rdo rje 'chang gi sa //",
    "NG0418:494": "a nu yo ga'i 'jug sgo ni //",
    "NG0418:495": "dbyings dang ye shes sgo nas 'jug / a nu yo ga'i lta ba ni //",
    "NG0418:496": "rang rig spros dang bral bas chos dbyings yin //",
    "NG0418:497": "dbyings nyid 'gag pa med pas ye shes shar //",
    "NG0418:498": "dbyings dang ye shes gnyis su med pas //",
    "NG0418:499": "byang chub chen po'i lta ba yin //",
    "NG0418:500": "a nu yo ga'i sgom pa ni //",
    "NG0418:501": "don rnams rtogs pas gnyis med sgom //",
    "NG0418:502": "don la rang bzhin mtshan ma med //",
    "NG0418:503": "rtags la dus gsum lha ru sgom //",
    "NG0418:504": "a nu yo ga'i spyod pa ni //",
    "NG0418:505": "zhi rgyas dbang dang mngon spyod bzhi //",
    "NG0418:506": "gzhan don yongs su rdzogs par byed //",
    "NG0418:507": "sa dang 'bras bu bstan pa ni //",
    "NG0418:508": "sku gsum ye shes bzhi rdzogs nas //",
    "NG0418:509": "kun bzang dbyer med sa dang ldan //",
    "NG0418:510": "zhes gsungs so //",
    "NG0418:511": "rin po che sgron ma 'bar ba'i rgyud las /",
    "NG0418:512": "bskyed rdzogs gnyis kyis lta sgom mdor bstan pa'i le'u ste @#//",
    "NG0418:513": "nga gcig pa'o ///",
    "NG0418:514": "/ de nas rigs kyi gtso bo sems dpa' chen pos zhus pa /",
    "NG0418:515": "kye /",
    "NG0418:516": "dam pa dang po'i sangs rgyas lags /",
    "NG0418:517": "rdzogs chen a ti yo ga'i lta sgom mdor bsdus pa'i don /",
    "NG0418:518": "rigs can skal bar ldan pa la //",
    "NG0418:519": "thugs rje'i tshul gyis bstan du gsol //",
    "NG0418:520": "dam pa dang po'i sangs rgyas kyis gsungs pa /",
    "NG0418:521": "rigs kyi gtso bo sems dpa' chen po nyon cig / a ti yo ga'i 'jug sgo ni //",
    "NG0418:522": "rtsol ba dang bral ba'i shes rab kyis //",
    "NG0418:523": "nges pa'i gsang sgo btsal nas ni //",
    "NG0418:524": "lhun grub 'od gsal sgo nas 'jug / a ti yo ga'i lta ba ni //",
    "NG0418:525": "mchog tu gsang ba'i don mchog ldan //",
    "NG0418:526": "bsam med kun tu 'char ba yin //",
    "NG0418:527": "kun bral ji ma spangs pa yin //",
    "NG0418:528": "rgya chad phyogs lhung med pa yin //",
    "NG0418:529": "bsam med brjod las 'das pa yin //",
    "NG0418:530": "re dogs sgro skur bral ba yin //",
    "NG0418:531": "lta ba med pa'i lta ba ni //",
    "NG0418:532": "de ni lta ba'i dam pa yin //",
    "NG0418:533": "a ti yo ga'i sgom pa ni //",
    "NG0418:534": "skyes bu yis ni gdeng chud nas //",
    "NG0418:535": "ma dmigs kun tu gsal ba yin //",
    "NG0418:536": "sems chos sku'i 'od gsal du bzhugs pa yin //",
    "NG0418:537": "sgra gsung gi zer la rol pa yin //",
    "NG0418:538": "thugs nam mkha'i klong na gnas pa yin //",
    "NG0418:539": "sku gsung thugs dbyer med pa rang 'od rang la shar ba yin //",
    "NG0418:540": "a ti yo ga'i spyod pa ni //",
    "NG0418:541": "gdeng gsum khong du chud pa yin //",
    "NG0418:542": "'dzin chags bral bas spyod pa yin //",
    "NG0418:543": "blang dang dor dang rtsol dang sgrub //",
    "NG0418:544": "gang yang med pas spyod pa yin //",
    "NG0418:545": "mi spangs mi sgrub rtsol med pas //",
    "NG0418:546": "spyod pa'i gdeng chen bstan pa ni //",
    "NG0418:547": "a ti sa dang 'bras bu bstan pa ni //",
    "NG0418:548": "sa la sbyangs du med pa yin //",
    "NG0418:549": "lam la bgrod du med pa yin //",
    "NG0418:550": "ting 'dzin dmigs su med pa yin //",
    "NG0418:551": "'bras bu lhun grub rang chas yin //",
    "NG0418:552": "ma bsgrubs sku gsung gzhi la grub //",
    "NG0418:553": "ma bsags tshogs rnams don gyis rdzogs //",
    "NG0418:554": "ma brgyud ye shes rang la gsal //",
    "NG0418:555": "ces gsungs so //",
    "NG0418:556": "rin po che sgron ma 'bar ba'i rgyud las //",
    "NG0418:557": "rdzogs pa a ti yo ga'i lta sgom mdo ru",
    "NG0418:558": "bsdus pa'i le'u ste nga gnyis pa'o // // de",
    "NG0418:559": "nas rigs kyi gtso bo sems dpa' chen pos zhus",
    "NG0418:560": "pa / kye /",
    "NG0418:561": "dam pa dang po'i sangs rgyas lags //",
    "NG0418:562": "rin chen dam pa'i sgron me bstan //",
    "NG0418:563": "de yi gtad rgya bstan du gsol //",
    "NG0418:564": "dam pa dang po'i sangs rgyas kyis gsungs pa //",
    "NG0418:565": "rigs kyi gtso bo sems dpa' chen po nyon cig / rin chen sgron ma 'bar ba 'di //",
    "NG0418:566": "sems dpa' chen po khyod la gtad //",
    "NG0418:567": "sems dpa' chen po khyod nyid kyis //",
    "NG0418:568": "rigs can las dang ldan la gtod //",
    "NG0418:569": "de nas 'jam dpal bshes gnyen gyis //",
    "NG0418:570": "dkon mchog yi dam lha rnams la //",
    "NG0418:571": "rin chen sna bdun mchod pa phul //",
    "NG0418:572": "zhu ba zhus pas mnyes pa med //",
    "NG0418:573": "the tshom chod pas yid ches skyes //",
    "NG0418:574": "man ngag dam pa bcud ldan 'di //",
    "NG0418:575": "mnyes pa bdun dang mdud pa lnga //",
    "NG0418:576": "dgrol ba'i rigs can ma rnyed nas //",
    "NG0418:577": "rgya gar rdo rje gdan drung @#//",
    "NG0418:578": "gter //",
    "NG0418:579": "rgya nag ri bo rtse lnga'i gter //",
    "NG0418:580": "kha che me ri 'bar ba'i gter //",
    "NG0418:581": "shar phyogs bya rgod spungs pa'i gter //",
    "NG0418:582": "bal po 'phags pa shing kun gter //",
    "NG0418:583": "au rgyan d+ha na ko sha'i gter //",
    "NG0418:584": "bod yul rgyal po bang so'i gter //",
    "NG0418:585": "de rnams pa yi gnas su ni //",
    "NG0418:586": "gter srung bcas la sba zhing gtad //",
    "NG0418:587": "ces gsungs so //",
    "NG0418:0": "[(]22[)]@#// so //",
    "NG0418:588": "rin po che sgron ma 'bar ba'i rgyud las /",
    "NG0418:589": "rgyud kyi sba thabs dang gtad pa'i rgya bstan pa'i le'u ste nga gsum pa'o ///",
    "NG0418:590": "/ rin po che sgron ma 'bar ba'i rgyud rdzogs",
    "NG0418:591": "so // // rgya gar gyi mkhan po bi ma",
    "NG0418:592": "la mi tra dang */",
    "NG0418:593": "zhu chen gyi lo tsa ba gnyags dz+nya nas dbu",
    "NG0418:594": "tshal gser khang du rgyal po yon mchod kyi don"
}