{
    "T05D4007:194a-0": "@194a # // rgya gar skad du /",
    "T05D4007:194a-1": "karma a'a ba ra ni bi sho dha na bi dhi bh'a shyam n'a ma /",
    "T05D4007:194a-2": "bod skad du /",
    "T05D4007:194a-3": "las kyi sgrib pa rnam par sbyong ba'i cho ga bshad pa zhes bya ba /",
    "T05D4007:194a-4": "sangs rgyas dang byang chub sems dpa' thams cad la phyag 'tshal lo //",
    "T05D4007:194a-5": "thub pa dri mas ma gos shing /",
    "T05D4007:194a-6": "ye shes dkyil 'khor rab gsal ba /",
    "T05D4007:194a-7": "gsung gi zer gyis 'gro kun gyi //",
    "T05D4007:194a-8": "sgrib pa med sred nyi ma rgyal //",
    "T05D4007:194a-9": "dpa' bo gang dag 'gro ba sdug bsngal gyi rgya",
    "T05D4007:194a-10": "mtsho yang bar bying ba rnams kyi sems phrogs shing",
    "T05D4007:194a-11": "de dag gdon par 'dod pa'i yid can dag gis",
    "T05D4007:194a-12": "byang chub la blo gzhol bar bya ste /",
    "T05D4007:194a-13": "de thob pa'i lam dam par zhugs la mi nyams",
    "T05D4007:194a-14": "par bya zhing ji ltar bya ba de 'phel bar",
    "T05D4007:194a-15": "'gyur ba'i thabs la brtson par bya ste /",
    "T05D4007:194a-16": "gal te rkyen 'ga' zhig gis nyams par gyur na",
    "T05D4007:194a-17": "yang de ma thag tu phyir ldang ba'i thabs la",
    "T05D4007:194a-18": "'bad par bya ste /",
    "T05D4007:194a-19": "pham pa'i gnas lta bu'i chos spyad pas sdom pa slar blang ba dang /",
    "T05D4007:194a-20": "zag pa 'bring las gyur pa rnams gsum la bshags pa dang /",
    "T05D4007:194a-21": "chung ngu las gyur pa rnams gcig la bshags pa dang /",
    "T05D4007:194a-22": "de dag las lhag ma rnams rang gi sems kyis",
    "T05D4007:194a-23": "bsdom par bya ba rnams ji ltar spyad pa bzhin",
    "T05D4007:194a-24": "chos dang mthun par sor chud par bya'o //",
    "T05D4007:194a-25": "de dag gis las kyi sgrib pa lhag mar gyur pa dag dang /",
    "T05D4007:194a-26": "gzhan yang thog ma med pa'i dus nas kun nas",
    "T05D4007:194a-27": "bsags pa'i sgrib pa stug po ji snyed pa rnams",
    "T05D4007:194a-28": "kyis byang chub chen po la gegs su mi 'gyur",
    "T05D4007:194a-29": "bar bya ba'i phyir thub pas gnang ba'i byang chub",
    "T05D4007:194b-0": "sems dpa'i ltung ba bshags pa'i @194b cho ga 'dis",
    "T05D4007:194b-1": "nyin mtshan dus drug tu bshags pa la 'bad par",
    "T05D4007:194b-2": "bya'o // de la yang gang la bdag gi sgrib",
    "T05D4007:194b-3": "pa rnams bshags par bya ba de dag la dpung",
    "T05D4007:194b-4": "gnyen du gzung ste /",
    "T05D4007:194b-5": "gus pas phyag 'tshal la gsol ba gdab par bya",
    "T05D4007:194b-6": "ba yin pas thog mar skyabs su 'gro ba ni",
    "T05D4007:194b-7": "/ bdag ming 'di zhes bgyi ba sangs rgyas la",
    "T05D4007:194b-8": "skyabs su mchi'o zhes bya ba la sogs pa ste",
    "T05D4007:194b-9": "/ / yang dag par rdzogs pa'i sangs rgyas dang /",
    "T05D4007:194b-10": "chos dang /",
    "T05D4007:194b-11": "de'i rjes su sgrub pa'i dge 'dun ni rim pa",
    "T05D4007:194b-12": "bzhin 'khor ba las rgal ba'i lam ston pa dang",
    "T05D4007:194b-13": "/ lam dang /",
    "T05D4007:194b-14": "de sgrub pa'i grogs yin pa'i phyir ro //",
    "T05D4007:194b-15": "gzhan dbyig gi snying po dang /",
    "T05D4007:194b-16": "'phrog byed dang ;",
    "T05D4007:194b-17": "seng ge dang /",
    "T05D4007:194b-18": "mthu bo che la sogs pa dang /",
    "T05D4007:194b-19": "ser skya dang /",
    "T05D4007:194b-20": "gzegs zan la sogs pa ni ma yin te /",
    "T05D4007:194b-21": "rang nyid srid pa'i btson ra mi bzad par las",
    "T05D4007:194b-22": "dang nyon mongs pa'i lcags sgrog dam pos bcings pa",
    "T05D4007:194b-23": "la sogs pa'i srin po 'jigs su rung ba bdag",
    "T05D4007:194b-24": "gis kun bcom pa'i phyir ro //",
    "T05D4007:194b-25": "de bas na 'di dag kyang srid pa'i btson ra",
    "T05D4007:194b-26": "nas thar pa sangs rgyas kho na la rag las",
    "T05D4007:194b-27": "pa'i phyir / sems dang ldan pa su zhig sangs",
    "T05D4007:194b-28": "rgyas la sogs pa bor te gzhan la skyabs su",
    "T05D4007:194b-29": "pa'i phyir / 'gro bar byed / phyag 'tshal ba",
    "T05D4007:194b-30": "ni de bzhin gshegs pa dgra bcom pa yang dag",
    "T05D4007:194b-31": "par rdzogs pa'i sangs rgyas sh'akya thub pa la phyag",
    "T05D4007:194b-32": "'tshal lo zhes bya ba la sogs pa ste /",
    "T05D4007:194b-33": "de bzhin gshegs pa sum cu rtsa lnga po 'di",
    "T05D4007:194b-34": "dag gis byang chub sems dpa'i spyad pa spyod pa'i",
    "T05D4007:194b-35": "tshe bdag cag bla na med pa yang dag par",
    "T05D4007:194b-36": "rdzogs pa'i byang chub tu mngon par rdzogs par sangs",
    "T05D4007:194b-37": "rgyas pa na / gang zhig bdag cag gi mtshan",
    "T05D4007:194b-38": "'dzin cing phyag 'tshal ba de dag kyang las kyi",
    "T05D4007:194b-39": "sgrib pa zad par gyur cig ces smon lam btab",
    "T05D4007:194b-40": "rgyas pa na / po // smon lam gyi stobs can yin pa'i phyir /",
    "T05D4007:194b-41": "'di rnams phyag 'tshal ba'i gnas su bkod de /",
    "T05D4007:194b-42": "gzhan rnams la phyag 'tshal bar bya ba ma yin no zhes pa ni mi brjod do /",
    "T05D4007:194b-43": "de la de bzhin nyid rtog pa'am der nges pa'o //",
    "T05D4007:194b-44": "dgra bcom pa ni aar ni dgra 'am rtsibs te /",
    "T05D4007:194b-45": "de bcom zhing bcag pa dang had do //",
    "T05D4007:194b-46": "nyon mongs pa bag chags dang bcas shing yang mi",
    "T05D4007:194b-47": "skye ba'i chos can du byas pas rten cing 'brel",
    "T05D4007:194b-48": "par 'byung ba'i rtsibs bcag pa'i phyir dgra bcom pa",
    "T05D4007:194b-49": "zhes bya ste aar had do //",
    "T05D4007:194b-50": "yang na 'os pa ste /",
    "T05D4007:195a-0": "khams gsum pa thams cad kyis mchod par 'os pa @195a * //",
    "T05D4007:195a-1": "la sogs pa'i phyir ro //",
    "T05D4007:195a-2": "yang dag par ram /",
    "T05D4007:195a-3": "mnyam par kun du ma lus pa'i phyir sangs rgyas",
    "T05D4007:195a-4": "pas yang dag par rdzogs par sangs rgyas pa 'di",
    "T05D4007:195a-5": "dag gis spangs pa dang yon tan gyi che ba",
    "T05D4007:195a-6": "gnyis brjod do // gzhan gyi yon tan du yang blta'o //",
    "T05D4007:195a-7": "sh'akya thub pa ni sh'akya'i rigs su thub pa byung bas de skad ces bya'o //",
    "T05D4007:195a-8": "yang dag par rdzogs pa'i sangs rgyas kyi ye shes ni mi phyed pas rdo rje ste /",
    "T05D4007:195a-9": "de'i snying pos 'jig tshogs su lta ba la sogs",
    "T05D4007:195a-10": "pa mi mthun pa'i phyogs thams cad 'joms pas rdo",
    "T05D4007:195a-11": "rje snying po rab tu 'joms pa'o //",
    "T05D4007:195a-12": "de bzhin du gzhan rnams la yang yon tan gyi",
    "T05D4007:195a-13": "mtshan nyid rjes su 'brangs nas ji ltar rigs par",
    "T05D4007:195a-14": "mtshan gyi don bshad par bya ste /",
    "T05D4007:195a-15": "yon tan mtha' yas pas re re la thams cad",
    "T05D4007:195a-16": "kyi mtshan brjod kyang de'i rgyu mtshan gnas pa'i phyir",
    "T05D4007:195a-17": "rang dga'i nyes par 'gyur du dogs pas mi bya'o",
    "T05D4007:195a-18": "// gsol ba gdab pa ni de dag la sogs te zhes bya ba la sogs pa ste /",
    "T05D4007:195a-19": "bcom ldan 'das ni nyes pa rnams bcom pa'am /",
    "T05D4007:195a-20": "dpal la sogs pa'i yon tan dang ldan pa'o //",
    "T05D4007:195a-21": "ji snyed ni ma lus pa'o //",
    "T05D4007:195a-22": "bzhugs pa dang 'tsho ba dang gzhes pa ni rim",
    "T05D4007:195a-23": "pa bzhin du chos kyi sku la sogs pa gsum",
    "T05D4007:195a-24": "gyis so // bdag la dgongs pa ni thugs gtad par gsol ba'o //",
    "T05D4007:195a-25": "bdag gis gsol ba tshul dang mthun pa yin gyi /",
    "T05D4007:195a-26": "sangs rgyas rnams bsnyel ba mi mnga' ba'i chos nyid",
    "T05D4007:195a-27": "brnyes pa nam du yang sems can gcig la yang",
    "T05D4007:195a-28": "mi dgongs pa mi srid do //",
    "T05D4007:195a-29": "de ltar na sems can rnams 'khor ba'i sdug bsngal",
    "T05D4007:195a-30": "yang ba 'di dag las ci'i phyir grol bar mi",
    "T05D4007:195a-31": "mdzad ce na / sems can rnams rang rang gi nyes pa ste /",
    "T05D4007:195a-32": "ji ltar nyi mi'i dkyil 'khor gzi brjid dang ldan",
    "T05D4007:195a-33": "pa'i 'od kyis phyogs thams cad rgyas par byed pa",
    "T05D4007:195a-34": "nyid kyang dmus long dag gis mi mthong ba bzhin",
    "T05D4007:195a-35": "no // des na dkon mchog ta la la las kyang /",
    "T05D4007:195a-36": "dmus long gis ni nyi ma mi mthong yang //",
    "T05D4007:195a-37": "de med ma yin 'jig rten kun tu 'char //",
    "T05D4007:195a-38": "mig dang ldan pas shar bar shes gyur nas //",
    "T05D4007:195a-39": "kun kyang so so rang gi las la 'jug /",
    "T05D4007:195a-40": "ces bya ba la sogs pa don 'di rgyas par",
    "T05D4007:195a-41": "bstan to // yul de dag gang la bshags par",
    "T05D4007:195a-42": "bya ba sgrib pa'i dngos po ni bdag gis byas",
    "T05D4007:195a-43": "pa la sogs pa ste /",
    "T05D4007:195a-44": "bdag gis ni byed pa po'o //",
    "T05D4007:195a-45": "skye ba 'di dang skye ba thog ma dang tha ma ma mchis pa ni byas pa'i dus so //",
    "T05D4007:195b-0": "'khor ba na 'khor @195b ba'i tshe skye gnas gzhan dag ni byas pa'i gnas so //",
    "T05D4007:195b-1": "byas pa'i sdig pa'i rang bzhin spyir brjod pa ni",
    "T05D4007:195b-2": "sdig pa'i las zhes bya ba la sogs pa ste",
    "T05D4007:195b-3": "/ gang ci yang rung ste /",
    "T05D4007:195b-4": "sdug bsngal gyi rtsa bar 'gyur ba'i las rang gis",
    "T05D4007:195b-5": "byas shing gzhan de ltar ma yin yang byas pa",
    "T05D4007:195b-6": "la dga' bas rjes su yi rang ba dang /",
    "T05D4007:195b-7": "bye brag tu rnam par smin pa lci ba ni",
    "T05D4007:195b-8": "mchod rten gyi dkor ram zhes bya ba la sogs",
    "T05D4007:195b-9": "pa ste / ma byin par len pa rnams kyi",
    "T05D4007:195b-10": "nang na lcib sbyin bdag dad pa can rnams kyis",
    "T05D4007:195b-11": "gnas chen po brgyad la sogs pa'i mchod rten gyi",
    "T05D4007:195b-12": "ched du phul ba'i yo byad dam /",
    "T05D4007:195b-13": "phyogs bzhi'i dge 'dun thams cad dbang ba dang gang",
    "T05D4007:195b-14": "zag so so'i bdag gir ma byas pa phrogs pa",
    "T05D4007:195b-15": "la sogs pa'o // de dag gis ngan song ngan 'gro rnam pa gsum gyi bar du yang /",
    "T05D4007:195b-16": "sdug bsngal mi bzad pa myong bar byed cing sbyang dka' bas rnam par smin pa lci ba'o //",
    "T05D4007:195b-17": "shin tu sdug bsngal ba'i nyes pa'i rgyu ni mtshams",
    "T05D4007:195b-18": "med pa'i las zhes bya ba la sogs pa ste",
    "T05D4007:195b-19": "/ pha bsad pa la sogs pa 'di dag gang",
    "T05D4007:195b-20": "gis byas pa la sogs pa ni shin tu bzod",
    "T05D4007:195b-21": "par dka' ba'i sdug bsngal nyams su 'bab pa'i mnar",
    "T05D4007:195b-22": "med pa'i sems can dmyal ba gzhan las sdug bsngal",
    "T05D4007:195b-23": "khyad par can du 'gyur bar skye ba la gang",
    "T05D4007:195b-24": "gis kyang bar mchod pas mtshams med pa ste /",
    "T05D4007:195b-25": "des na 'di dag shin tu sdug bsngal ba'i nyes pa'i rgyu zhes kyang bya'o //",
    "T05D4007:195b-26": "gzhi thams cad kyis bsdus pa'i mi dge ba ni",
    "T05D4007:195b-27": "mi dge ba bcu zhes bya ba la sogs pa",
    "T05D4007:195b-28": "ste / ngan 'gro gsum ci rigs par rnam par",
    "T05D4007:195b-29": "smin pa myong bar 'gyur ba lus la sogs pa",
    "T05D4007:195b-30": "gzhi thams cad kyi las te /",
    "T05D4007:195b-31": "lus la brten pa srog gcod pa la sogs pa gsum dang /",
    "T05D4007:195b-32": "ngag la brten pa brdzun du smra ba la sogs pa bzhi dang /",
    "T05D4007:195b-33": "yid la brten pa gnod sems la sogs pa'o //",
    "T05D4007:195b-34": "de gsum gyis ni gzhi thams cad bsdus pa mi dge ba'i las kyi lam 'dus pa zhes bya'o //",
    "T05D4007:195b-35": "de las gzhan pa'i sgrib pa de dang rjes su",
    "T05D4007:195b-36": "mthun pa rnams ni las kyi sgrib pa gang gis",
    "T05D4007:195b-37": "zhes bya ba la sogs pa'o //",
    "T05D4007:195b-38": "de dag kyang gang byas na rang dang gzhan gyi",
    "T05D4007:195b-39": "don sgrub pa la nus pa med cing bar du",
    "T05D4007:195b-40": "chod pa'i skye ba 'dzin pa /",
    "T05D4007:195b-41": "sems dmyal yi dags dud 'gro dang //",
    "T05D4007:195b-42": "kla klo 'du shes med lha dang //",
    "T05D4007:195b-43": "log lta sangs rgyas la mi 'dun //",
    "T05D4007:195b-44": "lkugs pa mi khom gnas brgyad do //",
    "T05D4007:195b-45": "zhes gsungs pa de dag tu skye bar 'gyur ba'i gnas te /",
    "T05D4007:196a-0": "chos zab mo @196a * //",
    "T05D4007:196a-1": "spong ba dang /",
    "T05D4007:196a-2": "ltung ba phra mo dag la mi 'dzem ba dang /",
    "T05D4007:196a-3": "ser snas yo byad la sogs pa la zhen te cung zad kyang mi gtong bar sogs pa dang /",
    "T05D4007:196a-4": "sangs rgyas la sogs pa la mi gus pa dang /",
    "T05D4007:196a-5": "thabs mi mkhas pas 'du shes med pa'i snyoms par 'jug pa yid la byed pa dang /",
    "T05D4007:196a-6": "gzhan gyi mig gi dbang po la sogs pa dang bral bar byed pa dang /",
    "T05D4007:196a-7": "log par lta ba'i rjes su phyogs pa dang /",
    "T05D4007:196a-8": "smon lam ma sbyangs pa ste /",
    "T05D4007:196a-9": "ji ltar rigs par gzhan yang bgrang ba las 'das",
    "T05D4007:196a-10": "pa shin tu phra bar 'gyur ba de dag thams",
    "T05D4007:196a-11": "cad do // dngos po de dag ji ltar bshags",
    "T05D4007:196a-12": "pa ni sangs rgyas bcom ldan 'das zhes bya ba",
    "T05D4007:196a-13": "la sogs pa ste /",
    "T05D4007:196a-14": "sangs rgyas rnams mngon du byas te mthol ba la sogs pa byas te phyis sdom pa'o //",
    "T05D4007:196a-15": "de la ye shes su gyur ba ni ji lta ba'i rnam pa don dam pa dang /",
    "T05D4007:196a-16": "ji snyed pa'i rang bzhin kun rdzob thams cad mkhyen pa'i rang bzhin can no //",
    "T05D4007:196a-17": "spyan du gyur pa ni spyan lnga rnam par dag pas mkhyen pa'o ;",
    "T05D4007:196a-18": "/ dbang du gyur pa ni don thams cad phyin ci ma log par mkhyen pa'o //",
    "T05D4007:196a-19": "tshad mar gyur pa ni dbang du gyur pa de nyid kyi phyir ro //",
    "T05D4007:196a-20": "mkhyen pa ni ye shes kyis so //",
    "T05D4007:196a-21": "gzigs pa ni spyan gyis te de dag gi spyan sngar ro //",
    "T05D4007:196a-22": "yang na mngon par shes ba drug dang sbyar ro zhes kha cig 'chad do zhes grag go //",
    "T05D4007:196a-23": "mthol ba ni rang gi ngo bos 'di byas so zhes ngag tu brjod pa'o //",
    "T05D4007:196a-24": "de dag la nyes pa rnam pa du mar lta",
    "T05D4007:196a-25": "zhing sems kyis mi mthun par bzung nas nyes pa",
    "T05D4007:196a-26": "can du ston ba ni bshags pa'o //",
    "T05D4007:196a-27": "mi 'chab pa ni bdag gis bgyis pa'i sdig pa",
    "T05D4007:196a-28": "rnams gzhan gyis tshor te 'ong ngo snyam nas de'i",
    "T05D4007:196a-29": "thabs yid la mi byed pa'o ;",
    "T05D4007:196a-30": "/ slan chad kyang sdom pa ni gnyen pos kun nas bzung ste /",
    "T05D4007:196a-31": "snga ma'i rjes su mi 'jug par rgyun kun nas gcod pa'o //",
    "T05D4007:196a-32": "de dag gis ni bdag gis byas shing bsags pa'i",
    "T05D4007:196a-33": "sdig pa'i las zad par 'gyur ba'i stobs bzhi yang",
    "T05D4007:196a-34": "bstan te / rten gyi stobs dang /",
    "T05D4007:196a-35": "rnam par sun 'byin pa'i stobs dang /",
    "T05D4007:196a-36": "gnyen po kun du spyod pa'i stobs dang /",
    "T05D4007:196a-37": "sor chud pa'i stobs so //",
    "T05D4007:196a-38": "de la gang la sgrib pa rnams bshags par bya ba'i rten dkon mchog gsum dang /",
    "T05D4007:196a-39": "de bzhin gshegs pa rnams la skyabs su 'gro ba dang /",
    "T05D4007:196a-40": "phyag 'tshal ba ni rten gyi stobs so //",
    "T05D4007:196a-41": "byas pa'i rnams grangs nye bar rtog cing nyes pa",
    "T05D4007:196b-0": "du ma'i 'byung @196b gnas su bzung nas yid la",
    "T05D4007:196b-1": "gcags pas bdag nyes pa can du brjod pa ni",
    "T05D4007:196b-2": "rnam par sun 'byin pa'i stobs so //",
    "T05D4007:196b-3": "gnyen po de dang de dag yid la byas pas",
    "T05D4007:196b-4": "yang mi 'byung bar byed pa ni gnyen po kun",
    "T05D4007:196b-5": "du spyod pa dang /",
    "T05D4007:196b-6": "sor chud pa'i stobs so //",
    "T05D4007:196b-7": "stobs bzhi bo de yid la byas shing sems thag",
    "T05D4007:196b-8": "pa nas kha ton du byas na las kyi sgrib",
    "T05D4007:196b-9": "pa rnams kun nas bsrabs par 'gyur te /",
    "T05D4007:196b-10": "ji skad du /",
    "T05D4007:196b-11": "byams pa chos bzhi po 'di dag ni sdig pa",
    "T05D4007:196b-12": "byas shing bsags pa rnams kun nas bsrabs par 'gyur",
    "T05D4007:196b-13": "ba ste / bzhi gang zhe na /",
    "T05D4007:196b-14": "rten gyi stobs dang /",
    "T05D4007:196b-15": "rnam par sun 'byin pa'i stobs dang /",
    "T05D4007:196b-16": "gnyen po kun du spyod pa'i stobs dang /",
    "T05D4007:196b-17": "sor chud pa'i stobs so //",
    "T05D4007:196b-18": "des ni byang chub sems dpa' gang dag sdig pa'i",
    "T05D4007:196b-19": "las zad par 'dod pa dag gis mdo 'di mang",
    "T05D4007:196b-20": "du yid la bya'o //",
    "T05D4007:196b-21": "kha ton du bya'o zhes gsungs pa bzhin no //",
    "T05D4007:196b-22": "de ltar las kyi sgrib pa rnams bshags nas /",
    "T05D4007:196b-23": "da ni bdag gis byas pa'i dge ba'i rtsa ba",
    "T05D4007:196b-24": "rnams yang dag pa'i bsngo bas ma zin pas 'bras",
    "T05D4007:196b-25": "bu med pa 'am /",
    "T05D4007:196b-26": "yod kyang dman par 'gyur bas srid pa'i rgya mtsho",
    "T05D4007:196b-27": "las rgal ba'i phyir dge ba rnams bsngo bar bya",
    "T05D4007:196b-28": "ste / des ni 'byung khungs nas 'dus byas pa'i",
    "T05D4007:196b-29": "gser gyi phung po mgar ba mkhas pas rgyan du",
    "T05D4007:196b-30": "byas na rang dang gzhan dang nye bar mkho ba'i",
    "T05D4007:196b-31": "yan lag tu 'gyur ba bzhin du ji ltar 'dod",
    "T05D4007:196b-32": "pa'i 'bras bur 'gyur ro //",
    "T05D4007:196b-33": "de la gang gi mdun du bsngo bar bya ba",
    "T05D4007:196b-34": "dag la gsol ba gdab pa ni sangs rgyas zhes",
    "T05D4007:196b-35": "bya ba la sogs pa'o //",
    "T05D4007:196b-36": "gang bsngo bar bya ba'i dge ba ni bdag gi zhes bya ba la sogs pa ste /",
    "T05D4007:196b-37": "bdag ces bya ba la sogs pa ni snga ma bzhin no //",
    "T05D4007:196b-38": "dge ba'i rang bzhin ni rnam pa gsum ste /",
    "T05D4007:196b-39": "sbyin pa las byung ba dang /",
    "T05D4007:196b-40": "tshul khrims las byung ba dang /",
    "T05D4007:196b-41": "bsgoms pa las byung ba'o //",
    "T05D4007:196b-42": "de la sbyin pa las byung ba ni /",
    "T05D4007:196b-43": "sbyin pa tha na zhes bya ba la sogs pa ste /",
    "T05D4007:196b-44": "chen por 'gyur ba'i sbyin pa snod du gyur ba la chos kyi sbyin pa dang /",
    "T05D4007:196b-45": "'jigs pa la mi 'jigs pa'i sbyin pa dang /",
    "T05D4007:196b-46": "byams pa'i sbyin pa dang /",
    "T05D4007:196b-47": "zang zing gi sbyin pa dngos po mig la sogs pa nas yongs su btang ba dang /",
    "T05D4007:196b-48": "khyad par du 'phags pa dag la phyi rol du",
    "T05D4007:196b-49": "gyur pa'i sems can gyis bsdus pa'i bu la sogs",
    "T05D4007:196b-50": "pa btang ba dang /",
    "T05D4007:196b-51": "de las gzhan pa gling bzhi la sogs pa btang ba dang /",
    "T05D4007:196b-52": "rgyal srid dang /",
    "T05D4007:196b-53": "de'i phyed dang /",
    "T05D4007:196b-54": "yul 'khor dang /",
    "T05D4007:196b-55": "ljongs dang /",
    "T05D4007:197a-0": "grong la sogs pa @197a * //",
    "T05D4007:197a-1": "dang ;",
    "T05D4007:197a-2": "zas dang skom la sogs pa btang ba dang /",
    "T05D4007:197a-3": "tha na dud 'gro'i skye gnas su skyes pa la kham gcig tsam byin pa yan chad de /",
    "T05D4007:197a-4": "yul dang dngos po shin tu dman par gyur pa'o //",
    "T05D4007:197a-5": "tshul khrims las byung ba'i dge ba thams cad la so sor thar pa'i sdom pas bsdus pa /",
    "T05D4007:197a-6": "bsnyen par rdzogs pa nas dge bsnyen gyi bar gyi thun mong gi tshul khrims bsrung ba'o //",
    "T05D4007:197a-7": "rab tu byung bar gtogs pa kho na ni tshangs par spyod pa kho na la gnas pa'o //",
    "T05D4007:197a-8": "byang chub sems dpa' kho na'i dbang du byas pa",
    "T05D4007:197a-9": "sems can rnams yongs su smin par bya ba dang",
    "T05D4007:197a-10": "/ byang chub kyi sems kyi dge ba'i rtsa ba ste /",
    "T05D4007:197a-11": "sbyor bas sems can smin par byed pa dang /",
    "T05D4007:197a-12": "bsam pas byang chub kyi sems yongs su mi gtong",
    "T05D4007:197a-13": "ba kho na byang chub sems dpa'i tshul khrims rnam",
    "T05D4007:197a-14": "par dag pa yin pa'i phyir ro //",
    "T05D4007:197a-15": "de ltar ma yin na dge ba'i las kyi lam",
    "T05D4007:197a-16": "bcu la bskal pa bye ba tsam du mi dge",
    "T05D4007:197a-17": "ba'i skabs ma phye yang tshul khrims dge ba zhes",
    "T05D4007:197a-18": "mi bya la / bsam pa dang sbyor ba de",
    "T05D4007:197a-19": "lta bus brtson na 'dod pa'i yon tan lnga dang",
    "T05D4007:197a-20": "'dre bar spyod kyang tshul khrims rnam par dag pa",
    "T05D4007:197a-21": "mi bya la / zhes brjod de / de skad du yang bcom ldan 'das ma las /",
    "T05D4007:197a-22": "byang chub sems dpa' dang zhig 'dod yon lnga spyod kyang //",
    "T05D4007:197a-23": "sangs rgyas chos dang 'phags pa'i dge 'dun skyabs song ste //",
    "T05D4007:197a-24": "sangs rgyas 'grub bya snyam du kun mkhyen yid byed na //",
    "T05D4007:197a-25": "mkhas pa tshul khrims pha rol phyin gnas rig par bya //",
    "T05D4007:197a-26": "gal te bskal pa bye bar dge ba'i las lam bcu /",
    "T05D4007:197a-27": "spyod kyang dgra bcom rang rgyal nyid du 'dod skyed na /",
    "T05D4007:197a-28": "de tshe tshul khrims skyon byung tshul khrims nyams pa yin /",
    "T05D4007:197a-29": "sems bskyed de ni phas pham bas kyang shin tu lci //",
    "T05D4007:197a-30": "zhes gsungs so //",
    "T05D4007:197a-31": "'di yang gzhan gyi don gtso bor gyur pa yin gyi /",
    "T05D4007:197a-32": "rang gi don 'gog pa ni ma yin no //",
    "T05D4007:197a-33": "bsgoms pa las byung ba ni bla na med pa'i",
    "T05D4007:197a-34": "ye shes kyi dge ba'i rtsa ba zhes bya ba",
    "T05D4007:197a-35": "ste / bla na med pa'i ye shes ni rnam pa thams cad mkhyen pa ste /",
    "T05D4007:197a-36": "kun rdzob kyis bsdus pa ji snyed yod pa dang ;",
    "T05D4007:197a-37": "don dam pas bsdus pa ji lta bar gnas pa",
    "T05D4007:197a-38": "thams cad mkhyen pa nyan thos la sogs pa las",
    "T05D4007:197a-39": "phul du byung ba'o //",
    "T05D4007:197a-40": "de ni chos rnams kyi rang bzhin stong pa nyid dang /",
    "T05D4007:197a-41": "sgyu ma lta bu bsgoms pa las byung ba ste /",
    "T05D4007:197a-42": "de dag goms pa phul du phyin pa na spros pa thams cad de /",
    "T05D4007:197b-0": "rang bzhin med pa gsal ba rab @197b tu gyur",
    "T05D4007:197b-1": "nas ci yang mthong ba med pa'i tshul gyis chos",
    "T05D4007:197b-2": "rnams rang bzhin stong pa nyid ji lta ba yul",
    "T05D4007:197b-3": "du byed cing sgyu ma lta bu'i don nam mkha'",
    "T05D4007:197b-4": "dang mnyam pa rgyu dang 'bras bus bsdus pa'i chos",
    "T05D4007:197b-5": "thams cad lag mthil du skyu ru ra gzhag pa",
    "T05D4007:197b-6": "bzhin du sgrib pa'i dri ma spangs pa las mngon",
    "T05D4007:197b-7": "sum du 'gyur ro //",
    "T05D4007:197b-8": "des na slob dpon zhi ba'i lhas kyang /",
    "T05D4007:197b-9": "nyon mongs shes bya'i sgrib pa ni //",
    "T05D4007:197b-10": "mun pa'i gnyen po stong pa nyid //",
    "T05D4007:197b-11": "myur du thams cad mkhyen 'dod pas /",
    "T05D4007:197b-12": "ci phyir de ni sgom mi byed //",
    "T05D4007:197b-13": "ces thams cad mkhyen pa'i ye shes kyi rgyu stong pa nyid bsgom pa gsungs te /",
    "T05D4007:197b-14": "de ltar sbyin pa dang tshul khrims dang bsgoms pa las byung ba de thams cad bsngo bar bya'o //",
    "T05D4007:197b-15": "ji ltar bsngo zhe na /",
    "T05D4007:197b-16": "bsngo ba'i rnam pa ni gcig tu bsdus shing zhes bya ba la sogs pa ste /",
    "T05D4007:197b-17": "de thams cad blos phyogs gcig tu byas te /",
    "T05D4007:197b-18": "gzhan las phul du byung ba rnams so //",
    "T05D4007:197b-19": "de la gcig tu bsdus pa ni rang gi ngo bo'i sgo nas so //",
    "T05D4007:197b-20": "bzlums pa ni bya ba'i sgo nas so //",
    "T05D4007:197b-21": "bsdoms pa ni nus pa'i sgo nas so //",
    "T05D4007:197b-22": "bla na ma mchis pa la sogs pa gsum ni nyan thos dang rang sangs rgyas dang /",
    "T05D4007:197b-23": "byang chub sems dpa' las khyad par du 'phags pa ste /",
    "T05D4007:197b-24": "de ltar bsngo ba'o //",
    "T05D4007:197b-25": "gang du bsngo ba ni bla na med pa zhes",
    "T05D4007:197b-26": "bya ba la sogs pa ste gnas skabs der ro",
    "T05D4007:197b-27": "// thabs gang gis bsngo ba ni ji ltar zhes bya ba la sogs pa ste /",
    "T05D4007:197b-28": "'das pa la sogs pa'i bsngo ba ji lta bas so //",
    "T05D4007:197b-29": "de yang sangs rgyas bcom ldan 'das kyis dge ba'i",
    "T05D4007:197b-30": "rtsa ba rnams yang dag par med pa shes bzhin",
    "T05D4007:197b-31": "du mdun du byas nas dge ba'i rtsa ba de",
    "T05D4007:197b-32": "dag dang / sngo bar byed pa'i sems dang /",
    "T05D4007:197b-33": "gang du bsngo bar bya ba'i bla na med pa'i",
    "T05D4007:197b-34": "byang chub kyang don dam pa'i mtshan ma cung zad",
    "T05D4007:197b-35": "du yang mi 'dzin par sems can gyi ched du",
    "T05D4007:197b-36": "bla na med pa'i byang chub tu bsngo bar mdzad",
    "T05D4007:197b-37": "pa de bzhin du bdag gis kyang bsngo ba'am /",
    "T05D4007:197b-38": "de lta bu'i thabs bdag gis mngon du bya bar ma nus na yang /",
    "T05D4007:197b-39": "sangs rgyas bcom ldan 'das kyis dge ba'i rtsa ba",
    "T05D4007:197b-40": "ji ltar bsngos pa de bzhin du bdag gi dge",
    "T05D4007:197b-41": "ba'i rtsa ba 'di yang bsngo'o zhes tshul de ltar",
    "T05D4007:197b-42": "bsngo bar bya ba ni sangs rgyas kyis yongs su",
    "T05D4007:197b-43": "gnang ba thabs dang bcas pa'i bsngo ba yin no",
    "T05D4007:197b-44": "// de ltar sdig pa bshags pa dang /",
    "T05D4007:197b-45": "dge ba bsngo ba gsungs nas /",
    "T05D4007:197b-46": "byang chub chen po thob pa'i thabs bsdus te brjod",
    "T05D4007:197b-47": "pa ni sdig pa thams cad ni so sor bshags",
    "T05D4007:198a-0": "so zhes bya ba @198a * //",
    "T05D4007:198a-1": "la sogs pa ste /",
    "T05D4007:198a-2": "srid pa'i btson rar 'khyams shing byang chub chen po",
    "T05D4007:198a-3": "mi 'thob pa'i rgyu ni rang gis sdig pa'i las",
    "T05D4007:198a-4": "bsags pa dang / gzhan gyi dge ba la zhe sdang ba dang /",
    "T05D4007:198a-5": "sangs rgyas kyi bstan pa med cing de 'jig rten na mi bzhugs pa dang /",
    "T05D4007:198a-6": "smon lam phyin ci log btab pa dang /",
    "T05D4007:198a-7": "sangs rgyas lam gus pa dang /",
    "T05D4007:198a-8": "de'i skyabs dang bral ba las yin la /",
    "T05D4007:198a-9": "nyes pa de dag rim pa bzhin sdig pa bshags",
    "T05D4007:198a-10": "pa la sogs pas byang chub chen po thob par",
    "T05D4007:198a-11": "'gyur ro // des na slob dpon dbyig gnyen gyis kyang /",
    "T05D4007:198a-12": "byang chub chen po 'thob pa'i rgyu ni /",
    "T05D4007:198a-13": "sdig pa thams cad ni so sor bshags so //",
    "T05D4007:198a-14": "bsod nams thams cad kyi rjes su yi rang ngo //",
    "T05D4007:198a-15": "sangs rgyas thams cad la gsol ba 'debs so //",
    "T05D4007:198a-16": "bdag gi ye shes bla na med pa'i mchog tu gyur cig ces bya'o zhes gsungs te /",
    "T05D4007:198a-17": "sngar bshad pa bzhin stobs bzhi'i sgo nas rang gis byas shing bsags pa'i sdig pa bshags pa dang /",
    "T05D4007:198a-18": "zag pa dang bcas pa dang /",
    "T05D4007:198a-19": "zag pa med pa'i dge ba rnams byed pa'i bsam",
    "T05D4007:198a-20": "pas phul du byung ba'i dga' ba thob pa dang",
    "T05D4007:198a-21": "/ sangs rgyas bcom ldan 'das gang dag chos kyi",
    "T05D4007:198a-22": "'khor lo bskor bar mi bzhed cing thugs las chud",
    "T05D4007:198a-23": "pa la gzhol bar mdzad pa dang /",
    "T05D4007:198a-24": "mya ngan las 'das pa kun du ston pa rnams",
    "T05D4007:198a-25": "la 'gro ba rnams kyi don du chos kyi 'khor",
    "T05D4007:198a-26": "lo bskor ba dang /",
    "T05D4007:198a-27": "mya ngan las mi 'da' bar bskal pa grangs med par bzhugs par gsol ba 'debs pa dang /",
    "T05D4007:198a-28": "dge ba gang dang gang byas pa rnams kyis bdag",
    "T05D4007:198a-29": "ye shes kyi mchog rnam pa thams cad mkhyen par",
    "T05D4007:198a-30": "smon lam 'debs so //",
    "T05D4007:198a-31": "sangs rgyas rnams pa thal mo sbyar ba ni phyag 'tshal ba yin la /",
    "T05D4007:198a-32": "skyabs su nye bar mchi ba ni /",
    "T05D4007:198a-33": "'jigs pa thams cad kyi dpung gnyen du gzung ba ste /",
    "T05D4007:198a-34": "des ni sangs rgyas rnams la gus shing skyabs kyi gnas su gzung ba'o //",
    "T05D4007:198a-35": "de dag gis ni mdo sde gzhan nas phung po gsum zhes gang bstan pa de yang bsdus te /",
    "T05D4007:198a-36": "sdig pa bshags pa ni bshags pa'i phung po'o //",
    "T05D4007:198a-37": "dge ba'i rtsa ba bsngo ba ni bsngo ba'i phung po'o //",
    "T05D4007:198a-38": "byang chub chen po thob pa'i thabs kyis sdig pa ni bshags pas so //",
    "T05D4007:198a-39": "rjes su yi rang ba ni bsngo ba'i yan lag ste /",
    "T05D4007:198a-40": "rjes su yi rang ba'i dge ba bsngo bas so //",
    "T05D4007:198a-41": "gsol ba 'debs pa ni gsol ba 'debs pa'i phung po'o //",
    "T05D4007:198a-42": "smon lam 'debs pa ni bsngo ba'i rang bzhin yin no //",
    "T05D4007:198b-0": "@198b phyag 'tshal ba dang skyabs su gzung ba ni rten gyi stobs te /",
    "T05D4007:198b-1": "sdig pa bshags pa'i phung por 'dus so //",
    "T05D4007:198b-2": "de dag sems thag pa nas nyin lan gsum mtshan lan gsum du rgyun mi 'chad par byas na /",
    "T05D4007:198b-3": "byang chub sems dpa' da'i las kyi lam gyi sgrib",
    "T05D4007:198b-4": "pa rnams zad nas 'dod pa'i 'bras bu mngon du",
    "T05D4007:198b-5": "'gyur bas 'di la brtson par bya'o //",
    "T05D4007:198b-6": "slob dpon zhi ba'i lhas kyang /",
    "T05D4007:198b-7": "nyin dang mtshan mo lan gsum du //",
    "T05D4007:198b-8": "phung po gsum pa gdon bya zhing //",
    "T05D4007:198b-9": "rgyal dang byang chub sems brten pas //",
    "T05D4007:198b-10": "ltung ba'i lhag ma des zhi bya //",
    "T05D4007:198b-11": "zhes gsungs so //",
    "T05D4007:198b-12": "ji ltar byang chub sems dpa'i las kyi sgrib pa",
    "T05D4007:198b-13": "rnams 'dis sbyang bar bya ba bzhin du gzhan thams",
    "T05D4007:198b-14": "cad kyang ltung ba rnams chos dang mthun par sor",
    "T05D4007:198b-15": "chud par byas nas las kyi sgrib pa lhag ma",
    "T05D4007:198b-16": "rnams 'dis sbyang bar bya ba kho na'o //",
    "T05D4007:198b-17": "gzhan dag las kyi sgrib pa zad par 'dod pa",
    "T05D4007:198b-18": "su yang rung ba dag gis kyang 'di la brtson",
    "T05D4007:198b-19": "par bya'o // de ltar na las kyi sgrib pa rnams zad par 'gyur ro //",
    "T05D4007:198b-20": "sangs rgyas bcom ldan 'das nyes pa ma lus pa",
    "T05D4007:198b-21": "drungs nas phyung zhing ma nor bar rtogs pa'i ye",
    "T05D4007:198b-22": "shes can brtse ba chen po gzhan sdug bsngal dang",
    "T05D4007:198b-23": "bral bar bzhed pa'i bdag nyid chen po yin pas",
    "T05D4007:198b-24": "'di la yid gnyis cung zad kyang med de /",
    "T05D4007:198b-25": "brdzun gsung ba mi srid pa'i phyir ro //",
    "T05D4007:198b-26": "spyod yul ma yin 'dod chen la //",
    "T05D4007:198b-27": "rang dang gzhan gyi don gyi ngor //",
    "T05D4007:198b-28": "bdag gis 'bad bgyis nongs pa la //",
    "T05D4007:198b-29": "skye bo mkhas rnams bzod par mdzod //",
    "T05D4007:198b-30": "'di byas pa las bsod nams ni //",
    "T05D4007:198b-31": "dam tshig rdo rjes thob gang yin //",
    "T05D4007:198b-32": "des ni 'khor ba ma lus pa'i //",
    "T05D4007:198b-33": "ma rig 'thibs por bying 'byin shog / las kyi",
    "T05D4007:198b-34": "sgrib pa rnam par sbyong ba'i cho ga bshad pa",
    "T05D4007:198b-35": "zhes bya ba slob dpon d'i pam ka ra shr'i",
    "T05D4007:198b-36": "dzny'a nas mdzad pa rdzogs so /",
    "T05D4007:198b-38": "// / pandi ta de nyid dang /"
}