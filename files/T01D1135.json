{
    "T01D1135:82b-0": "@82b # // rgya gar skad du /",
    "T01D1135:82b-1": "dv'i da sha k'a ra n'a ma na ya sto tram /",
    "T01D1135:82b-2": "bod skad du /",
    "T01D1135:82b-3": "mdzad pa bcu gnyis kyi tshul la bstod pa //",
    "T01D1135:82b-4": "sangs rgyas sh'akya thub pa la phyag 'tshal lo //",
    "T01D1135:82b-5": "gang gis dang por byang chub thugs bskyed nas //",
    "T01D1135:82b-6": "bsod nams ye shes tshogs gnyis rdzogs mdzad cing //",
    "T01D1135:82b-7": "dus 'dir mdzad pa rgya chen 'gro ba yi //",
    "T01D1135:82b-8": "mgon gyur khyod la bdag gis bstod par bgyi //",
    "T01D1135:82b-9": "lha rnams 'dul mdzad 'dul ba'i dus mkhyen nas //",
    "T01D1135:82b-10": "lha las babs nas glang chen ltar gshegs te //",
    "T01D1135:82b-11": "rigs la gzigs nas lha mo sgyu 'phrul gyi //",
    "T01D1135:82b-12": "lhums su zhugs par mdzad la phyag 'tshal lo //",
    "T01D1135:82b-13": "zla ba bcu rdzogs sh'akya'i sras po ni //",
    "T01D1135:82b-14": "bkra shis lumbi'i tshal du bltams pa'i tshe //",
    "T01D1135:82b-15": "tshangs dang brgya byin gyis btud mtshan mchog ni //",
    "T01D1135:82b-16": "byang chub rigs su nges la phyag 'tshal lo //",
    "T01D1135:82b-17": "gzhon nu stobs ldan mi yi seng ge des //",
    "T01D1135:82b-18": "aam ga ma ga dh'a ra ni sgyu rtsal bstan //",
    "T01D1135:82b-19": "skye bo dregs pa can rnams tshar bcad nas //",
    "T01D1135:82b-20": "'gran zla med par mdzad la phyag 'tshal lo //",
    "T01D1135:82b-21": "'jig rten chos dang mthun par bya ba dang //",
    "T01D1135:82b-22": "kha na ma tho spang phyir btsun mo yi //",
    "T01D1135:82b-23": "'khor dang ldan mdzad thabs la mkhas pa yis //",
    "T01D1135:82b-24": "rgyal srid skyong bar mdzad la phyag 'tshal lo //",
    "T01D1135:82b-25": "'khor ba'i bya ba snying po med gzigs nas //",
    "T01D1135:82b-26": "khyim nas byung ste mkha' la gshegs nas kyang //",
    "T01D1135:82b-27": "mchod rten rnam dag drung du nyid la nyid //",
    "T01D1135:82b-28": "rab tu byung bar mdzad la phyag 'tshal lo //",
    "T01D1135:82b-29": "brtson pas byang chub 'grub par dgongs nas ni //",
    "T01D1135:82b-30": "nee ranydza na'i 'gram du lo drug tu //",
    "T01D1135:83a-0": "dka' ba @83a * //",
    "T01D1135:83a-1": "spyad mdzad brtson 'grus mthar phyin nas //",
    "T01D1135:83a-2": "bsam gtan mchog brnyes mdzad la phyag 'tshal lo //",
    "T01D1135:83a-3": "thog ma med nas 'bad pa don yod phyir //",
    "T01D1135:83a-4": "ma ga dh'a yi byang chub shing drung du //",
    "T01D1135:83a-5": "skyil krung mi g-yo mngon par sangs rgyas nas //",
    "T01D1135:83a-6": "byang chub rdzogs par mdzad la phyag 'tshal lo //",
    "T01D1135:83a-7": "thugs rjes 'gro la myur du gzigs nas ni //",
    "T01D1135:83a-8": "b'a r'a na s'i la sogs gnas mchog tu //",
    "T01D1135:83a-9": "chos kyi 'khor lo bskor nas gdul bya rnams //",
    "T01D1135:83a-10": "theg pa gsum la 'god mdzad phyag 'tshal lo //",
    "T01D1135:83a-11": "gzhan gyi rgol ba ngan pa tshar bcad nas //",
    "T01D1135:83a-12": "mu stegs ston pa drug dang lhas byin sogs //",
    "T01D1135:83a-13": "'khor mo 'jig gi yul du bdud rnams btul //",
    "T01D1135:83a-14": "thub pa g-yul las rgyal mdzad phyag 'tshal lo //",
    "T01D1135:83a-15": "srid pa gsum na dpe med yon tan gyis //",
    "T01D1135:83a-16": "mnyam du yod par cho 'phrul chen po bstan //",
    "T01D1135:83a-17": "lha mi 'gro ba kun gyis rab mchod pa //",
    "T01D1135:83a-18": "bstan pa rgyas par mdzad la phyag 'tshal lo //",
    "T01D1135:83a-19": "le lo can rnams myur du bskul bya'i phyir //",
    "T01D1135:83a-20": "rtsva mchog grong gi sa gzhi gtsang ma ru //",
    "T01D1135:83a-21": "'chi med rdo rje lta bu'i sku bshig nas //",
    "T01D1135:83a-22": "mya ngan 'da' bar mdzad la phyag 'tshal lo //",
    "T01D1135:83a-23": "yang dag nyid du 'jig pa med phyir dang //",
    "T01D1135:83a-24": "ma 'ongs sems can bsod nams thob bya'i phyir //",
    "T01D1135:83a-25": "de nyid du ni ring bsrel mang sprul nas //",
    "T01D1135:83a-26": "cha brgyad sku gdung mdzad la phyag 'tshal lo //",
    "T01D1135:83a-27": "de ltar bstan pa'i bdag po bcom ldan gyi //",
    "T01D1135:83a-28": "mdzad pa'i tshul la mdo tsam bstod pa yis //",
    "T01D1135:83a-29": "dge bas 'gro ba kun gyi spyod pa yang //",
    "T01D1135:83a-30": "bde gshegs nyid kyi spyod dang mtshungs par shog /",
    "T01D1135:83a-31": "mdzad pa bcu gnyis kyi tshul la bstod pa zhes",
    "T01D1135:83a-32": "bya ba slob dpon chen po 'phags pa klu sgrub"
}