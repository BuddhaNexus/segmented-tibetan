{
    "NG0445:1": "lta ba'i mkhan po dngos med kun tu sla //",
    "NG0445:2": "dpe nam mkha' dwangs pa dang 'dra //",
    "NG0445:3": "sgom pa'i mkhan po rang byung ye shes dwangs te kun tu sgrib med kun tu shar /",
    "NG0445:4": "dper nyi ma'i gnyen po dang 'dra //",
    "NG0445:5": "spyod pa'i mkhan po byang chub sems kyi ngang steng dus gsum rgyun chad med //",
    "NG0445:6": "dpe chu bo'i gzhung dang 'dra //",
    "NG0445:7": "yon tan gyi mkhan po rig pa rang byung klong ste //",
    "NG0445:8": "ma lus thams cad 'byung *//",
    "NG0445:9": "dpe nam mkha'i cho 'phrul rang 'dra //",
    "NG0445:10": "'bras bu'i mkhan po kun gzhi chos kyi dbyings te 'phel 'grib 'gyur ba med //",
    "NG0445:11": "dpe rin po che gser gling dang 'dra //",
    "NG0445:12": "chos sku'i rgyal po sna tshogs snang yang *//",
    "NG0445:13": "ngos zung med pa'o //",
    "NG0445:14": "dper nor bu rin po che dang 'dra'o //",
    "NG0445:15": "shes rab rgyal pos thams cad mkhyen pa dang 'byed pa med pa'o //",
    "NG0445:16": "dpe nyi ma'i snying po dang 'dra //",
    "NG0445:17": "ye shes kyi rgyal pos thams cad gsal te kha dog med pa'o //",
    "NG0445:18": "dpe bar snang la nyi ma shar ba dang 'dra //",
    "NG0445:19": "bde ba'i rgyal po chos dbyings klong ste gos pa med pa'o //",
    "NG0445:20": "dpe rin po che shel gyi bum pa dang 'dra //",
    "NG0445:21": "rtag pa'i rgyal mo chos kyi sku ste dngos po med pa'o //",
    "NG0445:22": "dpe nam mkha'i klong lta bu'o //",
    "NG0445:23": "dngos por snang ba'i btsun mo stong nyid yum ste thams cad chos dbyings so //",
    "NG0445:24": "dpe chu dang 'khyag pa dang 'dra //",
    "NG0445:25": "ma rig rgyal po'i btsun mo rang byung ye shes yum ste thams cad dbyer med klong *//",
    "NG0445:26": "dpe rgya mtsho'i chu gzugs dang 'dra //",
    "NG0445:27": "sdug bsngal rgyal po'i btsun mo spros med chos dbyings yum ste rang bzhin grub med //",
    "NG0445:28": "dpe nam mkha'i cho 'phrul dang 'dra //",
    "NG0445:29": "re dogs 'dod pa'i btsun mo bdag med stong gsal yum ste phyogs med brdal ba'o //",
    "NG0445:30": "dpe rin po che gser gling dang 'dra //",
    "NG0445:31": "chags pas bsdams pa'i btsun mo dngos med rang gsal yum ste ma bcos sgrib med //",
    "NG0445:32": "dpe me tog 'dam nas skyes pa dang 'dra //",
    "NG0445:33": "nga bdag rgyal po'i btsun mo phyogs med klong yangs yum ste dngos po med pa'o //",
    "NG0445:34": "dpe nam mkha'i 'brug dang 'dra'o //",
    "NG0445:35": "chos kyi dbyings kyi blon po dus gsum sangs rgyas kyi sku'i dbyings te kha dog med pa'o //",
    "NG0445:36": "dpe skos phor nang gi tsha tshwa dang 'dra //",
    "NG0445:37": "kun gzhi stong gsal gyi blon po shes rab gsal ba'i bkrag ste dngos bsam rdzas su med //",
    "NG0445:38": "dpe me long nang gi gzugs brnyan dang 'dra'o //",
    "NG0445:39": "byang chub sems kyi blon po rig pa rang byung zer te rgyu rkyen grub pa med //",
    "NG0445:40": "dpe bar snang gi ser bu dang 'dra //",
    "NG0445:41": "gsal gdangs thig le'i blon po rnam par shes pa brgyad de phyogs dang rang bzhin med //",
    "NG0445:42": "dpe 'od dang zer dang 'dra //",
    "NG0445:43": "'khrul pa yid blo'i blon po snang gsal sgo lnga'i gdangs te stong la sangs par gnas te //",
    "NG0445:44": "dper na bar snang la 'ja' shar ba dang 'dra ste //",
    "NG0445:45": "kun gzhi'i sras po tshangs pa'i @#//",
    "NG0445:46": "rig bya spros pa med pa'o //",
    "NG0445:47": "dpe shing bal gyi 'dab ma dang 'dra //",
    "NG0445:48": "ye shes kyi sras po sgron me'i gdangs te snang ba rang grol du shar //",
    "NG0445:49": "dpe chu dang gza' skar dang 'dra //",
    "NG0445:50": "sems nyid kyi sras po tsaka kra'i sgra ste stong la rang sangs so //",
    "NG0445:51": "dpe brag cha'i sgra snyan dang 'dra //",
    "NG0445:52": "shes rab kyi sras po pad+ma'i ro ste chags pa rang grol lo //",
    "NG0445:53": "dpe pho mo'i dga' bde dang 'dra //",
    "NG0445:54": "rig pa'i sras po rlung sgrom hu~m ste rang byung 'char ba'o //",
    "NG0445:55": "dpe bar snang gi ser bu dang 'dra'o //",
    "NG0445:56": "yang chos kyi dbyings //",
    "NG0445:57": "ma byang rnam dag byang chub lam //",
    "NG0445:58": "thig le spros bral ye shes rtsal //",
    "NG0445:59": "thams cad rdzogs pa klong yangs che //"
}