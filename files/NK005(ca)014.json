{
    "NK005(ca)014:0": "bdud rtsi sgron ma gsal ba bzhugs so //",
    "NK005(ca)014:1": "bdud rtsi yon tan skor /",
    "NK005(ca)014:2": "bcom ldan 'das dpal kun tu bzang po la phyag 'tshal lo //",
    "NK005(ca)014:3": "bdud rtsi phye ma bsgrub pa'i rim pa dag gis ni //",
    "NK005(ca)014:4": "'gro ba'i rtog bzlog yang dag lha la gzud bya'i phyir //",
    "NK005(ca)014:5": "lung dang man ngag rig pa dag gis thag bcad do //",
    "NK005(ca)014:6": "lta spyod 'brel bar brtse phyir bdag gis ci nus brtsam //",
    "NK005(ca)014:7": "bdag nyid bkrid drang chos don rgyu 'bras lung ma rmongs //",
    "NK005(ca)014:8": "rna brgyud lung dang mngon du phyung ba'i lung gis ngos zin pa //",
    "NK005(ca)014:9": "rtog spyod man ngag dag gis gdengs ldan lta ba can //",
    "NK005(ca)014:10": "yangs shing rgyud brlabs zhi ba'i ting 'dzin yon tan brgyad ldan pa //",
    "NK005(ca)014:11": "dbang yang phyi nang gsang ba'i rim bzhin thob pa la //",
    "NK005(ca)014:12": "phyi nang sman gyi rim pa kun la mkhas pas bsgrub //",
    "NK005(ca)014:13": "rig ma spyi dang khyad par yon tan ldan zhing dgongs rgyud can //",
    "NK005(ca)014:14": "tshul bzhi ldan zhing mtshan bzang sum cu rdzogs par yod //",
    "NK005(ca)014:15": "srid zhur bcas shing phyi nang rlung dkar gser ldan zhing //",
    "NK005(ca)014:16": "brtul zhugs che zhing rtog pas ma bcing blo gros bzang //",
    "NK005(ca)014:17": "slob ma dpa' gtum gtsang sbra che zhing skyon drug spangs pa dang //",
    "NK005(ca)014:18": "dad pas mi 'phangs gtsor 'dzin mi phyed dgu dang ldan //",
    "NK005(ca)014:19": "nang mi mthun dang kha zas dka' thub mi mthun phrag dog spangs //",
    "NK005(ca)014:20": "'di 'dra bu ste de dag pany+tsa yan chad gzung //",
    "NK005(ca)014:21": "mi mthun dbang med nan gyis 'jug na thabs kyis dbye bar bya //",
    "NK005(ca)014:22": "yul yang shar ni ri bo drang srong bsgrub pa ste //",
    "NK005(ca)014:23": "lho na dur khrod yod cing phra men sbyor gnas nub na ni //",
    "NK005(ca)014:24": "sman gyi lha mo gnas te rtsi sman skye ba'i sa //",
    "NK005(ca)014:25": "shing dang nags kyi lha gnas byang na tsan dan nags //",
    "NK005(ca)014:26": "gnas der ri bo nags 'dab chu ngogs brag phug stong //",
    "NK005(ca)014:27": "dga' zhing yid 'ong bdag dbang bar chad med pa'i gnas mchog rtsal //",
    "NK005(ca)014:28": "de ni mchod sbyin rgya cher byas te snang dang mi snang sa bdag la //",
    "NK005(ca)014:29": "rin brtsal bden pa bgo la bdag gir rab byas te //",
    "NK005(ca)014:30": "khru gang sa stegs dbus su gru gsum mthing nag kha khyer can //",
    "NK005(ca)014:31": "dbus su mchog gi phur pa bdud rtsi kun d+ha lir bsgom gdab //",
    "NK005(ca)014:32": "gzung nas mtshon cha'i char sogs dag gis mtshams gcad de //",
    "NK005(ca)014:33": "brko dus lto phye gnas pa'i mtshan nyid shes bya brko //",
    "NK005(ca)014:34": "gzhal med byin rlabs mnas sgor shar bstan gru bzhir bya'o //",
    "NK005(ca)014:35": "phyi rol phyogs mtshams dag tu rgyal chen bzhi dang phyogs skyong bcu //",
    "NK005(ca)014:36": "mchod rten bzhi'am bcu bzhir so so'i sngags bcas brtsig /",
    "NK005(ca)014:37": "spyan drangs mchod de byin rlabs gnas kyi so sor bzhag /",
    "NK005(ca)014:38": "zhe sdang rdo rje'i ting 'dzin bsgoms te phyogs dang mtshams dag du //",
    "NK005(ca)014:39": "khro bo bcu la sogs pa'i sngags dang phyag rgya yis //",
    "NK005(ca)014:40": "ting 'dzin 'og phyogs sa gzhir rdo rjer byin rlabs nas //",
    "NK005(ca)014:41": "steng yang bla brer bya ste phyogs mtshams rwa bas bskor te sbyang //",
    "NK005(ca)014:42": "der ni 'tsho ba'i zas la sogs pa'i yo byad rnams //",
    "NK005(ca)014:43": "lhan du bsogs la gsum du byas te gcig gis dang po'i mchod sbyin bya //",
    "NK005(ca)014:44": "bar du bsgrub pa'i rdzas la tha mar chos ston bzang bar bya //",
    "NK005(ca)014:45": "de kun tshogs kyi dbus su bzhag ste rigs kyi lhar brtags la //",
    "NK005(ca)014:46": "bzang po'i dus ni yar gyi brgyad dang snga dro'i dus //",
    "NK005(ca)014:47": "khang bzang bdud rtsi lnga yis zhal zhal legs par bya //",
    "NK005(ca)014:48": "sgo nas 'dam gang sa ru gru gsum mkha' klong du //",
    "NK005(ca)014:49": "s+t+wam pa na yi las kyis rim pas thod pa ru //",
    "NK005(ca)014:50": "dam tshig la sdang phur pas gdab cing mnan //",
    "NK005(ca)014:51": "bkra shis bya phyir bkra shis smon lam gdab par bya //",
    "NK005(ca)014:52": "sgo srung mig gis rten byas drag tu bsgo byas te //",
    "NK005(ca)014:53": "dang po mchod sbyin dus su dkon mchog 'phags pa la //",
    "NK005(ca)014:54": "mchod sbyin bzang pos ci nus gus pas mchod bya ste //",
    "NK005(ca)014:55": "sdig bshags bskang gso nyes 'gal bzod gsol gdab par bya'o //",
    "NK005(ca)014:56": "yon tan mgron mchog mgon po rnams la gtor ma rgya cher btang //",
    "NK005(ca)014:57": "'byung po phal la rme gtor sbyin la bskrad par bya //",
    "NK005(ca)014:58": "snying rje'i gnas su sbyin gtor rgya che btang bya zhing //",
    "NK005(ca)014:59": "zab pa'i mdo gdon srog sbyin rgyas par bya //",
    "NK005(ca)014:60": "de nas gsang phyir nan tan gyis ni nang gi mtshams bcad de //",
    "NK005(ca)014:61": "dur khrod bdag po ma tram gzugs la dgug cing gsad //",
    "NK005(ca)014:62": "mnan byas lho phyogs mgo bstan dur khrod brgyad srungs te //",
    "NK005(ca)014:63": "yid 'ongs sa stegs lus gang legs byas sor bzhi'i 'phang //",
    "NK005(ca)014:64": "gru bzhi mnyam bya dri chen dri chu'i rkyang nul bya //",
    "NK005(ca)014:65": "de 'og dri sna lnga dang khrag sbyar legs byugs la //",
    "NK005(ca)014:66": "rig mas ba su ta la sogs pa'i thig bkal g.yog byas te //",
    "NK005(ca)014:67": "gnas lnga mkha' gsang yum khror me rir brlabs //",
    "NK005(ca)014:68": "phyi yi chas gos rgyan klubs dri yis legs byugs la //",
    "NK005(ca)014:69": "dpal mchog rdo rje sems dpar sbyor ba'i phyag rgya yis //",
    "NK005(ca)014:70": "mkha' dbyings rdo rje pad+mora h'u dang a las te //",
    "NK005(ca)014:71": "rdo rje rtse la dang pad+mara h+r+aihdabusa phata //",
    "NK005(ca)014:72": "gsang ba'i sems kyis b+ha gar thig gdab 'phro 'du bya'o //",
    "NK005(ca)014:73": "de bzhin man+dala brgyad dam lnga pa'am bcu drug cha la sogs //",
    "NK005(ca)014:74": "gang 'dod man+dala ci rigs gnam sa'i thig /",
    "NK005(ca)014:75": "cho ga ji bzhin byin rlabs thig gdab mtshon rnams kyang //",
    "NK005(ca)014:76": "ye shes lngar byas rim gyis ma nor dgye bar bya'o //",
    "NK005(ca)014:77": "gzugs brnyan thig ni gang yang phyogs bcur kun la yang //",
    "NK005(ca)014:78": "bzhi bzhi dag du cha ni mnyam por dbye byas te //",
    "NK005(ca)014:79": "rtsa ba dbus cha gnyis te mtha' gnyis dor ba bgo //",
    "NK005(ca)014:80": "rgyan dang bcas byas dbus brgyad cha la sgo 'gram dang //",
    "NK005(ca)014:81": "ya phub la sogs sgo khyud nges la mtshon sna lnga bskor bya //",
    "NK005(ca)014:82": "khyams kyi cha la longs spyod 'gram gyi char //",
    "NK005(ca)014:83": "rin chen pha gu logs rgyan cha gnyis dang dra ba phyed //",
    "NK005(ca)014:84": "logs rgyab cha gzhan rta ba cha lnga po la ya phub btegs //",
    "NK005(ca)014:85": "ta ra na bzhi rgyan gyis rnam mdzes rta babs 'dod //",
    "NK005(ca)014:86": "chos kyi 'khor lo rtse phran gdugs mdzes ri dwags can //",
    "NK005(ca)014:87": "ba dan 'phan dang rdo rje rin chen rgyal mtshan bcas par bya //",
    "NK005(ca)014:88": "me 'od rdo rje pad+mo'i phreng bas brjid par bskor //",
    "NK005(ca)014:89": "rtsa ba'i dkyil 'khor rang gzhung ci rigs mdzes par bya //",
    "NK005(ca)014:90": "phyag rgya'i thig le snying po'i rdzas rnams dgod //",
    "NK005(ca)014:91": "khrol bu phye mar bya ste khro bor gnas bsgyur nas //",
    "NK005(ca)014:92": "longs spyod khro bo'i longs spyod du bsgyur te //",
    "NK005(ca)014:93": "pha gu thod phreng dra ba thod skam yin //",
    "NK005(ca)014:94": "d+r+wa ba phyed pa dag ni thod tshal ka ba zhing //",
    "NK005(ca)014:95": "rta babs chu srin zhing gi yan lag sbrul gyis brgyan //",
    "NK005(ca)014:96": "sprin nag grib sos brgyan pa'i 'khor lo zhing gis gdugs //",
    "NK005(ca)014:97": "ri dwags chu srin zhing phran ba dan zhing chen 'phan //",
    "NK005(ca)014:98": "rkang chen rdo rje rin chen shun gyi rgyal mtshan bsgrengs //",
    "NK005(ca)014:99": "me 'od rdo rje brag ris gtams shing rab brjid par //",
    "NK005(ca)014:100": "de ltar legs bris phyogs bzhin man+dala bzang po bzhi //",
    "NK005(ca)014:101": "bdud rtsis legs byugs las bzhi so so'i dbyibs //",
    "NK005(ca)014:102": "sgrub rdzas shar du dur khrod me mar lnga brgyad lhor //",
    "NK005(ca)014:103": "nub du yab yum byang rgyu rgyu mchog ci 'byor bzhag /",
    "NK005(ca)014:104": "dbus su bram ze'i mago'am tshangs pa'i skud pa can //",
    "NK005(ca)014:105": "rta'i snying por bris te ru sbal mgo dang bcas pa'o //",
    "NK005(ca)014:106": "phyogs mtshams rigs su gyur pa'i khams phor mthun pa yi //",
    "NK005(ca)014:107": "dar gyis dgab pa'i so so'i mgul chings byas pa dgod //",
    "NK005(ca)014:108": "dar gyis bskor te grwa bzhir mda' dang dar sna ral gri bzhi //",
    "NK005(ca)014:109": "phur pa brgyad dang dur khrod rdzas kyis bskor bar bya //",
    "NK005(ca)014:110": "phyogs bzhir bde ba'i stan la las bzhi'i 'dug stangs gnas //",
    "NK005(ca)014:111": "mdun du arga dpa' bo bzed phor gtor ma dgram //",
    "NK005(ca)014:112": "rtsa ba lnga sogs ji snyed sman gyi bye brag kun //",
    "NK005(ca)014:113": "dbus su snod du tshang bar bsags te bsgom bya ba //",
    "NK005(ca)014:114": "chos rnams thams cad rang sems snang ste gud na med //",
    "NK005(ca)014:115": "sems nyid gdod nas ma skyes smra bsam 'das //",
    "NK005(ca)014:116": "de nyid ma rtogs 'khrul 'khor 'gro dang ldan pa la //",
    "NK005(ca)014:117": "mkha' ltar khyab pa'i snying rje mi rtogs ngang las rang byung ba'o //",
    "NK005(ca)014:118": "thabs kyi rang bzhin thig le byang chub sems nyid ni //",
    "NK005(ca)014:119": "rgyu mchog a dkar dam pa zla dkyil 'od kyis bskor //",
    "NK005(ca)014:120": "+aahli k+aa li mtshan dang dpe byad tshogs kyis brgyan //",
    "NK005(ca)014:121": "ram 'byung me ni gru gsum 'bar bas dngos bsreg yam //",
    "NK005(ca)014:122": "zla gam dmar po rgyan ldan steng du khams las chu //",
    "NK005(ca)014:123": "mdog dkar zlum po bum pas mtshan pa ma ma ki //",
    "NK005(ca)014:124": "su las sa gzhi'i rdo rjes mtshan pa'i gru bzhi'o //",
    "NK005(ca)014:125": "ri rab steng du gzhal yas gsal ba b+h+r+aum las ste //",
    "NK005(ca)014:126": "de ru a ma las ni nyi zla'i dkyil steng pam las pad+ma kha stong dang //",
    "NK005(ca)014:127": "ldan pa'i dbus su dpa' bo 'bru lnga'i 'phro 'du las //",
    "NK005(ca)014:128": "rdo rje la sogs thugs mtshan 'phro zhing 'du //",
    "NK005(ca)014:129": "de las rigs lnga'i sku lnga so sor gsal bar bsgom //",
    "NK005(ca)014:130": "gzugs sogs phung po lnga la thim pas sku lngar gyur //",
    "NK005(ca)014:131": "'byung ba lnga po yum lnga rnam shes brgyad //",
    "NK005(ca)014:132": "sa snying la sogs yul brgyad sgegs sogs reg sogs dang //",
    "NK005(ca)014:133": "khro bo rtag sogs khro mo yid chos kun bzang gzungs //",
    "NK005(ca)014:134": "byin rlabs sprul sku la sogs rang bzhin dkyil 'khor rdzogs //",
    "NK005(ca)014:135": "bdag nyid chen po de yi sku gsung thugs brlabs pa //",
    "NK005(ca)014:136": "klad pa mgrin 'og zla dkyil yi ges mtshan byas te //",
    "NK005(ca)014:137": "nga rgyal bya zhing mgrin 'og ye shes sku mchog legs gsal bya //",
    "NK005(ca)014:138": "ye shes lnga yi dbu brgyan bkod la nga rgyal bya'o //",
    "NK005(ca)014:139": "yab yum kun gyis mthun pa bsgom bya de 'og tu //",
    "NK005(ca)014:140": "ye shes dkyil 'khor spyan drangs bstod pa'i bar dag bya'o //",
    "NK005(ca)014:141": "sman gyi srung ma gtsang ma kun thog bde bya ste //",
    "NK005(ca)014:142": "mnyam pa'i tshig gis rtog bral dam tshig ldan byas nas //",
    "NK005(ca)014:143": "dam pa rigs brgya'i bsnyen pas de nyid dag par sbyangs //",
    "NK005(ca)014:144": "+aahmh'u sarba pany+tsa a mri ta ra sa ya na",
    "NK005(ca)014:145": "ta na dza ya gu h+ya sid+d+hi h'u h+r+ai tha",
    "NK005(ca)014:146": "/ des ni lha tshogs mang po rang bzhin nyid du gyur par brtag /",
    "NK005(ca)014:147": "stong du tshangs nas mchod byas ting 'dzin bsal bar bya'o //",
    "NK005(ca)014:148": "de nas snod lngar dngos gzhi lnga sogs rigs phyed la //",
    "NK005(ca)014:149": "de nyid rigs lnga'i bsnyen pas ye shes lnga ni dag par bya //",
    "NK005(ca)014:150": "dbus su dkar dmar sems dang ga bur sha ri ram //",
    "NK005(ca)014:151": "cu gang dag dang thal dkar rdo rje bzhag par bya'o //",
    "NK005(ca)014:152": "shar du dri chen dag dang dza ti a ru ra //",
    "NK005(ca)014:153": "a ga ru dang du ru ka bzhag go //",
    "NK005(ca)014:154": "lhor ni mam sa sna tshogs snying dang mkhal ma zho sha dang //",
    "NK005(ca)014:155": "gla gor zho sha tsi tra ka dang ka ko la bzhag go //",
    "NK005(ca)014:156": "nub tu rak+ta'i tshogs dang tsan dan smug po dang //",
    "NK005(ca)014:157": "li shi ku ru dang star bu rgun 'brum sogs //",
    "NK005(ca)014:158": "byang du dri chu sna tshogs 'o ma chu dang ni //",
    "NK005(ca)014:159": "cong zhun brag zhun gur gum lce dpog dkar po bzhag /",
    "NK005(ca)014:160": "rtsa ba ji snyed dbus te lo ma shar //",
    "NK005(ca)014:161": "lho ru 'bras bu sna tshogs nub tu me tog kun //",
    "NK005(ca)014:162": "yu ba byang ste 'bras bu lnga bsgral rkang dang rus pa'i bcud //",
    "NK005(ca)014:163": "glad pa dbus su nang gi dri chen sna tshogs shar //",
    "NK005(ca)014:164": "dbang po lnga dang mam sa'i bcud kun lho ru ste //",
    "NK005(ca)014:165": "nub du khrag dang rtsa rnams byang du chu rnams so //",
    "NK005(ca)014:166": "de la sogs pa'i phyi nang ji snyed 'byor pa'i sman //",
    "NK005(ca)014:167": "dbyibs dang kha dog ro rnams kyis ni rigs lngar dbye //",
    "NK005(ca)014:168": "so so'i snod dag 'og tu yam las rlung gi dkyil 'khor ni //",
    "NK005(ca)014:169": "sngon po gzhu 'dra rgyal mtshan phyar te ram las me //",
    "NK005(ca)014:170": "dmar nag gru gsum steng du a las b+han d+ha'i nang du so so yi //",
    "NK005(ca)014:171": "sman gyi steng du a ma las ni nyi zla so so'i steng nyid du //",
    "NK005(ca)014:172": "h'u +aam s+w+aa +aam h+aa de mdog lnga pa'o //",
    "NK005(ca)014:173": "'phros pas 'gro ba lnga yi sdig bcom dug lnga'i sgrib sbyang ste //",
    "NK005(ca)014:174": "bdud rtsi lnga yi bcud bsdus thim pas thugs mtshan lngar //",
    "NK005(ca)014:175": "de bzhin 'phro 'dus sku lnga gzugs dang bcas pa la //",
    "NK005(ca)014:176": "sbyor byas byang sems me long gis blangs dbus kyang blangs //",
    "NK005(ca)014:177": "rigs kyi dbyangs tshig brgya rtsa brgyad kyi sngags kyis btab pa yis //",
    "NK005(ca)014:178": "sku lnga so so'i 'od du zhu ste las su rung ba dang //",
    "NK005(ca)014:179": "chang dang rin chen 'o ma chu rnams sna tshogs kyang //",
    "NK005(ca)014:180": "rang rang so so'i sngags kyis gdul sbyangs byas te bzhag /",
    "NK005(ca)014:181": "de 'og rnam lnga thugs su bsdus te sbyangs pa ni //",
    "NK005(ca)014:182": "gsang chen rigs gcig rdo rje sems dpa' nyid du bsgom //",
    "NK005(ca)014:183": "sarba pany+tsa a mri ta badz+ra pa tsi ta sa ma ya h'u //",
    "NK005(ca)014:184": "des ni sems dpa' zhu ba'i ngo bo nyid du bya'o //",
    "NK005(ca)014:185": "rnal 'byor kun gyis ngos ngos nas ni sman nyid kyi //",
    "NK005(ca)014:186": "che ba'i yon tan rgyas par brjod cing legs bstod de //",
    "NK005(ca)014:187": "sman nyid yum gyis blangs te gtso ma bskul zhing dbul //",
    "NK005(ca)014:188": "gtso sogs 'jigs byed sgom zhing cha lugs ji bzhin bsgyur //",
    "NK005(ca)014:189": "dpal gyi longs spyod glu gar bya zhing gnas bsgyur te //",
    "NK005(ca)014:190": "ging yang chas su bcug ste mchog gi g.yang gzhi yi //",
    "NK005(ca)014:191": "steng du tshar ma bting ste gu gul d+he gus byug /",
    "NK005(ca)014:192": "rak+ta'i tshom bu re la ta krita re re bsgoms //",
    "NK005(ca)014:193": "de steng gtan gtun mkha' dang dbyings bsgom bdud rtsi 'khyil //",
    "NK005(ca)014:194": "rtsibs brgyad zla gam dmar po'i steng du sman spungs ste //",
    "NK005(ca)014:195": "ji bzhin sbyor ba'i sems ni sman la bstim zhing sbyangs //",
    "NK005(ca)014:196": "zhing yang bkug ste brod bskyed lam dgag ngan song sbyangs //",
    "NK005(ca)014:197": "gnas lnga'i sku yi thugs ka nas ni 'od spros te //",
    "NK005(ca)014:198": "sman la bstim te 'gro ba'i don byas 'od du zhu //",
    "NK005(ca)014:199": "bsgral te rdzas kyang sman gyi phrad du sbyar byas te //",
    "NK005(ca)014:200": "de sems yum gyi mkha' la yar bsdus sangs rgyas bya //",
    "NK005(ca)014:201": "ma mo'i brnyen pas kyang ni sbyangs te las su rung ba dang //",
    "NK005(ca)014:202": "gang gi mtshan ma thams cad dbyings su sbyang ba'i phyir //",
    "NK005(ca)014:203": "gtso bo nas ni rim bzhin zhib tu dbab pa yi //",
    "NK005(ca)014:204": "phyag rgyas gdab cing ha na ha na'i sngags brgya rtsa brgyad du bzlas te shar du'o //",
    "NK005(ca)014:205": "lho yi man+dala steng btsag ha la'i sngags //",
    "NK005(ca)014:206": "nub tu mu sa la yis bsre zhing chang la sogs pas sbyar //",
    "NK005(ca)014:207": "byang du legs par sbol zhing dbus su bzhugs su gsol //",
    "NK005(ca)014:208": "bdug dang gar dang glu bro bstod pa bya //",
    "NK005(ca)014:209": "rdo rje'i 'gros bskor yon tan brjod la zhi ba'i bzlas pa bya //",
    "NK005(ca)014:210": "'bru lnga bstim zhing 'ju 'dul rab tu byas pa dang //",
    "NK005(ca)014:211": "las gzhi rdzogs pa'i hom byas me yi phud kyang sman gyi nang du blugs //",
    "NK005(ca)014:212": "rig ma brgyan gyis brgyan pas krugs nas snod gsal te //",
    "NK005(ca)014:213": "kha phor sbyar la dar gyis bcings te rgya gram rgyas btab la //",
    "NK005(ca)014:214": "legs par gzhal te zla gam dbus su dar gyi khang pa ni //",
    "NK005(ca)014:215": "sna gsum rig par phul te gzung thag pan tsa yis //",
    "NK005(ca)014:216": "bla ma lnga la phul te rtse gcig sgom pa'i rim //",
    "NK005(ca)014:217": "de bzhin nyid dang kun snang rgyu las 'byung ba rim rtsigs bskyed //",
    "NK005(ca)014:218": "dur khrod gzhal yas 'bar snang 'khor lo gdan dang rgyan //",
    "NK005(ca)014:219": "bdag nyid dpal chen gtso gzungs gnyis med sbyor ba'i sems //",
    "NK005(ca)014:220": "khro bo 'chol bar 'thon te phyogs bcur bdud btul dus //",
    "NK005(ca)014:221": "phyogs bcur khro bcur gyur te phyogs mtshams brgyad du 'khod //",
    "NK005(ca)014:222": "pho brang nang du klu bdag h+r+ai las gsang ba'i yum bzhir bcas //",
    "NK005(ca)014:223": "steng du h'u dang 'og tu pad+mo 'khyil //",
    "NK005(ca)014:224": "rlung dang me yang de bzhin snod ni gzhal med khang //",
    "NK005(ca)014:225": "rgyal po'i steng du bzhi ni dbu gsum phyag drug zhabs bzhis bardzisa //",
    "NK005(ca)014:226": "bzhi steng badz+ra he ru ka ni dbu gsum zhabs bzhis mnan //",
    "NK005(ca)014:227": "steng nas mkha' mnyam dbu dgu phyag bco brgyad //",
    "NK005(ca)014:228": "zhabs ni brgyad kyis dbu gnyis mnan pa'i mkhar //",
    "NK005(ca)014:229": "dbus kyi dbu ni spyan phyed nub par rdub pa yi //",
    "NK005(ca)014:230": "de steng 'chi med rdo rje gcig pur ldan //",
    "NK005(ca)014:231": "bcu phrag bzhi dang gnyis kyis phyag dang zhabs brgyad gtams //",
    "NK005(ca)014:232": "b+ha gar rdo rje sbyor zhing dbu brgyad zhabs kyis sbyor //",
    "NK005(ca)014:233": "nyi ma'i steng nas sa nu yab yum rtag sbyor ba //",
    "NK005(ca)014:234": "bcu gnyis dbu ma'i ljags la thugs ka yi //",
    "NK005(ca)014:235": "nyi dkyil rdo rje'i bum par a las dgu pas bskor //",
    "NK005(ca)014:236": "bdag nyid kyang ni de 'drar byas te sngags kyi brdeg /",
    "NK005(ca)014:237": "ting 'dzin me la bzlas brjod rlung gis bskyod pas ni //",
    "NK005(ca)014:238": "ye shes bdud rtsi dkar po dri med ltar //",
    "NK005(ca)014:239": "ye shes las ni 'chi med mkha' mnyam sku gdung rigs brgyad dang //",
    "NK005(ca)014:240": "gnyis las klu bdag dngos gzhi la zhu ste //",
    "NK005(ca)014:241": "bar skabs mdzad pa bcu gnyis 'phro 'dus gzhan don sgrub //",
    "NK005(ca)014:242": "dgu pa gcig la de 'dra'i sbyor bas le lo spangs //",
    "NK005(ca)014:243": "bar chad med pa'i 'byung 'jug stobs kyis 'od la sogs //",
    "NK005(ca)014:244": "de dag ma byung bar du bsogs shing ting 'dzin gsal //",
    "NK005(ca)014:245": "sbyangs dang mtshams dang bsal dang bsgrub rdzas yo byad bsags //",
    "NK005(ca)014:246": "thang gcig zhal gcig zhag bdun nyi shu gcig gis rim btang la //",
    "NK005(ca)014:247": "ya mtshan mi bskyed the tshom med na nges par 'grub //",
    "NK005(ca)014:248": "stong stong tshang zhing tshogs mchod bya bar rab tu gces //",
    "NK005(ca)014:249": "ting 'dzin gsal zhing bar chod nyams len lnga yang bzlog /",
    "NK005(ca)014:250": "bdud rtsi 'khyil pas bar chod rtag tu bzlos pa gces //",
    "NK005(ca)014:251": "rang rig spyan drangs mchod sogs byas nas bzlas pa la yang 'jug /",
    "NK005(ca)014:252": "rtags byung na ni spyil ba'i sbyor ba rab tu gces //",
    "NK005(ca)014:253": "+aahmh'u sarba pany+tsa a mri ta kun+da li h'u h+r+aihtha /",
    "NK005(ca)014:254": "brgya rtsa brgyad kyis mkha' la bskyil nas ni //",
    "NK005(ca)014:255": "sman nyid la ni dbab pa'i sbyor bas dbab byas ste //",
    "NK005(ca)014:256": "me pra be sha ya phebs phebs h'u h+r+aihtha /",
    "NK005(ca)014:257": "dngos grub dag kyang gsol ba btab te gnang ba dang //",
    "NK005(ca)014:258": "spyad phyir 'phags pa mchod nas bdag nyid dngos grub blangs //",
    "NK005(ca)014:259": "slob ma'i tshogs la dbang yang rim pa bzhin du sbyin //",
    "NK005(ca)014:260": "phyogs bcu'i 'phags pa'i gnas dang nye ba'i lha //",
    "NK005(ca)014:261": "yi dam lha dang slob dpon rig 'dzin mchod byas te //",
    "NK005(ca)014:262": "re dogs spangs pa'i sems kyis gu h+ya lag pa'i phyag rgya yis //",
    "NK005(ca)014:263": "a ho su ka d+harma ka ya na a mri ta sing+ng+hi h'u h+r+aihtha /",
    "NK005(ca)014:264": "lce dbus nyi ma rdo rje'i dbus su h'u bsgoms te //",
    "NK005(ca)014:265": "lus dang dbang po yan lag kun kyang thig ler bya'o //",
    "NK005(ca)014:266": "slob ma'i spyir bzhag tshigs bcad dbyangs kyis dbang bskur ro //",
    "NK005(ca)014:267": "dkyil 'khor du yang rig pa'i me tog dor nas slob ma gzhug /",
    "NK005(ca)014:268": "gtor ma tsho gsum bcad la dang pos sbyin sreg",
    "NK005(ca)014:269": "bar mas mkha' 'gro bskyang la tha ma gter du",
    "NK005(ca)014:270": "sba // sman yang gsum du bcad de dang po 'phags pa la //",
    "NK005(ca)014:271": "de nas bdag spyad rnal 'byor yongs la cha gcig bgo //",
    "NK005(ca)014:272": "lha'i ci rigs yongs spro 'dzin chags spongs pas spyad //",
    "NK005(ca)014:273": "so so'i yi dam mchod de yum rnams kun gyis mar me yi //",
    "NK005(ca)014:274": "smon lam btab la gshegs gsol dkyil 'khor bsdu //",
    "NK005(ca)014:275": "lcags gsum ga'u 'am srog dang rtsa ba'i snod //",
    "NK005(ca)014:276": "ci rigs legs par blugs nas gzhal yas lhar bsgoms te //",
    "NK005(ca)014:277": "spyi gtsug bcings na bde gshegs bkur bar bshad //",
    "NK005(ca)014:278": "mgul du bcang pas sras dgongs lus la ni //",
    "NK005(ca)014:279": "yun dgongs dus su mchod byas yi dam bsgom pa dang //",
    "NK005(ca)014:280": "bzlas pa'i dngos grub yon tan bsam gyis mi khyab grangs las 'das //",
    "NK005(ca)014:281": "skad cig tsam du 'gro ba'i don byas yon tan yang //",
    "NK005(ca)014:282": "nyan thos rang rgyal byang sems rnams kyis bskal par byas pas lhag /",
    "NK005(ca)014:283": "mjug tu drag po'i las kyis dgra bgegs zhi byas nas //",
    "NK005(ca)014:284": "mtshams lhod mgon po rnams la gtang rag chen po btang //",
    "NK005(ca)014:285": "zhag gcig gnas srung zhag gsum phyag btsal ma rungs 'gyur //",
    "NK005(ca)014:286": "zin nas dge rtsa sems can kun gyi don du bsngo //",
    "NK005(ca)014:287": "de ltar gsang sngags spyod sgo ji snyed rang snang ste //",
    "NK005(ca)014:288": "sems las ma gtog pa yi chos ni 'ga' tsam yod ma yin //",
    "NK005(ca)014:289": "sems nyid gdod nas ma skyes nam mkha' 'dra ste ye nas stong //",
    "NK005(ca)014:290": "stong nyid stong pa'i dngos bral spros med smra bsam yul las 'das //",
    "NK005(ca)014:291": "de nyid ma rtogs 'khrul 'khor nyid kyang ye shes chen po'i ngang //",
    "NK005(ca)014:292": "des na gang la'ang rang bzhin ci yang med ces bya'o //",
    "NK005(ca)014:293": "'di brtsams gzhung dang 'gal ba bzod par gsol //",
    "NK005(ca)014:294": "dge ba'i rtsa ba gang lags de nyid 'gro ba'i don du bsngo //",
    "NK005(ca)014:295": "bdud rtsi sgron ma gsal ba zhes bya ba'i sgrub",
    "NK005(ca)014:296": "thabs zhib mo slob dpon chen po rdo rje zla"
}