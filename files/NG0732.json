{
    "NG0732:1": "@#// rgya gar skad du /",
    "NG0732:2": "yak+sha a pa ra tsit+ta gu na b+hu ha ra dza tan+t+ra na ma /",
    "NG0732:3": "bod skad du /",
    "NG0732:4": "gnod sbyin a pa ra tsit+ta yon tan bkod pa'i rgyud kyi rgyal po zhes bya ba /",
    "NG0732:5": "bcom ldan 'das dpal phyag na rdo rje la phyag 'tshal lo //",
    "NG0732:6": "'di skad nyi zla gsang ba'i rgyud las thos pa'i dus gcig na /",
    "NG0732:7": "gsang ba'i bdag pos bka' stsal pa //",
    "NG0732:8": "e ma ngo mtshar rmad du byung *//",
    "NG0732:9": "rgyud kyi yon tan bsam mi khyab //",
    "NG0732:10": "nor lha'i nus pa brjod mi lang *//",
    "NG0732:11": "thams cad dbang du 'du bas na //",
    "NG0732:12": "dbang chen dbang phyug 'khor los sgyur //",
    "NG0732:13": "'di grub yon tan bsam mi khyab //",
    "NG0732:14": "lha 'dre mi gsum dbang du 'dus //",
    "NG0732:15": "khams gsum 'khor ba'i 'jig rten na //",
    "NG0732:16": "dbang du mi 'du gang yang med //",
    "NG0732:17": "dper na nam la dbyar gyi dus //",
    "NG0732:18": "sha rus dag la sbrang 'du bzhin //",
    "NG0732:19": "mi nor thams cad dbang du 'du //",
    "NG0732:20": "sems can kun gyi yid kyang 'phrog / thams cad dga' zhing dad pa skye //",
    "NG0732:21": "kun gyi snying dga' yid du 'ong *//",
    "NG0732:22": "bza' btung nor dang longs spyod rnams //",
    "NG0732:23": "rnal 'byor pa la thams cad 'du //",
    "NG0732:24": "bsod nam ri rgyal lhun po 'dra //",
    "NG0732:25": "tshe yang bskal pa bdun du thub //",
    "NG0732:26": "gzi brjid nyi ma'i 'od dang mnyam //",
    "NG0732:27": "lha mo klu mo gnod sbyin mo //",
    "NG0732:28": "mi la sogs pa'i bu mo rnams //",
    "NG0732:29": "bdag la shin tu chags par 'gyur //",
    "NG0732:30": "mkha' 'gro ma tshogs thams cad kyang *//",
    "NG0732:31": "bu gcig pu yi ma bzhin byams //",
    "NG0732:32": "lha klu gnod sbyin 'byung po yang *//",
    "NG0732:33": "gtsug gi nor bu rin chen ltar //",
    "NG0732:34": "bdag la rtag tu spyi bos 'khur //",
    "NG0732:35": "bdud dang srin po la sogs pa //",
    "NG0732:36": "'jig rten dregs pa'i lha 'dre yang *//",
    "NG0732:37": "bran bzhin ci bcol las rnams byed //",
    "NG0732:38": "de phyir rtag tu brtson par bya //",
    "NG0732:39": "zhes gsungs so //",
    "NG0732:40": "de nas yang rin po che gsang rgyud las 'di skad thos te /",
    "NG0732:41": "gsang ba'i bdag pos bka' stsal pa //",
    "NG0732:42": "rgyud 'di'i yon tan bsam mi khyab //",
    "NG0732:43": "thams cad 'du bar 'gyur ba yin //",
    "NG0732:44": "lha 'dre mi gsum dbang du 'du //",
    "NG0732:45": "des na bsod nams skyed pa yin //",
    "NG0732:46": "gang na 'dug pa'i sa phyogs der //",
    "NG0732:47": "dgra yi gnod pa mi 'byung ngo *//",
    "NG0732:48": "rkyen gyi sbyor ba zhi ba dang *//",
    "NG0732:49": "khros pas thams cad 'chi bar 'gyur //",
    "NG0732:50": "sum cu rtsa gsum lha dang mnyam //",
    "NG0732:51": "lha ma yin gyi longs spyod dang *//",
    "NG0732:52": "rin chen gter rnams bdag la ster //",
    "NG0732:53": "tha skad dri med lha mo yang *//",
    "NG0732:54": "bdag la chags 'gyur dngos grub thob //",
    "NG0732:55": "de bas de mthong ngo mtshar che //",
    "NG0732:56": "'di grub yon tan bsam mi khyab //",
    "NG0732:57": "de phyir rgyud 'di bcang bar bya //",
    "NG0732:58": "zhes gsungs so //",
    "NG0732:59": "de nas yang 'byung po 'dul byed kyi rgyud las 'di skad thos te //",
    "NG0732:60": "gsang ba'i bdag pos bka' stsal @#//",
    "NG0732:61": "pa //",
    "NG0732:62": "gang zhig 'di la su dad pa //",
    "NG0732:63": "'dzin nam 'chang ngam klog pa dang *//",
    "NG0732:64": "rjes su sgrub par byed pa de //",
    "NG0732:65": "mi zad gter la longs spyod dang *//",
    "NG0732:66": "nor gyi bdag por the tshom med //",
    "NG0732:67": "gang zhig the tshom mi za bar //",
    "NG0732:68": "'di la mngon par brtson 'gyur na //",
    "NG0732:69": "lha yi dbang po'i rgyal srid kyang *//",
    "NG0732:70": "dngos su 'grub par lung bstan na //",
    "NG0732:71": "mi yi rgyal srid smos ci dgos //",
    "NG0732:72": "tshangs pa dang ni brgya byin gyi //",
    "NG0732:73": "bu mo tha skar dri med dang *//",
    "NG0732:74": "srog dkar lha yi bu mo yang *//",
    "NG0732:75": "bdag la shin tu chags gyur na //",
    "NG0732:76": "mi yi bu mo smos ci dgos //",
    "NG0732:77": "nya zla la sogs gza' brgyad kyis //",
    "NG0732:78": "de yi gzi brjid mi thub na //",
    "NG0732:79": "khams gsum skye bos smos mi dgos //",
    "NG0732:80": "'chi bdag bdud kyi tshogs kyis kyang *//",
    "NG0732:81": "de la bar chod mi nus na //",
    "NG0732:82": "log 'dren bgegs kyis smos ci dgos //",
    "NG0732:83": "'jig rten gsum na gnas pa yi //",
    "NG0732:84": "skye 'gro thams cad dbang 'dus na //",
    "NG0732:85": "nor dang longs spyod smos ci dgos //",
    "NG0732:86": "'dod yon lnga la longs spyod dang *//",
    "NG0732:87": "ci bsam lhun gyis grub pa yi //",
    "NG0732:88": "dngos grub chen po thob 'gyur na //",
    "NG0732:89": "bza' btung yo lang smos ci dgos //",
    "NG0732:90": "des na 'di la nan tan bya //",
    "NG0732:91": "zhes gsungs so //",
    "NG0732:92": "de nas yang srog rtsa mngon chung gi rgyud las 'di skad thos te /",
    "NG0732:93": "gsang ba'i bdag pos bka' stsal pa /",
    "NG0732:94": "e ma ho //",
    "NG0732:95": "rgyud chen rgyal po 'di lta bu //",
    "NG0732:96": "'das pa'i sangs rgyas rnams kyis kyang *//",
    "NG0732:97": "'jig rten 'di ru sngar ma gsungs //",
    "NG0732:98": "ma 'ongs sangs rgyas thams cad kyang *//",
    "NG0732:99": "phyin cad gsung bar yongs mi 'gyur //",
    "NG0732:100": "de ltar sangs rgyas thams cad la //",
    "NG0732:101": "nga yis bshad pa ma gtogs pa //",
    "NG0732:102": "gzhan gyis gsungs pa yod ma yin //",
    "NG0732:103": "bsam 'phel nor bu rin chen ltar //",
    "NG0732:104": "'jig rten khams na shin tu dkon //",
    "NG0732:105": "'di yi yon tan bsam mi khyab //",
    "NG0732:106": "rgyud 'di phyogs bcu gar gnas pas //",
    "NG0732:107": "nor lha'i tshogs kyang de na gnas //",
    "NG0732:108": "nor lha gang na gnas pa na //",
    "NG0732:109": "mi zad gter yang de na yod //",
    "NG0732:110": "rgyud 'di 'dzin nam 'chang ba dang *//",
    "NG0732:111": "klog dang kha don byed pa dang *//",
    "NG0732:112": "bsgrub cing mchod par byed pa de //",
    "NG0732:113": "mi zad gter la longs spyod cing *//",
    "NG0732:114": "dus gsum sangs rgyas byin gyis rlob //",
    "NG0732:115": "lha srin sde brgyad srung zhing skyob //",
    "NG0732:116": "nor lha'i tshogs kyang dngos grub ster //",
    "NG0732:117": "thams cad mos shing gus par 'gyur //",
    "NG0732:118": "lha 'dre mi gsum dbang du 'du //",
    "NG0732:119": "'dod yon lnga la longs spyod dang *//",
    "NG0732:120": "ci bsam thams cad 'grub par 'gyur //",
    "NG0732:121": "lha ma yin gyi lo thog dang *//",
    "NG0732:122": "rin chen gter rnams bdag la ster //",
    "NG0732:123": "tha skar dri med lha mo yang *//",
    "NG0732:124": "bdag la shin tu chags par 'gyur //",
    "NG0732:125": "sgrub pa po ni gang gnas kyang *//",
    "NG0732:126": "dgra yi gnod pa mi 'byung ngo *//",
    "NG0732:127": "khros pas thams cad 'chi bar 'gyur //",
    "NG0732:128": "'di ni bzlas pa tsam gyis kyang *//",
    "NG0732:129": "gling bzhi'i 'jig rten mi sems sgul //",
    "NG0732:130": "nor dang longs spyod char bzhin 'bab //",
    "NG0732:131": "bza' btung @#//",
    "NG0732:132": "bar snang sprin ltar 'du //",
    "NG0732:133": "sum cu rtsa gsum gnas su skyes //",
    "NG0732:134": "lha yi rgyal pos dbang bskur zhing *//",
    "NG0732:135": "tshe yang bskal pa drug tu thub //",
    "NG0732:136": "yi dwags gnas su yongs mi skye //",
    "NG0732:137": "de phyir bsgrub la brtson par bya //",
    "NG0732:138": "zhes gsungs so //",
    "NG0732:139": "de skad ces bka' stsal pa dang *//",
    "NG0732:140": "'jig rten gyi khams kyang rnam pa drug tu g.yos shing */",
    "NG0732:141": "nam mkha' las rin po che'i char chen po yang babs so //",
    "NG0732:142": "'jig rten gyi khams na sems can dmus long ji",
    "NG0732:143": "snyed cig yod pa de dag thams cad ni mig",
    "NG0732:144": "dang ldan par gyur to //",
    "NG0732:145": "'on pa rnams kyang sgra thos par gyur to //",
    "NG0732:146": "zha bo rnams kyang 'gro shes par gyur to //",
    "NG0732:147": "lkug pa rnams kyang smra shes par gyur to //",
    "NG0732:148": "sems can dbul zhing longs spyod chung ba rnams kyang 'byor pa dang ldan par gyur to //",
    "NG0732:149": "de nas 'khor thams cad rjes su yi rang nas //",
    "NG0732:150": "bcom ldan 'das gsang ba'i bdag po la bstod pa //",
    "NG0732:151": "bcom ldan dpa' bo rdo rje 'chang *//",
    "NG0732:152": "rtog med spros bral chos sku la //",
    "NG0732:153": "longs spyod rdzogs pa'i skur bstan nas //",
    "NG0732:154": "bdud 'dul don mdzad khyod la 'dud //",
    "NG0732:155": "sems can bde la dgod pa'i phyir //",
    "NG0732:156": "bdag cag 'dus pa'i 'khor rnams la //",
    "NG0732:157": "rgyud chen gsungs pa yi rang ngo *//",
    "NG0732:158": "zhes rjes su yi rang bar gyur to //",
    "NG0732:159": "gnod sbyin yon tan bkod pa'i rgyud kyi rgyal po zhes bya ba rdzogs so //"
}