{
    "T02D1979:156b-0": "@156b // yi dam bcas pa rdzogs pa dang //",
    "T02D1979:156b-1": "ting nge 'dzin rtse gcig gyur pa'am //",
    "T02D1979:156b-2": "mtshan ma brtan po thob pa na //",
    "T02D1979:156b-3": "dben pa'i gnas su song nas ni //",
    "T02D1979:156b-4": "sngags kyi brtul zhugs spyad par bya //",
    "T02D1979:156b-5": "sku gzugs sam ni mtshan ma la //",
    "T02D1979:156b-6": "ting 'dzin spro bsdu gsal bar bya //",
    "T02D1979:156b-7": "sgrub rdzas la yang de bzhin te //",
    "T02D1979:156b-8": "brkyang bskum tsam yang spangs nas ni //",
    "T02D1979:156b-9": "sems ni cung zad nyams mi bya //",
    "T02D1979:156b-10": "nam zhig mtshan ma byung ba na //",
    "T02D1979:156b-11": "the tshom med pas dngos grub blang //",
    "T02D1979:157a-0": "'di lta ste bsnyen pas rtags byung @157a * //",
    "T02D1979:157a-1": "ba dang sgrub pa brtsam par bya ste /",
    "T02D1979:157a-2": "shin tu dben pa'i gnas su mandala bya ste /",
    "T02D1979:157a-3": "der lha'i rten bzhugs su gsol te /",
    "T02D1979:157a-4": "mchod pa'i rdzas dang dngos grub kyi rdzas kyang gzhag go //",
    "T02D1979:157a-5": "yang mchod pa gzhan yang bshams la /",
    "T02D1979:157a-6": "dang po bsnyen pa'i dus ji lta ba bzhin mchod nas /",
    "T02D1979:157a-7": "de nas bdag dam tshig sems dpar gsal ba'i thugs ka nas yi ge'i 'od zer 'phros pas /",
    "T02D1979:157a-8": "phyogs bcu'i sangs rgyas spyan drangs nas sku'am mtshan ma la bstim ste /",
    "T02D1979:157a-9": "nam sku 'dzum pa'am me tog 'bar ba'am /",
    "T02D1979:157a-10": "bdug pa dri dang ldan pa'am rdzas khol ba dang /",
    "T02D1979:157a-11": "dro ba dang dud pa 'thul ba na brtan pa'i",
    "T02D1979:157a-12": "sems kyis the tshom med par mchod pa'i sa lha",
    "T02D1979:157a-13": "la phul te / lag pa g-yas kyis blangs la thugs kar bstim /",
    "T02D1979:157a-14": "dngos grub kyi rdzas lag pa g-yon gyis blangs la gtad do /",
    "T02D1979:157a-15": "the tshom skyes na bar chad du 'gyur ro //",
    "T02D1979:157a-17": "/ 'di ni sgrub pa ste dngos grub blang ba'i thabs so //",
    "T02D1979:157a-18": "de phan chad brdzun dang /",
    "T02D1979:157a-19": "ma thos pa'i chos mngon du 'gyur te /",
    "T02D1979:157a-20": "rig pa 'dzin pa'i sa la gnas nas /",
    "T02D1979:157a-21": "'gro ba ji ltar 'dul ba bzhin du las rnam pa bzhi thogs pa med do //",
    "T02D1979:157a-22": "mtshan ma ji lta ba bzhin ma byung na yang /",
    "T02D1979:157a-23": "'jig rten na tshe ring /",
    "T02D1979:157a-24": "lobs skyen /",
    "T02D1979:157a-25": "las rnam pa bzhi 'grub po //",
    "T02D1979:157a-26": "gzhan du skal pa bzang por sbyor ro //",
    "T02D1979:157a-27": "de la gnas gsungs pa ni /",
    "T02D1979:157a-28": "rnam pa sna tshogs ri dgon dang //",
    "T02D1979:157a-29": "chu klung 'bab chu rnams dang ni //",
    "T02D1979:157a-30": "dur khrod dben zhing nyams dga' bar //",
    "T02D1979:157a-31": "sgrub pa dag ni brtsam par bya //",
    "T02D1979:157a-32": "de la brtul zhugs ni /",
    "T02D1979:157a-33": "skye bo med pa'i nags tshal du //",
    "T02D1979:157a-34": "sngags pas lha yi brtul zhugs spyad //",
    "T02D1979:157a-35": "zas la gtsang sme mi lta zhing //",
    "T02D1979:157a-36": "yul la bzang ngan byed mi bya //",
    "T02D1979:157a-37": "ting nge 'dzin las mi nyams shing //",
    "T02D1979:157a-38": "phyag rgya bca' ba'am bzung ba ni //",
    "T02D1979:157a-39": "lhar bcas 'jig rten phyag mi btsal //",
    "T02D1979:157a-40": "glang po la yang lam mi gzur //",
    "T02D1979:157a-41": "rkang pa brag rir thogs med 'gro //",
    "T02D1979:157a-42": "kha nas gsang sngags rgyal po zlos //",
    "T02D1979:157a-43": "'di ni sngags kyi brtul zhugs bstan //",
    "T02D1979:157a-44": "de la mtshan ma bzhag pa ni //",
    "T02D1979:157a-45": "mandala byi dor byas pa la //",
    "T02D1979:157b-0": "lugs ma ri mo la sogs @157b dang //",
    "T02D1979:157b-1": "de bzhin be con ral gri dang //",
    "T02D1979:157b-2": "tri sh'ul 'khor lo la sogs pa //",
    "T02D1979:157b-3": "mtshan ma legs byas mdun du gzhag / de la mchod rdzas ni /",
    "T02D1979:157b-4": "me tog bdug pa mar me dri //",
    "T02D1979:157b-5": "bshos dang mchod yon sogs pa dang //",
    "T02D1979:157b-6": "bza' dang bca' bar sbyar ba yi //",
    "T02D1979:157b-7": "gtor ma sna tshogs gzhag par bya //",
    "T02D1979:157b-8": "de la dngos grub kyi rdzas ni /",
    "T02D1979:157b-9": "ba ser ba yi mar gsar dang //",
    "T02D1979:157b-10": "sbrang rtsi kha rar bcas pa dag / za ma",
    "T02D1979:157b-11": "tog gam pa rur gzhag / de la dam tshig",
    "T02D1979:157b-12": "gi ting nge 'dzin ni /",
    "T02D1979:157b-13": "bdag nyid 'jam pa'i rdo rjer gsal //",
    "T02D1979:157b-14": "thugs ka'i nyi ma'i snying po la //",
    "T02D1979:157b-15": "bzlas pa'i yig 'bru bsam pa ni //",
    "T02D1979:157b-16": "chu zla dag gam gzugs brnyan bzhin //",
    "T02D1979:157b-17": "gcig dang du ma bral par bsgom //",
    "T02D1979:157b-18": "de la 'phro dang 'du ba ni /",
    "T02D1979:157b-19": "chu rlabs dag gam nyi zer bzhin //",
    "T02D1979:157b-20": "'od zer 'phros pa'i sbyor ba las //",
    "T02D1979:157b-21": "sangs rgyas kun gyi sku gsung thugs //",
    "T02D1979:157b-22": "'od zer tshul du bsdus nas ni //",
    "T02D1979:157b-23": "mtshan ma'am dngos grub rten la bstim //",
    "T02D1979:157b-24": "de la dngos grub kyi rtags ni /",
    "T02D1979:157b-25": "sku gzugs 'dzum dang mtshan ma 'bar //",
    "T02D1979:157b-26": "mar ni gol ba mchog tu bshad //",
    "T02D1979:157b-27": "dud pa 'thul ba 'bring yin te //",
    "T02D1979:157b-28": "dro ba dag ni tha ma'o //",
    "T02D1979:157b-29": "de la dngos grub blang ba'i thabs ni /",
    "T02D1979:157b-30": "dang por mchod rdzas lha la dbul //",
    "T02D1979:157b-31": "de nas sgrub rdzas bdag nyid btung //",
    "T02D1979:157b-32": "de la dngos grub kyi gegs ni /",
    "T02D1979:157b-33": "sems g-yengs pa'am rmugs dang nyid //",
    "T02D1979:157b-34": "dangs pa bar chad 'gyur ba'am //",
    "T02D1979:157b-35": "the tshom skyes na dngos grub med //",
    "T02D1979:157b-36": "de la grub pa'i dus ni /",
    "T02D1979:157b-37": "bsnyen pa'i rdzogs gyur phyin chad ni //",
    "T02D1979:157b-38": "zla ba drug gis 'grub par bshad //",
    "T02D1979:157b-39": "gal te grub par ma gyur na //",
    "T02D1979:157b-40": "de bzhin lan gsum brtsam par bya //",
    "T02D1979:157b-41": "des kyang grub par ma gyur na //",
    "T02D1979:157b-42": "drag shul tshul bzhin zhag bdun bsgrub //",
    "T02D1979:157b-43": "de las phyir 'bad med par bshad //",
    "T02D1979:157b-44": "de la drag shul gyi ting nge 'dzin ni 'di yin te /",
    "T02D1979:157b-45": "kyo ba rdo rje 'bar ba ni //",
    "T02D1979:157b-46": "gnam lcags zhun ma 'dra ba dag / rang gi snying las 'od 'phros te //",
    "T02D1979:157b-47": "kyo ba ye shes thugs nas drangs //",
    "T02D1979:157b-48": "rdo rje 'bar bas dbab byas nas //",
    "T02D1979:157b-49": "yang dang yang du gzhug par bya //",
    "T02D1979:158a-0": "sgrub pa'i cho ga slob @158a * //"
}