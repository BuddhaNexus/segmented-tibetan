{
    "T02D3536:178a-0": "@178a # // rgya gar skad du /",
    "T02D3536:178a-1": "sam kshipta m'a r'i tsyee s'a dha nam /",
    "T02D3536:178a-2": "bod skad du /",
    "T02D3536:178a-3": "'od zer can gyi sgrub thabs mdor bsdus pa /",
    "T02D3536:178a-4": "'phags ma 'od zer can la phyag 'tshal lo //",
    "T02D3536:178a-5": "rang gi snying gar zla ba la mam yig bsams nas /",
    "T02D3536:178a-6": "de'i 'od zer rnams kyis bskyed pa'i bla ma dang",
    "T02D3536:178a-7": "sangs rgyas dang byang chub sems dpa' rnams mdun du",
    "T02D3536:178a-8": "bltas nas phyag 'tshal ba dang mngon par mchod nas",
    "T02D3536:178a-9": "sdig pa bshags pa la sogs pa bya'o //",
    "T02D3536:178a-10": "de nas chos thams cad kyi bdag nyid kyang sgyu",
    "T02D3536:178a-11": "ma'i dpe la sogs pas so sor snang ba tsam",
    "T02D3536:178a-12": "sa bon las bsams nas rang bzhin rnam par dag",
    "T02D3536:178a-13": "pa brjod par bya ste /",
    "T02D3536:178a-14": "de nas stong pa nyid kyis lhag par grol ba la sogs pa brjod par bya'o //",
    "T02D3536:178a-15": "de nas de'i sa bon yongs su gyur pa las mya ngan med pa'i shing /",
    "T02D3536:178a-16": "de'i steng du zla ba la gnas pa'i mam yig",
    "T02D3536:178a-17": "/ de thams cad yongs su gyur pa las bdag",
    "T02D3536:178a-18": "nyid 'od zer can gyi skur blta'o //",
    "T02D3536:178a-19": "de yang sku mdog ser mo zhal gsum pa /",
    "T02D3536:178a-20": "so sor spyan gsum pa /",
    "T02D3536:178a-21": "phyag brgyad pa /",
    "T02D3536:178a-22": "na bza' dmar po mnabs pa /",
    "T02D3536:178a-23": "phu dud dmar po'i stod g-yogs can /",
    "T02D3536:178a-24": "rgyan thams cad kyis brgyan pa /",
    "T02D3536:178a-25": "rnam par snang mdzad kyis dbu brgyan cing 'od 'phro",
    "T02D3536:178a-26": "ba'i 'phreng ba 'khrigs pa bandhu dzi ba ka'i me",
    "T02D3536:178a-27": "tog lta bu dang ldan pa'i phyag g-yon pa rnams",
    "T02D3536:178a-28": "kyis sdigs mdzub kyi zhags pa dang /",
    "T02D3536:178a-29": "gzhu dang /",
    "T02D3536:178a-30": "mya ngan med pa'i yal ga dang /",
    "T02D3536:178a-31": "skud pa bsnams pa /",
    "T02D3536:178a-32": "g-yas na rdo rje dang /",
    "T02D3536:178a-33": "mda' dang /",
    "T02D3536:178a-34": "lcags kyu dang /",
    "T02D3536:178a-35": "khab bsnams pa /",
    "T02D3536:178a-36": "mchod rten gyi nang na gnas shing phag bdun gyi shing rta la zhabs g-yon brkyang gis bzhugs pa /",
    "T02D3536:178a-37": "lang tsho gzhon nus gnas shing spyan rgyas pa /",
    "T02D3536:178a-38": "de'i rtsa ba'i zhal zhi zhing sgeg pa /",
    "T02D3536:178b-0": "g-yon na phag zhal @178b nag po khro ba dang",
    "T02D3536:178b-1": "bcas pa khro gnyer gtsigs shing 'jigs par byed pa",
    "T02D3536:178b-2": "ljags bskyod pa'o // zhal g-yas pa dmar zhing zlum",
    "T02D3536:178b-3": "pa padma r'a ga dang mtshungs pa gtsang khang nang",
    "T02D3536:178b-4": "na bzhengs shing mya ngan med pa'i shing gi me",
    "T02D3536:178b-5": "tog gcal du bkram pa /",
    "T02D3536:178b-6": "'og tu rlung gi dkyil 'khor la ham yig la",
    "T02D3536:178b-7": "sa byung ba'i sgra gcan zla ba dang nyi ma",
    "T02D3536:178b-8": "'dzin pa lha mo bzhis yongs su bskor ba'i bcom",
    "T02D3536:178b-9": "ldan 'das ma bsam par bya'o //",
    "T02D3536:178b-10": "de la shar du lha mo batt'a li sku mdog",
    "T02D3536:178b-11": "dmar mo phyag bzhi pa phyag g-yon pa dag gis",
    "T02D3536:178b-12": "zhags pa dang mya ngan med pa'i shing bsnams pa",
    "T02D3536:178b-13": "/ g-yas pa dag gis rdo rje dang lcags kyu dang /",
    "T02D3536:178b-14": "khab bsnams pa'o //",
    "T02D3536:178b-15": "lho ru lha mo ba d'a li sku mdog ser",
    "T02D3536:178b-16": "mo phyag bzhi pa g-yon pa dag gis zhags pa",
    "T02D3536:178b-17": "dang rdo rje g-yas pa dag na mya ngan med",
    "T02D3536:178b-18": "pa'i shing dang / khab bsnams pa'o //",
    "T02D3536:178b-19": "nub tu lha mo ba r'a li de'i gzugs 'chang ba phyag g-yon pa dag gis zhags pa dang /",
    "T02D3536:178b-20": "mya ngan med pa'i shing /",
    "T02D3536:178b-21": "g-yas pa dag gis rdo rje dang /",
    "T02D3536:178b-22": "khab bsnams pa'o //",
    "T02D3536:178b-23": "byang du lha mo b'a r'a h'a mu khi sku",
    "T02D3536:178b-24": "mdog dmar mo phyag bzhi pa phyag g-yon pa dag",
    "T02D3536:178b-25": "gis mya ngan med pa'i shing dang gzhu /",
    "T02D3536:178b-26": "g-yas pa dag gis mda' dang rdo rje bsnams pa bsam par bya'o //",
    "T02D3536:178b-27": "yang na thams cad dkar mo rin po che'i cod pan can /",
    "T02D3536:178b-28": "phal zhal gcig pa spyan gsum pa /",
    "T02D3536:178b-29": "rgyan sna tshogs pas brgyan pa phu dung dmar po'i stod g-yogs can bsam par bya'o //",
    "T02D3536:178b-30": "de nas rdo rje lcags kyu ma la sogs pa",
    "T02D3536:178b-31": "rnams kyi phyag rgya dang sngags kyis ye shes sems",
    "T02D3536:178b-32": "dpa' dgug pa la sogs pa bya'o //",
    "T02D3536:178b-33": "dza: h'um bam ho:zhes pa 'dis ye shes sems dpa'",
    "T02D3536:178b-34": "dgug pa dang gzhug pa dang bcing ba dang dbang",
    "T02D3536:178b-35": "du bya bas mnyes par bya'o //",
    "T02D3536:178b-36": "de nas 'od zer can gyi phyag rgyas gnyis su",
    "T02D3536:178b-37": "med par bya zhing bsgom pa sngon du 'gro bas",
    "T02D3536:178b-38": "bzlas par bya'o // aom m'a r'i tsyee sv'a h'a /",
    "T02D3536:178b-39": "dge ba thams cad yongs su bsngo nas gshegs su gsol lo //",
    "T02D3536:178b-40": "aom m'a r'i tsyee mu:zhes pas gshegs su gsol zhes so //"
}