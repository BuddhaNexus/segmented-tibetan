{
    "NK033(gi)006:1": "// 'od gsal rdzogs pa chen po man ngag sde'i gnad",
    "NK033(gi)006:2": "kyi bcud phud sangs rgyas kyi 'das rjes gsum bzhugs",
    "NK033(gi)006:3": "so // rgya gar skad du /",
    "NK033(gi)006:4": "bud+d+ha d+he ka ra ye d+hu n+aa ma /",
    "NK033(gi)006:5": "bod skad du /",
    "NK033(gi)006:6": "sangs rgyas kyi zhal chems dang po zhes bya ba /",
    "NK033(gi)006:7": "yang dag par rdzogs pa'i sangs rgyas drug pa rdo rje 'chang la phyag 'tshal lo //",
    "NK033(gi)006:8": "kye ma kye ma /",
    "NK033(gi)006:9": "rigs kyi bu rnams gsang sngags kyi gnad thams cad gcig tu dril nas nyams su longs shig /",
    "NK033(gi)006:10": "lus ngag yid kyi sngon 'gro ni //",
    "NK033(gi)006:11": "mi rtag snying rje byang sems sbyangs //",
    "NK033(gi)006:12": "lus 'di ma rig rgyus bskyed phyir //",
    "NK033(gi)006:13": "rigs drug sa bon nyid du gnas //",
    "NK033(gi)006:14": "rig pa sku gsum dngos yin phyir //",
    "NK033(gi)006:15": "sku gsum yi ge gsum du shar //",
    "NK033(gi)006:16": "yi ge'i rtsal sbyang ru shan dbye //",
    "NK033(gi)006:17": "de nas rnal du dbab pa'i phyir //",
    "NK033(gi)006:18": "nyan thos byang sems khro bo yi //",
    "NK033(gi)006:19": "lta ltangs nyid kyis sor yang gzhug /",
    "NK033(gi)006:20": "gnas brtan grol ba'i gding thob nas //",
    "NK033(gi)006:21": "phyi nang bya ba kun btang ste //",
    "NK033(gi)006:22": "glang seng drang srong 'dug stangs bca' //",
    "NK033(gi)006:23": "ngag ni smra ba rgyun bcad la //",
    "NK033(gi)006:24": "sems ni smin phrag mkha' la gtad //",
    "NK033(gi)006:25": "sgo yul rlung gi gnad bstun pas //",
    "NK033(gi)006:26": "yul la ye shes mngon du snang //",
    "NK033(gi)006:27": "mngon sum gnad las 'bral mi bya //",
    "NK033(gi)006:28": "mi 'gul gsum la gzhi bcas pas //",
    "NK033(gi)006:29": "snang ba bzhi yi drod rnyed nas //",
    "NK033(gi)006:30": "sdod pa gsum gyi tshad zin te //",
    "NK033(gi)006:31": "thob pa gsum gyi gzer thebs na //",
    "NK033(gi)006:32": "khams gsum dag tu ldog re kan //",
    "NK033(gi)006:33": "mya ngan 'da' bar the tshom med //",
    "NK033(gi)006:34": "ces sum cu rtsa gsum gyi lho phyogs sman 'tsho byed gzhon nu'i ldum rar /",
    "NK033(gi)006:35": "rdo rje 'chang chen po yongs su mya ngan las 'da' ba'i tshul bstan pa'i tshe /",
    "NK033(gi)006:36": "dga' rab rdo rje sa la 'gyel zhing gdung ba'i smre sngags phyungs pa /",
    "NK033(gi)006:37": "kye ma kyi hud kye ma klong //",
    "NK033(gi)006:38": "ston pa sgron me'i 'od nub na //",
    "NK033(gi)006:39": "'jig rten mun pa gang gis sel //",
    "NK033(gi)006:40": "zhes brjod de brgyal sangs pa dang //",
    "NK033(gi)006:41": "'od phung gi nang nas phyag g.yas pa'i gru mo man chad phyung nas /",
    "NK033(gi)006:42": "rin po che shel gyi za ma tog sen gang ba zhig /",
    "NK033(gi)006:43": "phyag g.yas pa'i mthil du babs te //",
    "NK033(gi)006:44": "de zhal phye bas rin po che mthing kha la",
    "NK033(gi)006:45": "beed+aur+ya bzhu ba'i khu bas bris pa babs pas dga'",
    "NK033(gi)006:46": "rab rdo rje rtogs pa'i gding dang ldan par gyur",
    "NK033(gi)006:47": "to // sa ma ya /",
    "NK033(gi)006:48": "rgya gar skad du /",
    "NK033(gi)006:49": "bud+d+ha d+he ka ra ma du n+aa ma /",
    "NK033(gi)006:50": "bod skad du /",
    "NK033(gi)006:51": "sangs rgyas kyi 'das rjes gnyis pa /",
    "NK033(gi)006:52": "yang dag par rdzogs pa'i sangs rgyas dbang po'i stobs",
    "NK033(gi)006:53": "kyis rnam par gnon pa nyid la phyag 'tshal lo",
    "NK033(gi)006:54": "// nges par sangs rgyas thob 'dod na //",
    "NK033(gi)006:55": "sngon du 'gro la rtsal nyid sbyang //",
    "NK033(gi)006:56": "lus dang ngag dang yid gsum po //",
    "NK033(gi)006:57": "ru shan legs par ma phyed na //",
    "NK033(gi)006:58": "khams gsum nyid las mi grol bas //",
    "NK033(gi)006:59": "sngon du 'gro ba dag la bslab //",
    "NK033(gi)006:60": "sngon 'gro'i gnad la mkhas gyur na //",
    "NK033(gi)006:61": "mchog thun dgongs pa la mkhas 'gyur //",
    "NK033(gi)006:62": "dben pa'i gnas su gcig pur 'dug /",
    "NK033(gi)006:63": "lus kyi sngon 'gro bya ba'i phyir //",
    "NK033(gi)006:64": "rigs drug spyod pa sna tshogs spyad //",
    "NK033(gi)006:65": "dkon mchog gsum gyi spyod pa'ang bya //",
    "NK033(gi)006:66": "skyil krung mthil sprad drang por bsrang //",
    "NK033(gi)006:67": "spyi bor thal mo sbyar bar bya //",
    "NK033(gi)006:68": "de ltar lus kyis sus byas pa //",
    "NK033(gi)006:69": "lus de mi ldog bar chad zhi //",
    "NK033(gi)006:70": "zhen pa bzlog cing sgrib pa 'dag /",
    "NK033(gi)006:71": "lus de sprul pa'i skur grol nas //",
    "NK033(gi)006:72": "sangs rgyas sku dang gnyis su med //",
    "NK033(gi)006:73": "lhag med nyid du 'gyur ba'o //",
    "NK033(gi)006:74": "ngag gi sngon 'gro bya ba'i phyir //",
    "NK033(gi)006:75": "rigs drug sgra skad sna tshogs brjod //",
    "NK033(gi)006:76": "zhi khro'i sgra dang 'byung ba'i sgra //",
    "NK033(gi)006:77": "rnam pa sna tshogs nyid la spyad //",
    "NK033(gi)006:78": "rgyas gdab gnad la zhag gsum bya //",
    "NK033(gi)006:79": "rtsal sbyang mnyen btsal lam du gzhug /",
    "NK033(gi)006:80": "de ltar ngag gis sus byas pa //",
    "NK033(gi)006:81": "zhen log ngag gi sgrib pa 'dag /",
    "NK033(gi)006:82": "mi ldog gnyis med longs skur grol //",
    "NK033(gi)006:83": "yid kyi sngon 'gro bya ba'i phyir //",
    "NK033(gi)006:84": "rigs drug sdug bsngal blo la blang //",
    "NK033(gi)006:85": "de nas sems kyi byung ba btsal //",
    "NK033(gi)006:86": "ma rnyed chos kyi sku dang 'phrad //",
    "NK033(gi)006:87": "de nas sems kyi gnas pa btsal //",
    "NK033(gi)006:88": "ma rnyed longs spyod sku dang 'phrad //",
    "NK033(gi)006:89": "de nas sems kyi 'gro ba btsal //",
    "NK033(gi)006:90": "ma rnyed sprul pa'i sku dang 'phrad //",
    "NK033(gi)006:91": "de ltar sems kyis sus byas pa //",
    "NK033(gi)006:92": "zhen log bar chad zhi ba dang //",
    "NK033(gi)006:93": "sgrib dag khams gsum ldog pa med //",
    "NK033(gi)006:94": "chos kyi skur grol gnyis med 'da' //",
    "NK033(gi)006:95": "de nas lus ngag yid gsum po //",
    "NK033(gi)006:96": "rnal du 'bebs la mkhas par bya //",
    "NK033(gi)006:97": "des ni gsum po sor chud nas //",
    "NK033(gi)006:98": "nyams len nyid la brtson par 'gyur //",
    "NK033(gi)006:99": "de ltar sngon 'gro rdzogs byas nas //",
    "NK033(gi)006:100": "de dag blo yis bor nas kyang //",
    "NK033(gi)006:101": "mngon sum gnad la dbab pa'i phyir //",
    "NK033(gi)006:102": "lus ngag yid gsum bya ba spang //",
    "NK033(gi)006:103": "'di ni dur khrod chen po me ri 'bar ba'i",
    "NK033(gi)006:104": "shar phyogs d+aa ki ma sna tshogs 'du ba'i gnas",
    "NK033(gi)006:105": "su / yang dag par rdzogs pa'i sangs rgyas yongs",
    "NK033(gi)006:106": "su mya ngan las 'da' ba'i tshul bstan pa'i tshe",
    "NK033(gi)006:107": "su / / dga' rab rdo rje sa la 'gyel te gdung ba'i smre sngags phyungs pa /",
    "NK033(gi)006:108": "kye ma kyi hud kye ma klong //",
    "NK033(gi)006:109": "ston pa sgron me'i 'od nub na //",
    "NK033(gi)006:110": "'jig rten mun pa gang gis sel //",
    "NK033(gi)006:111": "zhes brjod de brgyal sangs pa dang /",
    "NK033(gi)006:112": "mdun gyi nam mkhar 'od phung gi dkyil du /",
    "NK033(gi)006:113": "phyag g.yas pa'i gru mo man chad phyung nas /",
    "NK033(gi)006:114": "bee d+aur+ya'i zhun ma nyid la rin po che lnga'i yi ge rang byung du bkod pa /",
    "NK033(gi)006:115": "rin po che shel gyi za ma tog dang bcas pa babs pa /",
    "NK033(gi)006:116": "byin rlabs chen po mchog gi yi ge /",
    "NK033(gi)006:117": "sangs rgyas kyi zhal chems gnyis pa /",
    "NK033(gi)006:118": "sprul pa po dga' rab rdo rje gzung ba'i don du snang bar byas pas /",
    "NK033(gi)006:119": "mya ngan las 'das ba thams cad kyi sna khrid dang 'dra ba /",
    "NK033(gi)006:120": "bstan pa thams cad kyi bcud bsdus shing bu gcig par bstan pa'o //",
    "NK033(gi)006:121": "sa ma ya /",
    "NK033(gi)006:122": "rgya gar skad du /",
    "NK033(gi)006:123": "bud+d+ha d+he ka ra ya tri n+aa ma /",
    "NK033(gi)006:124": "bod skad du /",
    "NK033(gi)006:125": "sangs rgyas kyi 'das rjes gsum pa /",
    "NK033(gi)006:126": "rang grol rdo rje 'chang la phyag 'tshal lo //",
    "NK033(gi)006:127": "kye ma kye ma rigs kyi bu rnams gson cig /",
    "NK033(gi)006:128": "lus ni mya ngan 'das 'dod na //",
    "NK033(gi)006:129": "sku gsum bzhugs stangs nyid la bslab //",
    "NK033(gi)006:130": "'di ltar su yis byas pa ni //",
    "NK033(gi)006:131": "dus gsum sangs rgyas thams cad kyi //",
    "NK033(gi)006:132": "sku yi klong du mya ngan 'da' //",
    "NK033(gi)006:133": "ngag ni bslab bya'i rim pa dang //",
    "NK033(gi)006:134": "gnas pa brtan zhing la yang bzla //",
    "NK033(gi)006:135": "de las mi 'da' sus byas pa //",
    "NK033(gi)006:136": "dus gsum sangs rgyas thams cad kyi //",
    "NK033(gi)006:137": "gsung gi klong du mya ngan 'da' //",
    "NK033(gi)006:138": "sems gnad gzigs stangs gsum gcun te //",
    "NK033(gi)006:139": "yul gnad nam mkha' rkyen bral la //",
    "NK033(gi)006:140": "sgo gnad zlog phab zur gyis lta //",
    "NK033(gi)006:141": "rlung gnad shin tu dal la brlab //",
    "NK033(gi)006:142": "de ltar gnad gsum gzir ba yis //",
    "NK033(gi)006:143": "sku gsum rig pa stong par 'char //",
    "NK033(gi)006:144": "lug rgyu rig pa btson du bzung //",
    "NK033(gi)006:145": "mngon sum gnad mthong bzlog pa med //",
    "NK033(gi)006:146": "chos nyid mngon sum snang ba yis //",
    "NK033(gi)006:147": "yid dpyod 'dzin pa'i lta ba nub //",
    "NK033(gi)006:148": "gong du 'phel ba'i nyams snang gis //",
    "NK033(gi)006:149": "bar do'i ye shes mngon du byas //",
    "NK033(gi)006:150": "rig pa tshad phebs snang ba yis //",
    "NK033(gi)006:151": "longs spyod rdzogs pa'i sku ngos zin //",
    "NK033(gi)006:152": "chos nyid zad pa'i snang ba yis //",
    "NK033(gi)006:153": "rdzogs chen bya bral 'bras bu thob //",
    "NK033(gi)006:154": "'di ltar bzhi la mthar phyin na //",
    "NK033(gi)006:155": "myang 'das gzhan du btsal mi dgos //",
    "NK033(gi)006:156": "mi 'gul gsum la gzhi bcas pas //",
    "NK033(gi)006:157": "sdod pa gsum la tshad zin te //",
    "NK033(gi)006:158": "rtags ni lus ngag yid la 'byung //",
    "NK033(gi)006:159": "thob pa gsum gyi gzer thebs so //",
    "NK033(gi)006:160": "de las bstan du med do sa ma ya //",
    "NK033(gi)006:161": "bstan pa gang babs rin chen gyis //",
    "NK033(gi)006:162": "legs bris mchan khung dag tu bcang //",
    "NK033(gi)006:163": "bkur sti sus byas grol bar nges //",
    "NK033(gi)006:164": "'ja' 'od sgra dang sa g.yo dang //",
    "NK033(gi)006:165": "sad ser mu ge gzas zin dus //",
    "NK033(gi)006:166": "phyogs bstun lce yis 'di bklag na //",
    "NK033(gi)006:167": "stong gsum sprul pa'i sangs rgyas la //",
    "NK033(gi)006:168": "yon phul ba bas 'di don che //",
    "NK033(gi)006:169": "bstan pa thams cad kyi rang babs rang byung byin rlabs kyi yi ge 'di /",
    "NK033(gi)006:170": "rgyal po dza ri zhes bya ba'i khab kyi lho /",
    "NK033(gi)006:171": "bya rgod spungs pa'i ri la ston pa mya ngan las 'da' ba'i tshul bstan pa'i tshe /",
    "NK033(gi)006:172": "dga' rab rdo rjes gdung ba'i smre sngags phyungs pas /",
    "NK033(gi)006:173": "rin po che lnga yi yi ge rang byung ba",
    "NK033(gi)006:174": "dga' rab rdo rje'i phyag g.yas pa'i mthil du babs",
    "NK033(gi)006:175": "pa / sangs rgyas kyi 'da' rjes tha ma bstan pa thams cad kyi bu gcig par bkod pa'o //",
    "NK033(gi)006:176": "sa ma ya /",
    "NK033(gi)006:177": "rgya rgya rgya /",
    "NK033(gi)006:178": "lam bden pa thams cad kyi mthar thug pa 'od",
    "NK033(gi)006:179": "gsal rdzogs pa chen po sde gsum gyi yang rtse",
    "NK033(gi)006:180": "man ngag sde la'ang /",
    "NK033(gi)006:181": "phyi nang gsang ba yang gsang gi skor mtha' yas par bzhugs pa las /",
    "NK033(gi)006:182": "yang gsang man ngag snying tig gi rgyud sho lo",
    "NK033(gi)006:183": "ka 'bum phrag drug cu rtsa bzhir grags pa'i snying",
    "NK033(gi)006:184": "po ni 'od kyi yang zhun bcu bdun bshad /",
    "NK033(gi)006:185": "ces gsungs pa ltar rgyud bcu bdun yin la /",
    "NK033(gi)006:186": "de thams cad kyi gazhi'am rtsa ba lta bur gyur",
    "NK033(gi)006:187": "pa rin po che 'byung ba'i sa bon lta bu",
    "NK033(gi)006:188": "ni / sgra thal 'gyur chen po rtsa ba'i rgyud",
    "NK033(gi)006:189": "nyid du rnam par bzhag cing de rnams mtha' dag",
    "NK033(gi)006:190": "gi gnad kyi snying po sangs rgyas kyi 'das rjes",
    "NK033(gi)006:191": "gsum du grags pa'i rgyud sde khyad par can dang",
    "NK033(gi)006:192": "ni / / rig 'dzin bzhi'i 'das rjes zhar byung",
    "NK033(gi)006:193": "dang bcas pa'i rdo rje'i tshig rkang rnams su 'du",
    "NK033(gi)006:194": "ni / / ba las / dang po 'das rjes",
    "NK033(gi)006:195": "rnam pa gsum gyis don gyi dgongs pa ji lta",
    "NK033(gi)006:196": "bu zhig ston na /",
    "NK033(gi)006:197": "'das rjes dang por rdzogs pa chen po man ngag",
    "NK033(gi)006:198": "sde'i gsang ba thun mong ma yin pa 'od gsal",
    "NK033(gi)006:199": "thig le chen po thod rgal gyi gdams pa gtso",
    "NK033(gi)006:200": "bor gyur pa'i man ngag gi lus yongs su rdzogs",
    "NK033(gi)006:201": "pa mdor bstan / gnyis pas de'i sngon 'gro dang /",
    "NK033(gi)006:202": "gsum pas dngos gzhi snang ba bzhi'i sa mtshams dang bcas rgyas par bshad pa ste /",
    "NK033(gi)006:203": "'di rnams kyi don rgyas par kun mkhyen chen po'i gzhung theg mchog rin po che'i mdzod dang /",
    "NK033(gi)006:204": "man ngag gi yi ge yang tig yid bzhin nor",
    "NK033(gi)006:205": "bu sogs kyis mtshon khrid yig rnams las rtogs par",
    "NK033(gi)006:206": "bya'o // rig 'dzin bzhi'i zhal chems gser yig can /",
    "NK033(gi)006:207": "'das rjes kyi yi ge las /",
    "NK033(gi)006:208": "dga' rab rdo rje'i zhal chems tshig gsum gnad du brdeg pa bzhugs so //",
    "NK033(gi)006:209": "na mahsh+r+ai gu ru ye /",
    "NK033(gi)006:210": "rang rig rtogs pa'i gding la phyag 'tshal lo //",
    "NK033(gi)006:211": "yin par grub pa med pa'i rig pa 'di //",
    "NK033(gi)006:212": "rang snang 'char tshul cir yang ma 'gags pas //",
    "NK033(gi)006:213": "snang srid kun kyang chos sku'i zhing du shar //",
    "NK033(gi)006:214": "shar ba de nyid rang gi thog tu grol //",
    "NK033(gi)006:215": "de don bde gshegs kun gyi dgongs 'dus pa //",
    "NK033(gi)006:216": "brgyal ba bslang phyir tshig gsum man ngag 'di //",
    "NK033(gi)006:217": "'khor 'das gnyis kyi gdos thag bcad pa'i phyir //",
    "NK033(gi)006:218": "'chi kha'i zhal chems snying gi dkyil du sbos //",
    "NK033(gi)006:219": "a +ai /",
    "NK033(gi)006:220": "rig pa spyi brtol du bstan pa'i man ngag ni /",
    "NK033(gi)006:221": "ngo 1rang thog tu sprad pa dang //",
    "NK033(gi)006:222": "2thag gcig thog tu bcad pa dang //",
    "NK033(gi)006:223": "3gding grol thog tu bca' ba'o //",
    "NK033(gi)006:224": "rang ngo yin pa /",
    "NK033(gi)006:225": "gzhan ngo snang ba /",
    "NK033(gi)006:226": "tshul gnyis 'dres pa 'phrad pa'o //",
    "NK033(gi)006:227": "+thii /",
    "NK033(gi)006:228": "cir snang rang yin /",
    "NK033(gi)006:229": "stobs rang gis rang che /",
    "NK033(gi)006:230": "rang dang 'phrad pa'o //",
    "NK033(gi)006:231": "ma thog tu ma rang 'phrad /",
    "NK033(gi)006:232": "bu thog tu bu rang 'phrad /",
    "NK033(gi)006:233": "gcig thog tu gcig rang 'phrad pa'o //",
    "NK033(gi)006:234": "rig pa gcig pu rang dang 'brel ba /",
    "NK033(gi)006:235": "rang gcig pu rang dang 'brel ba /",
    "NK033(gi)006:236": "grol ba gcig pu rang dang 'brel ba'o //",
    "NK033(gi)006:237": "rang thog tu mthar snang gi thag chod /",
    "NK033(gi)006:238": "gcig thog tu rang snang gi thag chod /",
    "NK033(gi)006:239": "grol thog tu the tshom gyi thag chod pa'o //",
    "NK033(gi)006:240": "+thii /",
    "NK033(gi)006:241": "rang la byan tshud pa phyug po'i bang mdzod lta bu'i gding /",
    "NK033(gi)006:242": "gzhan la byan tshud pa 'khor los sgyur ba'i rgyal po lta bu'i gding /",
    "NK033(gi)006:243": "grol sa la byan tshud pa mkha' la mkha' thim pa lta bu'i gding ngo //",
    "NK033(gi)006:244": "+thii /",
    "NK033(gi)006:245": "rang thog tu rang grol /",
    "NK033(gi)006:246": "gcig thog tu gcig grol /",
    "NK033(gi)006:247": "ma bu gnyis sbyor ba'o //",
    "NK033(gi)006:248": "+thii /",
    "NK033(gi)006:249": "rang ngo shes pas gzhi dang ngo 'phrad pa'o //",
    "NK033(gi)006:250": "de'i phyir na ma dang bu 'phrad pa lta bu",
    "NK033(gi)006:251": "ste grol sa gcig pu yin par ngo shes pa'o",
    "NK033(gi)006:252": "// rang gis rang grol bar shes pas thog ma rig pa nyid la thag bcad pa'o //",
    "NK033(gi)006:253": "de'i phyir dri mas dri ma 'khru ba dang /",
    "NK033(gi)006:254": "rnam rtog nyid la rnam rtog ste gnyen po gzhan la rag ma lus par thag bcad do //",
    "NK033(gi)006:255": "gzhi nyid las grol bas gding gang yin du bca' ba'o //",
    "NK033(gi)006:256": "de'i phyir sbrul gyi mdud pa nyid sbrul rang gis grol ba lta bu ste /",
    "NK033(gi)006:257": "gzhan ltos kyi rig pa tshi chad pas /",
    "NK033(gi)006:258": "dngos gzhi rang thog tu gzhi bca' ba'o //",
    "NK033(gi)006:259": "+thii /",
    "NK033(gi)006:260": "dga' rab rdo rje yongs su mya ngan las 'da' ba'i tshul bstan pa'i tshe /",
    "NK033(gi)006:261": "'jam dpal bshes gnyen brgyal zhing sa la 'gyel nas",
    "NK033(gi)006:262": "kye ma kyi hud ces sgra chen po phyungs pas",
    "NK033(gi)006:263": "/ ro langs bde ba 'od kyi dkyil nas phyag g.yas pa phyungs te /",
    "NK033(gi)006:264": "brgyal ba slong ba'i don du gsang ba'i zhal chems tshig gsum gnad du brdeg pa /",
    "NK033(gi)006:265": "phyag g.yas pa'i mthil du bee d+aur+ya mthing kha zhun mas rang nan du bris pa babs te /",
    "NK033(gi)006:266": "rin po che shel gyi za ma tog sen gang ba gcig snod du babs pas /",
    "NK033(gi)006:267": "'jam dpal bshes gnyen brgyal ba las grol bar gyur cing /",
    "NK033(gi)006:268": "rtogs pa'i gding dang ldan par gyur to //",
    "NK033(gi)006:269": "de'i phyir na thugs kyi dkyil 'khor du sba bar bya'o //",
    "NK033(gi)006:270": "'chi kha ma'i zhal gdams tshig gsum rgyud thams cad kyi bcud phyungs pa /",
    "NK033(gi)006:271": "lta ba'i don gser lta bur bstan pa /",
    "NK033(gi)006:272": "dur khrod chen po bsil ba tshal du babs pa /",
    "NK033(gi)006:273": "chu bo dan tig gi mgor snang bar byas pa'i gdams ngag dam pa /",
    "NK033(gi)006:274": "sems can thams cad dbugs 'byin par byed pa'i lam /",
    "NK033(gi)006:275": "sangs rgyas kyi zhing du skad cig la grol bar byed pa'i man ngag rdzogs so //",
    "NK033(gi)006:276": "'jam dpal bshes gnyen gyi zhal chems sgom nyams drug pa bzhugs so //",
    "NK033(gi)006:277": "na mahsh+r+ai gu ru ye /",
    "NK033(gi)006:278": "rang rig rtogs pa'i gding la phyag 'tshal lo //",
    "NK033(gi)006:279": "yin par grub pa med pa'i rig pa 'di //",
    "NK033(gi)006:280": "rang snang 'char tshul cir yang ma nges pas //",
    "NK033(gi)006:281": "snang srid kun kyang chos sku'i zhing du 'char //",
    "NK033(gi)006:282": "shar ba de nyid rang gi thog tu grol //",
    "NK033(gi)006:283": "de don bde gshegs kun gyi dgongs pa ni //",
    "NK033(gi)006:284": "brgyal ba bslang phyir tshig drug man ngag ni //",
    "NK033(gi)006:285": "'khor 'das gnyis kyi gdos thag bcad pa'i phyir //",
    "NK033(gi)006:286": "'chi ka'i zhal chems snying gi dkyil du sbos //",
    "NK033(gi)006:287": "sa ma ya ma ti kra ma th+aa /",
    "NK033(gi)006:288": "dgongs pa rang gnas gding la phyag 'tshal lo //",
    "NK033(gi)006:289": "don gyi dgongs pa ye shes chen po'i lung //",
    "NK033(gi)006:290": "'di ni 1snang ba'i ye shes chen po de //",
    "NK033(gi)006:291": "ri dwags rgya la ji ltar 2tshud pa bzhin //",
    "NK033(gi)006:292": "bya byed 3bral ba'i mkha' la brtag par byos //",
    "NK033(gi)006:293": "ji ltar bdag gi blo la dgongs shar ba'i //",
    "NK033(gi)006:294": "brgyal ba bslang phyir don gyi dgongs pa 'di //",
    "NK033(gi)006:295": "rig pa'i gtad sa lus kyi gnad dang bstun //",
    "NK033(gi)006:296": "dgongs don man ngag drug gis phyed nas bstan //",
    "NK033(gi)006:297": "kye ma kye ma rigs kyi bu chen po //",
    "NK033(gi)006:298": "don gyi rig pa gcer bu mngon sum du lta bar 'dod na /",
    "NK033(gi)006:299": "rig pa'i yul dbyings /",
    "NK033(gi)006:300": "btsal 1 ba dang /",
    "NK033(gi)006:301": "lus kyi gnad 2gzir /",
    "NK033(gi)006:302": "lta stangs /",
    "NK033(gi)006:303": "ba dang /",
    "NK033(gi)006:304": "'gro 'ong gi lam 3 bcad rlung /",
    "NK033(gi)006:305": "pa dang /",
    "NK033(gi)006:306": "gtad pa'i 'ben la dbyings 4gzud pa dang /",
    "NK033(gi)006:307": "mi 'gul ba la gzhi 5 bca' ba dang //",
    "NK033(gi)006:308": "rgya che ba nam 6mkha' spar gyis bzung dbyings rig 'dres pa /",
    "NK033(gi)006:309": "ba'o //",
    "NK033(gi)006:310": "thog ma ka dag babs kyi yul dang /",
    "NK033(gi)006:311": "'khrul pa snang ba lhun grub kyi yul dang /",
    "NK033(gi)006:312": "gnad brten pa yul gyi yul dang /",
    "NK033(gi)006:313": "nyams su blang bya nam mkha' sprin dang bral ba'i yul dang /",
    "NK033(gi)006:314": "gsal ba dngos snang kha dog 'od kyi yul dang /",
    "NK033(gi)006:315": "tha ma 'gro sa rang snang bar do'i yul lo //",
    "NK033(gi)006:316": "1 seng ge'i 'dug stangs kyis rig pa gcun pa dang /",
    "NK033(gi)006:317": "glang po che'i 'dug stangs kyis lta ba dang /",
    "NK033(gi)006:318": "'dab chags kyi lding thabs kyis lta ba spyi rgya rlabs kyis gcod pa dang /",
    "NK033(gi)006:319": "wa mo'i zur 'gros kyis sa mnan pa dang /",
    "NK033(gi)006:320": "skyes bu'i rgyang thabs kyis bar snang du yid tsam bzung ba dang /",
    "NK033(gi)006:321": "rgya mdud kyi dril lugs kyis lu gu rgyud kyi khungs bcad pa'o //",
    "NK033(gi)006:322": "2 kha sna'i dbugs yid tsam nang du 'then pas ma rig pa las kyi rlung ldog /",
    "NK033(gi)006:323": "shes pa nam mkha' la gtad pas rnam rtog gi 'grul chod /",
    "NK033(gi)006:324": "rig pa mig tu bcug pas ngo bo la 'khrul pa med /",
    "NK033(gi)006:325": "dbyings phyi nang 'dres pas rig pa la 'gro sa med /",
    "NK033(gi)006:326": "de nyid dbyings dang ma bral bas yid kyi rnam rtog chod /",
    "NK033(gi)006:327": "rig pa dbyings dang 'dres pas 'khrul pa gzhi las sangs pa'o //",
    "NK033(gi)006:328": "3 nam mkha' sprin dang bral ba dang /",
    "NK033(gi)006:329": "dbyings rnam par dag pa dri ma dang bral ba dang /",
    "NK033(gi)006:330": "snang ba sgrib g.yogs dang bral ba dang /",
    "NK033(gi)006:331": "thig le spro bsdu dang bral ba dang /",
    "NK033(gi)006:332": "'od snang gsal 'grib dang bral ba dang /",
    "NK033(gi)006:333": "lu gu rgyud 'gro 'ong dang bral ba la rang gi de bzhin nyid la gtad pa'o //",
    "NK033(gi)006:334": "4 lus mi 'gul bas snang ba bzhi la bzhag pa dang /",
    "NK033(gi)006:335": "mig mi 'gul bas lu gu rgyud la gzer thebs pa dang /",
    "NK033(gi)006:336": "rig pa ma 'gul bas snang srid chos skur grol ba dang /",
    "NK033(gi)006:337": "de nyid ma 'gul bas 'khrul ba'i snang ba rgyun chad pa dang /",
    "NK033(gi)006:338": "de ltar chos sku 'gul ba med pas ye shes ngos zin pa dang /",
    "NK033(gi)006:339": "stong pa las 'gul ba med pas 'gyu byed rang sar dwangs pa'o //",
    "NK033(gi)006:340": "5 snang srid rig stong gsal bar shar bas bem po las grol pa dang /",
    "NK033(gi)006:341": "nam mkha'i khams su lu gu rgyud kyis khyab pas chos nyid ma thog tu grol ba dang /",
    "NK033(gi)006:342": "cir snang 'od snang las ma 'das pas 'byung ba lnga'i bdud las grol ba dang /",
    "NK033(gi)006:343": "'khor 'das rang ngo shes pas ltos pa'i chos las grol ba dang /",
    "NK033(gi)006:344": "stong pa gsal ba rig pa 'dres pas rgyud lung gi tshig las grol ba dang /",
    "NK033(gi)006:345": "dag pa'i dbyings rgya bskyed pa'i rig pa rang thog tu spar gyis zin pa zhes bya'o //",
    "NK033(gi)006:346": "6 +thii /",
    "NK033(gi)006:347": "'jam dpal bshes gnyen dgongs pa yongs su mya ngan",
    "NK033(gi)006:348": "las 'das pa'i tshe 'od zer gyi phung po dang",
    "NK033(gi)006:349": "bcas te nam mkha' la gshegs pa sh+r+ai sim ha",
    "NK033(gi)006:350": "brgyal zhing sa la 'gyel bar gyur te kyi hud",
    "NK033(gi)006:351": "kyi sgra chen po phyogs bcur 'bod cing gnas pa",
    "NK033(gi)006:352": "las / nam mkhar sgra chen po zhig grags par gyur te /",
    "NK033(gi)006:353": "de nyid kyis brgyal sangs nas bltas pas nam mkha' 'od phung gi dkyil nas /",
    "NK033(gi)006:354": "many+dzu sh+r+ais phyag g.yas pa phyungs te brgyal ba bslang ba'i don du /",
    "NK033(gi)006:355": "sh+r+ai sim ha'i phyag mthil du rin po che'i za",
    "NK033(gi)006:356": "ma tog gi nang du bee d+aur+ya mthing kha zhun",
    "NK033(gi)006:357": "mas rang nan du bris pa gcig dur khrod chen",
    "NK033(gi)006:358": "po so sa gling de nyid du babs so //",
    "NK033(gi)006:359": "de nyid babs pa tsam gyis rtogs pa'i gding dang ldan par gyur to //",
    "NK033(gi)006:360": "'di ni 'jam dpal bshes gnyen gyi zhal chems sgom",
    "NK033(gi)006:361": "nyams drug gis skye med stong pa'i klong du mya",
    "NK033(gi)006:362": "ngan las 'da' bar byed pa'i man ngag gsang ba",
    "NK033(gi)006:363": "bas kyang ches gsang bar gyur pa /",
    "NK033(gi)006:364": "nyams su blang ba'i phyogs su bstan pa rdzogs so //",
    "NK033(gi)006:365": "sh+r+ai sim ha'i zhal chems gzer bu bdun pa bzhugs so //",
    "NK033(gi)006:366": "sarba san+ti ka /",
    "NK033(gi)006:367": "stong gsal shes rab rdzogs la phyag 'tshal lo //",
    "NK033(gi)006:368": "kun tu khyab 1cing sna tshogs 2snang ba yis //",
    "NK033(gi)006:369": "rig 3pa'i ye shes 4rgya yan 5 phyogs 6med de //",
    "NK033(gi)006:370": "mi 7'gyur ba la gzer chen btab pa'i phyir //",
    "NK033(gi)006:371": "'khor 'das 'phrang la gzer chen bdun btab pas //",
    "NK033(gi)006:372": "mi 'gyur bde chen bdag gi blo la shar //",
    "NK033(gi)006:373": "de don man ngag nyi ma'i zer 'dra ba //",
    "NK033(gi)006:374": "brgyal ba bslang phyir dgongs don gsang ba 'di //",
    "NK033(gi)006:375": "gsal ba'i shes rab mdzod kyi sgo phye la //",
    "NK033(gi)006:376": "yid bzhin nor 'dra'i don 'di rtogs par gyis //",
    "NK033(gi)006:377": "gsal ba'i ye shes zang thal gyi 1gzer gyis 'khor 'das gnyis kyi mtshams su thob cig /",
    "NK033(gi)006:378": "sgron ma rang snang gi 2gzer gyis yul sems gnyis kyi bar du thob cig /",
    "NK033(gi)006:379": "ngo bo rang dag gi 3gzer blo dngos gnyis kyi bar du thob cig /",
    "NK033(gi)006:380": "lta ba grol yan gyi 4 gzer rtag chad gnyis kyi bar du thob cig /",
    "NK033(gi)006:381": "rig pa chos nyid kyi 5gzer chos can chos nyid kyi bar du thob cig /",
    "NK033(gi)006:382": "sgo lnga rgya yan gyi 6 gzer bying rgod gnyis kyi bar la thob cig /",
    "NK033(gi)006:383": "chos sku ye rdzogs kyi 7gzer snang stong gnyis kyi bar la thob cig /",
    "NK033(gi)006:384": "+thii /",
    "NK033(gi)006:385": "gsal ba rang ngos ma sgrib pa shes rab rang",
    "NK033(gi)006:386": "grol gzhan ngo la bzhag pa ni r+ts+wa dang me",
    "NK033(gi)006:387": "'phrad pa lta bu'o //",
    "NK033(gi)006:388": "snang ba gcer grol du shes pas dran bsam la",
    "NK033(gi)006:389": "byan tshud pa ni mun khang dang snang ba 'phrad",
    "NK033(gi)006:390": "pa lta bu'o // rig pa ye dag gi dgongs",
    "NK033(gi)006:391": "pa gzhi mngon du shes pa ni yid mthun pa'i",
    "NK033(gi)006:392": "pho mo 'phrad pa lta bu'o //",
    "NK033(gi)006:393": "rang ngo phyogs bral gyi ye shes rang rkyen du",
    "NK033(gi)006:394": "shar bas yin min gyi rtsis las 'das pa bzhin",
    "NK033(gi)006:395": "dang me long 'phrad pa lta bu'o //",
    "NK033(gi)006:396": "lta sgom las grol ba'i rtog pa sna tshogs rol",
    "NK033(gi)006:397": "par shar bas ba mo dang nyi ma reg pa",
    "NK033(gi)006:398": "lta bu'o // snang srid sor bzhag gi dgongs pa",
    "NK033(gi)006:399": "ye rgyas btab pas yul can mnyam pa nyid du",
    "NK033(gi)006:400": "shes pa ni bu gcig po dang 'phrad pa lta",
    "NK033(gi)006:401": "lta bu'o // bu'o // chos sku 'bad rtsol med",
    "NK033(gi)006:402": "par ye nas rang dang 'du 'bral med pa yin",
    "NK033(gi)006:403": "pas snod bcud rang sar grol ba ni dbul po",
    "NK033(gi)006:404": "gter mdzod dang 'phrad pa lta bu'o //",
    "NK033(gi)006:405": "+thii /",
    "NK033(gi)006:406": "sh+r+ai sim ha dgongs pa yongs su mya ngan las",
    "NK033(gi)006:407": "'das pa'i tshe 'od zer gyi phung po dang bcas",
    "NK033(gi)006:408": "te nam mkha' la gshegs pas /",
    "NK033(gi)006:409": "ye shes mdo brgyal zhing sa la 'gyel bar gyur te kye ma kyi hud kyi sgra bsgrags pas /",
    "NK033(gi)006:410": "nam mkha' la sgra chen po grags te /",
    "NK033(gi)006:411": "de nyid kyis brgyal sangs nas bltas pas /",
    "NK033(gi)006:412": "'od kyi dkyil nas phyag g.yas pa phyungs te /",
    "NK033(gi)006:413": "ye shes mdo brgyal ba las bslang ba'i don du",
    "NK033(gi)006:414": "rin po che'i za ma tog sen gang ba gcig",
    "NK033(gi)006:415": "phyag mthil du babs so //",
    "NK033(gi)006:416": "de nyid babs pa tsam gyis rtogs pa dang ldan par gyur to //",
    "NK033(gi)006:417": "bkra shis khri sgor babs pa /",
    "NK033(gi)006:418": "sh+r+ai sim ha'i zhal chems gzer bu bdun pa long ba'i sna khrid dang 'dra ba rdzogs so //",
    "NK033(gi)006:419": "ye shes mdo'i zhal chems bzhag thabs bzhi pa bzhugs so //",
    "NK033(gi)006:420": "sarba e ka ra /",
    "NK033(gi)006:421": "stong pa ye dag ngang la phyag 'tshal lo //",
    "NK033(gi)006:422": "gsang sngags gsang ba'i mdo don 'dir snang ba //",
    "NK033(gi)006:423": "dus gsum bzhugs pa'i thugs kyi dgongs shar ba //",
    "NK033(gi)006:424": "blo yi mun sel sgron ma 'od po che //",
    "NK033(gi)006:425": "'jig rten rab rib rnams ni bsal bya'i phyir //",
    "NK033(gi)006:426": "rang rig ye shes rtogs dka' kun spangs ba //",
    "NK033(gi)006:427": "'gyur med thabs kyi rgya yis gzung byas te //",
    "NK033(gi)006:428": "rgya che rab zab dbyings su bcug nas kyang //",
    "NK033(gi)006:429": "mtha' bral nyag gcig ngang du bzhag par byos //",
    "NK033(gi)006:430": "brgyal ba rnams ni 'di yis dbugs phyungs te //",
    "NK033(gi)006:431": "sangs rgyas rnams dang mnyam pa nyid du grags //",
    "NK033(gi)006:432": "gang zhig bzung bas ma zin rig pa de //",
    "NK033(gi)006:433": "de nyid 'dzin 'dod skal ldan blo che ba /",
    "NK033(gi)006:434": "yi ge 'di la rtag tu goms par gyis //",
    "NK033(gi)006:435": "e ma hoh 'di la rtag tu goms par byas na bde ba shugs la 'byung ngo //",
    "NK033(gi)006:436": "kye ma mnyam pa chen po'i sa thob par 'dod 'di nyid la rtag tu goms par gyis shig /",
    "NK033(gi)006:437": "spyod pa thams cad la rtsal sbyong bar 'dod na /",
    "NK033(gi)006:438": "snang ba cog 1bzhag gis snang ba thams cad cer bzhag tu zhog cig /",
    "NK033(gi)006:439": "sgom pa thams cad la stobs rnyed par 'dod na /",
    "NK033(gi)006:440": "rgya mtsho cog 2bzhag gi dgongs pas blo dngos gnyis gcig tu dril la zhog cig /",
    "NK033(gi)006:441": "lta ba thams cad las rang grol bar 'dod na /",
    "NK033(gi)006:442": "ri bo cog 3bzhag gi lta bas chos thams cad zad sar skyol zhig /",
    "NK033(gi)006:443": "'bras bu thams cad rang sar gnas par 'dod na /",
    "NK033(gi)006:444": "rig pa cog 4bzhag gi lta bas man ngag la",
    "NK033(gi)006:445": "'khrul pa thams cad rang sar grol bar zhog cig",
    "NK033(gi)006:446": "/ snang ba rang bzhag yin pas ye nas stong pa dang 'brel ba dang /",
    "NK033(gi)006:447": "blo rang sar bzhag pas ye nas dngos po dang 'brel ba dang /",
    "NK033(gi)006:448": "chos rnams rang sar bzhag pas dbyings rig dang 'brel ba dang /",
    "NK033(gi)006:449": "'khrul pa thams cad cog bzhag yin pas ye nas rang grol dang 'brel pa'o //",
    "NK033(gi)006:450": "wal po rjes med chu yi ri mo lta bus snang ba gcig thog tu gcig bzhag pa dang /",
    "NK033(gi)006:451": "dran pa rjes med mkha' la bya 'phur ba lta",
    "NK033(gi)006:452": "bus bsam pa gcig thog tu gcig bzhag pa dang",
    "NK033(gi)006:453": "/ 'khrul pa rang dag mkha' 'gro rnyi las bton",
    "NK033(gi)006:454": "pa lta bus stong pa gcig thog tu gcig bzhag",
    "NK033(gi)006:455": "/ pa dang / dag pa ldog med rims nad",
    "NK033(gi)006:456": "byang ba lta bus rig pa gcig thog tu gcig",
    "NK033(gi)006:457": "/ pa dang / grol pa'o // +thii /",
    "NK033(gi)006:458": "snang ba spyod cing bsgyur nus pa chang dang ra",
    "NK033(gi)006:459": "ro ba lta bus 'byung ba lnga rang sar bzhag",
    "NK033(gi)006:460": "pa dang / sems gnas shing tshad zin pa rngon",
    "NK033(gi)006:461": "pas ri dwags rgya la zin pa bzung ba lta",
    "NK033(gi)006:462": "bus sems rang sar bzhag pa dang /",
    "NK033(gi)006:463": "chos la mi gnas pa'i shes pas rig pa mthong",
    "NK033(gi)006:464": "ba bzhin dang me long lta bus chos thams cad",
    "NK033(gi)006:465": "rang sar bzhag pa dang /",
    "NK033(gi)006:466": "'khrul pa ma thog tu grol ba sbrul dang mdud",
    "NK033(gi)006:467": "pa lta bus 'khrul dang ma 'khrul med pa rang",
    "NK033(gi)006:468": "sar bzhag pa'o // snang ba rang grol ba gzu",
    "NK033(gi)006:469": "bo'i blo can lha khang du phyin pa lta bu'o",
    "NK033(gi)006:470": "sar bzhag pa'o // // bsam pa thams cad gzhi",
    "NK033(gi)006:471": "la thim pa rgya mtsho rlung gis ma bskyod pa",
    "NK033(gi)006:472": "sar bzhag pa'o // // lta bu'o // dbyings dang",
    "NK033(gi)006:473": "rig pa rang 'phrad pa ri rgyal gyi rtse mor",
    "NK033(gi)006:474": "phyin pa lta bu'o //",
    "NK033(gi)006:475": "sku gsum phyir mi ldog pa rang sa la sleb pa bse shing gi 'bras bu lta bu'o //",
    "NK033(gi)006:476": "lta sgom spyod pa'i srog shing yin //",
    "NK033(gi)006:477": "rengs pa rnams kyi gnya' gcog yin //",
    "NK033(gi)006:478": "stor ba rnams kyi rjes gcod yin //",
    "NK033(gi)006:479": "ltebs pa rnams kyi rgyangs shing yin //",
    "NK033(gi)006:480": "rgya che spar gyis bzung ba'i man ngag /",
    "NK033(gi)006:481": "da rmu rgod 'thur srab 'jug pa'i man ngag /",
    "NK033(gi)006:482": "rno la ngar gyis 'dogs pa'i man ngag /",
    "NK033(gi)006:483": "byas pa thams cad rang sar bzhag pa'i man ngag go //",
    "NK033(gi)006:484": "+thii /",
    "NK033(gi)006:485": "sna tshogs lam du khyer ba'i rkang //",
    "NK033(gi)006:486": "dran pa rgyun thag gcod pa'i lag /",
    "NK033(gi)006:487": "rig pa dngos la lta ba'i mig /",
    "NK033(gi)006:488": "'khrul pa gzhi la dag pa'i khrus so //",
    "NK033(gi)006:489": "snang ba thug phrad kyi lam /",
    "NK033(gi)006:490": "rig pa thug phrad kyi gzhi /",
    "NK033(gi)006:491": "mthong ba thug phrad kyi yul /",
    "NK033(gi)006:492": "grol ba thug phrad kyi 'bras bu'o //",
    "NK033(gi)006:493": "dz+ny+aa na s+au tra dgongs pa yongs su mya ngan las 'das ba'i tshe /",
    "NK033(gi)006:494": "bi ma la mi tra brgyal zhing sa la 'gyel",
    "NK033(gi)006:495": "te kye ma kyi hud kyi sgra chen po 'don",
    "NK033(gi)006:496": "zhing gnas pa las nam mkha' 'od phung gi dkyil",
    "NK033(gi)006:497": "nas sgra chen po grags te brgyal sangs nas bltas",
    "NK033(gi)006:498": "pas / phyag g.yas pa'i gru mo man chad phyungs te /",
    "NK033(gi)006:499": "bi ma la mi tra'i phyag g.yas pa'i mthil du",
    "NK033(gi)006:500": "rin po che'i za ma tog sen gang ba gcig",
    "NK033(gi)006:501": "babs so // de zhal phyes nas gzigs pas bee",
    "NK033(gi)006:502": "d+aur+ya mthing kas rang nan du rin po che lnga'i",
    "NK033(gi)006:503": "shog bu la bris pa gcig bzhugs 'dug ste /",
    "NK033(gi)006:504": "bi ma las bltas pa tsam gyis rtogs pa'i gding dang ldan par gyur to //",
    "NK033(gi)006:505": "dur khrod chen po b+ha seng du snang bar byas pa /",
    "NK033(gi)006:506": "ye shes mdo'i zhal chems bzhag thabs bzhis rten gcig la 'tshang rgya bar byed pa /",
    "NK033(gi)006:507": "mun khung gi sgron me dang 'dra ba rdzogs so //",
    "NK033(gi)006:508": "spyod pa rang bzhag /",
    "NK033(gi)006:509": "sgom pa rang bzhag /",
    "NK033(gi)006:510": "lta ba rang bzhag /",
    "NK033(gi)006:511": "'bras bu rang bzhag gi gdams ngag go //",
    "NK033(gi)006:512": "sa ma ya /",
    "NK033(gi)006:513": "+thii /",
    "NK033(gi)006:514": "rig 'dzin bzhi'i zhal chems dang pos khregs chod thod rgal gnyis ka'i ngo sprod rtsa ba ston /",
    "NK033(gi)006:515": "gnyis pas thod rgal gyi sgom pa gtso bor ston /",
    "NK033(gi)006:516": "gsum pas bogs 'byin dang gegs sel ston //",
    "NK033(gi)006:517": "bzhi pas khregs chod kyi bzhag thabs gtso bor ston /",
    "NK033(gi)006:518": "bzhi kas kyang bzhi ka ston pas na gang zag",
    "NK033(gi)006:519": "gcig 'tshang rgya ba'i lam gyi cha rkyen rdzogs par",
    "NK033(gi)006:520": "ston pa yin no //"
}