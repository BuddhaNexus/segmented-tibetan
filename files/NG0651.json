{
    "NG0651:1": "@#// rgya gar skad du /",
    "NG0651:2": "shri badzra a mr-i ta /",
    "NG0651:3": "ma ha su kha /",
    "NG0651:4": "sarba ta tha ga ta /",
    "NG0651:5": "ka ya wak+ka tsit+ta badzra /",
    "NG0651:6": "badzra ma ha tan+t+ra na ma /",
    "NG0651:7": "bod skad du /",
    "NG0651:8": "dpal bde ba chen po de bzhin gshegs pa thams cad kyi sku dang */",
    "NG0651:9": "gsung dang */",
    "NG0651:10": "thugs kyi gsang ba'i yang gsang ba /",
    "NG0651:11": "rdo rje'i yang rdo rje bdud rtsi'i rgyal po chen po'i rgyud ces bya ba'o //",
    "NG0651:12": "dpal bdud rtsi bde ba chen po'i bdag nyid la phyag 'tshal lo //",
    "NG0651:13": "'di skad bdag gis thos pa'i dus gcig na /",
    "NG0651:14": "bcom ldan 'das de bzhin gshegs pa thams cad kyi sku dang */",
    "NG0651:15": "gsung dang */",
    "NG0651:16": "thugs gsang ba'i yang gsang ba /",
    "NG0651:17": "rdo rje'i rdo rje yum gyi mkha' pad+mo'i dbyings na /",
    "NG0651:18": "rdo rje bdud rtsi byang chub kyi sems bde ba chen pos brgyan te bzhugs so //",
    "NG0651:19": "bcom ldan 'das ma ma ka ri bcas yang dag rnam par rol 'gyur ba yi /",
    "NG0651:20": "lha yi gsang ba de nyid brjod med shin tu ldan pa'i rnam par brgyan //",
    "NG0651:21": "rdo rje bdud rtsi rgyud 'di las thog mar lha'i de nyid 'byung bar 'gyur //",
    "NG0651:22": "rdo rje bdud rtsi bshad pa thams cad mchog 'di bde ba chen po ste //",
    "NG0651:23": "'di ni bcom ldan bdud rtsi rdo rje bde ba chen po 'grub pa yin //",
    "NG0651:24": "brjod med rtog bral zab @#//",
    "NG0651:25": "mo'i don chen 'di ni dbang po rnams mi dmigs //",
    "NG0651:26": "rdo rje bdud rtsi bshad pa rgyud mchog re zhi dang rnam par 'gyur //",
    "NG0651:27": "de nas bcom ldan 'das rdo rje'i rdo rje bdud rtsi mchog 'di ting 'dzin yul //",
    "NG0651:28": "chags pas bde bas brgyan grags te //",
    "NG0651:29": "gsang bzhi yum ni ma ma ki / rgyud rnams",
    "NG0651:30": "kun las sbas pa'i ye shes bdud rtsi mchog gi",
    "NG0651:31": "mchog / de nyid bdag gis bshad par bya ste",
    "NG0651:32": "zab mo'i gling gtsum pa de //",
    "NG0651:33": "rnal 'byor dam tshig bde las rol pa'i glu tshig 'di rnams brjod //",
    "NG0651:34": "myur ba'i grub mchog lha yi de nyid bdud rtsi nges pa'i rgyu //",
    "NG0651:35": "byang chub sems kyi bdud rtsi 'byung bas 'gro ba kun la skyabs chen skyob //",
    "NG0651:36": "bsgrub pa'i yon tan 'di bshad pas thams cad 'grub par 'gyur //",
    "NG0651:37": "dbang po kun kyang 'dir 'dus so //",
    "NG0651:38": "mnyam pa nyid kyi tshig gi sder bcas bdud rnams",
    "NG0651:39": "sbyor zhing 'dul ba'i mchog / sems can kun la",
    "NG0651:40": "phan pa'i don chen rnal 'byor grub pa'i bdud rtsi",
    "NG0651:41": "yin / 'khor bcas myur du 'grol ba'i rnal 'byor gyis ye shes nyid byung ba yang */",
    "NG0651:42": "ye shes chen po dngos grub bsgrub pa 'di ni khams gsum kun las rab tu bsngags /",
    "NG0651:43": "sku gsung thugs kyi dngos grub chen po 'di ni",
    "NG0651:44": "brtan pa'i mchog / rdo rje pad+ma mnyam par sbyar",
    "NG0651:45": "ba'i ye shes bdud rtsi 'byung gnas te /",
    "NG0651:46": "ma ma ki nyid dbyings la rtsum nan te pad+ma rdo rje rtsu pa ta /",
    "NG0651:47": "'dis ni rdo rje'i rdo rje bdud rtsi mchog ldan bde ba chen po yin //",
    "NG0651:48": "de nas mnyes 'gyur lha mo'i dbyings bcas pad+ma la yang rtsum pa te //",
    "NG0651:49": "gsang ba'i dkyil 'khor pad+ma las ni rdo rje bdud rtsi 'byung *//",
    "NG0651:50": "de 'dra'i bsgrub mchog las /",
    "NG0651:51": "dkyil 'khor mchod pa dam pas rgyan mchod pa //",
    "NG0651:52": "dam pa byas de nyid las ni dngos grub mchog tu 'gyur //",
    "NG0651:53": "de ltar bshad pa'i don las bde mchog de nyid thob pa ste //",
    "NG0651:54": "de phyir bcom ldan rdo rje'i rdo rje bdud rtsi bde ba'i mchog ces grags //",
    "NG0651:55": "bcu gsum pa phul ba yi yon tan mchog ste rab dga'i don mchog 'di rnyed do //",
    "NG0651:56": "lus ngag yid gsum sbyang dka' 'khor ba'i rgya mtsho sgrol bar byed //",
    "NG0651:57": "bde ba chen po rab tu sbyor ba 'di ni ma ma ki yi sbyor ba yin //",
    "NG0651:58": "gru gsum chos kyi dkyil 'khor ye nas bris pa",
    "NG0651:59": "gsang ba'i pad+ma ma ma ki / pad+ma 'dab brgyad",
    "NG0651:60": "snying po ze 'brus 'khyol ba'i spyod yul la //",
    "NG0651:61": "de dbus rigs lnga'i rgyal po zhal gsum phyag drug rnam par bsgom //",
    "NG0651:62": "sku mdog sngo bsangs zhal bzangs dbus mthing g.yas ni gsal //",
    "NG0651:63": "g.yon gyi zhal dmar rin chen la sogs mchog rgyan ldan //",
    "NG0651:64": "'bar ba'i 'phrang bas sku brgyan dri dang byug pa mchog la sogs //",
    "NG0651:65": "sku gsung thugs kyis rdo rje phyag gis byed pa dngos grub pad+ma sbyin //",
    "NG0651:66": "dkyil 'khor phyi rims bzhin bkod de //",
    "NG0651:67": "sgo ba bzhin yang rtog 'grel sgrol sgo bzhi //",
    "NG0651:68": "shar phyogs @#//",
    "NG0651:69": "khro gnyer can te lho phyogs 'jigs byed dam pas brgyan //",
    "NG0651:70": "nub tu rta mchog gzugs te byang phyogs ded dpon chen po bzhugs //",
    "NG0651:71": "rigs pa'i rgyal mo bzhi ni pad+ma'i 'dab ma brgyad la legs bris nas //",
    "NG0651:72": "de ba zhi byed rab smra zla ba nyi ma'i dkyil 'khor la //",
    "NG0651:73": "zla ba dang ni yi ches sems 'phro dge ba dgod par bya //",
    "NG0651:74": "rigs ma brgyad kyang legs bsgoms sna tshogs gzugs ni rnam shes rgyal byed ma //",
    "NG0651:75": "zhal gsum phyag drug phyogs kun gsal byed rnam par rgyal byed 'gyur byed yin //",
    "NG0651:76": "dbang gi lha mo bzhi ni bdug pa me tog spos la sogs //",
    "NG0651:77": "glu dang gar dang nye ba'i mchod pa rnams kyis ston rtogs rnal 'byor ma //",
    "NG0651:78": "gsang ba'i 'khor lo dngos grub thams cad 'dus pas bdud rtsi bde chen po //",
    "NG0651:79": "ma dang bu mo sring mo la sogs bsgrub pa'i gnas mchog dam pa ni //",
    "NG0651:80": "sbas pa bdud rtsi gzhal med khang re gsang ba'i",
    "NG0651:81": "dkyil 'khor mchod pa'i mchog / gzugs mchog bdud rtsi",
    "NG0651:82": "bum 'dzin dngos grub dam pa 'byung gnas pa'ang *//",
    "NG0651:83": "sing mo nad med 'gyur te bu mos dug gsum nad las grol bar 'gyur //",
    "NG0651:84": "stong nyid sbyor mchog don yod dngos grub dkyil 'khor rab gsal ba //",
    "NG0651:85": "pad+ma'i kha nas rdo rje lces len dngos grub mchog",
    "NG0651:86": "de 'dra'i rol ba myur ba'i dngos grub rdo rje",
    "NG0651:87": "bdud rtsi bden chen po //",
    "NG0651:88": "rtag pa kun sdud thams cad rol pas 'dod pas dga' dang 'khril la sogs /",
    "NG0651:89": "rdo rje dkyil mo bsnol te phyag rgya bzhi brkyang mnyam pa'i ting nge 'dzin //",
    "NG0651:90": "bsdams dang bcings dang mnyam par sbyar ba'i phyag rgya bsgrub pa'i phyag rgya ni //",
    "NG0651:91": "sha chen khrag chen rdo rje dri chu dang de bzhin dri chen byang chub sems //",
    "NG0651:92": "rdo rje bdud rtsi mchod rten mchod pas bsgrub pa nyin gcig bzhin du bya //",
    "NG0651:93": "bdag nyid chen po ji ltar 'dod pa bzhin 'grub pas rdo rje bdud rtsi bde chen po //",
    "NG0651:94": "ces pa'i dngos grub sna tshogs 'byung ba 'di ni 'grub pa dam pa yin par bshad //",
    "NG0651:95": "zhes 'gras rdo dang gsod dang dbang du byed dang dbye dang dbral ba gza' ba dang *//",
    "NG0651:96": "bya ba thams cad 'grub par byed pa yin pas bdud rtsi bde chen po //",
    "NG0651:97": "de bzhin gshegs pa thams cad kyi sku dang */",
    "NG0651:98": "gsungs dang */",
    "NG0651:99": "thugs kyi gsang ba'i gsang ba /",
    "NG0651:100": "rdo rje'i rdo rje bdud rtsi bde ba chen po'i rgyud las /",
    "NG0651:101": "gsang ba'i dkyil 'khor mngon du bstan pa'i le'u ste",
    "NG0651:102": "dang po'o // // yum mchog ma ma ki ni",
    "NG0651:103": "yangs pa'i pad+ma mnyes pa ste //",
    "NG0651:104": "dbang po drug dang gnas drug tsum pa na ste 'phreng ba bstan //",
    "NG0651:105": "gnas bcu drug kyang gtsug gi sgras ni dga' dang bde bas gsungs te dang ba'i yid //",
    "NG0651:106": "dga' ba'i gad mo bsnyen dang rdo rje rdo rje bcings pa'i 'khor lo che //",
    "NG0651:107": "'dod cing chags pas zhen pa'i dngos pos rdo rje pad+mar gnas nas ni //",
    "NG0651:108": "snyan cing dang ba'i dbyangs blangs @#//",
    "NG0651:109": "khu byug sgra ltar dad pa bskyed par bya //",
    "NG0651:110": "rgyal byed lha mo ma ma ki la rdo rje bdud rtsi bde mchog gnas //",
    "NG0651:111": "lag gnyis sen mos gnas drug dpung la sogs brud pas blangs par bya //",
    "NG0651:112": "blangs nas steng 'og bar gnas bstan pa ni ma bzhin rnam par bltas nas ni //",
    "NG0651:113": "dbyings kyi pad+ma tsum pa la ste dga' ba'i tshig dang dbyangs kyis blang *//",
    "NG0651:114": "legs so legs so ma ma ki ni pad+ma rgya cher bzang *//",
    "NG0651:115": "rab tu dga' ba'i chags pas mnyes par 'gyur bas gnyis ka bde ba ste //",
    "NG0651:116": "gang 'dod dam pa sbyin pa bshad pa'i lung ni bde bas brgyan //",
    "NG0651:117": "de phyir yum mchog ma ma ki ni rgyan dbyangs 'di bde ba'i mchog tu gsungs //",
    "NG0651:118": "bcom ldan 'das byang chub sems kyi de nyid bdag ste rnam par brgyan pas bsgyings //",
    "NG0651:119": "zab mo zab mor sgrol ba'i ye shes dbyings su ldan //",
    "NG0651:120": "brjod pas zos par gyur ba'i dbang po dbang po bzhin te de nyid sbyin par bya'o //",
    "NG0651:121": "dam pa mngon du sbyangs pa 'di ni mchog gi don chen yin par bstan //",
    "NG0651:122": "'di ni rdo rje bdud rtsi chen po yang dag gnas //",
    "NG0651:123": "rnal 'byor rnam par sbyor ba ma ma ki ni ye shes zag par ldan //",
    "NG0651:124": "shin tu phra zhing bstan pa'i ye shes rig pa chen po'i gzugs can yin //",
    "NG0651:125": "de ltar bshad pa'i tshig don sangs rgyas byang chub bsgrub pa'i mchog tu bstan //",
    "NG0651:126": "rtag dang mi rtag brjod med zag bral ye nas rnam par spangs pa ste //",
    "NG0651:127": "yod dang med pa'i dbang por bcas pa'i ye nas dbang po med par bstan /",
    "NG0651:128": "'byung ba kun gyi rang bzhin ma mthong rnal 'byor",
    "NG0651:129": "lam gyis mthong zhing rig / rnal 'byor bsgrub pa",
    "NG0651:130": "gnyis su 'dus te phyi dang nang du nges //",
    "NG0651:131": "gzugs dang phung po 'byung bar snang ba kun rdzob yin te phyi yi rgya //",
    "NG0651:132": "gzugs la sogs pa sna tshogs bkra bar snang ba khams gsum chags pa'i rgyu //",
    "NG0651:133": "thams cad yod par rtog pas 'dzin pas rnam shes bkra bas dam por bcings //",
    "NG0651:134": "gang gis sems can rang bzhin rnam par rig pa de zag dang bdag med rtogs //",
    "NG0651:135": "sangs rgyas so sor ye nas gnas pararig pa mi rnams grub pa'i mchog tu nges //",
    "NG0651:136": "sems dang bsam pa'i de nyid rnam par rig pa de ni ye shes dam pa yin par gsungs //",
    "NG0651:137": "don du grub pa rnams la chos kyi chos nyid don dam 'byung bar 'gyur //",
    "NG0651:138": "gal te sangs rgyas mang po yod par mthong ba de ni sangs mi rgya //",
    "NG0651:139": "mang po rang bzhin gcig tu 'dus par rtogs pa thar pa'i lam bla ma lung gis //",
    "NG0651:140": "thob par gyur pas bdag gi rnam par gnas //",
    "NG0651:141": "b+ha ga'i dbyings nyid nam mkha'i dbyings nyid yin pas rgyan lnga ye nas tshang par gnas //",
    "NG0651:142": "pad+ma 'dab brgyad dkar po ge sar ze ba'i snying pos brgyan par mdzes //",
    "NG0651:143": "de dbud stong pa'i rdo rje yang dag bdud rtsi rnam par brgyan //",
    "NG0651:144": "dus dang dus min rnam par ma grol ba ni thig le tsam yang @#//",
    "NG0651:145": "spangs //",
    "NG0651:146": "dus min 'chi las grol te thig le tsam gyis grub par 'gyur //",
    "NG0651:147": "de nyid rtag tu 'byung ba de ni rdo rje bdud rtsi dkar po'i gzugs //",
    "NG0651:148": "thams cad 'byung bas phyogs bcu thams cad khyab par gnas /",
    "NG0651:149": "mnyam pas 'grub par 'gyur ba'i mthong dang stobs las",
    "NG0651:150": "grub pa'i mchog / skal ldan bde ba'i rig bkang",
    "NG0651:151": "pas khyab par bgrang ste gnas bas gnas //",
    "NG0651:152": "sems sbyong don rig smra mkhas len dang 'dzin pa med pas grol //",
    "NG0651:153": "'gro dang rtse dang de bzhin thams cad byed pas rnal 'byor gnas dang bcas //",
    "NG0651:154": "dag pas brgyan pa'i mi ni nyal yang rmi lam yang dag mthong zhing ston //",
    "NG0651:155": "rgod dang ru la sogs pa rtag tu nges pa'i yid 'phrog nyon mongs byed pa'-i rgyu //",
    "NG0651:156": "bzang mor smra dang mdzes par brgyan pas 'dod pas spyod pa'i gzugs //",
    "NG0651:157": "ra ro myos pa'i gzugs dang rmongs pa'i chags pas 'khor bar gnas //",
    "NG0651:158": "dang por snang ba'i gzugs med skyes pa bud med ma ning la sogs med //",
    "NG0651:159": "sna tshogs gzugs ni nges don gcig gis 'grub  ste sbrul gyi mgo ni nor bu bzhin //",
    "NG0651:160": "khyab dang khyab par gnas pa de ni de bzhin nyid mchog bsgoms pas 'grub //",
    "NG0651:161": "ma ma ki ni thams cad 'grub pa'i 'byung gnas yin pas kun la bsngags //",
    "NG0651:162": "myur dang nye reg spyod pa bgrang 'phreng la sogs yo byad mi dgos te //",
    "NG0651:163": "dbyings kyi pad+mo mnyes par mchod pas mngon sangs rgyas //",
    "NG0651:164": "sna tshogs dngos grub rnyed pas de phyir rdo rje bdud rtsi bde chen po //",
    "NG0651:165": "rtag tu b+ha ga'i dbyings su rdo rje mchog gi bde bas rab brgyan pa'o //",
    "NG0651:166": "sum cu rtsa gnyis rtsa ste sde dpon gang rtsa //",
    "NG0651:167": "de bas snod dgu gnas pa bud med sgo ni rtag tu dkyil 'khor gnas //",
    "NG0651:168": "sgo dgu'i mchod pa gnas pas bsgrub pa'i rig pas mchod pa gces //",
    "NG0651:169": "rnal 'byor des par bshad pa'i 'di ni yang dag",
    "NG0651:170": "gsang ba bsgrub pa'i mchog / de bzhin gshegs pa",
    "NG0651:171": "rnam par snang mdzad la sogs sna tshogs 'byung bar",
    "NG0651:172": "'gyur // mchog tu gsang bar gsungs pa di ni rnal 'byor dam pa rnams kyi yul //",
    "NG0651:173": "mngon sum snang bzhin rang bzhin gsang ba kun gyis",
    "NG0651:174": "yul men mi gnas ma ma ki / mnyam pa",
    "NG0651:175": "de nyid rtogs pas rdo rje bdud rtsi bde chen",
    "NG0651:176": "yin // de bzhin gshegs pa thams cad kyi sku dang */",
    "NG0651:177": "gsung dang */",
    "NG0651:178": "thugs rab tu gsang ba'i yang dag gsang ba rdo",
    "NG0651:179": "rje'i rdo rje dpal bde ba chen po'i rgyud las",
    "NG0651:180": "/ rnal 'byor gyi ye shes kyi de kho na",
    "NG0651:181": "nyid bstan pa'i le'u ste gnyis pa'o // // lha",
    "NG0651:182": "mo rab tu mnyes pa de ni rin chen sna",
    "NG0651:183": "tshogs rnam par 'byung 'gyur te /",
    "NG0651:184": "'di ltar sems pa'i dbyings ni sna tshogs dbyangs sgrogs pa //",
    "NG0651:185": "gson cig gson cig rdo rje chen po nye ba'i mchog 'di kun mkhyen gson //",
    "NG0651:186": "bcom ldan rdo rje chen po tshur spyon dbyangs kyi don 'di rnam",
    "NG0651:188": "[(]23[)]@#// par gson //",
    "NG0651:189": "ka kha li dang dar rab snyan dbyangs kyi sgra ni tshigs su bcad do //",
    "NG0651:190": "sna tshogs gzugs 'dzin sgra las gces pa'i don ni drug 'byung ste //",
    "NG0651:191": "snyan pa'i dbyangs sgra mang po shin tu dag dang bde ba snyed par rol //",
    "NG0651:192": "sangs rgyas byang chub de nyid dam pa grub pas rdo rje bdud rtsi bde chen po //",
    "NG0651:193": "the tshom thams cad gcod pa'i gsang ba de nyid dkyil 'khor rnam par 'byung *//",
    "NG0651:194": "de bzhin nyid dag bdag bstan pas ye shes rdo rjes bya ba thabs cad byed //",
    "NG0651:195": "mchog tu yab yum gnyis ka dgyes pa'i grub par 'gyur //",
    "NG0651:196": "chags pa'i bde bas bcom ldan bdud rtsi rdo rje",
    "NG0651:197": "'byung gnas mchog / rnal 'byor rdo rje'i theg pa",
    "NG0651:198": "thams cad sbyor zhing khyab par gnas //",
    "NG0651:199": "dam pa 'on kyang rtogs pa sbyang phyir phyag rgya'i rol pas rnam par rol par bshad //",
    "NG0651:200": "phyag rgya'i mchog ni rnal 'byor dam pa yin pas kun gyi yul min gsang *//",
    "NG0651:201": "snying po'i don ni lha nyid ldan pas khyab par ldan zhing 'byung *//",
    "NG0651:202": "don 'di rnam par sbyangs ba lha yi rang bzhin rtogs shing nges par 'grub //",
    "NG0651:203": "de nas bcom ldan 'das rdo rje bdud rtsi bde ba chen po //",
    "NG0651:204": "ma ma ki nyid mngon sum gyur na phyag rgya'i snying po 'byung gnas dam pa yin //",
    "NG0651:205": "phyag rgya'i don nyid gsum du bsdus te lus ngag yid las rnam par 'byung *//",
    "NG0651:206": "lus kyi phyag rgya lag pa bskyod dang ngag gi phyag rgya sngags tshigs yin //",
    "NG0651:207": "sems kyi phyag rgya ting 'dzin yin te mngon sum khyab par gnas //",
    "NG0651:208": "rdo rje bdud rtsi chen po'i rgyud 'dis phyag rgya rnam par gsal //",
    "NG0651:209": "rnal 'byor phyag rgya dang po'i ye shes yin pas mtshan ma'i phyag rgya bris pa med //",
    "NG0651:210": "mngon sum phyag rgya gzugs rnams yin pas bzang po'i lhas ni rnam par brgyan //",
    "NG0651:211": "dbyings kyi pad+ma mchod pa'i mchog re dbang po thams cad de bzhin gsal //",
    "NG0651:212": "rdo rje pad+ma mnyam par gzhag pas sbyar bas gces",
    "NG0651:213": "pa thams cad zab pa'i mchog / ji ltar dpag",
    "NG0651:214": "bsam shing chen las ni me tog yal ga lo",
    "NG0651:215": "'bras sdong *// rtsa ba gang yin zin pa las dgongs pa med 'byung zhing *//",
    "NG0651:216": "re ba kun rdzogs de las 'byung ste /",
    "NG0651:217": "phyag rgya'i don ni thams cad 'byung ba'i rgyu de ma dang 'dra'o //",
    "NG0651:218": "rig pa mchog gi gnas ni bde ba'i dbyings ni khyab par gnas //",
    "NG0651:219": "de phyir bcom ldan bde ba chen po yin /",
    "NG0651:220": "ma ma ki la rdo rjes bltas pas gsang sngags mtshan ma thams cad 'byung *//",
    "NG0651:221": "dang por om sbyor rnam snang la sogs bdud rtsi bde chen dang *//",
    "NG0651:222": "sa bon bzhi yis mnyam sbyar bas //",
    "NG0651:223": "sa la sogs pa byed par 'gyur //",
    "NG0651:224": "de yang rnam par snang mdzad sbyin pas gnas pa 'bru bzhi rnam par gnas //",
    "NG0651:225": "bzhi pa rnam par brgyan pas ma ma ki ni",
    "NG0651:226": "snying po'i mchog / brgyad pa g.yo ba byed pa'i",
    "NG0651:227": "dbus su brgyad brgyad kyis kyang rnam par brgyan //",
    "NG0651:228": "pad+ma brgyad rnams la ni mchod pa'i phyir lha @#//",
    "NG0651:229": "mo rnams dang snying po dgod //",
    "NG0651:230": "snod bzhi dang ni snying po dgod pa ma ma ki dbyings mchog la //",
    "NG0651:231": "ze ba rnams la sngags kyi sa bon rnams dang snying po bri bar bya'o //",
    "NG0651:232": "stong pa'i don las lha nyid 'byung ste rnam snang la sogs kun //",
    "NG0651:233": "sa ha 'byung bas kun tu brgyan pas 'grub pa thams cad rab tu rtsal //",
    "NG0651:234": "sgo bzhi dag par bkod pas me tog bdug pa la sogs bzhi //",
    "NG0651:235": "rnam snang mdzad dang sa ha las ni ma ning la sogs bzhi rnams brgyad //",
    "NG0651:236": "brgyan pa'i mchod pa thams cad gnas pas gsang ba'i",
    "NG0651:237": "dkyil 'khor ma ma ki / 'dis na rdo rje'i",
    "NG0651:238": "rdo rje bdud rtsi bde ba chen po yin //",
    "NG0651:239": "de bzhin gshegs pa thams cad kyi sku dang */",
    "NG0651:240": "gsung dang */",
    "NG0651:241": "thugs gsang ba'i yang gsang ba rdo rje'i yang rdo rje dpal bde ba chen po'i rgyud las /",
    "NG0651:242": "sngags dang phyag rgya dbyung ba'i le'u ste gsum pa'o",
    "NG0651:243": "// // de nas hom gyi las kyi cho ga",
    "NG0651:244": "rnams kyang rim par bshad par bya ste /",
    "NG0651:245": "sku gsung thugs su bsgrub par rnal 'byor cho ga'i",
    "NG0651:246": "rgyud las rnam par 'byung ba rdzogs pa hom gyi",
    "NG0651:247": "rnam grags ston / zhi ba rgyas pa'i las dang de bzhin dbang dang mngon spyod dang ni /",
    "NG0651:248": "zhes 'gras gsad dang bskrad dang spo ba'i sngags dang phyag rgya la sogs kun //",
    "NG0651:249": "rdo rje bdud rtsi rgyud 'di nyid las byed pa'i lam rnams thams cad gsungs //",
    "NG0651:250": "rdo rje sems dpa' byams pa'i khro'i la ni khyab par gnyis rdzogs te //",
    "NG0651:251": "thams cad brgyan pa'i dkyil 'khor spyod pas rab tu brgyan cing bzhugs par 'gyur /",
    "NG0651:252": "khams gsum rnam par rgyal ba'i brkyang bskum gnas par 'byung po gnon //",
    "NG0651:253": "g.yas brkyang g.yon bskum sa nan drug chen 'joms par nges par gnas //",
    "NG0651:254": "sngags rnams sbyang ba'i don du gzir gnon chen pos sa gzhi gnon //",
    "NG0651:255": "de lta'i sbyor bas lus sprul la sogs bgegs rnams la sogs gzir //",
    "NG0651:256": "thog mar bla ma la ni phyag byas te //",
    "NG0651:257": "de nas bdag mo chen mo spyan drangs te //",
    "NG0651:258": "tshur byon pa yi lha mo chen mo 'jig rten ma lus kun sgrol ma //",
    "NG0651:259": "sems can thams cad rin chen brgyan cing rgyas pa nyid du brjod //",
    "NG0651:260": "rin chen rdzogs pa'i dbyangs la sogs pas rdo rje sems dpa' rab tu mchod //",
    "NG0651:261": "'di ni mchod yon las dang hom gyi las la sogs pas bsgrub pa'i grub pa blang */",
    "NG0651:262": "hi hi hi ha sa ha /",
    "NG0651:263": "dri chen dri chu khrag dang sems kyi chu re dkyil 'khor sa rnams sbyang *//",
    "NG0651:264": "sha chen bdug pa dam pas thams cad bsang zhing bdug pa cho ga bya //",
    "NG0651:265": "de nas zhugs spar te /",
    "NG0651:266": "rig dang gtum dang dam pa'i na da'i rigs //",
    "NG0651:267": "bram ze rje'u rigs rigs ngan dmangs rigs rgyal po'i rigs //",
    "NG0651:268": "dri dang bdug pa mar me la sogs kun brgyan mchod par byed //",
    "NG0651:269": "lnga 'am lnga yi hri bsgom b+ha ga'i dbyings su 'bum bsgoms dkyil 'khor dgod //",
    "NG0651:270": "spyan dang na bza' dkar dang yid 'phrog la @#//",
    "NG0651:271": "sogs rnams 'byung ba //",
    "NG0651:272": "b+ha ga'i dbyings nyid me tog la sogs ye nas khyab par gnas //",
    "NG0651:273": "de ltar gnas pas gsang sngags hom kun tshad mar gsungs pa yin //",
    "NG0651:274": "zhi ba'i hom khung zlum por byas te khru tshad tsam gyis thig gis drang *//",
    "NG0651:275": "zab su khru phye brkos te thams cad dkar po'i tshon gyis bris //",
    "NG0651:276": "ngos su bkra shis legs dgod steng du 'khor lo 'bri bar bya //",
    "NG0651:277": "rgyas pa khru do tshad de gting du khru gang brko bar bya'o //",
    "NG0651:278": "kun tu grub bzhi mnyam la ra byi ser po'i tshon rnams btang *//",
    "NG0651:279": "mngon spyod gru gsum tshad de sor ni nyi shu gnyis kyi tshad du bya //",
    "NG0651:280": "zab su de yi phyed de kun tu 'bar bas 'khyil ba'i rnam par bri //",
    "NG0651:281": "zla gam dbang gi hom du gsungs te khru gang las ni phyed ma bcad pa'i tshad du bya //",
    "NG0651:282": "hom khung zlum po las phyed mar bcad pa bzhin du bstan //",
    "NG0651:283": "sngags pa byang du kha bltas zhi ba las kyi 'dug stangs yin //",
    "NG0651:284": "rgyas par shar du bltas de mngon spyod nub tu bltas par rnam par bsgyings //",
    "NG0651:285": "dbang ni nub tu bltas te spyan drangs bzhugs gsol ba'ang de bzhin no //",
    "NG0651:286": "mngon spyod nag por byas te dbang la sogs te mtshan lngas gris //",
    "NG0651:287": "til dang sran ma 'o ma mar dang sbyar rtsir bcas //",
    "NG0651:288": "bdud rtsi lnga las rnam par bsgom pa bzhin pa yin te rgyas pa'ang de bzhin no //",
    "NG0651:289": "thams cad ting 'dzin las te lo ma can gyi shing ni dri dang ldan //",
    "NG0651:290": "zas dang btung ba'i gtor ma 'byung po sbyin //",
    "NG0651:291": "bsgrub pa he ru ka'i phyag rgyas gtor ma thams cad sbyin par bya //",
    "NG0651:292": "rnal 'byor pas ni rtag tu ji ltar 'dod pa'i las bya grub pa ste //",
    "NG0651:293": "zhi ba snga dro bya ste dbyar gyi dus te snga dro hom yang bya /",
    "NG0651:294": "rgyas pa ston ka nyi ma gung *//",
    "NG0651:295": "mngon spyod las ni dpyid kyi dus te bya ba ste //",
    "NG0651:296": "dgun dang dbang ni nam gyi phyi dro'o //",
    "NG0651:297": "las rnams thams cad 'grub par 'gyur //",
    "NG0651:298": "snga dro zhi ba'i dus te phyi dro de bzhin rgyas pa'i dus //",
    "NG0651:299": "nam phyed mngon spyod dus te dgun dang dbang ni phyi dro pad+ma dbyings kyi dus //",
    "NG0651:300": "hom khung dbus su lha nyid bzhugs pas khro bo chen po hum mdzad de //",
    "NG0651:301": "bzhis dgrad zhal gdangs phyag rgya skyang ste bsreg rdzas mchod yon de la dbul //",
    "NG0651:302": "mchod yon mtshan ma can rnams dbul //",
    "NG0651:303": "mngon sum lha nyid 'byung */",
    "NG0651:304": "thog mar spyan drangs me yi lha rnams ma lus thams cad mchod /",
    "NG0651:305": "khro bo 'bar ba'i 'phreng bas 'khyil pas sangs rgyas byang chub 'grub pa'i mchog / om /",
    "NG0651:306": "tshur gshegs phar phyin me yi mchog ste dngos grub sbyin par mdzod /",
    "NG0651:307": "khams gsum bdag po drag po tshangs pa'i byi rgyu la sogs phyag bya ste //",
    "NG0651:308": "mchod yon la sogs rdzas lnga 'di dag rdo rje blangs nas ni //",
    "NG0651:309": "hum hum phat phataswa ha /",
    "NG0651:310": "mchod yon thog mar phul te de nas me tog lha bshos dbul //",
    "NG0651:311": "om /",
    "NG0651:312": "'bar ba rab tu shes pas me tog dri dag rab tu sbyang *//",
    "NG0651:313": "bdag la phan phyir me tog la @#//",
    "NG0651:314": "sogs so sor bzhes par mdzad de /  / om /",
    "NG0651:315": "'bar ba rab tu bzhen pas ngan 'gro 'jig rten skyobs chen rab tu skyobs //",
    "NG0651:316": "lha yi mig thob byed pas ting 'dzin mar me bzhed pa rab tu dbul //",
    "NG0651:317": "mar me'-i sngags la /",
    "NG0651:318": "om /",
    "NG0651:319": "'bar tsan dan rab sbyangs pas ga pur la sogs /",
    "NG0651:320": "dri zhim bdug pa pany+tsa bdag la phan phyir sems",
    "NG0651:321": "gsal byed pa phog la sogs pa 'di bzhes gshegs",
    "NG0651:322": "// bdug pa'i sngags la /",
    "NG0651:323": "om sna tshogs dri zhim 'byung ba ga pur la sogs ye shes brgyan //",
    "NG0651:324": "hum /",
    "NG0651:325": "dbyangs kyi rnam par rol par 'byung ba'i dri mchog",
    "NG0651:326": "'di ni so sor bzhes shig / dri'i sngags la",
    "NG0651:327": "/ om thog ma mchod pa'i cho gas me lha la sogs ma lus mnyes byas te /",
    "NG0651:328": "de nas rig pa 'byung ba'i sngags brjod rang gi lha yi rig sngags gdon //",
    "NG0651:329": "dbyangs dang gar la sogs pa rgyan gyis mchod byas yid kyis brjod par bya //",
    "NG0651:330": "rig pa'i mchod yon dbul ba grangs kyi sbyor bas mnyis 'gyur te //",
    "NG0651:331": "sku gsung thugs kyi sgrub thabs 'di ni dngos grub mchog ste ci 'dod thob //",
    "NG0651:332": "de nas lha rnams gshegs su gsol te bla ma la yang mchod pa bya //",
    "NG0651:333": "om /",
    "NG0651:334": "me'i bsgrub bya'i las kyis sems can thams cad bde bar 'gyur //",
    "NG0651:335": "sku gsung thugs kyi dngos grub bstan pa 'di ni lha rnams thams cad skyong bar byed pa /",
    "NG0651:336": "de nyid bde ba yin pas zhi ba'i las mdzad pa /",
    "NG0651:337": "sa bdag chen mo gshegs su gsol /",
    "NG0651:338": "thams cad bkra shis gsal 'bar snang ba bsgrub pa dam pa bsgrub pa'i las yin te //",
    "NG0651:339": "mnyam pa'i bsod nams 'bras bu sngags dang phyag rgya'i tshogs mchog dam pa 'byung *//",
    "NG0651:340": "a a /",
    "NG0651:341": "i i /",
    "NG0651:342": "u u /",
    "NG0651:343": "r-i r-i /",
    "NG0651:344": "l-i l-i /",
    "NG0651:345": "e ai /",
    "NG0651:346": "o au /",
    "NG0651:347": "a hum swa ha /",
    "NG0651:348": "'dis na bcom ldan 'das rdo rje bdud rtsi bde chen po /",
    "NG0651:349": "phyi nang gi hom gyi cho ga bstan pa'i le'u",
    "NG0651:350": "ste bzhi pa'o // // hom gyi cho ga rnam",
    "NG0651:351": "par bshad // a dza na yang bshad bya ste //",
    "NG0651:352": "tshil chen me las ka pa la //",
    "NG0651:353": "chags pa'i pe mgo blangs la sku //",
    "NG0651:354": "'ug pa'i mgo bsregs ste /",
    "NG0651:355": "khrag chen gyis ni rnams sbrus nas //",
    "NG0651:356": "nub mo zhib tu btags te rus chen phye ma zhib mor bya //",
    "NG0651:357": "bya rgod gshog pa'i rus chen bu can dag gis blang *//",
    "NG0651:358": "mngon gsum rnal 'byor gyis ni dbang du byed pa a dza na /",
    "NG0651:359": "a dza na yi sbyor bas grub pa rdo rje bdud rtsi nyid du 'dus //",
    "NG0651:360": "mar gyi bcu la ni bsgrubs pas na ga'i dbyings nyid du //",
    "NG0651:361": "zhi ba rgyas pa dbang gi cho ga'i las rnams dang *//",
    "NG0651:362": "sna tshogs bgegs dang drag po'i las hom gyi cho ga dang *//",
    "NG0651:363": "sna tshogs dug gis nyen dang bzhi pa rtag pa",
    "NG0651:364": "rigs sna tshogs la thams cad legs par byed pas",
    "NG0651:365": "lha ma sbyor ba bde ba gnyis ka med //",
    "NG0651:366": "rgyal po sgor ni mchod rten snyed de dgra rnams mig gis mthong bas bdul bar byed //",
    "NG0651:367": "langs pa'i bgegs rnams 'dul ba bdud rtsi a dza na //",
    "NG0651:368": "om /",
    "NG0651:369": "lus kyi @#//",
    "NG0651:370": "gzugs ni yangs pa'i mig can dri chen chu dang",
    "NG0651:371": "gnyis ka'i khrag / zhal gsum phyag drug khros pas",
    "NG0651:372": "brgyan pa'i cha lugs yum chen ma ma ki /",
    "NG0651:373": "hring hring hum om a ham ha swa ha /",
    "NG0651:374": "zhal bzangs dbus mthing g.yas ni dkar zhing gsal ba'i mchog lnga ste //",
    "NG0651:375": "g.yon dmar rig pa'i phyag rgya ral gri 'khor lo rnams //",
    "NG0651:376": "zhags pa lcags kyu dril bu sna tshogs sgra 'byung g.yon gyi phyag na bsnams //",
    "NG0651:377": "yum mchog gsang ba'i dbyings su a dza na'i bsgrubs pa sna tshogs 'byung */",
    "NG0651:378": "gur kum ril lu ba gan gzhag pa'i rjes la rdo rje pad+ma ldan par bya'o /",
    "NG0651:379": "om dang swa la sogs pa'i snying po 'phro 'du sna tshogs 'byung *//",
    "NG0651:380": "phat kyis sprin tshogs 'byung spros las drang bzhin bsgom zhing bsdu //",
    "NG0651:381": "bdud rtsi khyad par gnas pa'i b+ha ga'i dbyings ni sgo phye ste //",
    "NG0651:382": "sngags kyi mtshan ma bzlas pas thig le 'bras bu",
    "NG0651:383": "dpal 'bar gnag / rgyal po la sogs dbang du",
    "NG0651:384": "'gyur zhing bud me thams cad dbang du 'gyur mi",
    "NG0651:385": "rnams thams cad b+ha ga'i dud pa'-i b+ha ga dbyings",
    "NG0651:386": "kyi rgyan te a dza na //",
    "NG0651:387": "rgyal po sgor phyin mchod rten snyed cing dgra rnams mthong bar zad byed cing *//",
    "NG0651:388": "d+ha ru ra'i 'bras bu bzang a mr-i tar sbyang ba ni /",
    "NG0651:389": "khro bo chen po gshin rje gshed ni khros pa'i gzugs bsgoms bzlas brjod bya //",
    "NG0651:390": "sha chen bdud rtsir bsgoms te bsngags pa'i chang dang chu dag gang blud pa //",
    "NG0651:391": "myos dang 'khyams dang rtag tu 'chi ba'i mi rnams lhag ma med par 'gyur //",
    "NG0651:392": "om d+h+ri sting bi kri ta na /",
    "NG0651:393": "ma sarba tram ba sha ya /",
    "NG0651:394": "ma ra ya hum hum phat phat /",
    "NG0651:395": "dga' ba'i dbyings su go ro tsa na snying po 'bru bris te //",
    "NG0651:396": "tsan dan b+ha gar gzhag pas mnyam par bsgoms pa'i sa //",
    "NG0651:397": "bde ba chen po rnyed de thams cad bran bzhin 'du bar 'gyur //",
    "NG0651:398": "dri chen rdo rje chu las dgra yi gzugs byas",
    "NG0651:399": "sha chen pog gis bdug / dgra'i skras dkris rus",
    "NG0651:400": "chen phye mas bsku nas dbang du bsdus te //",
    "NG0651:401": "dgra'i sgor sbas na zhag bdun nub mo nges par 'chi bar 'gyur //",
    "NG0651:402": "dri chen rdo rje chu dang sha chen khrag gis drag dbang hom byas te //",
    "NG0651:403": "dur khrod lha yi gnas dang shing gcig bzhi mdo 'am //",
    "NG0651:404": "nam phyed hom byas me yi dkyil 'khor rnam par bris nas ni /",
    "NG0651:405": "khro bo chen po gshen rje gshed la thal chen po yi dngul la sogs mchod zin na //",
    "NG0651:406": "dgra mthar bcas pa myur du 'chi ba m-i rnams mngon par 'byung bar 'gyur //",
    "NG0651:407": "'dis na rdo rje'i bdud rtsi bde ba chen po yin //",
    "NG0651:408": "las thams cad bstan pa'i le'u ste lnga pa'o //  // rdo rje bdud rtsi chen po'i rgyud las /",
    "NG0651:409": "rdo rje hum mdzad sgrub pa'i thabs mnyam pa'i dbyings",
    "NG0651:410": "nas dkyil 'khor la sogs cho ga rim par bshad",
    "NG0651:411": "/ dkyil 'khor dkyil 'khor zhes mdzad ces bya /",
    "NG0651:412": "khams gsum dkyil 'khor sgo rnams 'byung *//",
    "NG0651:413": "gru bzhi thig bzhi khru do tshad rnams rgyas par 'gyur //",
    "NG0651:414": "zla ba'i @#//",
    "NG0651:415": "dkyil 'khor dbus su nges pa'i lha rnams 'od zer 'phro bas 'khrigs //",
    "NG0651:416": "rdo rje hum mdzad zhal gsum phyag drug yangs shing mdzes pa'i sku mnga' ba //",
    "NG0651:417": "rgyan rnams kun gyis brgyan pa'i phyag drug phyag ni gsal //",
    "NG0651:418": "rigs bzhis brgyan pa u ma li nu ma gnas dang gan rgyal gnyis //",
    "NG0651:419": "gnod stobs bzhad dang khro bas sna tshogs 'byung ba'i zhal ni khro gnyer mche ba gtsigs //",
    "NG0651:420": "g.yas kyis thabs kyi mda' thogs g.yon gyis shes rab gzhu 'dzin drag tu 'gengs //",
    "NG0651:421": "phyag bzhi legs par brgyan pa'i phyag rgya 'khor lo rnams ni brjid //",
    "NG0651:422": "sgo skyong lcags kyu la sogs rigs kun yang zhal gsum phyag drug ste //",
    "NG0651:423": "me tog bdug pa dang ni mar me dri dag rnam par brgyan //",
    "NG0651:424": "sgeg mo glu dang gar dang 'phreng ba zhal gsum phyag drug rgyan mchog mdzes //",
    "NG0651:425": "gling bu pi wang la sogs snyan pa'i rol mo sgra snyan sna tshogs //",
    "NG0651:426": "rnga yi sgra ni 'phreng ba la sogs dri shul dra ba dkyil 'khor mdzes //",
    "NG0651:427": "rdo rje bdud rtsi rgyud las bzang ba'i sgrub thabs 'phreng 'byung ba //",
    "NG0651:428": "skal bzang la sogs zhal gcig phyag gnyis phyag rgya mdzes //",
    "NG0651:429": "grub pa rgyan rnams kun gyis brgyan te brtul zhugs mchog ldan pa //",
    "NG0651:430": "rdo rje dril dang bgrang 'phreng la sogs de bzhin sngags dang phyag rgya ldan //",
    "NG0651:431": "chang dang btung ba la sogs kha zas ro ldan bzang po'i gtor ma bshams //",
    "NG0651:432": "mar gyi bcu bzhi la ni dkyil 'khor cho ga bsgrubs na dam pa 'grub //",
    "NG0651:433": "ting 'dzin gsal ba'i 'bad pa drag pos ci 'dod dngos grub mchog kyang 'grub //",
    "NG0651:434": "sngags pas rdo rje hum mdzad snying po'i yi ge hum mdzad cig pa bsgom zhing spro ba'o //",
    "NG0651:435": "thog mar rdo rje slob dpon mchod de de nas dag kyang rgyal po mchod //",
    "NG0651:436": "ma dang chung ma bu mo la sogs mdzes brgyan pa //",
    "NG0651:437": "bdag nyid nges par sbyor ba'i bsgrub pa sku gsung",
    "NG0651:438": "thugs kyi dngos grub thog / de ltar rtogs pa'i",
    "NG0651:439": "bsgrub pas khams gsum dkyil 'khor sgo rnams 'byed //",
    "NG0651:440": "de nas rdo rje bdud rtsi rol pas rdo rje sems dpa'i dkyil 'khor mthong *//",
    "NG0651:441": "bdud rtsi lngas rnam par sbyangs bas //",
    "NG0651:442": "ngan 'gro thams cad rnam par grol //",
    "NG0651:443": "rdo rje pa d+mo mnyam par sbyor //",
    "NG0651:444": "rdo rje hum mdzad dkyil 'khor 'grub //",
    "NG0651:445": "de lta ba'i rnal 'byor byang chub sems kyis bsgribs //",
    "NG0651:446": "rol pa'i dkyil 'khor rig pa'i rol bas sgra chen bsgrags //",
    "NG0651:447": "b+ha ga'i dbyings su dpa' bo de nyid kyang ni yang dag brgyan cing gnas //",
    "NG0651:448": "pad+ma la ni rdo rje tsum pa na ste dkar po'i gzugs bzang byang chub sems //",
    "NG0651:449": "dbyings nas byed pa'i rdo rje dbang gi phyag rgya blangs shing mched //",
    "NG0651:450": "dpa' bo rdo rje lces blangs dngos grub dam pa'i gtor ma bya'o //",
    "NG0651:451": "rig pa chen po tsum pa na ste rdo rje dngos grub dam pa sbyin /",
    "NG0651:452": "dkar ba'i gzugs chen sems kyi sangs rgyas byang chub mchog kyang @#//",
    "NG0651:453": "'grub //",
    "NG0651:454": "de nas rdo rje'i rdo rje bdud rtsi chen pos rnam par bsgyings //",
    "NG0651:455": "rdo rje hu~m mdzad sgrub thabs bstan pa'i le'u ste",
    "NG0651:456": "drug pa'o // // de phyir yum mchog ma ma",
    "NG0651:457": "ki ni dga' ba'i mchog byas rnam par gnas //",
    "NG0651:458": "thal mo sbyar te phyag rgya gus pa'i tshul gyis gar dbyangs 'di la mchod //",
    "NG0651:459": "'byung ba chen po lnga ni thams cad kun tu khyab //",
    "NG0651:460": "thams cad phyag rgya'i tshogs kyis brgyan pas rdo rje'i dbang la bdag phyag 'tshal lo //",
    "NG0651:461": "dbyar dus khu byug sgra bsgrags thams cad sems dang bde ba bzhin //",
    "NG0651:462": "dbyings mchog mi 'gyur bde chen bdud rtsi bdag phyag 'tshal lo //",
    "NG0651:463": "thams cad kun gyi bdag nyid thams cad mkhyen pa'i thugs kyis kun tu khyab //",
    "NG0651:464": "dang po tshogs kyi mchog 'dir rdo rje bdud rtsi bdag phyag 'tshal /",
    "NG0651:465": "khams gsum ma lus par ni rdo rje bdud rtsi khyab dbang sdud //",
    "NG0651:466": "rig pa nyi shu rtsa bzhis mchog tu dga' ba'i chags pas bdud rtsir sgrogs //",
    "NG0651:467": "zag bzhin dbyings su sbas pas rdo rje bdag phyag 'tshal //",
    "NG0651:468": "ni li ti li sa las sa bcu pa na sa ma ta tha ga ta /",
    "NG0651:469": "badzra ma ha a nu ra /",
    "NG0651:470": "a i swa sha ra ma sud a dze na /",
    "NG0651:471": "hi u du ka ha s+yang sa ra an dza la /",
    "NG0651:472": "sna tshogs gar dang dbyangs dang rdo rje mchog bde bas rtag tu rol //",
    "NG0651:473": "mchog dga' ba'i bdag nyid ting 'dzin rig pa rnam",
    "NG0651:474": "par dag / 'phel 'di sang kri d+ha'i gar gyi",
    "NG0651:475": "mtshan nyid bzhi ni mkha' dbyings khyab par sprul cing",
    "NG0651:476": "rol pa bde // tshig don rgya che dam pa'i rim par bshams pas rnam par klubs //",
    "NG0651:477": "'brug gis khyab par gar gyi reg pa'i bde bas rnam par bsgyings //",
    "NG0651:478": "rnal 'byor gar gyi gom pas phyogs bcur khyab cing gnon byed do //",
    "NG0651:479": "gar gyi mchog ni lha mo ma ma ki nyid pad+ma yangs pa bde //",
    "NG0651:480": "rdo rje bcings pas rdo rje la ni tsum pa 'dzin //",
    "NG0651:481": "de bas bcom ldan 'das rdo rje tsum pa na",
    "NG0651:482": "ste ma ma ki / lha mo pad+ma bkram pas",
    "NG0651:483": "'dir ni mchod pas kun tu khyab //",
    "NG0651:484": "brtan bzhin mi g.yo rig pas rdzogs pas bdud rtsi ting nge 'dzin //",
    "NG0651:485": "bdud rtsi thig le'i gzugs ni don dam rtogs pa'i ting 'dzin brtan //",
    "NG0651:486": "mkha' dbyings zla bas khyab pa'i de nyid stong pa'i rang bzhin brgyan //",
    "NG0651:487": "rdo rje sems don blang du med pas zab mo mi zad de'i dbyings //",
    "NG0651:488": "lha mo'i lta ba 'khyil ba'i dkyil 'khor bstan pa'i spyod yul bde //",
    "NG0651:489": "b+ha gar ling ga rnam pa de nyid zag bcas byang chub sems //",
    "NG0651:490": "ye shes phung po zag med des ni sems can 'khor ba rnam par sbyor //",
    "NG0651:491": "sangs rgyas rdo rje 'dzin pas tshangs pa bish+nu lha chen bcas //",
    "NG0651:492": "nam mkha' me rlung chu la sogs pa ma lus thams cad ni /",
    "NG0651:493": "khams sum sna tshogs bkra zhing gsal ba thams cad",
    "NG0651:494": "ma lus pa thams cad ma lus dbyings su sdud",
    "NG0651:495": "// rtag pa'i ting nge 'dzin dngos grub bsgoms pas thams cad ma lus sbyor //",
    "NG0651:496": "de bzhin @#//",
    "NG0651:497": "gshegs dang byang chub tshangs pa lha chen dbang bcas pa'i rnams //",
    "NG0651:498": "ye shes ting 'dzin mchod der thams cad 'dus par 'gyur //",
    "NG0651:499": "skyes dang 'jig dang g.yo dang mi g.yo ba'i gnas ni thams cad kyang *//",
    "NG0651:500": "rang 'byung gcig pu'i lha ni mun pa kun dbang sel //",
    "NG0651:501": "thams cad mkhyen pa'i rig pas ma lus zhi byed dbang du sdud //",
    "NG0651:502": "me tog sbyor bas khyab pa'i skyes bu thams cad rgyas par byed //",
    "NG0651:503": "sangs rgyas byang chub yang dag grub pas 'byin pas rgyu 'bras sbyor //",
    "NG0651:504": "rang 'byung lha nyid rab tu brjod med de phyir rang 'byung mngon sangs rgyas //",
    "NG0651:505": "rdo rje 'dzin pa'i lung gis lha dbang tshangs dang khyab 'jug bde ba nyan //",
    "NG0651:506": "gsang ba sbas pa'i don rnams mi sgrags bshad du med pas dbyings //",
    "NG0651:507": "spro thung sems ngan dam tshig med pas thams cad chud zos te //",
    "NG0651:508": "slob dpon zhal mi lta ba 'di bas bsnyad pa dang grub pa spangs //",
    "NG0651:509": "dkyil 'khor zhugs dang dbang bskur rdo rje bstan chos slob pa dang *//",
    "NG0651:510": "yangs pa'i blo ldan bslab pa'i bshad 'di nyan pa 'di ni snod ldan dam pa ste //",
    "NG0651:511": "rig nas rig dang rig pa'i gzhung bzhin bya //",
    "NG0651:512": "slob dang slob dpon tshad mas mngon par dbang bskur na //",
    "NG0651:513": "phun sum tshogs pa des ni thams cad thob cing 'grub pa dam pa yin //",
    "NG0651:514": "bya ba'i rdo rje la ni des kyang tsub pa dbus byas te //",
    "NG0651:515": "rdo rje pad+mar ldan byas te /",
    "NG0651:516": "rdo rje pad+mar ldan byas pa'i /",
    "NG0651:517": "bdud rtsis rang 'byung thob par 'gyur //",
    "NG0651:518": "de nas rdo rje'i rdo rje bdud rtsi dam pa yin //",
    "NG0651:519": "gar ye shes kyis mngon par dbang bskur ba de",
    "NG0651:520": "nyid mngon par rtogs pa bstan pa'i le'u ste bdun",
    "NG0651:521": "pa'o // // de nas gtso'i yab yum gyis gtso",
    "NG0651:522": "bo la bskul ba'i don bstan //",
    "NG0651:523": "gtso bo la gus shing bstan pa'i lha mos yang bskul bas bshad par gsal /",
    "NG0651:524": "bcom ldan dag gis dgongs pas don rig sgrub thabs dam pa gsungs //",
    "NG0651:525": "zhi ba'i sku las yang dag don te khro bo'i sku rnams ston //",
    "NG0651:526": "de phyir bcom ldan rdo rje'i rdo rje bdud rtsi bde ba chen po //",
    "NG0651:527": "rdo rje pad+mar sbyor ba las rdo rje khro bo sna tshogs bskyed //",
    "NG0651:528": "'bar ba'i 'od zer 'phreng ba dang las drag po yin 'jigs byed 'jigs pa sel //",
    "NG0651:529": "zhal bzhi phyag brgyad thod skam dbu rgyan thod rlon",
    "NG0651:530": "thod 'phreng thod rlon khrag gis gang bas dag byed",
    "NG0651:531": "thod skam rgyal mtshan 'dzin //",
    "NG0651:532": "rgyu 'phreng chags 'dzin rig ma brgyad kyi 'khor lo brgyan //",
    "NG0651:533": "dur khrod chen po'i gnas na ma mo'i tshogs kyis bkang ste sgra chen grogs //",
    "NG0651:534": "rang 'byung sbod gtong drag po yid dwags tshogs bcas mang po ral pas dur khrod rnam par brgyan //",
    "NG0651:535": "tshangs pa'i lha dbang gtogs 'dod lha chen la sogs rnams /",
    "NG0651:536": "khrag 'thung chen po kun zos shin tu lhag ma med par byas //",
    "NG0651:537": "mthu chen la sogs rig ma brgyad kyis thog @#//",
    "NG0651:538": "mar las brgyad kyis bsgrubs //",
    "NG0651:539": "ser skya mdung can drag mo bdud 'dul brgyad kyang dran par rnam par bsgom //",
    "NG0651:540": "gsang sngags bzlas brjod ting 'dzin nges pa'i gar dang dbyangs kyis rnam par grol //",
    "NG0651:541": "'jigs byed mche ba bsnol bas gsang sngags don gyis brgyan //",
    "NG0651:542": "sha chen khrag dang bcas pas za byed dpal chen khrag 'thung bdag phyag 'tshal lo //",
    "NG0651:543": "bsgrub pa rnams la phan phyir gsang sngags bzlas brjod rab tu bshad //",
    "NG0651:544": "gnyis pa dang ni gsum pa bdun pa'i don ni bzhi bar 'dus //",
    "NG0651:545": "bdun pa gsum par 'dus te gnyis gnyis tshig gis rab tu sbyar //",
    "NG0651:546": "de dag kun la phat kyis khyab par rnam par brgyan //",
    "NG0651:547": "drug pa bzhir 'dus gnyis pa bdun re re nyid ming gis bstan //",
    "NG0651:548": "bcu gsum rnam par rdzogs pa sbyar ba'i mtha' swa ha'i gsang sngags 'byung *//",
    "NG0651:549": "dngos po rnam par snang mdzad bzhag ste rtsa ba'i",
    "NG0651:550": "snying po he ru ka / 'di ni gsang sngags",
    "NG0651:551": "rgyal po yin pas don cig ma ma ki /",
    "NG0651:552": "gsang sngags bzlas pa 'dis ni khams gsum skad cig",
    "NG0651:553": "gis dbang du 'gyur //",
    "NG0651:554": "za byed chen pos 'jig rten ma lus yud tsam mngon zad byas //",
    "NG0651:555": "'dod pa thams cad dpal chen khrag 'thung mnyam par 'byung *//",
    "NG0651:556": "'dis ni bcom ldan 'das bdud rtsi rdo rje chen",
    "NG0651:557": "po dpal he ru ka / bsgrub pa'i rgyu byang",
    "NG0651:558": "chub sems bstan pa'i he ru ka bsgrub pa'i le'u",
    "NG0651:559": "ste brgyad pa'o // // de nas khro bo chen",
    "NG0651:560": "po bdud rtsi 'khyil ba'i gzugs chen bshad par bya'o",
    "NG0651:561": "// rdo rje zhal gsum phyag drug nag po 'od",
    "NG0651:562": "zer rnam par 'phrog / gtum chen dmar ba'i spyan",
    "NG0651:563": "bzlog 'phreng ba rnam par 'khyil //",
    "NG0651:564": "brkyang bskum zhabs kyis tshogs bdag mnan te dgra sta phyag na bsnam //",
    "NG0651:565": "be con zhags pa dang ni rdo rje 'dzin pas g.yon gyi phyag ni sdigs mdzub can //",
    "NG0651:566": "log 'dren thams cad gnon pa'i sdigs mdzub dang ni ral gri bsnams //",
    "NG0651:567": "rim ma brgyad sgo skyong dkyil 'khor la sogs rgya chen brgyan //",
    "NG0651:568": "gsang ba'i pad+ma 'dab brgyad la lha mo brgyad kyang 'byung bar gsal //",
    "NG0651:569": "bdud rtsi bdud rtsi'i rang bzhin don ni bdud rtsi bdud rtsi'i phyag rgyas blang *//",
    "NG0651:570": "bdag med gzugs mchog chud mi za ba'i sgrub thabs 'di ni mchog 'dzin bde chen yin //",
    "NG0651:571": "zhal gsum phyag drug yan lag phyag cha thams cad 'dzin //",
    "NG0651:572": "sna tshogs gzugs dang mchog gzugs mnga' ba 'di ni gar gyis thabs chen ldan //",
    "NG0651:573": "rgod dang rtse la sogs pa 'byung ba yang dag gsang sngags rgyal po brjod pa med //",
    "NG0651:574": "rnam snang chen po tshogs 'di yang ni sbyin pa yongs su rgyas pa chen por 'gyur //",
    "NG0651:575": "dang por gnyis pa snang ba thams cad stong pa chen po'i dbyings kyis yang dag bsdus //",
    "NG0651:576": "stong pa'i stong pas ming gis mtha' yas 'das pa'i swa ha'i thabs kyang rnam par sbyangs //",
    "NG0651:577": "mchog @#//",
    "NG0651:578": "tu rnal 'byor bde mchog bstan pas bdud rtsi yang dag bstan //",
    "NG0651:579": "rnal 'byor bdud rtsi'i bdud rtsi bsgrub pas de phyir a mr-i ta ni kun da li //",
    "NG0651:580": "bsgrub pa de nyid yun med don med don chen thams cad dngos grub 'byung *//",
    "NG0651:581": "mi bya ba'i spyod pa dngos la ma brjod bsgoms na rdo rje bdud rtsi rnam par 'khyil /",
    "NG0651:582": "khams gsum thams cad spyod dang mi spyod de'i lag pa'i mthil du 'byung *//",
    "NG0651:583": "dus med rtag pa'i ting 'dzin gnas pa'i dbyings dang bdud rtsi 'khyil //",
    "NG0651:584": "bdud rtsi des ni mnyam par las rnams thams cad",
    "NG0651:585": "'grub pa'i mchog / 'dis na bcom ldan rdo rje'i",
    "NG0651:586": "rdo rje bdud rtsi bde chen yin //",
    "NG0651:587": "srid pa'i chos dang bu d+ha'i rigs thams cad kun kyang */",
    "NG0651:588": "dpal bdud rtsi chen po'i rgyud las /",
    "NG0651:589": "bde ba chen po bdud rtsi'i 'phreng ba'i ting 'dzin las /",
    "NG0651:590": "thams cad bdud rtsi 'khyil bar ma gyur pa gcig kyang med pas /",
    "NG0651:591": "bdud rtsi'i rgyud bar bstan pa'i le'u ste dgu pa'o",
    "NG0651:592": "// // de nas gzhan yang bdud rtsi rgyud mchog",
    "NG0651:593": "'di las 'byung ba ni //",
    "NG0651:594": "dpal ro langs chen po bsgrub pa bshad par bya /",
    "NG0651:595": "mar gyi bcu bzhi la ni gzhi mdo dang ni",
    "NG0651:596": "mtshan cig shing gcig / drung dang dur khrod dang",
    "NG0651:597": "ni nags gseb ri bo'i rtse mo dag / khyad",
    "NG0651:598": "par dam pa'i gnas mchog gsang ba 'di nyid du",
    "NG0651:599": "// gces pa'i sgrub thabs thams cad dang ni ro langs sgrub pa la sogs dang *//",
    "NG0651:600": "mtshan ni sna tshogs rdzogs par 'byung ba ni sgo",
    "NG0651:601": "re bdud rtsi mchog gi mchog / rtogs pa legs",
    "NG0651:602": "pa'i mtshan ldan rmad byung ba ni sh-i ba'i ro",
    "NG0651:603": "// sum cu rtsa gnyis mtshan ldan nyi shu rtsa",
    "NG0651:604": "lnga lon pa'i bud med mchog / 'byung ba'i tshe",
    "NG0651:605": "na su tra bcas te shi ba'i sha ni bsgrub",
    "NG0651:606": "// pa'i rgyud // nyin par sman dang sngags kyis bzlas te bkrus pa'i dri ma dang *//",
    "NG0651:607": "ga pur tsan dan la sogs btags pa 'di ni a byi las ni /",
    "NG0651:608": "me tog 'dab ma la sogs pa gtor ma sbyin par bya /",
    "NG0651:609": "tshil chen kha ru blugs shing nyungs kar bud med de'i lto ru gtog par bya /",
    "NG0651:610": "he ru ka'i bsgrub pa tshul bzhin dkyil 'khor dam pa bris /",
    "NG0651:611": "zla gam thod pa bri zhing ma tam gzhu ni",
    "NG0651:612": "thod pa'i dbang gi dbyibs thod pa khrag dang bcas",
    "NG0651:613": "pa brgyad kyis rigs ma brgyad 'grub /",
    "NG0651:614": "kun kyang thod khrag rlon pa dang ni rmu rgod rgyal mtshan 'dzin /",
    "NG0651:615": "khros pa'i zhal gsum 'jigs byed phyag drug gzugs dang 'jigs byed phyag na ral gri bsnams //",
    "NG0651:616": "sgo skyong bzhi dag dkyil 'khor tshul du rab tu bsnyems pas brgyan //",
    "NG0651:617": "glang chen sna dang glang sna dang ni gdongs bzangs gter gdong can //",
    "NG0651:618": "zhags pa lcags kyu la sogs 'dzin dang khros pa'-i gzugs dang 'jigs byed brgyan //",
    "NG0651:619": "me tog bdug pa la sogs zhal gcig phyag kyang gnyis /",
    "NG0651:620": "rig pa'i mchog rnams dkyil 'khor mchod phyir rnam par dag de /",
    "NG0651:621": "don rnams thams cad 'grub phyir gzugs @#//",
    "NG0651:622": "chen de las mchod pa'i lha byung */",
    "NG0651:623": "dung chen 'phreng bas brgyan dang thod 'phreng spyi tshugs rnam par brgyan //",
    "NG0651:624": "gnyis don bshad pa nyid kyis shi ba'i yid kyang dngos su sbyor //",
    "NG0651:625": "gsang sngags thams cad gzi ldan kun la 'phags kyis mtshon par bya //",
    "NG0651:626": "dkyil 'khor mar me la sogs dang ni kun la phat kyi rnam par bsang *//",
    "NG0651:627": "dpal chen khrag 'thung sngags kyis bsnyen pa sngags kyi",
    "NG0651:628": "mchog / khros pa 'degs par bya ba 'brug sgra",
    "NG0651:629": "lta bur ro langs smra bar 'gyur //",
    "NG0651:630": "'jigs bye don du khrag 'thung smu dang gsang sngags bzlas //",
    "NG0651:631": "ro de langs nas 'grub pa'i bka' bzhin nyan cing 'jug par 'gyur //",
    "NG0651:632": "dpa' bo chen po ci bgyi rdo rje ci bgyi stsol las rnams bgyis /",
    "NG0651:633": "a dz+wa na dang ro langs bsgrub pa dang mi dgos skye med spyod pa rnams /",
    "NG0651:634": "bsgrub pa ci 'dod thams cad byin gcig dngos grub las rnams bya'o //",
    "NG0651:635": "de nas bsgrub cing 'dod pa thams cad myur du grub par brgyan //",
    "NG0651:636": "de 'dra'i bsgrub pa thams cad ma ma ki'i dbyings su rdzogs //",
    "NG0651:637": "ro langs la sogs rdo rje bdud rtsi rnam par spangs //",
    "NG0651:638": "sku gsung thugs kyis bsgrub pa bde ba'i mchog / ri shin tu bstan /",
    "NG0651:639": "'dis na rdo rje bdud rtsi bde ba chen po'i rgyud las /",
    "NG0651:640": "dpal ro langs sgrub pa'i thabs bstan pa'i le'u ste",
    "NG0651:641": "bcu pa'o // // bcom ldan 'das rdo rje'i rdo",
    "NG0651:642": "rje bdud rtsi bde ba chen po'i gnas //",
    "NG0651:643": "rdo rje pad+ma nyam sbyor bas /",
    "NG0651:644": "bde ba'i mchog ni kun tu gnas /",
    "NG0651:645": "bshad kun lta spyod 'gyod dang rnal 'byor la /",
    "NG0651:646": "phyi yi dka' thub med sogs rnam par gsal //",
    "NG0651:647": "ting 'dzin mchog dang ldan na kun 'grub ma ma ki yi 'di skad zhus //",
    "NG0651:648": "bcom ldan 'das zab mo'i rdo rje byang chub sems kyis sems can kun gyis snying la khyab //",
    "NG0651:649": "rnam grangs de ltar bshad pa'i nye ba'i sgrub thabs kun kyang thob //",
    "NG0651:650": "de nas bcom ldan 'das rdo rje'i rdo rje bdud rtsi bde chen mdo //",
    "NG0651:651": "dga' ba'i yid gus pa'i gdangs dang mig mdzes pa'i brtul zhugs kyis //",
    "NG0651:652": "bdun du bshad pa de nyid las ni bdud rtsi dkar po'i gzugs chen 'byung *//",
    "NG0651:653": "rtag tu bdud rtsis brgyan cing rnam par za byed ma //",
    "NG0651:654": "gcig pus bdag nyid chen por 'gyur ba'i rdzas yin",
    "NG0651:655": "ma ma ki / dngos por sems 'di bsgrub pas",
    "NG0651:656": "ye shes bsgrub pa'i mchog / sku gsung thugs kyi",
    "NG0651:657": "dngos grub grub pa'i khrag chen yin //",
    "NG0651:658": "gzhon nu 'jigs pa'i dus su sbyar ba'i khrag chen sems dang bcas //",
    "NG0651:659": "gces pa'i dngos po thams cad 'grub pa'i khrag chen",
    "NG0651:660": "yin no ma ma ki / drag po shi ba'i",
    "NG0651:661": "sha ni rtag bza' sha chen dbang la shis //",
    "NG0651:662": "mdung gi gsang rma byung shi ba'i sha ni dum bu dum bu bcad de blang *//",
    "NG0651:663": "de ni rtag zos zab mo bstan dang tshe ring nad med thams cad 'grub //",
    "NG0651:664": "nges pa'i gar byed de ni sangs rgyas byang chub 'grub pa'i @#//",
    "NG0651:665": "mchog / rdo rje sems dpa' sems dpa'i tshe dang 'dod pa kun gyi 'bras bu thob par 'gyur //",
    "NG0651:666": "skyes mchog bdag nyid rdo rje bdud rtsi chu ni rtag bza' 'o //",
    "NG0651:667": "sha chen phye ma zhib mo dang ni khrag gis sbru'o //",
    "NG0651:668": "dgos pa tshad med 'grub dang re ba kun rdzogs de las 'grub par 'gyur //",
    "NG0651:669": "dus gsum rtag tu rnal 'byor pas rdo rje chu btung sman rnams bza' //",
    "NG0651:670": "nyin cig bzhin du bza' zhing bsgrub pa grub mchog",
    "NG0651:671": "ma ma ki / mi rgas mi 'chi nang rnams",
    "NG0651:672": "sbyong byed ma lus rnam pa kun gyi yon tan",
    "NG0651:673": "skye // sna tshogs nad rnams dang ni lus sems kun gyi sgrib pa sbyong *//",
    "NG0651:674": "skal ldan gang zhig 'dir mos lus kyang gzi ldan rgyal po drung du rgyal ngar smra //",
    "NG0651:675": "'dod pa thams cad de bzhin 'grub dang pha rol lus rnams dbang du 'gyur //",
    "NG0651:676": "thams cad mkhyen pa'i tshul ni sems can kun gyi rang bzhin rab tu sbyong *//",
    "NG0651:677": "'dod chags zhe sdang la sogs rnyed dang phrag dog rnam par spangs //",
    "NG0651:678": "de 'dra'i bsgrub pa grub mchog bdud rtsi bde ba mchog gi dpal //",
    "NG0651:679": "bdud rtsi bde ba chen po'i rgyud las /",
    "NG0651:680": "bdud rtsi rnam lnga'i yon tan dang */",
    "NG0651:681": "'bras bu rnam pa gsang ba'i yum bshad pa'i don las /",
    "NG0651:682": "le'u gsang ba bcu gcig pa'o //  // de nas rgyud kyi don bsdus te /",
    "NG0651:683": "yum gyi dbyings dang gsang ba'i mkha' las bsdus te gtad //",
    "NG0651:684": "de nas rdo rje'i rdo rje bdud rtsi rgyud mchog 'di las /",
    "NG0651:685": "don chen bstan pa'i rim par bshad pa /",
    "NG0651:686": "rdo rje theg chen yi ge med pa'i don ni lha mo mchog la rdzogs //",
    "NG0651:687": "shin tu chags pa'i sbyor ba de las gags chen bshad par 'byung bar 'gyur //",
    "NG0651:688": "nges pa'i don rnams bshad pa yangs pa'i pad+ma ma",
    "NG0651:689": "ma ki / gsang chen dam pa 'di ni bdag",
    "NG0651:690": "nyid chen po rtag tu gnas //",
    "NG0651:691": "byang chub sems dpa' ye shes gzugs mchog stong pa'i yi ge med //",
    "NG0651:692": "rdo rje gtsug na nor bu dang rig pa chen po de nyid yin //",
    "NG0651:693": "sbas pa'i gzugs chen lha rnams bstan te 'di ni bu la yang bshad mi bya //",
    "NG0651:694": "shin ru gsang sbas bla ma'i bka' dang lung bzhin bstan pa'i bka' //",
    "NG0651:695": "dam par nges pa'i lung 'di gsang bar byed de gsang mchog de las 'byung *//",
    "NG0651:696": "rdo rje bdud rtsi bde chen po sgrub pa'-i thabs mchog 'di ni rnyed pa shin tu dka' //",
    "NG0651:697": "skal ldan 'gro ba rnams la zhi dang ye shes rnyed de 'dus par 'gyur //",
    "NG0651:698": "rdo rje bdud rtsi'i rgyud 'di mngon par dbang sgyur bsgrub pa rnams //",
    "NG0651:699": "sangs rgyas byang chub sems dpa' la sogs de la mngon par 'dud //",
    "NG0651:700": "skal chen bla ma ni dus gsum phyag bya dad pas yon yang 'bul //",
    "NG0651:701": "phyogs bzhi'i sems can dang ni sgo 'byed 'od zer gtong *//",
    "NG0651:702": "'dis na bcom ldan 'das rdo rje'i rdo rje bdud rtsi bde ba chen po yin //",
    "NG0651:703": "de bzhin gshegs pa kun rdo rje sku gsung thugs bde ba chen po'i /",
    "NG0651:704": "rdo rje bdud rtsi rgyud 'di thams cad 'dus @#//",
    "NG0651:705": "pas go ba'i yul rnams bde //",
    "NG0651:706": "zab mo'i gzugs mchog de nyid dbyings su sbas pas brgyan bar gnas //",
    "NG0651:707": "de bzhin gshegs pa thams cad kyi sku dang */",
    "NG0651:708": "gsung dang */",
    "NG0651:709": "thugs rab tu gsang ba'i yang gsung ba /",
    "NG0651:710": "gsang mchog dam pa'-i rdo rje'-i bdud rtsi bde ba chen po'i rgyud las /",
    "NG0651:711": "rang bzhin gyi bdud rtsi bsdus nas snod dang gtad",
    "NG0651:712": "pa bstan pa'i le'u ste bcu gnyis pa'o // //",
    "NG0651:713": "rdzogs so // // rgyud 'di pu rangs kyi yul",
    "NG0651:714": "lnga ling gtsug lag khang du //",
    "NG0651:715": "rgya gar gyi mkhan po ni la gar pa dang */",
    "NG0651:716": "a nan ta shri gar+b+ha dang */",
    "NG0651:717": "su ha na dz+nya na dang */",
    "NG0651:718": "zhu chen gyi lo ts+tsha ba skad sgyur mkhan lang shes rab rin po ches bsgyur te /"
}