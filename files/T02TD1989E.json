{
    "T02TD1989E:185b-0": "@185b # // rgya gar skad du /",
    "T02TD1989E:185b-1": "badzra bhee ra wa s'adha n'a ma ;",
    "T02TD1989E:185b-2": "bod skad du /",
    "T02TD1989E:185b-3": "rdo rje 'jigs byed kyi sgrub thabs zhes bya ba /",
    "T02TD1989E:185b-4": "'jam pa'i rdo rje la phyag 'tshal lo //",
    "T02TD1989E:185b-5": "rab tu khros shing gdug pa 'dul //",
    "T02TD1989E:185b-6": "ma lus log pa'i bdud 'dul ba //",
    "T02TD1989E:185b-7": "zhal dang phyag drug mtshon cha 'dzin //",
    "T02TD1989E:185b-8": "ma he zhal la phyag 'tshal te /",
    "T02TD1989E:185b-9": "de yi sgrub pa'i rim pa zhig / bdag gis dran nas brtsam par bya //",
    "T02TD1989E:185b-10": "dang por yid dang mthun pa'i gnas su bdag nyid khrus byas te stan bde ba la 'dug nas /",
    "T02TD1989E:185b-11": "aom badzra bh'ee ra badzva la dzva la h'um /",
    "T02TD1989E:185b-12": "zhes pas lus bsrungs nas /",
    "T02TD1989E:185b-13": "bla ma dkon mchog la mchod pa rnams kyis yang dag par mchod nas sdig pa bshags pa la sogs pa bya'o //",
    "T02TD1989E:185b-14": "aom aa bha b'a sva bha wa bi shuddha badzra tsa kra aa aa aam aa /",
    "T02TD1989E:185b-15": "zhes bya bas stong ba nyid bsgom mo //",
    "T02TD1989E:185b-16": "de nas bdag nyid yi ge aar gnas pa las de'i 'od ser gyis tshangs pa dang brgya byin gyi steng du aa zhu ba las autpala 'khor los mtshan pa de zhub las bcom ldan 'das 'jam pa'i rdo rje zhes bya ba sku mdog mthing nag g-yas na rdo rje g-yon na autpala 'dzin pa /",
    "T02TD1989E:185b-17": "gzhon nu'i cha lugs la rgyan gyis brgyan pa bsam mo //",
    "T02TD1989E:185b-18": "de'i thugs ka nas nyi ma la h'um gnas pa can du bsams te /",
    "T02TD1989E:185b-19": "h'um zhes bya ba'i sgra rgyun mi 'chad par byung bas phyogs bcu'i sangs rgyas thams cad mchod //",
    "T02TD1989E:185b-20": "tshur h'um la thim pas /",
    "T02TD1989E:185b-21": "zhe sdang gi skur gyur pa ni /",
    "T02TD1989E:185b-22": "zhal drug phyag rnam pa drug dang ldan pa /",
    "T02TD1989E:185b-23": "stobs che ba /",
    "T02TD1989E:185b-24": "ma he'i zhal can /",
    "T02TD1989E:185b-25": "sku mdog mthing nag / mi mgo brgya'i do shal can /",
    "T02TD1989E:185b-26": "zhabs brkyang bskum du bzhugs pa /",
    "T02TD1989E:185b-27": "phyag drug g-yas g-yon gyi dang po keng rus kyi dbyug pa dang rdo rje bsnams pa /",
    "T02TD1989E:185b-28": "g-yas g-yon gyi bar pa na mda' gzhu dang ral gri /",
    "T02TD1989E:185b-29": "tha ma na sna tshogs rdo rje dang mdung bsnams pa'o //",
    "T02TD1989E:185b-30": "de las tshad med pa bzhi'i khro bo 'phro ba can no //",
    "T02TD1989E:185b-31": "zhabs bzhi brkyang bskum du bzhugs pa bsgom /",
    "T02TD1989E:185b-32": "de'i thugs kar nyi ma'i steng du h'um bsams la /",
    "T02TD1989E:186a-0": "spyan drang ba la sogs pa rdzogs pa dang gsang sngags bzlas pa @186a * //",
    "T02TD1989E:186a-1": "ni ;",
    "T02TD1989E:186a-2": "aom hr'i: shtri: wi kri t'a na na h'um h'um /",
    "T02TD1989E:186a-3": "zhes pa 'am /",
    "T02TD1989E:186a-4": "aom du: kha tshe da h'um h'um /",
    "T02TD1989E:186a-5": "zhes pa bzlas par bya'o //",
    "T02TD1989E:186a-6": "de nas mtshan gyi sgo nas bstod do //",
    "T02TD1989E:186a-7": "gtor ma btang nas gshegs su gsol te ldang bar bya'o //",
    "T02TD1989E:186a-8": "bdag gis dge ba 'di byas pas //",
    "T02TD1989E:186a-9": "bla med byang chub thob par shog / rdo rje 'jigs byed kyi sgrub thabs slob dpon aa sho ka shr'is mdzad pa rdzogs so /",
    "T02TD1989E:186a-11": "// / pandi ta dharm'a shr'i mi tra dang /",
    "T02TD1989E:186a-12": "lo ts'a ba chos kyi bzang pos bsgyur ba'o//"
}