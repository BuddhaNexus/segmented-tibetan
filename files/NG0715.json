{
    "NG0715:1": "mi rtog gsal ba mtha' yas pa //",
    "NG0715:2": "ma bkag rang dag phyogs gzhan med //",
    "NG0715:3": "cir sna cir grags cir bsam kyang *//",
    "NG0715:4": "rang byung ye shes rdo rjer shar //",
    "NG0715:5": "de don gsal bar ma zhen par //",
    "NG0715:6": "brjod med blo la rgyun du bsgom //",
    "NG0715:7": "de don kun gyi rtogs par dka' //",
    "NG0715:8": "don de rtogs nas bsgoms nas ni //",
    "NG0715:9": "nga 'am bde gshegs kun dang mnyam //",
    "NG0715:10": "yon tan sna tshogs de la 'char //",
    "NG0715:11": "khyung dang seng ge'i phrug gu bzhin //",
    "NG0715:12": "lus po rgyal ba'i skur gyur te //",
    "NG0715:13": "dpag bsam shing dang rin chen bzhin //",
    "NG0715:14": "'gro drug cis 'dul dam chos ston //",
    "NG0715:15": "zhes gsungs so //",
    "NG0715:16": "las rgya mtsho'i rgyud las /",
    "NG0715:17": "'khor ba dang bral nas bde ba thob pa'i le'u",
    "NG0715:18": "ste nyer bzhi pa'o // // de nas mgon po",
    "NG0715:19": "nag pos yang gsol pa //",
    "NG0715:20": "kye ma gsang bdag rdo rje bsnams //",
    "NG0715:21": "zhal nas gsungs pa'i bstan pa de //",
    "NG0715:22": "gang zag ji lta bu la bstan //",
    "NG0715:23": "de don bdag la bstan par zhu //",
    "NG0715:24": "gsang ba'i bdag pos bka' stsal pa //",
    "NG0715:25": "ma ha ka la khyod nyon cig / kun tu bzang po kun bdag nyid //",
    "NG0715:26": "sangs rgyas kun gyi spyi gzugs can //",
    "NG0715:27": "rdo rje 'chang chen ngo bo las //",
    "NG0715:28": "'dul ba'i don phyir sems dpa'i tshul //",
    "NG0715:29": "phyag na rdo rje mthu stobs bdag / nga yis bshad pa'i bstan pa 'di //",
    "NG0715:30": "ma ha ka la khyod la gtad //",
    "NG0715:31": "nga yis bstan pa zab mo 'di //",
    "NG0715:32": "sa chu me rlung nam mkha' dang *//",
    "NG0715:33": "rgya mtsho rin chen nyi ma bzhin //",
    "NG0715:34": "nyes bral legs pa'i ngo bor gnas //",
    "NG0715:35": "bde gshegs kun gyi rgyud 'chog yin //",
    "NG0715:36": "bde gshegs rgyal ba gang la yang *//",
    "NG0715:37": "'di las bstan pa lhag pa med //",
    "NG0715:38": "nga yis bstan pa'i nying khu 'di //",
    "NG0715:39": "ma ha ka la khyod nyon la //",
    "NG0715:40": "blo yis the tshom med par spyod //",
    "NG0715:41": "log lta ser sna med pa dang *//",
    "NG0715:42": "sdig bstod dge la smad pa dang *//",
    "NG0715:43": "spu zhag dad pa chung ba dang *//",
    "NG0715:44": "g.yeng ba grags 'dod rang phyogs can //",
    "NG0715:45": "tshe 'di'i ched byed tsam la brdar //",
    "NG0715:46": "theg dman dam med gzhung la gol //",
    "NG0715:47": "de la bstan par ma byed cig / de lam las su log pa dang *//",
    "NG0715:48": "rang ched mi byed dkon mchog ched //",
    "NG0715:49": "'di don mi byed byang chub don //",
    "NG0715:50": "skyon med yon tan bstan pa la //",
    "NG0715:51": "ka la khyod kyis ci dga' bar //",
    "NG0715:52": "gdam ngag nan tan gyis te ston //",
    "NG0715:53": "nga yis de skad bshad pa rnams //",
    "NG0715:54": "ka la khyod kyis tshul bzhin sgrubs //",
    "NG0715:55": "ci 'dod 'bras bu 'byung ba ru //",
    "NG0715:56": "ngas bshad pa la the tshom med //",
    "NG0715:57": "ces gsungs so //",
    "NG0715:58": "de nas mgon po nag pos dpal gsang ba'i bdag po la bstod pa 'dis bstod do //",
    "NG0715:59": "lcang lo can gyi pho brang nas //",
    "NG0715:60": "gsang ba'i bdag po rdo rje bsnams //",
    "NG0715:61": "sangs rgyas kun gyi sprul pa po //",
    "NG0715:62": "dbang bskur mchog la phyag 'tshal bstod //",
    "NG0715:63": "gdug cing gtum la brjid bag ldan //",
    "NG0715:64": "sna tshogs las rnams mdzad pa'o //",
    "NG0715:65": "thogs med yid bzhin nor bu'i sku //",
    "NG0715:66": "rdo rje bsnams la phyag 'tshal @#//",
    "NG0715:67": "bstod //",
    "NG0715:68": "ji ltar bsam pa'i dngos po kun //",
    "NG0715:69": "khyod las byung bas mi zad gter //",
    "NG0715:70": "sna tshogs yid bzhin 'phrul po che //",
    "NG0715:71": "gsang ba'i bdag po phyag 'tshal bstod //",
    "NG0715:72": "nad dang rims kyi gshed po mdzad //",
    "NG0715:73": "dgra dang bgegs kyi gnyen po mdzad //",
    "NG0715:74": "nor dang rdzas kyi bdag po mdzad //",
    "NG0715:75": "'jigs pa skyob mdzad khyod la bstod //",
    "NG0715:76": "dpa' bo khyod kyi yon tan tshad med las //",
    "NG0715:77": "shin tu phra ba'i tshul can bdag bstod na //",
    "NG0715:78": "bdag gi mngon sum dmigs nas khyod bstod pas //",
    "NG0715:79": "bar chad dgra bgegs bcom nas bde thob shog / ces bstod nas mi snang bar gyur to //",
    "NG0715:80": "phyag na rdo rje las rgya mtsho'i rgyud las /",
    "NG0715:81": "rgyud gtad pa'i le'u ste nyer lnga pa ste tha",
    "NG0715:82": "ma'o // // gsang ba'i bdag po rdo rje gtum"
}