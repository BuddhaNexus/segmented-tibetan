{
    "T04D3844:282b-0": "@282b # // rgya gar skad du /",
    "T04D3844:282b-1": "hasta b'a sa n'a ma pra kar na /",
    "T04D3844:282b-2": "bod skad du /",
    "T04D3844:282b-3": "cha shas kyi yan lag ces bya ba'i rab tu byed pa //",
    "T04D3844:282b-4": "bcom ldan 'das ngag gi dbang po la phyag 'tshal lo //",
    "T04D3844:282b-5": "thag pa la ni sbrul snyam 'dzin //",
    "T04D3844:282b-6": "thag par mthong na don med do //",
    "T04D3844:282b-7": "de yi cha mthong de la ni //",
    "T04D3844:282b-8": "sbrul bzhin shes pa 'khrung pa yin //",
    "T04D3844:282b-9": "brtag pa'i dngos po thams cad la //",
    "T04D3844:282b-10": "rang gi ngo bo brtags pa na //",
    "T04D3844:282b-11": "gzhan gyi kun rdzob shes pa yis //",
    "T04D3844:282b-12": "spyod yul ji snyed brtags pa yin //",
    "T04D3844:282b-13": "cha med brtag par bya min phyir //",
    "T04D3844:282b-14": "tha ma yang ni med par mtshungs //",
    "T04D3844:282b-15": "de phyir mkhas pas 'khrul pa tsam //",
    "T04D3844:282b-16": "yang dag don du min par brtag /'khrul na de yang ma dag phyir //",
    "T04D3844:282b-17": "ji ltar snang ba de ltar med //",
    "T04D3844:282b-18": "don yod ma yin snang ba ni //",
    "T04D3844:282b-19": "ji ltar de yi bdag nyid 'gyur //",
    "T04D3844:282b-20": "gang zhig zhib mo'i blo yis ni //",
    "T04D3844:282b-21": "thams cad brtags pa kho nar shes //",
    "T04D3844:282b-22": "blo ldan des ni chags la sogs //",
    "T04D3844:282b-23": "bde bar sbrul gyis skrag bzhin spangs //",
    "T04D3844:282b-24": "'jig rten pa yi don rtogs pas //",
    "T04D3844:282b-25": "'jig rten bzhin du bsgrub par bya //",
    "T04D3844:282b-26": "kun nas nyon mongs spang 'dod pas //",
    "T04D3844:282b-27": "dam pa'i don gyis btsal bar bya //",
    "T04D3844:282b-28": "de ltar rang bzhin yongs shes pa'i //",
    "T04D3844:282b-29": "rnal 'byor pas ni gzugs sogs la //",
    "T04D3844:282b-30": "nye bar spyod pas thub pa yi //",
    "T04D3844:282b-31": "brtul zhugs kyi 'bras myur du 'grub //",
    "T04D3844:282b-32": "cha shas kyi yan lag ces bya ba'i rab tu",
    "T04D3844:282b-33": "byed pa slob dpon 'phags pa lhas mdzad pa rdzogs",
    "T04D3844:282b-34": "so / //",
    "T04D3844:282b-35": "/ rgya gar gyi mkhan po shraddha kar wa rma dang /"
}