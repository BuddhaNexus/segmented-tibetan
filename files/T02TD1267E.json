{
    "T02TD1267E:25b-0": "@25b # // rgya gar skad du /",
    "T02TD1267E:25b-1": "pra ti ka ra hri da sha ta ka n'a ma /",
    "T02TD1267E:25b-2": "bod skad du /",
    "T02TD1267E:25b-3": "go bar byed pa'i snying po brgya pa'i ming /",
    "T02TD1267E:25b-4": "he ru ka la phyag 'tshal lo //",
    "T02TD1267E:25b-5": "ci'i phyir phyag btsal zhe na /",
    "T02TD1267E:25b-6": "chos thams cad kyi rang bzhin ni /",
    "T02TD1267E:25b-7": "dga' ba bzhis rgyas pa'o //",
    "T02TD1267E:25b-8": "de yang rdo rje'i rnal 'byor mas bskor pa'o //",
    "T02TD1267E:25b-9": "sprul pa'i 'khor lo bzhi'i dpal dang ldan pa /",
    "T02TD1267E:25b-10": "de'i phyir phyag btsal ba'o //",
    "T02TD1267E:25b-11": "slob dpon la yang phyag btsal ba'o //",
    "T02TD1267E:25b-12": "ci'i phyir phyag btsal zhe na /",
    "T02TD1267E:25b-13": "rgyu dang 'bras bu gnyis su mi rtog pa'i ye shes kyis don thugs su chud pa dang /",
    "T02TD1267E:25b-14": "bde ba chen pos shin tu'ang mdzes pa /",
    "T02TD1267E:25b-15": "de yang slob dpon nyid kyis slob ma la go bar byed pas na /",
    "T02TD1267E:25b-16": "go bar byed pa'i snying po'i //",
    "T02TD1267E:25b-17": "de'i phyir slob dpon de la phyag btsal lo //",
    "T02TD1267E:25b-18": "de nas don gyi snying po bshad par bya ste /",
    "T02TD1267E:25b-19": "kye'i rdo rje zhes bya ba ni /",
    "T02TD1267E:25b-20": "rang gi sems nyid kye'i rdo rje'o //",
    "T02TD1267E:25b-21": "ci'i phyir rang gi sems nyid yin zhe na /",
    "T02TD1267E:25b-22": "rnam par rtog pa thams cad dang bral ba dang /",
    "T02TD1267E:25b-23": "ma skyes pa dang ma 'gags pa'i phyir ro //",
    "T02TD1267E:25b-24": "he ru ka'i ngo bo de la bri ba dang gang ba med pa'i phyir ro //",
    "T02TD1267E:25b-25": "de'ang don du na rang gi snying gar byang chub sems zla ba lta bu bsam mo //",
    "T02TD1267E:25b-26": "de las 'gro ba'i don du sprul pa sna tshogs spro ba dang /",
    "T02TD1267E:25b-27": "bsdu ba dang ldan pa'i thig le yin te /",
    "T02TD1267E:25b-28": "spro ba dang bsdu ba tsam yang mi dgos te /",
    "T02TD1267E:25b-29": "thig le nyid du rtag tu bsgom par bya'o //",
    "T02TD1267E:25b-30": "dkyil 'khor zhes kyang bya ste /",
    "T02TD1267E:25b-31": "de la spro ba'i phyir ro //",
    "T02TD1267E:25b-32": "de ni ye shes rnam pa lnga'i rang bzhin yang de nyid yin no //",
    "T02TD1267E:25b-33": "de nyid me mar rlung gis ma bskyod pa bzhin du bsgom mo //",
    "T02TD1267E:25b-34": "de gcig dang du ma bral zhing mi g-yo ba'o //",
    "T02TD1267E:25b-35": "dkyil 'khor gyi lha zhes de la bya'o //",
    "T02TD1267E:26a-0": "mun pa thams cad sel bar byed pa'i dga' ba bzhi'i ngo bo yang de yin @26a * //",
    "T02TD1267E:26a-1": "no //",
    "T02TD1267E:26a-2": "de rtag tu bsgom pa'i rnal 'byor pas ni nyon mongs pa thams cad spong bar byed do //",
    "T02TD1267E:26a-3": "gzugs la sogs pa thams cad rang bzhin med par shes par bya ba yin gyi spang bar bya ba ma yin no //",
    "T02TD1267E:26a-4": "chos thams cad kyi snying po zhes bya ba gang zhe na /",
    "T02TD1267E:26a-5": "thams cad kyi snying po nyid de la bya'o //",
    "T02TD1267E:26a-6": "stong pa nyid dang rang gi sems nyid tha mi dad par bsgom pa ni /",
    "T02TD1267E:26a-7": "rang bzhin dga' ba'i don shes pa'o //",
    "T02TD1267E:26a-8": "stong pa nyid dang rang gi sems gnyis kyi rtog pa med par rtogs na /",
    "T02TD1267E:26a-9": "de nyid 'bras bu yin no //",
    "T02TD1267E:26a-10": "de yang phung po lnga de bzhin gshegs pa lnga'i rang bzhin yin pa'i phyir ro //",
    "T02TD1267E:26a-11": "de yang bsgoms nas mngon du gyur pa ni 'bras bu yin no //",
    "T02TD1267E:26a-12": "mkha' 'gro ma zhes bya ba yang rang gi rtsa nyid mkha' 'gro ma'i rang bzhin yin pa'i phyir ro //",
    "T02TD1267E:26a-13": "de yang bsgom pa ni rgyu yin la mkha' 'gro mar shes pa ni 'bras bu yin no //",
    "T02TD1267E:26a-14": "brjod par mi nus pa'i sems kyis chos thams cad la khyab po //",
    "T02TD1267E:26a-15": "de yang phyag rgya zhes bya ba yang snang srid kyi gzugs thams cad do //",
    "T02TD1267E:26a-16": "phyag mtshan zhes bya ba yang kha dog thams cad la bya'o //",
    "T02TD1267E:26a-17": "de ltar bsgom pa'i rnal 'byor pa la yid bde ba skyes pa ni /",
    "T02TD1267E:26a-18": "rdo rje padma bsgom pa'i rnal 'byor pa zhes bya'o //",
    "T02TD1267E:26a-19": "phung po la sogs pa'i chos thams cad ro gcig tu bsgom mo //",
    "T02TD1267E:26a-20": "lus las sems logs na med na /",
    "T02TD1267E:26a-21": "sems las kyang lus logs na med par bsgom mo //",
    "T02TD1267E:26a-22": "de ltar bsgom na byang chub kyi sems thig le de la nyi ma dang zla ba de ngal so ba yin no //",
    "T02TD1267E:26a-23": "thig le de nyid sems yin la /",
    "T02TD1267E:26a-24": "sems de la chos thams cad snang ngo //",
    "T02TD1267E:26a-25": "sems nyid me long yin par bshad do //",
    "T02TD1267E:26a-26": "me long la tshon dmar pos bsgos pa la bzhin mi snang ba bzhin du /",
    "T02TD1267E:26a-27": "rang gi rnam par rtog pas bsgribs pa ma bsal bar ye shes mi skye'o //",
    "T02TD1267E:26a-28": "de'i phyir ji ltar bsgoms pa ltar 'gyur te /",
    "T02TD1267E:26a-29": "rang gi sems brtan par byas phan chad phyi nang gi chos thams cad thig le de'i 'od zer gyis /",
    "T02TD1267E:26a-30": "thig le la bsdus nas bsgoms na de kho na ltar brtan par bya'o //",
    "T02TD1267E:26a-31": "de yang yun ring du bsgom mo //",
    "T02TD1267E:26a-32": "de yang ci'i phyir bsgom zhe na /",
    "T02TD1267E:26a-33": "bdag dang gzhan du rtog pa bsal ba dang /",
    "T02TD1267E:26b-0": "sems las ma gtogs pa'i chos med @26b par bya ba'i phyir ro //",
    "T02TD1267E:26b-1": "de lta bu'i bsgom pa la rtag tu dga' bar bya'o //",
    "T02TD1267E:26b-2": "des ni 'dod pa lnga la yang rtag tu longs spyad par bya'o //",
    "T02TD1267E:26b-3": "ji ltar spyad kyang nyes par mi 'gyur te /",
    "T02TD1267E:26b-4": "dngos grub thob pa'i rgyur 'gyur ro //",
    "T02TD1267E:26b-5": "'ching bar mi 'gyur ro //",
    "T02TD1267E:26b-6": "de ltar zla ba drug bsgoms na rtags 'byung ste /",
    "T02TD1267E:26b-7": "dang por drod skye'o //",
    "T02TD1267E:26b-8": "gnyis pa la sprul pa ston pa dang /",
    "T02TD1267E:26b-9": "gsum pa gang du bsams par phyin pa'o //",
    "T02TD1267E:26b-10": "bzhi pa dpral ba'i dbyes su mdzod spu g-yas su 'khyil ba dang /",
    "T02TD1267E:26b-11": "lnga par mngon par shes pa lnga skye'o //",
    "T02TD1267E:26b-12": "drug par snying ga'i thig le las /",
    "T02TD1267E:26b-13": "khams gsum gyi sems can mthong ba'i thig le las /",
    "T02TD1267E:26b-14": "khams gsum gyi sems can thams cad spro ba dang /",
    "T02TD1267E:26b-15": "bsdu ba yang nus so //",
    "T02TD1267E:26b-16": "de ltar spro bsdus 'gro don byas pas rdo rje sems dpar 'gyur /",
    "T02TD1267E:26b-17": "gal te zla ba drug ma nus na yang zla ba phyed de /",
    "T02TD1267E:26b-18": "des rtags phra mo 'ong bar bshad do //",
    "T02TD1267E:26b-19": "de ltar bsgoms na sangs rgyas su 'gyur ro //",
    "T02TD1267E:26b-20": "mtshan ma'i rnam par rtog pa spangs la rtag tu bsgom par bya'o //",
    "T02TD1267E:26b-21": "chos thams cad sgyu ma lta bur bsgom par bya'o //",
    "T02TD1267E:26b-22": "chos thams cad stong pa nyid du bsgoms na 'gro ba'i don ji ltar bya zhe na /",
    "T02TD1267E:26b-23": "dper na mun pa la rjes kyi dngos po mi mthong /",
    "T02TD1267E:26b-24": "snang ba bteg na rdzas mthong ba bzhin du rang gi rnam par rtog pas bsgribs pas /",
    "T02TD1267E:26b-25": "yang dag pa'i don mi mthong bar 'gyur ro //",
    "T02TD1267E:26b-26": "gong gi don de bsgoms pas thams cad mkhyen pa'i ye shes kyi snang ba skye bar 'gyur ro //",
    "T02TD1267E:26b-27": "da ni lus dang ngag gi mtshan nyid bshad par bya ste /",
    "T02TD1267E:26b-28": "de yang sems kyi mtshan nyid mi bshad par ma yin te /",
    "T02TD1267E:26b-29": "kun 'joms ma zhes bya ba ni /",
    "T02TD1267E:26b-30": "thabs dang shes rab gnyis su med pa'i rnam par mi rtog pa'i ye shes skye ba'i rang bzhin no //",
    "T02TD1267E:26b-31": "de la dbu ma zhes bya'o //",
    "T02TD1267E:26b-32": "ci'i phyir dbu ma zhes bya zhe na /",
    "T02TD1267E:26b-33": "thog ma dang tha ma med pa'i phyir ro //",
    "T02TD1267E:26b-34": "yod pa dang med pa spangs pa'i phyir te /",
    "T02TD1267E:26b-35": "de gnyis kyi bar na gnas pa'i phyir ro //",
    "T02TD1267E:26b-36": "yod pa zhes bya ba ni ro can ma zhes bya /",
    "T02TD1267E:26b-37": "med pa zhes bya ba ni 'phyang ma zhes bya /",
    "T02TD1267E:26b-38": "de gnyis ji lta bu zhe na /",
    "T02TD1267E:26b-39": "longs spyod rdzogs pa'i 'khor lo la mthong bar bya'o //",
    "T02TD1267E:26b-40": "kun 'joms ma gang du shes par bya zhe na /",
    "T02TD1267E:27a-0": "@27a * // gnyis po gcig tu gyur pa'i dus su shes par bya'o //",
    "T02TD1267E:27a-1": "aol gong dang mid pa gnyis kyi nang du yi ge bam re re bsams la /",
    "T02TD1267E:27a-2": "gnyis las chu'i dkyil 'khor gnyis su bsams la /",
    "T02TD1267E:27a-3": "de'i steng du bam re re bsam /",
    "T02TD1267E:27a-4": "de las padmar gyur par bsams la /",
    "T02TD1267E:27a-5": "g-yon phyogs kyi padma'i ze 'bru la aam /",
    "T02TD1267E:27a-6": "g-yas phyogs kyi padma'i ze 'bru la kam bsam /",
    "T02TD1267E:27a-7": "de ltar yun ci ring du bsgoms la /",
    "T02TD1267E:27a-8": "de nas yi ge gnyis la nyi zla gnyis su gyur par bsam /",
    "T02TD1267E:27a-9": "nyi zla'i steng du aam dang kam bsam /",
    "T02TD1267E:27a-10": "de la yun du bsgom /",
    "T02TD1267E:27a-11": "de yang so bsdams la dbugs nang du rngubs pa las nyi zla gnyis su med par gyur te mi rtog pa skye'o //",
    "T02TD1267E:27a-12": "so bsdams la dbugs nang du rngubs pa de mi lcogs na longs spyod kyi rtsa gnyis mnan par bya'o //",
    "T02TD1267E:27a-13": "des kyang ye shes skye bar 'gyur ro //",
    "T02TD1267E:27a-14": "de ltar bsgoms pas dang po bde ba skye bar 'gyur ro //",
    "T02TD1267E:27a-15": "des mi rtog pa'i ye shes skye nges so //",
    "T02TD1267E:27a-16": "mi rtog pa de yang ji lta bu zhe na /",
    "T02TD1267E:27a-17": "mtshan ma dang mtshan ma'i gzhi gnyis dang bral ba'i phyir ro //",
    "T02TD1267E:27a-18": "de la gnas pa'i rnal 'byor pas chos thams cad sgyu ma'i dpe brgyad lta bur mthong ngo //",
    "T02TD1267E:27a-19": "de ltar zla ba drug tu bsgoms pas gsung gi dngos grub thob par 'gyur ro //",
    "T02TD1267E:27a-20": "de yang ji lta bu zhe na /",
    "T02TD1267E:27a-21": "ji skad smras pa bden par 'gyur ro //",
    "T02TD1267E:27a-22": "de ltar bsgoms pa de snang ba mtha' yas kyis byin gyis rlob par 'gyur ro //",
    "T02TD1267E:27a-23": "ngag gi de kho na nyid rdzogs so /",
    "T02TD1267E:27a-25": "// / da ni lus kyi de kho na nyid bshad par bya'o //",
    "T02TD1267E:27a-26": "dpral bar yam las rlung gi dkyil 'khor cig bsam /",
    "T02TD1267E:27a-27": "de'i steng du aom bsam mo //",
    "T02TD1267E:27a-28": "aom las zla ba'i dkyil 'khor du gyur par bsam mo //",
    "T02TD1267E:27a-29": "de gnyis kyi bar du aom bsam /",
    "T02TD1267E:27a-30": "de ltar yun ring du bsgom mo //",
    "T02TD1267E:27a-31": "de ltar dpral ba'i ting nge 'dzin bskyed par byas la /",
    "T02TD1267E:27a-32": "rdzogs pa'i rim pa byas te /",
    "T02TD1267E:27a-33": "so bsdams la dbugs drang ba dang /",
    "T02TD1267E:27a-34": "rtsa gnyis mnan pa dang /",
    "T02TD1267E:27a-35": "dbugs nang du drang ba gang yang rung ba gnyis bya'o //",
    "T02TD1267E:27a-36": "dag gi de kho na nyid ston pa'i skabs dang po bde ba skye ba nas /",
    "T02TD1267E:27a-37": "sgyu ma lta bu mthong ba la sogs pa'i bar du gang du bshad pa dang mthun no //",
    "T02TD1267E:27b-0": "de la gnas pa'i rnal 'byor pa la rnam par snang mdzad kyis byin gyis rlob par 'gyur @27b ro //",
    "T02TD1267E:27b-1": "lus kyi dngos grub bstan pa'o //",
    "T02TD1267E:27b-2": "lus kyi dngos grub ni lus sna tshogs su sprul nus pa'o //",
    "T02TD1267E:27b-3": "lus kyi de kho na nyid rdzogs so /",
    "T02TD1267E:27b-5": "// / de yan chad ni las dang po pa'o //",
    "T02TD1267E:27b-6": "da ni rlung gi de kho na nyid bshad par bya ste /",
    "T02TD1267E:27b-7": "rdzi ma rdebs pa bco brgyad pa phrag sum cu la chu tshod gcig ces bya'o //",
    "T02TD1267E:27b-8": "chu tshod gcig sna bug g-yas nas byung ste nyi ma'i rang bzhin no //",
    "T02TD1267E:27b-9": "chu tshod gcig sna bug g-yon nas byung ste zla ba'i rang bzhin no //",
    "T02TD1267E:27b-10": "g-yas g-yon gyi dbugs re re zhing yang bzhi bzhir shes par bya'o //",
    "T02TD1267E:27b-11": "de la bzhi ni thur du 'byung ba chu'i rang bzhin no //",
    "T02TD1267E:27b-12": "gyen du 'byung ba bzhi ni me'i rang bzhin no //",
    "T02TD1267E:27b-13": "logs nas 'byung ba bzhi ni rlung gi rang bzhin no //",
    "T02TD1267E:27b-14": "thad kar 'byung ba bzhi ni sa'i rang bzhin no //",
    "T02TD1267E:27b-15": "de bzhi spyan la sogs pa'i rang bzhin no //",
    "T02TD1267E:27b-16": "sna bug gnyis kyi bar ni nam mkha' 'o //",
    "T02TD1267E:27b-17": "de nyid he ru ka'i rang bzhin no //",
    "T02TD1267E:27b-18": "lha mo bzhi he ru ka la 'dus par 'gyur ro //",
    "T02TD1267E:27b-19": "'dus pa'i dus su mi rtog pa'i ye shes skye bar 'gyur ro //",
    "T02TD1267E:27b-20": "rgyu gang gis mi rtog pa'i ye shes skye bar 'gyur zhe na /",
    "T02TD1267E:27b-21": "lha mo bzhi po he ru ka la 'dus pa'i dus su /",
    "T02TD1267E:27b-22": "rtsa thams cad byang chub kyi sems kyis gang bar 'gyur ro //",
    "T02TD1267E:27b-23": "he ru ka la lha mo bzhi ji ltar 'du bar 'gyur zhe na /",
    "T02TD1267E:27b-24": "g-yas pa'i rlung chu tshod gcig tu 'byung ba dang /",
    "T02TD1267E:27b-25": "'jug pa'i rjes la g-yon nas 'byung ste de 'jug tu mi gzhug par g-yas su drang /",
    "T02TD1267E:27b-26": "de g-yas su mi 'dug par g-yon du 'jug pa'i dbang gis bar ma'i he ru ka dang 'phrad /",
    "T02TD1267E:27b-27": "g-yon pa'ang de bzhin du shes par bya'o //",
    "T02TD1267E:27b-28": "de'i phyir na he ru ka la lha mo bzhi 'dus pa zhes bya'o //",
    "T02TD1267E:27b-29": "de'i man ngag bla ma'i zhal las shes par bya'o /",
    "T02TD1267E:27b-31": "// / de ltar he ru ka la lha mo bzhi 'dus pa'i dus na /",
    "T02TD1267E:27b-32": "dngos grub thams cad bde ba chen po'i rang bzhin du shes par bya'o //",
    "T02TD1267E:27b-33": "chu tshod nas lha mo bzhi he ru ka la 'dus pa'i bar du rlung gi de kho na nyid ces bya'o //",
    "T02TD1267E:27b-34": "des 'dod chags chen po'i me sbar bas 'khor lo bzhi po 'od du zhu nas mi rtog pa'i ye shes skye'o //",
    "T02TD1267E:27b-35": "phyi nang gi dngos po thams cad rang gi sems yin la /",
    "T02TD1267E:27b-36": "sems nyid du shes pa ni dngos po bsregs pa zhes bya'o //",
    "T02TD1267E:28a-0": "de'i rang bzhin shes pa ni @28a * //",
    "T02TD1267E:28a-1": "tsandal'i zhes bya'o //",
    "T02TD1267E:28a-2": "phung po la sogs pa thams cad bsregs pa'o //",
    "T02TD1267E:28a-3": "de gang yin na ni sems yin la /",
    "T02TD1267E:28a-4": "sems de nyid kun 'joms ma zhes bya'o //",
    "T02TD1267E:28a-5": "thams cad sems kyi rang bzhin du shes pa gang yin pa de la bdud rtsi 'bab pa zhes bya'o //",
    "T02TD1267E:28a-6": "sems kyi de kho na nyid rdzogs so /",
    "T02TD1267E:28a-8": "// / da ni don dam pa'i de kho na nyid bshad par bya ste /",
    "T02TD1267E:28a-9": "ngag gi rang bzhin ma grub ste /",
    "T02TD1267E:28a-10": "ci'i phyir ma grub ce na /",
    "T02TD1267E:28a-11": "ngag gi gnas lus nyid ma grub pa'i phyir ro //",
    "T02TD1267E:28a-12": "ci'i phyir lus ma grub ce na /",
    "T02TD1267E:28a-13": "brtags pas dben pa'i phyir ma grub bo //",
    "T02TD1267E:28a-14": "de yang lus de rang gi ngo bo yod pa cig yin na ni /",
    "T02TD1267E:28a-15": "bud med kyi lus gcig la 'dod chags la sogs pa'i blo tha dad par 'byung bar mi rigs so //",
    "T02TD1267E:28a-16": "gnas ma grub pas na gnas ma grub pa'i phyir ro //",
    "T02TD1267E:28a-17": "dper na pi bang gi sgra dang 'dra ste /",
    "T02TD1267E:28a-18": "rgyu rkyen tshogs pa las 'byung ste /",
    "T02TD1267E:28a-19": "de'i phyir rang bzhin med par mngon no //",
    "T02TD1267E:28a-20": "de la dngos po mtshan ma gcig la blo tha dad pa 'byung ste /",
    "T02TD1267E:28a-21": "rnal 'byor pas don dam par gnyis su med pa'i ye shes su mthong la /",
    "T02TD1267E:28a-22": "gzhan dag gis ni rnam par rtog pa'i dbang gis sna tshogs par mthong ste /",
    "T02TD1267E:28a-23": "de'i phyir rang bzhin med pa la gnas pas sems /",
    "T02TD1267E:28a-24": "can thams cad la snying rje skyes te /",
    "T02TD1267E:28a-25": "sems can gyi thar pa thob par bya ba'i phyir /",
    "T02TD1267E:28a-26": "bdag gis gong ma lta bu'i ting nge 'dzin la 'jug go //",
    "T02TD1267E:28a-27": "zhugs nas 'bras bu thob par byed do //",
    "T02TD1267E:28a-28": "sems can gyi don bya bar sems bskyed do //",
    "T02TD1267E:28a-29": "rdo rje lta bu'i ting nge 'dzin ni rnal 'byor pas mdun gyi nam mkha' la yam las rlung gi dkyil 'khor bsams te /",
    "T02TD1267E:28a-30": "de'i steng du ram las me'i dkyil 'khor bskyed do //",
    "T02TD1267E:28a-31": "de'i steng du bam las chu'i dkyil 'khor bskyed do //",
    "T02TD1267E:28a-32": "de'i steng du dham las chos kyi 'byung gnas bskyed do //",
    "T02TD1267E:28a-33": "de'i steng du pam las padma /",
    "T02TD1267E:28a-34": "de'i steng du kham las sna tshogs rdo rje bum pa'i lte ba la nyi ma'i dkyil 'khor de'i dkyil du h'um h'um de nyid sku gsung thugs kyi rang bzhin /",
    "T02TD1267E:28a-35": "de las kha dog rnam pa lnga'i rang bzhin 'od zer rnam pa lnga spros te /",
    "T02TD1267E:28a-36": "de bzhin gshegs pa sras dang bcas pa dang /",
    "T02TD1267E:28a-37": "bla ma rnams spyan drangs te /",
    "T02TD1267E:28b-0": "gong gi h'um nyid la thim pas h'um nas rlung gi dkyil @28b 'khor gyi bar du byang chub sems kyi thig le gcig tu gyur nas /",
    "T02TD1267E:28b-1": "thig le'i nang na h'um gnas par bsam mo //",
    "T02TD1267E:28b-2": "rang gi rlung gis thig le de nyid spyan drangs te /",
    "T02TD1267E:28b-3": "gong gi h'um sna rtser bsam mo //",
    "T02TD1267E:28b-4": "de ltar nyin dang mtshan du bsgoms pas rtags 'byung ste /",
    "T02TD1267E:28b-5": "smig rgyu la sogs pa 'byung ngo //",
    "T02TD1267E:28b-6": "gong ma de ltar bsgoms na /",
    "T02TD1267E:28b-7": "sems kyi bde ba skye ba nas /",
    "T02TD1267E:28b-8": "sangs rgyas dang byang chub sems dpa' dang phrad pa yin no //",
    "T02TD1267E:28b-9": "de yis go 'byed snying po brtsams pa yis /",
    "T02TD1267E:28b-10": "khams gsum ma lus sems can thams cad kyis //",
    "T02TD1267E:28b-11": "dri med dge ba'i rtsa ba gang thob pa //",
    "T02TD1267E:28b-12": "rtog pa'i dra ba bsal nas kyang //",
    "T02TD1267E:28b-13": "bla med byang chub thob par shog / chos thams cad go bar byed pa'i snying po /",
    "T02TD1267E:28b-14": "slob dpon chen po snang ba mtha' yas rdo rjes mdzad pa /",
    "T02TD1267E:28b-15": "shloka brgyas rim pa bdun du phye nas chos thams cad go bar byas pa'o //",
    "T02TD1267E:28b-16": "dpal dgyes pa'i rdo rje las /",
    "T02TD1267E:28b-17": "snang ba mtha' yas rdo rje la zhal gyis gnang /",
    "T02TD1267E:28b-18": "des yi ge 'di mdzad do //",
    "T02TD1267E:28b-19": "dpal dgyes pa'i rdo rje las slob dpon chen po snang ba mtha' yas rdo rjes mdzad pa'i go byed snying po rdzogs so//"
}