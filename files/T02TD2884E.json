{
    "T02TD2884E:226b-0": "@226b # // rgya gar skad du /",
    "T02TD2884E:226b-1": "badzra p'a ni s'a dha nam n'a ma /",
    "T02TD2884E:226b-2": "bod skad du /",
    "T02TD2884E:226b-3": "phyag na rdo rje'i sgrub pa'i thabs zhes bya ba /",
    "T02TD2884E:226b-4": "phyag na rdo rje la phyag 'tshal lo //",
    "T02TD2884E:226b-5": "drag po'i stobs kyis 'dul dka' 'dul//",
    "T02TD2884E:226b-6": "bde gshegs kun gyi thugs ngo bo //",
    "T02TD2884E:226b-7": "rdo rje 'chang la phyag 'tshal nas //",
    "T02TD2884E:226b-8": "de yi sgrub thabs bri bar bya //",
    "T02TD2884E:226b-9": "bslab pa gsum ldan dge slong ngam //",
    "T02TD2884E:226b-10": "dge tshul dge bsnyen bsnyen gnas pa //",
    "T02TD2884E:226b-11": "bya ba'i rgyud mos de yis bsgrub //",
    "T02TD2884E:226b-12": "gzhan gyis de lta ma yin no //",
    "T02TD2884E:226b-13": "dang por sa phyogs gtsang mar rang nyams dga' ba'i phyogs su /",
    "T02TD2884E:226b-14": "stan bde ba la sems dpa'i dkyil mo krung gis gnas la /",
    "T02TD2884E:226b-15": "dri dang me tog la sogs pas dkyil 'khor mdzes par byas la /",
    "T02TD2884E:226b-16": "mdun du rig sngags kyi bdag po dang /",
    "T02TD2884E:226b-17": "bla ma bsams la /",
    "T02TD2884E:226b-18": "ji skad gsungs pa'i mchod pas mchod /",
    "T02TD2884E:226b-19": "sdig pa bshags pa dang /",
    "T02TD2884E:226b-20": "byed pa bsdam pa dang /",
    "T02TD2884E:226b-21": "gsum la skyabs su 'gro ba dang /",
    "T02TD2884E:226b-22": "byang chub tu sems bskyed par bya /",
    "T02TD2884E:226b-23": "de nas sva bh'a ba shuddh'a:sarba dharm'a:sva bh'a ba shuddhonya\\ham zhes lan gsum brjod pas thams cad stong par bsam mo //",
    "T02TD2884E:226b-24": "rang sems dag pas bam padma //",
    "T02TD2884E:226b-25": "dkar po 'dab brgyad dbus zla ba //",
    "T02TD2884E:226b-26": "dbus su h'um las rdo rjer gyur //",
    "T02TD2884E:226b-27": "lte ba'i dbus su h'um mthing ga / gyur ba bzhi pa rdo rje 'chad //",
    "T02TD2884E:226b-28": "brkyang bskum sems dpa' khros pa ste //",
    "T02TD2884E:226b-29": "mthing ga na ra'i rgyan gyis sbud //",
    "T02TD2884E:226b-30": "'jigs byed mgo skyes gyen du brdzes //",
    "T02TD2884E:226b-31": "rdo rje dril 'dzin me dpung bzhugs //",
    "T02TD2884E:226b-32": "rtse gcig pa yi sems kyis bsam //",
    "T02TD2884E:226b-33": "rang snyid zla bar snying po dgod //",
    "T02TD2884E:226b-34": "sngon du bsnyen pa sum 'bum bya //",
    "T02TD2884E:226b-35": "gsang sngags rgyal po 'di lan cig bzlas pas sdig pa thams cad sreg pa dang /",
    "T02TD2884E:226b-36": "thams cad srung bar byed do //",
    "T02TD2884E:226b-37": "'byung po'i gdon gyis zin pa la sogs pa la bsnun na 'byer bar byed do //",
    "T02TD2884E:226b-38": "kha ti khas kham phor la bris te sgo la dbyangs na sri'u srung bar byed do //",
    "T02TD2884E:226b-39": "spra tshil la gzugs sor bzhi pa byas la /",
    "T02TD2884E:226b-40": "de'i snying gar dgra'i ming dang sngags sprel nas tsher mas kha la btsugs na phyir rgol ba'i ngag rengs par byed do //",
    "T02TD2884E:227a-0": "snying la @227a * //",
    "T02TD2884E:227a-1": "btsugs na khros pa zhi ba dang /",
    "T02TD2884E:227a-2": "gsad pa'i sems kyis gsad par 'gyur ba dang /",
    "T02TD2884E:227a-3": "rkang lag gang la btsugs na zha bar 'gyur ba dang /",
    "T02TD2884E:227a-4": "rtags la btsugs na nus pa med par 'gyur ro //",
    "T02TD2884E:227a-5": "mi'i rje ngar gyi phur bu'am lcags phur la bsngags te gang la bsnun pa rengs par 'gyur ro //",
    "T02TD2884E:227a-6": "mi thod la sngags bris la /",
    "T02TD2884E:227a-7": "de'i nang du mi khrag gis bkang ba dur du sbas na rigs rgyud 'chad do //",
    "T02TD2884E:227a-8": "dug blugs te klu yod pa'i gnas su sbas na mdze nad kyis 'dzin to //",
    "T02TD2884E:227a-9": "dgra'i sgor sbas na 'byer bar byed pa dang /",
    "T02TD2884E:227a-10": "zhing dkyil du sbas na zhing la mi skye ba dang /",
    "T02TD2884E:227a-11": "phyugs lhas su sbas na mi 'phel ba dang /",
    "T02TD2884E:227a-12": "chur sbas na chu skems so //",
    "T02TD2884E:227a-13": "skyes bu mtshon gyis bsad pa'i thod pa la sngags dang /",
    "T02TD2884E:227a-14": "yul lha'i ming spel la bris nas yul lha'i gnas su sbas la /",
    "T02TD2884E:227a-15": "de'i thog tu phur ba la sngags mang du bzlas la yul lha'i snying gar dam du gdab /",
    "T02TD2884E:227a-16": "de'i steng du tsher ma can gyi shing la gdug pa'i me btang la /",
    "T02TD2884E:227a-17": "rta dang /",
    "T02TD2884E:227a-18": "mi dang /",
    "T02TD2884E:227a-19": "ba lang dang /",
    "T02TD2884E:227a-20": "khyi dang ma he la sogs pa'i sha khrag bsregs la /",
    "T02TD2884E:227a-21": "lha khyod kyi yul 'dir thog ser pho ba shig / ma phebs na bskal bar mi gtong ngo zhes brjod la /",
    "T02TD2884E:227a-22": "phebs na rdzas rnams 'o mas bkrus la btang /",
    "T02TD2884E:227a-23": "ma phebs na gzhag / las de dag thams cad ni sngags dang ming spel ba'i dbye bas shes par bya'o //",
    "T02TD2884E:227a-24": "gsang sngags ni aom tsanda ma h'a ro sha na che ge mo h'um phat /",
    "T02TD2884E:227a-25": "gzhan yang gong gi gzugs brnyan gyi snying gar ming 'ba' zhig bris la /",
    "T02TD2884E:227a-26": "mchod rten nag po mtho gang ba'i nang du bcug la /",
    "T02TD2884E:227a-27": "lhung bzed kyi 'og tu mandal byas la gzhag / de nas dge slong dam /",
    "T02TD2884E:227a-28": "dge tshul lam /",
    "T02TD2884E:227a-29": "dge bsnyen phyag na rdo rje'i rnal 'byor dang ldan pa sngags bzlas pa po bzhi yan chad kyis dben par nub bco lngar nam gung la sngags brgya rtsa brgyad bzla zhing bskor bar bya /",
    "T02TD2884E:227a-30": "bcu drug pa la bskor bar bzlog la gzugs bsrogs na /",
    "T02TD2884E:227a-31": "ji skad sngags dang spel ba bzhin lo las mi 'da'o //",
    "T02TD2884E:227a-32": "ser ba la sogs pa bzlog pa la 'khor lo la bri ba'am rda la'o //",
    "T02TD2884E:227a-33": "g-yul du 'jug na ral gri la sogs pa'o //",
    "T02TD2884E:227a-34": "nad thams cad la chu dang yungs kar la sogs pa'o //",
    "T02TD2884E:227b-0": "gzhan yang 'di'i @227b yon tan ni brjod par mi nus so //",
    "T02TD2884E:227b-1": "phyag na rdo rje sgrub pa'i thabs slob dpon chen po shraddha kar warmas mdzad pa rdzogs so//"
}