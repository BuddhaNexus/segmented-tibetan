{
    "NG0714:1": "@#// rgya gar skad du /",
    "NG0714:2": "b+hu ta bi na ka ra tan tra ra dza na ma /",
    "NG0714:3": "bod skad du /",
    "NG0714:4": "'byung po 'dul byed ces bya ba rgyud kyi rgyal po /",
    "NG0714:5": "dpal phyag na rdo rje la phyag 'tshal lo //",
    "NG0714:6": "'di skad rnam par bshad pa'i dus nyid na /",
    "NG0714:7": "ri rab rin po che'i ri'i rtse mo rnam par",
    "NG0714:8": "rgyal ba'i khang pa rin po che sna lnga 'bar",
    "NG0714:9": "ba'i khang pa chen po na /",
    "NG0714:10": "'khor lo ka dang 'jig rten las 'das pa rnams dang thabs gcig tu bzhugs pa 'di lta ste /",
    "NG0714:11": "sangs rgyas dang byang chub sems dpa'i tshogs du ma",
    "NG0714:12": "bsam gyis mi khyab brjod kyis mi lang ba rnams",
    "NG0714:13": "kyis nam mkha'i dbyings yongs su gang zhing */",
    "NG0714:14": "tshangs pa dang brgya byin la sogs pa'i 'khor rnams kyang bar snang la rab tu 'khod do //",
    "NG0714:15": "lha dang */",
    "NG0714:16": "mi dang */",
    "NG0714:17": "lha ma yin dang */",
    "NG0714:18": "dri zar bcas pa'i tshogs kyis yongs su bskor te /",
    "NG0714:19": "nam mkha' dang */",
    "NG0714:20": "bar snang dang */",
    "NG0714:21": "sa gzhi thams cad yongs su khebs pa'i tshogs de dag @#//",
    "NG0714:22": "dang thabs gcig tu bzhugs so //    // der 'dus pa'i 'khor rnams kyi nang nas /",
    "NG0714:23": "lha dbang phyug chen po stan las langs te /",
    "NG0714:24": "b+ha ga ban 'byung po 'dul byed kyi zhabs la",
    "NG0714:25": "spyi bos phyag btsal nas 'di skad ces gsol to",
    "NG0714:26": "// kye khro bo'i rgyal po chen po ni /",
    "NG0714:27": "lo ka'i gdug pa ma rungs pa rnams gsod par byed pa'i tshig bshad du gsol /",
    "NG0714:28": "ces gsol pa dang */",
    "NG0714:29": "bcom ldan 'das 'byung po gdul byed kyi bdag po chen po des /",
    "NG0714:30": "lha dbang phyug chen po la legs so bya ba byin nas /",
    "NG0714:31": "'byung po thams cad tshar gcod pa'i sngags kyi tshig 'di gsungs so //",
    "NG0714:32": "om badzra dz+wa la ha na ha na sarba b+hu ta nam hum phat /",
    "NG0714:33": "ces gsungs pa tsam gyis /",
    "NG0714:34": "dpal rdo rje 'chang 'byung po 'dul byed kyi ba",
    "NG0714:35": "spu'i bu ga rnams nas khro bo rab tu 'bar",
    "NG0714:36": "ba du ma byung bar gyur te /",
    "NG0714:37": "'byung po 'byung mo de rnams kyi lus skams shing */",
    "NG0714:38": "brgya byin dang */",
    "NG0714:39": "tshangs pa dang */",
    "NG0714:40": "khyab 'jug la sogs pa lha dang */",
    "NG0714:41": "mi rnams dang */",
    "NG0714:42": "gnod sbyin gyi tshogs rnams gsad par gyur to //",
    "NG0714:43": "yang de'i tshe de'i dus su nam mkha'i dbyings na",
    "NG0714:44": "bzhugs pa'i de bzhin gshegs pa thams cad kyis ngo",
    "NG0714:45": "mtshar rmad du byung ba'i phyir ched du brjod pa",
    "NG0714:46": "'di gsungs so // kye bcom ldan 'das rdo rje 'chang */",
    "NG0714:47": "khro bo'i bdag po chen pos ma 'ongs pa'i tshe ma 'ongs pa'i dus su /",
    "NG0714:48": "sems can thams cad bde bar bya ba'i phyir /",
    "NG0714:49": "'byung po dang ma mo thams cad tshar gcod pa 'di gsungs so //",
    "NG0714:50": "gzhan yang khyod kyis mi rnams la phan par bya ba'i phyir //",
    "NG0714:51": "slar yang dam tshig la thogs shig ces gsungs so //",
    "NG0714:52": "de nas dpal rdo rje 'chang chen pos 'byung po",
    "NG0714:53": "'dul byed kyi rgyal pos slar shes pa dgug pa",
    "NG0714:54": "dang */ ro 'tsho bar byed pa zhes bya ba'i sngags brjod pa /",
    "NG0714:55": "om badzra a yu she sa ra sa rar smin /",
    "NG0714:56": "om ka t+ya /",
    "NG0714:57": "me ta san bi dza ya hri dza ya a /",
    "NG0714:58": "zhes gsungs pa dang */",
    "NG0714:59": "dpal rdo rje 'chang gis shangs kyi bu ga gnyis nas /",
    "NG0714:60": "rlangs chen po ro 'tsho bar byed pa zhes bya ba byung nas /",
    "NG0714:61": "'byung po dang 'byung mo rnams kyi lus la zhugs pas rgyal ba sos te /",
    "NG0714:62": "slar yang 'jigs pa'i sems kyis langs nas thal mo sbyar nas /",
    "NG0714:63": "'di skad ces gsol to /",
    "NG0714:64": "kye bcom ldan 'das rgyal pos bdag cag rnams la bskyab tu gsol //",
    "NG0714:65": "ces gsol to //",
    "NG0714:66": "'byung po 'dul byed kyi rgyud las /",
    "NG0714:67": "gleng gzhi'i le'u ste dang po'o // // yang de'i",
    "NG0714:68": "tshe 'byung po chen pos gzhan gyis mi thub pa",
    "NG0714:69": "'khor gyi dkyil 'khor chen po 'dir /",
    "NG0714:70": "bcom ldan 'das 'byung po 'dul byed kyi zhabs la spyi bos phyag 'tshal te /",
    "NG0714:71": "'di skad ces gsol to //",
    "NG0714:72": "kye bcom ldan 'das khro bo'i rgyal po chen po /",
    "NG0714:73": "dpal srid pa gsum las rnam par rgyal ba bde bar gshegs pas bskyab tu gsol //",
    "NG0714:74": "bcom ldan 'das myur du bskyab du gsol /",
    "NG0714:75": "thugs rje can nges par",
    "NG0714:77": "[(]18[)]@#// bskyab tu gsol //",
    "NG0714:78": "zhes gsol to //",
    "NG0714:79": "de nas bcom ldan 'das khro bo'i rgyal pos bka' stsal pa /",
    "NG0714:80": "'byung po'i rgyal po chen po gling bzhi'i mi rnams",
    "NG0714:81": "la dngos grub byin cig / khyad par du yang",
    "NG0714:82": "'dzam gling gi mi rnams la dngul chu dang */",
    "NG0714:83": "bcud len gyi rdzas dang */",
    "NG0714:84": "dbyig dang gser dang */",
    "NG0714:85": "mu tig dang */",
    "NG0714:86": "bai dur+ya dang */",
    "NG0714:87": "pad+ma ra ga dang */",
    "NG0714:88": "me shel dang */",
    "NG0714:89": "chu shel dang */",
    "NG0714:90": "gos dang */",
    "NG0714:91": "spos dang */",
    "NG0714:92": "lha'i bza' ba rnams byin cig / tshe dang longs",
    "NG0714:93": "spyod thams cad 'phel zhing rgyas par gyis shig /",
    "NG0714:94": "rjes su bsgrub pa'i rnal 'byor pa rnams la bran",
    "NG0714:95": "gyi tshul du bsnyen bkur gyis shig / kye kye",
    "NG0714:96": "gzhan gyis mi thub pa'i 'byung po chen po myur",
    "NG0714:97": "du gus par nyon /",
    "NG0714:98": "le lo dang */",
    "NG0714:99": "tshul khrims 'chal pa dang */",
    "NG0714:100": "sdig pa byed pa dang */",
    "NG0714:101": "rdzun la dga' ba dang */",
    "NG0714:102": "las ngan pa dang */",
    "NG0714:103": "brtson 'grus chung ba dang */",
    "NG0714:104": "nor med dang */",
    "NG0714:105": "gcong can dang */",
    "NG0714:106": "bsod nams la'ang nges par sid+d+hi byin cig / gal",
    "NG0714:107": "te rjes su bsgrub pa'i rnal 'byor la dngos grub",
    "NG0714:108": "ma byin na / spyi bo mi phyed pa'i rdo rjes 'gems shing */",
    "NG0714:109": "dmyal ba chen po ru lhung bar 'gyur ro //",
    "NG0714:110": "zhes dam tshig la btsud do //",
    "NG0714:111": "'byung po kun 'dul gyi rgyud las /",
    "NG0714:112": "dam la btags pa'i le'u ste gnyis pa'o ///",
    "NG0714:113": "/ de nas yang 'byung po chen po gzhan gyis mi thub pas 'di skad ces gsos to //",
    "NG0714:114": "kye bcom ldan 'das khro bo'i rgyal po chen po //",
    "NG0714:115": "ma 'ongs pa'i dus su lha chen po'i dam tshig la gnas shing */",
    "NG0714:116": "dpal rdo rje 'chang zlos pa thams cad kyis mngag gzhug bgyi'o //",
    "NG0714:117": "gal te bran dang mngag gzhug ma bgyis na /",
    "NG0714:118": "bdag cag gi rigs brgyud du bcas pa rlag par",
    "NG0714:119": "gyur cig / de bzhin gshegs pa thams cad kyis",
    "NG0714:120": "gsungs pa'i dam tshig las 'gal bar gyur cig /",
    "NG0714:121": "dpal rdo rje 'chang khro bo'i rgyal pos spyi bo",
    "NG0714:122": "'gems par gyur cig / shri badzra d+ha ra sa",
    "NG0714:123": "ma ya hum / zhes bro dor to //",
    "NG0714:124": "'byung po 'dul byed kyi rgyud las /",
    "NG0714:125": "dam tshig gis bcas pa'i le'u ste gsum pa'o ///",
    "NG0714:126": "/ de nas lha dbang phyug chen po stan las langs te /",
    "NG0714:127": "bcom ldan 'das 'byung po 'dul byed kyi rgyal pos 'di skad ces gsol to //",
    "NG0714:128": "e ma dpal ldan rdo rje 'chang */",
    "NG0714:129": "ma 'ongs dus kyi tha ma la //",
    "NG0714:130": "sems can rnams la phan bya'i phyir //",
    "NG0714:131": "gnod sbyin 'byung po sgrub pa'i thabs //",
    "NG0714:132": "'byung po 'dul byed rgyud chen rgyal //",
    "NG0714:133": "dpa' bos ding 'dir bstan du gsol //",
    "NG0714:134": "ces gsol pa dang */",
    "NG0714:135": "'byung po 'dul byed kyi rgyal pos 'di skad ces bka' stsal to //",
    "NG0714:136": "kye /",
    "NG0714:137": "dbang phyug chen po lha chen po //",
    "NG0714:138": "gnod sbyin sgrub par 'dod pa yis //",
    "NG0714:139": "chu bo 'dus pa'i gling chen nam //",
    "NG0714:140": "dur khrod shing drung lha yis gnas //",
    "NG0714:141": "dben zhing bar chad med pa'i gnas //",
    "NG0714:142": "phyag na rdo rje'i khyil bdag ste //",
    "NG0714:143": "gtsang zhing bkra shis phun sum tshogs //",
    "NG0714:144": "der ni gnod sbyin 'byung po'i @#//",
    "NG0714:145": "tshogs //",
    "NG0714:146": "'grub 'gyur 'di la the tshom med //",
    "NG0714:147": "ces gsungs so //",
    "NG0714:148": "'byung po 'dul byed kyi rgyud las /",
    "NG0714:149": "gnas bstan pa'i le'u ste bzhi pa'o //    // de nas rdo rje 'chang chen des //",
    "NG0714:150": "lha chen dbang phyug chen po la //",
    "NG0714:151": "gnod sbyin nor lha'i rgyal po yi //",
    "NG0714:152": "gsang sngags bstan pa 'di dag go / om hri:dza a pa ra tsit+ta dza dza /",
    "NG0714:153": "'di ni gter bdag sgrub pa'i sngags //",
    "NG0714:154": "'byung po gzhan gyis mi thub pa //",
    "NG0714:155": "nor lha brgyad dang bcas pa'o //",
    "NG0714:156": "srog gi yang snying dam pa ste //",
    "NG0714:157": "om ni kun khyab ye shes te //",
    "NG0714:158": "byin gyis rlob pa'i gsang sngags yin //",
    "NG0714:159": "hri:ni gzhan gyis mi thub pa //",
    "NG0714:160": "dbus kyi gtso bo'i snying po'o //",
    "NG0714:161": "dza ni shar phyogs gang ba bzang *//",
    "NG0714:162": "a ni lho phyogs rnam thos bu //",
    "NG0714:163": "pa ni nub phyogs nor sbyin no //",
    "NG0714:164": "ra ni byang phyogs nor bzang ste //",
    "NG0714:165": "tsi ni pi rtsi kun+da li //",
    "NG0714:166": "ta ni ki li mi li 'o //",
    "NG0714:167": "dza ni ser po tsa ren+da //",
    "NG0714:168": "dza ni ser po mu khen dam //",
    "NG0714:169": "kun 'dus a pa ra yi sngags //",
    "NG0714:170": "gnod sbyin nor lha'i gsang sngags yin //",
    "NG0714:171": "de nas gzhan yang bshad bya ba //",
    "NG0714:172": "gnod sbyin mi yi gsang sngags ni //",
    "NG0714:173": "rim pa bzhin du bstan par bya //",
    "NG0714:174": "om shri ma ha b+hu ta ku la sun+d+ha ri sa ma ya dza:hum bam ho //",
    "NG0714:175": "'di ni nor bdag chen mo'i sngags //",
    "NG0714:176": "'byung po dpal chen rigs mdzes ma //",
    "NG0714:178": " gnod sbyin mo dgu'i srog snying yin //",
    "NG0714:179": "om ni spyi yi ye shes lnga //",
    "NG0714:180": "shri ni dpal chen rigs mdzes ma //",
    "NG0714:181": "ma ni shar phyogs bzang mo ste //",
    "NG0714:182": "ha ni lho yi rab tu bzang *//",
    "NG0714:183": "b+hu ni nub kyi sbas ma ste //",
    "NG0714:184": "ta ni byang gi rab sbas ma //",
    "NG0714:185": "ku ni lho shar ma mo yin //",
    "NG0714:186": "la ni lho nub dbyangs can ma //",
    "NG0714:187": "sun ni byang chub 'phags ma ste //",
    "NG0714:188": "d+ha ni byang shar zla shel can //",
    "NG0714:189": "ri ni shar gyi gnod sbyin ma //",
    "NG0714:190": "sa ni lho yi pad+ma'o //",
    "NG0714:191": "ma ni nub kyi ki la ma //",
    "NG0714:192": "ya ni byang gi gang ba ma /",
    "NG0714:193": "dza:ni nor sbyin chen mo ste //",
    "NG0714:194": "hum ni pad+ma chen mo'o //",
    "NG0714:195": "bam ni ki li chen po ste //",
    "NG0714:196": "ho ni gang ba bzang po'o //",
    "NG0714:198": " kun 'dus dpal chen rigs mdzes ma //",
    "NG0714:199": "gnod sbyin mo dgu'i snying po yin //",
    "NG0714:200": "ces gsungs so //",
    "NG0714:201": "'byung po 'dul byed kyi rgyud las //",
    "NG0714:202": "snying po bstan pa'i le'u ste lnga pa'o //     // de nas yang dag bshad bya ba //",
    "NG0714:203": "nor lha bsgrub par 'dod pa yis //",
    "NG0714:204": "dgon pa chen po'i sa phyogs su //",
    "NG0714:205": "mchod sbyin rgyas par btang byas la //",
    "NG0714:206": "sa yi cho ga rim pa ltar //",
    "NG0714:207": "bslang dang sbyang dang bsrung ba dang *//",
    "NG0714:208": "de nas mda' gang tshad du cig / dri zhim",
    "NG0714:209": "sman gyis chag chag gdag / tshangs dang zur dang",
    "NG0714:210": "log thig dang *// log chen gtub dang log chung ni //",
    "NG0714:211": "gtub sogs rim par shes par bya //",
    "NG0714:212": "de na dkyil 'khor tshul bzhin bri //",
    "NG0714:213": "pho brang mu khyud ser dang gnag / 'dab brgyad gser gyi sa gzhi la //",
    "NG0714:214": "gangs ri dkar po'i ze 'bru bcas //",
    "NG0714:216": " bar khyams pad+ma ra ga la //",
    "NG0714:217": "mu khyud gru chad rin chen gser //",
    "NG0714:218": "pany+tsa re kha sgo bzhir bcas //",
    "NG0714:220": " de dag spyi dang @#//",
    "NG0714:221": "mthun pa las //",
    "NG0714:222": "'dod yon ran+ta pha gu dang *//",
    "NG0714:223": "dra ba dra phyed la sogs pa'i //",
    "NG0714:225": " tshon dang bri thabs mkhas pas dbye //",
    "NG0714:226": "dbus su rin chen bum pa 'am //",
    "NG0714:227": "rin chen lcags kyu bri bar bya //",
    "NG0714:228": "'dab ra shar nas brtsams par bya //",
    "NG0714:229": "bkra shis rdzas re bri bar bya //",
    "NG0714:230": "sgo bzhir bum pa bzang po bzhi //",
    "NG0714:231": "de nas rdzas dang mchod pa bsham //",
    "NG0714:232": "zhes gsungs so //",
    "NG0714:234": " 'byung po 'dul byed kyi rgyud las //",
    "NG0714:235": "dkyil 'khor gyi le'u ste drug pa'o //  // de nas yang dag bshad bya ba //",
    "NG0714:236": "rin chen mdzes pa'i ga 'u ru //",
    "NG0714:237": "gter bdag chen po'i bang mdzod bcas //",
    "NG0714:238": "nor bdag chen po'i sku gzugs la //",
    "NG0714:239": "bla rdo srog yig bcas pa dang *//",
    "NG0714:240": "tsakra gnyis dang srog yig dang *//",
    "NG0714:241": "gzungs sngags la sogs ldan parabya //",
    "NG0714:242": "spyan drangs bstim zhing pu dza dang *//",
    "NG0714:243": "mnga' gsol rab tu gnas pa dang *//",
    "NG0714:244": "spyan dbye dbang bskur la sogs bya //",
    "NG0714:245": "bang mdzod dbus su bzhugs nas ni //",
    "NG0714:246": "gter bdag chen por dbang bskur la //",
    "NG0714:248": " nor gyi srung mar dam yang dpog / gzhan yang bang mdzod chen po'i rdzas //",
    "NG0714:249": "yon tan phun sum tshogs pa yis //",
    "NG0714:250": "re 'dod skong ba'i rin chen lnga //",
    "NG0714:251": "bang mdzod nang du gzhug par bya //",
    "NG0714:252": "'phrin las rgya mtshos 'gro don dus //",
    "NG0714:253": "dug lnga'i nad rnams gso bya'i phyir //",
    "NG0714:254": "sman lnga rab tu gzhug par bya //",
    "NG0714:255": "nad dang sdug bsngal zhi bya'i phyir //",
    "NG0714:256": "tsan dan spos dkar la sogs pa'i //",
    "NG0714:257": "sbos kyi thum bu lnga yang bya //",
    "NG0714:258": "bkres skom mu ge'i bskal pa las //",
    "NG0714:259": "thar par bya phyir bang mdzod du //",
    "NG0714:260": "'bru sna lnga yang gzhug par bya //",
    "NG0714:261": "dbul 'phongs sdug bsngal zhi bya'i phyir //",
    "NG0714:262": "dar sna lnga yang gzhug par bya //",
    "NG0714:263": "gzhan yang yid la gang 'dod pa'i //",
    "NG0714:264": "rdzas rnams bang mdzod nang du gzhug / dkar gsum mngar gsum la sogs pa'i //",
    "NG0714:265": "zas phud rnam pa sna tshogs kyang *//",
    "NG0714:266": "dngos grub rten du gzhug par bya //",
    "NG0714:267": "a ka ru dang du ru ka / snying po sman gyi rnam pa lnga //",
    "NG0714:268": "nor lha'i rdzas su gzhug par bya //",
    "NG0714:269": "sems nyid 'dod pa'i tsakra yang *//",
    "NG0714:270": "mkhas pas nor lha'i mdun du gzhug / de nas kha bcas rgyas btab la //",
    "NG0714:271": "gnod sbyin zhal phyogs ma nor bar //",
    "NG0714:272": "dkyil 'khor dbus su man dzi'i khar //",
    "NG0714:273": "rin chen 'bru yi steng du gzhag /",
    "NG0714:274": "dkyil 'khor de yi lho phyogs su //",
    "NG0714:275": "spos dang mar me la sogs pa'i //",
    "NG0714:276": "btung ba'i mchod pa bsham par bya //",
    "NG0714:277": "byang du ka ra mngar gsum dang *//",
    "NG0714:278": "'bras chen sman gyis brgyan pa yi //",
    "NG0714:280": " gtor ma gnyis dang spos dkar dang *//",
    "NG0714:281": "sla sder gdan chung phud la sogs //",
    "NG0714:282": "nang gi mchod pa rgyas par bshams //",
    "NG0714:283": "rdo rje 'chang gi sku gzugs kyang *//",
    "NG0714:284": "byang phyogs bang mdzod rtsa ru bzhugs //",
    "NG0714:285": "bla re rgyal mtshan phyogs bzhir dgram //",
    "NG0714:286": "phur pa bcu la sngags bris te //",
    "NG0714:287": "phyag rdor bcu ru mnga' gsol la //",
    "NG0714:288": "dal gyi rim pa 'khor bar gzugs //",
    "NG0714:289": "de nas byang du kha ltas @#//",
    "NG0714:290": "te //",
    "NG0714:291": "bsnyen sgrub rim pa tshul bzhin bya //",
    "NG0714:292": "zhes gsungs so //",
    "NG0714:293": "'byung po 'dul byed kyi rgyud las //",
    "NG0714:294": "rdzas dang bang mdzod bcas pa'i le'u ste bdun pa'o //     // de nas gzhan yang bshad bya ba //",
    "NG0714:295": "nor bdag sgrub par 'dod pas ni //",
    "NG0714:296": "sems bskyed sngon du btang byas la //",
    "NG0714:297": "stong pa'i ngang las yi ge hum //",
    "NG0714:298": "sems ni hum gi cho 'phrul las //",
    "NG0714:299": "bzhugs gnas dkyil 'khor gsal bar bsgom //",
    "NG0714:300": "spyan drangs bstim la bzhugs su gsol //",
    "NG0714:302": " phyag btsal mchod pa sdig bshags bya //",
    "NG0714:303": "rjes su yi rangs gsol ba gdab //",
    "NG0714:304": "lus dbul dge rtsa ba bsngo bar bya //",
    "NG0714:305": "de nas rang dang tha mi dad //",
    "NG0714:306": "rnam gsum skye mched byin gyis brlab //",
    "NG0714:307": "yid bzhin nor bu'i ting 'dzin gyis //",
    "NG0714:308": "yid bzhin nor bu zhal lnga bzas //",
    "NG0714:309": "om badzra tsan+da ma ha ro sha na hum phat //",
    "NG0714:310": "skabs su mchod bskul bstod pa bya //",
    "NG0714:311": "zhes gsungs so //",
    "NG0714:313": " 'byung po 'dul byed kyi rgyud las //",
    "NG0714:314": "ye shes lha'i bsnyen pa'i le'u ste brgyad pa'o //  // de nas bsgrub par bya ba ni //",
    "NG0714:315": "dkyil 'khor bang mdzod gzhal yas khang *//",
    "NG0714:316": "gter bdag 'khor bcas gsal bar bskyed //",
    "NG0714:317": "yi ge hri las bum pa ste //",
    "NG0714:318": "de las byung ba nor gyi lha //",
    "NG0714:319": "sku ni gangs ri lhun po 'dra //",
    "NG0714:320": "ngal bso ge le stobs po che //",
    "NG0714:321": "rin chen sna lnga'i dbu rgyan can //",
    "NG0714:322": "ral pa'i zar bus sku stod khebs //",
    "NG0714:323": "spyan rtsa dmar la 'bor zhing zlum //",
    "NG0714:324": "mi snying bsgul ba'i lcags kyu g.yas //",
    "NG0714:325": "dgos 'dod 'byung ba'i ne'u le dang *//",
    "NG0714:326": "rin chen bum pa bzang po g.yon //",
    "NG0714:327": "stang stabs rol pa'i tshul du bzhugs //",
    "NG0714:328": "'khor ni gnod sbyin pho brgyad de //",
    "NG0714:329": "shar phyogs pad+ma'i 'dab ma la //",
    "NG0714:330": "dza las byung ba'i gang ba bzang *//",
    "NG0714:331": "sku mdog sngon po bgrad pa'i tshul //",
    "NG0714:332": "gdug dang ne'u le bsnams pa'o //",
    "NG0714:333": "lho ru a las rnam thos bu //",
    "NG0714:334": "ser po nya dang ne'u le bsnams //",
    "NG0714:335": "nub tu pha las nor sbyin bu //",
    "NG0714:336": "dmar po dung dang ne'u le bsnams //",
    "NG0714:337": "byang du ra las nor bzang ni //",
    "NG0714:338": "ljang khu pad+ma ne'u le bsnams //",
    "NG0714:339": "shar lhor rtsibs las byung ba yi //",
    "NG0714:340": "dmar po pi tsi kun+da li //",
    "NG0714:341": "bum pa ne'u le thog pa'o //",
    "NG0714:342": "lho nub ta las byung ba yi //",
    "NG0714:343": "sngon po ki li mi li ni //",
    "NG0714:344": "dpal be'u ne'u le thog pa'o //",
    "NG0714:345": "byang nub pad+ma'i 'dab ma la //",
    "NG0714:346": "dza las ser po tsa ran da //",
    "NG0714:347": "rgyal mtshan ne'u le thog pa'o //",
    "NG0714:348": "byang shar dza las mu khen dam //",
    "NG0714:349": "ser po 'khor lo ne'u le can //",
    "NG0714:350": "rin chen du mas brgyan pa yi //",
    "NG0714:351": "bum pa'i steng na 'gying ba'o //",
    "NG0714:352": "shar sgor dza las gyur pa yi //",
    "NG0714:353": "nor sbyin chen po bsgom par bya //",
    "NG0714:354": "dkar po lcags kyu ne'u le can //",
    "NG0714:355": "lho sgor hum las byung ba yi //",
    "NG0714:356": "pad+ma chen po bsgom par bya //",
    "NG0714:357": "ser po zhags pa ne'u le bsnams //",
    "NG0714:358": "nub sgor bam las byung ba yi //",
    "NG0714:359": "ki li chen por bsgom par bya //",
    "NG0714:360": "dmar po lcags sgrog ne'u le can //",
    "NG0714:361": "ho las @#//",
    "NG0714:362": "byung ba byang gi sgor //",
    "NG0714:363": "gang ba bzang po bsgom par bya //",
    "NG0714:364": "ljang khu dril bu ne'u le can //",
    "NG0714:365": "rin chen du mas brgyan pa ste //",
    "NG0714:366": "stang stabs tshul du bgrad pa'o //",
    "NG0714:367": "gnod sbyin 'khor bcas bskyed par bya //",
    "NG0714:368": "rang bzhin gnas nas spyan drangs la //",
    "NG0714:369": "ga bum bstim zhing bzhugs su gsol //",
    "NG0714:370": "phyi nang gsang ba'i mchod pa dbul //",
    "NG0714:371": "rang nyid phyag rdor nga rgyal gyis //",
    "NG0714:372": "zil gyis mnan la bzlas pa bya //",
    "NG0714:373": "thun mtshams bstod cing dngos grub blangs //",
    "NG0714:374": "tshes gcig la gzugs nya la 'don //",
    "NG0714:375": "nya yi nub mo mchod pa dbul //",
    "NG0714:376": "rtsa sngags dngos grub sham bu ru //",
    "NG0714:377": "mi sems bsgul ba'i sngags btags la //",
    "NG0714:378": "bzlas shing pad+ma'i phyag rgya bca' //",
    "NG0714:379": "spos dkar dud pa rgyun mi bcad //",
    "NG0714:381": " grub rtags mtshan ma mkhas pas brtag / ces gsungs so //",
    "NG0714:382": "'byung po 'dul byed kyi rgyu las /",
    "NG0714:383": "bsgrub pa'i le'u ste dgu pa'o //  // de nas mo bsgrub bshad bya ba //",
    "NG0714:384": "man+dal dam rdzas sngar dang mtshungs //",
    "NG0714:385": "bang mdzod gong dang mthun pa la //",
    "NG0714:386": "sku gzugs gnod sbyin mo ru bsgyur //",
    "NG0714:387": "byang chub mchog tu sems bskyed la //",
    "NG0714:388": "stong pa'i ngang las yi ge hum //",
    "NG0714:389": "'phro 'du rol pa'i khyad par las //",
    "NG0714:390": "bang mdzod rin chen gzhal yas khang *//",
    "NG0714:391": "gru bzhi sgo bzhi ldan pa la //",
    "NG0714:392": "rin chen du mas spras pa yis //",
    "NG0714:393": "dkyil 'khor chen po bsgom pa nas //",
    "NG0714:394": "pho brang dbus kyi lte ba la //",
    "NG0714:395": "nyi zla pad+ma'i gdan stengs su //",
    "NG0714:396": "hri las rin chen bum pa ste //",
    "NG0714:397": "de las byung ba'i nor bdag mo //",
    "NG0714:398": "'byung po dpal chen rigs mdzes ma //",
    "NG0714:399": "sku mdog btso ma gser dang 'dra //",
    "NG0714:400": "gzugs dang lang tsho phun sum tshogs //",
    "NG0714:401": "rin chen rgyan cha du mas spras //",
    "NG0714:402": "g.yas pa rin chen bum pa bsnams //",
    "NG0714:403": "nor dang longs spyod sbyin pa 'gyed //",
    "NG0714:404": "g.yon pa ne'u le'i rkyal pa 'dzin //",
    "NG0714:405": "sems can rnams kyi dgos 'dod skong *//",
    "NG0714:406": "phyed krung sgeg pa'i tshul gyis 'gying *//",
    "NG0714:407": "shar gyi pad+ma'i 'dab ma la //",
    "NG0714:408": "ma las byung ba'i bzang mo ni //",
    "NG0714:409": "dkar mo 'khor lo ne'u le 'dzin //",
    "NG0714:410": "phyed krung tshul du 'gying ba'o //",
    "NG0714:411": "ha las lho yi pad+ma las //",
    "NG0714:412": "rab tu bzang mo sku mdog ser //",
    "NG0714:413": "rin chen ne'u le g.yas dang g.yon //",
    "NG0714:414": "phyed krung sgeg pa'i tshul gyis 'gying *//",
    "NG0714:415": "nub tu b+hu las sbas ma ni //",
    "NG0714:416": "dmar mo pad+ma ne'u le 'dzin //",
    "NG0714:417": "byang du rta las rab sbas ma //",
    "NG0714:419": " ljang khu rgya sman ne'u le ni //",
    "NG0714:420": "shar lhor ku las lha mi ni //",
    "NG0714:421": "dkar ser snye ma ne'u le can //",
    "NG0714:422": "lho nub la las dbyangs can ma //",
    "NG0714:423": "dmar ser snye ma ne'u le 'dzin //",
    "NG0714:424": "nub byang sun las 'phags ma ni //",
    "NG0714:425": "ljang ser snye ma ne'u can //",
    "NG0714:426": "byang shar da las zla shel can //",
    "NG0714:427": "ljang sngon snye ma ne'u le 'dzin //",
    "NG0714:428": "phyed krung tshul sgeg 'gying bar bsgom //",
    "NG0714:429": "shar lhor ri las nor sbyin ma //",
    "NG0714:430": "dkar mo lcags kyu bum pa can //",
    "NG0714:431": "lho sgor sa las pad+ma ni //",
    "NG0714:432": "ser mo zhags pa bum pa bsnams //",
    "NG0714:433": "nub sgor ma las ke ri @#//",
    "NG0714:434": "ma //",
    "NG0714:435": "dmar mo lcags sgrog bum pa bsnams //",
    "NG0714:436": "ya las byang sgor gang ba ma //",
    "NG0714:437": "ljang khu dril bu bum pa can //",
    "NG0714:438": "rin chen du ma'i rgyan gyi spras //",
    "NG0714:439": "stang stabs tshul du bgrad par bsgom //",
    "NG0714:440": "spyan drangs bstim zhing bzhugs su gsol //",
    "NG0714:441": "mchod dang bstod cing dngos grub blang *//",
    "NG0714:442": "zin gnan 'phro 'dus bzlas pa bya //",
    "NG0714:443": "om shri ma ha b+hu ta ku la sun d+ha ri sa ma ya //",
    "NG0714:444": "bcu drug nas ni stong gi bar //",
    "NG0714:445": "rnal 'byor chen pos bsgrub pa bya //",
    "NG0714:446": "gnam stong nub mo mchod pa bstang *//",
    "NG0714:447": "tsan dan mchod yon spos dkar sreg / 'gug byed lcags kyu'i phyag rgya can //",
    "NG0714:448": "om ka ta ka shu sarba k+shi ni shri hum dza dza phat /",
    "NG0714:449": "sngags gnyis sbrel zhing bzlas pa bya //",
    "NG0714:450": "mngon sum khug na bsnol gyis bcad //",
    "NG0714:451": "sems ma rdo rje'i phyag rgya bstan //",
    "NG0714:452": "tsan dan mchod yon gtor ma sbyin //",
    "NG0714:453": "mi smra phyag rdor nga rgyal gyis //",
    "NG0714:454": "chags pa spyad na chung mar 'gyur //",
    "NG0714:455": "rgyan dang longs spyod ci 'dod ster //",
    "NG0714:456": "srod la 'ong zhing tho rangs 'gro //",
    "NG0714:457": "de tshe gzhan gyi bud med spang *//",
    "NG0714:458": "smras na ma dang sring mor 'gyur //",
    "NG0714:459": "nor dang rgyal srid longs spyod ster //",
    "NG0714:460": "rgyab tu khur nas mtho ris kyi //",
    "NG0714:461": "lha yul srid pa'i rtse mor skyel //",
    "NG0714:463": " tshe yang bskal pa bdun khrir 'tsho //",
    "NG0714:464": "de bas gsang zhing btud de bsgrub //",
    "NG0714:465": "ces gsungs so //",
    "NG0714:466": "'byung po 'dul byed kyi rgyud las /",
    "NG0714:467": "rab tu bsgrub pa'i le'u ste bcu pa'o //  // de nas yang dag bshad bya ba //",
    "NG0714:468": "thams cad thabs dang shes rab ste //",
    "NG0714:469": "pho mo dril te bsgrub par bya //",
    "NG0714:470": "de la dam rdzas sngar dang mtshungs //",
    "NG0714:471": "bang mdzod nang du gnod sbyin gyi //",
    "NG0714:472": "pho mo zhal sprad bar dag tu //",
    "NG0714:473": "sid+hi 'khor lo ma nor gzhug kha bcad rgyas btab bsgrub pa brtsam //",
    "NG0714:475": " sems can don du sems bskyed la //",
    "NG0714:476": "stong nyid hum gi cho 'phrul las //",
    "NG0714:477": "bzhugs gnas dkyil 'khor gsal bar bskyed //",
    "NG0714:478": "dbus su nyi zla pad+ma'i khar //",
    "NG0714:479": "hri dang shri yi 'phro 'du las //",
    "NG0714:480": "phyag mtshan ne'u le bum pa bskyed //",
    "NG0714:481": "de las gyur pa'i gter bdag ni //",
    "NG0714:482": "pho mo phan tshun blta bar bsgom //",
    "NG0714:483": "phyi rol pad+ma'i 'dab brgyad la //",
    "NG0714:484": "shar du gnod sbyin gang ba bzang *//",
    "NG0714:485": "lho ru de bzhin rnam thos bu //",
    "NG0714:486": "nub phyogs su ni nor sbyin te //",
    "NG0714:487": "byang gi phyogs su nor bzang ngo *//",
    "NG0714:488": "shar lho'i pi tsi kun+da li //",
    "NG0714:489": "lho nub ki li mi li 'o //",
    "NG0714:490": "nub byang du ni tsa ren tra //",
    "NG0714:492": " byang shar du ni mu khen dam //",
    "NG0714:493": "de yi phyi yi gru chad la //",
    "NG0714:494": "shar lho'i mtshams su bzang mo dang *//",
    "NG0714:495": "rab tu bzang mo bsgom par bya //",
    "NG0714:496": "de bzhin lho nub mtshams su ni //",
    "NG0714:497": "sbas ma rab tu sbas ma bsgom //",
    "NG0714:498": "de bzhin nub byang mtshams su yang *//",
    "NG0714:499": "lha mo dang ni dbyangs can ma //",
    "NG0714:500": "de bzhin byang shar dag tu yang *//",
    "NG0714:501": "'phags ma dang ni zla shel can //",
    "NG0714:502": "mkhas pas rab tu bsgom par bya //",
    "NG0714:503": "de nas sgo bzhi dag tu yang *//",
    "NG0714:504": "shar sgo nor sbyin ma dang ni //",
    "NG0714:505": "nor sbyin chen mo bsgom par bya //",
    "NG0714:506": "de @#//",
    "NG0714:507": "bzhin lho sgor pad+ma dang *//",
    "NG0714:508": "pad+ma chen po bsgom par bya //",
    "NG0714:509": "nub sgo ki li chen po dang *//",
    "NG0714:510": "ki li ma na rab tu bsgom //",
    "NG0714:511": "byang du gang ba ma dang ni //",
    "NG0714:512": "gang pa chen po bsgom par bya //",
    "NG0714:513": "ren chen char 'bebs sgo srungs brgyad //",
    "NG0714:514": "bsgom la spyan drangs bstim pa dang *//",
    "NG0714:515": "bzhugs su gsol zhing mchod pa dbul //",
    "NG0714:516": "rdo rje 'chang gi zil gyis mnan //",
    "NG0714:517": "tshes gcig nya yi bar du bsgrub //",
    "NG0714:518": "nyin mtshan pho dang mo yi sngags //",
    "NG0714:519": "go rims ma nor mkhas pas bzlas //",
    "NG0714:520": "om hri dza a pa ra tsi ta dza dza /",
    "NG0714:521": "om shri ma ha b+hu ta ku la sun d+ha ri sa ma dza dza hum bam ho /",
    "NG0714:522": "nya yi nub mo sngags gsum dril //",
    "NG0714:523": "pho dang mo yi gsang sngags la //",
    "NG0714:524": "mi sems bsgul ba'i sngags kyang btags //",
    "NG0714:525": "'og ma gnyis kyi mgo 'dren por //",
    "NG0714:526": "dngos grub blang ba'i sham bu btags //",
    "NG0714:527": "bzlas pa grub par gdon mi za //",
    "NG0714:528": "zhes gsungs so //",
    "NG0714:529": "'byung po 'dul byed kyi rgyud las //",
    "NG0714:530": "bsgrub pa chen po'i le'u ste bcu gcig pa'o //  // de nas dam tshig bshad bya ba //",
    "NG0714:531": "nor bdag bsgrub pa'i rnal 'byor pas //",
    "NG0714:532": "sha chang sgog btsong mi za bya'o /",
    "NG0714:533": "khyi dang bud med mi brten no //",
    "NG0714:534": "bsnol dang thab gzhob mi bya'o //",
    "NG0714:535": "dam nyams 'dres khyer mi brten no //",
    "NG0714:536": "mi gtsang bud med kha zas spang *//",
    "NG0714:537": "zas nor phyi la gdon mi //",
    "NG0714:538": "rta bong gi yi gsur mi btang *//",
    "NG0714:539": "gu gul nag po'i dud pa spang *//",
    "NG0714:540": "rang rang dkyil 'khor bar du ni //",
    "NG0714:541": "gzhan gyi rgyu 'grul mi gtang ngo *//",
    "NG0714:542": "dkyil 'khor dam rdzas mtha' dag la //",
    "NG0714:543": "'gom dang thu yugs mi btang ngo *//",
    "NG0714:544": "rme dang yugs la shin tu gzab //",
    "NG0714:545": "yi dam lha la mchod gtor dbul //",
    "NG0714:546": "mkha' 'gro chos skyong mnyes par bya //",
    "NG0714:547": "sdug cing 'phongs pa'i sems can la //",
    "NG0714:548": "'dzin chags med pa'i sbyin pa btang *//",
    "NG0714:549": "bla med tshogs kyi 'khor lo bskor //",
    "NG0714:550": "de ltar dam tshig ma bsrungs na //",
    "NG0714:551": "tshe dang srog la bar chad 'byung *//",
    "NG0714:552": "byang chub sems dang mi ldan zhing *//",
    "NG0714:553": "'gro ba'i don la mi brtson pas //",
    "NG0714:554": "khe dang nga rgyal grags pa'i phyir //",
    "NG0714:555": "bsgrubs kyang 'grub par yong mi 'gyur //",
    "NG0714:556": "dad med chos la mi mos shing *//",
    "NG0714:557": "gtong ba'i blo dang mi ldan zhing *//",
    "NG0714:559": " 'jungs zhing ser sna che ba la //",
    "NG0714:560": "nor dang longs spyod mi 'byung ste //",
    "NG0714:561": "bskal pa grangs med gsum du yang *//",
    "NG0714:562": "nor lha'i dngos grub de la ring *//",
    "NG0714:563": "zhes bka' stsal to //",
    "NG0714:564": "'byung po 'dul byed kyi rgyud las //",
    "NG0714:565": "dam tshig gi le'u ste bcu gnyis pa'o //  // de nas grub rtags bshad bya ba //",
    "NG0714:566": "dbang po lnga yi yum lnga ru //",
    "NG0714:567": "rtags ni du ma ci yang ston //",
    "NG0714:568": "mig gi yul du gzugs kyang ston //",
    "NG0714:569": "rna ba'i yul du sgra skad 'byung *//",
    "NG0714:570": "sna yi yul du dri yang ston //",
    "NG0714:571": "lce yi yul du ro rnams 'gyur //",
    "NG0714:572": "lus la 'phar tshig du ma 'byung *//",
    "NG0714:573": "der yang ma zad cho 'phrul ni //",
    "NG0714:574": "cir yang ma nges sna tshogs ston //",
    "NG0714:575": "mig la gzugs su byung ba la /",
    "NG0714:576": "khab kyi phyag rgyas gzung bar @#//",
    "NG0714:577": "bya //",
    "NG0714:578": "rnol sred dam tshig phyag rgya bstan //",
    "NG0714:579": "sdang mig phyag rgyas zil gyis mnan //",
    "NG0714:580": "gsol byad pad+ma'i phyag rgya bstan //",
    "NG0714:581": "gtor ma dbul zhing dam la gdags //",
    "NG0714:582": "de min rtags rnams gang byung yang *//",
    "NG0714:583": "pad+ma'i mu tra bcas pa dang *//",
    "NG0714:584": "gtor ma dbul zhing dam tshig bsgrag / dngos grub blang ba'i cho ga bya //",
    "NG0714:585": "zhes gsungs so //",
    "NG0714:586": "'byung po 'dul byed kyi rgyud las //",
    "NG0714:587": "rtags dang dngos grub blang ba'i le'u ste bcu gsum",
    "NG0714:588": "pa'o // // de nas phyag rgya bshad par bya",
    "NG0714:589": "// khu tshur so sor bcangs nas kyang *//",
    "NG0714:590": "mthe'i chung gnyis po gcig pa gcig / 'khyud nas mdzub mo gnyis brkyang la //",
    "NG0714:591": "cung zad bkug nas byas pa ni //",
    "NG0714:592": "khro mo mi phyed 'bar ba yi //",
    "NG0714:593": "'gugs byed lcags kyu'i phyag rgya ste //",
    "NG0714:594": "'jig rten tri yang 'gugs par byed //",
    "NG0714:595": "ma lus gzhan dag smos ci dgos //",
    "NG0714:596": "de nas thal mo mnyam sbyar la //",
    "NG0714:597": "sor mo nang du bsnol nas kyang *//",
    "NG0714:598": "gung mo phyir brkyang rtse sprad la //",
    "NG0714:599": "cung zad 'gying bar byas pa ni //",
    "NG0714:601": " dngos grub pad+ma'i phyag rgya yin //",
    "NG0714:602": "'di bcas gnod sbyin nor gyi lhas //",
    "NG0714:603": "ci 'dod dngos grub ster bar byed //",
    "NG0714:604": "gzhan yang thal mo mnyam sbyar la //",
    "NG0714:605": "sor mo bsnol ba cung zad bsdam //",
    "NG0714:606": "mthe bong gnyis ni bsnol zhing brtsegs //",
    "NG0714:607": "mdzub mo gnyis ni brkyang pa las //",
    "NG0714:609": " skam pa'i kha ltar gdengs pa ni //",
    "NG0714:610": "khab kyi phyag rgya zhes bya ste //",
    "NG0714:611": "'dis ni rlung yang 'dzin nus na //",
    "NG0714:612": "khams gsum skye bo smos ci dgos //",
    "NG0714:613": "de nas dam tshig mu tra ni //",
    "NG0714:614": "sor mo nang bsnol mthe mo brtsegs //",
    "NG0714:615": "gung mo gnyis kyang bslang ba ni //",
    "NG0714:616": "sems ma rdo rje'i phyag rgya ste //",
    "NG0714:617": "'di bcas gnod sbyin 'khor bcas rnams //",
    "NG0714:618": "sngon tshe ji ltar khas blangs pa'i //",
    "NG0714:619": "rang ngam rang gis dran par 'gyur //",
    "NG0714:620": "zhes bka' stsal to //",
    "NG0714:621": "'byung po 'dul byed kyi rgyud las /",
    "NG0714:622": "phyag rgya'i le'u ste bcu bzhi pa'o //  // de nas 'dir ni bshad par bya //",
    "NG0714:623": "nor lha grub pa'i rtags thon nas //",
    "NG0714:624": "bla rdo srog 'khor lus la bcang *//",
    "NG0714:625": "ga 'u bang mdzod nang du sba //",
    "NG0714:626": "dngos grub dam rdzas rang nyid bza' //",
    "NG0714:627": "man+dal sa rnams zhing la sba //",
    "NG0714:628": "dus gtor mchod pa rgyun mi gcad //",
    "NG0714:629": "sngags 'di rang rang las la dgye //",
    "NG0714:630": "om yak+sha a pa ra tsi ta /",
    "NG0714:631": "de ba sam b+hu ta ya /",
    "NG0714:632": "ma hum brum tam /",
    "NG0714:633": "pra ni sar+ya /",
    "NG0714:634": "bi sa rdza yed /",
    "NG0714:635": "bri thag ma ha /",
    "NG0714:636": "b+hu ta sa ta ta ga tsha b+hu sma sha ne /",
    "NG0714:637": "de ba ku la sha e ka pri k+she da ni ta te /",
    "NG0714:638": "tsa tu sh+ye te /",
    "NG0714:639": "e ka li ma ge de ba ya ni pu tsa /",
    "NG0714:640": "shri g+h+ram g+ha tsi ru b+hu ta nam /",
    "NG0714:641": "sa ma ya pra ti pa la na /",
    "NG0714:642": "ya ti pyi ba /",
    "NG0714:643": "na ga tsa ti /",
    "NG0714:644": "ta da sha na badzra na /",
    "NG0714:645": "mur te ni sa la yed /",
    "NG0714:646": "she ni sha sha yed /",
    "NG0714:647": "b+hu ta na nam ro 'u re be /",
    "NG0714:648": "na ra ke ba te /",
    "NG0714:649": "ya tha sarba nam /",
    "NG0714:650": "ga tsha tsha'u ya /",
    "NG0714:651": "tha su kha swa ha /",
    "NG0714:652": "zhes khang pa'i yang thog dang khyis mi 'khyer ba'i sar btang ngo *//",
    "NG0714:654": " 'byung po 'dul byed kyi rgyud las /",
    "NG0714:655": "las chog gi le'u ste bco lnga pa'o //  // de nas bshad par @#//",
    "NG0714:656": "bya ba ni //",
    "NG0714:657": "sgrub pa po la phan bya'i phyir //",
    "NG0714:658": "dngos grub chen po bsgrub pa'i thabs //",
    "NG0714:659": "rgyud rgyal 'byung po 'dul byed nyid //",
    "NG0714:660": "snod du mi rung gang yang med //",
    "NG0714:661": "sdig can le lo che ba dang *//",
    "NG0714:662": "brdzun la mngon par dga' ba dang *//",
    "NG0714:663": "zog po tshul 'chos can gyis kyang *//",
    "NG0714:664": "bsgrub na 'grub par 'gyur ro zhes //",
    "NG0714:665": "bde bar gshegs pas lung bstan na //",
    "NG0714:666": "ma lus gzhan la smos ci dgos //",
    "NG0714:667": "dbul po nor gyis gdungs pa dang *//",
    "NG0714:668": "'phongs pa nor gyis nyen pa dang *//",
    "NG0714:669": "tshe thung shes rab dman pa dang *//",
    "NG0714:670": "blun zhing bsod nams chung ba dang *//",
    "NG0714:671": "zha grum yan lag ma tshang bas //",
    "NG0714:672": "bsgrubs na grub par gdon mi za //",
    "NG0714:673": "gang zhig 'di la su dad cing *//",
    "NG0714:674": "'dzin nam 'chang ngam klog pa dang *//",
    "NG0714:675": "rjes su sgrub par byed pa de //",
    "NG0714:676": "mi zad gter la longs spyod cing *//",
    "NG0714:677": "nor gyi bdag por the tshom med //",
    "NG0714:678": "gang zhig the tshom mi za bar //",
    "NG0714:679": "'di la mngon par brtson gyur na //",
    "NG0714:680": "lha yi dbang po'i rgyal srid kyang *//",
    "NG0714:681": "dngos su 'grub par lung bstan na //",
    "NG0714:683": " mi yi rgyal srid smos ci dgos //",
    "NG0714:684": "nyi zla la sogs gza' brgyad kyi //",
    "NG0714:685": "de yi gzi brjid mi thub na //",
    "NG0714:686": "tshangs pa dang ni brgya byin gyis //",
    "NG0714:687": "bu mo thang dkar dri med kyang *//",
    "NG0714:688": "srog dkar lha yi bu mo 'ang *//",
    "NG0714:689": "bdag la shin tu chags gyur na //",
    "NG0714:690": "mi yi bu mo smos ci dgos //",
    "NG0714:691": "nyi zla la sogs gza' brgyad kyis //",
    "NG0714:692": "de yi gzi brjid brgyad mi thub /",
    "NG0714:693": "khams gsum skye bo smos ci dgos //",
    "NG0714:694": "bdud kyi bar chad mi nus na //",
    "NG0714:695": "log 'dren bgegs kyi smos ci dgos //",
    "NG0714:696": "'jig rten khams na gnas pa yi //",
    "NG0714:697": "skye 'gro thams cad dam 'du na //",
    "NG0714:698": "nor dang longs spyod smos ci dgos //",
    "NG0714:699": "ci bsam lhun gyis grub pa yi //",
    "NG0714:700": "dngos grub chen po thob 'gyur na //",
    "NG0714:701": "bza' btung yo lang smos ci dgos //",
    "NG0714:702": "des na 'di la nan tan bya //",
    "NG0714:703": "zhes gsungs so //",
    "NG0714:704": "'byung po 'dul byed kyi rgyud las //",
    "NG0714:705": "rgyud kyi che ba dang phan yon bstan pa'i le'u ste bcu drug pa'o ///",
    "NG0714:706": "/ de nas lha dbang phyug chen po de rjes su yi rang nas /",
    "NG0714:707": "bcom ldan 'das 'byung po 'dul byed kyi rgyal po la mngon par bstod pa /",
    "NG0714:708": "e ma ho rgyal sras gnyen gcig po //",
    "NG0714:709": "khro rgyal 'byung po 'dul byed pa //",
    "NG0714:710": "grub pa rgyal po khro bo che //",
    "NG0714:711": "grub pa'i dam tshig bstan pa ni //",
    "NG0714:712": "lha yi dngos grub kun bsgrub shing *//",
    "NG0714:713": "myur du grub pa bla med pa'o //",
    "NG0714:714": "sems can kun la phan don phyir //",
    "NG0714:715": "skad cig de la sgrub ster bas //",
    "NG0714:716": "grub pa'i rdo rje khro bo che //",
    "NG0714:717": "lha yi dam tshig brtan pa yi //",
    "NG0714:718": "sems can rjes su brtse ba'i phyir //",
    "NG0714:719": "khyod la bdag gis gus pa yis //",
    "NG0714:721": " phyag 'tshal btud nas bstod par bgyi //",
    "NG0714:722": "dngos grub bdag la myur du gsol //",
    "NG0714:723": "ces bstod do /",
    "NG0714:724": "'byung po 'dul byed kyi rgyud las /",
    "NG0714:725": "rjes su yi rang ba dang bstod pa'i le'u ste",
    "NG0714:726": "bcu bdun pa'o // // de nas bcom ldan 'das",
    "NG0714:727": "'byung po 'dul byed @#//",
    "NG0714:728": "kyi rgyal po chen po ni //",
    "NG0714:729": "chos dbyings rnam par dag pa'i ngang du gshegs so //",
    "NG0714:730": "'khor rnams ni rang rang gi gnas su mi snang bar gyur to //",
    "NG0714:731": "rgyud kyi rgyal po chen po 'byung po 'dul byed",
    "NG0714:732": "ces bya ba rdzogs so // // rgya gar gyi",
    "NG0714:733": "mkhan po ba su d+ha ra dang */"
}