{
    "NK080(wu)027:1": "// ma h+aa su kha mu dro pa de sham n+aa ma bi ha ra ti sma ////",
    "NK080(wu)027:2": "bde ba chen po phyag rgya'i man ngag ces bya ba bzhugs so //",
    "NK080(wu)027:3": "rgya gar skad du ma h+aa su kha mu dra pa pre sha n+aa ma /",
    "NK080(wu)027:4": "bod skad du /",
    "NK080(wu)027:5": "bde ba chen po phyag rgya'i man ngag ces bya ba /",
    "NK080(wu)027:6": "dpal kun tu bzang po ye shes rol pa'i klong la phyag 'tshal lo //",
    "NK080(wu)027:7": "sgyu 'phrul thabs chen gsang rgyud las //",
    "NK080(wu)027:8": "dug gi dug nad grol byed ltar //",
    "NK080(wu)027:9": "'dod chags bde bar rgyas byed phyir //",
    "NK080(wu)027:10": "bde chen rol pa'i man ngag bstan //",
    "NK080(wu)027:11": "gzhan lus shes rab tsakra'i don //",
    "NK080(wu)027:12": "kabrtag khadgug byin garlabs bde ngaskyed dang //",
    "NK080(wu)027:13": "carol thabs chartags jaskyon yon nyatan ta'bras /",
    "NK080(wu)027:14": "yan lag rgyas pa'i gzhi ru bzhag /dang po kanas brtsams mthar phyir bar //",
    "NK080(wu)027:15": "las dang rig pa byin rlabs dang //",
    "NK080(wu)027:16": "ye shes rnal 'byor ma yi tshogs //",
    "NK080(wu)027:17": "dngos dang ting 'dzin bde thob pas //",
    "NK080(wu)027:18": "pad+ma gsum la rim par sbyar //",
    "NK080(wu)027:19": "mthar thug bde chen bsgrub bya'i phyir //",
    "NK080(wu)027:20": "ye shes sangs rgyas btsun mo bsten //",
    "NK080(wu)027:21": "zag med bde ba rgyas bya'i phyir //",
    "NK080(wu)027:22": "rig pa'i bu mo bsten par bya //",
    "NK080(wu)027:23": "lus sems nus bde brtan bya'i phyir //",
    "NK080(wu)027:24": "mi yi bu mo brten par bya //",
    "NK080(wu)027:25": "de yang nus pa'i bye brag gis //",
    "NK080(wu)027:26": "lha klu gnod sbyin bu mo'am //",
    "NK080(wu)027:27": "mi yi bu mo sngon brtag ste //",
    "NK080(wu)027:28": "spyir ni rigs brtag lo grangs brtag /lus chos brtag ste bzang ngan dbye //",
    "NK080(wu)027:29": "khyad par b+ha ga'i dbyibs brtag dang //",
    "NK080(wu)027:30": "rtsa brtag bzang ngan khyad par can //",
    "NK080(wu)027:31": "rol thabs skabs su shes par bya'o //",
    "NK080(wu)027:32": "thabs dang man ngag ldan pa'i sa //",
    "NK080(wu)027:33": "rgyal rigs rje rigs bram ze'i rigs //",
    "NK080(wu)027:34": "rang bzhin rigs bzang yum du btsal //",
    "NK080(wu)027:35": "mtshan dang mi ldan spang bar bya //",
    "NK080(wu)027:36": "dmangs rigs tshos ma gar mkhan ma //",
    "NK080(wu)027:37": "gdol ma nyo tshong ma nyid dang //",
    "NK080(wu)027:38": "chung ma sgyug mo bu sring mo //",
    "NK080(wu)027:39": "mthar sgeg lus 'tshong ma la sogs //",
    "NK080(wu)027:40": "rang bzhin rigs ni ngan gyur kyang //",
    "NK080(wu)027:41": "mtshan dang ldan na dngos grub zhing //",
    "NK080(wu)027:42": "rang bzhin ngan dang ma sbyangs dang //",
    "NK080(wu)027:43": "dka' thub can dang dam med dang //",
    "NK080(wu)027:44": "zhen chags can dang phrag dog can //",
    "NK080(wu)027:45": "log sred can dang le lo can //",
    "NK080(wu)027:46": "log pa'i gang zag dbang song ba //",
    "NK080(wu)027:47": "lus mtshan yod kyang shin tu spang //",
    "NK080(wu)027:48": "rigs brtags de sogs rab tu gces //",
    "NK080(wu)027:49": "bcu gnyis bcu bzhi bcu drug dang //",
    "NK080(wu)027:50": "bco brgyad bcud ldan rab yin te //",
    "NK080(wu)027:51": "nyi shu la sogs 'bring du bshad //",
    "NK080(wu)027:52": "rtsa lnga tha ma'i tshad yin te //",
    "NK080(wu)027:53": "gzhan la dngos grub med par gsungs //",
    "NK080(wu)027:54": "mtshan ldan ma la na so med //",
    "NK080(wu)027:55": "mtshan dang bcud gnyis mi ldan na //",
    "NK080(wu)027:56": "lo grangs tshad bzung dgos pa med //",
    "NK080(wu)027:57": "yid 'ong lus mdzes kha dog legs //",
    "NK080(wu)027:58": "gzugs dang lang tsho ldan pa dang //",
    "NK080(wu)027:59": "btsun zhing na so dar la bab //",
    "NK080(wu)027:60": "lus ran sha mdangs dkar dmar phyed //",
    "NK080(wu)027:61": "skad snyan dran pas yid 'phrog pa //",
    "NK080(wu)027:62": "nus dang chags pa che ba dang //",
    "NK080(wu)027:63": "bka' blo bde zhing yid mi 'khrug /dul zhing blo gros ldan pa dang //",
    "NK080(wu)027:64": "rol pa'i thabs la mkhas pa dang //",
    "NK080(wu)027:65": "pad+ma ni dang ha ta ni //",
    "NK080(wu)027:66": "sha ka ni dang tsa ta ni //",
    "NK080(wu)027:67": "yon tan phun sum tshogs pa'i lus //",
    "NK080(wu)027:68": "bzang mo dngos grub skyes ba'i rten //",
    "NK080(wu)027:69": "de la sogs pa yum brtag pa //",
    "NK080(wu)027:70": "rgyas par gsang rgyud kun las bshad //",
    "NK080(wu)027:71": "gang du gzhan gyi dbang byas dang //",
    "NK080(wu)027:72": "dka' thub can dang ngo tsha dang //",
    "NK080(wu)027:73": "gtsang dme can dang rang bzhin ngan //",
    "NK080(wu)027:74": "g.yengs pa dang ni 'grams pa dang //",
    "NK080(wu)027:75": "snang dang gnyid dang rnyings pa dang //",
    "NK080(wu)027:76": "nus pa med par spangs bar bya'o //",
    "NK080(wu)027:77": "ting kha'dzin sngags rdzas thabs rdzogs pas //",
    "NK080(wu)027:78": "dgon pa bar chad med gnas su //",
    "NK080(wu)027:79": "snga dro phyed dang skur dman dang //",
    "NK080(wu)027:80": "dgong ka'i dus su dgug par bya'o //",
    "NK080(wu)027:81": "khrus gabya chos bshad 'du shes bsgyur //",
    "NK080(wu)027:82": "zas dang gos tshogs rjes bsrungs la //",
    "NK080(wu)027:83": "dam tshig sdom phog dbang bskur nas //",
    "NK080(wu)027:84": "phung tshogs lha yi dkyil 'khor du //",
    "NK080(wu)027:85": "thabs dang shes rab byin brlabs la //",
    "NK080(wu)027:86": "mkha' gsang rdo rje pad+ma bsgom //",
    "NK080(wu)027:87": "mchod bstod bzlas pa mthar phyin nas //",
    "NK080(wu)027:88": "tha mal zhen pa rang grol bya'o //",
    "NK080(wu)027:89": "bde ba bskyed cing chags 'dod na //",
    "NK080(wu)027:90": "chags pa'i glu dang gar dag dang //",
    "NK080(wu)027:91": "bza' btung glu dang chags pa'i gtam //",
    "NK080(wu)027:92": "ji legs pa yis spyad par bya //",
    "NK080(wu)027:93": "'jam dang rtsub dang snyan mi snyan //",
    "NK080(wu)027:94": "dal dang drag dang spom phra dang //",
    "NK080(wu)027:95": "ring thung gyur nul glu rnams blangs //",
    "NK080(wu)027:96": "yab yum gnyis kyi bya ba ni //",
    "NK080(wu)027:97": "gar thabs brgyad dam bcu gcig gi //",
    "NK080(wu)027:98": "nyi shu'i thabs kyis bde ba bskyed //",
    "NK080(wu)027:99": "mdzes shing chags pas lta ba ltar //",
    "NK080(wu)027:100": "gzung ba dang ni 'khyud pa dang //",
    "NK080(wu)027:101": "sbyor ba dang ni mnye ba dang //",
    "NK080(wu)027:102": "'bud dang ngang pa'i sgra 'byin dang //",
    "NK080(wu)027:103": "rtog dang 'bebs dang rdeg dang bskyod //",
    "NK080(wu)027:104": "'o dang 'jib dang 'cha' ba dang //",
    "NK080(wu)027:105": "gtse dang 'bab dang zhon pa dang //",
    "NK080(wu)027:106": "gtsubs dang 'byung dang 'jug pa dang //",
    "NK080(wu)027:107": "rol pa sna tshogs spyad pa'o //",
    "NK080(wu)027:108": "yab yum gar thabs drug cu'am //",
    "NK080(wu)027:109": "'dod pa'i yan lag sum bargya'am //",
    "NK080(wu)027:110": "drug cu rtsa bzhi la sogs pas //",
    "NK080(wu)027:111": "bde ba yongs su bskyed bya'o //",
    "NK080(wu)027:112": "mdor na bya ba'i las dag ni //",
    "NK080(wu)027:113": "steng 'og 'khyud pa gnyis yin te //",
    "NK080(wu)027:114": "lta dang 'dzin dang gtse dang mnye //",
    "NK080(wu)027:115": "reg pa de bzhin shes par gyis //",
    "NK080(wu)027:116": "thabs dang shes rab tshul gyis so //",
    "NK080(wu)027:117": "yum gyi rol thabs bcu drug gi /rol pa'i gar ni bcu gsum ste //",
    "NK080(wu)027:118": "dga' dang lta dang 'khyud pa dang //",
    "NK080(wu)027:119": "'o dang 'khor dang 'bud dang 'job //",
    "NK080(wu)027:120": "zhal sbyor rtse dang mnye pa dang //",
    "NK080(wu)027:121": "'jig dang b+ha ga kar 'dzin ston //",
    "NK080(wu)027:122": "thabs chen yab kyis bya ba'i las //",
    "NK080(wu)027:123": "nu ma de bzhin mig gnyis dang //",
    "NK080(wu)027:124": "sna dang 'gram pa mchu so dang //",
    "NK080(wu)027:125": "barla dang lte ba b+ha ga dang //",
    "NK080(wu)027:126": "dgyes pa bskyed phyir 'o bya'o //",
    "NK080(wu)027:127": "mchu dang nu ma'i 'gor gnyis dang //",
    "NK080(wu)027:128": "mchan khung 'bur gnyis 'khur tshos la //",
    "NK080(wu)027:129": "bud med dga' ba bskyed pa'i phyir //",
    "NK080(wu)027:130": "mi drag par ni so gdab po //",
    "NK080(wu)027:131": "mchu gnyis bar du mchu gnyis dag /lta bzhin yun ring gzhib par bya //",
    "NK080(wu)027:132": "nu ma gnyis dang 'bur gnyis dang //",
    "NK080(wu)027:133": "barla dang nu ma rked pa ru //",
    "NK080(wu)027:134": "rtse dang chags pa bskyed pa'i phyir //",
    "NK080(wu)027:135": "sen thabs bcas pas reg par bya //",
    "NK080(wu)027:136": "gsang ba stod kyi gnas gsum dang //",
    "NK080(wu)027:137": "rked pa'i gnas gsum nu gnyis dang //",
    "NK080(wu)027:138": "mchan khung rtsib logs rgyu zhabs su //",
    "NK080(wu)027:139": "tha mal tshul gyis drud par bya //",
    "NK080(wu)027:140": "srin lag thabs kyis bskyod par bya //",
    "NK080(wu)027:141": "reg dang 'phro bas yid 'pham pa //",
    "NK080(wu)027:142": "de tshe rtags ni 'byung bar 'gyur //",
    "NK080(wu)027:143": "lus ni bcud kyi 'tshe bar bya //",
    "NK080(wu)027:144": "sha lnga dang ni bdud rtsi lnga //",
    "NK080(wu)027:145": "bcud dang sbyar ram dngos kyang rung //",
    "NK080(wu)027:146": "bza' btung mur ba la sogs brten /",
    "NK080(wu)027:147": "ga /phan tshun dga' ba bskyed pa'i phyir //",
    "NK080(wu)027:148": "chos dang 'brel pa'i tshig rnams kyis //",
    "NK080(wu)027:149": "chags pa'i gtam ni gsang thub par //",
    "NK080(wu)027:150": "skabs sam dus su smra bar bya //",
    "NK080(wu)027:151": "'gro nyal 'dug sdod longs spyod dus //",
    "NK080(wu)027:152": "dal ba'i tshul gyis dben pa ru //",
    "NK080(wu)027:153": "ting 'dzin ma 'byongs bar dag tu //",
    "NK080(wu)027:154": "longs spyod lnga dang ldan par bya'o //",
    "NK080(wu)027:155": "khas bslangs mkha' dang rtsa brtag pa //",
    "NK080(wu)027:156": "bzang ngan dbye ba gnyis gnyis dbye //",
    "NK080(wu)027:157": "gang du bde skyed rten gyi dbyibs //",
    "NK080(wu)027:158": "yo ba dang ni blang ba dang //",
    "NK080(wu)027:159": "rtsa na 'phel ka che ba dang //",
    "NK080(wu)027:160": "rtsub dang zlum mthong 'dzags pa dang //",
    "NK080(wu)027:161": "'gyur dang mi legs dam pa dag /de rnams spang bar shes par bya /",
    "NK080(wu)027:162": "nga /sra ba dang ni 'phang mtho dang //",
    "NK080(wu)027:163": "rtsa ldan drod che ska ba dang //",
    "NK080(wu)027:164": "mi 'gyur ba dang zlum pa dang //",
    "NK080(wu)027:165": "gting ring 'jam zhing cung zad dam //",
    "NK080(wu)027:166": "pad+ma'i snying po bzhin du zlum //",
    "NK080(wu)027:167": "shun bu chung la spu nyung ba //",
    "NK080(wu)027:168": "bzang po'i rigs dang mtshan du bshad //",
    "NK080(wu)027:169": "rtsa med pa dang shas pa dang //",
    "NK080(wu)027:170": "rtsa ngan pa dang yo ba dang //",
    "NK080(wu)027:171": "kha dma' ba dang thung ba dang //",
    "NK080(wu)027:172": "phra dang nus pa med pa dang //",
    "NK080(wu)027:173": "spang bar bya ba rab tu bshad //",
    "NK080(wu)027:174": "rgyas pa'i rigs dang spom pa dang //",
    "NK080(wu)027:175": "rang bzhin bzang dang nus pa che //",
    "NK080(wu)027:176": "bcos su med par bzang por bshad //",
    "NK080(wu)027:177": "khyad par gdung can btsal ba'i thabs //",
    "NK080(wu)027:178": "rdo rje lce dang srin lag dang //",
    "NK080(wu)027:179": "srin lag bcos ma la sogs pa'i //",
    "NK080(wu)027:180": "gsang ba'i pho brang rgyas par bya //",
    "NK080(wu)027:181": "thabs dang zas dang spyod lam gyis //",
    "NK080(wu)027:182": "'khor ba zil non rtsa rnyed nas //",
    "NK080(wu)027:183": "bdag po gdung can rnam par sbyar //",
    "NK080(wu)027:184": "thabs chen lam la mkhas pa yis //",
    "NK080(wu)027:185": "ye shes snang ba mched par byed //",
    "NK080(wu)027:186": "lta ba dang ni brtag pa dang //",
    "NK080(wu)027:187": "thos dang reg dang 'grogs pa yis //",
    "NK080(wu)027:188": "zhen pa log cing bde bskyed de //",
    "NK080(wu)027:189": "ran pas sdug bsngal sel bar byed /",
    "NK080(wu)027:190": "ca /yab yum rol pa'i thabs dngos ni //",
    "NK080(wu)027:191": "dbab dang gzung dang gnas bcing zhing //",
    "NK080(wu)027:192": "rang rang gnas su slar son thabs //",
    "NK080(wu)027:193": "shes rab thabs kyis g.yas bzung ste //",
    "NK080(wu)027:194": "stod smad dgug pa kyo ka ta //",
    "NK080(wu)027:195": "dbang po'i yul bsdus 'khyud pa ni //",
    "NK080(wu)027:196": "gsang ba chen po'i zhags pa'o //",
    "NK080(wu)027:197": "stod smad shin tu bsdams byas te //",
    "NK080(wu)027:198": "ma skyes mi gtong sgrog gi las //",
    "NK080(wu)027:199": "bskyed pa ha pa'i bde sgra'i sgrogs //",
    "NK080(wu)027:200": "kun tu drag po' bde myong he //",
    "NK080(wu)027:201": "dbang po gnyis ni bsrub pa las //",
    "NK080(wu)027:202": "bdag po gdung can 'phrad pa'i tshe //",
    "NK080(wu)027:203": "nyi zla dus gcig shar ba'i tshe //",
    "NK080(wu)027:204": "thun mong thun mong ma yin pa'i //",
    "NK080(wu)027:205": "spyod yul nus pa kun bzlog nas //",
    "NK080(wu)027:206": "mthong lam rang gi mtshan nyid skye //",
    "NK080(wu)027:207": "gnas nas ldang zhing bde g.yo ba //",
    "NK080(wu)027:208": "rang gi lam 'jug rtog 'gag cing //",
    "NK080(wu)027:209": "rang gi 'pho bas sa gnas tshe //",
    "NK080(wu)027:210": "phyi ma'i bde ba skye bar 'dod //",
    "NK080(wu)027:211": "goms pa'i rlung mthus slar bskyed de //",
    "NK080(wu)027:212": "mthar phyin thabs kyi byang chub sems //",
    "NK080(wu)027:213": "dga' dang rjes su dga' ba dang //",
    "NK080(wu)027:214": "kun rdzob lugs las byung ba dang //",
    "NK080(wu)027:215": "don dam lugs las ldog pa kyis //",
    "NK080(wu)027:216": "yan lag nying lag rgyas 'gyur te //",
    "NK080(wu)027:217": "rim nas rim pa bcu drug ro //",
    "NK080(wu)027:218": "dang po bzhi tshogs bcu gnyis lam //",
    "NK080(wu)027:219": "gsum bzhi mthong lam bzhi bsgoms pas //",
    "NK080(wu)027:220": "tha mar thim brjod rim bzlog pas //",
    "NK080(wu)027:221": "rim pa bzhin du gsal bsgoms pas //",
    "NK080(wu)027:222": "thig le phra rags snang ba kun //",
    "NK080(wu)027:223": "'bab zhon bsnol ma'i thabs nyid kyis //",
    "NK080(wu)027:224": "thig le gong 'og steng 'og nyid //",
    "NK080(wu)027:225": "thig le gong ma nyid 'og tu //",
    "NK080(wu)027:226": "'og ma nyid ni steng du 'bar //",
    "NK080(wu)027:227": "gcig gnyis lus kun khyab par mthong //",
    "NK080(wu)027:228": "sems kyi thig le thog mtha' med //",
    "NK080(wu)027:229": "lus kyi thigs le snol kyang //",
    "NK080(wu)027:230": "'dres pa la ni gang goms pa //",
    "NK080(wu)027:231": "bzlog pa 'dren pa h'u gis shes //",
    "NK080(wu)027:232": "'dren pa dang ni 'dzin pa dang //",
    "NK080(wu)027:233": "rtse dang skyed pa rtsa ba dang //",
    "NK080(wu)027:234": "lte ba snying mgrin skra mtshams su //",
    "NK080(wu)027:235": "thig le 'pho ba'i tshul gyis bya //",
    "NK080(wu)027:236": "'og nas bskul zhing steng gis mnan //",
    "NK080(wu)027:237": "dwangs snyigs bsre ba'i thabs la 'jug /thig les lus kun khyab par bya'o //",
    "NK080(wu)027:238": "chabde ba'i rtag ni 'byung 'gyur te //",
    "NK080(wu)027:239": "lus dang rtsar bcas 'gul ba dang //",
    "NK080(wu)027:240": "ldeg cing 'phar ba'i bde bas gang //",
    "NK080(wu)027:241": "bde bas dbang bsgyur tshim pa'i sgra //",
    "NK080(wu)027:242": "ma lus khyab par sgrogs pa byed //",
    "NK080(wu)027:243": "'dar dang rlung dang ba spu ldang //",
    "NK080(wu)027:244": "sgra dang lus bde brgyug pa dang //",
    "NK080(wu)027:245": "rgod dang brgyal sogs gang byung yang //",
    "NK080(wu)027:246": "brtan dang sbyang ba'i cho ga bya //",
    "NK080(wu)027:247": "mi jamthug log pa'i rtags snang ba //",
    "NK080(wu)027:248": "thabs kyi rim pa'i cho ga bya //",
    "NK080(wu)027:249": "theg pa mchog la mi chags shing //",
    "NK080(wu)027:250": "'dod lnga chags pa spong ba dang //",
    "NK080(wu)027:251": "'khor ba'i khams su ltung bar 'gyur //",
    "NK080(wu)027:252": "nyasa dang pha rol phyin pa dang //",
    "NK080(wu)027:253": "lam gyi yon tan thams cad rdzogs //",
    "NK080(wu)027:254": "'bras bu'i ngo bo lhun gyis rdzogs //",
    "NK080(wu)027:255": "de yang ji lta bu zhe na //",
    "NK080(wu)027:256": "tshogs drug ye shes lnga cha cig /thabs las bzlog pas sngon gnas shes //",
    "NK080(wu)027:257": "'gro 'ong rdzu 'phrul nges lung gsal //",
    "NK080(wu)027:258": "brjod 'drar thos shing sa gsum mthong //",
    "NK080(wu)027:259": "phung khams yul gyi zag pa med //",
    "NK080(wu)027:260": "+aa li k+aa la'i bde ba nyid //",
    "NK080(wu)027:261": "phan tshun 'dres nas gcig par shes //",
    "NK080(wu)027:262": "bcu drug ngos gnyis mtshan dang ldan //",
    "NK080(wu)027:263": "phyogs gcig ye shes lnga ldan pas //",
    "NK080(wu)027:264": "brgyad bcu bzod sogs rgyu la 'phags //",
    "NK080(wu)027:265": "kun tu 'od dang pad+ma spyan //",
    "NK080(wu)027:266": "'khor lo sa mchog mngon sum la //",
    "NK080(wu)027:267": "de sogs brjod pa grangs las 'das //",
    "NK080(wu)027:268": "steng 'og ta lam la goms byas shing //",
    "NK080(wu)027:269": "me rlung sems la gsal brtan na //",
    "NK080(wu)027:270": "rnam smin snyigs mar bcas pa 'di //",
    "NK080(wu)027:271": "rdo rje lus 'gyur the tshom med //",
    "NK080(wu)027:272": "de nas sku lnga lhun gyis grub //",
    "NK080(wu)027:273": "thugs rje rol pas gzhan don rdzogs //",
    "NK080(wu)027:274": "man ngag 'di yi snod bstan pa //",
    "NK080(wu)027:275": "bzang ngan gnyis kyi khyad par ni //",
    "NK080(wu)027:276": "dad pa dang ni dam tshig dang //",
    "NK080(wu)027:277": "shes rab snying rje phun sum tshogs //",
    "NK080(wu)027:278": "brtson 'grus gtong phod che ba ni //",
    "NK080(wu)027:279": "dam pa'i rigs su shes par bya //",
    "NK080(wu)027:280": "bud med chags pa che ba dang //",
    "NK080(wu)027:281": "de bzhin skyes bu dar la bab //",
    "NK080(wu)027:282": "lang tsho bde ba phun sum tshogs //",
    "NK080(wu)027:283": "gsang ba thabs kyi snod mchog yin //",
    "NK080(wu)027:284": "'dod pa bral dang ma ning dang //",
    "NK080(wu)027:285": "ma smin pa dang dka' thub dang //",
    "NK080(wu)027:286": "log par 'khyal zhing mi 'jug pa //",
    "NK080(wu)027:287": "bde mchog sbyin pa'i snod ma yin //",
    "NK080(wu)027:288": "'on kyang dad pas sgor 'jug pa //",
    "NK080(wu)027:289": "bla ma'i gdams pas kun dor min //",
    "NK080(wu)027:290": "sgyu 'phrul d+r+wa ba'i don chen po //",
    "NK080(wu)027:291": "yang gsang thugs kyi snying po 'di //",
    "NK080(wu)027:292": "man ngag thabs kyis bde bsgrub kun //",
    "NK080(wu)027:293": "tshe 'dis sangs rgyas 'grub par shog /bde chen phyag rgya'i man ngag //",
    "NK080(wu)027:294": "gzhan lus shes rab kyi 'khor lo zhes bya ba bi ma las mdzad pa rdzogs so //////",
    "NK080(wu)027:295": "rdo rje dpal chen /",
    "NK080(wu)027:296": "dpal chen khro rgyal /"
}