{
    "T02TD1930E:42a-0": "@42a # // rgya gar skad du //",
    "T02TD1930E:42a-1": "krishna ya m'a ri s'a dha nam /",
    "T02TD1930E:42a-2": "bod skad du //",
    "T02TD1930E:42a-3": "gshin rje gshed nag po'i sgrub pa'i thabs /",
    "T02TD1930E:42a-4": "bcom ldan 'das gshin rje gshed po la phyag 'tshal lo //",
    "T02TD1930E:42a-5": "dpal ldan gshin rje gshed nag la //",
    "T02TD1930E:42a-6": "phyag 'tshal nas ni dpal 'dzin gyi //",
    "T02TD1930E:42a-7": "gdams pa la brten sgrub thabs ni //",
    "T02TD1930E:42a-8": "mdor bsdus byis pas rtogs phyir bri //",
    "T02TD1930E:42a-9": "de la sngags pa nges par 'gro ba thams cad bsgral bar 'dod pa'i blo dang ldan pas dur khrod la sogs pa'i bsam gtan gyi gnas sam /",
    "T02TD1930E:42a-10": "gnas la lar tsandan la sogs pas byugs la /",
    "T02TD1930E:42a-11": "'dod chags la sogs pa'i nyon mongs pa dang ldan pa'i sems can rnams /",
    "T02TD1930E:42a-12": "bsod nams kyi tshogs dang mi ldan pas 'khor ba las bsgral bar mi nus pas na /",
    "T02TD1930E:42a-13": "dang por bsod nams kyi tshogs bsag par bya ba'i phyir bde ba'i stan la 'dug ste /",
    "T02TD1930E:42a-14": "rang gi snying gar sna tshogs padma dang nyi ma'i steng du /",
    "T02TD1930E:42a-15": "ya sngon po 'od zer dang bcas pa bltas la /",
    "T02TD1930E:42a-16": "de'i 'od zer gyis sems can thams cad gshin rje gshed du byas nas yang 'od zer des bla ma dang sangs rgyas la sogs pa mdun du spyan drangs te /",
    "T02TD1930E:42a-17": "de dag la mngon par phyag byas la sa bon gyi 'od zer sngon po las byung ba'i mchod pa'i sprin sna tshogs sgeg mo la sogs pa dang /",
    "T02TD1930E:42a-18": "me tog la sogs pa'i zhen pa dang bral bas yang dag par mchod do //",
    "T02TD1930E:42a-19": "de nas sdig pa bshags shing bsod nams la rjes su yi rang ba dang /",
    "T02TD1930E:42a-20": "yongs su bsngo ba dang /",
    "T02TD1930E:42a-21": "gsum la skyabs su 'gro ba la sogs pa bya'o //",
    "T02TD1930E:42a-22": "de ma thag pa'i zhing la tshad med pa bzhi bsgom mo //",
    "T02TD1930E:42a-23": "de nas rten mu: yis gshegs so //",
    "T02TD1930E:42a-24": "de nas ye shes kyi tshogs la nan tan bya ste /",
    "T02TD1930E:42a-25": "sna tshogs stong pa nyid du bsgom zhing /",
    "T02TD1930E:42a-26": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD1930E:42a-27": "zhes brjod la /",
    "T02TD1930E:42a-28": "de nas stong pa'i bdag nyid las /",
    "T02TD1930E:42a-29": "aam las nyi ma'i steng du /",
    "T02TD1930E:42a-30": "h'um las rdo rje sngon po kha gyes pa bsgom par bya'o /",
    "T02TD1930E:42a-31": "de las byung ba'i rdo rje'i tshogs kyis rdo rje'i sa gzhi dang /",
    "T02TD1930E:42a-32": "ra ba dang gur bsgom par bya'o //",
    "T02TD1930E:42b-0": "@42b de'i dbus su skad cig gis chos 'byung gru gsum pa dkar po'i nang du /",
    "T02TD1930E:42b-1": "sna tshogs padma dang /",
    "T02TD1930E:42b-2": "sna tshogs rdo rje'i lte ba la pam yongs su gyur pa las /",
    "T02TD1930E:42b-3": "sna tshogs padma'i steng du ram las nyi ma'i dkyil 'khor gyi steng du yam yig las rdo rje sngon po 'od zer bcas pa bsams te /",
    "T02TD1930E:42b-4": "de'i 'od kyis thog ma med pa nas grub pa'i gshin rje gshed gsal bar byas nas /",
    "T02TD1930E:42b-5": "slar bkug ste /",
    "T02TD1930E:42b-6": "de dag yongs su gyur pa las gshin rje gshed du bsgom par bya'o //",
    "T02TD1930E:42b-7": "de yang sku mdog nag po g-yas dkar zhing /",
    "T02TD1930E:42b-8": "g-yon dmar ba /",
    "T02TD1930E:42b-9": "rdo rje ral gri dang /",
    "T02TD1930E:42b-10": "'khor lo dang padma dang /",
    "T02TD1930E:42b-11": "gri gug dang thod pa bsnams pa'i phyag drug pa /",
    "T02TD1930E:42b-12": "ma he'i steng na g-yon brkyang bas bzhugs pa /",
    "T02TD1930E:42b-13": "sprul gyi rgyan gyis brgyan pa /",
    "T02TD1930E:42b-14": "mi mgo rlon pa'i phreng ba 'phyang ba /",
    "T02TD1930E:42b-15": "stag gi pags pa'i sham thabs can /",
    "T02TD1930E:42b-16": "rus pa'i rgyan gyis brgyan pa /",
    "T02TD1930E:42b-17": "dbu skra dang sma ra ser po gyen du langs pa /",
    "T02TD1930E:42b-18": "zhal mche ba rnam par gtsigs pa bsams la /",
    "T02TD1930E:42b-19": "de nas spyi bo dang mgrin pa dang snying ga rnams su aom a'a: h'um zhes bya ba'i yi ge rnams bsam par bya'o //",
    "T02TD1930E:42b-20": "de nas mig la sogs pa skye mched byin gyis brlab par bya ste /",
    "T02TD1930E:42b-21": "mig tu kshim ngo //",
    "T02TD1930E:42b-22": "rna ba dag tu dzrim ngo //",
    "T02TD1930E:42b-23": "sna la /",
    "T02TD1930E:42b-24": "kham ngo //",
    "T02TD1930E:42b-25": "dpral bar ni kam ngo //",
    "T02TD1930E:42b-26": "lte bar ni sam ngo //",
    "T02TD1930E:42b-27": "de nas snying ga'i 'od zer gyis bskul bas de bzhin gshegs pa'i sprul pa rdo rje tsa rtsi k'a la sogs pas bdud rtsi rnam pa lngas gang ba'i bum pa bzung nas dbang bskur bar bya'o //",
    "T02TD1930E:42b-28": "de nas snying ga'i 'od zer lcags kyu lta bus ye shes kyi rdo rje mdun du bltas te /",
    "T02TD1930E:42b-29": "de la mchod pa lngas yang dag par mchod la /",
    "T02TD1930E:42b-30": "dza: h'um bam ho: zhes brjod pas dgug pa dang gzhug pa dang /",
    "T02TD1930E:42b-31": "bcing ba dang dbang du bya ba'o //",
    "T02TD1930E:42b-32": "de nas cho ga bzhin du mchod par bya'o //",
    "T02TD1930E:42b-33": "de nas bsgoms pas skyo na bzlas pa bya ste /",
    "T02TD1930E:42b-34": "aom hr'i: shtr'im: wi kri t'a na na h'um h'um phat phat sv'a h'a /",
    "T02TD1930E:42b-35": "ldang ba'i dus su yang mchod pa byas la /",
    "T02TD1930E:42b-36": "aom a'a: h'um mu: zhes bya bas ye shes kyi rdo rje gshegs su gsol lo //",
    "T02TD1930E:42b-37": "thun so so la ji ltar rnyed pa'i gtor ma bdud rtsi lnga'i ngo bor sbyangs la /",
    "T02TD1930E:42b-38": "sngags 'dis phyogs skyong rnams la dbul bar bya'o //",
    "T02TD1930E:42b-39": "aom aindr'a ya h'um: ya m'a ya shtri: wa ra n'a ya wi /",
    "T02TD1930E:43a-0": "@43a * // ku be ru ya kri /",
    "T02TD1930E:43a-1": "ai shva n'a ta /",
    "T02TD1930E:43a-2": "aagna ye a'a /",
    "T02TD1930E:43a-3": "nee rir ta ye na /",
    "T02TD1930E:43a-4": "b'a ya be na /",
    "T02TD1930E:43a-5": "a'arka ye h'um /",
    "T02TD1930E:43a-6": "tsandra ye h'um /",
    "T02TD1930E:43a-7": "brahma ni phat /",
    "T02TD1930E:43a-8": "ba su dha ra ye phat /",
    "T02TD1930E:43a-9": "be ma tsi tra ye sv'a /",
    "T02TD1930E:43a-10": "sarba bh'u te bh+yo h'a /",
    "T02TD1930E:43a-11": "ha h'a hi h'i /",
    "T02TD1930E:43a-12": "h'um h'um phem phem sv'a h'a /",
    "T02TD1930E:43a-13": "de nas zas za ba'i che na /",
    "T02TD1930E:43a-14": "bud rtsi rnam pa lngas sbyangs la /",
    "T02TD1930E:43a-15": "de nyid gsum gyis byin gyis brlabs te /",
    "T02TD1930E:43a-16": "lce rdo rje'i sbyor bas bza' bar bya'o //",
    "T02TD1930E:43a-17": "gshin rje gshed kyi sgrub thabs 'di //",
    "T02TD1930E:43a-18": "byas pas dge ba gang thob pa //",
    "T02TD1930E:43a-19": "'jig rten gsum ni ma lus pa //",
    "T02TD1930E:43a-20": "nag po'i las 'dis 'da' bar shog / gshin rje'i dgra nag po sgrub pa'i thabs slob dpon gho sha badzras mdzad pa rdzogs so /",
    "T02TD1930E:43a-22": "// / bal po'i mkhan po su ma ti tsandra'i zhal snga nas dang /",
    "T02TD1930E:43a-23": "bod kyi lo ts'a ba bande tshogs chag chung bas bsgyur cing zhus te gtan la phab pa'o//"
}