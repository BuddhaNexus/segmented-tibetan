{
    "T02TD3208E:213b-0": "@213b # // rgya gar skad du /",
    "T02TD3208E:213b-1": "t'a rodbha wa ku ru kull'a s'a dha nam /",
    "T02TD3208E:213b-2": "bod skad du /",
    "T02TD3208E:213b-3": "sgrol ma las 'byung ba'i ku ru kull'a'i sgrub thabs /",
    "T02TD3208E:213b-4": "sgrol ma las 'byung ba'i ku ru ku lle la phyag 'tshal lo ;",
    "T02TD3208E:213b-5": "/ re zhig thog mar sngags pas yid du 'ong bar 'gyur ba'i gnas 'ga' zhig tu 'jam pa'i stan nang tshangs can la sogs pa la nye bar gnas te /",
    "T02TD3208E:213b-6": "thang ka la sogs pa la bzhugs pa'i bcom ldan 'das ma bkram la /",
    "T02TD3208E:213b-7": "phyi rol gyi mchod pa byas nas rang gi snying gar ;",
    "T02TD3208E:213b-8": "dri med zla ba nya ba'i mdog / dbyangs yig dang po legs las 'byung //",
    "T02TD3208E:213b-9": "sems kyi zla ba legs bsgoms la //",
    "T02TD3208E:213b-10": "sa bon de steng dgod par bya //",
    "T02TD3208E:213b-11": "dro ba rnams kyi bzhi pa ni //",
    "T02TD3208E:213b-12": "me yi ge steng na gnas //",
    "T02TD3208E:213b-13": "yi ge ai dang yang dag ldan //",
    "T02TD3208E:213b-14": "nam mkha' gnyis kyis brgyan pa'o //",
    "T02TD3208E:213b-15": "de yi 'od zer sna tshogs kyis //",
    "T02TD3208E:213b-16": "'jig rten dri ma med byas shing //",
    "T02TD3208E:213b-17": "mi mdzad khams sogs sbyangs byas nas //",
    "T02TD3208E:213b-18": "ku ru ku lle'i rir song ste //",
    "T02TD3208E:213b-19": "de ni legs par bskul nas kyang //",
    "T02TD3208E:213b-20": "spyan drangs nas ni mdun du bzhugs //",
    "T02TD3208E:214a-0": "sa bon de las mkhas pa @214a * //",
    "T02TD3208E:214a-1": "yis ;",
    "T02TD3208E:214a-2": "/ mchod pa'i sprin tshogs chen po spro //",
    "T02TD3208E:214a-3": "me tog bdug pa de bzhin sgron //",
    "T02TD3208E:214a-4": "dri dang lha bshos tshogs rnams dang //",
    "T02TD3208E:214a-5": "'gying bag phreng ba gar dang glu //",
    "T02TD3208E:214a-6": "rol mo'i mchod sogs de bzhin du //",
    "T02TD3208E:214a-7": "dkon mchog gsum la skyabs su mchi //",
    "T02TD3208E:214a-8": "bdag gis sdig kun so sor bshags //",
    "T02TD3208E:214a-9": "'gro ba'i dge la rje yi rang //",
    "T02TD3208E:214a-10": "sangs rgyas byang chub yid kyis gzung //",
    "T02TD3208E:214a-11": "sngags 'di lan gsum brjod byas la //",
    "T02TD3208E:214a-12": "de nas bzod pa mdzod ces kyang //",
    "T02TD3208E:214a-13": "de yi tshigs su bcad pa'i dbyangs ni 'di yin te /",
    "T02TD3208E:214a-14": "bdag ni rmongs pa'i yid kyis kyang ;",
    "T02TD3208E:214a-15": "/ sdig pa cung zad gang bgyis pa //",
    "T02TD3208E:214a-16": "lus can gang yin skyob mdzad pa'i //",
    "T02TD3208E:214a-17": "lha mo khyod kyis de bzod mdzod //",
    "T02TD3208E:214a-18": "sems ni byams la gnas par bya //",
    "T02TD3208E:214a-19": "zhing de nas ni yang sems snying rje la nges par bzhag par byas la rab tu dga' ba'i sems kyang legs par bskyed pas gnas par bya ste //",
    "T02TD3208E:214a-20": "phyi nas ni btang snyoms su byas pas /",
    "T02TD3208E:214a-21": "thams cad kyang sems tsam du rnam par gzhag par bya ba'o //",
    "T02TD3208E:214a-22": "rang bzhin nga rgyal gzhom don du //",
    "T02TD3208E:214a-23": "de nas sems kyang stong par bya //",
    "T02TD3208E:214a-24": "stong nyid me yis bsregs pas ni //",
    "T02TD3208E:214a-25": "yang srid phung po lnga mi 'byung //",
    "T02TD3208E:214a-26": "aom stong pa nyid kyi ye shes kyi rdo rje'i rang bzhin gyi bdag nyid ni nga yin no //",
    "T02TD3208E:214a-27": "yud tsam stong nyid rnal 'byor bya //",
    "T02TD3208E:214a-28": "sems ngal gso bar bya ba dang //",
    "T02TD3208E:214a-29": "dang po'i smon lam dran byas la //",
    "T02TD3208E:214a-30": "yang ni sa bon tsam dran bya //",
    "T02TD3208E:214a-31": "gcig tu yongs su mya ngan 'das las //",
    "T02TD3208E:214a-32": "bdag gis sems can rab tu bsgral //",
    "T02TD3208E:214a-33": "'khor ba'i rgya mtsho brgal dka' las //",
    "T02TD3208E:214a-34": "ji ltar de dag bdag gis bsgral //",
    "T02TD3208E:214a-35": "snying rjes zin pas 'di rtogs nas //",
    "T02TD3208E:214a-36": "spyod med stong pa nyid btang ste //",
    "T02TD3208E:214a-37": "chos kyi dbyings kyi rang bzhin gyis //",
    "T02TD3208E:214a-38": "sems bskyed pa dang ldan pa la //",
    "T02TD3208E:214a-39": "sa bon sangs rgyas byin brlabs kyis //",
    "T02TD3208E:214a-40": "de la autpala zhes bya 'byung //",
    "T02TD3208E:214a-41": "autpala ni zla ba'i gzugs //",
    "T02TD3208E:214a-42": "dbyangs yig aa las legs 'byung ngo //",
    "T02TD3208E:214a-43": "zla ba der yang 'od zer sbyor ba yis //",
    "T02TD3208E:214a-44": "'jig rten khams rnams ma lus pa //",
    "T02TD3208E:214a-45": "de yi rnam sbyang bsgom par bya //",
    "T02TD3208E:214b-0": "sbyangs @214b nas mkhyen bya 'od zer gyis //",
    "T02TD3208E:214b-1": "sangs rgyas bye ba thams cad ni //",
    "T02TD3208E:214b-2": "autpala de la zhugs par bsgom //",
    "T02TD3208E:214b-3": "de las sgrol ma 'byung ba yin //",
    "T02TD3208E:214b-4": "sku mdog dmar po phyag bzhi ma //",
    "T02TD3208E:214b-5": "padma dmar po'i gdan la bzhugs //",
    "T02TD3208E:214b-6": "gos dmar zung bsnams skal ldan ma //",
    "T02TD3208E:214b-7": "rna gdub dbu rgyan dmar po can //",
    "T02TD3208E:214b-8": "g-yas kyi phyag gnyis mi 'jigs dang //",
    "T02TD3208E:214b-9": "mnga' bsnams pa dang gzhan ma yi //",
    "T02TD3208E:214b-10": "g-yon pa'i phyag ni gnyis kyis kyang //",
    "T02TD3208E:214b-11": "gzhu dang mchog dmar autpala bsnams /",
    "T02TD3208E:214b-12": "ku ru kull'a'i ri phug gi / nang bzhugs snang mtha'i cod pan gnas //",
    "T02TD3208E:214b-13": "padma dmar po'i gdan 'og na //",
    "T02TD3208E:214b-14": "sgra can de steng yongs gnas pa //",
    "T02TD3208E:214b-15": "'dod pa'i lha ni khyo shug gnyis //",
    "T02TD3208E:214b-16": "shin tu rgyal ba bsgom bya ste //",
    "T02TD3208E:214b-17": "de la rdo rje skyil krung bzhugs //",
    "T02TD3208E:214b-18": "rig pa kun la rnam sbyangs ma //",
    "T02TD3208E:214b-19": "rgyan rnams thams cad kyis brgyan pa'i //",
    "T02TD3208E:214b-20": "bcom ldan 'das ma yang dag bsgom //",
    "T02TD3208E:214b-21": "dam tshig sku ni legs ldan pas //",
    "T02TD3208E:214b-22": "ye shes 'khor lo legs par dgug / skad cig snang ba yongs rdzogs pas //",
    "T02TD3208E:214b-23": "ye shes 'khor lo mdun du bzhugs //",
    "T02TD3208E:214b-24": "dza:h'um bam ho:/",
    "T02TD3208E:214b-25": "zhes bya ba 'dis //",
    "T02TD3208E:214b-26": "spyan drangs dgug gzhug brtan par bya /",
    "T02TD3208E:214b-27": "dgyes par yang bya ba'o //",
    "T02TD3208E:214b-28": "dam tshig gi phyag rgya'i sbyor bas kha'i lam nas gzhug par bya ste /",
    "T02TD3208E:214b-29": "lag pa gnyis snyim par byas la gung mo gnyis ka yang rtse sprang cing /",
    "T02TD3208E:214b-30": "rtse 'og mthil du srin lag gnyis dgug pa mtheb mo gnyis khong du btang ba'i 'og tu mnan la /",
    "T02TD3208E:214b-31": "mdzub mo gnyis gung mo gnyis kyi glor sbyar zhing gang gi tshe mthe'u chung gnyis kyang cung zad rtse dgug pa'o //",
    "T02TD3208E:214b-32": "'dis ni dam tshig bcing bar bya ba dang /",
    "T02TD3208E:214b-33": "'dis 'khor lo gzhug par bya ba yang yin no //",
    "T02TD3208E:214b-34": "de nas ni sangs rgyas rnams kyi zhes bya ba'i tshigs su bcad pa'i dbyangs brjod pas dbang bskur ba don du gnyer bar bya ste /",
    "T02TD3208E:214b-35": "byang chub rdo rje sangs rgyas rnams //",
    "T02TD3208E:214b-36": "ji ltar byin pa chen po'i che //",
    "T02TD3208E:214b-37": "bdag kyang bskyab par bgyid don du //",
    "T02TD3208E:214b-38": "mkha' rdor la sogs bdag la stsol //",
    "T02TD3208E:214b-39": "de dag cher gyur sbyin mdzad de//",
    "T02TD3208E:215a-0": "@215a * // dbang bskur rgyal po zhes bya ba'o //",
    "T02TD3208E:215a-1": "me tog dbang bzhin rgyal po yang //",
    "T02TD3208E:215a-2": "spyan ma la sogs lnga bdag gis //",
    "T02TD3208E:215a-3": "khams gsum pa yi phyag byas pa'i //",
    "T02TD3208E:215a-4": "dbang bskur rdo rje chen po pa //",
    "T02TD3208E:215a-5": "sangs rgyas kun gyi gsang gsum gyi //",
    "T02TD3208E:215a-6": "gnas las legs byung bdag gis sbyin //",
    "T02TD3208E:215a-7": "sangs rgyas dbang bskur ba yi sgrol //",
    "T02TD3208E:215a-8": "chos ni gtsug gi nor bu bzhugs //",
    "T02TD3208E:215a-9": "ngo mtshar 'od zer dmar 'od kyis //",
    "T02TD3208E:215a-10": "'jig rten gsum po gsal bar mdzad //",
    "T02TD3208E:215a-11": "dbang bskur rin chen thob pas ni //",
    "T02TD3208E:215a-12": "dngos grub thams cad rab grub byed //",
    "T02TD3208E:215a-13": "lo phyed brtan pas legs gnas dang //",
    "T02TD3208E:215a-14": "ji skad bshad mchog sngon du btang //",
    "T02TD3208E:215a-15": "thun gsum la ni gtor ma btang //",
    "T02TD3208E:215a-16": "sgom pa'i rim pa sngon 'gro bas //",
    "T02TD3208E:215a-17": "sgrol ma'i snying po yis ni 'dir //",
    "T02TD3208E:215a-18": "sngags ni mnyam par bzhag pas bzlas //",
    "T02TD3208E:215a-19": "aom ku ru kulle hr'i:sv'a h'a /",
    "T02TD3208E:215a-20": "de dag gi sngon du 'gro ba yi ge 'bum bzlas pa las yang dag par brtsam par bya ba'o //",
    "T02TD3208E:215a-21": "cha shas kyis ni shes rab 'phel //",
    "T02TD3208E:215a-22": "cha gzhan gyis ni dbang du byed //",
    "T02TD3208E:215a-23": "cha ni gsum pa nyid kyis kyang //",
    "T02TD3208E:215a-24": "mi yi dug ni 'byin par byed //",
    "T02TD3208E:215a-25": "de ni 'jig rten kun gyi mchod par byed 'gyur zhing //",
    "T02TD3208E:215a-26": "bud med rgyags pa dag gis dregs ldan rnams kyang ste //",
    "T02TD3208E:215a-27": "ji ltar 'dod bzhin sngags 'dzin byed pa'i rje bo yis //",
    "T02TD3208E:215a-28": "bshad la goms pa'i sbyor bas lha mi mdzes rnams kyang //",
    "T02TD3208E:215a-29": "sgrin pos rim gyis goms byas te //",
    "T02TD3208E:215a-30": "dngos grub phran tshegs bsgrub byas la //",
    "T02TD3208E:215a-31": "dngos grub chen po bsgrub par bya //",
    "T02TD3208E:215a-32": "thams cad du 'dir the tshom spung //",
    "T02TD3208E:215a-33": "sgrol ma las byung ba'i ku ru ku lle'i sgrub thabs rtog pa las gsungs pa rdzogs so /",
    "T02TD3208E:215a-35": "// / pandi ta chen po aa bha ya las dge slong tshul khrims rgyal mtshan gyis bsgyur ba'o//"
}