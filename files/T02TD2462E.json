{
    "T02TD2462E:135b-0": "@135b # // rgya gar skad du /",
    "T02TD2462E:135b-1": "su ga ta sh'a sa na ratna bha hi da dra n'a ma /",
    "T02TD2462E:135b-2": "bod skad du /",
    "T02TD2462E:135b-3": "bde bar gshegs pa'i bstan pa rin po che'i gru bo zhes bya ba /",
    "T02TD2462E:135b-4": "bcom ldan 'das 'jig rten dbang phyug la phyag 'tshal lo //",
    "T02TD2462E:136a-0": "brtse ldan rtogs bcas lung gis phyug / smra mkhas @136a * //",
    "T02TD2462E:136a-1": "skyo ba med yid thul //",
    "T02TD2462E:136a-2": "sbyangs sdom dbang po rab zhi ba'i //",
    "T02TD2462E:136a-3": "bla ma la btud de bstan bshad //",
    "T02TD2462E:136a-4": "shin tu rnyed dka'i dal ba sprin 'dra las 'bras rjes 'brel sdug bsngal can //",
    "T02TD2462E:136a-5": "gnas la rab dad 'gro la brtse dang chos rab rnam 'byed brtson 'grus dang //",
    "T02TD2462E:136a-6": "gus pas mchog gsol cho ga bzang ldan mnyam par 'jog brtson legs bsngor bcas //",
    "T02TD2462E:136a-7": "bsam bya bsgrub bya rnal 'byor mchog spyod srid zhi'i rgya mtsho sgrol ba'i gru //",
    "T02TD2462E:136a-8": "rus sbal gyis ni gnya' shing dang //",
    "T02TD2462E:136a-9": "yungs 'bru khab kyi bu gar dang //",
    "T02TD2462E:136a-10": "rtsig ngos la ni sran 'bras ltar //",
    "T02TD2462E:136a-11": "dal ba shin tu rnyed dkar gsungs //",
    "T02TD2462E:136a-12": "gang phyir las can kun gyi las //",
    "T02TD2462E:136a-13": "rgyun ltar thur du ltung phyir dang //",
    "T02TD2462E:136a-14": "der yang mi dge 'phel phyir dang //",
    "T02TD2462E:136a-15": "min yang legs spyad bya dka'i phyir //",
    "T02TD2462E:136a-16": "rten 'di thob dka' de bzhin du //",
    "T02TD2462E:136a-17": "ji tsam rnyed dka' de tsam gyis //",
    "T02TD2462E:136a-18": "snying po med pa'i lus 'di las //",
    "T02TD2462E:136a-19": "snying po dam pa btsal bar bya //",
    "T02TD2462E:136a-20": "de phyir bdag la legs 'dod pas //",
    "T02TD2462E:136a-21": "skyes bu'i don bsgrub bya ba'i phyir //",
    "T02TD2462E:136a-22": "rgya mtshor bying bas rnyed pa yi //",
    "T02TD2462E:136a-23": "gru bo lta bur lus 'di spyad //",
    "T02TD2462E:136a-24": "srog 'di 'dus byas yin phyir dang //",
    "T02TD2462E:136a-25": "mi sdod phyir dang rkyen mang phyir //",
    "T02TD2462E:136a-26": "de bzhin snying po med pa'i phyir //",
    "T02TD2462E:136a-27": "'chi bdag gis bdag myur za nges //",
    "T02TD2462E:136a-28": "lus dang longs spyod sdug pa yi //",
    "T02TD2462E:136a-29": "mdza' rnams rjes 'brang mi 'gyur zhing //",
    "T02TD2462E:136a-30": "mgon med gcig pu gyi nar ni //",
    "T02TD2462E:136a-31": "'jig rten pha rol 'dod par byed //",
    "T02TD2462E:136a-32": "re zhig tshe rabs 'ga' lta zhig / nyon mongs mi 'gyur gdeng thob pa'am //",
    "T02TD2462E:136a-33": "bdag la yang ye mi snang na //",
    "T02TD2462E:136a-34": "ci phyir bdag yid bde bar 'dug / de bas 'bad pa thams cad kyis //",
    "T02TD2462E:136a-35": "tshe 'di'i dgos pa khyad bsad cing //",
    "T02TD2462E:136a-36": "mgo la me shor bsgrims pa bzhin //",
    "T02TD2462E:136a-37": "mkhas pa slad ma'i don bsgrub bya //",
    "T02TD2462E:136a-38": "mthong dang ma mthong myong ba yi //",
    "T02TD2462E:136a-39": "rnam smin rgyu mthun dbang gi las //",
    "T02TD2462E:136a-40": "mngar skyur kha la rang rgyu bzhin //",
    "T02TD2462E:136a-41": "slu med las 'bras 'brel par 'dod //",
    "T02TD2462E:136a-42": "mkha' ltar 'gag med sems nyid la //",
    "T02TD2462E:136a-43": "sna tshogs bag chags sprin tshogs 'khrigs //",
    "T02TD2462E:136a-44": "smin gyur char gyi rgyun 'bab pas //",
    "T02TD2462E:136a-45": "rjes myong lo tog smin par byed //",
    "T02TD2462E:136a-46": "chos kun rten cing 'brel 'byung zhing //",
    "T02TD2462E:136b-0": "@136b rten med de yi rten yin te //",
    "T02TD2462E:136b-1": "brten pa'i rgyu 'bras gshis yin phyir //",
    "T02TD2462E:136b-2": "dkar gnag las 'bras 'brel pa nyid //",
    "T02TD2462E:136b-3": "slu med so sor nges phyir dang //",
    "T02TD2462E:136b-4": "chung las che nyid 'byung phyir dang //",
    "T02TD2462E:136b-5": "sngon byung da dung myong 'gyur phyir //",
    "T02TD2462E:136b-6": "blo ldan blang dor 'bad par rigs //",
    "T02TD2462E:136b-7": "de ltar las de dang de yi //",
    "T02TD2462E:136b-8": "'bras ba sdug bsngal bsam yas kyis //",
    "T02TD2462E:136b-9": "skye dgu kun du gdung pa yang //",
    "T02TD2462E:136b-10": "me lce yi ni so ma la bzhin //",
    "T02TD2462E:136b-11": "de ni 'du byed 'gyur ba dang //",
    "T02TD2462E:136b-12": "sdug bsngal gyi yang sdug bsngal sogs //",
    "T02TD2462E:136b-13": "skye rga na dang rgud dang 'chi //",
    "T02TD2462E:136b-14": "phrad bral bsrung dka' tshol la sogs //",
    "T02TD2462E:136b-15": "ji ltar bkra shis rna nag dang //",
    "T02TD2462E:136b-16": "dri mi zhim dang mi gtsang bzhin //",
    "T02TD2462E:136b-17": "sdug bsngal nye bar len pa la //",
    "T02TD2462E:136b-18": "lhan skyes rtag tu 'brel pa yin //",
    "T02TD2462E:136b-19": "rmongs rnams sdug bsngal gyis skrag bzhin //",
    "T02TD2462E:136b-20": "de yi rgyu la dga' mgur spyod //",
    "T02TD2462E:136b-21": "mi gang nad la dug bzhin du //",
    "T02TD2462E:136b-22": "shes pas gnyis spong de mkhas pa //",
    "T02TD2462E:136b-23": "bskal mang rnyed dka'i ngal ba legs rnyed brag rum au dumb'a ra bzhin //",
    "T02TD2462E:136b-24": "gang thob srog 'di'ang rtag tu mi rung ri gzar khrod kyi klung rgyun 'dra //",
    "T02TD2462E:136b-25": "lus can rnams kyi dkar nag las kyang sa bon dang ni lo tog mtshungs //",
    "T02TD2462E:136b-26": "'di dag tu ni sdug bsngal gdung ba'ang me 'obs 'bar ba'i me lte bzhin //",
    "T02TD2462E:136b-27": "zhes bya ba ni bsam par bya ba'i gnas bzhi'i chos mdor bsdu ba'o /",
    "T02TD2462E:136b-29": "// / skyabs gsum thar pa las 'bras la //",
    "T02TD2462E:136b-30": "rab dang mngon 'dod yid ches dang //",
    "T02TD2462E:136b-31": "rnyog med yid gzhungs rnam par nges //",
    "T02TD2462E:136b-32": "gus sbyor the tshom med par rgyu //",
    "T02TD2462E:136b-33": "yon tan shes pa nyid dang de //",
    "T02TD2462E:136b-34": "cig shos skyon mthong yid 'byung bcas //",
    "T02TD2462E:136b-35": "rtags myong khong du chud gyur la //",
    "T02TD2462E:136b-36": "brten nas dang ba thob par 'gyur //",
    "T02TD2462E:136b-37": "bya ba kun sngon 'gro phyir dang //",
    "T02TD2462E:136b-38": "byed pa yi ni rgyu nyid phyir //",
    "T02TD2462E:136b-39": "sa bon tshig las myu gu bzhin //",
    "T02TD2462E:136b-40": "chos kun spro ba med la min //",
    "T02TD2462E:136b-41": "'di na gang la rab dang yod //",
    "T02TD2462E:136b-42": "de yis dngos gang bsgrub dka' ba //",
    "T02TD2462E:136b-43": "de yang gzhan gyis bya sla bas //",
    "T02TD2462E:136b-44": "rab tu sla bas 'grub par 'gyur //",
    "T02TD2462E:136b-45": "sems can chos dang chos nyid la //",
    "T02TD2462E:136b-46": "brtse rtogs mtshan ma med snying rje //",
    "T02TD2462E:136b-47": "mi bzod mngon du byed rtog med //",
    "T02TD2462E:136b-48": "don shes dri ma zad sbyor rgyu //",
    "T02TD2462E:137a-0": "gnyen tshogs sdug bsngal @137a * //",
    "T02TD2462E:137a-1": "mthong dran dang //",
    "T02TD2462E:137a-2": "gang zag chos bdag med nyid dang //",
    "T02TD2462E:137a-3": "rigs lung man ngag gis phye bas //",
    "T02TD2462E:137a-4": "mthong phyir gzhan zhugs brtse ba skye //",
    "T02TD2462E:137a-5": "sku gnyis lhun gyis 'grub pa'i rgyu //",
    "T02TD2462E:137a-6": "rin chen sems kyi rgyu phyir dang //",
    "T02TD2462E:137a-7": "ji ltar khab la khab len bzhin //",
    "T02TD2462E:137a-8": "'gro ba sdud par byed phyir te //",
    "T02TD2462E:137a-9": "de bzhin de yi khyad par gyis //",
    "T02TD2462E:137a-10": "rgyal sras mdzad pa khyad par phyir //",
    "T02TD2462E:137a-11": "sman shing ljon pa lta bu yi //",
    "T02TD2462E:137a-12": "phun tshogs snying rje bskyed par byos //",
    "T02TD2462E:137a-13": "sgyu mas sprul pa'i grong khyer du //",
    "T02TD2462E:137a-14": "skyes bu de dag dga' dang gdung //",
    "T02TD2462E:137a-15": "yul dus rnam kun shin tu ba //",
    "T02TD2462E:137a-16": "snang mtshungs don ma grub rtogs shes //",
    "T02TD2462E:137a-17": "ma 'gags mu mthar thug min dang //",
    "T02TD2462E:137a-18": "skye ba med las skye phyir ni //",
    "T02TD2462E:137a-19": "snang 'gyur gang skye med dang //",
    "T02TD2462E:137a-20": "rten 'brel rtsa ba zad phyir stong //",
    "T02TD2462E:137a-21": "de la gang snang la sogs phyir //",
    "T02TD2462E:137a-22": "'khor ba'o de nyid de tshe der //",
    "T02TD2462E:137a-23": "dpyad na mkha' ltar dben pa na //",
    "T02TD2462E:137a-24": "rang bzhin mya ngan 'das par brjod //",
    "T02TD2462E:137a-25": "de ni mi rtogs rtogs dka' zhing //",
    "T02TD2462E:137a-26": "rtogs na nges par grol 'gyur phyir //",
    "T02TD2462E:137a-27": "rab zab zab cing ngo mtshar phyir //",
    "T02TD2462E:137a-28": "mkhas pas 'dzin pa rnam par gzhig /'bras bu bzang rnams mthong nyid dang //",
    "T02TD2462E:137a-29": "'grub pa 'bad pa la rag phyir//",
    "T02TD2462E:137a-30": "rgyun 'brel goms pas don thob shes //",
    "T02TD2462E:137a-31": "bsam brtson phyir mi ldog brtson 'grus //",
    "T02TD2462E:137a-32": "gzhan skyon 'di yi yon tan rig / gnyid sogs snyom bral zhum med dang //",
    "T02TD2462E:137a-33": "thabs sbyangs snying brtan rtul phod dpa' //",
    "T02TD2462E:137a-34": "skal ldan spro ba rnam par 'phel //",
    "T02TD2462E:137a-35": "rlung med rnam g-yo mi 'byung bzhin //",
    "T02TD2462E:137a-36": "brtson bral legs spyad ga la yod //",
    "T02TD2462E:137a-37": "spro ldan skad cig nyid la yang //",
    "T02TD2462E:137a-38": "ri rab thal bar brlag sems bskyed //",
    "T02TD2462E:137a-39": "kye ma ho gzhan du yid brtan med //",
    "T02TD2462E:137a-40": "nying mtshams tshe na long med de //",
    "T02TD2462E:137a-41": "gson tshe 'ang bsil khang mar me bzhin //",
    "T02TD2462E:137a-42": "ci phyir bdag blo ngal bar gnas //",
    "T02TD2462E:137a-43": "bdag nyid padmo dmar gsal rab dga' dri med dad pa'i nyi zer 'bar bas rnam phye ba //",
    "T02TD2462E:137a-44": "mtha' yas 'gro la brtse ba'i chab brlan rjes chags autpala mig gi rdzi rab dkrugs nas ni //",
    "T02TD2462E:137b-0": "sna tshogs snang sems shes bya'i dkyil 'khor rten cing 'brel 'byung @137b rang bzhin stong pa nyid rig dang //",
    "T02TD2462E:137b-1": "srid pa'i dgra tshogs skyon mang gis skrag phang du sprul 'ong brtson pa bzhin du brtson par bya //",
    "T02TD2462E:137b-2": "zhes bya ba ni bsgrub par bya ba'i gnas bzhi'i chos mdor bsdu ba'o //",
    "T02TD2462E:137b-3": "srid zhi'i skyon yon dran byas nas //",
    "T02TD2462E:137b-4": "bdag dang gzhan gyi don bsgrub phyir //",
    "T02TD2462E:137b-5": "yid bzhin nor la byi dor bzhin //",
    "T02TD2462E:137b-6": "de nas dngos grub mchog gsol bya //",
    "T02TD2462E:137b-7": "gang phyir bskal pa brgya phrag tu //",
    "T02TD2462E:137b-8": "'bad kyang phyogs tsam mi rnyed pa //",
    "T02TD2462E:137b-9": "gang gi drin gyis bde chen nyid //",
    "T02TD2462E:137b-10": "skad cig nyid la thob bya'i phyir //",
    "T02TD2462E:137b-11": "rgyun gyi rnal 'byor cho ga yis //",
    "T02TD2462E:137b-12": "ji bzhin mngon du byas nas su ;",
    "T02TD2462E:137b-13": "/ re ba nyid dang gdung ba dang //",
    "T02TD2462E:137b-14": "gus pas rten gnyis gsol ba gdab //",
    "T02TD2462E:137b-15": "gang tshe lhar bcas bla ma yi //",
    "T02TD2462E:137b-16": "byin rlabs snying la gang babs pa //",
    "T02TD2462E:137b-17": "de tshe shel ltar dad ba yi //",
    "T02TD2462E:137b-18": "sems thob spro bas non par 'gyur //",
    "T02TD2462E:137b-19": "rnam dag gsum gyis bsgyur byas nas //",
    "T02TD2462E:137b-20": "'od gsal gyis ni dri med bya //",
    "T02TD2462E:137b-21": "zung du 'jug pas ye shes te //",
    "T02TD2462E:137b-22": "dbang bsgyur sbyor bas phrin las bsgrub //",
    "T02TD2462E:137b-23": "lha dang sngags dang ting 'dzin nyid //",
    "T02TD2462E:137b-24": "snang grag dran pa nyid med nyid //",
    "T02TD2462E:137b-25": "sna tshogs bral ba kun snang zhing //",
    "T02TD2462E:137b-26": "gang snang gzhan gyi dbang can no //",
    "T02TD2462E:137b-27": "'di dag lus ngag yid rim bzhin //",
    "T02TD2462E:137b-28": "dri ma 'khru bar byed phyir dang //",
    "T02TD2462E:137b-29": "mchog byed ro gcig byed pa'i phyir //",
    "T02TD2462E:137b-30": "don sgrub byed phyir rnam par gzhag / bdag nyid rtogs par byed phyir dang //",
    "T02TD2462E:137b-31": "rtogs pas grol phyir grol ba nyid //",
    "T02TD2462E:137b-32": "gzhan don rnam par 'phrul ba'i phyir //",
    "T02TD2462E:137b-33": "lam 'di theg gzhan las khyad 'phags //",
    "T02TD2462E:137b-34": "rnal 'byor chen po rang gi sems //",
    "T02TD2462E:137b-35": "dri med rab dang sim byed phyir //",
    "T02TD2462E:137b-36": "mkha' dang zla 'od bden mthong zhing //",
    "T02TD2462E:137b-37": "mi rtog 'od gsal bde chen brjod //",
    "T02TD2462E:137b-38": "sgyu ma nyid dang de snang dang //",
    "T02TD2462E:137b-39": "de dag ji bzhin chos rnams kun //",
    "T02TD2462E:137b-40": "sems yin de nyid 'od gsal phyir //",
    "T02TD2462E:137b-41": "blo mchog rnam par mi rtog go //",
    "T02TD2462E:137b-42": "rang bzhin kun du ma 'gags shing //",
    "T02TD2462E:137b-43": "rnam pa sna tshogs rang snang ba //",
    "T02TD2462E:137b-44": "kun khyab rnyog pa med mtshan nyid //",
    "T02TD2462E:137b-45": "skal bzang 'od gsal ting 'dzin bshad //",
    "T02TD2462E:137b-46": "mchog mthong phyir dang rdul med phyir //",
    "T02TD2462E:137b-47": "dngos bral dngos la mngon chub phyir //",
    "T02TD2462E:138a-0": "@138a * // chags bral zag pa med rab zhi //",
    "T02TD2462E:138a-1": "sim gyur bde ba chen por 'dod //",
    "T02TD2462E:138a-2": "de ltar 'di skyes dge ba yang //",
    "T02TD2462E:138a-3": "mtshan ma med cing rgya che nyid //",
    "T02TD2462E:138a-4": "stong nyid snying rjer bcas sems kyis //",
    "T02TD2462E:138a-5": "mchog spyod sku gnyis legs bsngo bya //",
    "T02TD2462E:138a-6": "rmi lam yul gyi 'du byed bzhin //",
    "T02TD2462E:138a-7": "gang phyir gang du gang gis gang //",
    "T02TD2462E:138a-8": "ji ltar bsgrub pa mi dmigs phyir //",
    "T02TD2462E:138a-9": "dge ba mtshan ma med par gsungs //",
    "T02TD2462E:138a-10": "dmigs med dmigs par rab gsal ba //",
    "T02TD2462E:138a-11": "ngo bo ngo bo med rjes 'brel //",
    "T02TD2462E:138a-12": "rnam lnga yan lag snang ba'i gzhi //",
    "T02TD2462E:138a-13": "rgyal sras rnams kyi tshogs rab yin //",
    "T02TD2462E:138a-14": "gang zhig chos shes gang zag shes //",
    "T02TD2462E:138a-15": "shes rab thabs bcas chags bral chags //",
    "T02TD2462E:138a-16": "mi gnas mya ngan 'das bsngo ba //",
    "T02TD2462E:138a-17": "bdag nyid chen po'i ngo mtshar rmad //",
    "T02TD2462E:138a-18": "gang snying cod pan chu skyes dmar rgyas lha mchog gis mtshan rdzogs sangs stong ldan mgon pos brgyan //",
    "T02TD2462E:138a-19": "phyi nang gsang bdag dri med ye shes lhan cig skyes rol 'od kyi sbyor bas rnam par rtsen //",
    "T02TD2462E:138a-20": "sprin bral mkha' dang zla rgyas zer ltar dag cing rab gsal bde chen yid rab sim pa dang //",
    "T02TD2462E:138a-21": "gang skyes dge tshogs rin chen mda' de'ang brtse ba'i gzhus bskyod 'gro la yongs 'phen de dpa' bo //",
    "T02TD2462E:138a-22": "zhes bya ba ni rnal 'byor du bya ba'i gnas bzhi'i chos mdor bsdu ba'o /",
    "T02TD2462E:138a-24": "// / srid mtshor rab gnas nyon mongs chu srin kha gdengs gnas //",
    "T02TD2462E:138a-25": "sdug bsngal rlabs 'khrug gting mtha' med mngon 'jigs pa dang //",
    "T02TD2462E:138a-26": "zhi ba mching bu'i mtsho chen dkar 'khyil gnyis ka las //",
    "T02TD2462E:138a-27": "sgrol byed bstan pa rin chen gru mchog bzang 'di yin //",
    "T02TD2462E:138a-28": "legs sbyar bdag blo rab dang dga' ba dang //",
    "T02TD2462E:138a-29": "snying brtses yid gzhungs 'bad byas dge ba 'dis //",
    "T02TD2462E:138a-30": "'gro rnams sngon gyi rgyal bsam bsgral ba //",
    "T02TD2462E:138a-31": "de dag legs sgrol ded dpon mchog bdag gyur //",
    "T02TD2462E:138a-32": "bde bar gshegs pa'i bstan pa rin po che'i gru bo zhes bya ba grub pa brnyes pa'i pandi ta chen po aa dzi ta mi tra guptas mdzad pa rdzogs so//"
}