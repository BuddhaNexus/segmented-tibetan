{
    "K12D0563_H0520:103a-0": "@103a rgya gar skad du /",
    "K12D0563_H0520:103a-1": "ma h'a mantra aa nu dh'a ra ni s'u tra /",
    "K12D0563_H0520:103a-2": "bod skad du /",
    "K12D0563_H0520:103a-3": "gsang sngags chen mo rjes su 'dzin pa'i mdo /",
    "K12D0563_H0520:103b-0": "@103b dkon mchog gsum la phyag 'tshal lo //",
    "K12D0563_H0520:103b-1": "sangs rgyas la phyag 'tshal lo //",
    "K12D0563_H0520:103b-2": "chos la phyag 'tshal lo //",
    "K12D0563_H0520:103b-3": "dge 'dun la phyag 'tshal lo //",
    "K12D0563_H0520:103b-4": "yang dag par rdzogs pa'i sangs rgyas bdun nyan thos dang bcas pa /",
    "K12D0563_H0520:103b-5": "yang dag par song ba /",
    "K12D0563_H0520:103b-6": "yang dag par zhugs pa rnams la phyag 'tshal lo //",
    "K12D0563_H0520:103b-7": "de rnams la phyag 'tshal nas /",
    "K12D0563_H0520:103b-8": "rig sngags 'di ni don du sgrub //",
    "K12D0563_H0520:103b-9": "rig sngags 'di dag grub gyur cig /",
    "K12D0563_H0520:103b-10": "gang phyir don du bsgrub pa yi //",
    "K12D0563_H0520:103b-11": "don de yang ni grub par shog /",
    "K12D0563_H0520:103b-12": "'di skad bdag gis thos pa dus gcig na /",
    "K12D0563_H0520:103b-13": "bcom ldan 'das mnyan yod na rgyal bu rgyal byed",
    "K12D0563_H0520:103b-14": "kyi tshal mgon med zas sbyin gyi kun dga' ra",
    "K12D0563_H0520:103b-15": "ba na bzhugs so //",
    "K12D0563_H0520:103b-16": "de'i tshe mi mjed kyi bdag po tshangs pa tshangs ris kyi lha rnams dang bcas pa dang /",
    "K12D0563_H0520:103b-17": "lha'i dbang po brgya byin sum cu rtsa gsum pa'i lha rnams dang bcas pa dang /",
    "K12D0563_H0520:103b-18": "rgyal po chen po bzhi rgyal chen bzhi'i ris kyi lha rnams dang bcas pa dang /",
    "K12D0563_H0520:103b-19": "gnod sbyin gyi sde dpon chen po nyi shu rtsa brgyad dang /",
    "K12D0563_H0520:103b-20": "'phrog ma bu dang bcas pa /",
    "K12D0563_H0520:103b-21": "g-yog 'khor dang bcas pa rnams bcom ldan 'das ga",
    "K12D0563_H0520:103b-22": "la ba der dong ste lhags nas bcom ldan 'das",
    "K12D0563_H0520:103b-23": "kyi zhabs la mgo bos phyag 'tshal te phyogs gcig",
    "K12D0563_H0520:103b-24": "tu 'khod do // phyogs gcig tu 'khod nas mi",
    "K12D0563_H0520:103b-25": "mjed kyi bdag po tshangs pas bcom ldan 'das ga",
    "K12D0563_H0520:103b-26": "la ba de logs su thal mo sbyar ba btud",
    "K12D0563_H0520:104a-0": "tu 'khod do // de / @104a *//",
    "K12D0563_H0520:104a-1": "bcom ldan 'das la 'di skad ces gsol to //",
    "K12D0563_H0520:104a-2": "btsun pa bcom ldan 'das /",
    "K12D0563_H0520:104a-3": "bdag ni /",
    "K12D0563_H0520:104a-4": "stong gi 'jig rten gyi khams rnams su dbang phyug la dbang bgyid pa lags te /",
    "K12D0563_H0520:104a-5": "btsun pa bcom ldan 'das /",
    "K12D0563_H0520:104a-6": "bdag ni /",
    "K12D0563_H0520:104a-7": "'tshal na stong gi 'jig rten gyi khams rnams su srung ba dang yongs su skyob par bgyid /",
    "K12D0563_H0520:104a-8": "yongs su gzung ba dang /",
    "K12D0563_H0520:104a-9": "zhi ba dang bde legs su 'gyur bar bgyid lags so //",
    "K12D0563_H0520:104a-10": "btsun pa bde bar gshegs pa chos kyi mnga' bdag bcom ldan 'das ni /",
    "K12D0563_H0520:104a-11": "stong gsum gyi stong chen po'i 'jig rten gyi khams",
    "K12D0563_H0520:104a-12": "rnams su dbang phyug la mnga' mdzad pa lags te",
    "K12D0563_H0520:104a-13": "/ bcom ldan 'das kyang bzhed na stong gsum gyi",
    "K12D0563_H0520:104a-14": "stong chen po'i 'jig rten gyi khams rnams su srung",
    "K12D0563_H0520:104a-15": "/ ba dang / yongs su skyob pa dang /",
    "K12D0563_H0520:104a-16": "yongs su gzung ba dang /",
    "K12D0563_H0520:104a-17": "zhi ba dang bde legs su 'gyur bar mdzad pa lags na /",
    "K12D0563_H0520:104a-18": "btsun pa bcom ldan 'das stong gsum gyi stong chen",
    "K12D0563_H0520:104a-19": "po'i 'jig rten gyi khams rnams su srung ba dang",
    "K12D0563_H0520:104a-20": "/ yongs su bskyab pa dang /",
    "K12D0563_H0520:104a-21": "yongs su gzung ba dang /",
    "K12D0563_H0520:104a-22": "zhi ba dang bde legs su 'gyur bar mdzad du gsol /",
    "K12D0563_H0520:104a-23": "de nas bcom ldan 'das kyis mi mjed kyi bdag",
    "K12D0563_H0520:104a-24": "po tshangs pa la cang mi gsung bar gnang ngo",
    "K12D0563_H0520:104a-25": "// de nas mi mjed kyi bdag po tshangs pas",
    "K12D0563_H0520:104a-26": "bcom ldan 'das kyis cang mi gsung bas gnang bar",
    "K12D0563_H0520:104b-0": "rig nas @104b gnas de nyid du mi snang bar",
    "K12D0563_H0520:104b-1": "// gyur to // de nas bcom ldan 'das kyis dge slong rnams la bka' stsal pa /",
    "K12D0563_H0520:104b-2": "dge slong dag /",
    "K12D0563_H0520:104b-3": "mdang sum mi mjed kyi bdag po tshangs pa tshangs ris kyi lha rnams dang bcas pa dang /",
    "K12D0563_H0520:104b-4": "lha'i dbang po brgya byin sum cu rtsa gsum pa'i lha rnams dang bcas pa dang /",
    "K12D0563_H0520:104b-5": "rgyal po chen po bzhi rgyal chen bzhi'i ris kyi lha rnams dang bcas pa dang /",
    "K12D0563_H0520:104b-6": "gnod sbyin gyi sde dpon chen po nyi shu rtsa brgyad dang /",
    "K12D0563_H0520:104b-7": "'phrog ma bu dang bcas /",
    "K12D0563_H0520:104b-8": "g-yog 'khor dang bcas pa rnams nga ga la ba",
    "K12D0563_H0520:104b-9": "der lhags te 'ongs nas mi mjed kyi bdag po",
    "K12D0563_H0520:104b-10": "tshangs pas nga la 'di skad ces smras so //",
    "K12D0563_H0520:104b-11": "btsun pa bcom ldan 'das /",
    "K12D0563_H0520:104b-12": "bdag ni /",
    "K12D0563_H0520:104b-13": "stong gi 'jig rten gyi khams rnams su dbang phyug la dbang bgyid pa lags te /",
    "K12D0563_H0520:104b-14": "btsun pa bcom ldan 'das /",
    "K12D0563_H0520:104b-15": "bdag ni /",
    "K12D0563_H0520:104b-16": "'tshal na stong gi 'jig rten gyi khams rnams su srung bar bgyid /",
    "K12D0563_H0520:104b-17": "yongs su bskyab par bgyid /",
    "K12D0563_H0520:104b-18": "yongs su gzung ba dang /",
    "K12D0563_H0520:104b-19": "zhi ba dang /",
    "K12D0563_H0520:104b-20": "bde legs su 'gyur bar bgyid lags so //",
    "K12D0563_H0520:104b-21": "btsun pa bde bar gshegs pa chos kyi mnga' bdag",
    "K12D0563_H0520:104b-22": "bcom ldan 'das kyang stong gsum gyi stong chen po'i",
    "K12D0563_H0520:104b-23": "'jig rten gyi khams rnams su dbang phyug la mnga'",
    "K12D0563_H0520:104b-24": "mdzad pa lags te /",
    "K12D0563_H0520:104b-25": "bcom ldan 'das kyang bzhed na stong gsum gyi stong",
    "K12D0563_H0520:104b-26": "chen po'i 'jig rten gyi khams rnams su srung ba",
    "K12D0563_H0520:105a-0": "dang / yongs su bskyab @105a *//",
    "K12D0563_H0520:105a-1": "pa dang /",
    "K12D0563_H0520:105a-2": "yongs su gzung ba dang /",
    "K12D0563_H0520:105a-3": "zhi ba dang bde legs su 'gyur bar mdzad lags na /",
    "K12D0563_H0520:105a-4": "bcom ldan 'das stong gsum gyi stong chen po'i 'jig rten gyi khams rnams su srung ba dang /",
    "K12D0563_H0520:105a-5": "yongs su bskyab pa dang /",
    "K12D0563_H0520:105a-6": "yongs su gzung ba dang /",
    "K12D0563_H0520:105a-7": "zhi ba dang bde legs su 'gyur bar mdzad du gsol /",
    "K12D0563_H0520:105a-8": "zhes gsol to //",
    "K12D0563_H0520:105a-9": "dge slong dag /",
    "K12D0563_H0520:105a-10": "ngas kyang mi mjed kyi bdag po tshangs pa la cang mi gsung bas gnang ngo //",
    "K12D0563_H0520:105a-11": "de nas mi mjed kyi bdag po tshangs pas ngas",
    "K12D0563_H0520:105a-12": "cang mi gsung bas gnang bar rig nas de nyid",
    "K12D0563_H0520:105a-13": "du mi snang bar gyur to //",
    "K12D0563_H0520:105a-14": "dge slong dag /",
    "K12D0563_H0520:105a-15": "rig sngags kyi rgyal mo gsang sngags chen mo rjes su 'dzin pa 'di ni /",
    "K12D0563_H0520:105a-16": "'das pa'i de bzhin gshegs pa dgra bcom pa yang",
    "K12D0563_H0520:105a-17": "dag par rdzogs pa'i sangs rgyas kyis kyang gsungs so",
    "K12D0563_H0520:105a-18": "// ma 'ongs pa'i de bzhin gshegs pa dgra bcom",
    "K12D0563_H0520:105a-19": "pa yang dag par rdzogs pa'i sangs rgyas rnams kyis",
    "K12D0563_H0520:105a-20": "kyang gsung bar 'gyur ro //",
    "K12D0563_H0520:105a-21": "da ltar byung ba na yang 'di lta ste /",
    "K12D0563_H0520:105a-22": "sangs rgyas kyi byang chub 'di nyid la phan par",
    "K12D0563_H0520:105a-23": "bya ba'i phyir da ltar nga nyid kyis bshad do",
    "K12D0563_H0520:105a-24": "// de nas bcom ldan 'das kyis tshe dang ldan pa kun dga' bo la bka' stsal pa /",
    "K12D0563_H0520:105a-25": "kun dga' bo /",
    "K12D0563_H0520:105a-26": "khyod kyis rig sngags kyi rgyal mo gsang sngags chen po rjes su 'dzin pa 'di zungs shig /",
    "K12D0563_H0520:105a-27": "chongs shig /",
    "K12D0563_H0520:105a-28": "lhogs shig /",
    "K12D0563_H0520:105b-0": "@105b shod cig /",
    "K12D0563_H0520:105b-1": "kun chub par gyis shig /",
    "K12D0563_H0520:105b-2": "kun dga' bo /",
    "K12D0563_H0520:105b-3": "rig sngags kyi rgyal mo gsang sngags chen po rjes su 'dzin pa 'di ni /",
    "K12D0563_H0520:105b-4": "'khor bzhi po rnams kyi don dang /",
    "K12D0563_H0520:105b-5": "phan pa dang /",
    "K12D0563_H0520:105b-6": "bde ba dang /",
    "K12D0563_H0520:105b-7": "bde bar gnas par 'gyur ro //",
    "K12D0563_H0520:105b-8": "tadya th'a /",
    "K12D0563_H0520:105b-9": "au buddhe /",
    "K12D0563_H0520:105b-10": "ni buddhe /",
    "K12D0563_H0520:105b-11": "bi buddhe /",
    "K12D0563_H0520:105b-12": "sa ma buddhe /",
    "K12D0563_H0520:105b-13": "bi shoshta buddhe /",
    "K12D0563_H0520:105b-14": "ai ha buddhe /",
    "K12D0563_H0520:105b-15": "tatta buddhe /",
    "K12D0563_H0520:105b-16": "ni yam ga me /",
    "K12D0563_H0520:105b-17": "tsha bi la /",
    "K12D0563_H0520:105b-18": "aa phu la /",
    "K12D0563_H0520:105b-19": "ta phu la /",
    "K12D0563_H0520:105b-20": "t'a le m'a le /",
    "K12D0563_H0520:105b-21": "mam ga ga mam ga ma nan /",
    "K12D0563_H0520:105b-22": "ai ma /",
    "K12D0563_H0520:105b-23": "ma bidy'a hu du me /",
    "K12D0563_H0520:105b-24": "hu hu me /",
    "K12D0563_H0520:105b-25": "p'u rba pra ha re /",
    "K12D0563_H0520:105b-26": "kun dga' bo /",
    "K12D0563_H0520:105b-27": "yun ring po nas spyad pa'i gsangs sngags stobs dang /",
    "K12D0563_H0520:105b-28": "mthu rtsal dang ldan pa 'di 'das pa'i de bzhin",
    "K12D0563_H0520:105b-29": "gshegs pa dgra bcom pa yang dag par rdzogs pa'i",
    "K12D0563_H0520:105b-30": "sangs rgyas rnams kyis kyang gsungs /",
    "K12D0563_H0520:105b-31": "ma 'ongs pa'i de bzhin gshegs pa dgra bcom pa",
    "K12D0563_H0520:105b-32": "yang dag par rdzogs pa'i sangs rgyas rnams kyis kyang",
    "K12D0563_H0520:105b-33": "gsung par 'gyur ro //",
    "K12D0563_H0520:105b-34": "da ltar byung ba na yang 'di lta ste /",
    "K12D0563_H0520:105b-35": "sangs rgyas kyi byang chub 'di nyid la phan par",
    "K12D0563_H0520:105b-36": "bya ba'i phyir da ltar nga nyid kyis bshad do",
    "K12D0563_H0520:105b-37": "// ngas rig sngags kyi rgyal mo gsang sngags chen",
    "K12D0563_H0520:105b-38": "mo rjes su 'dzin pa 'dis ming 'di zhes bya",
    "K12D0563_H0520:105b-39": "ba la bsrung bar bya'o //",
    "K12D0563_H0520:105b-40": "mtshams gcad do //",
    "K12D0563_H0520:105b-41": "shar phyogs su rgyang grags gcig tshun chad mtshams gcad do //",
    "K12D0563_H0520:105b-42": "phyogs dang phyogs mtshams thams cad kyi bar du yang rgyang grags gcig tshun chad mtshams gcad do //",
    "K12D0563_H0520:105b-43": "tadya th'a /",
    "K12D0563_H0520:105b-44": "sa mu tsa bi mu tsa /",
    "K12D0563_H0520:106a-0": "@106a *// pha la mu tsa /",
    "K12D0563_H0520:106a-1": "dza ga dha ra /",
    "K12D0563_H0520:106a-2": "ma da stha la /",
    "K12D0563_H0520:106a-3": "na la ka ma ga /",
    "K12D0563_H0520:106a-4": "su mu shr'a ba ti /",
    "K12D0563_H0520:106a-5": "bi mu kti /",
    "K12D0563_H0520:106a-6": "yo ga hi na sa ga ma /",
    "K12D0563_H0520:106a-7": "aa rad mu la ba ham ga mi /",
    "K12D0563_H0520:106a-8": "ai di tsi ri /",
    "K12D0563_H0520:106a-9": "bi ta l'a kha yo; ma kha yo /",
    "K12D0563_H0520:106a-10": "la ga bhi dha ra ni /",
    "K12D0563_H0520:106a-11": "pra ti pra yo ge /",
    "K12D0563_H0520:106a-12": "aa tsa prapti /",
    "K12D0563_H0520:106a-13": "sa ma sra ba ti /",
    "K12D0563_H0520:106a-14": "ai la ya /",
    "K12D0563_H0520:106a-15": "mi la ya /",
    "K12D0563_H0520:106a-16": "ba hu sa da tya /",
    "K12D0563_H0520:106a-17": "aa na ta ma /",
    "K12D0563_H0520:106a-18": "aartha ba ti ga ra ba ti /",
    "K12D0563_H0520:106a-19": "ti khi ni ti be /",
    "K12D0563_H0520:106a-20": "aa ka na ti; sa ka ti /",
    "K12D0563_H0520:106a-21": "sa mi di ma /",
    "K12D0563_H0520:106a-22": "ba su ba te /",
    "K12D0563_H0520:106a-23": "aa te /",
    "K12D0563_H0520:106a-24": "aa te /",
    "K12D0563_H0520:106a-25": "tatta /",
    "K12D0563_H0520:106a-26": "kha ru smin /",
    "K12D0563_H0520:106a-27": "kha ru smin /",
    "K12D0563_H0520:106a-28": "la ha tam/",
    "K12D0563_H0520:106a-29": "la hu tam/",
    "K12D0563_H0520:106a-30": "sam bha ra /",
    "K12D0563_H0520:106a-31": "sam bha ra /",
    "K12D0563_H0520:106a-32": "bi ti ra na tam/",
    "K12D0563_H0520:106a-33": "ni ru tam/",
    "K12D0563_H0520:106a-34": "ai la ta ai la /",
    "K12D0563_H0520:106a-35": "sa ra pha la; ma hu pha la /",
    "K12D0563_H0520:106a-36": "ma ta ma ta /",
    "K12D0563_H0520:106a-37": "dam shti ma ta /",
    "K12D0563_H0520:106a-38": "kun dga' bo /",
    "K12D0563_H0520:106a-39": "yun ring po nas spyad pa'i gsang sngags kyi stobs dang /",
    "K12D0563_H0520:106a-40": "mthu rtsal dang ldan pa 'di dag ni /",
    "K12D0563_H0520:106a-41": "'das pa'i de bzhin gshegs pa dgra bcom pa yang",
    "K12D0563_H0520:106a-42": "dag par rdzogs pa'i sangs rgyas rnams kyis kyang gsungs",
    "K12D0563_H0520:106a-43": "so // ma 'ongs pa'i de bzhin gshegs pa dgra",
    "K12D0563_H0520:106a-44": "bcom pa yang dag par rdzogs pa'i sangs rgyas kyis",
    "K12D0563_H0520:106a-45": "kyang gsung par 'gyur ro //",
    "K12D0563_H0520:106a-46": "da ltar byung ba na yang ngas bshad do //",
    "K12D0563_H0520:106a-47": "mi mjed kyi bdag po tshangs pas kyang bshad do //",
    "K12D0563_H0520:106a-48": "lha'i dbang po brgya byin gyis kyang bshad do //",
    "K12D0563_H0520:106a-49": "rgyal po chen [?] gzhis kyang bshad do //",
    "K12D0563_H0520:106a-50": "gnod sbyin gyi sde dpon po nyi shu rtsa brgyad kyis kyang bshad do //",
    "K12D0563_H0520:106a-51": "'phrog ma bu dang bcas /",
    "K12D0563_H0520:106b-0": "g-yog @106b 'khor dang bcas pas kyang bshad do //",
    "K12D0563_H0520:106b-1": "kun dga' bo /",
    "K12D0563_H0520:106b-2": "dge slong ngam /",
    "K12D0563_H0520:106b-3": "dge slong ma'am /",
    "K12D0563_H0520:106b-4": "dge bsnyen nam /",
    "K12D0563_H0520:106b-5": "dge bsnyen ma gang la la zhig rig sngags kyi",
    "K12D0563_H0520:106b-6": "rgyal mo gsang sngags rjes su 'dzin pa 'di bzung",
    "K12D0563_H0520:106b-7": "nas ji ltar bstan pa dang /",
    "K12D0563_H0520:106b-8": "ji ltar kun chub par byas pa de bzhin du shes sam /",
    "K12D0563_H0520:106b-9": "mthong ngam /",
    "K12D0563_H0520:106b-10": "las su byed pa de la ni /",
    "K12D0563_H0520:106b-11": "ji srid 'tsho'i bar du srung ba dang /",
    "K12D0563_H0520:106b-12": "yongs su bskyab pa dang /",
    "K12D0563_H0520:106b-13": "yongs su gzung ba dang /",
    "K12D0563_H0520:106b-14": "zhi ba dang bde legs su 'gyur ba byas par 'gyur ro //",
    "K12D0563_H0520:106b-15": "kun dga' bo /",
    "K12D0563_H0520:106b-16": "'das pa dang /",
    "K12D0563_H0520:106b-17": "ma 'ongs pa dang /",
    "K12D0563_H0520:106b-18": "da ltar byung ba'i sangs rgyas bcom ldan 'das rnams kyi bkas /",
    "K12D0563_H0520:106b-19": "rig sngags kyi rgyal mo gsang sngags rjes su 'dzin",
    "K12D0563_H0520:106b-20": "pa 'dis ming 'di zhes bya ba la bsrung bar",
    "K12D0563_H0520:106b-21": "bya'o; ;yongs su bskyab pa dang /",
    "K12D0563_H0520:106b-22": "yongs su gzung bar bya'o //",
    "K12D0563_H0520:106b-23": "yongs su zhi ba dang bde legs su 'gyur bar bya'o //",
    "K12D0563_H0520:106b-24": "mtshams gcad do //",
    "K12D0563_H0520:106b-25": "shar phyogs su rgyang grags gcig tshun chad mtshams gcad do //",
    "K12D0563_H0520:106b-26": "de bzhin du nub phyogs su rgyang grags gcig tshun chad mtshams gcad do //",
    "K12D0563_H0520:106b-27": "lho phyogs su rgyang grags gcig tshun chad mtshams gcad",
    "K12D0563_H0520:106b-28": "do; ;byang phyogs su rgyang grags gcig tshun chad mtshams",
    "K12D0563_H0520:106b-29": "gcad do // phyogs dang phyogs mtshams thams cad du rgyang grags gcig tshun chad mtshams gcad do //",
    "K12D0563_H0520:107a-0": "kun @107a *//",
    "K12D0563_H0520:107a-1": "dga' bo /",
    "K12D0563_H0520:107a-2": "rgyal po chen po bzhi'i lam dang lam ma yin pa na gnas pa bzhi yod de /",
    "K12D0563_H0520:107a-3": "de dag gang zhe na /",
    "K12D0563_H0520:107a-4": "'di lta ste /",
    "K12D0563_H0520:107a-5": "bkra shis ldan dang /",
    "K12D0563_H0520:107a-6": "kun bshes dang /",
    "K12D0563_H0520:107a-7": "gang po dang /",
    "K12D0563_H0520:107a-8": "dga' ba'i dpal rnams te /",
    "K12D0563_H0520:107a-9": "gang de dag gi ming shes pa dang /",
    "K12D0563_H0520:107a-10": "rus shes pa de la ni /",
    "K12D0563_H0520:107a-11": "rgyal po chen po'i 'jigs pa mi 'byung ngo //",
    "K12D0563_H0520:107a-12": "chom rkun gyi 'jigs pa dang /",
    "K12D0563_H0520:107a-13": "me'i 'jigs pa dang /",
    "K12D0563_H0520:107a-14": "chu'i 'jigs pa dang /",
    "K12D0563_H0520:107a-15": "ma'i 'jigs pa dang /",
    "K12D0563_H0520:107a-16": "mi dang mi ma yin pa'i 'jigs pa mi 'byung ngo //",
    "K12D0563_H0520:107a-17": "kun dga' bo /",
    "K12D0563_H0520:107a-18": "lag na rdo rje'i phu bo lag myur zhes bya",
    "K12D0563_H0520:107a-19": "ba grong khyer khor yug ces bya ba na gnas",
    "K12D0563_H0520:107a-20": "pa yod de / gang de'i ming shes pa dang /",
    "K12D0563_H0520:107a-21": "rus shes pa de la ni /",
    "K12D0563_H0520:107a-22": "des srung bar byed /",
    "K12D0563_H0520:107a-23": "yongs su skyob par byed /",
    "K12D0563_H0520:107a-24": "yongs su 'dzin par byed /",
    "K12D0563_H0520:107a-25": "chad pa zlog par byed /",
    "K12D0563_H0520:107a-26": "zhi ba dang bde legs su 'gyur bar byed do //",
    "K12D0563_H0520:107a-27": "ming 'di zhes bya ba'i phyir lag na rdo rje'i phu bo lag myur la gsol to //",
    "K12D0563_H0520:107a-28": "gsol ba 'debs so //",
    "K12D0563_H0520:107a-29": "'das pa dang /",
    "K12D0563_H0520:107a-30": "ma 'ongs dang /",
    "K12D0563_H0520:107a-31": "da ltar byung ba'i sangs rgyas bcom ldan 'das rnams kyi bkas /",
    "K12D0563_H0520:107a-32": "gang ming 'di zhes bya ba la skabs tshol ba dang /",
    "K12D0563_H0520:107a-33": "glags lta ba'i gnod sbyin nam /",
    "K12D0563_H0520:107a-34": "srin po'am /",
    "K12D0563_H0520:107a-35": "yi dvags sam /",
    "K12D0563_H0520:107a-36": "sha za'am /",
    "K12D0563_H0520:107a-37": "grul bum mam /",
    "K12D0563_H0520:107a-38": "srul po'am /",
    "K12D0563_H0520:107b-0": "lus srul po rnams kyis bdag @107b la glags rnyed par ma gyur cig /",
    "K12D0563_H0520:107b-1": "bdag la klan ka rnyed par ma gyur cig /",
    "K12D0563_H0520:107b-2": "kun dga' bo /",
    "K12D0563_H0520:107b-3": "srin mo chen mo bcu bzhi yod de /",
    "K12D0563_H0520:107b-4": "de dag ni /",
    "K12D0563_H0520:107b-5": "byang chub sems dpa' yum gyi lhums na bzhugs pa na yang srung srung /",
    "K12D0563_H0520:107b-6": "bltams pa'i tshen yang srung srung /",
    "K12D0563_H0520:107b-7": "bltams zin pa'i 'og tu yang srung srung /",
    "K12D0563_H0520:107b-8": "sku 'khrungs pa na yang srung srung ste /",
    "K12D0563_H0520:107b-9": "bcu bzhi gang zhe na /",
    "K12D0563_H0520:107b-10": "'di lta ste /",
    "K12D0563_H0520:107b-11": "stobs ldan dang /",
    "K12D0563_H0520:107b-12": "dri med dang /",
    "K12D0563_H0520:107b-13": "sgra chen dang /",
    "K12D0563_H0520:107b-14": "rab mnyen dang /",
    "K12D0563_H0520:107b-15": "'jigs byed ma dang /",
    "K12D0563_H0520:107b-16": "'dzam bu'i mgrin dang /",
    "K12D0563_H0520:107b-17": "mchog len dang /",
    "K12D0563_H0520:107b-18": "bla ma dang /",
    "K12D0563_H0520:107b-19": "grags ldan ma dang /",
    "K12D0563_H0520:107b-20": "rmad grags dang /",
    "K12D0563_H0520:107b-21": "'thab dga' dang /",
    "K12D0563_H0520:107b-22": "rtsed mo dga' dang /",
    "K12D0563_H0520:107b-23": "sa 'dzin dang /",
    "K12D0563_H0520:107b-24": "'thab 'jug rnams te /",
    "K12D0563_H0520:107b-25": "gang de dag gi ming shes pa dang /",
    "K12D0563_H0520:107b-26": "rus shes pa de la ni /",
    "K12D0563_H0520:107b-27": "de dag gis srung bar byed /",
    "K12D0563_H0520:107b-28": "yongs su skyob pa dang /",
    "K12D0563_H0520:107b-29": "yongs su 'dzin par byed /",
    "K12D0563_H0520:107b-30": "zhi ba dang bde legs su 'gyur bar byed do //",
    "K12D0563_H0520:107b-31": "kun dga' bo /",
    "K12D0563_H0520:107b-32": "srin mo brgyad yod de /",
    "K12D0563_H0520:107b-33": "de dag ni /",
    "K12D0563_H0520:107b-34": "skyes pa dang /",
    "K12D0563_H0520:107b-35": "bud med gnyid log kyang rung ma log kyang rung ste /",
    "K12D0563_H0520:107b-36": "gzi byin 'phrog par byed do //",
    "K12D0563_H0520:107b-37": "de dag gang zhe na /",
    "K12D0563_H0520:107b-38": "'di lta ste /",
    "K12D0563_H0520:107b-39": "rva dang /",
    "K12D0563_H0520:107b-40": "thub med dang /",
    "K12D0563_H0520:107b-41": "ngan slob dang /",
    "K12D0563_H0520:107b-42": "phra ma can dang /",
    "K12D0563_H0520:107b-43": "bran mo dmar mo dang /",
    "K12D0563_H0520:107b-44": "rab chen dang /",
    "K12D0563_H0520:107b-45": "mig bzang dang /",
    "K12D0563_H0520:107b-46": "brgyad pa ste 'jigs byed do //",
    "K12D0563_H0520:107b-47": "gang de dag gi ming shes pa dang /",
    "K12D0563_H0520:107b-48": "rus shes pa de la ni /",
    "K12D0563_H0520:107b-49": "de dag gi srung bar byed do //",
    "K12D0563_H0520:108a-0": "yongs su @108a *//",
    "K12D0563_H0520:108a-1": "skyob pa dang /",
    "K12D0563_H0520:108a-2": "yongs su 'dzin pa dang /",
    "K12D0563_H0520:108a-3": "zhi ba dang bde legs su 'gyur ba dang /",
    "K12D0563_H0520:108a-4": "chad pa zlog par byed do //",
    "K12D0563_H0520:108a-5": "kun dga' bo /",
    "K12D0563_H0520:108a-6": "srin mo bdun yod de /",
    "K12D0563_H0520:108a-7": "de dag ni /",
    "K12D0563_H0520:108a-8": "khrag gi dri tshor na dpag tshad brgyar yang rgyug go /",
    "K12D0563_H0520:108a-9": "de dag gang zhe na /",
    "K12D0563_H0520:108a-10": "'di lta ste /",
    "K12D0563_H0520:108a-11": "gzi brjid mchog dang /",
    "K12D0563_H0520:108a-12": "dga' brtsegs dang /",
    "K12D0563_H0520:108a-13": "sna tshogs sbyin spong dang /",
    "K12D0563_H0520:108a-14": "bran mo dkar mo bzang dang /",
    "K12D0563_H0520:108a-15": "'jug 'dod dang /",
    "K12D0563_H0520:108a-16": "grong khyer khor yug dang /",
    "K12D0563_H0520:108a-17": "bdun pa ste ri srung ngo /",
    "K12D0563_H0520:108a-18": "gang de dag gi ming shes pa dang /",
    "K12D0563_H0520:108a-19": "rus shes pa de la ni /",
    "K12D0563_H0520:108a-20": "de dag gis srung bar byed do //",
    "K12D0563_H0520:108a-21": "yongs su skyob pa dang /",
    "K12D0563_H0520:108a-22": "yongs su 'dzin pa dang /",
    "K12D0563_H0520:108a-23": "zhi ba dang bde legs su 'gyur ba dang /",
    "K12D0563_H0520:108a-24": "chad pa zlog par byed do //",
    "K12D0563_H0520:108a-25": "kun dga' bo /",
    "K12D0563_H0520:108a-26": "srin mo nag mo chen mo zhes bya ba bu stong yod pa /",
    "K12D0563_H0520:108a-27": "rgya mtsho'i 'gram na gnas pa /",
    "K12D0563_H0520:108a-28": "mtshan gcig gis dpag tshad brgyad khrir phyin pa zhig yod de /",
    "K12D0563_H0520:108a-29": "gang de'i ming shes pa dang /",
    "K12D0563_H0520:108a-30": "rus shes pa de la ni /",
    "K12D0563_H0520:108a-31": "des srung bar byed //",
    "K12D0563_H0520:108a-32": "yongs su skyob pa dang /",
    "K12D0563_H0520:108a-33": "yongs su 'dzin pa dang /",
    "K12D0563_H0520:108a-34": "zhi ba dang bde legs su 'gyur ba dang /",
    "K12D0563_H0520:108a-35": "chad pa zlog par byed do //",
    "K12D0563_H0520:108a-36": "kun dga' bo /",
    "K12D0563_H0520:108a-37": "srin mo lnga gnod sbyin 'bum phrag bdun tu rtsa",
    "K12D0563_H0520:108a-38": "bdun dang lhan cig tu 'dzam bu'i gling gi mi",
    "K12D0563_H0520:108a-39": "rnams srung zhing skyob bar byed de /",
    "K12D0563_H0520:108a-40": "de dag kyang gang zhe na /",
    "K12D0563_H0520:108a-41": "'di lta ste /",
    "K12D0563_H0520:108b-0": "@108b rtag tu myos dang /",
    "K12D0563_H0520:108b-1": "rjes su myos dang /",
    "K12D0563_H0520:108b-2": "stobs kyis rgyags dang /",
    "K12D0563_H0520:108b-3": "'od ma'i sbubs dang /",
    "K12D0563_H0520:108b-4": "lnga pa ste 'byor ldan no //",
    "K12D0563_H0520:108b-5": "gang de dag gi ming shes pa dang /",
    "K12D0563_H0520:108b-6": "rus shes pa de la ni /",
    "K12D0563_H0520:108b-7": "de dag gis srung bar byed /",
    "K12D0563_H0520:108b-8": "yongs su skyob pa dang /",
    "K12D0563_H0520:108b-9": "yongs su 'dzin pa dang /",
    "K12D0563_H0520:108b-10": "zhi ba dang bde legs su 'gyur ba dang /",
    "K12D0563_H0520:108b-11": "chad pa zlog par byed do //",
    "K12D0563_H0520:108b-12": "de bas na bdag gis ming 'di zhes bya ba'i",
    "K12D0563_H0520:108b-13": "phyir srin mo lnga gnod sbyin 'bum phrag bdun cu",
    "K12D0563_H0520:108b-14": "rtsa bdun dang bcas pa de dag la gsol to",
    "K12D0563_H0520:108b-15": "// gsol ba 'debs so //",
    "K12D0563_H0520:108b-16": "'das pa dang /",
    "K12D0563_H0520:108b-17": "ma 'ongs pa dang /",
    "K12D0563_H0520:108b-18": "da ltar byung ba'i sangs rgyas bcom ldan 'das rnams kyi bkas /",
    "K12D0563_H0520:108b-19": "ming 'di zhes bya ba la srung ba gyis shig /",
    "K12D0563_H0520:108b-20": "yongs su bskyab pa dang /",
    "K12D0563_H0520:108b-21": "yongs su gzung ba dang /",
    "K12D0563_H0520:108b-22": "zhi ba dang bde legs su 'gyur ba dang /",
    "K12D0563_H0520:108b-23": "chad pa zlog par gyis shig /",
    "K12D0563_H0520:108b-24": "tadya th'a b'i mu de /",
    "K12D0563_H0520:108b-25": "b'i ti de /",
    "K12D0563_H0520:108b-26": "pi tsa ri de /",
    "K12D0563_H0520:108b-27": "pi ga ri de /",
    "K12D0563_H0520:108b-28": "ka ra di /",
    "K12D0563_H0520:108b-29": "ka ra b'i ra /",
    "K12D0563_H0520:108b-30": "sr'a ri /",
    "K12D0563_H0520:108b-31": "ma dhu ra gho shthe /",
    "K12D0563_H0520:108b-32": "sha ta ha ni ha /",
    "K12D0563_H0520:108b-33": "bha shi ti ghe aakke /",
    "K12D0563_H0520:108b-34": "nakke /",
    "K12D0563_H0520:108b-35": "bi ka di ta /",
    "K12D0563_H0520:108b-36": "bi ku di te /",
    "K12D0563_H0520:108b-37": "bi ra dze /",
    "K12D0563_H0520:108b-38": "bi ghashta b'a de /",
    "K12D0563_H0520:108b-39": "kun dga' bo /",
    "K12D0563_H0520:108b-40": "rig sngags kyi rgyal mo gsang sngags rjes su 'dzin pa 'dis gang la srung ba byas pa dang /",
    "K12D0563_H0520:108b-41": "sba ba byas pa dang /",
    "K12D0563_H0520:108b-42": "yongs su bskyab pa byas pa dang /",
    "K12D0563_H0520:108b-43": "yongs su gzung ba byas pa dang /",
    "K12D0563_H0520:108b-44": "zhi ba dang /",
    "K12D0563_H0520:108b-45": "bde legs su 'gyur ba dang /",
    "K12D0563_H0520:108b-46": "chad pa bzlog par byas pa de la ni /",
    "K12D0563_H0520:109a-0": "lha dang bcas pa'i 'jig @109a *//",
    "K12D0563_H0520:109a-1": "rten dang /",
    "K12D0563_H0520:109a-2": "bdud dang bcas pa dang /",
    "K12D0563_H0520:109a-3": "tshangs pa dang bcas pa dang /",
    "K12D0563_H0520:109a-4": "dge sbyong dang bram zer bcas pa'i skye rgu dang /",
    "K12D0563_H0520:109a-5": "lha dang /",
    "K12D0563_H0520:109a-6": "mir bcas pa dang /",
    "K12D0563_H0520:109a-7": "mi 'am ci dang /",
    "K12D0563_H0520:109a-8": "lto 'phye chen po dang bcas pa'i 'jig rten na mi'am /",
    "K12D0563_H0520:109a-9": "mi ma yin pa'am /",
    "K12D0563_H0520:109a-10": "gnod sbyin nam /",
    "K12D0563_H0520:109a-11": "srin po'am /",
    "K12D0563_H0520:109a-12": "lha ma yin nam /",
    "K12D0563_H0520:109a-13": "dri za'am /",
    "K12D0563_H0520:109a-14": "klu'am /",
    "K12D0563_H0520:109a-15": "nam mkha' lding ngam /",
    "K12D0563_H0520:109a-16": "gsang ba pa'am /",
    "K12D0563_H0520:109a-17": "yi dvags sam /",
    "K12D0563_H0520:109a-18": "sha za'am /",
    "K12D0563_H0520:109a-19": "ro langs sam /",
    "K12D0563_H0520:109a-20": "byad stems sam /",
    "K12D0563_H0520:109a-21": "gshed byed dam /",
    "K12D0563_H0520:109a-22": "srul po'am /",
    "K12D0563_H0520:109a-23": "lus srul po'am /",
    "K12D0563_H0520:109a-24": "smyo byed dang /",
    "K12D0563_H0520:109a-25": "brjed byed glags lta ba dang /",
    "K12D0563_H0520:109a-26": "klan ka tshol ba rnams kyis glags rnyed pa'i sems",
    "K12D0563_H0520:109a-27": "can gang yang ngas yang dag par ma mthong ste",
    "K12D0563_H0520:109a-28": "/ de ni /",
    "K12D0563_H0520:109a-29": "gnas med do //",
    "K12D0563_H0520:109a-30": "las kyi rnam par smin pa ni; ma gtogs so //",
    "K12D0563_H0520:109a-31": "de bas na ngas 'das pa dang /",
    "K12D0563_H0520:109a-32": "ma 'ongs pa dang /",
    "K12D0563_H0520:109a-33": "da ltar byung ba'i sangs rgyas bcom ldan 'das kyi bkas /",
    "K12D0563_H0520:109a-34": "rig sngags kyi rgyal mo gsang sngags rjes su 'dzin pa 'dis mi'am /",
    "K12D0563_H0520:109a-35": "mi ma yin pa'am /",
    "K12D0563_H0520:109a-36": "gnod sbyin nam /",
    "K12D0563_H0520:109a-37": "srin mo'am /",
    "K12D0563_H0520:109a-38": "sha za'am /",
    "K12D0563_H0520:109a-39": "lha ma yin nam /",
    "K12D0563_H0520:109a-40": "dri za'am /",
    "K12D0563_H0520:109a-41": "klu'am /",
    "K12D0563_H0520:109a-42": "nam mkha' lding ngam /",
    "K12D0563_H0520:109a-43": "gsang ba pa'am /",
    "K12D0563_H0520:109a-44": "yi dvags sam /",
    "K12D0563_H0520:109a-45": "sha za'am /",
    "K12D0563_H0520:109a-46": "ro langs sam /",
    "K12D0563_H0520:109a-47": "byad stems sam /",
    "K12D0563_H0520:109a-48": "gshed byed dam /",
    "K12D0563_H0520:109a-49": "srul bo'am /",
    "K12D0563_H0520:109a-50": "lus srul po'am /",
    "K12D0563_H0520:109a-51": "smyo byed dam /",
    "K12D0563_H0520:109b-0": "brjed byed rnams las ming 'di zhes bya @109b la bsrung bar bya'o //",
    "K12D0563_H0520:109b-1": "yongs su bskyab pa dang /",
    "K12D0563_H0520:109b-2": "yongs su gzung ba dang /",
    "K12D0563_H0520:109b-3": "sba ba dang /",
    "K12D0563_H0520:109b-4": "zhi ba dang bde legs su 'gyur ba dang /",
    "K12D0563_H0520:109b-5": "chad pa bzlog par bya'o //",
    "K12D0563_H0520:109b-6": "dug med par bya'o //",
    "K12D0563_H0520:109b-7": "rig sngags kyi rgyal mo gsang sngags chen mo rjes",
    "K12D0563_H0520:109b-8": "su 'dzin pa 'dis sdang bar sems pa thams cad",
    "K12D0563_H0520:109b-9": "dang / gnod par sems pa thams cad dang /",
    "K12D0563_H0520:109b-10": "mi phan par sems pa thams cad dang /",
    "K12D0563_H0520:109b-11": "rab tu sdang bar sems pa thams cad dang /",
    "K12D0563_H0520:109b-12": "bdud thams cad dang /",
    "K12D0563_H0520:109b-13": "gseb lam thams cad dang /",
    "K12D0563_H0520:109b-14": "la gcan srung ba thams cad dang /",
    "K12D0563_H0520:109b-15": "sho gam gyi gnas srung ba de dag thams cad myos par bya'o //",
    "K12D0563_H0520:109b-16": "rnam par myos par bya'o //",
    "K12D0563_H0520:109b-17": "rengs pa dang /",
    "K12D0563_H0520:109b-18": "rmugs pa dang /",
    "K12D0563_H0520:109b-19": "lag pa gzung ba dang /",
    "K12D0563_H0520:109b-20": "rkang ba gzung ba dang /",
    "K12D0563_H0520:109b-21": "sems gzung ba dang /",
    "K12D0563_H0520:109b-22": "lce gzung bar bya'o //",
    "K12D0563_H0520:109b-23": "rig sngags kyi rgyal mo gsang sngags chen mo rjes su 'dzin pa 'dis ni /",
    "K12D0563_H0520:109b-24": "gang dang gang du yang thar par 'gyur ro //",
    "K12D0563_H0520:109b-25": "kye ma bram ze mya ngan 'das //",
    "K12D0563_H0520:109b-26": "'jig rten dag na sred las rgal //",
    "K12D0563_H0520:109b-27": "'khon dang 'jigs pa kun 'das pa //",
    "K12D0563_H0520:109b-28": "ring po zhig nas gzod mthong ngo //",
    "K12D0563_H0520:109b-29": "bzod pa dka' thub mchog ste bzod pa ni //",
    "K12D0563_H0520:109b-30": "mya ngan 'das pa mchog ces sangs rgyas gsungs //",
    "K12D0563_H0520:109b-31": "rab tu byung ba gzhan la gnod pa dang //",
    "K12D0563_H0520:109b-32": "gzhan la 'tshe ba dge sbyong ma yin no //",
    "K12D0563_H0520:109b-33": "ya ngar mig dang ldan pa dag /",
    "K12D0563_H0520:109b-34": "mthu rtsal dag kyang yod pa bzhin //",
    "K12D0563_H0520:109b-35": "mkhas pas 'tsho ba'i 'jig rten 'dir //",
    "K12D0563_H0520:110a-0": "@110a *// sdig pa dag ni yongs su spang //",
    "K12D0563_H0520:110a-1": "da ltar byung dang 'das pa dang //",
    "K12D0563_H0520:110a-2": "ma byon sangs rgyas gang yin pa //",
    "K12D0563_H0520:110a-3": "thams cad la yang bdag phyag 'tshal //",
    "K12D0563_H0520:110a-4": "de dag kun la skyabs su mchi; ;'jig rten dgra bcom bde gshegs la //",
    "K12D0563_H0520:110a-5": "zla ba skyabs su mchi lags kyi //",
    "K12D0563_H0520:110a-6": "sangs rgyas 'jig rten thugs brtse rnams //",
    "K12D0563_H0520:110a-7": "zla ba thar mdzod sgra gcan las //",
    "K12D0563_H0520:110a-8": "sgra gcan zla ba mun sel ba //",
    "K12D0563_H0520:110a-9": "nam mkha' dag la 'od byed cing //",
    "K12D0563_H0520:110a-10": "lham mer 'dug pa dkar ba dang //",
    "K12D0563_H0520:110a-11": "rnam par dag pa'i 'od ldan pa //",
    "K12D0563_H0520:110a-12": "bar snang dag la ma bzung bar //",
    "K12D0563_H0520:110a-13": "skye rgu'i sgron de myur du thong //",
    "K12D0563_H0520:110a-14": "de nas rings shig sgra gcan de //",
    "K12D0563_H0520:110a-15": "lus kyang rdul cing skrag gyur la //",
    "K12D0563_H0520:110a-16": "nad ba bzhin du brtad pa yis //",
    "K12D0563_H0520:110a-17": "zla ba rnam par gtong bar byed //",
    "K12D0563_H0520:110a-18": "ci yi phyir na sgra gcan khyod //",
    "K12D0563_H0520:110a-19": "lus kyang rdul zhing skrag gyur la //",
    "K12D0563_H0520:110a-20": "nad pa bzhin du brtad pa yis //",
    "K12D0563_H0520:110a-21": "rings par zla ba gtong bar byed //",
    "K12D0563_H0520:110a-22": "sangs rgyas tshigs bcad 'di brjod pas //",
    "K12D0563_H0520:110a-23": "gal te zla ba ma btang na //",
    "K12D0563_H0520:110a-24": "bdag gi mgo bo tshal bdun 'gas //",
    "K12D0563_H0520:110a-25": "gson yang bde bar mi 'gyur ro //",
    "K12D0563_H0520:110a-26": "kye ma bden pa gzigs pa yi //",
    "K12D0563_H0520:110a-27": "sangs rgyas rnams kyi byang ba rmad //",
    "K12D0563_H0520:110a-28": "de dag gis ni tshigs su bcad //",
    "K12D0563_H0520:110a-29": "brjod na sgra gcan zla ba gtong //",
    "K12D0563_H0520:110a-30": "bden pa dang bden pa'i tshig gang gis 'jig rten",
    "K12D0563_H0520:110a-31": "du sems can brjed ngas pa med pa'i chos can",
    "K12D0563_H0520:110b-0": "byung ba ni / @110b de bzhin gshegs pa'o //",
    "K12D0563_H0520:110b-1": "zhes yang dag par smra bas smra ba ni /",
    "K12D0563_H0520:110b-2": "dus su yang dag par smra bas smra ba yin no //",
    "K12D0563_H0520:110b-3": "zhes bye ba dang /",
    "K12D0563_H0520:110b-4": "kun dga' bo /",
    "K12D0563_H0520:110b-5": "gzhan yang tshangs par sbyod pa la lan pa'i phyir",
    "K12D0563_H0520:110b-6": "de bzhin gshegs pas tshig su bcad gsungs pa gang",
    "K12D0563_H0520:110b-7": "yin pa de dag dang /",
    "K12D0563_H0520:110b-8": "kun dga' bo /",
    "K12D0563_H0520:110b-9": "gzhan yang tshig de dag gis bya ba gang byed pa'i don dang /",
    "K12D0563_H0520:110b-10": "phan pa dang /",
    "K12D0563_H0520:110b-11": "bde ba yang 'dis byed par 'gyur te /",
    "K12D0563_H0520:110b-12": "sy'ad ya the dan /",
    "K12D0563_H0520:110b-13": "sva sti ma ti /",
    "K12D0563_H0520:110b-14": "bi lu ma ti /",
    "K12D0563_H0520:110b-15": "pra ha ra ti /",
    "K12D0563_H0520:110b-16": "ka shu matstshi /",
    "K12D0563_H0520:110b-17": "nanda /",
    "K12D0563_H0520:110b-18": "ma ti /",
    "K12D0563_H0520:110b-19": "bi ha gra he /",
    "K12D0563_H0520:110b-20": "bi du ma ti /",
    "K12D0563_H0520:110b-21": "ae da kri ta /",
    "K12D0563_H0520:110b-22": "aa t'a su dri sha buddhi /",
    "K12D0563_H0520:110b-23": "bo dhi ma ti su hu du me /",
    "K12D0563_H0520:110b-24": "aa la khu me /",
    "K12D0563_H0520:110b-25": "aa la mi te /",
    "K12D0563_H0520:110b-26": "hi ga ra sha ra /",
    "K12D0563_H0520:110b-27": "aa shu ha /",
    "K12D0563_H0520:110b-28": "pra ga shi ni /",
    "K12D0563_H0520:110b-29": "kun dga' bo /",
    "K12D0563_H0520:110b-30": "sa bon gyi rtsa ba bcu dang sa bon gyi",
    "K12D0563_H0520:110b-31": "rtsa ba'i tshig bcu de bzhin gshegs pas gsungs pa",
    "K12D0563_H0520:110b-32": "yod do // kun dga' bo /",
    "K12D0563_H0520:110b-33": "tshig de dag de bzhin gshegs pas gsung bar 'gyur ba dang /",
    "K12D0563_H0520:110b-34": "ston par 'gyur ba yang yod do //",
    "K12D0563_H0520:110b-35": "de dag bstan pa 'di la zhugs pa'i mi rnams kyi khar brjod na /",
    "K12D0563_H0520:110b-36": "gnod sbyin dang /",
    "K12D0563_H0520:110b-37": "srin po rnams kyang bran bzhin du las byed par 'gyur ro //",
    "K12D0563_H0520:110b-38": "bden pa dang bden pa'i tshig gis phyir mi ldog",
    "K12D0563_H0520:110b-39": "pa'i sa'i tshig bden pa rnams la 'jig rten gyi",
    "K12D0563_H0520:110b-40": "tshig gi mchog dang /",
    "K12D0563_H0520:110b-41": "dge sbyong rnams kyi nang na dge sbyong skyid de ba zhes bya ba dang /",
    "K12D0563_H0520:111a-0": "de bzhin gshegs pa dgra bcom pa yang dag par rdzogs pa'i sangs @111a *//",
    "K12D0563_H0520:111a-1": "rgyas ni /",
    "K12D0563_H0520:111a-2": "'jigs pa mi mnga' ba /",
    "K12D0563_H0520:111a-3": "bag tsha ba mi mnga' ba ste /",
    "K12D0563_H0520:111a-4": "mi skrag mi 'bros la /",
    "K12D0563_H0520:111a-5": "'jigs pa med cing 'jigs pa dang 'jigs par byed",
    "K12D0563_H0520:111a-6": "pa spangs pa skyi bung zhes byed pa med pa'o",
    "K12D0563_H0520:111a-7": "// zhes yang dag par smra bas smra ba ni /",
    "K12D0563_H0520:111a-8": "dus su yang dag par smra bas smra ba yin te /",
    "K12D0563_H0520:111a-9": "bden pa dang bden pa'i tshig des ming 'di zhes bya ba la bde legs su gyur cig /",
    "K12D0563_H0520:111a-10": "bden pa dang bden pa'i tshig gang gis tshul khrims dang /",
    "K12D0563_H0520:111a-11": "brtul zhugs dka' thub dang /",
    "K12D0563_H0520:111a-12": "tshangs par spyod pa la gnas pa gang ci yang",
    "K12D0563_H0520:111a-13": "rung ba de dag gi nang na ni; 'phags pa",
    "K12D0563_H0520:111a-14": "dgyes pa'i tshul khrims mchog ces bya ste /",
    "K12D0563_H0520:111a-15": "bden pa dang bden pa'i tshig des ming 'di zhes bya ba la bde legs su gyur cig /",
    "K12D0563_H0520:111a-16": "gnas brtan rgyal po'i bu thu bo dang 'dra bar",
    "K12D0563_H0520:111a-17": "rab tu byung nas ring du lon pa tshangs par",
    "K12D0563_H0520:111a-18": "spyod pa / mngon par spyod pa rnams kyi mchog 'di lta ste /",
    "K12D0563_H0520:111a-19": "dge slong kun shes koo'u di n+ya dang /",
    "K12D0563_H0520:111a-20": "'dod pa nyung ba dang /",
    "K12D0563_H0520:111a-21": "sbyangs pa'i yon tan la gnas pa dang /",
    "K12D0563_H0520:111a-22": "chog shes pa rnams kyi mchog 'od srung chen po dang /",
    "K12D0563_H0520:111a-23": "shes rab che ba dang /",
    "K12D0563_H0520:111a-24": "spobs pa che ba rnams kyi mchog sh'a ra dva ti'i bu dang /",
    "K12D0563_H0520:111a-25": "rdzu 'phrul che ba dang /",
    "K12D0563_H0520:111a-26": "mthu che ba rnams kyi mchog moo'u dgal gyi bu chen po dang /",
    "K12D0563_H0520:111a-27": "lha'i mig dang ldan pa rnams kyi mchog ma 'gags pa dang /",
    "K12D0563_H0520:111b-0": "mang du thos pa rnams @111b kyi mchog kun dga' bo dang /",
    "K12D0563_H0520:111b-1": "'dul ba 'dzin pa rnams kyi mchog nye bar 'khor dang /",
    "K12D0563_H0520:111b-2": "chos smra ba rnams kyi mchog byams ma'i bu gang po dang /",
    "K12D0563_H0520:111b-3": "bslab pa la gus pa rnams kyi mchog sgra gcan zin dang /",
    "K12D0563_H0520:111b-4": "mal cha dang stan bsgo ba rnams kyi mchog gyad bu nor dang /",
    "K12D0563_H0520:111b-5": "seng+ge'i sgra sgrog pa rnams kyi mchog bha ra dhva dza bsod snyoms len dang /",
    "K12D0563_H0520:111b-6": "khyim pa dad pa bskyed pa rnams kyi mchog nag po 'char ka dang /",
    "K12D0563_H0520:111b-7": "lha dang mis mchod pa rnams kyi mchog legs mthong gi bden pa dang /",
    "K12D0563_H0520:111b-8": "bden pa'i tshig des ming 'di zhes bya ba la bsrung bar bya'o; ;yongs su bskyab pa dang /",
    "K12D0563_H0520:111b-9": "yongs su gzung ba dang /",
    "K12D0563_H0520:111b-10": "zhi ba dang bde legs su 'gyur ba dang /",
    "K12D0563_H0520:111b-11": "chad pa bzlog par bya'o //",
    "K12D0563_H0520:111b-12": "rgyal po'am /",
    "K12D0563_H0520:111b-13": "blon po'am /",
    "K12D0563_H0520:111b-14": "chom rkun nam /",
    "K12D0563_H0520:111b-15": "me'am chu'am; dgra'am /",
    "K12D0563_H0520:111b-16": "mi mdza' ba'am /",
    "K12D0563_H0520:111b-17": "lam du 'gro ba'am /",
    "K12D0563_H0520:111b-18": "lam gol bar 'gro ba'am /",
    "K12D0563_H0520:111b-19": "gnyid log pa'am /",
    "K12D0563_H0520:111b-20": "ra ro ba'am /",
    "K12D0563_H0520:111b-21": "bag med pa las bsrung bar bya'o //",
    "K12D0563_H0520:111b-22": "bden pa dang bden pa'i tshig gang gis sems can rkang pa med pa'am /",
    "K12D0563_H0520:111b-23": "rkang gnyis pa'am /",
    "K12D0563_H0520:111b-24": "rkang bzhi pa'am /",
    "K12D0563_H0520:111b-25": "rkang mang ngam /",
    "K12D0563_H0520:111b-26": "gzugs can ma yin pa'am /",
    "K12D0563_H0520:111b-27": "'du shes can nam /",
    "K12D0563_H0520:111b-28": "'du shes can ma yin pa'am /",
    "K12D0563_H0520:111b-29": "'du shes med 'du shes med min gyi sems can",
    "K12D0563_H0520:111b-30": "ji snyed yod pa de dag gi nang na ni",
    "K12D0563_H0520:111b-31": "/ de bzhin gshegs pa mchog ces bya ste /",
    "K12D0563_H0520:112a-0": "bden pa dang bden pa'i @112a *//",
    "K12D0563_H0520:112a-1": "tshig des ming 'di zhes bya ba la bsrung bar bya'o //",
    "K12D0563_H0520:112a-2": "yongs su bskyab pa dang /",
    "K12D0563_H0520:112a-3": "yongs su gzung ba dang /",
    "K12D0563_H0520:112a-4": "zhi ba dang bde legs su 'gyur ba dang /",
    "K12D0563_H0520:112a-5": "chad pa bzlog par bya'o //",
    "K12D0563_H0520:112a-6": "bden pa dang bden pa'i tshig gang gis 'dus byas sam /",
    "K12D0563_H0520:112a-7": "'dus ma byas kyi chos gang ji snyed yod pa de dag gi nang na ni /",
    "K12D0563_H0520:112a-8": "'dod chags dang bral ba mchog ces bya ste; bden",
    "K12D0563_H0520:112a-9": "pa dang bden pa'i tshig des ming 'di zhes bya",
    "K12D0563_H0520:112a-10": "ba la bsrung bar bya'o //",
    "K12D0563_H0520:112a-11": "yongs su bskyab pa dang /",
    "K12D0563_H0520:112a-12": "yongs su gzung ba dang /",
    "K12D0563_H0520:112a-13": "zhi ba dang bde legs su 'gyur ba dang /",
    "K12D0563_H0520:112a-14": "chad pa bzlog par bya'o //",
    "K12D0563_H0520:112a-15": "bden pa dang bden pa'i tshig gang gis tshogs sam /",
    "K12D0563_H0520:112a-16": "'dus pa'am /",
    "K12D0563_H0520:112a-17": "mang po'am /",
    "K12D0563_H0520:112a-18": "'khor ji snyed cig yod pa de dag gi nang na ni /",
    "K12D0563_H0520:112a-19": "de bzhin gshegs pa'i nyan thos kyi dge 'dun mchog ces bya ste /",
    "K12D0563_H0520:112a-20": "bden pa dang bden pa'i tshig des rgyal khams sam /",
    "K12D0563_H0520:112a-21": "yul 'khor ram /",
    "K12D0563_H0520:112a-22": "grong ngam /",
    "K12D0563_H0520:112a-23": "grong rdal lam /",
    "K12D0563_H0520:112a-24": "grong khyer ram /",
    "K12D0563_H0520:112a-25": "khyim mam /",
    "K12D0563_H0520:112a-26": "gnas sam /",
    "K12D0563_H0520:112a-27": "zhing ngam /",
    "K12D0563_H0520:112a-28": "nad pa 'di la bsrung bar bya'o //",
    "K12D0563_H0520:112a-29": "yongs su bskyab pa dang /",
    "K12D0563_H0520:112a-30": "yongs su gzung ba dang /",
    "K12D0563_H0520:112a-31": "zhi ba dang bde legs su 'gyur ba dang /",
    "K12D0563_H0520:112a-32": "mtshams gcad par bya'o //",
    "K12D0563_H0520:112a-33": "'byung po thams cad bzlog par bya'o //",
    "K12D0563_H0520:112a-34": "gzi byin 'phrog pa rnams bzlog par bya'o //",
    "K12D0563_H0520:112b-0": "bden pa dang bden pa'i tshig gang gis bcom @112b",
    "K12D0563_H0520:112b-1": "ldan 'das de bzhin gshegs pa dgra bcom pa yang",
    "K12D0563_H0520:112b-2": "dag par rdzogs pa'i sangs rgyas ngas 'dod chags dang",
    "K12D0563_H0520:112b-3": "/ zhe sdang dang /",
    "K12D0563_H0520:112b-4": "gti mug zad par bya ba'i phyir chos kyi phung po brgyad khri bzhi stong bstan pa dang /",
    "K12D0563_H0520:112b-5": "bshad pa dang /",
    "K12D0563_H0520:112b-6": "brjod pa'i bden pa dang bden pa'i tshig des ming",
    "K12D0563_H0520:112b-7": "'di zhes bya ba'i nad bzhi brgya rtsa bzhi zad",
    "K12D0563_H0520:112b-8": "par gyur cig / med par gyur cig /",
    "K12D0563_H0520:112b-9": "zhi bar gyur cig /",
    "K12D0563_H0520:112b-10": "rab tu zhi bar gyur cig /",
    "K12D0563_H0520:112b-11": "bcom ldan 'das kyis de skad ces bka' stsal nas tshe dang ldan pa kun dga' bo dang /",
    "K12D0563_H0520:112b-12": "mi mjed kyi bdag po tshangs pa dang /",
    "K12D0563_H0520:112b-13": "lha dang /",
    "K12D0563_H0520:112b-14": "mi dang /",
    "K12D0563_H0520:112b-15": "lha ma yin dang /",
    "K12D0563_H0520:112b-16": "dri zar bcas pa'i 'jig rten yid rangs te bcom",
    "K12D0563_H0520:112b-17": "ldan 'das kyis gsungs pa la mngon par bstod do",
    "K12D0563_H0520:112b-18": "// gsang sngags chen mo rjes su 'dzin pa'i mdo rdzogs so ////",
    "K12D0563_H0520:112b-19": "pandi ta sh'i lendra bo dhi dang /",
    "K12D0563_H0520:112b-20": "dzny'a na siddhi dang /",
    "K12D0563_H0520:112b-21": "sh'akya pra bha dang /",
    "K12D0563_H0520:112b-22": "zhu chen gyi lo ts'a ba bande ye shes sdes",
    "K12D0563_H0520:112b-23": "bsgyur cing zhus te skad gsar bcad kyis bcos nas"
}