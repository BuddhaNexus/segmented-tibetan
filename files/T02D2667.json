{
    "T02D2667:172a-0": "@172a # // rgya gar skad du /",
    "T02D2667:172a-1": "a'arya manydzu shr'i gu hya tantra sya manda la bi dhi:/",
    "T02D2667:172a-2": "bod skad du /",
    "T02D2667:172a-3": "'phags pa 'jam dpal gsang ba'i rgyud kyi dkyil 'khor gyi cho ga //",
    "T02D2667:172a-4": "'jam pa'i dbyangs la phyag 'tshal lo //",
    "T02D2667:172a-5": "'phags pa 'jam dpal dbyangs kyi ni //",
    "T02D2667:172a-6": "khro bo yi ni bsnyen pa dag / sngon du bsnyen pa byas nas ni //",
    "T02D2667:172a-7": "de yi dkyil 'khor bri bar bya //",
    "T02D2667:172a-8": "de nas 'di yi dkyil 'khor ni //",
    "T02D2667:172a-9": "dngos grub dam pa sbyin mdzad pa //",
    "T02D2667:172a-10": "'jig rten gsum po 'khrug par mdzad //",
    "T02D2667:172a-11": "yi dgas dmar po zhes bya yi //",
    "T02D2667:172a-12": "tshad du 'di ni dkyil 'khor 'di //",
    "T02D2667:172a-13": "gnas ni gang du 'grub 'gyur ba //",
    "T02D2667:172b-0": "sngags pas @172b thog ma nyid du ni //",
    "T02D2667:172b-1": "de yi gnas ni brtag par bya //",
    "T02D2667:172b-2": "shing gcig dang ni dur khrod dang //",
    "T02D2667:172b-3": "khyim stong dang ni bzhi mdo dang //",
    "T02D2667:172b-4": "mchod rten 'gram dang lha khang 'gram //",
    "T02D2667:172b-5": "thibs po lam srang gnyis pa dang //",
    "T02D2667:172b-6": "skyed mos tshal dang ri yi rtse //",
    "T02D2667:172b-7": "chu yi 'gram mam nags tshal dang //",
    "T02D2667:172b-8": "lha chen gyi ni gnas kyang rung //",
    "T02D2667:172b-9": "ba lang lhas sam yul gyis //",
    "T02D2667:172b-10": "khyad par du ni yul gtsang sar //",
    "T02D2667:172b-11": "yang ni yid ni rab 'jug pa //",
    "T02D2667:172b-12": "der ni dkyil 'khor rab tu bya //",
    "T02D2667:172b-13": "shar dang byang ni dma' ba'am //",
    "T02D2667:172b-14": "kha dog snum par rab tu bzang //",
    "T02D2667:172b-15": "ba tshva med cing ma gas pa //",
    "T02D2667:172b-16": "dang por mkhas pas brtag par bya //",
    "T02D2667:172b-17": "dag pa'i gzugs ni rab bzung ste //",
    "T02D2667:172b-18": "de nyid gsum brjod sa la ni //",
    "T02D2667:172b-19": "lag gis brdab pa dag tu bya //",
    "T02D2667:172b-20": "rab 'gyur lha mo sbran par bya //",
    "T02D2667:172b-21": "skyob ba sangs rgyas thams cad kyi //",
    "T02D2667:172b-22": "spyod pa'i tshul dang khyad par gyi //",
    "T02D2667:172b-23": "sa dang pha rol phyin pa la //",
    "T02D2667:172b-24": "lha mo khyod ni dpang du gyur //",
    "T02D2667:172b-25": "sh'akya seng ge skyob pa yis //",
    "T02D2667:172b-26": "ji ltar bdud kyi tshogs bcom pa //",
    "T02D2667:172b-27": "de bzhin bdag gis bdud las ni //",
    "T02D2667:172b-28": "rgyal bar byas te dkyil 'khor bri //",
    "T02D2667:172b-29": "gser gyi mdog dang ldan pa yi //",
    "T02D2667:172b-30": "sa yi lha mo ji bzhin du //",
    "T02D2667:172b-31": "sa las rab tu 'thon pa ni //",
    "T02D2667:172b-32": "rkang bkru mchod yon mnyes par byas //",
    "T02D2667:172b-33": "sngon gyi dus na de bzhin gshegs //",
    "T02D2667:172b-34": "sh'akya seng ges sa 'dir ni //",
    "T02D2667:172b-35": "snge dang bcas pa'i bdud btul nas //",
    "T02D2667:172b-36": "chos rnams mngon rdzogs sangs rgyas bzhin //",
    "T02D2667:172b-37": "de nas rig 'dzin can gyis ni //",
    "T02D2667:172b-38": "sems can don du dkyil 'khor byed //",
    "T02D2667:172b-39": "sa yi lha mos dbang mdzod cig / bdud rnams zhi bar mdzad du gsol //",
    "T02D2667:172b-40": "sa bslang ba'i cho ga'o //",
    "T02D2667:172b-41": "de nas rig 'dzin nan gyis ni /",
    "T02D2667:172b-42": "sa ni yang dag sbyang bar bya //",
    "T02D2667:172b-43": "khro bo yi ni nga rgyal gyis //",
    "T02D2667:172b-44": "'byung bo'i gtor ma byin nas kyang //",
    "T02D2667:172b-45": "nga ni rdo rje 'di ming ste //",
    "T02D2667:172b-46": "slob ma dag dang sems can gyi //",
    "T02D2667:172b-47": "don du dkyil 'khor chen po ni //",
    "T02D2667:172b-48": "yi dags phal chen zhes bya bzhengs //",
    "T02D2667:172b-49": "gang dag sa 'dir gnas pa yi //",
    "T02D2667:172b-50": "lha klu gnod sbyin dri za dang //",
    "T02D2667:172b-51": "nam mkha' lding dang sha za'i tshogs //",
    "T02D2667:172b-52": "'byung po mang po thams cad kun //",
    "T02D2667:172b-53": "mchod sbyin bden pa 'di long la //",
    "T02D2667:172b-54": "'di ru ma gnas gzhan du deng //",
    "T02D2667:172b-55": "khro bo 'bar ba'i bka' byung gis //",
    "T02D2667:172b-56": "skad cig gis ni myur du deng //",
    "T02D2667:173a-0": "gang dag @173a * //",
    "T02D2667:173a-1": "bsam pa dang ldan zheng //",
    "T02D2667:173a-2": "khro bo chen po'i bka' gcog pa //",
    "T02D2667:173a-3": "myur du 'gro bar mi sems ni //",
    "T02D2667:173a-4": "spyi bo tshal ba brgyar 'gas so //",
    "T02D2667:173a-5": "aom aa kro te ka ya m'a nta ka ha na ma tha bhanydza h'um phat /",
    "T02D2667:173a-6": "bgegs kyi phyogs nas brjod nas kyang //",
    "T02D2667:173a-7": "khro bo 'bar ba'i bzhin gyis ni //",
    "T02D2667:173a-8": "rkad mthil h'um las rdo rje mchog /'bar bas bgegs ni bskrad par bya //",
    "T02D2667:173a-9": "sa la sngags chu gtor nas kyang //",
    "T02D2667:173a-10": "sa yi dbus su khru gang brko //",
    "T02D2667:173a-11": "sol ba la sogs ro dag ni //",
    "T02D2667:173a-12": "bsal nas sngags kyi chu yis gtor //",
    "T02D2667:173a-13": "rin chen lnga stsogs gang ba yi //",
    "T02D2667:173a-14": "bum pa'i nang du bcug nas kyang //",
    "T02D2667:173a-15": "rang gis kyang ni dgang bar bya //",
    "T02D2667:173a-16": "dri yi chu yis gtor bar bya //",
    "T02D2667:173a-17": "ba yi lnga dang ldan pa yi //",
    "T02D2667:173a-18": "lci bas kyang ni byug par bya //",
    "T02D2667:173a-19": "dkyil 'khor nyis 'gyur lhag tsam du /",
    "T02D2667:173a-20": "kun du sbyo rab brtsam par bya'o //",
    "T02D2667:173a-21": "sa sbyang ba'o //",
    "T02D2667:173a-22": "de nas mkhas pas sta gon gyi //",
    "T02D2667:173a-23": "las ni gnyis pa rab tu brtsam //",
    "T02D2667:173a-24": "lnga yi rdzas la sbyar ba yi //",
    "T02D2667:173a-25": "dri yi chus ni dkyil 'khor bya //",
    "T02D2667:173a-26": "de nas tsandan dmar pos kyang //",
    "T02D2667:173a-27": "padma dag gi gzugs su bya //",
    "T02D2667:173a-28": "yi dags 'dzin pa'i sngags dag gis //",
    "T02D2667:173a-29": "me tog dmar po dbu sa stsogs bzhag / de nas mchod yon gzhag par bya //",
    "T02D2667:173a-30": "me tog sdu gu dri zhim dang //",
    "T02D2667:173a-31": "aa ga ru dang sbyar ba yi //",
    "T02D2667:173a-32": "gu gul bdug pa'ang de bzhin no //",
    "T02D2667:173a-33": "mar me mar gyi mar me mchog / dri yi",
    "T02D2667:173a-34": "don du tsanda mchog / tsanda na dkar po dmar",
    "T02D2667:173a-35": "po yi // gtor ma nya dang sha la sogs //",
    "T02D2667:173a-36": "sbyar thug la sogs de bzhin no //",
    "T02D2667:173a-37": "me tog chur bcas aarka dang //",
    "T02D2667:173a-38": "ras la stsogs pa thams cad do //",
    "T02D2667:173a-39": "de ltar de ni tshogs bsags nas //",
    "T02D2667:173a-40": "slob dpon gyis ni khrus byas nas //",
    "T02D2667:173a-41": "smyung ba byas te mnyam gzhag pas //",
    "T02D2667:173a-42": "khro bo'i bsrung bas byin gyis brlab //",
    "T02D2667:173a-43": "'di ltar rtog pa zhib mo las //",
    "T02D2667:173a-44": "gsungs pa'i rim pas khro bo nyid //",
    "T02D2667:173a-45": "bskyed dang sbyan drangs la stsogs kyis //",
    "T02D2667:173a-46": "lha de 'bad de mnyes par bya //",
    "T02D2667:173a-47": "de nas 'bad de gsol ba gdab //",
    "T02D2667:173a-48": "dkon mchog gsum dang rigs gsum gyi //",
    "T02D2667:173a-49": "mgon po de bzhin gshegs dang bcas //",
    "T02D2667:173a-50": "gang dag rigs kyi khro bo'i tshogs //",
    "T02D2667:173a-51": "ma lus bdag la dgongs su gsol //",
    "T02D2667:173a-52": "slob ma la ni phan pa dang //",
    "T02D2667:173b-0": "khro bo khyod la mchod pa'i @173b phyir //",
    "T02D2667:173b-1": "bdag ni nang par dkyil 'khor bgyid //",
    "T02D2667:173b-2": "byin gyis brlab cing gnang mdzad cing //",
    "T02D2667:173b-3": "thugs rjes rjes su gzung du gsol //",
    "T02D2667:173b-4": "zhes lan gsum brjod do //",
    "T02D2667:173b-5": "lha gnas pa'i rim pa'o //",
    "T02D2667:173b-6": "gser sogs rin chen las byung ba'i //",
    "T02D2667:173b-7": "bum pa bzang po ma nyams pa'i //",
    "T02D2667:173b-8": "khrus kyes gtsang mar byas pa yi //",
    "T02D2667:173b-9": "dri yi chus kyang byug par bya //",
    "T02D2667:173b-10": "mtshan nyid ldan pa'i bum pa gnyis //",
    "T02D2667:173b-11": "padma'i steng du be con dang //",
    "T02D2667:173b-12": "las kyi rgya gram bri bar bya //",
    "T02D2667:173b-13": "gtsang ma'i gos kyis mgul ba dkri //",
    "T02D2667:173b-14": "dang po 'od gsal rgyu las ni //",
    "T02D2667:173b-15": "kha dog dkar po bam las byung //",
    "T02D2667:173b-16": "ji bzhin dbyibs su bskyid nas su //",
    "T02D2667:173b-17": "de yi nang du padma bsam //",
    "T02D2667:173b-18": "padma'i lte bar nyi ma la //",
    "T02D2667:173b-19": "h'um las byung ba'i khro bo bskyed //",
    "T02D2667:173b-20": "khro bo gnyis po de dag ni //",
    "T02D2667:173b-21": "rang mtshan kha dog ldan par bya //",
    "T02D2667:173b-22": "sbyan drangs nas ni rab bcug nas //",
    "T02D2667:173b-23": "mchod yon la sogs de la dbul //",
    "T02D2667:173b-24": "so so'i snying po brgya rtsa brgyad //",
    "T02D2667:173b-25": "bzlas nas chu yi rang bzhin du //",
    "T02D2667:173b-26": "khro bo gnyis ka gyur par bsam //",
    "T02D2667:173b-27": "rin chen sman la stsogs pa dang //",
    "T02D2667:173b-28": "dpag bsam shing stsogs kha rgyan byas //",
    "T02D2667:173b-29": "bum pa gnas pa'i cho ga'o //",
    "T02D2667:173b-30": "slob ma gnas pa'i cho ga dag / gzhan du rtog pa zhib las bshad //",
    "T02D2667:173b-31": "de bas 'dir ni de bzhin no //",
    "T02D2667:173b-32": "sbyi yi las kyis gnas par bya //",
    "T02D2667:173b-33": "'on kyang rang gis cho ga dag / cung zad 'di dag sbyar bar bya //",
    "T02D2667:173b-34": "slob ma smyung bar byas nas kyang //",
    "T02D2667:173b-35": "khrus kyi cho ga legs byas te //",
    "T02D2667:173b-36": "khro bos bsrung ba byin brlabs nas //",
    "T02D2667:173b-37": "bla ma la ni gsol ba gdag / dpa' bo",
    "T02D2667:173b-38": "chen po deng gson cig / bdag ni 'khor bas",
    "T02D2667:173b-39": "skyo ba dang // sems can kun la phan pa'i phyir //",
    "T02D2667:173b-40": "gsum la skyabs su 'gro ba gsol //",
    "T02D2667:173b-41": "dkyil 'khor lha la de bzhin no //",
    "T02D2667:173b-42": "khyad par du ni slob dpon la'o //",
    "T02D2667:173b-43": "byang chub sems kyang bdag la gsol //",
    "T02D2667:173b-44": "sngags kyi sbyod dang brtul zhugs gang //",
    "T02D2667:173b-45": "nge bzhin bdag ni bsgrub par 'tshal //",
    "T02D2667:173b-46": "thar chen grong du 'jug par 'tshal //",
    "T02D2667:173b-47": "blo chen gyis ni bskyab du gsol //",
    "T02D2667:173b-48": "slob ma'i tshig gsan bla ma bzang //",
    "T02D2667:173b-49": "brtse bas bu la mngon phyogs nas //",
    "T02D2667:173b-50": "dang ba'i bzhing yis 'di skad smra //",
    "T02D2667:173b-51": "bu gcig 'dir shog theg chen gyi //",
    "T02D2667:173b-52": "khyod ni tshul chen snod gyur te //",
    "T02D2667:173b-53": "rig pa 'dzin pa spyod ba'i tshul //",
    "T02D2667:173b-54": "khyod la yang ni bshad par bya //",
    "T02D2667:174a-0": "dus gsum byon @174a * //",
    "T02D2667:174a-1": "pa'i sangs rgyas rnams //",
    "T02D2667:174a-2": "sems can phan phyir gang bzhugs pa //",
    "T02D2667:174a-3": "kun gyis thabs chen sngags kyi ni //",
    "T02D2667:174a-4": "cho ga mkhyen nas thams cad mkhyen //",
    "T02D2667:174a-5": "de bas kun mkhyen thob bya'i phyir //",
    "T02D2667:174a-6": "gsang sngags spyod pa mnyam med pa //",
    "T02D2667:174a-7": "bdud kyi tshogs rnams 'dul byed pa//",
    "T02D2667:174a-8": "khyod kyis blo gros 'di gyis shig / de skad spro ba bskyed nas su //",
    "T02D2667:174a-9": "slob mas phyag 'tshal la sogs pa //",
    "T02D2667:174a-10": "yan lag bdun pa'i smon lam bya'o //",
    "T02D2667:174a-11": "de nas slob dpon gyis sngom pa dpog ste /",
    "T02D2667:174a-12": "sangs rgyas chos dang dge 'dun la //",
    "T02D2667:174a-13": "khyod kyis skyabs su 'gro bar gyis //",
    "T02D2667:174a-14": "dkyil 'khor lha dang slob dpon dag / khyod kyis rtag tu gzung bar bya //",
    "T02D2667:174a-15": "sems can thams cad sgrol byed pa'i //",
    "T02D2667:174a-16": "byang chub sems ni mnyam med pa //",
    "T02D2667:174a-17": "yang dag brtan por gzung bar bya //",
    "T02D2667:174a-18": "rig pa 'dzin pa'i sdom pa gzung //",
    "T02D2667:174a-19": "srog chags gsod dang ma byin len /",
    "T02D2667:174a-20": "'dod pa brdzun rnams mi bya'o //",
    "T02D2667:174a-21": "nyes pa kun gyi rtsa ba yi //",
    "T02D2667:174a-22": "chad ni btung ba spang bar bya //",
    "T02D2667:174a-23": "lus kyi las ni rnam gsum dang //",
    "T02D2667:174a-24": "ngag gi nyes pa rnams bzhi dang //",
    "T02D2667:174a-25": "yid kyi rnam gsum bsrung bar bya //",
    "T02D2667:174a-26": "sems can 'tshe ba ma lus spang //",
    "T02D2667:174a-27": "sems can don la mngon dga' zhing //",
    "T02D2667:174a-28": "theg pa chen po'i lam la gnas //",
    "T02D2667:174a-29": "dam pa nye bar mnyes pa dang //",
    "T02D2667:174a-30": "'dul ba'i don ni ma lus bya //",
    "T02D2667:174a-31": "lha dang lha min gsang ba pa //",
    "T02D2667:174a-32": "de la brnyas par mi bya'o //",
    "T02D2667:174a-33": "phyag rgya bzhon pa mtshon cha rnams //",
    "T02D2667:174a-34": "'gom pa'am brdzi bar mi bya'o //",
    "T02D2667:174a-35": "spyod dang brtul zhugs gsang ba gang //",
    "T02D2667:174a-36": "gsang ba brtul zhugs brtan por gyis //",
    "T02D2667:174a-37": "slob ma brtan po rab dang bas //",
    "T02D2667:174a-38": "ji skad gsungs pa'i sdom pa kun //",
    "T02D2667:174a-39": "'khor bas skyo ba'i yid bzhag nas //",
    "T02D2667:174a-40": "nges par legs pa'i don du gzung //",
    "T02D2667:174a-41": "dkon mchog gsum la skyabs su mchi //",
    "T02D2667:174a-42": "sdig pa mang po kun nas bshags //",
    "T02D2667:174a-43": "dge pa kun la yi rang ngo //",
    "T02D2667:174a-44": "sangs rgyas byang chub gzung bar gyis //",
    "T02D2667:174a-45": "ji ltar dus gsum mgon po rnams //",
    "T02D2667:174a-46": "byang chub tu ni nges mdzad pa'i //",
    "T02D2667:174a-47": "mnyam med byang chub sems ni bskyed //",
    "T02D2667:174a-48": "sems can ma lus don gyi phyir //",
    "T02D2667:174a-49": "bdag gis sdom pa ma lus gzung //",
    "T02D2667:174a-50": "sems can ma bsgral dpag med pa //",
    "T02D2667:174b-0": "mya ngan @174b 'das la dgod par bya //",
    "T02D2667:174b-1": "lus ngag yid kyi nyes rnams bsdams //",
    "T02D2667:174b-2": "bag med chang rnams btung ba yang //",
    "T02D2667:174b-3": "theg pa dman la 'dad mi bgyi //",
    "T02D2667:174b-4": "lha dang lha min gsang ba pa //",
    "T02D2667:174b-5": "bla ma brnyas par mi bya'o //",
    "T02D2667:174b-6": "phyag rgya bzhon pa mtshon cha dang //",
    "T02D2667:174b-7": "mtshan ma la sogs mi 'gom mo //",
    "T02D2667:174b-8": "rig pa 'dzin pa'i sdom pa kun //",
    "T02D2667:174b-9": "tshul chen sngags pas gsungs pa kun //",
    "T02D2667:174b-10": "kun nas kun du gzung bar bgyi //",
    "T02D2667:174b-11": "las dang bka' stsal ma lus bgyi //",
    "T02D2667:174b-12": "spyi gtsug la sogs gnas rnams su //",
    "T02D2667:174b-13": "khro bo'i sngags rnams gzhag par bya //",
    "T02D2667:174b-14": "so shing srung skud de bzhin sbyin //",
    "T02D2667:174b-15": "ku sha'i stan la cho ga bzhin //",
    "T02D2667:174b-16": "slob ma gnas pa'i cho ga'o //",
    "T02D2667:174b-17": "ji ltar rim par dkyil 'khor la //",
    "T02D2667:174b-18": "mchod yon la sogs phul nas kyang //",
    "T02D2667:174b-19": "yid kyis nam mkhar bzhugs nas ni //",
    "T02D2667:174b-20": "nad par mkhas pas thig gsab bo //",
    "T02D2667:174b-21": "dkar po dmar po sdon po yi //",
    "T02D2667:174b-22": "kha dog gsum pa'i skud ba ni //",
    "T02D2667:174b-23": "ras bal la sogs btsos pas bya //",
    "T02D2667:174b-24": "stong pa rgyu las yi ge gsum //",
    "T02D2667:174b-25": "so so'i cha ru bskyed nas kyang //",
    "T02D2667:174b-26": "sku gsung thugs dag bsam par bya //",
    "T02D2667:174b-27": "nam mkhar gnas pa'i de bzhin gshegs //",
    "T02D2667:174b-28": "ye shes thig skud bkug ste gzhug / dri yi phyogs la sogs pas mchod //",
    "T02D2667:174b-29": "gnyis su med pa'i sngags kyis ni //",
    "T02D2667:174b-30": "thig skud sum sgril mdzes pa yis //",
    "T02D2667:174b-31": "mkhas pas thig btab phun sum tshogs //",
    "T02D2667:174b-32": "shar gyi sgo ru gnas nas kyang //",
    "T02D2667:174b-33": "khro bo'i skur ni rang byas nas //",
    "T02D2667:174b-34": "sngags kyi yi ge dgod par bya //",
    "T02D2667:174b-35": "g-yon gyi khu tshur lte bar bsten //",
    "T02D2667:174b-36": "las kyi khro bor bsams nas su //",
    "T02D2667:174b-37": "thog mar shar nas nub du'o //",
    "T02D2667:174b-38": "de 'og lho nas byang du ste //",
    "T02D2667:174b-39": "nam mkhar thig gnyis gdab par bya //",
    "T02D2667:174b-40": "phyogs bcu na bzhugs de bzhin gshegs //",
    "T02D2667:174b-41": "'gro don dus la bab par bskul //",
    "T02D2667:174b-42": "de nas yang ni de bzhin te //",
    "T02D2667:174b-43": "thig skud de ni phyogs mtshams nas //",
    "T02D2667:174b-44": "shar lho yi ni mtshams nas kyang //",
    "T02D2667:174b-45": "nub nas byang gi mtshams dag tu //",
    "T02D2667:174b-46": "thig gis rab tu tshad byas te //",
    "T02D2667:174b-47": "gru bzhi par ni thig gdab bo //",
    "T02D2667:174b-48": "rim pa gcig pa mdzes pa la //",
    "T02D2667:174b-49": "sgo bzhi dag gis mdzes par bya //",
    "T02D2667:174b-50": "dkyil 'khor dang ni 'tsham pa yi //",
    "T02D2667:174b-51": "dbus su padmo bri bar bya //",
    "T02D2667:174b-52": "padmo dang ni phyogs bzhi'i sgo //",
    "T02D2667:175a-0": "the tshom med par @175a * //",
    "T02D2667:175a-1": "mnyam par bya //",
    "T02D2667:175a-2": "snying po mdzes pa'ang de bzhin te //",
    "T02D2667:175a-3": "thams cad cho ga bzhin du gdag / cho ga bzhin du dkyil 'khor de //",
    "T02D2667:175a-4": "kun du thig gis btab nas kyang //",
    "T02D2667:175a-5": "mchod yon bzhengs te rab tu gshegs //",
    "T02D2667:175a-6": "yi ge gsum dang mu: yis 'grol //",
    "T02D2667:175a-7": "aom a'a: h'um mu: ngur khrod rdzas kyi thal bas ni //",
    "T02D2667:175a-8": "phyi nas kun du bri bar bya //",
    "T02D2667:175a-9": "yi dgas phal chen gsang mchog ni //",
    "T02D2667:175a-10": "dkyil 'khor mkhas pas nub mo bri //",
    "T02D2667:175a-11": "khru gang la sogs rim pa nas //",
    "T02D2667:175a-12": "khru ni brgyad pa'i bar du ste //",
    "T02D2667:175a-13": "de las lhag pa yong mi bri //",
    "T02D2667:175a-14": "las kyi rim pa so sor bri //",
    "T02D2667:175a-15": "dur khrod thal bas sbyar ba'i tshon //",
    "T02D2667:175a-16": "kha dog gsum ni bcos par byas //",
    "T02D2667:175a-17": "stong pa nyid kyi rgyu las te //",
    "T02D2667:175a-18": "kha dog gsum ni yi ges bskyed //",
    "T02D2667:175a-19": "ye shes tshon dag bkug nas kyang //",
    "T02D2667:175a-20": "gnyis med byas la mchod yon dbul //",
    "T02D2667:175a-21": "khro bo'i yi ge dag bzlas la //",
    "T02D2667:175a-22": "rim pa bzhin du bri bar bya //",
    "T02D2667:175a-23": "chos kyi dbyings kyi rang bzhin gyis //",
    "T02D2667:175a-24": "sems can khams ni sgrol bar byed //",
    "T02D2667:175a-25": "de bzhin gshegs pa thams cad kyis //",
    "T02D2667:175a-26": "gshin rje gshed ni mchog gi gnas //",
    "T02D2667:175a-27": "dbang ldan phyogs su kha dog gsum //",
    "T02D2667:175a-28": "ji bzhin legs par bris nas kyang //",
    "T02D2667:175a-29": "khro bo'i sngags kyis brtag par bya //",
    "T02D2667:175a-30": "nyas pa kun las rnam grol ba'i //",
    "T02D2667:175a-31": "tshon gyi las ni de nas brtsam //",
    "T02D2667:175a-32": "dbus su legs par gzhag nas kyang //",
    "T02D2667:175a-33": "khro bos kyang ni byin gyis brlab //",
    "T02D2667:175a-34": "de nyid gsum gyi gsang sngags bzlas //",
    "T02D2667:175a-35": "de bzhin thig las gsum bri ste //",
    "T02D2667:175a-36": "dbus kyi padmo gser gyi mdog /'dab mdag ni dmar pos brgyan //",
    "T02D2667:175a-37": "snying po ze ba mdzes pa de //",
    "T02D2667:175a-38": "gser gyi kha dog bzhin du bya //",
    "T02D2667:175a-39": "thams cad dur khrod thal bas bskor //",
    "T02D2667:175a-40": "sgo dang phyogs mtshams la sogs pa //",
    "T02D2667:175a-41": "rigs ni dbye bas phye bar bri //",
    "T02D2667:175a-42": "rta babs me yi phreng ba'i mthar //",
    "T02D2667:175a-43": "thams cad rigs kyi kha dog bya //",
    "T02D2667:175a-44": "lho phyogs kyi ni sgo phye la //",
    "T02D2667:175a-45": "lhag ma rnams ni bcad par bri //",
    "T02D2667:175a-46": "gzhan yang yi dgas lhag pa yi //",
    "T02D2667:175a-47": "padmo'i lte bar bri bar bya //",
    "T02D2667:175a-48": "de bzhin phyogs sgo nang dag dang //",
    "T02D2667:175a-49": "phyogs rnams de dag thams cad du //",
    "T02D2667:175a-50": "yi dgags bzhi dang mgo med do //",
    "T02D2667:175a-51": "dur khrod thal bas spags te bri //",
    "T02D2667:175b-0": "byang shar la @175b sogs grva rnams su //",
    "T02D2667:175b-1": "mkhas pas ce con phyag rgya bri //",
    "T02D2667:175b-2": "gal te bri bar mi nus na //",
    "T02D2667:175b-3": "yi dgas phal chen dbus dag tu //",
    "T02D2667:175b-4": "padma lnga bris gang yin pa'o //",
    "T02D2667:175b-5": "de yi steng du yi dgas ni //",
    "T02D2667:175b-6": "yi dags kyi ni sngags mchog gis //",
    "T02D2667:175b-7": "bsam pa dag ni byas kyang rung //",
    "T02D2667:175b-8": "grva yi dbyug pa bzhi po yang /",
    "T02D2667:175b-9": "sngags nyid kyis ni bsam par bya //",
    "T02D2667:175b-10": "de bzhin sngags kyis thams cad bya'o //",
    "T02D2667:175b-11": "gal te dri bar nus kyang ni //",
    "T02D2667:175b-12": "sngags nyid steng du gzhag par bya //",
    "T02D2667:175b-13": "sgo yi yi dags bzhi po yang //",
    "T02D2667:175b-14": "sngags kyis byin gyis brlab par gsungs //",
    "T02D2667:175b-15": "dkyil 'khor bri ba'i cho ga'o //",
    "T02D2667:175b-16": "dkyil 'khor rdzogs par shes nas ni //",
    "T02D2667:175b-17": "rnam rgyal khro bo'i bum pa ni //",
    "T02D2667:175b-18": "lho yi sgo yi dbus su gzhag / las kyi bum pa byang shar te //",
    "T02D2667:175b-19": "bgegs srungs zhes ni brjod la gzhag / mar me mar gyi rgyu las te //",
    "T02D2667:175b-20": "snying po 'jam pa brgyad kyis bskong //",
    "T02D2667:175b-21": "lha ba shos dag kyang de yi grangs //",
    "T02D2667:175b-22": "bdug pa mchog dang aa ga ru //",
    "T02D2667:175b-23": "de yi grangs su mnyam par gzhag //",
    "T02D2667:175b-24": "tsandan dkar dmar de bzhin blang //",
    "T02D2667:175b-25": "mchod pa'i khyad par gzhan yang ste //",
    "T02D2667:175b-26": "thams cad cho ga bzhin du gzhag / nya dang sha dang zan dron tshogs //",
    "T02D2667:175b-27": "khyad par gtor ma dag kyang gzhag / yi dags phal chen phyi rol du //",
    "T02D2667:175b-28": "chu dang bcas pa'i me tog gzhag /",
    "T02D2667:175b-29": "ji ltar cho ga zhib mo bzhin //",
    "T02D2667:175b-30": "phun sum tshogs pa'i yo byad gzhag / gnas dang gnas su de bzhin brgyan //",
    "T02D2667:175b-31": "de 'og slob dpon bdag nyid kyis //",
    "T02D2667:175b-32": "khrus kyi cho ga byas nas kyang //",
    "T02D2667:175b-33": "rang gi snying po sngags kyis ni //",
    "T02D2667:175b-34": "thams cad yan lag sngags kyis bya //",
    "T02D2667:175b-35": "smyung bas byang chub sems ldan pas //",
    "T02D2667:175b-36": "ji ltar rim pas bskyed nas kyang //",
    "T02D2667:175b-37": "mjug tu khro bo gshin rje gshed //",
    "T02D2667:175b-38": "sngags brjod pas ni sbyan drangs nas //",
    "T02D2667:175b-39": "rang gi snying po sa bzhugs su gsol //",
    "T02D2667:175b-40": "yi dgas kyi ni spyi bor yang //",
    "T02D2667:175b-41": "me tog dmar po bzhag par bya //",
    "T02D2667:175b-42": "blo ldan gyis ni khro bo la'o //",
    "T02D2667:175b-43": "de nas tsandan dmar bo dbul //",
    "T02D2667:175b-44": "tsandan gyis ni gtor ba yi //",
    "T02D2667:175b-45": "me tog sngags kyis dbul bar bya //",
    "T02D2667:175b-46": "de nas gtso bo'i snying pos dbul //",
    "T02D2667:175b-47": "'byung ba'i gtor ma khro bo la //",
    "T02D2667:175b-48": "phul nas yi dags phal chen gyi //",
    "T02D2667:175b-49": "phyi rol du ni mkhas pa yis //",
    "T02D2667:175b-50": "sme gtor rnams kyang dbul bar bya //",
    "T02D2667:175b-51": "de nas gtso bo'i snying po nyid //",
    "T02D2667:176a-0": "@176a * // brgya rtsa brgyad du bzlas par bya //",
    "T02D2667:176a-1": "khro bo'i gtso la phyogs nas ni //",
    "T02D2667:176a-2": "de nas yang ni bdug pa 'bul //",
    "T02D2667:176a-3": "cho gas khrus byas smyung ba yi //",
    "T02D2667:176a-4": "slob ma dag gi bsod nams kyang //",
    "T02D2667:176a-5": "sngags kun gyis ni gzi byin bskyed //",
    "T02D2667:176a-6": "khro bo yi ni snying po yi //",
    "T02D2667:176a-7": "lag gnyis me tog byin nas ni //",
    "T02D2667:176a-8": "gos kyis gdong ni g-yogs par bya //",
    "T02D2667:176a-9": "khro bo'i sngags kyis sgo drung gzhag //",
    "T02D2667:176a-10": "bla ma rdo rje 'chang gis kyang //",
    "T02D2667:176a-11": "mtshog ma spyi gtsug la sogs la //",
    "T02D2667:176a-12": "sngags rnams ma lus gzhag par bya //",
    "T02D2667:176a-13": "bsang gtor sngon 'gro de bzhin te //",
    "T02D2667:176a-14": "rin chen gser stsogs yon mchog dag /'bad pas bla ma la phul nas //",
    "T02D2667:176a-15": "'jug pa'i sngon du gsol ba gdab //",
    "T02D2667:176a-16": "'di ni dngos grub thob pa'i rgyu //",
    "T02D2667:176a-17": "sangs rgyas kun gyis rab sbrul pa'i //",
    "T02D2667:176a-18": "bla ma la ni phyag 'tshal te //",
    "T02D2667:176a-19": "sems can kun gyi don gyi phyir //",
    "T02D2667:176a-20": "bdag ni dkyil 'khor 'jug par 'tshal //",
    "T02D2667:176a-21": "'jam dpal khro bo mi bzad pa //",
    "T02D2667:176a-22": "de yi dkyil 'khor dam pa mchog / yi dgas mang po zhes bya'i phyir //",
    "T02D2667:176a-23": "bdag gis slob ma gzhug bar bgyi //",
    "T02D2667:176a-24": "aom a'a: h'um zhes pas bskul bar bya'o //",
    "T02D2667:176a-25": "de nas slob ma bdag nyid dngos grub kyi snod du bya ba'i phyir na 'di dag bya ste //",
    "T02D2667:176a-26": "bla na med pa'i sangs rgyas dang //",
    "T02D2667:176a-27": "chos dang byang chub sems dpa'i tshogs //",
    "T02D2667:176a-28": "'gro ba ma lus pa yi skyabs //",
    "T02D2667:176a-29": "bdag ni gsum la skyabs su mchi //",
    "T02D2667:176a-30": "de nas skyabs ni gsum po dang //",
    "T02D2667:176a-31": "dkyil na gshin rje gshed gcig pu //",
    "T02D2667:176a-32": "dpa' bo khro bo mi bzad pa //",
    "T02D2667:176a-33": "de dag kun la phyag 'tshal lo //",
    "T02D2667:176a-34": "dkon mchog gsum dang khro bo ni //",
    "T02D2667:176a-35": "rtag tu bdag ni mchod par bgyid //",
    "T02D2667:176a-36": "bla ma la yang de bzhin du //",
    "T02D2667:176a-37": "sgo gsum dang ba'i sems kyis mchod //",
    "T02D2667:176a-38": "dkyil 'khor la me tog gtor ro //",
    "T02D2667:176a-39": "lus kyi nyes pa gsum rnams dang //",
    "T02D2667:176a-40": "dag gi bzhi po nyes pa spyad //",
    "T02D2667:176a-41": "yid kyi nyes spyad gsum po ste //",
    "T02D2667:176a-42": "lus kyi sgrib pa ma lus bshags //",
    "T02D2667:176a-43": "sangs rgyas sras bcas 'phags pa yi //",
    "T02D2667:176a-44": "thar par byas pa'i dge ba dang //",
    "T02D2667:176a-45": "thams cad thar bar gyur pa yi //",
    "T02D2667:176a-46": "bdag gzhan dge la yi rang ngo //",
    "T02D2667:176a-47": "sa bon mchog las rang byung ba'i //",
    "T02D2667:176a-48": "thar par gyur pa'i dge ba'i tshogs //",
    "T02D2667:176a-49": "sems can mya ngan 'das pa'o//",
    "T02D2667:176b-0": "@176b byang chub chen por yongs su bsngo //",
    "T02D2667:176b-1": "phyogs bcu'i zhing rnams dag par ni //",
    "T02D2667:176b-2": "sems can phan phyir gang bzhugs rnams //",
    "T02D2667:176b-3": "thabs kyis mya ngan 'da' bzhed ba //",
    "T02D2667:176b-4": "mya ngan mi 'da' bzhugs su gsol //",
    "T02D2667:176b-5": "ma smin pa rnams smin pa dang //",
    "T02D2667:176b-6": "smin pa grol bar bya ba'i phyir //",
    "T02D2667:176b-7": "dam chos bdud rtsi 'byung ba yi//",
    "T02D2667:176b-8": "gsung ni du mar bsgrag par mdzod //",
    "T02D2667:176b-9": "de nas slob dpon gyis sngar gyi sdom pa thams cad brjod de sbyin par bya'o //",
    "T02D2667:176b-10": "slob mas khas blangs pa brjod pas //",
    "T02D2667:176b-11": "sdom pa ma lus gzung bar bya //",
    "T02D2667:176b-12": "de ring phan chad bu khyod ni //",
    "T02D2667:176b-13": "de bzhin gshegs pa'i rigs su zhugs //",
    "T02D2667:176b-14": "nga yi ye shes chen po sbyin//",
    "T02D2667:176b-15": "de yis dngos grub mchog thob 'gyur //",
    "T02D2667:176b-16": "gang dag dkyil 'khor ma zhugs la //",
    "T02D2667:176b-17": "gsang ba 'di ni smra ba min //",
    "T02D2667:176b-18": "bag med sems kyis smas gyur na //",
    "T02D2667:176b-19": "dngos grub cung zab thob mi 'gyur //",
    "T02D2667:176b-20": "de nas dam tshig chu blud de //",
    "T02D2667:176b-21": "'di ni khyod kyi dmyal ba'i chu //",
    "T02D2667:176b-22": "dam tshig 'das na sreg par byed //",
    "T02D2667:176b-23": "dam tshig bsrungs na dngos grub 'thob //",
    "T02D2667:176b-24": "'thung cig rdo rje'i dam tshig yin //",
    "T02D2667:176b-25": "dri dang me tog ldan pa'i chus //",
    "T02D2667:176b-26": "lag pa g-yas pas blud par byas //",
    "T02D2667:176b-27": "aom a'a: h'um /",
    "T02D2667:176b-28": "dus 'di nyid nas bu khyod kyi //",
    "T02D2667:176b-29": "de bzhin gshegs pa nga yin gyis //",
    "T02D2667:176b-30": "nga yis ji ltar bka' stsal mchog / mnyan dang bsgrub pa dag kyang gyis //",
    "T02D2667:176b-31": "khyod ni nam yang la nga la ni //",
    "T02D2667:176b-32": "ma dad pa yi sems rnams spang //",
    "T02D2667:176b-33": "slob ma mos pa med pa yis //",
    "T02D2667:176b-34": "dngos grub ring bar rgyal bas gsungs //",
    "T02D2667:176b-35": "ji ltar dngos grub thob mi thob //",
    "T02D2667:176b-36": "rgyud las 'byung bzhin phra rnams brtag / las kyi bya ba rab 'jug pa //",
    "T02D2667:176b-37": "rim pa 'di las shes par 'gyur //",
    "T02D2667:176b-38": "slob ma mtshan ldan nyes skyon meng //",
    "T02D2667:176b-39": "shin tu bkrus te rgyan gyis brgyan //",
    "T02D2667:176b-40": "ba yi rnam lnga blud nas ni //",
    "T02D2667:176b-41": "de 'og smyung bar gang gnas pa //",
    "T02D2667:176b-42": "zhim pa'i dri yis lus la byug / gos dang rgyan gyis brgyan par byas//",
    "T02D2667:176b-43": "shar gyi phyogs su kha bltas la //",
    "T02D2667:176b-44": "ku sha'i stan la gzhag par bya //",
    "T02D2667:176b-45": "de yi lag gnyis snyim pa'i nang //",
    "T02D2667:176b-46": "tsandan gtor ma'i me tog sbyin //",
    "T02D2667:176b-47": "aa gar nag po'i du bas kyang //",
    "T02D2667:176b-48": "de nas myur du sngags brjod de //",
    "T02D2667:176b-49": "sgrub pa'i cho ga 'di yis ni //",
    "T02D2667:176b-50": "snod la dbab pa'i las bya'o //",
    "T02D2667:177a-0": "@177a * // aom aa kro te ka ya m'anta ka ha na",
    "T02D2667:177a-1": "ma tha bhanydza h'um ya m'anta ka gri hna aa",
    "T02D2667:177a-2": "be sha h'um phat /",
    "T02D2667:177a-3": "snod la babs gyur de nas ni //",
    "T02D2667:177a-4": "dge dang mi dge dri bar bya //",
    "T02D2667:177a-5": "'byung ba byung ba bden par smra //",
    "T02D2667:177a-6": "sems can chen po 'di gyis la //",
    "T02D2667:177a-7": "'di min zhes ni rjod par byed //",
    "T02D2667:177a-8": "de nas khro bo mchog de la //",
    "T02D2667:177a-9": "me tog ldan pa'i aargha dbul //",
    "T02D2667:177a-10": "de nas bde gshegs bstan pa yi //",
    "T02D2667:177a-11": "dam tshig kyang ni bstan par bya //",
    "T02D2667:177a-12": "snod kyis thos nas de nas su //",
    "T02D2667:177a-13": "de btang nas ni sa la 'gyel //",
    "T02D2667:177a-14": "rig pa khro bo gshin rje gshed //",
    "T02D2667:177a-15": "grub pa de las bzhud par 'gyur //",
    "T02D2667:177a-16": "de las slob mas me tog ni //",
    "T02D2667:177a-17": "gshin rje gshed la gtor ba ni //",
    "T02D2667:177a-18": "rang gi snying pos me tog nyid //",
    "T02D2667:177a-19": "dkyil 'khor la ni gtor bar bya //",
    "T02D2667:177a-20": "aom a'a: h'um /",
    "T02D2667:177a-21": "lho phyogs sgo nas de bzhin te //",
    "T02D2667:177a-22": "de nas gdong ras bsal nas kyang //",
    "T02D2667:177a-23": "dbyug pa'i phyag rgya bstan par bya //",
    "T02D2667:177a-24": "de nas dkyil 'khor de bzhin te //",
    "T02D2667:177a-25": "de bzhin gshegs pas de ring nyid //",
    "T02D2667:177a-26": "khyod ni nan tan mig phye ste //",
    "T02D2667:177a-27": "nga yis ji bzhin mig phye bas //",
    "T02D2667:177a-28": "mi bzad dkyil 'khor mthong bar gyis //",
    "T02D2667:177a-29": "aom a'a: h'um /",
    "T02D2667:177a-30": "de nas be con gyi phyag rgya bstan par bya ste /",
    "T02D2667:177a-31": "dkon mchog gsum gyi dam tshig ni //",
    "T02D2667:177a-32": "mngon par bstan pa sngar byas nas //",
    "T02D2667:177a-33": "lag pa g-yas pa cho ga bzhin //",
    "T02D2667:177a-34": "legs par rab tu bcing bar bya //",
    "T02D2667:177a-35": "rig 'dzin dag gis rtag par ni //",
    "T02D2667:177a-36": "lag pa'i sor mo thams cad kyis //",
    "T02D2667:177a-37": "mthe bong legs par spras nas ni //",
    "T02D2667:177a-38": "rab tu bsdams pa bzang pa bcing //",
    "T02D2667:177a-39": "cho ga shes pas be con rgya //",
    "T02D2667:177a-40": "snying po sngags sam logs shig tu //",
    "T02D2667:177a-41": "sngags pa phyag rgya'i sngags gyis bcing //",
    "T02D2667:177a-42": "gzhan du yang ni ma yin no //",
    "T02D2667:177a-43": "aom na mo buddha /",
    "T02D2667:177a-44": "dharmm'a /",
    "T02D2667:177a-45": "sam gha bhya:/",
    "T02D2667:177a-46": "sarbba ta th'a ga ta kro dha bi dza ya /",
    "T02D2667:177a-47": "aa gni dzva li ta dzi ha pra ta shr'i ri h'um h'um phat /",
    "T02D2667:177a-48": "de ltar be con phyag rgya dang sngags bstan nas",
    "T02D2667:177a-49": "dkyil 'khor yang yi dags phreng ba la sogs pa",
    "T02D2667:177a-50": "thams cad bstan par bya'o //",
    "T02D2667:177a-51": "de nas slob dpon bdag nyid kyis //",
    "T02D2667:177a-52": "bstan pa'i be con rgya bcings nas //",
    "T02D2667:177a-53": "lho phyogs sgo nas slob ma yis //",
    "T02D2667:177a-54": "dri sogs mchod pa ma lus dbul //",
    "T02D2667:177a-55": "de nas sngags pa dbang bskur la //",
    "T02D2667:177a-56": "chu dang me tog bcas pa yi //",
    "T02D2667:177b-0": "@177b snying po gdab pa'i bum pa yis //",
    "T02D2667:177b-1": "khro bos dbang bskur mchog sbyin no //",
    "T02D2667:177b-2": "aom aa kro te ka ya m'anta ka ha na ma tha ba nydza h'um phat /",
    "T02D2667:177b-3": "de nas khro bo'i snying po yis //",
    "T02D2667:177b-4": "cho ga bzhin du dbang bskur la //",
    "T02D2667:177b-5": "bdug pa me tog phreng ldan par //",
    "T02D2667:177b-6": "snying po de la sbyin bar bya //",
    "T02D2667:177b-7": "aom aa kro te ka ya la sogs //",
    "T02D2667:177b-8": "sngags kyi don ni bcu bdun pa //",
    "T02D2667:177b-9": "khro bo de nyid kyis gsungs pa //",
    "T02D2667:177b-10": "de ring phan chad bu khyod kyis //",
    "T02D2667:177b-11": "khro bo dran par bya zhing bzlas //",
    "T02D2667:177b-12": "gzhan yang sngags kyi spyod pa'i mchog smyung bar byang chub sems ldan las //",
    "T02D2667:177b-13": "skye bo med ba'i nags tshal du //",
    "T02D2667:177b-14": "ru ragsha yi phreng thogs shing //",
    "T02D2667:177b-15": "lag pa dri yis byugs nas kying //",
    "T02D2667:177b-16": "the tshom med par 'grub par 'gyur //",
    "T02D2667:177b-17": "'jig rten lha la phyag mi 'tshal //",
    "T02D2667:177b-18": "glang po la yang lam mi bzur //",
    "T02D2667:177b-19": "rgyal po la yang phyag mi btsal //",
    "T02D2667:177b-20": "bgrod dka' ba nas bgrod par byed //",
    "T02D2667:177b-21": "khro bo 'ba' zhig sems byed cing //",
    "T02D2667:177b-22": "spyod dang brtul zhugs brten par gyis //",
    "T02D2667:177b-23": "zhes brtul zhugs sbyin par bya'o //",
    "T02D2667:177b-24": "de nas slob ma dbang thob des //",
    "T02D2667:177b-25": "gshin rje gshed ni khro bo yi //",
    "T02D2667:177b-26": "tshul las bdag ni don yod de //",
    "T02D2667:177b-27": "lha khyod kun la bde mdzad ba //",
    "T02D2667:177b-28": "khro bo khyod ni bdag gis mnos //",
    "T02D2667:177b-29": "mnos zhes khro bo me tog gtor //",
    "T02D2667:177b-30": "de nas slob mas phyag byas te //",
    "T02D2667:177b-31": "ci nus yon mchog dbul bar bya //",
    "T02D2667:177b-32": "sngags pas bra ma mchod byas na //",
    "T02D2667:177b-33": "dngos grub 'grub 'gyur gzhan du min //",
    "T02D2667:177b-34": "slob ma snying po byin nas ni //",
    "T02D2667:177b-35": "phreng ba tsanngan la sogs pas //",
    "T02D2667:177b-36": "mchod nas de yi 'og tu ni //",
    "T02D2667:177b-37": "phyi rol du na sngar bzhag pa'i //",
    "T02D2667:177b-38": "dri chu la sogs bkang ba'i snod //",
    "T02D2667:177b-39": "de nas mchod ba phul nas ni //",
    "T02D2667:177b-40": "'jam dbyangs khro bo mi bzad pa //",
    "T02D2667:177b-41": "mthu rtsal drag po slar yang gtang //",
    "T02D2667:177b-42": "de btang ba yi 'og tu ni //",
    "T02D2667:177b-43": "dkyil 'khor du yang mchod yon dbul //",
    "T02D2667:177b-44": "rgya cher sa yi dkyil 'khor ni //",
    "T02D2667:177b-45": "dngos grub mtshungs med 'dod pa yi //",
    "T02D2667:177b-46": "rig sngags 'chang gis de ltar ni //",
    "T02D2667:177b-47": "mchod pa de ltar legs par bya //",
    "T02D2667:177b-48": "snod ni gsar sogs rin chan du //",
    "T02D2667:177b-49": "tshon rtsi legs par bstsa bar byas //",
    "T02D2667:177b-50": "gtsang ma'i chu bo la stsogs por //",
    "T02D2667:177b-51": "phyi nas kyang ni rnam lngas byug / tshul chen rgyud las gsungs pa yi //",
    "T02D2667:177b-52": "dkyil 'khor 'jug pa'i cho ga byas //",
    "T02D2667:177b-53": "chung zad dge ba gang thob 'dis //",
    "T02D2667:178a-0": "'jam dpal khro @178a * //",
    "T02D2667:178a-1": "po'i gnas thob shog /'phags pa 'jam dpal gsang ba'i",
    "T02D2667:178a-2": "rgyud kyi dkyil 'khor gyi cho ga / slob dpon"
}