{
    "K10D0286_H0288:168a-0": "@168a / /'phags pa 'gro ba thams cad yongs su skyob par byed pa zhes bya ba'i yongs su bsngo ba /",
    "K10D0286_H0288:168a-1": "sangs rgyas dang /",
    "K10D0286_H0288:168a-2": "chos dang /",
    "K10D0286_H0288:168a-3": "dge 'dun thams cad la phyag 'tshal lo //",
    "K10D0286_H0288:168a-4": "sangs rgyas bcom ldan 'das dang /",
    "K10D0286_H0288:168b-0": "byang @168b chub sems dpa' sems dpa' chen po thams cad bdag la dgongs su gsol /",
    "K10D0286_H0288:168b-1": "bdag sdig pa thams cad so sor bshags so //",
    "K10D0286_H0288:168b-2": "bsod nams thams cad la rjes su yi rang ngo //",
    "K10D0286_H0288:168b-3": "sangs rgyas thams cad la gsol ba 'debs so //",
    "K10D0286_H0288:168b-4": "bsod nams thams cad sems can thams cad kyis bla",
    "K10D0286_H0288:168b-5": "na med pa thams cad mkhyen pa'i ye shes thob",
    "K10D0286_H0288:168b-6": "par bgyi ba'i slad du yongs su bsngo bar bgyi'o",
    "K10D0286_H0288:168b-7": "// bden pa dang /",
    "K10D0286_H0288:168b-8": "bden pa'i tshig gang gis bden pa gsung ba sangs",
    "K10D0286_H0288:168b-9": "rgyas bcom ldan 'das kyis dge ba rtsa ba yang",
    "K10D0286_H0288:168b-10": "dag pa ji lta ba yongs su bsngo bar mdzad",
    "K10D0286_H0288:168b-11": "pa de ltar yongs su bsngo bar bgyi'o //",
    "K10D0286_H0288:168b-12": "bden pa dang /",
    "K10D0286_H0288:168b-13": "bden pa'i tshig des gang sems can thams cad kyi",
    "K10D0286_H0288:168b-14": "sdig pa mi dge ba nyes pa byas pa dang",
    "K10D0286_H0288:168b-15": "/ log par smra ba dang /",
    "K10D0286_H0288:168b-16": "ngan du bsams pa dang /",
    "K10D0286_H0288:168b-17": "nyon mongs pa'i sgrib pa dang /",
    "K10D0286_H0288:168b-18": "las kyi sgrib pa dang /",
    "K10D0286_H0288:168b-19": "rnam par smin pa'i sgrib pa dang /",
    "K10D0286_H0288:168b-20": "shes bya'i sgrib pa dang /",
    "K10D0286_H0288:168b-21": "sgrib pa gang gis bsgribs shing g-yogs te /",
    "K10D0286_H0288:168b-22": "kun nas dkris pa /",
    "K10D0286_H0288:168b-23": "bdag nyid dang /",
    "K10D0286_H0288:168b-24": "gzhan dag gi bsam pa dang /",
    "K10D0286_H0288:168b-25": "bag la nyal dang /",
    "K10D0286_H0288:168b-26": "khams dang /",
    "K10D0286_H0288:168b-27": "rang bzhin yang dag pa ji lta ba bzhin ma 'tshal ba dang /",
    "K10D0286_H0288:168b-28": "dbang po dang /",
    "K10D0286_H0288:168b-29": "brtson 'grus kyi rim pa dang /",
    "K10D0286_H0288:168b-30": "dge ba dang /",
    "K10D0286_H0288:168b-31": "mi dge ba'i chos yang dag pa ji lta ba bzhin ma 'tshal ba dang /",
    "K10D0286_H0288:168b-32": "kha na ma tho ba dang bcas pa dang /",
    "K10D0286_H0288:168b-33": "kha na ma tho ba med pa dang /",
    "K10D0286_H0288:168b-34": "bsten par bya ba dang /",
    "K10D0286_H0288:169a-0": "bsten par bya ba ma yin pa'i chos yang dag pa ji lta ba @169a *//",
    "K10D0286_H0288:169a-1": "bzhin ma 'tshal ba dang /",
    "K10D0286_H0288:169a-2": "skyes bu dam pa dang phrad pa dang /",
    "K10D0286_H0288:169a-3": "dam pa'i chos nyan pa dang /",
    "K10D0286_H0288:169a-4": "tshul bzhin yid la bgyid pa dang /",
    "K10D0286_H0288:169a-5": "chos dang mthun pa'i chos sgrub pa mi sgrub par 'gyur ba dang /",
    "K10D0286_H0288:169a-6": "sgrib pa gang gis bsgribs shing g-yogs te /",
    "K10D0286_H0288:169a-7": "kun nas dkris pa rnams sems can 'dul ba dang /",
    "K10D0286_H0288:169a-8": "bdag 'dul ba dang /",
    "K10D0286_H0288:169a-9": "gzhan 'dul ba dang /",
    "K10D0286_H0288:169a-10": "gnyi ga 'dul ba dang /",
    "K10D0286_H0288:169a-11": "'jam pos 'dul ba dang /",
    "K10D0286_H0288:169a-12": "khro bas 'dul ba dang /",
    "K10D0286_H0288:169a-13": "btang snyoms kyis 'dul ba dang /",
    "K10D0286_H0288:169a-14": "bsdigs pas 'dul ba dang /",
    "K10D0286_H0288:169a-15": "bskrad pas 'dul ba dang /",
    "K10D0286_H0288:169a-16": "smad pas 'dul ba dang /",
    "K10D0286_H0288:169a-17": "bsten pa dang /",
    "K10D0286_H0288:169a-18": "bsnyon pa dang /",
    "K10D0286_H0288:169a-19": "bsnyen bkur bya bas 'dul ba dang /",
    "K10D0286_H0288:169a-20": "chos bshad pas 'dul ba dang /",
    "K10D0286_H0288:169a-21": "'dzum pa bstan pas 'dul ba dang /",
    "K10D0286_H0288:169a-22": "nang du yang dag 'jog gis 'dul ba dang /",
    "K10D0286_H0288:169a-23": "sbyangs pa'i yon tan dang /",
    "K10D0286_H0288:169a-24": "yo byad bsnyungs pas 'dul ba dang /",
    "K10D0286_H0288:169a-25": "sbyin pa dang /",
    "K10D0286_H0288:169a-26": "tshul khrims dang /",
    "K10D0286_H0288:169a-27": "bzod pa dang /",
    "K10D0286_H0288:169a-28": "brtson 'grus dang /",
    "K10D0286_H0288:169a-29": "bsam gtan dang /",
    "K10D0286_H0288:169a-30": "shes rab kyi pha rol tu phyin pa spyod pas 'dul ba dang /",
    "K10D0286_H0288:169a-31": "dad pa dang /",
    "K10D0286_H0288:169a-32": "tshul khrims dang /",
    "K10D0286_H0288:169a-33": "thos pa dang /",
    "K10D0286_H0288:169a-34": "gtong ba dang /",
    "K10D0286_H0288:169a-35": "shes rab dang /",
    "K10D0286_H0288:169a-36": "sgoms pas 'dul ba dang /",
    "K10D0286_H0288:169a-37": "dul ba gang dang /",
    "K10D0286_H0288:169a-38": "gang gis sems can gyi sems 'dul bar 'gyur ba",
    "K10D0286_H0288:169a-39": "de yang dag pa ji lta ba bzhin ma 'tshal",
    "K10D0286_H0288:169a-40": "ba dang / tshul khrims kyi rgyu mi 'byung ba dang /",
    "K10D0286_H0288:169a-41": "ting nge 'dzin gyi rgyu dang /",
    "K10D0286_H0288:169a-42": "dmigs pa'i rgyu dang /",
    "K10D0286_H0288:169a-43": "bsam gtan gyi rgyu dang /",
    "K10D0286_H0288:169b-0": "zhi @169b gnas kyi rgyu dang /",
    "K10D0286_H0288:169b-1": "lhag mthong gi rgyu dang /",
    "K10D0286_H0288:169b-2": "mngon par shes pa'i rgyu dang /",
    "K10D0286_H0288:169b-3": "zag pa zad pa'i rgyu dang /",
    "K10D0286_H0288:169b-4": "so so yang dag par rig pa'i rgyu rnam par dag par mi 'gyur ba dang /",
    "K10D0286_H0288:169b-5": "bsam gtan dang /",
    "K10D0286_H0288:169b-6": "rnam par thar pa dang /",
    "K10D0286_H0288:169b-7": "ting nge 'dzin dang /",
    "K10D0286_H0288:169b-8": "snyoms par 'jug pa dag mngon du mi 'gyur ba dang /",
    "K10D0286_H0288:169b-9": "snang ba skyes shing skyes pa dag nub par 'gyur ba dang /",
    "K10D0286_H0288:169b-10": "rnyed pa 'dod pa dang /",
    "K10D0286_H0288:169b-11": "bsnyen bkur 'dod pa dang; grags pa 'dod pa dang /",
    "K10D0286_H0288:169b-12": "'khor 'dod pa'i sems 'byung ba dang /",
    "K10D0286_H0288:169b-13": "'dod pa'i rnam par rtog pa dang /",
    "K10D0286_H0288:169b-14": "gnod sems kyi rnam par rtog pa dang /",
    "K10D0286_H0288:169b-15": "'tshe ba'i rnam par rtog pa dang /",
    "K10D0286_H0288:169b-16": "mi 'chi bar rnam par rtog pa dang /",
    "K10D0286_H0288:169b-17": "skye mo la rnam par rtog pa dang /",
    "K10D0286_H0288:169b-18": "gnyen la rnam par rtog pa dang /",
    "K10D0286_H0288:169b-19": "gos dang /",
    "K10D0286_H0288:169b-20": "zas dang /",
    "K10D0286_H0288:169b-21": "mal stan dang /",
    "K10D0286_H0288:169b-22": "na ba'i gsos sman gyi rkyen gyi yo byad la",
    "K10D0286_H0288:169b-23": "rnam par rtog pa'i sems la kun nas gnas pa",
    "K10D0286_H0288:169b-24": "dang / tshe thung ba dang /",
    "K10D0286_H0288:169b-25": "gnod pa mang ba dang /",
    "K10D0286_H0288:169b-26": "mdog ngan pa dang /",
    "K10D0286_H0288:169b-27": "gzugs ngan pa dang /",
    "K10D0286_H0288:169b-28": "dbang chung ba dang /",
    "K10D0286_H0288:169b-29": "rigs dma' ba dang /",
    "K10D0286_H0288:169b-30": "longs spyod chung ba dang /",
    "K10D0286_H0288:169b-31": "shes rab 'chal pa dang /",
    "K10D0286_H0288:169b-32": "sems can dmyal ba dang /",
    "K10D0286_H0288:169b-33": "dud 'gro'i skye gnas dang /",
    "K10D0286_H0288:169b-34": "gshin rje'i 'jig rten dang /",
    "K10D0286_H0288:169b-35": "ngan song ngan 'gror 'gro ba dang /",
    "K10D0286_H0288:169b-36": "lus las byung ba'i sdug bsngal rnam pa du ma dang /",
    "K10D0286_H0288:169b-37": "sems las byung ba yid mi bde ba nyams su myong ba dang /",
    "K10D0286_H0288:169b-38": "smon lam log pa la dga' ba dang /",
    "K10D0286_H0288:169b-39": "yang dag pa'i smon lam ma rtogs pa dang /",
    "K10D0286_H0288:169b-40": "gzhan yang sgrib pa gang dang /",
    "K10D0286_H0288:170a-0": "gang gis bsgribs @170a *//",
    "K10D0286_H0288:170a-1": "shing kun nas dkris pa'i sems can rnams kyi rnam",
    "K10D0286_H0288:170a-2": "par smin par 'gyur ba de dag thams cad bdag",
    "K10D0286_H0288:170a-3": "la smin nas / sems can thams cad rnam par grol zhing rnam par dag par gyur cig /",
    "K10D0286_H0288:170a-4": "sangs rgyas kyi khams ji tsam pa dang /",
    "K10D0286_H0288:170a-5": "chos kyi khams ji tsam pa dang /",
    "K10D0286_H0288:170a-6": "dge 'dun gyi khams ji tsam pa dang /",
    "K10D0286_H0288:170a-7": "yang dag pa'i mtha' ji tsam pa dang /",
    "K10D0286_H0288:170a-8": "gnyis su med par ji tsam pa dang /",
    "K10D0286_H0288:170a-9": "de bzhin nyid ji tsam pa dang /",
    "K10D0286_H0288:170a-10": "mnyam pa nyid ji tsam pa dang /",
    "K10D0286_H0288:170a-11": "'dod chags dang /",
    "K10D0286_H0288:170a-12": "zhe sdang dang /",
    "K10D0286_H0288:170a-13": "gti mug gi khams ji tsam pa dang /",
    "K10D0286_H0288:170a-14": "'khor bar gdags pa dang /",
    "K10D0286_H0288:170a-15": "'dogs par 'gyur ba ji tsam pa de tsam du sems can thams cad kyi nyon mongs pa dang /",
    "K10D0286_H0288:170a-16": "nye ba'i nyon mongs pa thams cad dang /",
    "K10D0286_H0288:170a-17": "kun nas nyon mongs pa'i khams gang yin ba de",
    "K10D0286_H0288:170a-18": "bdag la smin nas sems can thams cad rnam par",
    "K10D0286_H0288:170a-19": "grol zhing rnam par dag par gyur cig /",
    "K10D0286_H0288:170a-20": "bdag gis ji tsam du sngon gyi mtha' ma 'tshal",
    "K10D0286_H0288:170a-21": "bar dge ba'i rtsa ba bgyis shing bsags pa gang",
    "K10D0286_H0288:170a-22": "lags pa de sems can thams cad la yongs su",
    "K10D0286_H0288:170a-23": "bsngo bar bgyi'o // bdag ni 'dod chags la chags /",
    "K10D0286_H0288:170a-24": "zhe sdang gis gdugs /",
    "K10D0286_H0288:170a-25": "gti mug gis rmongs te /",
    "K10D0286_H0288:170a-26": "nyon mongs pa dang /",
    "K10D0286_H0288:170a-27": "nye ba'i nyon mongs pa dang /",
    "K10D0286_H0288:170a-28": "kun nas nyon mongs pa dang ldan nas ji ltar",
    "K10D0286_H0288:170a-29": "dge ba'i rtsa ba yongs su bsngo bar bgyi ba",
    "K10D0286_H0288:170a-30": "yang dag pa ji lta ba bzhin ma 'tshal /",
    "K10D0286_H0288:170b-0": "ma mthong @170b ma rig ste /",
    "K10D0286_H0288:170b-1": "sangs rgyas bcom ldan 'das de dag mkhyen cing gzigs",
    "K10D0286_H0288:170b-2": "la thugs su chud pas ji ltar dge ba'i rtsa",
    "K10D0286_H0288:170b-3": "ba yongs su bsngo bar mdzad pa de ltar bdag",
    "K10D0286_H0288:170b-4": "gis yongs su bsngo bar bgyi'o //",
    "K10D0286_H0288:170b-5": "de bzhin gshegs pa'i thugs dang mthun pas yongs su bsngo bar bgyi'o //",
    "K10D0286_H0288:170b-6": "ji ltar sems can 'dul ba dang /",
    "K10D0286_H0288:170b-7": "ji ltar dge ba'i rtsa ba smin pa dang /",
    "K10D0286_H0288:170b-8": "ji ltar dge ba'i rtsa ba rnam par 'phel ba dang /",
    "K10D0286_H0288:170b-9": "ji ltar sdug bsngal shes pa dang /",
    "K10D0286_H0288:170b-10": "kun 'byung ba spangs pa dang /",
    "K10D0286_H0288:170b-11": "'gog pa mngon sum du bya ba dang /",
    "K10D0286_H0288:170b-12": "lam bsgom pa dang /",
    "K10D0286_H0288:170b-13": "bla na med pa thams cad mkhyen pa'i ye shes 'thob pa dang /",
    "K10D0286_H0288:170b-14": "mi dge ba'i rtsa ba thams cad spang ba dang /",
    "K10D0286_H0288:170b-15": "dge ba'i rtsa ba thams cad dang ldan pa dang /",
    "K10D0286_H0288:170b-16": "bag chags 'joms pa dang /",
    "K10D0286_H0288:170b-17": "bsnyel ba mi mnga' ba'i chos nyid dang /",
    "K10D0286_H0288:170b-18": "rnam pa thams cad mkhyen pa nyid ji ltar 'das pa dang /",
    "K10D0286_H0288:170b-19": "ma 'ongs pa dang /",
    "K10D0286_H0288:170b-20": "da ltar byung ba'i sangs rgyas sngon byang chub sems",
    "K10D0286_H0288:170b-21": "dpar gyur pa thams cad kyis dge ba'i rtsa ba",
    "K10D0286_H0288:170b-22": "yongs su bsngos pa de bzhin du bdag gis yongs",
    "K10D0286_H0288:170b-23": "su bsngo bar bgyi'o //",
    "K10D0286_H0288:170b-24": "mnyam pa nyid kyis yongs su bsngo ba dang /",
    "K10D0286_H0288:170b-25": "gnyis su med pas yongs su bsngo ba dang /",
    "K10D0286_H0288:170b-26": "'gro ba thams cad yongs su bskyab pa'i yongs su bsngo bas yongs su bsngo bar bgyi ste /",
    "K10D0286_H0288:170b-27": "de ltar lan gnyis de ltar lan gsum du'o //",
    "K10D0286_H0288:170b-28": "sems can gang zhig gang dang /",
    "K10D0286_H0288:170b-29": "gang gis 'dul bar 'gyur ba de dang /",
    "K10D0286_H0288:171a-0": "de'i sems rnam par rtog pa med pas @171a *//",
    "K10D0286_H0288:171a-1": "bdag mthong bar 'gyur zhing /",
    "K10D0286_H0288:171a-2": "ji lta ji ltar sems can ngag par 'gyur ba",
    "K10D0286_H0288:171a-3": "de lta de ltar bdag gi lus kyi las dang",
    "K10D0286_H0288:171a-4": "/ ngag gi las dang /",
    "K10D0286_H0288:171a-5": "yid kyi las rtag tu 'jug par gyur cig /",
    "K10D0286_H0288:171a-6": "dus ji lta ba dang /",
    "K10D0286_H0288:171a-7": "yul ji lta ba dang /",
    "K10D0286_H0288:171a-8": "sems can rnams kyi 'dul ba ji lta ba de",
    "K10D0286_H0288:171a-9": "lta de ltar chos kyi dbyings 'khrug pa med par",
    "K10D0286_H0288:171a-10": "ston par gyur cig /",
    "K10D0286_H0288:171a-11": "'phags pa 'gro ba thams cad yongs su skyob par",
    "K10D0286_H0288:171a-12": "byed pa zhes bya ba'i yongs su bsngo ba zhes",
    "K10D0286_H0288:171a-13": "bya ba rdzogs so ////",
    "K10D0286_H0288:171a-14": "rgya gar gyi mkhan po bidy'a ka ra pra bha dang /",
    "K10D0286_H0288:171a-15": "lo ts'a ba bande ye shes snying pos bsgyur zhus",
    "K10D0286_H0288:171a-16": "chen gyi lo ts'a bande dpal brtsegs kyis zhus te"
}