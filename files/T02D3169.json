{
    "T02D3169:186b-0": "@186b # // rgya gar skad du /",
    "T02D3169:186b-1": "sthi ra tsa kra s'a dha nam /",
    "T02D3169:186b-2": "bod skad du /",
    "T02D3169:186b-3": "brtan pa'i 'khor lo sgrub thabs /",
    "T02D3169:186b-4": "brtan pa'i 'khor lo 'di ni dpal dang ldan //",
    "T02D3169:186b-5": "'jam pa'i rdo rje skyob par mdzad pa nyid //",
    "T02D3169:186b-6": "btud nas byis pa rnams kyis rtogs bya'i phyir //",
    "T02D3169:186b-7": "rnam par gsal ba'i tshig gis bri bar bya //",
    "T02D3169:186b-8": "bde ba'i stan la nye bar gnas pa'i rnal 'byor",
    "T02D3169:186b-9": "pas bla ma dang sangs rgyas dang byang chub sems",
    "T02D3169:186b-10": "dpa' rnams nam mkha' la gnas par bsams la /",
    "T02D3169:186b-11": "de rnams la yid kyis rang bzhin gyi mchod pa",
    "T02D3169:186b-12": "rnam pa sna tshogs pas cho ga bzhin du mchod",
    "T02D3169:186b-13": "de / sdig pa bshags pa la sogs pa rnams bya ba'o //",
    "T02D3169:186b-14": "de nas sna tshogs 'di dag sems tsam gyi ngo",
    "T02D3169:186b-15": "bo ste gzung ba dang 'dzin pa dang bral ba",
    "T02D3169:186b-16": "rmi lam dang mtshungs zhing gzugs brnyan dang mtshungs par",
    "T02D3169:186b-17": "bdag nyid kyang nges par byas la /",
    "T02D3169:186b-18": "gur gum gyi 'od dang ldan pa'i yi ge mu:las",
    "T02D3169:186b-19": "byung ba'i aa la sogs pa'i dbyangs yig gi 'od",
    "T02D3169:186b-20": "zer 'phros pa las zla ba dmar por blta ba'o",
    "T02D3169:186b-21": "// de'i steng du yi ge mu: yi ge 'od",
    "T02D3169:186b-22": "'phros ba las byung ba'i yi ge ka la sogs",
    "T02D3169:186b-23": "pa'i 'od zer gyis nyi ma'i dkyil 'khor dmar po",
    "T02D3169:186b-24": "bsgom par bya ba'o //",
    "T02D3169:186b-25": "de'i steng du yi ge mu: las byung zhing dri",
    "T02D3169:186b-26": "ma med cing 'od 'phro ba dang ldan pa'i autpala'i",
    "T02D3169:186b-27": "mchog lte ba la yi ge mu: gnas par bsam",
    "T02D3169:186b-28": "mo // de yang yongs su gyur pa las gur",
    "T02D3169:186b-29": "gum gyi mdog dang ldan zhing zur bud lnga la",
    "T02D3169:186b-30": "gzhon nu'i rgyan can gcig tu sgeg pa'i nyams dang",
    "T02D3169:187a-0": "ldan pa ral gri glegs @187a * //",
    "T02D3169:187a-1": "bam bsnams pa'i ngag gi dbang phyug zla ba la bzhugs par bdag nyid bsgom par bya'o //",
    "T02D3169:187a-2": "de'i thugs kar yi ge mu: las byung ba'i 'khor lo brtan po rtsibs brgyad pa ste /",
    "T02D3169:187a-3": "'od zer gyi rang bzhin 'bar ba las yi ge",
    "T02D3169:187a-4": "aa la sogs pa rnams kyi phreng bas bskor ba'o",
    "T02D3169:187a-5": "// 'phros pa las phyi rol du yi ge ka la sogs pa'i phreng bas yongs su bskor ba'o //",
    "T02D3169:187a-6": "de'i lte ba la yi ge aa'o //",
    "T02D3169:187a-7": "shar gyi rtsibs la ra'o /",
    "T02D3169:187a-8": "lho'i rtsibs la pa'o //",
    "T02D3169:187a-9": "nub kyi rtsibs la rtsa'o //",
    "T02D3169:187a-10": "byang gi rtsibs la na'o //",
    "T02D3169:187a-11": "me la sogs pa'i mtshams rnams su yang yi ge",
    "T02D3169:187a-12": "ni: pra sanytsa rnams gur gum gyi mdog dang ldan",
    "T02D3169:187a-13": "pa rnam par bsam par byas la /",
    "T02D3169:187a-14": "'khor lo'i 'od zer gyi tshogs de dag rnams kyi nang du lus kun du gsal bar bya ste /",
    "T02D3169:187a-15": "ba spu'i bu ga'i gseb re re nas spros pas",
    "T02D3169:187a-16": "phyogs bcu'i 'jig rten gyi khams kun snang bar byas",
    "T02D3169:187a-17": "shing slar yang ba spu'i bu ga'i khung bu de",
    "T02D3169:187a-18": "dag rnams nyid du legs par bcug ste /",
    "T02D3169:187a-19": "lus kun nas gsal bar bya ba ni dus yun ring du rnam par bsam par bya'o //",
    "T02D3169:187a-20": "aom aa ra tsa na mu: zhes bya ba ni bzlas pa'i sngags so //",
    "T02D3169:187a-21": "brtan 'khor sgrub thabs byas pa yis //",
    "T02D3169:187a-22": "bsod nams bdag la gang skyes pa //",
    "T02D3169:187a-23": "des ni 'gro ba ma lus kun ;",
    "T02D3169:187a-24": "/ gzi brjid 'jam rdor mtshungs par shog / tshig lhug pa'i brtan pa'i 'khor lo'i sgrub thabs so /"
}