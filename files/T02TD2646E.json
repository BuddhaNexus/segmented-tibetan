{
    "T02TD2646E:270a-0": "@270a # // rgya gar skad du /",
    "T02TD2646E:270a-1": "pra tishtha bi dhi sam kshipta /",
    "T02TD2646E:270a-2": "bod skad du /",
    "T02TD2646E:270a-3": "rab gnas kyi cho ga mdor bsdus ba zhes bya ba /",
    "T02TD2646E:270a-4": "dpal rdo rje sems dpa' la phyag 'tshal lo //",
    "T02TD2646E:270a-5": "'jam dbyangs chen po'i yon tan ni //",
    "T02TD2646E:270a-6": "rin chen 'od kyis brgyan pa la //",
    "T02TD2646E:270a-7": "btud nas rab gnas cho ga ni //",
    "T02TD2646E:270a-8": "lhag par 'dir bsdus brjod par bya //",
    "T02TD2646E:270a-9": "bde gshegs rtogs med go 'phang /",
    "T02TD2646E:270a-10": "brnyes ;",
    "T02TD2646E:270a-11": "/ dri med mkha' 'dra'i sku mnga' zhing //",
    "T02TD2646E:270a-12": "brjod du med pa de dag la //",
    "T02TD2646E:270a-13": "rab gnas 'thad pa ma yin te //",
    "T02TD2646E:270a-14": "de dag sku ni kun rdzogs pa //",
    "T02TD2646E:270a-15": "brtse bzang ro las byung ba ltar //",
    "T02TD2646E:270a-16": "de la brten nas dge ba ni //",
    "T02TD2646E:270a-17": "mtha' yas ster te 'thad pa'ang min //",
    "T02TD2646E:270a-18": "rnal 'byor de nyid shes skyon bcom //",
    "T02TD2646E:270a-19": "brtse ba'i rang bzhin rigs su skyes //",
    "T02TD2646E:270a-20": "mdangs ldan bsgom pa shes rab can //",
    "T02TD2646E:270a-21": "kun la mkhas shing dad pa yis //",
    "T02TD2646E:270a-22": "chu klung chu dag btab pa yis //",
    "T02TD2646E:270a-23": "sems sbyangs mchog ni slob dpon yin //",
    "T02TD2646E:270a-24": "bdag kun slob dpon la phul ba //",
    "T02TD2646E:270a-25": "slob ma de ni legs rnams bzhi //",
    "T02TD2646E:270a-26": "sku gzugs dang ni mchod rten dang //",
    "T02TD2646E:270a-27": "dam chos gtsug lag khang legs bzhes //",
    "T02TD2646E:270a-28": "nye bar 'tshe kun sel ba rnams //",
    "T02TD2646E:270a-29": "'dir ni bla mas rab gnas bya //",
    "T02TD2646E:270a-30": "gang zhig 'jim pa rngo dngul dang //",
    "T02TD2646E:270a-31": "ra gan gser dang shing bzangs las //",
    "T02TD2646E:270a-32": "rgyal ba rgyal ba'i ngang tshul mnga' ba'i sku gzugs byed pa de //",
    "T02TD2646E:270a-33": "yun ring dus su sa bdag bde longs spyad nas tha mar ni //",
    "T02TD2646E:270a-34": "skyob pa'i go 'phang mchog la rab tu 'jug par 'gyur //",
    "T02TD2646E:270a-35": "gang na sku gzugs bzhengs zin cing //",
    "T02TD2646E:270a-36": "yun rings ma mchod bzhugs bder //",
    "T02TD2646E:270a-37": "mi shis pa ni 'byung bar 'gyur //",
    "T02TD2646E:270a-38": "bla mas thog mar cha rkyen kun //",
    "T02TD2646E:270a-39": "ji ltar rnyed bzhin rab bzung nas //",
    "T02TD2646E:270a-40": "gos rgyan bdug pa la sogs pas //",
    "T02TD2646E:270a-41": "rnam bkra mchod pa'i khang par ni //",
    "T02TD2646E:270b-0": "@270b zhag bzang po la cho ga bzhin //",
    "T02TD2646E:270b-1": "dkyil 'khor dag la bri bar bya //",
    "T02TD2646E:270b-2": "bgegs bsal nas ni der sngags kyis //",
    "T02TD2646E:270b-3": "mgul rgyan rin chen shing tog la //",
    "T02TD2646E:270b-4": "sogs dang kha brgyan me tog gis //",
    "T02TD2646E:270b-5": "mtshan ba'i bum pa lhag gnas bya //",
    "T02TD2646E:270b-6": "sku gzugs la sogs pa dag la //",
    "T02TD2646E:270b-7": "bsang gtor dang me tog la sogs pa mchod pa lnga la sogs pa dbul bar bya'o //",
    "T02TD2646E:270b-8": "phyi nas rnam par mi rtog pa'i ting nge 'dzin la gnas pa'i slob dpon gyis /",
    "T02TD2646E:270b-9": "de bzhin gshegs pa nam mkha' la bzhugs pa rnams la mchod pa rnam la lngas yang dag par mchod la /",
    "T02TD2646E:270b-10": "spos snod thogs te tshigs su bcad pa 'di dag gis gsol ba gdab par bya'o //",
    "T02TD2646E:270b-11": "sku gzugs sngon du phyogs byas te //",
    "T02TD2646E:270b-12": "rdo rje dril bzang legs bzung zhing //",
    "T02TD2646E:270b-13": "lus bsgoms gyur pas gus par ni //",
    "T02TD2646E:270b-14": "snyan gsan dbab pa'i tshigs bcad gdon //",
    "T02TD2646E:270b-15": "bcom ldan che ge rdo rje bzang //",
    "T02TD2646E:270b-16": "rig pa'i rgyal po khyod la 'dud //",
    "T02TD2646E:270b-17": "mgon po thugs rje'i bdag nyid can //",
    "T02TD2646E:270b-18": "slob ma rnams la brtse ba dang //",
    "T02TD2646E:270b-19": "khyod la mchod pa bgyid slad du //",
    "T02TD2646E:270b-20": "bdag ni rab gnas bgyid par 'tshal //",
    "T02TD2646E:270b-21": "de phyir gus pas bdag la ni //",
    "T02TD2646E:270b-22": "bcom ldan bka' drin mdzad par 'os //",
    "T02TD2646E:270b-23": "'jig rten mgon po thugs rje can //",
    "T02TD2646E:270b-24": "sangs rgyas dgra bcom byang chub sems //",
    "T02TD2646E:270b-25": "gsang sngags lha gzhan gang dag dang //",
    "T02TD2646E:270b-26": "lha dang 'jig rten skyong rnams dang //",
    "T02TD2646E:270b-27": "'byung po gang dag rdzu 'phrul che //",
    "T02TD2646E:270b-28": "bstan la mngon par dga' ba rnams //",
    "T02TD2646E:270b-29": "gang dag la la lha mig dang //",
    "T02TD2646E:270b-30": "ldan pa thams cad bdag la dgongs //",
    "T02TD2646E:270b-31": "rdo rje can dag che ge mo //",
    "T02TD2646E:270b-32": "ci nus par ni mchod pa yis //",
    "T02TD2646E:270b-33": "rig ba'i rgyal bo'i dkyil 'khor du //",
    "T02TD2646E:270b-34": "rab tu gnas pa bgyid pa lags //",
    "T02TD2646E:270b-35": "de phyir thams cad slob ma dang //",
    "T02TD2646E:270b-36": "bcas pa bdag la brtser dgongs te //",
    "T02TD2646E:270b-37": "rab tu gnas pa 'di la ni //",
    "T02TD2646E:270b-38": "nye ba nyid du mdzad pa'i rigs //",
    "T02TD2646E:270b-39": "sa ma ya stvam sa ma ya stvam /",
    "T02TD2646E:270b-40": "rdzogs sangs rgyas kun dga' ldan dang //",
    "T02TD2646E:270b-41": "lha mo sgyu 'phrul lhums na ni //",
    "T02TD2646E:270b-42": "ji ltar rab tu zhugs de bzhin //",
    "T02TD2646E:270b-43": "sku gzugs 'di la bzhugs su gsol//",
    "T02TD2646E:270b-44": "che ge mo yi don dang ni //",
    "T02TD2646E:270b-45": "byang chub sems rab bskyed slad du //",
    "T02TD2646E:270b-46": "mgon po rtag tu 'dir bzhugs nas //",
    "T02TD2646E:270b-47": "me tog la sogs 'di rnams bzhes //",
    "T02TD2646E:270b-48": "zhes lan gsum brjod la /",
    "T02TD2646E:270b-49": "gus pas snyan gsan gdab par bya'o /",
    "T02TD2646E:270b-51": "// / slob dpon gnyis su med pa yi //",
    "T02TD2646E:270b-52": "sbyor ba dang ldan mkhas pa yis //",
    "T02TD2646E:271a-0": "slob @271a * //",
    "T02TD2646E:271a-1": "ma gso sbyong bcas pa la //",
    "T02TD2646E:271a-2": "sku khrus gsol bya bgegs gzhil dang //",
    "T02TD2646E:271a-3": "sa bon zla ba mtshan la sogs //",
    "T02TD2646E:271a-4": "bsgom dang ye shes sems sku gzugs //",
    "T02TD2646E:271a-5": "dgod dang na bza' ser po yis //",
    "T02TD2646E:271a-6": "g-yogs dang gtor ma'i las rgyas pa //",
    "T02TD2646E:271a-7": "byas te de nas brjod par bya //",
    "T02TD2646E:271a-8": "yi ge brgya ba lan gsum gdon //",
    "T02TD2646E:271a-9": "aom h'um hr'i zhes bya sngags kyis //",
    "T02TD2646E:271a-10": "gtsug lag khang ni lhag gnas bya //",
    "T02TD2646E:271a-11": "yi ge bhr'um gyis rnam snang las byung ba'i //",
    "T02TD2646E:271a-12": "mchod rten dam chos glegs bam rgyal yum ma ma //",
    "T02TD2646E:271a-13": "de bzhin rdo rje sems dpa' rnams bsams nas //",
    "T02TD2646E:271a-14": "legs par gnas pa bdag ni 'dra bar bya //",
    "T02TD2646E:271a-15": "rmi lam dag dang mchod yang ;",
    "T02TD2646E:271a-16": "/ gus pas slob ma byed du gzhug / ji skad bshad pa'i so shing ni //",
    "T02TD2646E:271a-17": "lan bdun sngags pa sbyin par bya //",
    "T02TD2646E:271a-18": "aom sarba b'a pam da ha na badzra ya aa sya sarba p'a pam da ha na sv'a h'a /",
    "T02TD2646E:271a-19": "zhes bya bas so //",
    "T02TD2646E:271a-20": "aom badzra h'um zhes ba'i sngags kyis de la chu khyor ba gsum yang sbyin no //",
    "T02TD2646E:271a-21": "lag g-yon srad bu dang bcas shing //",
    "T02TD2646E:271a-22": "dag pa'i mal la gnas byas te //",
    "T02TD2646E:271a-23": "de la bla mas rmi lam gyi //",
    "T02TD2646E:271a-24": "mtshan ma rnams ni bstan par bya //",
    "T02TD2646E:271a-25": "lhag par gnas pa'o /",
    "T02TD2646E:271a-27": "// / de nas rab gnas nyin par rnal 'byor can //",
    "T02TD2646E:271a-28": "rgyun du byas pa'i las ni yang dag bsgrub //",
    "T02TD2646E:271a-29": "mchod phyir thogs dang ldan zhing dar dpyangs bcings //",
    "T02TD2646E:271a-30": "lag pa g-yas pa gser gyi sor gdub mtshan //",
    "T02TD2646E:271a-31": "legs par khrus byas lus dri zhim //",
    "T02TD2646E:271a-32": "gtsang mar gyur pa'i bgo ba bgos //",
    "T02TD2646E:271a-33": "byams dang snying rje rjes su 'brel //",
    "T02TD2646E:271a-34": "rtag sngags bsam gtan lhur len des //",
    "T02TD2646E:271a-35": "mchod khang phyogs ni rgyas pa yis //",
    "T02TD2646E:271a-36": "mdzes par yid du 'ong ba yi //",
    "T02TD2646E:271a-37": "stan la 'dug ste bsrung ba yi //",
    "T02TD2646E:271a-38": "'khor los phyogs sogs bgegs med bya //",
    "T02TD2646E:271a-39": "bum pa rnams ni byin brlabs dang //",
    "T02TD2646E:271a-40": "dkyil 'khor man ngag bsgoms pa dang //",
    "T02TD2646E:271a-41": "mchod pa byas nas sngags rnams kyi //",
    "T02TD2646E:271a-42": "mda' sogs mdzes par dgod par bya //",
    "T02TD2646E:271a-43": "aom badzra yaksha h'um /",
    "T02TD2646E:271a-44": "tshon sna lnga pa'i skud pa yis //",
    "T02TD2646E:271a-45": "yongs su dkri bar yang bya'o //",
    "T02TD2646E:271a-46": "de la sngags ni 'di yin te /",
    "T02TD2646E:271a-47": "aom badzra shi kha re ru ta ma ta di sham bandha h'um /",
    "T02TD2646E:271a-48": "zhes bya'o //",
    "T02TD2646E:271a-49": "bgegs zhi byas nas na bza' ser //",
    "T02TD2646E:271a-50": "gsal byed de nas mkhas pa yis //",
    "T02TD2646E:271a-51": "cho ga bzhin du sku khrus gsol //",
    "T02TD2646E:271a-52": "gang 'di ltar bcom ldan 'das de ni de bzhin gshegs pa dgra bcom pa yang dag par rdzogs pa'i sangs rgyas /",
    "T02TD2646E:271b-0": "@271b rig pa dang zhabs su ldan pa /",
    "T02TD2646E:271b-1": "bde bar gshegs pa /",
    "T02TD2646E:271b-2": "'jig rten mkhyen pa /",
    "T02TD2646E:271b-3": "skyes bu 'dul ba'i kha los sgyur ba /",
    "T02TD2646E:271b-4": "bla na med pa /",
    "T02TD2646E:271b-5": "lha dang mi rnams kyi ston pa /",
    "T02TD2646E:271b-6": "sangs rgyas bcom ldan 'das la mchod pa thams cad dang ldan pa'i sku khrus 'di dbul bar bgyi'o //",
    "T02TD2646E:271b-7": "de bzhin du gang bcom ldan 'das zhes bya bas kyang ngo ;",
    "T02TD2646E:271b-8": "/ yon tan dam pa sku mnga' zhing //",
    "T02TD2646E:271b-9": "lha dang mi yis mchod 'os pa //",
    "T02TD2646E:271b-10": "sku byad lta bas mi chog la //",
    "T02TD2646E:271b-11": "bdag gis sku khrus gsol bar bgyi //",
    "T02TD2646E:271b-12": "mchod rten rin chen chos sku'i bdag / yon tan dam pa'i gzugs brnyan ni //",
    "T02TD2646E:271b-13": "bdag gis dang pas sku khrus gsol //",
    "T02TD2646E:271b-14": "bud med gzugs kyis 'dul rnams la //",
    "T02TD2646E:271b-15": "thugs rjes rgyal ba'i sku gzugs pa //",
    "T02TD2646E:271b-16": "lha yi rnam pa de la ni //",
    "T02TD2646E:271b-17": "bdag gis sku khrus gsol bar bgyi //",
    "T02TD2646E:271b-18": "slob pa'i dge 'dun rnams kyi gnas //",
    "T02TD2646E:271b-19": "sangs rgyas rnams kyi sku gzugs bzhi //",
    "T02TD2646E:271b-20": "gtsug lag khang 'di bdag gis ni //",
    "T02TD2646E:271b-21": "dad pas khrus 'di dbul bar bgyi //",
    "T02TD2646E:271b-22": "bdag gis rab tu gnas par bgyi //",
    "T02TD2646E:271b-23": "zhes thams cad la yang de bzhin du sbyar bar bya'o //",
    "T02TD2646E:271b-24": "gang bcom ldan 'das pha rol tu phyin pa drug po bsod nams dang ye shes kyi tshogs dpag tu med pa bsags pa /",
    "T02TD2646E:271b-25": "skyes bu chen po'i mtshan sum cu rtsa gnyis kyis brgyan pa /",
    "T02TD2646E:271b-26": "dpe byang bzang po brgyad cus sku mdzes pa /",
    "T02TD2646E:271b-27": "lta bas chog mi shes pa ;",
    "T02TD2646E:271b-28": "mi mthun pa med pa /",
    "T02TD2646E:271b-29": "sku'i gzugs mthar phyin pa /",
    "T02TD2646E:271b-30": "'gro ba mtha' dag gi gnyen sangs rgyas bcom ldan 'das de dag gis rab tu gnas par bgyi'o //",
    "T02TD2646E:271b-31": "thugs rje che zhing zhi ba ste //",
    "T02TD2646E:271b-32": "dul zhing bsam gtan go 'phang gnas //",
    "T02TD2646E:271b-33": "thugs kar gnas pa'i gsang sngags ni //",
    "T02TD2646E:271b-34": "thugs su chud phyir sangs rgyas zhes //",
    "T02TD2646E:271b-35": "de yi mtshan can de ltar 'gyur //",
    "T02TD2646E:271b-36": "de bzhin gshegs pa sangs rgyas ni //",
    "T02TD2646E:271b-37": "sku gzugs 'di la spyan drang bgyi //",
    "T02TD2646E:271b-38": "zhes bya 'di yis rgyal ba'i sku //",
    "T02TD2646E:271b-39": "shin tu 'od gsal bkug byas te //",
    "T02TD2646E:271b-40": "sku gzugs la ni bzhugs par bya //",
    "T02TD2646E:271b-41": "de bzhin du /",
    "T02TD2646E:271b-42": "na mo bha ga ba te ta th'a ga t'a ya aarha te sam mya ka sam buddh'a ya /",
    "T02TD2646E:271b-43": "tadya th'a /",
    "T02TD2646E:271b-44": "aom mu ne mu ne ma h'a mu ne ye sv'a h'a /",
    "T02TD2646E:271b-45": "zhes bya ba dang /",
    "T02TD2646E:271b-46": "tshigs su bcad pa gi wang gis bris te /",
    "T02TD2646E:271b-47": "de bzhin bsod nams mtha' yas gdung bkrus nas //",
    "T02TD2646E:271b-48": "gdan khri la sogs nang du gzhug byas la /",
    "T02TD2646E:271b-49": "sngags kyi rdo rje'i zhal mang bya'o //",
    "T02TD2646E:271b-50": "de la tshigs su bcad pa ni 'di yin te /",
    "T02TD2646E:272a-0": "ye dharm'a he tu pra bha b'a he @272a * //",
    "T02TD2646E:272a-1": "tunte sh'anta th'a ga to hya ba da ta /",
    "T02TD2646E:272a-2": "tesh'a nytsa yo ni ro dha /",
    "T02TD2646E:272a-3": "ae bam w'a d'i ma h'a shra ma na:/",
    "T02TD2646E:272a-4": "zhes bya'o //",
    "T02TD2646E:272a-5": "gzhan la rang rang snying po ni //",
    "T02TD2646E:272a-6": "yang dag bris te gzhug par bya //",
    "T02TD2646E:272a-7": "sngags gzhug pa dang rdo rje zhal gyi sngags ni /",
    "T02TD2646E:272a-8": "aom dharma dh'a tu garbhe sv'a h'a /",
    "T02TD2646E:272a-9": "zhes bya ba dang /",
    "T02TD2646E:272a-10": "aom badzra dh'a tu garbha ya sv'a h'a /",
    "T02TD2646E:272a-11": "zhes bya'o //",
    "T02TD2646E:272a-12": "rol cha rnam pa sna tshogs dkrol bas rgyas pa'i glu rgyun gyis /",
    "T02TD2646E:272a-13": "gsal bar snying rgyas sim pas bud med rnams kyi gar dang ni //",
    "T02TD2646E:272a-14": "bkra shis sgra ni rnam par bde ba ster ba byung ba'i tshe //",
    "T02TD2646E:272a-15": "sngags pas rnam par rgyal ba'i bum pas dbang ni bskur bar bya //",
    "T02TD2646E:272a-16": "sngags pas sku khrus tshul bzhin du //",
    "T02TD2646E:272a-17": "byas nas gser gyi thur mang gis //",
    "T02TD2646E:272a-18": "lha bshos bzang po sngon btang ste //",
    "T02TD2646E:272a-19": "spyan dag bal gyis dbye bar bya //",
    "T02TD2646E:272a-20": "aom tsakshu sa manta tsakshur bi sho dha sv'a h'a /",
    "T02TD2646E:272a-21": "aom d'i bya aan na sa m'a dhi dhy'a na pr'i na ne sv'a h'a /",
    "T02TD2646E:272a-22": "gos mchog dri zhim bkra dang nor bu ni //",
    "T02TD2646E:272a-23": "sngags kyis dag par byas rnams rab mchod nas //",
    "T02TD2646E:272a-24": "mchod pa'i sprin tshogs mang por snang spros pas ;",
    "T02TD2646E:272a-25": "/ snying ga'i sa bon gnas te gsang sngags brjod /",
    "T02TD2646E:272a-26": "aom su pra tishtha ta badzra ya sv'a h'a /",
    "T02TD2646E:272a-27": "aom h'um tr'am hr'i aa:/",
    "T02TD2646E:272a-28": "rgyal ba'i tshogs ni g-yo ba rnams //",
    "T02TD2646E:272a-29": "sku gzugs dag la bzhugs par bya //",
    "T02TD2646E:272a-30": "badzra gi ta b'a tyee: bi sa bi sa zhes bya bas /",
    "T02TD2646E:272a-31": "de bzhin gshegs pa rnams mnyes par byas te /",
    "T02TD2646E:272a-32": "h'um gis yang dag par mchod la /",
    "T02TD2646E:272a-33": "byi'i [*phyi'i] mchod pa dang /",
    "T02TD2646E:272a-34": "de bzhin du gtor ma dag gis tshim par byas te /",
    "T02TD2646E:272a-35": "mkhas pas bstod pa dang /",
    "T02TD2646E:272a-36": "smon lam gdon par bya'o //",
    "T02TD2646E:272a-37": "mchod rten byin gyis brlabs pa ni /",
    "T02TD2646E:272a-38": "'di ltar yin te /",
    "T02TD2646E:272a-39": "aom h'um hr'i: bhr'um tishtha tishtha /",
    "T02TD2646E:272a-40": "de bzhin du yig 'bru aa las grub pa'i shes rab kyi pha rol tu phyin pa la /",
    "T02TD2646E:272a-41": "aom pradznye pradznye shru ti smri ti bi dza ye sv'a h'a /",
    "T02TD2646E:272a-42": "zhes bya'o //",
    "T02TD2646E:272a-43": "dam chos glegs bam la sogs gzhan //",
    "T02TD2646E:272a-44": "gang gis rab tu gnas byas na //",
    "T02TD2646E:272a-45": "bdag po de dang de'am ni //",
    "T02TD2646E:272a-46": "yang na rdo rje 'chang dgod bya //",
    "T02TD2646E:272a-47": "de bzhin mchod rten gtsug lag khang //",
    "T02TD2646E:272a-48": "sa bon la sogs legs bsgom pa //",
    "T02TD2646E:272a-49": "sngags pas 'bad de bum pa yis //",
    "T02TD2646E:272a-50": "de bzhin rgya cher bsang bar bya //",
    "T02TD2646E:272a-51": "aom au da ka aa bhi shinytsa aom h'um hr'i:/",
    "T02TD2646E:272a-52": "de nas khams gsum rnam rgyal gyi //",
    "T02TD2646E:272a-53": "rnam pas nag po chen po dgug / de la rgyal ba'i bka' dran bya //",
    "T02TD2646E:272a-54": "de la yun ring skyob byed 'gyur //",
    "T02TD2646E:272a-55": "kha cig las ni lus ngan la //",
    "T02TD2646E:272a-56": "gtor ma rgya chen sbyin zhes 'byung //",
    "T02TD2646E:272b-0": "@272b bhr'um kham badzra bha ba dridha tishtha bh'um kham /",
    "T02TD2646E:272b-1": "ma tshang lhag pa zhi bya'i phyir //",
    "T02TD2646E:272b-2": "yi ge brgya pa gus par gdon //",
    "T02TD2646E:272b-3": "cho ga bzhin du ci nus par //",
    "T02TD2646E:272b-4": "sbyin sreg gis ni las kyang bya //",
    "T02TD2646E:272b-5": "'bras bu mtha' yas dge 'dun mchod bya zhing //",
    "T02TD2646E:272b-6": "skye bo 'phongs dang gzugs kyang ma tshang dang //",
    "T02TD2646E:272b-7": "sems can chu rgyu sa rgyu mkha' rgyu dang//",
    "T02TD2646E:272b-8": "'gro ba dag ni yongs su tshim par bya //",
    "T02TD2646E:272b-9": "sdig med gnyen bshes dang bcas mtshan mos dga' dang //",
    "T02TD2646E:272b-10": "glu dbyangs rol mo'i sgra snyan gyis sad dga' ba yi //",
    "T02TD2646E:272b-11": "bdud rtsis sems pa'i dngos po shas che'i gar ldan zhing //",
    "T02TD2646E:272b-12": "'khor ba'i mtshan mo zhi bar byed la gus par 'bang //",
    "T02TD2646E:272b-13": "nyi ma bdun gyi mtshan tsam gyis //",
    "T02TD2646E:272b-14": "dga' ston cher sgrub rnal 'byor pa //",
    "T02TD2646E:272b-15": "mchod pas yang dag g-yeng ba yis //",
    "T02TD2646E:272b-16": "de nas gshegs su gsol bar bya //",
    "T02TD2646E:272b-17": "rdzogs sangs rgyas dang lha rnams dang //",
    "T02TD2646E:272b-18": "gang de'i sras dang tshangs la sogs //",
    "T02TD2646E:272b-19": "lha tshogs rnams dang 'byung po gang //",
    "T02TD2646E:272b-20": "mthu bo che dang bzod pa mdzod //",
    "T02TD2646E:272b-21": "sbyin bdag la ni thams cad du //",
    "T02TD2646E:272b-22": "zhi dang bde legs cher mdzad de //",
    "T02TD2646E:272b-23": "sangs rgyas yul du gshegs nas ni //",
    "T02TD2646E:272b-24": "slar yang 'byon par mdzad du gsol //",
    "T02TD2646E:272b-25": "gang na bskal pa'am bskal pa las //",
    "T02TD2646E:272b-26": "lhag par sku gzugs 'di bzhugs par //",
    "T02TD2646E:272b-27": "sa dang chu dang me rlung gi / lha rnams kun gyis srung du gsol ;",
    "T02TD2646E:272b-28": "/ shin tu dga' dang yid bde bar //",
    "T02TD2646E:272b-29": "gyur nas rab gnas bzang por shes //",
    "T02TD2646E:272b-30": "slob dpon slob mar bcas pa dang //",
    "T02TD2646E:272b-31": "bu dang tsha bo'ang srung du gsol //",
    "T02TD2646E:272b-32": "bla mas tshul bzhin rab gnas byas pa yin //",
    "T02TD2646E:272b-33": "mchod pa byas la lung bstan sbyin par bya //",
    "T02TD2646E:272b-34": "de tshe slob mas bka' 'di 'dod 'jo yi //",
    "T02TD2646E:272b-35": "bltar rtag tu bsams te mchod las bya //",
    "T02TD2646E:272b-36": "de nas 'jigs pa dag ni myur du ldog / de nas ngan 'gro ma lus chad par 'gyur //",
    "T02TD2646E:272b-37": "de nas sngon 'dod 'bras bu rtag tu 'byin //",
    "T02TD2646E:272b-38": "de nas nam yang mjon [*mngon?] mtho 'jigs pa med //",
    "T02TD2646E:272b-39": "rab tu gnas pa'i cho ga mdor bsdus pa slob dpon dad pa'i 'byung gnas go chas mdzad pa rdzogs so /",
    "T02TD2646E:272b-41": "// / rgya gar gyi mkhan po ka na ka wa rma dang /",
    "T02TD2646E:272b-42": "bod kyi lo ts'a ba pa tshab nyi ma grags kyis bsgyur ba'o//"
}