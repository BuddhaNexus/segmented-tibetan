{
    "T02D2313:253a-0": "@253a # // rgya gar skad du //",
    "T02D2313:253a-1": "sa na sa ra m'a na ni y'a ni ka ra n'a ma sang+g'i ti /",
    "T02D2313:253a-2": "bod skad du //",
    "T02D2313:253a-3": "'khor ba las yid nges par 'byung bar byed pa zhes bya ba'i glu //",
    "T02D2313:253a-4": "bla ma rnams la phyag 'tshal lo //",
    "T02D2313:253a-5": "dkon mchog gsum la phyag 'tshal lo //",
    "T02D2313:253a-6": "ae ma'o //",
    "T02D2313:253a-7": "'du byed sdug bsngal 'gyur ba'i sdug bsngal dang //",
    "T02D2313:253a-8": "sdug bsngal sdug bsngal la sogs brgya rtsa bcu //",
    "T02D2313:253a-9": "sdug bsngal kun las skyob par mdzad pa yi //",
    "T02D2313:253a-10": "sman pa'i rgyal po de la phyag 'tshal lo //",
    "T02D2313:253a-11": "kye kye kva'i grogs po dag /'khor ba'i rgyu ni nyon mongs pa dang las //",
    "T02D2313:253b-0": "nyon mongs khams gsum gnas ni dgu @253b bcu bgyad //",
    "T02D2313:253b-1": "zag pa'i chu bo sbyor ba nye bar len //",
    "T02D2313:253b-2": "rgyu dang yul dang sbyor ba'i stobs kyis byung //",
    "T02D2313:253b-3": "kye kye kva'i grogs po dang //",
    "T02D2313:253b-4": "sna tshogs 'di dag las las byung //",
    "T02D2313:253b-5": "de yang nyon mongs stobs las byung //",
    "T02D2313:253b-6": "dge dang mi dge lung ma bstan //",
    "T02D2313:253b-7": "mthong la myong dang skyes nas myong //",
    "T02D2313:253b-8": "gzhan du myong dang ma nges pa'i //",
    "T02D2313:253b-9": "dkar dang gnag dang 'dren ma'o //",
    "T02D2313:253b-10": "'khor ba'i las ni lci gang dang //",
    "T02D2313:253b-11": "nye ba gang dang goms pa gang //",
    "T02D2313:253b-12": "sngon byas gang yin de las ni //",
    "T02D2313:253b-13": "snga ma snga ma rnam smin 'gyur //",
    "T02D2313:253b-14": "grogs dag soms shig thog ma med pa nas //",
    "T02D2313:253b-15": "ma rig la sogs bcu gcig rga shi'i mtha'//",
    "T02D2313:253b-16": "yan lag bcu gnyis cha gsum zo chun tshul //",
    "T02D2313:253b-17": "nang gi rten 'brel yang dang yang du 'khor //",
    "T02D2313:253b-18": "tshe rabs tshe rabs grangs med de dang der //",
    "T02D2313:253b-19": "skye dang rga dang na dang 'chi ba yi //",
    "T02D2313:253b-20": "sdug bsngal rnams kyis yang dang yang du gdungs //",
    "T02D2313:253b-21": "'khrul nas 'khor gyur 'khrul cing 'khor bar 'gyur //",
    "T02D2313:253b-22": "kyi hud srid pa'i lam gyis dub pa'i 'gron po rnams //",
    "T02D2313:253b-23": "sdug bsngal bde bar bzung nas mi skyo ba //",
    "T02D2313:253b-24": "khyed yid de la rtag tu chags byed pa //",
    "T02D2313:253b-25": "phyugs dang khyad par med par bla ma gsung //",
    "T02D2313:253b-26": "bla mas zin pa'i skye bo mkhas pa dag / skad cig skad cig 'gro ba lnga po kun //",
    "T02D2313:253b-27": "'khor ba'i sdug bsngal tsher ma zug 'dra la //",
    "T02D2313:253b-28": "rus pa'i gting nas snying rje su mi skye //",
    "T02D2313:253b-29": "las ngan dbang gis 'khor ba'i rgya mtsho 'dir //",
    "T02D2313:253b-30": "yang yang skye zhing yang yang rga dang na //",
    "T02D2313:253b-31": "yang yang 'chi 'gyur 'di ni mi sems par //",
    "T02D2313:253b-32": "yul la chags byed bdag gis ji ltar bya//",
    "T02D2313:253b-33": "grogs dag srid pa gsum nang gnas pa kun sdug bsngal //",
    "T02D2313:253b-34": "de yang mi yi sdug bsngal bsag gis mthong //",
    "T02D2313:253b-35": "mngal gyi sdug bsngal 'di lta bur du gnas //",
    "T02D2313:253b-36": "nur nur med mer gor gor nar nar po //",
    "T02D2313:253b-37": "ltar ltar mkhrang dang rkang lag rim gyis rdzogs //",
    "T02D2313:253b-38": "nu zho mar gyis gso byed cing //",
    "T02D2313:253b-39": "shin tu nyam chung gan rkyal nyal //",
    "T02D2313:253b-40": "byis pa dar ma lang tsho dang //",
    "T02D2313:253b-41": "rgas pas slar yang byis bar 'gyur //",
    "T02D2313:253b-42": "che ni mi rtag shin tu g-yo ba ste //",
    "T02D2313:253b-43": "yud tsam sdod pa'i mthu yang yod ma yin //",
    "T02D2313:253b-44": "bdag ni nges par 'chi 'gyur mi sems pa //",
    "T02D2313:253b-45": "grogs dag skyes bu de ni ngo mtshar che //",
    "T02D2313:253b-46": "'khor ba'i skyon dang nyes dmigs mi shes pas //",
    "T02D2313:254a-0": "phyin ci log pa @254a * //",
    "T02D2313:254a-1": "bzhi la gnas nas su //",
    "T02D2313:254a-2": "bdag ni nges par 'chi 'gyur mi sems par //",
    "T02D2313:254a-3": "yul la mngon zhen nyin mchan don med 'das //",
    "T02D2313:254a-4": "'dzam bu'i gling pa dus min 'chi bas te //",
    "T02D2313:254a-5": "nges pa can yang zad par 'gyur bas na //",
    "T02D2313:254a-6": "yang dang yang du nges par 'chi 'o zhes //",
    "T02D2313:254a-7": "bsam par rigs so kva'i bzhin bzang dag / so",
    "T02D2313:254a-8": "ga me tog rgyas pa'i dus 'di byung bar gyur",
    "T02D2313:254a-9": "// zla ba gsal bas mtshon pa'i ston dus 'di 'byung zhes //",
    "T02D2313:254a-10": "skye bo thams cad dga' 'gyur bdag gi tshe 'di ni //",
    "T02D2313:254a-11": "zad par 'gyur zhes shin tu mi dga' 'gyur ba med //",
    "T02D2313:254a-12": "de ring 'di bya sang ni 'di bya de nas 'di dang 'di bya zhes //",
    "T02D2313:254a-13": "srid pa g-yo ba'i rang bzhin ma shes don med yid brtan tshol byed pa'i //",
    "T02D2313:254a-14": "skye dgu 'chi bdag gi ni chu srin khar ni glu ni zhugs pa ltar //",
    "T02D2313:254a-15": "bya ba mthar ma phyin par yul gyi chu yi dba' klong nang du lhung //",
    "T02D2313:254a-16": "'di ni sang bya 'di ni thang cig 'og tu bya //",
    "T02D2313:254a-17": "'di ni de'u re bya zhes skye bo sems pa na //",
    "T02D2313:254a-18": "gshin rje be con lag thogs zur gyis lta byed cing //",
    "T02D2313:254a-19": "mig rtsa dmar khros ma rungs gad mos re snyam 'debs //",
    "T02D2313:254a-20": "rnal 'byor bstan bcos thams cad dang //",
    "T02D2313:254a-21": "sbyor ba du ma rab shes kyang //",
    "T02D2313:254a-22": "deng bya sang bya zhes smra zhing //",
    "T02D2313:254a-23": "bsam dang ldan pas 'chi bar 'gyur //",
    "T02D2313:254a-24": "tshe 'di gnod mang rlung gis btab pa yi //",
    "T02D2313:254a-25": "chu yi chu bur bas kyang mi rtag na //",
    "T02D2313:254a-26": "dbugs 'byung dbugs rngub gnyid kyis log pa las //",
    "T02D2313:254a-27": "sad khom gang lags de ni ngo mtshar che //",
    "T02D2313:254a-28": "kye kye kva'i grogs po dag / tshe ni yun thung shes bya'i rnam pa mang //",
    "T02D2313:254a-29": "tshe yi tshad kyang ci tsam mi shes pas //",
    "T02D2313:254a-30": "dang pas chu las 'o ma len pa ltar //",
    "T02D2313:254a-31": "rang gi 'dod pa dang la blang bar gyis //",
    "T02D2313:254a-32": "kye kye kva'i grogs po dag /'jig rten spyod pa dag la phar bltas na //",
    "T02D2313:254a-33": "byas pa thams cad don med sdug bsngal rgyu //",
    "T02D2313:254a-34": "ci la bsams kyang phan par mi 'gyur bas //",
    "T02D2313:254a-35": "rang gi sems la lta ba goms par gyis //",
    "T02D2313:254a-36": "kye kye kva'i grogs po dag / tshad ma bdun dang brda sprod rnam pa bzhi //",
    "T02D2313:254a-37": "mngon pa dang ni yo ga tsarya'i sa //",
    "T02D2313:254a-38": "mdo sde dang ni 'dul ba mngon pa dang //",
    "T02D2313:254a-39": "gzhung du bkod pa ma lus thams cad kun //",
    "T02D2313:254a-40": "ma mthong ma mnyam ma bshad ma bris zhes //",
    "T02D2313:254a-41": "de la gdung ba ma bskyed bzhin bzangs dag /",
    "T02D2313:254b-0": "@254b bla ma'i man ngag ces bya bdud rtsi'i ro //",
    "T02D2313:254b-1": "gang gis sems nyam 'jog pa de tsam zhig / yongs su bcal gyis gzhung mngas ci zhig dgos //",
    "T02D2313:254b-2": "thams cad yid ni 'khrul par byed pa'i rgyu //",
    "T02D2313:254b-3": "'khro ba'i gnas 'di nges pa med pas na //",
    "T02D2313:254b-4": "pha ma la sogs pha mar ma nges pas //",
    "T02D2313:254b-5": "nyi du 'brel ba dag la chags pa spangs //",
    "T02D2313:254b-6": "dgra yang ma nges de la sdang ba spangs //",
    "T02D2313:254b-7": "nad med lang tsho phun sum tshogs pa dang //",
    "T02D2313:254b-8": "'dod yon lnga la rang bzhin gyis chags spangs //",
    "T02D2313:254b-9": "rnyed pa dang ni bkur sti grags pa dang //",
    "T02D2313:254b-10": "rigs dang rus dang tshigs su bcad pa spangs //",
    "T02D2313:254b-11": "slob ma yang slob chos kyi 'brel pa spangs //",
    "T02D2313:254b-12": "kye kye kva'i grogs po dag /'jig rten stag sbrul med dang dug 'dra bar //",
    "T02D2313:254b-13": "bsams nas spangs te dben par gnas par bya //",
    "T02D2313:254b-14": "bud med mtshan nyid skyes pa'i mtshan nyid dang //",
    "T02D2313:254b-15": "sman dang glang chen brtags pa'am gza' skar rtsis //",
    "T02D2313:254b-16": "mtshon cha brtags pa'am rta dpyad rang bzo'am //",
    "T02D2313:254b-17": "bstan bcos ngan pa slob dang klog pa spangs //",
    "T02D2313:254b-18": "yul la mngon dga'i sems ni byung pa dang //",
    "T02D2313:254b-19": "rnam rtog de dag rnams ni byung ba nas //",
    "T02D2313:254b-20": "bdag ni nges par 'chi ba dran byas la //",
    "T02D2313:254b-21": "'og nas 'byung ba'i gnyen po rnams kyis bzlog / rnam rtog mang ba dbugs bgrang ba yis gzhil //",
    "T02D2313:254b-22": "'dod chags sems byung rnam par rtog pa de //",
    "T02D2313:254b-23": "rang bzhin mi gtsang keng rus blta bas bzlog / zhe sdang la ni byams pa'i chu yis btab //",
    "T02D2313:254b-24": "gti mug la ni rten 'brel lam gyis so //",
    "T02D2313:254b-25": "mi gtsang ba dang byams pa rten 'brel gyi //",
    "T02D2313:254b-26": "man ngag bla ma'i zhal nas 'byung bzhin bya //",
    "T02D2313:254b-27": "'khor ba la yid ches bar 'byung bar byed pa zhes bya ba'i glu //",
    "T02D2313:254b-28": "slob dpon dpal mar me mdzad ye shes kyi zhal snga nas mdzad pa rdzogs so /",
    "T02D2313:254b-30": "// / rgya gar gyi mkhan po de nyid dang //",
    "T02D2313:254b-31": "zhu chen gyi lo ts'a brgya brtson seng ges bi",
    "T02D2313:254b-32": "ka ma la sh'i la'i gtsug lag khang du bsgyur",
    "T02D2313:254b-33": "ba'o // slad nas bla ma de nyid dang //"
}