{
    "T02D3712:100a-0": "@100a # // rgya gar skad du /",
    "T02D3712:100a-1": "t'i y'a na bya ba stv'am na n'a ma /",
    "T02D3712:100a-2": "bod skad du /",
    "T02D3712:100a-3": "theg pa gsum rnam par gzhag pa zhes bya ba /",
    "T02D3712:100a-4": "sangs rgyas dang /",
    "T02D3712:100a-5": "byang chub sems dpa' thams cad la phyag 'tshal lo //",
    "T02D3712:100a-6": "gang gi theg gsum nyid bzhon sbyin pa'i phyag na ri rab brkyang nas //",
    "T02D3712:100a-7": "rang gi sha dang khrag dag chags bral 'gro la rnam 'gyed pa //",
    "T02D3712:100a-8": "theg gsum gsung po sh'akya dbang po nyid la phyag 'tshal nas //",
    "T02D3712:100a-9": "bla ma'i bka' dang gzhung mang mthong phyir theg gsum rnam gzhag bya //",
    "T02D3712:100a-10": "theg pa rnams ni gsum nyid du rnam par gzhag par mthong ste /",
    "T02D3712:100a-11": "nyan thos dang ldan pa'i theg pa dang /",
    "T02D3712:100a-12": "rang sangs rgyas kyi theg pa dang /",
    "T02D3712:100a-13": "zab cing rgya che ba dang ldan pa'i theg pa'o //",
    "T02D3712:100a-14": "de la nyan thos dang ldan pa'i theg pa ni rnam pa gnyis te /",
    "T02D3712:100a-15": "bye brag smra ba dang /",
    "T02D3712:100a-16": "mdo sde pa'o //",
    "T02D3712:100a-17": "yang bye brag tu smra ba ni /",
    "T02D3712:100a-18": "kha che'i dang /",
    "T02D3712:100a-19": "yul dbus kyi zhes bya'o //",
    "T02D3712:100a-20": "nga ni rang gi grub pa'i mtha' cung zad brjod de /",
    "T02D3712:100a-21": "dbang po dang don las 'byung ba'i blo rnam pa med cing /",
    "T02D3712:100a-22": "dbang po don ma lus pa ni gong bu dang",
    "T02D3712:100a-23": "mthun par gnas pa'i rdul phra rab cha shas med",
    "T02D3712:100b-0": "pa'i ngo bor @100b rtog cing 'dus byas thams cad",
    "T02D3712:100b-1": "mi rtag la bdag med par 'dod pas te /",
    "T02D3712:100b-2": "nam mkha' dang 'gog pa dag dang /",
    "T02D3712:100b-3": "de bzhin nyid rnams rta par 'dod pas rnam par spyod pa 'o //",
    "T02D3712:100b-4": "'di dag ni 'bras bu me shi ba ltar bstan du med pa dang /",
    "T02D3712:100b-5": "de'i sngon du song ba'i phung po lhag ma dang",
    "T02D3712:100b-6": "bcas pa zhes bya ba dang gnyis su grub pa",
    "T02D3712:100b-7": "byed pa ste / de dag grub pa gcig dang",
    "T02D3712:100b-8": "sgrub pa la gnas pa bdun gyi skyes bu 'phags",
    "T02D3712:100b-9": "pa'i khongs su gtogs pa zung bzhi dang /",
    "T02D3712:100b-10": "gang zag brgyad ces bsgrags pa 'di lta 'di ltar rgyun du zhugs par zhugs pa dang /",
    "T02D3712:100b-11": "rgyun du zhugs pa dang /",
    "T02D3712:100b-12": "lan cig phyir 'od pa'i phyir zhugs pa dang /",
    "T02D3712:100b-13": "lan cig phyir 'ong ba dang /",
    "T02D3712:100b-14": "phyir mi 'ong ba'i phyir zhugs pa dang /",
    "T02D3712:100b-15": "phyir mi 'ong ba dang /",
    "T02D3712:100b-16": "dgra bcom pa'i phyir zhugs pa dang /",
    "T02D3712:100b-17": "dgra bcom pa ste go rims bzhin no //",
    "T02D3712:100b-18": "yul dbus kyi bye brag tu smra ba rnams kyang gnas 'di rnams mnyam ba ste /",
    "T02D3712:100b-19": "phra mo dag ni de dag nyid 'don pa'i chos mngon pa rgya cher blta'o //",
    "T02D3712:100b-20": "mdo sde pa rnams ni blo rnam pa dang bcas",
    "T02D3712:100b-21": "pa nyid du skye bar rtog cing blo'i rnam pa",
    "T02D3712:100b-22": "rnams kyang de dang 'dra ba gzhan gyi rnam pa",
    "T02D3712:100b-23": "las skye la / de yang rdul phra rab kha",
    "T02D3712:100b-24": "dog dang rjes su mthun par gnas pa'i bdag nyid",
    "T02D3712:100b-25": "las skye la / du 'dod do // yang 'di",
    "T02D3712:100b-26": "dag ni dus gsum dag 'di khas mi len cing",
    "T02D3712:100b-27": "'dus ma byas rnams kyang mo gsham gyi bu dang",
    "T02D3712:100b-28": "'dra bar 'dod pa ste /",
    "T02D3712:100b-29": "'bras bu dang de la 'dod pa dang gnas pa snga ma bzhin te /",
    "T02D3712:100b-30": "'on kyang mdo sde pa rnams ni rang sangs rgyas su 'gyur ba'i skal ba can no //",
    "T02D3712:100b-31": "'di ni nyan thos kyi theg pa rnam par gzhag pa 'o //",
    "T02D3712:100b-32": "zhugs pa dang de la gnas pa dang //",
    "T02D3712:100b-33": "de nyid dbang po'i khyad par gyis bse ru ltar rgyu ba dang tshogs dang /",
    "T02D3712:100b-34": "spyod pa dang bzhir sangs rgyas ni rnam par gnyis las bzhir 'gyur ba'o //",
    "T02D3712:100b-35": "'di dag gi khong du chud pa ni mthun par",
    "T02D3712:100b-36": "rten cing 'brel bar 'gyur ba yan lag bcu gnyis",
    "T02D3712:100b-37": "las 'khor bar byung ba dang /",
    "T02D3712:100b-38": "de 'gags pas mya ngan las 'das par 'gro bar rtogs pa 'o //",
    "T02D3712:100b-39": "'dir 'di dag gi bar chad med pa'i lam nyi tshe bshad pa ltar yin gyi /",
    "T02D3712:101a-0": "'bras bu thob pa la phan pa'i sdom pa'i tshul khrims @101a * //",
    "T02D3712:101a-1": "la sogs pa ni nyan thos rnams dang mthun par de la 'byung zhing /",
    "T02D3712:101a-2": "'bras bu'i bdag nyid kyang zhi ba nyid nyan thos rnams dang mnyam pas gnas pa'o //",
    "T02D3712:101a-3": "'di dag la nges par tshul khrims kyi sdom pa la gnas pa 'byung ba dang /",
    "T02D3712:101a-4": "rten cing 'brel par 'byung ba rtogs par 'gyur ba'i",
    "T02D3712:101a-5": "rkyen 'byung ba ni tshong dpon bden par smra ba",
    "T02D3712:101a-6": "bzhin te / bskal pa brgya'i bar du de dang",
    "T02D3712:101a-7": "'brel ba'i las de dag gis bsags pa'i phyir ro",
    "T02D3712:101a-8": "bzhin te / // rten cing 'brel par 'byung ba",
    "T02D3712:101a-9": "rnams ji ltar bsgom pa ni 'dir ma smras te",
    "T02D3712:101a-10": "bzhin te / // / gzhung mangs pa la mi dga' ba dang /",
    "T02D3712:101a-11": "mdo sde rnams las gsal bar snang bas so //",
    "T02D3712:101a-12": "'di ni rang sangs rgyas kyi theg pa rnam par gzhag pa'o //",
    "T02D3712:101a-13": "zab cing rgya che ba dang ldan pa'i theg pa ni rnam pa gnyis te /",
    "T02D3712:101a-14": "zab pa 'ba' zhig dang ldan pa dang /",
    "T02D3712:101a-15": "zab pa dang /",
    "T02D3712:101a-16": "rgya che ba gnyi ga dang ldan pa'o //",
    "T02D3712:101a-17": "'di dag nyid la theg pa chen po zhes brjod cing /",
    "T02D3712:101a-18": "dbye ba rnam pa gnyis nyid la slob dpon snga mas pha rol tu phyin pa'i tshul dang /",
    "T02D3712:101a-19": "gsang sngags kyi tshul gyi theg pa chen po zhes kyang gzhag pa'o //",
    "T02D3712:101a-20": "gal te gcig la ni zab pa nyi tshe ldan zhing /",
    "T02D3712:101a-21": "de bzhin du gcig la ni zab pa dang rgya che ba gnyi ga dang ldan na /",
    "T02D3712:101a-22": "de'i tshe theg pa dag ni bzhir 'gyur ba ma yin nam /",
    "T02D3712:101a-23": "ji ltar na theg pa gsum du rnam par gzhag ce na /",
    "T02D3712:101a-24": "'di la nyes pa med de /",
    "T02D3712:101a-25": "bden pa gnyis la gnas pas bdag dang gzhan gyi",
    "T02D3712:101a-26": "don phun sum tshogs pa bsgrub pa la dbye ba",
    "T02D3712:101a-27": "med pas so // de lta na ci'i phyir zab pa 'ba' zhig dang ldan pa dang /",
    "T02D3712:101a-28": "zab cing rgya che ba gnyi ga dang ldan pa'i khyad par 'byung /",
    "T02D3712:101a-29": "gzhan du na 'di dag gi bden pa gnyis nyid la khyad par yod par brjod dgos so //",
    "T02D3712:101a-30": "'di ni legs par smras pa ste /",
    "T02D3712:101a-31": "don dam pa'i bden pa nyid la ni nam yang dbye ba 'ga' zhig kyang 'byung ba med la /",
    "T02D3712:101a-32": "kun rdzob nyid kyi zab pa dang rgya che bar 'gyur ba'o //",
    "T02D3712:101a-33": "ci'i phyir kun rdzob kyi bden pa la khyad par yod kyi /",
    "T02D3712:101a-34": "don dam pa'i bden pa la de mi dmigs /",
    "T02D3712:101a-35": "kun rdzob tsam gyis rgya che bar yang ji ltar 'gyur /",
    "T02D3712:101a-36": "'di na don dam pa'i bden pa dbu ma pa",
    "T02D3712:101b-0": "rnams kyis @101b rnam par gzhag pa ni yod pa",
    "T02D3712:101b-1": "dang med pa dang /",
    "T02D3712:101b-2": "yod pa dang med pa gnyig dang /",
    "T02D3712:101b-3": "yod pa dang med pa gnyi ga ma yin pa",
    "T02D3712:101b-4": "zhes bya ba'i mtha' rnam pa bzhi las nges par",
    "T02D3712:101b-5": "grol pa / spros pa'i mtshan ma nub pa dag gi las 'das pa nyid yin no //",
    "T02D3712:101b-6": "tshul 'di las gzhan pa'i don dam pa'i bden pa",
    "T02D3712:101b-7": "rnam par 'jog na de'i tshe nges par yod pa",
    "T02D3712:101b-8": "la sogs pa'i mtha' rnam pa bzhir 'jug par 'gyur",
    "T02D3712:101b-9": "te / gang mtha' rnam pa bzhi yang ma yin",
    "T02D3712:101b-10": "la dbu ma dag gis rnam par gzhag pa'i bden",
    "T02D3712:101b-11": "pa yang ma yin pa de ni nam yang brnyes",
    "T02D3712:101b-12": "par mi 'gyur ro //",
    "T02D3712:101b-13": "gal te mtha' rnam pa bzhi las 'ga' zhig don",
    "T02D3712:101b-14": "dam pa'i bden par yongs su rtogs na de'i tshe",
    "T02D3712:101b-15": "rnal 'byor spyod pa pa kho na bas 'bad pa",
    "T02D3712:101b-16": "chung dus rnam par bzlog par nus so //",
    "T02D3712:101b-17": "de'i phyir don dam pa'i bden pa bcom ldan 'das",
    "T02D3712:101b-18": "dang klu sgrub la sogs pas rnam par gzhag pa",
    "T02D3712:101b-19": "las khyad par gyur pa'i don dam pa'i bden pa",
    "T02D3712:101b-20": "gnyis pa ni med do //",
    "T02D3712:101b-21": "kun rdzob tsam gyi ltar rgya che bar 'gyur zhes gang smras pa ni 'dir /",
    "T02D3712:101b-22": "dmigs pa rnam par dag pa dang //",
    "T02D3712:101b-23": "grogs kyi mthu dang spyod pa yis //",
    "T02D3712:101b-24": "blo ldan rnams kyi theg pa ni //",
    "T02D3712:101b-25": "chen po'i chen po nyid du bsgrags //",
    "T02D3712:101b-26": "'di'i don ni ji ltar snang ba'i dmigs pa rnams",
    "T02D3712:101b-27": "rnam par dag pa'i lha'i bdag nyid du mngon par",
    "T02D3712:101b-28": "rtogs pas // dmigs pa rgya che ba dang /",
    "T02D3712:101b-29": "dus gsum du rgyal ba rnams kyis brten pa'i dam",
    "T02D3712:101b-30": "tshig rnams yid bzhin du bzung bas khyad par du",
    "T02D3712:101b-31": "byung ba'i byin gyi rlabs skye bar 'gyur ba grogs",
    "T02D3712:101b-32": "zhes bya ba rgya che ba dang /",
    "T02D3712:101b-33": "ji ltar sangs rgyas dang sa bcu'i dbang phyug rnams 'gro ba'i don spyod pa dang /",
    "T02D3712:101b-34": "zhing yongs su dag par byin gyis rlob pa ltar",
    "T02D3712:101b-35": "rjes su skyes pa'i spyod pa rgya che ba ste",
    "T02D3712:101b-36": "/ 'di dag dbu ma pa rnams las khyad par",
    "T02D3712:101b-37": "du gyur pas de dag la rgya che ba nyid",
    "T02D3712:101b-38": "med pa kho na'o //",
    "T02D3712:101b-39": "de bas kun rdzob kho nas rnam bar gzhag pa'i bye brag go //",
    "T02D3712:101b-40": "rgya che ba rnam pa de dag gis ni theg",
    "T02D3712:101b-41": "pa rnams sangs rgyas dang mnyam par bkod pa ma",
    "T02D3712:101b-42": "yin nam / de lta na ni don dam pa'i",
    "T02D3712:101b-43": "bden pa kho na dang cig shos bye bar mi",
    "T02D3712:101b-44": "yin nam / 'gyur te / thams cad 'bras bu la gnas pa yin pa'i phyir ro zhe na /",
    "T02D3712:102a-0": "bden mod kyi 'on kyang @102a * //",
    "T02D3712:102a-1": "gang 'dir don dam pa'i bden pa lhun gyis grub",
    "T02D3712:102a-2": "pa la sogs pas mi 'jug pa ltar ni 'di'i",
    "T02D3712:102a-3": "kun rdzob ma yin te /",
    "T02D3712:102a-4": "ji srid don dam pa rtogs pa de srid rtsol ba dang bcas shing lhag par spyod pas so //",
    "T02D3712:102a-5": "de ltar na ni dbu ma pa rnams kyang yin",
    "T02D3712:102a-6": "pas 'di la zab cing rgya che ba dang ldan",
    "T02D3712:102a-7": "par ji ltar brjod ce na ma yin te /",
    "T02D3712:102a-8": "dbu ma pa rnams ni rgya che ba dang bral bas /",
    "T02D3712:102a-9": "bskal pa grangs med pa gsum gyi 'bras bu la 'jug cing /",
    "T02D3712:102a-10": "rnal 'byor spyod pa pa rnams kyang ngo //",
    "T02D3712:102a-11": "de bzhin du nyan thos dang rang sangs rgyas rnams",
    "T02D3712:102a-12": "kyang bskal pa grangs med pa bzhis rang gi 'bras",
    "T02D3712:102a-13": "bu dam pa len la /",
    "T02D3712:102a-14": "theg pa'i mchog la zhon pa rnams ni dus cung",
    "T02D3712:102a-15": "zad kyis mi gnas pa'i mya ngan las 'das pa",
    "T02D3712:102a-16": "thob ste / de bas na khyad par chen po dang bcas pa'o //",
    "T02D3712:102a-17": "de lta yin du zin kyang 'di na don dam pa'i bden pa dang dbyer med de /",
    "T02D3712:102a-18": "don dam pa'i bden pa yongs su grub pa byang",
    "T02D3712:102a-19": "chub sems dpa' byams pas thogs pa mi mnga' ba'i",
    "T02D3712:102a-20": "spyod pas btsun mo'i 'khor du rnam par rtse ba",
    "T02D3712:102a-21": "la sogs pa spyod pas 'gro ba smin par 'gyur",
    "T02D3712:102a-22": "zhing bdag nyid kun du 'ching ba mi 'byung ba",
    "T02D3712:102a-23": "ltar theg pa 'di la gnas pa rnams kyang thabs",
    "T02D3712:102a-24": "dang shes rab snyoms par 'jug pa la sogs pa",
    "T02D3712:102a-25": "smad pa rnam pa du ma spyad pas tshogs yongs",
    "T02D3712:102a-26": "su rdzogs par 'gyur ro //",
    "T02D3712:102a-27": "'di ni thabs kyi rnam par 'phrul pa rmad du byung ba nyid de /",
    "T02D3712:102a-28": "skye bo gang dag lhag par chags pa dang ldan pa dang /",
    "T02D3712:102a-29": "de bzhin lhag par nga rgyal dang ldan pa'i bar rnams nyan thos dang /",
    "T02D3712:102a-30": "rang sangs rgyas kyi theg pa la sogs pa la",
    "T02D3712:102a-31": "sbyangs pa thar pa'i skal ba can ma yin pa",
    "T02D3712:102a-32": "rnams la 'dod chags dang bcas pa'i spyod pa la",
    "T02D3712:102a-33": "sogs pa bstan pas sems yongs su dga' bar byas",
    "T02D3712:102a-34": "te / rim gyis tshogs yongs su bsags nas sems",
    "T02D3712:102a-35": "kyi rgyud gser bsregs pa ltar gyur pa na 'dod",
    "T02D3712:102a-36": "chags dang bral ba'i spyod pa rdzogs pa'i rim pa",
    "T02D3712:102a-37": "kun nas spros pa dang bral ba nyid rtogs par",
    "T02D3712:102a-38": "te / 'gyur te / de bas na theg pa'i",
    "T02D3712:102a-39": "mchog 'di nyid skye bo ma lus pa bzhon par",
    "T02D3712:102a-40": "bya ba dam pa rnams yid 'phrog pa'o //",
    "T02D3712:102b-0": "de'i phyir zla gsang thig le la @102b sogs pa rnal 'byor gyi rgyud rnams las /",
    "T02D3712:102b-1": "mi bza' ba ni cung zad med //",
    "T02D3712:102b-2": "mi bya ba ni cung zad med //",
    "T02D3712:102b-3": "thams cad thabs shes sems kyis ni //",
    "T02D3712:102b-4": "dogs med gyur pas longs spyod bya / zhes bya",
    "T02D3712:102b-5": "ba la sogs brgya cher gsungs pa ni don gyi",
    "T02D3712:102b-6": "dbang rnam pa gnyis la brten pa ste /",
    "T02D3712:102b-7": "skye bo gang dag theg pa gzhan las spangs pa",
    "T02D3712:102b-8": "rnams chad pa stong pas me 'bar ba'i khyim nas",
    "T02D3712:102b-9": "'byung ba ltar dregs pa drang ba tsam gyi ched",
    "T02D3712:102b-10": "du gsungs la / yang gang dag yul ring por",
    "T02D3712:102b-11": "rdzogs pa'i rim pa bsgoms pas 'dod chags la sogs",
    "T02D3712:102b-12": "pas mi 'phrogs pa 'dam gyi padma lta bu rnams",
    "T02D3712:102b-13": "kho na la brten te gsungs pa'o //",
    "T02D3712:102b-14": "gzhan du 'dod chags la sogs pa tha mal bas 'ching bar mi 'gyur na /",
    "T02D3712:102b-15": "skye bo thams cad thar pa'i gnas su phyin par 'gyur la /",
    "T02D3712:102b-16": "dam tshig las nyams pa yang 'ga' yang mi 'byung bar 'gyur te /",
    "T02D3712:102b-17": "de nyid kyis ngan song yang rnam par chad par thar bar 'gyur ro //",
    "T02D3712:102b-18": "de'i phyir gang dag stong pa nyid la sems mngon",
    "T02D3712:102b-19": "par dad pa de dag gis kyang 'dod chags la",
    "T02D3712:102b-20": "sogs pa'i 'bras bu nges par nyams su myong bar",
    "T02D3712:102b-21": "bya dgos te / lha'i rnal 'byor yang /",
    "T02D3712:102b-22": "yang dag pa ji lta ba bzhin mthong ba'i bar",
    "T02D3712:102b-23": "chad byed pa na 'dod chags la sogs pa rnams",
    "T02D3712:102b-24": "lta smos ci dgos /",
    "T02D3712:102b-25": "de'i phyir rdo rje'i dkyil 'khor gyi rgyan zhes bya",
    "T02D3712:102b-26": "ba rnal 'byor chen po'i rgyud las rnam pa mang",
    "T02D3712:102b-27": "por kun rdzob kyi bden pa rnam par bzhag nas",
    "T02D3712:102b-28": "yang gsungs pa / dngos med nyid kyi phyogs la yang //",
    "T02D3712:102b-29": "las kyi 'bras bu la sogs pa //",
    "T02D3712:102b-30": "rmi lam bzhin du nyams myong ba //",
    "T02D3712:102b-31": "'di ni mngon sum dag tu 'byung //",
    "T02D3712:102b-32": "zhes bya ba la sogs pas rgya chen don dam",
    "T02D3712:102b-33": "pa'i bden pa mngon du ma gyur gyi bar du",
    "T02D3712:102b-34": "kun rdzob bden pa la gus pas gnas par gsungs",
    "T02D3712:102b-35": "so // 'di ni kun rdzob nyid du yang ma",
    "T02D3712:102b-36": "dag par med par smra ba 'ga' zhig byung na",
    "T02D3712:102b-37": "ni mngon sum du rigs pa sbyin zhing bden pa",
    "T02D3712:102b-38": "gnyis la gnas pa'i /",
    "T02D3712:102b-39": "theg pa rab kyi mchog 'di ni //",
    "T02D3712:102b-40": "tshul la gnas na thob par 'gyur //",
    "T02D3712:102b-41": "zhes bya ba la sogs pa rgyud rnams tshig med par 'gyur te /",
    "T02D3712:102b-42": "de'i tshe don dam pa'i bden pa kho na la gnas pa'i phyir ro //",
    "T02D3712:103a-0": "gzhan yang @103a * //",
    "T02D3712:103a-1": "ji ltar dug sngags kyis rims mi 'phel ba zhes bya ba thos pa tsam dang /",
    "T02D3712:103a-2": "gzung ba dang de shes pa la dug mi gnod",
    "T02D3712:103a-3": "par shes pa tsam gyis ni dug chen po rnams",
    "T02D3712:103a-4": "zhi bar nus pa ma yin gyi yongs su bsgrubs",
    "T02D3712:103a-5": "pa'i skyes bus zhi bar byed do //",
    "T02D3712:103a-6": "de bzhin du de kho na'i rnam par dag pa thos pa dang /",
    "T02D3712:103a-7": "der 'gyur ba'i lam ston pa gzung ba dang /",
    "T02D3712:103a-8": "rnam par dag pa dang ldan pa rnams 'ching bar mi 'gyur /",
    "T02D3712:103a-9": "shes pa tsam gyis 'dod chags la sogs pas mi",
    "T02D3712:103a-10": "gnod par 'gyur ba ni ma yin no zhes bya",
    "T02D3712:103a-11": "ba'o // shin tu spros pas chog go //",
    "T02D3712:103a-12": "rang gi brjod par bya ba nges par gzung ste /",
    "T02D3712:103a-13": "rnal 'byor spyod pa dang /",
    "T02D3712:103a-14": "dbu ma pa'i dbye bas zab pa tsam dang ldan pa'i theg pa ni rnam pa gnyis yin la /",
    "T02D3712:103a-15": "rnal 'byor spyod pa rnams kyang /",
    "T02D3712:103a-16": "shes pa rnam pa dang bcas pa dang /",
    "T02D3712:103a-17": "rnam pa med pa'i bye brag gis rnam pa gnyis so //",
    "T02D3712:103a-18": "de bzhin du dbu ma pa yang kun rdzob shes pa'i rnam par smra ba dang /",
    "T02D3712:103a-19": "de bag chags su smra ba'i bye brag gis rnam pa gnyis so //",
    "T02D3712:103a-20": "da ni de dag gi 'dod pa'i rang bzhin brjod de /",
    "T02D3712:103a-21": "shes pa rnam pa dang bcas pa rnams ni sems",
    "T02D3712:103a-22": "rang rig pa skad cig ma'i bdag nyid mi rtag",
    "T02D3712:103a-23": "pa rgyun ma chad par 'byung ba 'di nyid kyi",
    "T02D3712:103a-24": "phyi rol lta bur rnam par gnas pa'i don nyams",
    "T02D3712:103a-25": "su myong ba yin gyis 'di na bdag dang skyes",
    "T02D3712:103a-26": "bu la sogs pa'i 'dzin pa po gzhan ni 'ga'",
    "T02D3712:103a-27": "yang med la / phyi rol na dum bur gyur",
    "T02D3712:103a-28": "pa ltar gnas pa'i don rnams ni rang gi rnam",
    "T02D3712:103a-29": "par shes pa nyid kyi rnam pa de ltar nam",
    "T02D3712:103a-30": "mkha' la brten nas snang ba 'byung gi / gzhan",
    "T02D3712:103a-31": "dbang phyug gis phyung ba la sogs pa'i don gzung",
    "T02D3712:103a-32": "bar bya ba ni 'ga' yang med pa'o //",
    "T02D3712:103a-33": "thams cad rang gi rnam par shes pa'i bdag nyid",
    "T02D3712:103a-34": "kho na bas gang la yang rjes su ma chags",
    "T02D3712:103a-35": "pa dang khong khro ba la sogs pa'i skabs mi",
    "T02D3712:103a-36": "'byed par tshogs yongs su rdzogs par byas nas /",
    "T02D3712:103a-37": "sems de nyid rnam par dag pa'i ye shes tha",
    "T02D3712:103a-38": "mal pa'i mngon par zhen pa dang bral ba'i bdag",
    "T02D3712:103a-39": "nyid skad cig ma rjes su 'brel par 'byung bar",
    "T02D3712:103a-40": "gnas gyur pa ni 'bras bu sangs rgyas zhes rtog",
    "T02D3712:103b-0": "pa'o // shes pa @103b rnam pa med par smra",
    "T02D3712:103b-1": "ba rnams ni sems rang rig pa rgyun 'brel par",
    "T02D3712:103b-2": "'jug pa skad cig ma'i bdag nyid rnam pa dang",
    "T02D3712:103b-3": "bral ba 'ga' yang rig par mi byed pa de",
    "T02D3712:103b-4": "dag gcig dang tha dad las grol ba'i bag chags",
    "T02D3712:103b-5": "rnams rab tu dag cing /",
    "T02D3712:103b-6": "rnam pa thams cad dang bral ba rang rig pa'i",
    "T02D3712:103b-7": "bdag nyid kyi bems po ma yin pa'i ye shes",
    "T02D3712:103b-8": "su gnas yongs su gyur pa 'di ni 'bras bu",
    "T02D3712:103b-9": "yang dag par rdzogs pa'i sangs rgyas su rnam par",
    "T02D3712:103b-10": "dpyod par byed do //",
    "T02D3712:103b-11": "dbu ma pa kun rdzob shes pa'i rnam par smra",
    "T02D3712:103b-12": "ba rnams ni don dam pa'i rigs pa'i tshogs kyis",
    "T02D3712:103b-13": "sems dang ye shes dag yod pa ma yin par",
    "T02D3712:103b-14": "smra la / kun rdzob tu 'di ltar rnam par",
    "T02D3712:103b-15": "gzhag pa thams cad sems dang yid kyi rnam pa",
    "T02D3712:103b-16": "yul du gnas pa kho nar rtog go //",
    "T02D3712:103b-17": "de bzhin du kun rdzob bag chags su smra ba",
    "T02D3712:103b-18": "rnams kyi 'dod pa ni don dam pa'i bden pa",
    "T02D3712:103b-19": "snga ma lta bu las kun rdzob tu rnam par",
    "T02D3712:103b-20": "gzhag pa rnams ni bag chags rnams kho na yin",
    "T02D3712:103b-21": "gyi / sems ni rnam pa dang /",
    "T02D3712:103b-22": "'gro ba'i bdag nyid du snang ba ma yin no zhes par ro //",
    "T02D3712:103b-23": "'di gnyis rten cing 'brel par 'byung ba'i bdag nyid 'dod pa dang /",
    "T02D3712:103b-24": "sems dang rang rig pa 'gog / rigs pa bsgrub pa ni mthun no //",
    "T02D3712:103b-25": "kha cig na re 'di gnyis kyis lta ba gzhan sel ba na rim pa bzhin du /",
    "T02D3712:103b-26": "yod dang med dang yod med dang //",
    "T02D3712:103b-27": "yod med gnyi ga min pa ste //",
    "T02D3712:103b-28": "zhes pa dang /",
    "T02D3712:103b-29": "rtag dang mi rtag rtag mi rtag / rtag dang mi rtag gnyi ga min //",
    "T02D3712:103b-30": "zhes pas go rims bzhin du mu bzhi rnam par rtog pa mi 'dra'o zhes zer ro //",
    "T02D3712:103b-31": "zab cing rgya che ba dang ldan pa'i theg pa ni bya ba dang /",
    "T02D3712:103b-32": "spyod pa dang /",
    "T02D3712:103b-33": "rnal 'byor dang /",
    "T02D3712:103b-34": "rnal 'byor chen po dang /",
    "T02D3712:103b-35": "rnal 'byor bla na med pa zhes bya bas rnam pa lngar 'gyur ro //",
    "T02D3712:103b-36": "'dir 'di dag gi rang gi ngo bo ni rnam",
    "T02D3712:103b-37": "par gsal bar bla ma rnams kho na las shes",
    "T02D3712:103b-38": "par nus kyi / gzhung gi tshig rnam par sbyar bas ma yin pa dang /",
    "T02D3712:103b-39": "rags pa rnams ni de kho na la 'jug pa",
    "T02D3712:103b-40": "la sogs pa'i gzhung rnams su yang rnam par gtan",
    "T02D3712:103b-41": "la phab bas / 'dir bdag gis gsal bar dbye bar mi bya bar gzhag go //",
    "T02D3712:104a-0": "'di ni @104a * //",
    "T02D3712:104a-1": "zab cing rgya che ba'i theg pa'i rnam par gzhag ba'o //",
    "T02D3712:104a-2": "gal te theg pa gsum kho na yin na theg",
    "T02D3712:104a-3": "pa gcig tu rnam par bshad pa de ji ltar",
    "T02D3712:104a-4": "'gyur / 'di ni nges pa med de 'bras bu la dang /",
    "T02D3712:104a-5": "rgyu la brten pa'i phyir te /",
    "T02D3712:104a-6": "theg pa thams cad nges par nye ba dang ring",
    "T02D3712:104a-7": "ba rdzogs pa'i sangs rgyas su 'gyur bas 'bras bu",
    "T02D3712:104a-8": "la brten pa bshad pa ste /",
    "T02D3712:104a-9": "de bas na mtshan yang dag par brjod pa las /",
    "T02D3712:104a-10": "theg pa gsum gyis nges 'byung la //",
    "T02D3712:104a-11": "theg pa gcig gi 'bras bur gnas //",
    "T02D3712:104a-12": "zhes gsungs pa nyid theg pa thams cad 'bras bu",
    "T02D3712:104a-13": "yang dag par rdzogs pa'i sangs rgyas su 'gyur bar",
    "T02D3712:104a-14": "dgongs la / bcom ldan 'das 'jam dpal yang gdul",
    "T02D3712:104a-15": "bya'i dbang las theg pa gsum char la zhon cing",
    "T02D3712:104a-16": "dgongs la / / chos kyi sku las kyang ma g-yos ba'o zhes bstod pa brjod pa'o //",
    "T02D3712:104a-17": "rgyu las kyang theg pa thams cad ni bdag dang gzhan la spong zhing /",
    "T02D3712:104a-18": "'bras bu sangs rgyas nyid skyed pa dang /",
    "T02D3712:104a-19": "chos kyi dbyings la tha dad pa med pa na ste /",
    "T02D3712:104a-20": "don 'di la dgongs nas /",
    "T02D3712:104a-21": "theg pa gcig cing tshul yang gcig yin te zhes bya ba la sogs pa rgya cher gsungs so //",
    "T02D3712:104a-22": "gal te 'ga' zhig theg pa bsam gyis mi khyab",
    "T02D3712:104a-23": "par bsgrub pa bcom ldan 'das kyi bka' lang kar",
    "T02D3712:104a-24": "gshegs pa la sogs pa'i mdo las shes so zhe",
    "T02D3712:104a-25": "na / 'dir /",
    "T02D3712:104a-26": "ji srid sems ni 'jug gi bar //",
    "T02D3712:104a-27": "theg pa dag la thug ba med cing bya ba",
    "T02D3712:104a-28": "'di ni theg pa gsum rnam par gzhag pa zhon",
    "T02D3712:104a-29": "pa'i theg pa pa rnams nyid kha cig rten cing",
    "T02D3712:104a-30": "'brel par 'byung ba mngon du byed pa dang /",
    "T02D3712:104a-31": "la la mi sdug pa sgom pa dang /",
    "T02D3712:104a-32": "la la zad par gyi skye mched sgom pa'i bar",
    "T02D3712:104a-33": "gyis zhugs pa bsam gyis mi khyab pa la gzigs",
    "T02D3712:104a-34": "pa yin gyi rnam par gzhag pa gsum gyis bsdus",
    "T02D3712:104a-35": "pa'i theg pa gzhan ni mi 'byung ste /",
    "T02D3712:104a-36": "de dag las gzhan pa'i lta ba ni nges par phyi rol mu stegs par 'gyur ba'i phyir ro //",
    "T02D3712:104a-37": "de ltar theg pa gsum rnams gsal bkod pas //",
    "T02D3712:104a-38": "'gro rnams gus bcas theg gsum myur zhon nas //",
    "T02D3712:104a-39": "srid mtsho las rgal bde ba chen po'i bdag /",
    "T02D3712:104a-40": "stug po bkod pa nyid du 'gyur bar shog /",
    "T02D3712:104a-41": "theg pa gsum rnam par gzhag pa zhes bya ba",
    "T02D3712:104b-0": "slob dpon @104b mkhas pa chen po rin chen 'byung",
    "T02D3712:104b-1": "gnas zhi ba'i zhal snga nas mdzad pa rdzogs so",
    "T02D3712:104b-3": "/ // / rgya gar gyi mkhan po krishna pa dang /",
    "T02D3712:104b-4": "zhu chen gyi lo ts'a ba dge slong chos kyi"
}