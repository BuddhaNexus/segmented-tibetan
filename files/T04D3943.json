{
    "T04D3943:196a-0": "@196a # // rgya gar skad du /",
    "T04D3943:196a-1": "shiksha ku su ma manydza r'i n'a ma /",
    "T04D3943:196a-2": "bod skad du /",
    "T04D3943:196a-3": "bslab pa me tog snye ma zhes bya ba /",
    "T04D3943:196a-4": "dpal 'jam pa'i dbyangs la phyag 'tshal lo //",
    "T04D3943:196a-5": "shin tu g-yo ba'i kun rtog rlabs kyis mi 'khrugs pa yis zab gyur cing //",
    "T04D3943:196a-6": "rnam par 'phro ba'i sna tshogs yon tan 'byung gnas nyid dang de bzhin du //",
    "T04D3943:196a-7": "sna tshogs thabs kyis ma lus 'gro don phun sum tshogs pas rgya che ba'i //",
    "T04D3943:196a-8": "mtsho 'dra'i sangs rgyas gang yin de la 'chi med don du skyabs su mchi //",
    "T04D3943:196a-9": "gal te lus dang longs spyod dang ni dge ba gsum //",
    "T04D3943:196b-0": "btang dang bsrung ba dang ni @196b dag dang spel ba rnams //",
    "T04D3943:196b-1": "gzhan don brtson pas nges par byed par 'dod 'gyur na //",
    "T04D3943:196b-2": "bla med bslab pa kun las btus pa la brten bya //",
    "T04D3943:196b-3": "mdo sde rin chen sna tshogs kyi //",
    "T04D3943:196b-4": "rgya mtsho chen po gcig pu yi //",
    "T04D3943:196b-5": "bslab pa kun bsdus pa 'di mthong na //",
    "T04D3943:196b-6": "sred pa kun nas gcod par byed ;",
    "T04D3943:196b-7": "/ shin tu rgyas pas 'jigs pas na //",
    "T04D3943:196b-8": "bdag 'dra'i sems kyi rgyud dag pa //",
    "T04D3943:196b-9": "de yi gzugs brnyan 'char ba ni //",
    "T04D3943:196b-10": "bde blag tu ni 'dir mi 'byung //",
    "T04D3943:196b-11": "de phyir rang gi sems kyi rgyud //",
    "T04D3943:196b-12": "dag pa tsam gyi don gyi phyir //",
    "T04D3943:196b-13": "bdag gi dran pa las 'ongs pa //",
    "T04D3943:196b-14": "cung zad btus te bri bar bya //",
    "T04D3943:196b-15": "'phags pa zhi ba'i lha gang gis //",
    "T04D3943:196b-16": "bshad bya thams cad mtshon byed pa'i //",
    "T04D3943:196b-17": "gang zhig bslab btus 'grel pa ni //",
    "T04D3943:196b-18": "yod pa'i tshigs bcad gcig gsungs pa //",
    "T04D3943:196b-19": "'di lta ste /",
    "T04D3943:196b-20": "bdag gi lus dang longs spyod dang //",
    "T04D3943:196b-21": "dge ba dus gsum bsags pa rnams ;",
    "T04D3943:196b-22": "/ sems can kun la btang ba dang //",
    "T04D3943:196b-23": "de bsrung dag pa spel ba'o //",
    "T04D3943:196b-24": "lus ni 'di la rab grags pa'i //",
    "T04D3943:196b-25": "'di ltar phung po lnga po'o //",
    "T04D3943:196b-26": "longs spyod nyer mkho thams cad de //",
    "T04D3943:196b-27": "de'i gnas pa yi rgyur gyur pa'o //",
    "T04D3943:196b-28": "dge ba legs pa thams cad de //",
    "T04D3943:196b-29": "'das dang ma 'ongs da ltar ba'o //",
    "T04D3943:196b-30": "gtong ba la sogs rnam pa bzhi //",
    "T04D3943:196b-31": "de dag so so nas bstan te //",
    "T04D3943:196b-32": "snying po med pa snying blang phyir //",
    "T04D3943:196b-33": "gus pas sbyin par bya ba yin //",
    "T04D3943:196b-34": "lus sogs snying po med pa 'di //",
    "T04D3943:196b-35": "mngon sum dang ni lung gis grub //",
    "T04D3943:196b-36": "ji skad du /",
    "T04D3943:196b-37": "gang zhig byin de nyams min te //",
    "T04D3943:196b-38": "gang zhig khyim na gnas de nyams //",
    "T04D3943:196b-39": "gang de khyim nas mya ngan rgyu //",
    "T04D3943:196b-40": "gang zhig byin de bde 'byung byed //",
    "T04D3943:196b-41": "gang zhig byin de bde 'gro ba //",
    "T04D3943:196b-42": "mtho ris kyi ni skabs su gnas //",
    "T04D3943:196b-43": "gang de khyim nas ngan 'gro der //",
    "T04D3943:196b-44": "sdug bsngal yang dag 'byung ba'i rgyu //",
    "T04D3943:196b-45": "gang de khyim nas yun rings su //",
    "T04D3943:196b-46": "'khor ba'i lam du ltung bar byed //",
    "T04D3943:196b-47": "gang byin de ni thar pa yi //",
    "T04D3943:196b-48": "grong khyer lam na ston par byed //",
    "T04D3943:196b-49": "khyim gnas gang de 'khor ba yi //",
    "T04D3943:196b-50": "dug gi sdong bu 'phel bar byed //",
    "T04D3943:196b-51": "gang zhig byin de nyon mongs pa'i //",
    "T04D3943:197a-0": "dgra yi phyogs rnams sel @197a * //",
    "T04D3943:197a-1": "bar byed //",
    "T04D3943:197a-2": "khyim gnas gang de pha rol gyi //",
    "T04D3943:197a-3": "khang pa'i sgor ni 'gro ba'i rgyu //",
    "T04D3943:197a-4": "gang zhig khyim de 'dod pa yis //",
    "T04D3943:197a-5": "gang ba'i khang bzangs 'byung ba'i rgyu //",
    "T04D3943:197a-6": "ser snas bcings pa las byung ba'i //",
    "T04D3943:197a-7": "de ltar skyon rnams mthong nas ni //",
    "T04D3943:197a-8": "'gro ba'i don ni bsgrub pa'i phyir //",
    "T04D3943:197a-9": "sbyin pa la ni goms par bya //",
    "T04D3943:197a-10": "rim gyis goms pa 'phel ba las //",
    "T04D3943:197a-11": "byang chub sems dpa'i snying rje'i gter //",
    "T04D3943:197a-12": "gang zhig mgo dang rkang bar gyi //",
    "T04D3943:197a-13": "lus ni sbyin par byed pa na //",
    "T04D3943:197a-14": "de la rmi lam rgyu mtshungs pa'i //",
    "T04D3943:197a-15": "sdug pa'i bu la sogs pa dang //",
    "T04D3943:197a-16": "de bzhin longs spyod thams cad la //",
    "T04D3943:197a-17": "sbyin mi bya ba yod dam ci //",
    "T04D3943:197a-18": "khyi dang wa dang stag sogs kyi //",
    "T04D3943:197a-19": "zas su 'di dag gsal bar ni //",
    "T04D3943:197a-20": "yang dag mthong bas 'dod rnams la //",
    "T04D3943:197a-21": "lus ni sbyin par cis mi bya //",
    "T04D3943:197a-22": "gzhan la gtang ba'i rang bzhin 'di //",
    "T04D3943:197a-23": "lam du mkhas pa rnams kyis bsten //",
    "T04D3943:197a-24": "'gro ba'i don ni rab sgrub ched //",
    "T04D3943:197a-25": "gzhan dag de yis sngon ma gzigs //",
    "T04D3943:197a-26": "de bzhin gshegs pa'i yon tan tshogs //",
    "T04D3943:197a-27": "rin chen rgyan ni dran pa dang //",
    "T04D3943:197a-28": "ser sna'i nyes pa rnams mthong ba //",
    "T04D3943:197a-29": "gnyis po sbyin pa la 'jug rgyu //",
    "T04D3943:197a-30": "de dag ni sbyin pa'i pha rol tu phyin pa'o /",
    "T04D3943:197a-32": "// / de ni sbyin par gyur kyang ni //",
    "T04D3943:197a-33": "bsrung ba dag ni ma byas na //",
    "T04D3943:197a-34": "lus sogs longs spyod du mi 'gyur //",
    "T04D3943:197a-35": "des na bsrung ba rnams bya'o //",
    "T04D3943:197a-36": "'gro ba'i don rnams bsgrub don du //",
    "T04D3943:197a-37": "longs spyod nyid du bya ba'i phyir //",
    "T04D3943:197a-38": "lta mdzes shing gi sa bon bzhin //",
    "T04D3943:197a-39": "snying rje'i bdag nyid can gyis bsrung //",
    "T04D3943:197a-40": "gzhan du dus mi shes pa yis //",
    "T04D3943:197a-41": "smin par ma gyur byang chub kyi //",
    "T04D3943:197a-42": "sems kyi myu gu nyams pa yis //",
    "T04D3943:197a-43": "ji ltar 'dod pa'i 'bras ster 'gyur //",
    "T04D3943:197a-44": "lus kyi bsrung ba gang zhe na //",
    "T04D3943:197a-45": "gzhan la gnod pa spong ba ste //",
    "T04D3943:197a-46": "de ni bdag cag chags bral bas ;",
    "T04D3943:197a-47": "/ de ni dam chos yongs bzung dang //",
    "T04D3943:197a-48": "dge ba'i bshes gnyen dam pa rnams //",
    "T04D3943:197a-49": "ji bzhin rtag tu bsten pa dang //",
    "T04D3943:197a-50": "sems can kun la brtse ba las //",
    "T04D3943:197a-51": "'byung bar mdor bsdus nas ni brjod //",
    "T04D3943:197a-52": "gnod par 'gyur ba gzhan rnams kyi //",
    "T04D3943:197a-53": "bya dang bya min blta ba dang //",
    "T04D3943:197b-0": "nyes @197b pa med par gnas pa la //",
    "T04D3943:197b-1": "lus dang sems dang ngag gis ni //",
    "T04D3943:197b-2": "nyes pa nye bar 'dogs pa dang //",
    "T04D3943:197b-3": "de bzhin gzhan la gnod sems dang //",
    "T04D3943:197b-4": "yang dag byang chub sems bskyed la //",
    "T04D3943:197b-5": "mi snyan rjod par byed pa dang //",
    "T04D3943:197b-6": "sdig can 'di ni blta min zhes //",
    "T04D3943:197b-7": "gang zhig ma dad khro sems kyis //",
    "T04D3943:197b-8": "byang chub sems dpa' la ni gdong //",
    "T04D3943:197b-9": "phyir phyogs par ni byed pa dang //",
    "T04D3943:197b-10": "chags pas 'dod rnams la zhen dang //",
    "T04D3943:197b-11": "sdig pa'i grogs po'i rjes 'jug dang //",
    "T04D3943:197b-12": "dge ba'i bshes gnyen spong ba dang //",
    "T04D3943:197b-13": "'jig rten chos la 'dris byed dang //",
    "T04D3943:197b-14": "tshul bzhin ma yin rab ldan pa'i ;",
    "T04D3943:197b-15": "/ sbyin pa la sogs gnod pa nyid //",
    "T04D3943:197b-16": "sgrib pa thams cad yongs dag pa'i //",
    "T04D3943:197b-17": "mdo las rab tu rtogs bya ste //",
    "T04D3943:197b-18": "'di ltar ;",
    "T04D3943:197b-19": "sbyin pa gtong na bdag nyid ni //",
    "T04D3943:197b-20": "gcig pu kho na gtong byed ces //",
    "T04D3943:197b-21": "bdag nyid nga rgyal ldan pa yis //",
    "T04D3943:197b-22": "ser sna can la brnyas 'di dang ;",
    "T04D3943:197b-23": "/ tshul khrims srung bar byed pa na //",
    "T04D3943:197b-24": "tshul khrims 'chal rnams la brnyas shing //",
    "T04D3943:197b-25": "bdag nyid tshul khrims ldan rig phyir //",
    "T04D3943:197b-26": "de skyon 'jig rten la brjod dang //",
    "T04D3943:197b-27": "bzod pa goms par byed pa na //",
    "T04D3943:197b-28": "bzod med rnams la brnyas byed cing //",
    "T04D3943:197b-29": "bdag nyid kho na sangs rgyas nyid //",
    "T04D3943:197b-30": "thob 'gyur zhes pa'i blo ldan dang //",
    "T04D3943:197b-31": "de bzhin brtson 'grus bsam gtan dang //",
    "T04D3943:197b-32": "de bzhin yang dag byang chub kyi //",
    "T04D3943:197b-33": "rgyur 'gyur dam chos gzhan la yang //",
    "T04D3943:197b-34": "gang zhig mdo sde gcig nyid la //",
    "T04D3943:197b-35": "legs zhes rab tu brjod pa dang //",
    "T04D3943:197b-36": "tshigs bcad gzhan dang tshig gzhan dag / gsal bar gang zhig brjod pa dang //",
    "T04D3943:197b-37": "shes rab nyid la sbyor byed kyi //",
    "T04D3943:197b-38": "lhag ma'i pha rol phyin la min //",
    "T04D3943:197b-39": "de lta'i shes rab 'chal rigs kyi //",
    "T04D3943:197b-40": "spyod pa yang ni blta bar bya //",
    "T04D3943:197b-41": "'dod yon lnga yi rol pa yis //",
    "T04D3943:197b-42": "byed pa'i chos ni smra ba la //",
    "T04D3943:197b-43": "spyod pa ldan par gnas min zhes //",
    "T04D3943:197b-44": "gang zhig yid kyis sems byed pa //",
    "T04D3943:197b-45": "de lta'i gnod dang yang de yi //",
    "T04D3943:197b-46": "rnam smin ches ni rtsub pa la //",
    "T04D3943:197b-47": "sna tshogs thams cad 'dod pa las //",
    "T04D3943:197b-48": "mkhas pa rnams kyis dang bar bya //",
    "T04D3943:197b-49": "dam chos dran pa nyer gzhag pa //",
    "T04D3943:198a-0": "la sogs mdo sde @198a * //",
    "T04D3943:198a-1": "rnams la ni //",
    "T04D3943:198a-2": "gus dang g-yo ba med pa yi //",
    "T04D3943:198a-3": "sems kyis nges par ba lta ba yis //",
    "T04D3943:198a-4": "gnod pa dang ni spong ba la //",
    "T04D3943:198a-5": "gus pa yang ni bsgrub par bya //",
    "T04D3943:198a-6": "rang ni ngan 'gros 'jigs skrag na //",
    "T04D3943:198a-7": "mthong dang ma mthong don sgrub phyir //",
    "T04D3943:198a-8": "sbas pa'i dge ba'i bshes gnas pa'i //",
    "T04D3943:198a-9": "sems can rnams la thams cad du //",
    "T04D3943:198a-10": "nam yang khong khro bdag gi / skabs ni rab tu dbye mi bya //",
    "T04D3943:198a-11": "gang phyir dpa' bar 'gro ba'i mdor //",
    "T04D3943:198a-12": "gzigs pa nyams med sangs rgyas kyis //",
    "T04D3943:198a-13": "bla med byang chub chen po ru //",
    "T04D3943:198a-14": "sems can thams cad lung bstan to //",
    "T04D3943:198a-15": "byang chub sems dpa' gzhan dag gi //",
    "T04D3943:198a-16": "spyod pa la ni smad mi bya //",
    "T04D3943:198a-17": "sems can rnams kyi spyod pa ni //",
    "T04D3943:198a-18": "'phags min mig gi spyod yul min //",
    "T04D3943:198a-19": "gang zag gzhan gyis gang zag gzhan //",
    "T04D3943:198a-20": "tshad 'dzin par ni byed pa dag / rang gis rang nyid nyams byed par //",
    "T04D3943:198a-21": "de bzhin gshegs pa nyid kyis gsungs //",
    "T04D3943:198a-22": "mchod rten bskor ba bya ba dang //",
    "T04D3943:198a-23": "yon gnas rnams dang 'dris pa dang //",
    "T04D3943:198a-24": "de bzhin phyi ma'i dus na ni //",
    "T04D3943:198a-25": "dam pa'i chos ni 'dzin pa yi //",
    "T04D3943:198a-26": "sman pa nad pa sman dang ni //",
    "T04D3943:198a-27": "mi bzad nad kyi 'du shes kyis ;",
    "T04D3943:198a-28": "/ dge bshes bdag nyid dam chos dang //",
    "T04D3943:198a-29": "nyon mongs rnams la rig par bya //",
    "T04D3943:198a-30": "gnod pa yongs su spang don du //",
    "T04D3943:198a-31": "bag yod pa ni yongs su bzung //",
    "T04D3943:198a-32": "rnyed dang bkur sti mi 'dod par //",
    "T04D3943:198a-33": "brjod cing kun dga' ra sogs yang //",
    "T04D3943:198a-34": "de la bag ni yod pa ni //",
    "T04D3943:198a-35": "bag yod pa ni mdor bsdu na //",
    "T04D3943:198a-36": "gang zhig rang sems 'dul ba dang //",
    "T04D3943:198a-37": "gzhan sems rjes su 'jug pa ste //",
    "T04D3943:198a-38": "phun sum tshogs pa kun gyi phyir //",
    "T04D3943:198a-39": "skye bo ngan pas bsten pa yi //",
    "T04D3943:198a-40": "rnyed dang bkur sti la gzhol yid //",
    "T04D3943:198a-41": "myur du 'bigs par byed pas na //",
    "T04D3943:198a-42": "tsher ma dang mtshungs mkhas pas spang //",
    "T04D3943:198a-43": "'phral du bying bar byed nyid kyis //",
    "T04D3943:198a-44": "'dam gyi 'du shes kyis zhes bya //",
    "T04D3943:198a-45": "dran pa'i rin chen nyams byed phyir //",
    "T04D3943:198a-46": "chom rkun gyi ni 'du shes bya //",
    "T04D3943:198a-47": "tshul khrims kyi pha rol tu phyin pa las gnod pa spang pa'o /",
    "T04D3943:198b-0": "// / gnod pa spang ba tshul @198b khrims te //",
    "T04D3943:198b-1": "de ni dran pa nyer gzhag las //",
    "T04D3943:198b-2": "zhi gnas mi nyams rgyar 'gyur ba'i //",
    "T04D3943:198b-3": "dran pa bcu gnyis dag tu gsungs //",
    "T04D3943:198b-4": "sangs rgyas bka' las 'das byung ba'i //",
    "T04D3943:198b-5": "rnam smin la grub dran pa dang //",
    "T04D3943:198b-6": "lus mi g-yo ba gnyis gnas pa'i //",
    "T04D3943:198b-7": "dran pa yang ni gzhan yin no //",
    "T04D3943:198b-8": "shin tu ma dad pas byas pa'i //",
    "T04D3943:198b-9": "sbyin sogs dam pa'i dran pa dang //",
    "T04D3943:198b-10": "spyod lam dang ni thams cad la //",
    "T04D3943:198b-11": "gus par bya zhes dran pa dang //",
    "T04D3943:198b-12": "gzhan gyi don la mi mkho ba'i //",
    "T04D3943:198b-13": "yan lag dag ni 'dir mthong na //",
    "T04D3943:198b-14": "de tshe bsdus nas slar yang de //",
    "T04D3943:198b-15": "gzhan gyi don sbyor dran pa dang //",
    "T04D3943:198b-16": "sems kyi glang chen myos pa ni //",
    "T04D3943:198b-17": "zhi gnas kyi ni ka ba la //",
    "T04D3943:198b-18": "rtag tu gdags pa'i dran pa yang //",
    "T04D3943:198b-19": "'di ni drug par gsungs pa yin //",
    "T04D3943:198b-20": "ji tsam bdag gi sgra yis ni //",
    "T04D3943:198b-21": "nyan pas don ni nges 'gyur ba //",
    "T04D3943:198b-22": "de las lhag pa don med pa'i //",
    "T04D3943:198b-23": "sgra mi brjod pa'i dran pa yang //",
    "T04D3943:198b-24": "spyod lam lhag pa gang zhig la //",
    "T04D3943:198b-25": "bsrung ba'i don gyi dran pa gzhag / dran pa lhag ma mdo yi ni //",
    "T04D3943:198b-26": "rjes su 'brangs nas shes par bya //",
    "T04D3943:198b-27": "gang zhig sgo srung gyur pas nyon mongs dang //",
    "T04D3943:198b-28": "bdud rnams dag gis zil gyis mi non cing //",
    "T04D3943:198b-29": "lam min lam ngan dag tu mi ltung ba'i //",
    "T04D3943:198b-30": "yang dag dran pa zhi gnas kyi ni rgyu //",
    "T04D3943:198b-31": "dran pa gang zhig phul byung nyid //",
    "T04D3943:198b-32": "shes bzhin zhes ni brjod pa ste //",
    "T04D3943:198b-33": "gang zhig lus dang sems la ni //",
    "T04D3943:198b-34": "yang dang yang du rtog pa po //",
    "T04D3943:198b-35": "dran pa dang ni shes bzhin las //",
    "T04D3943:198b-36": "ting nge 'dzin kyang 'byung bar 'gyur //",
    "T04D3943:198b-37": "ting 'dzin zhi gnas la gzhan min //",
    "T04D3943:198b-38": "tshul khrims de med par mi 'byung //",
    "T04D3943:198b-39": "gang phyir ting 'dzin tshul khrims las //",
    "T04D3943:198b-40": "'byung bas ting nge 'dzin gyi rgyu //",
    "T04D3943:198b-41": "sbyor bas gzhan dag gsungs pa rnams //",
    "T04D3943:198b-42": "thams cad tshul khrims khongs su 'dus ;",
    "T04D3943:198b-43": "/ de phyir dran dang shes bzhin dag / ldan pa ting 'dzin don gnyer bya //",
    "T04D3943:198b-44": "tshul khrims 'dod pas zhi gnas la //",
    "T04D3943:198b-45": "rtag tu gus pas 'bad par bya //",
    "T04D3943:198b-46": "tshul khrims kyi pha rol tu phyin pa las lus bsrung ba'o /",
    "T04D3943:199a-0": "// / lus bsrung ba yang @199a * //",
    "T04D3943:199a-1": "bya ba'i phyir //",
    "T04D3943:199a-2": "longs spyod kyang ni bsrung bar bya //",
    "T04D3943:199a-3": "longs spyod rnam pa gnyis yin te //",
    "T04D3943:199a-4": "gos dang kha zas dbye bas so //",
    "T04D3943:199a-5": "de la zas srung gang zhe na //",
    "T04D3943:199a-6": "kha na ma tho med pa gang //",
    "T04D3943:199a-7": "de dang gzhan ni kha gsag dang //",
    "T04D3943:199a-8": "tshul 'chos dang bral bsod snyoms so //",
    "T04D3943:199a-9": "gang tshe rgyal ba'i sras 'di ni //",
    "T04D3943:199a-10": "bsod snyoms la ni rgyu ba na //",
    "T04D3943:199a-11": "de tshe blo dang ldan pa des //",
    "T04D3943:199a-12": "blo ni rnam gsum bskyed bya ste //",
    "T04D3943:199a-13": "lus la chos 'dzin blo dang ni //",
    "T04D3943:199a-14": "lus kyi srin bu gso ba dang //",
    "T04D3943:199a-15": "gzhan yang sbyin bdag rjes su ni //",
    "T04D3943:199a-16": "gzung ba'i blo ni bskyed par bya //",
    "T04D3943:199a-17": "gang zhig gzhan gyi don du ni //",
    "T04D3943:199a-18": "longs spyod byas na de bsrung yin //",
    "T04D3943:199a-19": "gang gis rang nyid kho na spyod //",
    "T04D3943:199a-20": "de las nyon mongs ltung bar 'gyur //",
    "T04D3943:199a-21": "gzhan yang gzhan la zhen pa yi //",
    "T04D3943:199a-22": "sems kyi 'dod pas gzhan gyi nor //",
    "T04D3943:199a-23": "yongs su longs spyod byed pa gang //",
    "T04D3943:199a-24": "nyon mongs min pa'i ltung bar 'gyur //",
    "T04D3943:199a-25": "gyi zhes nas ni rang gi nor //",
    "T04D3943:199a-26": "gang gis longs ni spyad gyur na //",
    "T04D3943:199a-27": "de ni rang lto 'gengs pa ste //",
    "T04D3943:199a-28": "brkus pa yi ni ltung bar 'gyur //",
    "T04D3943:199a-29": "de phyir sems can don la ni //",
    "T04D3943:199a-30": "brtson pas dam chos 'dzin pa'i lus //",
    "T04D3943:199a-31": "'di ni gnas par bya ba'i phyir ;",
    "T04D3943:199a-32": "/ yongs su longs spyod byed pa yin //",
    "T04D3943:199a-33": "sangs rgyas kyis gnang chos gos las //",
    "T04D3943:199a-34": "lhag pa blo ldan gyis mi gzung //",
    "T04D3943:199a-35": "bstan pa'i rgyal mtshan bsrung don du //",
    "T04D3943:199a-36": "ma gnang blo ldan gyis mi gtang //",
    "T04D3943:199a-37": "'dir ni sems can mang po yis //",
    "T04D3943:199a-38": "smad pa yongs su bsrung ba'i phyir ;",
    "T04D3943:199a-39": "/ slong bar byed pa 'ga' la yang //",
    "T04D3943:199a-40": "chos gos gsum po sbyin mi bya //",
    "T04D3943:199a-41": "de dag ni longs spyod bsrung ba'o /",
    "T04D3943:199a-43": "// / rnam par smin pa mi 'dod pas //",
    "T04D3943:199a-44": "dge ba kun du bsrung bar 'gyur //",
    "T04D3943:199a-45": "'jig rten pa la bsgrags min par //",
    "T04D3943:199a-46": "byas te mi dge'i las bzhin no //",
    "T04D3943:199a-47": "de bzhin du /",
    "T04D3943:199a-48": "nga rgyal med kyang rtag par ni //",
    "T04D3943:199a-49": "rnyed dang bkur sti yongs spong dang //",
    "T04D3943:199a-50": "sems can kun la dang ba yis //",
    "T04D3943:199a-51": "dge ba kun du bsrung bar 'gyur //",
    "T04D3943:199a-52": "'di ltar yang /",
    "T04D3943:199a-53": "khengs pa med par gyur na ni //",
    "T04D3943:199a-54": "bde gshegs yon tan ngang gis 'byung //",
    "T04D3943:199b-0": "ri bo yongs su spangs @199b nas ni ;",
    "T04D3943:199b-1": "/ chu bo rgya mtshor 'bab pa bzhin //",
    "T04D3943:199b-2": "zhe sdang dbang du gang gyur pa //",
    "T04D3943:199b-3": "ngan 'gror 'gro dang dman pa yi //",
    "T04D3943:199b-4": "rigs su skye ba yongs 'dzin dang //",
    "T04D3943:199b-5": "mi khom pa rnams yongs su 'dzin //",
    "T04D3943:199b-6": "ma dad pha ni zhe sdang ste //",
    "T04D3943:199b-7": "khong khro zhes pa med gzhan no //",
    "T04D3943:199b-8": "gang zhig bskal pa du ma ru //",
    "T04D3943:199b-9": "bsags pa'i dge ba 'joms pas so //",
    "T04D3943:199b-10": "de phyir 'joms par brtson pa yi //",
    "T04D3943:199b-11": "sems can la yang dang bya ste //",
    "T04D3943:199b-12": "skye bo'i tshogs chen bsdigs byed pa'i //",
    "T04D3943:199b-13": "rgyal po'i skyes bu gcig bzhin du //",
    "T04D3943:199b-14": "shin tu phyi thag lta byed pa //",
    "T04D3943:199b-15": "de yis 'di gcig la yang mthong ;",
    "T04D3943:199b-16": "/ gang phyir skye bo'i tshogs chen gyi //",
    "T04D3943:199b-17": "rgyal po che dpung de yi dpung //",
    "T04D3943:199b-18": "rgyal po khros pas 'dir ni dmyal bar byed nus sam //",
    "T04D3943:199b-19": "de bzhin gal te gus pas bde gshegs nyid mtshungs 'dir ster ram //",
    "T04D3943:199b-20": "de bzhin sems can mgu ba las byung sangs rgyas lta zhog gi /",
    "T04D3943:199b-21": "de ltar rang nyid snyan dang skal pa bzang ba ma mthong ngam //",
    "T04D3943:199b-22": "gang zhig mgu las srid gsum mtsho yi pha rol son gyur cing //",
    "T04D3943:199b-23": "sngon gyi rgyal ba'i yon tan yun mi ring bar rdzogs //",
    "T04D3943:199b-24": "blo dman rnams kyis gzhan dag mgu ma byas pas dmyal ba thob //",
    "T04D3943:199b-25": "des na legs 'dod bdag ni sems can rnams la cis mi 'dud //",
    "T04D3943:199b-26": "de bzhin du /",
    "T04D3943:199b-27": "sems can rnams la phan sems shing //",
    "T04D3943:199b-28": "snyan pa chen po smra byed la //",
    "T04D3943:199b-29": "rten pa zhes nas 'jug pa dang //",
    "T04D3943:199b-30": "bden pa smra bar dga' ba ni //",
    "T04D3943:199b-31": "skye ba kun du skyes tsam gyis //",
    "T04D3943:199b-32": "ngang gis 'byung ba dag dang ni //",
    "T04D3943:199b-33": "yang dag rdzogs pa'i byang chub sems //",
    "T04D3943:199b-34": "'bad pa med par skye bar 'gyur //",
    "T04D3943:199b-35": "de dag ni dge ba bsrung ba'o /",
    "T04D3943:199b-37": "// /'dir yang da ni lus kyi yang //",
    "T04D3943:199b-38": "yongs su dag pa brjod par bya //",
    "T04D3943:199b-39": "de yang /",
    "T04D3943:199b-40": "mdor na lus kyi sdig pa ni //",
    "T04D3943:199b-41": "zad dang nyon mongs sbyang ba'o //",
    "T04D3943:199b-42": "bskal pa du mar bsags pa yi //",
    "T04D3943:199b-43": "sdig pa zad par byed pa'i rgyu //",
    "T04D3943:199b-44": "chos bzhi'i mdo las bsten pa yi //",
    "T04D3943:199b-45": "chos bzhi yongs su gzung bar bya //",
    "T04D3943:199b-46": "de la chos bzhi ni /",
    "T04D3943:199b-47": "sun 'byin kun du spyod pa dang //",
    "T04D3943:199b-48": "gnyen po yongs su 'dzin pa dang //",
    "T04D3943:199b-49": "de nas nyes pa las ldog stobs //",
    "T04D3943:200a-0": "de nas @200a * //",
    "T04D3943:200a-1": "rten gyi stobs dag go //",
    "T04D3943:200a-2": "mi dge'i las ni byas pa na //",
    "T04D3943:200a-3": "sems ni 'gyod par byed pa nyid //",
    "T04D3943:200a-4": "sun 'byin kun du spyod pa ste //",
    "T04D3943:200a-5": "de nyid sdig pa bshags pa'o //",
    "T04D3943:200a-6": "de la sun 'byin pa kun du //",
    "T04D3943:200a-7": "spyod pa 'di ni bsgom par bya //",
    "T04D3943:200a-8": "lus dang sems dang ngag rnams kyis //",
    "T04D3943:200a-9": "bdag gis mi shes gang bgyis pa //",
    "T04D3943:200a-10": "mgon po rnams kyi mdun gnas te //",
    "T04D3943:200a-11": "sdig pa de dag bshags par bgyi //",
    "T04D3943:200a-12": "mdo sde rgyal po gser 'od dam pa las //",
    "T04D3943:200a-13": "rab tu gsungs pa'i bshags pa de dag gis //",
    "T04D3943:200a-14": "bla ma sangs rgyas byang chub sems dpa' la //",
    "T04D3943:200a-15": "'gyod pas bdag gi 'khrul pa'i sdig bshags bya //",
    "T04D3943:200a-16": "bral bar bya ba 'dod pa yis //",
    "T04D3943:200a-17": "ltung ba thams cad bshags par bya //",
    "T04D3943:200a-18": "dug dang bcas pa'i kha zas ni //",
    "T04D3943:200a-19": "ma skyugs bde ba'i rgyur mi 'gyur //",
    "T04D3943:200a-20": "de yang lci dang yang ba dang //",
    "T04D3943:200a-21": "'dir ni ltung ba gnyis su 'dod //",
    "T04D3943:200a-22": "de la zhe sdang las byung ba //",
    "T04D3943:200a-23": "lci zhing chags las byung ba yang //",
    "T04D3943:200a-24": "rang bzhin kha na ma tho lci //",
    "T04D3943:200a-25": "bcas pa yi ni spong ba'o //",
    "T04D3943:200a-26": "gang phyir sdang dang chags pa las //",
    "T04D3943:200a-27": "sems can gtong dang 'dzin pa'i rgyu //",
    "T04D3943:200a-28": "zhe sdang las skyes rgyal sras kyi //",
    "T04D3943:200a-29": "thabs su gyur pa ma yin gyi //",
    "T04D3943:200a-30": "gnod pa chen po'i rgyu yin par //",
    "T04D3943:200a-31": "'gyur ba nyid du the tshom med //",
    "T04D3943:200a-32": "gang phyir kun sdud shes pa ni //",
    "T04D3943:200a-33": "thabs su mdo rnams las ni mthong //",
    "T04D3943:200a-34": "shes rab kyis ni de yongs gcod //",
    "T04D3943:200a-35": "des ni de ltar gnyi ga min //",
    "T04D3943:200a-36": "gang tshe chags skyes sangs rgyas nyid ;",
    "T04D3943:200a-37": "/ myur du mi 'gyur chug na yang //",
    "T04D3943:200a-38": "gal te thabs la mkhas pa yis //",
    "T04D3943:200a-39": "sngon gyi sems can bsdus gyur na //",
    "T04D3943:200a-40": "tshangs pa yi ni 'jig rten du //",
    "T04D3943:200a-41": "skye bar 'gyur ba gang gis zlog / gal te min na dus ring du //",
    "T04D3943:200a-42": "ngan song dag tu rab skye bar //",
    "T04D3943:200a-43": "gal te de tshe gzhan don du ;",
    "T04D3943:200a-44": "; longs spyod kyis gzhan bud med dang //",
    "T04D3943:200a-45": "chos kyi rgyal mtshan can gzhan la //",
    "T04D3943:200a-46": "'dod pas log par spyod mi 'gyur //",
    "T04D3943:200a-47": "gal te dmyal ba'i sdug bsngal yang //",
    "T04D3943:200a-48": "bsran pa rang gis khas blangs pas //",
    "T04D3943:200a-49": "gzhan gyi srog ni bsrung ba'i phyir //",
    "T04D3943:200b-0": "de tshe nyes pa 'byung mi @200b 'gyur ;",
    "T04D3943:200b-1": "/ ji ltar khye'u skar rgyal ni //",
    "T04D3943:200b-2": "snying rje'i dbang du gyur pa yis //",
    "T04D3943:200b-3": "chags pa'i skal ldan mchog la ni //",
    "T04D3943:200b-4": "srog bsrung don du zhugs pa bzhin //",
    "T04D3943:200b-5": "tshangs par spyod pa la sogs pa'i //",
    "T04D3943:200b-6": "chos kyi rgyal mtshan can rnams la //",
    "T04D3943:200b-7": "rnam pa gzhan du byas pa yis //",
    "T04D3943:200b-8": "de las 'jug pa rigs ma yin //",
    "T04D3943:200b-9": "gzhan la gnod pa bzlog pas na //",
    "T04D3943:200b-10": "khro ba 'di las thal ba min //",
    "T04D3943:200b-11": "bag chags sa bon bsags pa dang //",
    "T04D3943:200b-12": "skabs phye ba las snying rje nyams //",
    "T04D3943:200b-13": "gzhan yang /",
    "T04D3943:200b-14": "mi dge ba la bzlog na'ang gal te na //",
    "T04D3943:200b-15": "byang chub sems dpa' la ni yid byung na //",
    "T04D3943:200b-16": "rtag tu ngan 'gro'i sar ni 'gro 'gyur te //",
    "T04D3943:200b-17": "de yis bdag gzhan gnyi ga'i bya byas min //",
    "T04D3943:200b-18": "'on te thabs bral rang bzhin gyi //",
    "T04D3943:200b-19": "chags pa la yang skyon 'di yin //",
    "T04D3943:200b-20": "gang phyir bdag bde la zhen pas //",
    "T04D3943:200b-21": "gzhan gyi sdug bsngal btang snyoms 'dor //",
    "T04D3943:200b-22": "de ni ma yin te /",
    "T04D3943:200b-23": "gang gis rang gi sdug bsngal bzhin du gzhan sdug bsngal //",
    "T04D3943:200b-24": "snying rje dman pas mtha' gcig tu ni goms ma byas //",
    "T04D3943:200b-25": "de ni rang gi bde la zhen pas gzhan sdug bsngal //",
    "T04D3943:200b-26": "dus mtha' yas su btang snyoms 'dor bar byed pa bden //",
    "T04D3943:200b-27": "de dag ni sun 'byin pa kun du spyod pa'o /",
    "T04D3943:200b-30": "// / sdig pa'i las ni byas gyur kyang //",
    "T04D3943:200b-31": "slar yang dge ba'i don brtson pa //",
    "T04D3943:200b-32": "sangs rgyas dmigs pa la sogs pa //",
    "T04D3943:200b-33": "gnyen po kun du spyod pa yin //",
    "T04D3943:200b-34": "'di lta ste /",
    "T04D3943:200b-35": "byang chub sems ni bskyed pa dang //",
    "T04D3943:200b-36": "de bzhin rgyal ba'i gzugs brnyan dang //",
    "T04D3943:200b-37": "bcom ldan 'das la phyag 'tshal dang //",
    "T04D3943:200b-38": "sangs rgyas mya ngan 'das pa yi //",
    "T04D3943:200b-39": "mchod rten me tog 'bul ba dang //",
    "T04D3943:200b-40": "khyad par du ni khyim gnas las //",
    "T04D3943:200b-41": "nges 'byung tshul khrims rdzogs pa dang //",
    "T04D3943:200b-42": "bde gshegs la ni mchod byas pa'i //",
    "T04D3943:200b-43": "dman ma sel bar byed pa dang //",
    "T04D3943:200b-44": "byug pa'am mar me chu smyig gang //",
    "T04D3943:200b-45": "dbul ba'am me tog gcig 'dogs pa //",
    "T04D3943:200b-46": "yang dag rgyal ba yis gsungs pa //",
    "T04D3943:200b-47": "rgyu rkyen dag dang ldan pa yi //",
    "T04D3943:200b-48": "chos rnams gal te shes gyur na //",
    "T04D3943:200b-49": "ngan song dag tu 'gro mi 'gyur //",
    "T04D3943:200b-50": "mig gnyis btsums nas yid kyis ni //",
    "T04D3943:200b-51": "mdun du sangs rgyas dmigs byas te //",
    "T04D3943:201a-0": "gsang sngags rgyal po @201a * //",
    "T04D3943:201a-1": "yi ge brgya //",
    "T04D3943:201a-2": "stong phrag brgyad du bzlas par bya //",
    "T04D3943:201a-3": "gang na rtsi gcig yod kyi ni //",
    "T04D3943:201a-4": "skul byed ma yi gzungs sngags dag / ji srid sdig pa zad pa'i rtags //",
    "T04D3943:201a-5": "rmi lam ma mthong bar du bzlas //",
    "T04D3943:201a-6": "'di lta ste /",
    "T04D3943:201a-7": "zas ngan dag ni skyugs pa dang //",
    "T04D3943:201a-8": "zho dang 'o ma za ba dang /",
    "T04D3943:201a-9": "nam mkha' la ni 'gro ba dang //",
    "T04D3943:201a-10": "nyi zla dag kyang mthong ba dang //",
    "T04D3943:201a-11": "rmi lam du ni mi dag las //",
    "T04D3943:201a-12": "rgyal na sdig pa zad shes bya //",
    "T04D3943:201a-13": "ma he dang ni de bzhin du //",
    "T04D3943:201a-14": "skyes bu nag po'ang mtshon byed yin //",
    "T04D3943:201a-15": "sman gyi bla ma bee d'u rya //",
    "T04D3943:201a-16": "'od kyi rgyal po de bzhin gshegs //",
    "T04D3943:201a-17": "ji bzhin yid la byed pa na //",
    "T04D3943:201a-18": "mi dge rnams ni zad par 'gyur //",
    "T04D3943:201a-19": "de dag ni gnyen po kun du spyod pa'o //",
    "T04D3943:201a-20": "slar yang sdom pa 'dzin pa ni //",
    "T04D3943:201a-21": "mi mthun las ldog stobs brjod do //",
    "T04D3943:201a-22": "gang zhig mi dge ba yi las //",
    "T04D3943:201a-23": "slar yang sdom pa'i bdag nyid do //",
    "T04D3943:201a-24": "de dag ni mi mthun pa'i phyogs las ldog pa'i stobs so /",
    "T04D3943:201a-26": "// / de la rten stobs sangs rgyas dang //",
    "T04D3943:201a-27": "chos dang dge 'dun la brten dang //",
    "T04D3943:201a-28": "de bzhin mi phyed dad pa yis //",
    "T04D3943:201a-29": "byang chub sems la brten pa ste //",
    "T04D3943:201a-30": "dkon mchog gsum la cho ga yis ni skyabs su song gyur pa'i //",
    "T04D3943:201a-31": "chos mang 'bras bu gang yin phag mo'i rtogs pa brjod pa las shes bya //",
    "T04D3943:201a-32": "gang zhig byang chub sems la brten pa las byung",
    "T04D3943:201a-33": "'bras bu dag / de ni sna tshogs mdo rnams",
    "T04D3943:201a-34": "dag ni bltas pa las shes bya //",
    "T04D3943:201a-35": "de dag ni sdig pa byang ba ste tshul khrims kyi pha rol tu phyin pa'o /",
    "T04D3943:201a-37": "// / gang phyir mi bzod thos sogs la //",
    "T04D3943:201a-38": "brtson 'grus nyams par gyur pa yin //",
    "T04D3943:201a-39": "de phyir mi skyo brtson pa yis //",
    "T04D3943:201a-40": "thos pa spel phyir bzod pa bya //",
    "T04D3943:201a-41": "gang phyir thos pa ma gtogs par //",
    "T04D3943:201a-42": "bsam gtan spyod yul thabs ma gtogs //",
    "T04D3943:201a-43": "des na skyo ba med yid kyis //",
    "T04D3943:201a-44": "'bad pas thos pa btsal bar bya //",
    "T04D3943:201a-45": "gang phyir gong dang 'dres pa na //",
    "T04D3943:201a-46": "spyod lam shes par gyur pa ni //",
    "T04D3943:201a-47": "mnyam gzhag yang dag skye min pa //",
    "T04D3943:201a-48": "de nas nags su gnas par bya //",
    "T04D3943:201a-49": "nags su'ang g-yeng ba zhi med na //",
    "T04D3943:201a-50": "sems ni mnyam par 'jog mi 'gyur //",
    "T04D3943:201b-0": "des na mkhas @201b pa dag gi ni //",
    "T04D3943:201b-1": "mnyam par gzhag la sbyar bar bya //",
    "T04D3943:201b-2": "nyon mongs sbyang ba las gzhan pa'i //",
    "T04D3943:201b-3": "mnyam gzhag 'bras bu yod ma yin //",
    "T04D3943:201b-4": "de phyir nyon mongs rnam sbyang phyir //",
    "T04D3943:201b-5": "mi sdug la sogs bsgom par bya //",
    "T04D3943:201b-6": "nyon mongs dag ni sbyang ba'i phyir //",
    "T04D3943:201b-7": "de ltar mdor bstan tshig rnams gsungs //",
    "T04D3943:201b-8": "da ni nyon mongs sbyang ba'i phyir //",
    "T04D3943:201b-9": "rgyas par yang dag brjod par bya //",
    "T04D3943:201b-10": "gang zhig dngos po bzod pa ste //",
    "T04D3943:201b-11": "de yang rnam pa gsum du dbye //",
    "T04D3943:201b-12": "sdug bsngal gzhan gyis gnod byas dang //",
    "T04D3943:201b-13": "chos la yang ni skye bar 'gyur //",
    "T04D3943:201b-14": "phal cher mi 'dod byung ba dang //",
    "T04D3943:201b-15": "sdug dang bral byung las sdug bsngal //",
    "T04D3943:201b-16": "gang zhig sdug bsngal la 'jigs pa //",
    "T04D3943:201b-17": "de bzod mi mthun phyogs su 'dod //",
    "T04D3943:201b-18": "de la sdug bsngal dang du len pa'i bzod pa bsgom pa'i rim pa ni 'di yin te /",
    "T04D3943:201b-19": "sdug bsngal rab sel byed pa yi //",
    "T04D3943:201b-20": "kun mkhyen rin chen 'dod pa na //",
    "T04D3943:201b-21": "chung ngu bzod pas rim gyis ni //",
    "T04D3943:201b-22": "gnod pa drag po bzod 'gyur te //",
    "T04D3943:201b-23": "re zhig shin tu dman pa'i 'bras bu yi //",
    "T04D3943:201b-24": "dngos po la ni zhen pa'i sems //",
    "T04D3943:201b-25": "nya ba zhing pa la sogs pa //",
    "T04D3943:201b-26": "gnod pa bzod par byed mthong na //",
    "T04D3943:201b-27": "bdud kyi khar chud gyur pa yi //",
    "T04D3943:201b-28": "'gro ba bcings pa dgrol pa yis /",
    "T04D3943:201b-29": "yang dag dam bcas byas pa dag / sdug bsngal",
    "T04D3943:201b-30": "mthong bas ji ltar ldog / gang zhig gnod ma",
    "T04D3943:201b-31": "byas kyang dgrar gyur zag pa yi //",
    "T04D3943:201b-32": "dgra bo gzhom phyir skad cig kyang ni khro ba ru //",
    "T04D3943:201b-33": "mi byed pa de bdag gi rigs pa'i dngos min zhing //",
    "T04D3943:201b-34": "gang zhig dgra ma thug par nga rgyal can dngos min ;",
    "T04D3943:201b-35": "/ shin tu dus ring dag tu sdug bsngal gyis thob pa'i //",
    "T04D3943:201b-36": "dge ba'i nor ni 'phrog pa dgag tu brtson gyur zhing //",
    "T04D3943:201b-37": "bsran pas bdag gi sdug bsngal tshor ba'i rgyur gyur la //",
    "T04D3943:201b-38": "gzhom par 'dod pa ci yi phyir na 'byung mi 'gyur //",
    "T04D3943:201b-39": "ji ltar mtha' gcig tu ni rim gyis goms pa phul byung stobs dag las //",
    "T04D3943:201b-40": "mi rnams la ni sdug bsngal la yang bde bar 'du shes stobs ldan 'byung //",
    "T04D3943:201b-41": "de bzhin yang dag byang chub gzhol pa'i yid can 'di dag la //",
    "T04D3943:201b-42": "sdug bsngal la yang mtshungs med bde bar 'du shes 'byung bar 'gyur ba nyid //",
    "T04D3943:202a-0": "yab sras mjal ba'i @202a * //",
    "T04D3943:202a-1": "mdo las ni //",
    "T04D3943:202a-2": "de yi rgyu mthun 'bras bu gsungs //",
    "T04D3943:202a-3": "chos kun bde bar gnas pa zhes //",
    "T04D3943:202a-4": "bya ba'i ting nge 'dzin yod de //",
    "T04D3943:202a-5": "ting 'dzin de ni thob tsam gyis //",
    "T04D3943:202a-6": "dmigs pa'i dngos po thams cad la //",
    "T04D3943:202a-7": "byang chub sems dpa' bde ba yi //",
    "T04D3943:202a-8": "tshor ba nyid 'byung gzhan du min ;",
    "T04D3943:202a-9": "/'di ltar /",
    "T04D3943:202a-10": "mgo bo gcod par byed pa'am //",
    "T04D3943:202a-11": "de bzhin rkang lag la sogs pa //",
    "T04D3943:202a-12": "sba yis gzhu ba byas kyang ni //",
    "T04D3943:202a-13": "bde ba'i 'du shes 'ba' zhig 'byung //",
    "T04D3943:202a-14": "dmyal ba dang ni mi yi'am //",
    "T04D3943:202a-15": "sdug bsngal dag ni byed pa na'ang //",
    "T04D3943:202a-16": "gshed ma rnams la dga' ba ni //",
    "T04D3943:202a-17": "mngon du /",
    "T04D3943:202a-18": "byed pa 'byung bar 'gyur //",
    "T04D3943:202a-19": "bdag la lus can 'di kun gyis //",
    "T04D3943:202a-20": "gal te 'bigs sam gcod byed pa //",
    "T04D3943:202a-21": "de lta na yang gnod pa'i sems //",
    "T04D3943:202a-22": "bdag gis bya ba'i rigs min te //",
    "T04D3943:202a-23": "gang phyir bdag la sems can gyis //",
    "T04D3943:202a-24": "gnod byas dmyal ba'i sdug bsngal la //",
    "T04D3943:202a-25": "stong phrag dag tu byas pa yi //",
    "T04D3943:202a-26": "char yang phod pa ma yin no //",
    "T04D3943:202a-27": "gnod sems dag ni 'byung ba'i rgyu //",
    "T04D3943:202a-28": "bdag nyid la chags bkur ba dang //",
    "T04D3943:202a-29": "chen por mngon par zhen pa ste //",
    "T04D3943:202a-30": "de yi gnyen po bzod par 'dod //",
    "T04D3943:202a-31": "bdag gi dgra dang bshes kyi dgra //",
    "T04D3943:202a-32": "dgra bo'i bshes las 'gyur ba yi //",
    "T04D3943:202a-33": "gnod sems rgyu dgu las byung ste //",
    "T04D3943:202a-34": "re re dus gsum dbye bas so //",
    "T04D3943:202a-35": "de dag ni bzod pa'i pha rol tu phyin pa'o /",
    "T04D3943:202a-37": "// / de ltar bzod pa las gnas pas //",
    "T04D3943:202a-38": "thos pa la ni brtson 'grus brtsam //",
    "T04D3943:202a-39": "gang phyir thos las shes rab ste //",
    "T04D3943:202a-40": "shes rab las ni nyon mongs spong //",
    "T04D3943:202a-41": "de yang rnam pa brgyad cu yis //",
    "T04D3943:202a-42": "thos pa gong du 'phel bar 'gyur //",
    "T04D3943:202a-43": "de la 'dun pa'i rnam pa dang //",
    "T04D3943:202a-44": "gzhan yang rten gyi rnam pa dang //",
    "T04D3943:202a-45": "gzhan yang lhag bsam rnam pa dang /",
    "T04D3943:202a-46": "sbyor ba'i rnam pa zhes bya dang //",
    "T04D3943:202a-47": "sems ni dge ba'i rnam pa dang //",
    "T04D3943:202a-48": "chog shes pa yi mtshan nyid dang ;",
    "T04D3943:202a-49": "/ dran pa bskyed pa'i rnam pa dang //",
    "T04D3943:202a-50": "gtong ba spel ba'i mtshan nyid dang //",
    "T04D3943:202a-51": "gzhan yang sangs rgyas chos kun la //",
    "T04D3943:202a-52": "mi ngoms pa yi rnam pa dang //",
    "T04D3943:202a-53": "ma thos nyams pa'i mtshan nyid dang //",
    "T04D3943:202a-54": "mngon shes nyan pa'i rnam pa dang //",
    "T04D3943:202a-55": "de bzhin sdug bsngal stong pa dang //",
    "T04D3943:202b-0": "mi @202b sdug bdag med zhi rnams dang //",
    "T04D3943:202b-1": "rang sems bsrung ba'i rnam pa dang //",
    "T04D3943:202b-2": "brtson 'grus spel ba'i rnam pa ste //",
    "T04D3943:202b-3": "'di yang rgyas pa 'phags pa ni //",
    "T04D3943:202b-4": "blo gros mi zad mdor shes bya //",
    "T04D3943:202b-5": "thos pa nyid la chos kyi ni //",
    "T04D3943:202b-6": "tshogs zhes bya ba ming gzhan yin //",
    "T04D3943:202b-7": "gang tshe yongs su smin pa ni ;",
    "T04D3943:202b-8": "/ de nyid ye shes tshogs yin te //",
    "T04D3943:202b-9": "chos kyi tshogs kyi sbyor ba yis //",
    "T04D3943:202b-10": "mthun rgyu dag tu brjod pa ni //",
    "T04D3943:202b-11": "don nyung bya ba nyung nyid dang //",
    "T04D3943:202b-12": "smra ba nyung ba la mngon dga' dang //",
    "T04D3943:202b-13": "yang dang yang du thos pa'i don //",
    "T04D3943:202b-14": "sems shing chos la gzhol nyid dang //",
    "T04D3943:202b-15": "sems dang ba dang yo byad dag / nyung la mngon par dga' ba dang //",
    "T04D3943:202b-16": "dgon pa mngon par phyogs pa dang //",
    "T04D3943:202b-17": "gzhan yang gcig pur dga' ba dang //",
    "T04D3943:202b-18": "dran mi nyams dang rtag tu ni /",
    "T04D3943:202b-19": "gtong dang tshul khrims phyogs dga' dang //",
    "T04D3943:202b-20": "chad pa lugs kyi bstan bcos sogs //",
    "T04D3943:202b-21": "gang yang rol mo'i bstan bcos dang //",
    "T04D3943:202b-22": "'jig rten rgyang 'phen pa dag gi / bstan bcos kun ni yongs spong ba'o //",
    "T04D3943:202b-23": "de dag ni brtson 'grus kyi pha rol tu phyin pa'o /",
    "T04D3943:202b-25": "// / drag shul can gyis zhus pa las //",
    "T04D3943:202b-26": "khyim sogs nyes pa'i phung por ni //",
    "T04D3943:202b-27": "mthong na thos pa ldan pa yis //",
    "T04D3943:202b-28": "de nas nags su gnas par bya //",
    "T04D3943:202b-29": "khyim gnas rmongs pa 'di ni bu dang nor dang chung ma la sogs pa //",
    "T04D3943:202b-30": "dga' ba'i sbyor bas sems g-yengs gyur pas rab tu zhi ba ga la 'gyur //",
    "T04D3943:202b-31": "de bzhin sangs rgyas kyi rga dang 'chi med zhi zhing mtshungs med pa'i //",
    "T04D3943:202b-32": "go 'phang bdag gzhan phan pa phun tshogs gnas gyur pa yang 'thob 'gyur ram //",
    "T04D3943:202b-33": "nor dang chung ma bdag nyid zhes pa 'chi ba dam pa'i gsum po 'di //",
    "T04D3943:202b-34": "zhen pa med cing lhan cig skyes pa rtogs pa'i gnas la gnas pa ste //",
    "T04D3943:202b-35": "'di rnams la ni gang zhig gang tshe gang gis ji ltar skye bar 'gyur //",
    "T04D3943:202b-36": "min pas snying po med pa nyid du shes pa'i dpyod pa de stobs ldan //",
    "T04D3943:202b-37": "thos pa ldan yang rnyed sogs la //",
    "T04D3943:202b-38": "zhen na sems sbyong mi 'gyur te //",
    "T04D3943:202b-39": "de tshe lhar bcas 'jig rten na //",
    "T04D3943:202b-40": "de ni gcig tu bslus pa'i mchog / ji ltar rgya mtsho chen por khyer ba yi //",
    "T04D3943:203a-0": "mi shes skye bo @203a * //",
    "T04D3943:203a-1": "skom pas dus byed ltar //",
    "T04D3943:203a-2": "de bzhin dal 'byor thob nas skad cig kyang //",
    "T04D3943:203a-3": "sems ma sbyangs na 'og tu 'gro bar 'gyur //",
    "T04D3943:203a-4": "mkhas pa rnams kyis byis pa rnams ni 'thab mos bskrad pa ma yin te //",
    "T04D3943:203a-5": "gang phyir mkhas pa rnams ni snying rjes bkur stir byas nas de dag gtong //",
    "T04D3943:203a-6": "de bzhin sdug pa rnams la dang po mtshungs par bde ba nyer bstan nas //",
    "T04D3943:203a-7": "slar yang dgra byed gang yin de dang lhan cig dga' bar ga la 'gyur //",
    "T04D3943:203a-8": "de phyir nyon mongs spangs pa'i phyir //",
    "T04D3943:203a-9": "'jig rten pa dang 'dra ba yang //",
    "T04D3943:203a-10": "de dag nyid ni sems can gyi //",
    "T04D3943:203a-11": "dge ba mngon par 'phel ba'i rgyu //",
    "T04D3943:203a-12": "yang ni gal te skal mi mnyam pa'i sems can gyi //",
    "T04D3943:203a-13": "tshogs la rjes su chags las 'khor 'dod yid 'byung zhing //",
    "T04D3943:203a-14": "rnyed dang grags pa'i rgyu phyir 'dud par gyur na ni //",
    "T04D3943:203a-15": "nags 'di yang ni khyim dang khyad par med min nam //",
    "T04D3943:203a-16": "bsod snyoms rgyu ba'i yul dag dang ;",
    "T04D3943:203a-17": "/ shin tu ring ba ma yin zhing //",
    "T04D3943:203a-18": "nye ba yang ni ma yin pa'i //",
    "T04D3943:203a-19": "nags de dag tu gnas bya ste //",
    "T04D3943:203a-20": "yul gang na ni dri ma srog chags las byung ba'i //",
    "T04D3943:203a-21": "skyon dang bral ba'i chu dag kyang ni yod pa dang //",
    "T04D3943:203a-22": "gang na 'bras bu'i lcid kyis dud pa'i shing yod cing //",
    "T04D3943:203a-23": "gdug pa'i sbrul dag dang ni bral ba'i phug yod pa //",
    "T04D3943:203a-24": "de ru 'di ni nyin dang mtshan du yang ni gsung rab 'don pa dang //",
    "T04D3943:203a-25": "slar sngags gang yin de ni slar yang rigs pa'i tshogs kyis dpyod par byed //",
    "T04D3943:203a-26": "de nas bsod nams las byung mtshan ma rnams ni 'dzin par byed gyur cing //",
    "T04D3943:203a-27": "bying dang rgod pa'i dug dang bral bas rang gi sems la dga' ba bskyed //",
    "T04D3943:203a-28": "rgyal po'am ni rgyal bu'am //",
    "T04D3943:203a-29": "bram zi'ang blon po la sogs pa //",
    "T04D3943:203a-30": "dge slong dgon pa ba dag gi / drung du 'ongs par gyur na ni //",
    "T04D3943:203a-31": "des ni de la gus pa yis //",
    "T04D3943:203a-32": "legs par byin nam zhes bya dang //",
    "T04D3943:203a-33": "ji ltar bshams pa'i stan dag la //",
    "T04D3943:203a-34": "rang gis mkhyen bzhin bzhugs zhes bya //",
    "T04D3943:203a-35": "rgyal po 'greng na rang stan la //",
    "T04D3943:203a-36": "bdag nyid kyang ni 'greng bya la //",
    "T04D3943:203a-37": "bzhugs na 'dug par byas nas ni //",
    "T04D3943:203a-38": "dga' bar byed pa'i gtam bya ste //",
    "T04D3943:203a-39": "skal ldan khyod kyi yul du ni //",
    "T04D3943:203a-40": "thos mang tshul khrims ldan pa yi //",
    "T04D3943:203a-41": "dge sbyong bram ze la sogs pa //",
    "T04D3943:203b-0": "@203b rtag par bde bar gnas lags zhes //",
    "T04D3943:203b-1": "gal te brtan zhig dul ba dang //",
    "T04D3943:203b-2": "dbang po kun ni zhi gyur na //",
    "T04D3943:203b-3": "las dang rjes su mthun 'byung ba //",
    "T04D3943:203b-4": "rnam smin bcas pa'i gtam bya'o //",
    "T04D3943:203b-5": "gal te rgyal po yid byung ldan //",
    "T04D3943:203b-6": "yid byung rjes mthun brjod pa'am //",
    "T04D3943:203b-7": "zab dang rgya che'i mtshan nyid kyi //",
    "T04D3943:203b-8": "sangs rgyas kyi ni che brjod na //",
    "T04D3943:203b-9": "byang chub sems dpa' nags phyin na //",
    "T04D3943:203b-10": "yid ni 'di ltar bsam bya ste //",
    "T04D3943:203b-11": "bdag ni khyim gyi gnas spangs nas //",
    "T04D3943:203b-12": "ci yod don du nags su 'ong //",
    "T04D3943:203b-13": "lha la sogs pas mchod bya'i dge slong go 'phang ni //",
    "T04D3943:203b-14": "gal te nags su gnas pa tsam gyis 'dir 'byung na ;",
    "T04D3943:203b-15": "/ nags na rgyu ba'i spre'u dang chom rkun seng ge rnams //",
    "T04D3943:203b-16": "de dag kyang ni dge sbyong go 'phang yon tan gyis brgyan 'gyur //",
    "T04D3943:203b-17": "gzhan yang nga rgyal khengs pa'i yongs su gdung ba dang //",
    "T04D3943:203b-18": "ser sna sdang chags rtag tu 'jigs mang dang //",
    "T04D3943:203b-19": "reg gzugs ro dang dri yis 'jigs pa dang //",
    "T04D3943:203b-20": "phung po bdud kyis 'jigs pas 'dar ba dang //",
    "T04D3943:203b-21": "nyon mongs bdud kyis 'jigs pa'i mes gdungs shing //",
    "T04D3943:203b-22": "lha yi bdud kyis 'jigs pas de bzhin skrag /'chi bdag bdud kyis yang yang bltas pa yis//",
    "T04D3943:203b-23": "da lta bdag ni nags su 'ongs min nam //",
    "T04D3943:203b-24": "de phyir nags su gnas pa 'di /",
    "T04D3943:203b-25": "bdag nyid dben pa'i phyir bsten nam //",
    "T04D3943:203b-26": "ji ltar bdag la 'jigs rnams yod //",
    "T04D3943:203b-27": "de ni ji ltar 'byung bar 'gyur //",
    "T04D3943:203b-28": "'dir ni 'jigs pa rnams kyi rgyu //",
    "T04D3943:203b-29": "/'jigs tshogs lta ba gcig pu nyid //",
    "T04D3943:203b-30": "gang phyir 'jigs pa thams cad ni //",
    "T04D3943:203b-31": "de las kun du 'byung ba yin //",
    "T04D3943:203b-32": "ma rig nyer bslad 'khrul pa dang //",
    "T04D3943:203b-33": "gnyis sbyor bdag tu rig pa rnams //",
    "T04D3943:203b-34": "phyin ci log las kun byung ba //",
    "T04D3943:203b-35": "'jig tshogs lta ba'i rnam grangs so //",
    "T04D3943:203b-36": "gzugs sogs phung po lnga rnams la //",
    "T04D3943:203b-37": "bdag ces yang dag mi 'dzin pa'i //",
    "T04D3943:203b-38": "'jigs tshogs lta ba rtsa ba ni //",
    "T04D3943:203b-39": "srid pa'i lcug ma 'phel ba'i rgyu /",
    "T04D3943:203b-40": "de phyir 'jigs pa kun gcad phyir //",
    "T04D3943:203b-41": "bdag tu zhen pa spangs pa la //",
    "T04D3943:203b-42": "da ni bdag gis bstan pa ru //",
    "T04D3943:203b-43": "rab tu 'thad pa dag tu bya //",
    "T04D3943:203b-44": "dgon pa chen por gnas pa yi //",
    "T04D3943:203b-45": "ljon shing gel pa lcug ma sogs //",
    "T04D3943:203b-46": "de dag su la'ang mi 'jigs na //",
    "T04D3943:204a-0": "bdag ni de las lhag @204a * //",
    "T04D3943:204a-1": "par sngar //",
    "T04D3943:204a-2": "'di na 'ga' zhig bdag gam ni //",
    "T04D3943:204a-3": "skyes bu'am ni gang zag gam //",
    "T04D3943:204a-4": "shes las skyes sam shed bu'am //",
    "T04D3943:204a-5": "tshad mas dpyad na yod ma yin //",
    "T04D3943:204a-6": "de ltar 'jigs pa dag gi rgyu //",
    "T04D3943:204a-7": "yang dag ma yin kun rtog 'di //",
    "T04D3943:204a-8": "de phyir lung dang tshad ma yi //",
    "T04D3943:204a-9": "mig gis de nyid gzhom par bya //",
    "T04D3943:204a-10": "gzhan yang /",
    "T04D3943:204a-11": "dbye ba med pa'i chos rnams la //",
    "T04D3943:204a-12": "'byed 'di tshul bzhin ma yin pa //",
    "T04D3943:204a-13": "tshul bzhin ma yin rkyen can te //",
    "T04D3943:204a-14": "de yang skye ba med pa'i dngos //",
    "T04D3943:204a-15": "gzhan yang 'dir ni dgon gnas pa //",
    "T04D3943:204a-16": "chos rnams kun la 'dre med de //",
    "T04D3943:204a-17": "ma 'dres rab tu mi gnas dang //",
    "T04D3943:204a-18": "dpyod med rjes su 'dzin byed pa'o //",
    "T04D3943:204a-19": "gal te yon tan ma thob par //",
    "T04D3943:204a-20": "gcan gzan khro bo nyer 'ongs nas //",
    "T04D3943:204a-21": "'jigs pa spangs pa bsgrub pa'i phyir //",
    "T04D3943:204a-22": "des ni 'di ltar sems gdul bya //",
    "T04D3943:204a-23": "sngar ni sems can don bsgrub phyir //",
    "T04D3943:204a-24": "lus 'di bdag gis btang ba yin //",
    "T04D3943:204a-25": "sbyin pa byin nas mi shes pas //",
    "T04D3943:204a-26": "de la ji ltar bdag gdud byed //",
    "T04D3943:204a-27": "gang las kyang 'jigs mi bya ste //",
    "T04D3943:204a-28": "rang gi nyes byas kyis 'jigs bya //",
    "T04D3943:204a-29": "gang phyir 'jigs kun 'di las te //",
    "T04D3943:204a-30": "thams cad de yi sprul par gsal //",
    "T04D3943:204a-31": "skye ba dang ni 'jig pa dag /",
    "T04D3943:204a-32": "ji ltar bdag med gel pa dang //",
    "T04D3943:204a-33": "lcug ma la sogs skye dang ni //",
    "T04D3943:204a-34": "'jig 'gyur de bzhin bdag gi yang //",
    "T04D3943:204a-35": "skye ba dang ni 'jig pa yi //",
    "T04D3943:204a-36": "rgyu dang rkyen ni tshogs pa las //",
    "T04D3943:204a-37": "rtsva 'khri shing skye ba dang//'jig pa de bzhin bdag gi yang //",
    "T04D3943:204a-38": "skye dang 'jig ste don dam min //",
    "T04D3943:204a-39": "de dag ni dgon pa'i bsngags pa brjod pa'o /",
    "T04D3943:204a-41": "// / nags tshal nyid la brten nas ni //",
    "T04D3943:204a-42": "ting nge 'dzin la sbyar bya ste //",
    "T04D3943:204a-43": "gang phyir mi g-yeng med par ni //",
    "T04D3943:204a-44": "'jig rten phun tshogs kyang med pas //",
    "T04D3943:204a-45": "dang por 'dun pa'i ming can gyi //",
    "T04D3943:204a-46": "sems bskyed nye bar bzung nas ni ;",
    "T04D3943:204a-47": "/ byang chub snying por mchis kyi bar //",
    "T04D3943:204a-48": "gnod pa spang phyir 'bad par bya //",
    "T04D3943:204a-49": "'di ltar /",
    "T04D3943:204a-50": "spyod yul gzugs ni mthong ba na //",
    "T04D3943:204a-51": "brnab sems yid mi bde ba'am //",
    "T04D3943:204a-52": "gzhan yang mi dge ba yi chos //",
    "T04D3943:204a-53": "sems la skad cig byung gyur na //",
    "T04D3943:204a-54": "de tshe bsdams phyir de dag gi /",
    "T04D3943:204b-0": "@204b mig gi dbang pos tshar gcad bya //",
    "T04D3943:204b-1": "tshad gad pa ni mtshan ma dag / gsal ba rjes su gzung las byung //",
    "T04D3943:204b-2": "de bzhin rna ba sna dang ni //",
    "T04D3943:204b-3": "lce dang lus kyi dbang po rnams //",
    "T04D3943:204b-4": "rtag tu sems ni bsrung ba'i phyir //",
    "T04D3943:204b-5": "so so dag tu bsdam par bya //",
    "T04D3943:204b-6": "sad pa dang ni nyal ba dang//",
    "T04D3943:204b-7": "'dug dang 'gro dang smra ba dang //",
    "T04D3943:204b-8": "mi smra gyur dang kun du yang //",
    "T04D3943:204b-9": "mnyam par gzhag pa 'dor mi bya //",
    "T04D3943:204b-10": "rnyed dang ma rnyed bstod smad dang //",
    "T04D3943:204b-11": "bde dang sdug dang snyan mi snyan //",
    "T04D3943:204b-12": "yid bde byed dang gzhan pa rnams //",
    "T04D3943:204b-13": "sprul pa bzhin du bsam par bya //",
    "T04D3943:204b-14": "des na 'di ni mi rgod cing //",
    "T04D3943:204b-15": "lus zhi sems ni ma 'khrul zhing //",
    "T04D3943:204b-16": "rtag tu dbang po mi g-yeng zhing /",
    "T04D3943:204b-17": "spyod lam dge ba'i spyod yul dang //",
    "T04D3943:204b-18": "dmigs pa gsal bar rgyu ba ni //",
    "T04D3943:204b-19": "gang tshe sems la ma mthong zhing //",
    "T04D3943:204b-20": "bying na gzengs ni bstod pa'i phyir //",
    "T04D3943:204b-21": "yid la dga' ba bsgom par bya //",
    "T04D3943:204b-22": "rgod pa 'jig rten chos rnams la //",
    "T04D3943:204b-23": "gal te bdag med pa skyes na //",
    "T04D3943:204b-24": "kun mkhyen gyis gsungs mi rtag pa //",
    "T04D3943:204b-25": "myur du mngon du bya ba dang //",
    "T04D3943:204b-26": "gnyi nga'i don du gnyen po ni //",
    "T04D3943:204b-27": "rnyed dka' dal ba phun tshogs pa //",
    "T04D3943:204b-28": "dran bya de bzhin bskal pa ni //",
    "T04D3943:204b-29": "bye bar rnyed dka'i rgyal byung ba'o //",
    "T04D3943:204b-30": "gzhan yang sdug dang phrad pa 'di ni nyi ma 'ga' zhig dag tu bde ster te //",
    "T04D3943:204b-31": "phyis ni dran par gyur nas mtshungs pa med pa'i gdul ba skyed byed pa //",
    "T04D3943:204b-32": "de bzhin skye dang skye bar dran pa'i yul du gyur nas 'jig rten pa //",
    "T04D3943:204b-33": "ji ltar srid pa'i 'khrul pa spong bar mi nus 'gyur ba de ltar byed //",
    "T04D3943:204b-34": "rga dang nad dang 'chi bdag rgyud pa zhes bya bzhi po 'di dag ni //",
    "T04D3943:204b-35": "gnod pa chen por skrag pa'i yid kyis nyin mtshan so so dran bya ste //",
    "T04D3943:204b-36": "gang phyir nad kyis bde dang 'chi bdag gis ni srog ni 'phrog byed cing //",
    "T04D3943:204b-37": "rgud las phun tshogs nyams byed lang tsho dag ni rga ba dag gis so //",
    "T04D3943:204b-38": "gnad rnams gcod par byed pa dang //",
    "T04D3943:204b-39": "grogs med gcig pur gyur pa dang //",
    "T04D3943:204b-40": "'jig rten 'di ni yongs spangs shing //",
    "T04D3943:204b-41": "'jig rten gzhan du 'pho 'gyur te //",
    "T04D3943:204b-42": "'chi bdag bar ni zhugs pa la //",
    "T04D3943:204b-43": "dge ba'i las las gzhan pa yi //",
    "T04D3943:204b-44": "chung ma nor dang grogs dang gnyen //",
    "T04D3943:204b-45": "srung bar byed pa yod ma yin //",
    "T04D3943:205a-0": "snabs dang kha chu @205a * //",
    "T04D3943:205a-1": "dri ma gcin gos shing //",
    "T04D3943:205a-2": "dbugs kyi lhag ma 'dzin par byed pa'i lus //",
    "T04D3943:205a-3": "yang srid pa ni dmigs par byed pa na //",
    "T04D3943:205a-4": "legs byas ma gtogs skyob byed 'ga' yod min //",
    "T04D3943:205a-5": "grang bas nyen la me dang ni //",
    "T04D3943:205a-6": "skom pas nyen la chu ji bzhin //",
    "T04D3943:205a-7": "ji ltar ngal la grib ma ste//",
    "T04D3943:205a-8": "de bzhin chos ni gzhan dag kyang //",
    "T04D3943:205a-9": "de phyir skyes bu rnams kyi 'khor dang nor dang",
    "T04D3943:205a-10": "lang tsho dag / glog dang ma tshugs par mthong",
    "T04D3943:205a-11": "nas 'jig pa'i chos can du //",
    "T04D3943:205a-12": "skye dang ldan pas ma lus de ltar rtogs nas ni //",
    "T04D3943:205a-13": "srid pa'i 'ching ba 'jigs las grol phyir 'bad par bya //",
    "T04D3943:205a-14": "yang ni g-yeng ba chen po'i rgyu //",
    "T04D3943:205a-15": "'dod chags zhe sdang gti mug gsum //",
    "T04D3943:205a-16": "byams pa rten 'brel bsgom pa ste //",
    "T04D3943:205a-17": "rtag tu sgyu yang spong byed cing //",
    "T04D3943:205a-18": "gnyen po yang ni bsgom par bya //",
    "T04D3943:205a-19": "'dod chags dang ni skye ba'i rgyu //",
    "T04D3943:205a-20": "bud med gcig pu kho na'o //",
    "T04D3943:205a-21": "mi sdug bsgom pa gang zhe na //",
    "T04D3943:205a-22": "mi gtsang la sogs 'du shes kyis //",
    "T04D3943:205a-23": "mgo bo nas ni rkang pa'i bar //",
    "T04D3943:205a-24": "gang zhig bsdus nas spyod pa ste //",
    "T04D3943:205a-25": "'di ltar skra dang ba spu dang /",
    "T04D3943:205a-26": "sen mo so dang pags pa lce //",
    "T04D3943:205a-27": "sha rus rgyus pa snying dang mchin //",
    "T04D3943:205a-28": "rgyu ma zhag dang dri ma dang //",
    "T04D3943:205a-29": "gzhungs pa mchi ma chu ser rdul //",
    "T04D3943:205a-30": "tshil dang snabs dang glo ba dang //",
    "T04D3943:205a-31": "glad pa dang ni glad rgyas dang //",
    "T04D3943:205a-32": "gcin dang rnag dang khrag dag gis //",
    "T04D3943:205a-33": "dang por 'di dag la rmongs pa'i //",
    "T04D3943:205a-34": "shes rab 'chal pa gzhan dag ni //",
    "T04D3943:205a-35": "gcig la sogs pa rlom pa las //",
    "T04D3943:205a-36": "dge ba dga' bar ga la 'gyur //",
    "T04D3943:205a-37": "'byung ba bzhi las grub pa'i rang gi lus po 'di la slar yang ni //",
    "T04D3943:205a-38": "sa dang chu dang me dang rlung zhas so so dag tu rtog byed la /",
    "T04D3943:205a-39": "de nas ji ltar sna tshogs 'bru yis gang ba'i phur ma bzhin //",
    "T04D3943:205a-40": "de bzhin lus 'di yang ni brtan pa'i blo yis rnam par blta bya ste //",
    "T04D3943:205a-41": "byang chub sems dpa' 'di ni dur khrod zhugs khams su //",
    "T04D3943:205a-42": "gang tshe ro yi ngo bo yongs su lta byed pa //",
    "T04D3943:205a-43": "de tshe des ni nyin zhag 'das las byung ba yi //",
    "T04D3943:205a-44": "rul dngos dag tu rang gi lus dang mtshungs par",
    "T04D3943:205a-45": "rtog / shin tu 'phongs gdangs kha ni zangs ltar",
    "T04D3943:205a-46": "gyur pa yi // sa steng ltung bar gyur pa'i ro yi lus po ni //",
    "T04D3943:205a-47": "srid pa'i bde la zhen pa'i sems ldan mi rnams la //",
    "T04D3943:205a-48": "rang gi mi sdug dngos po ston par byed pa 'dra //",
    "T04D3943:205b-0": "de dag ni @205b 'dod chags la kun du spyod pa'i gnyen po'o /",
    "T04D3943:205b-2": "// / gzhan la phan dang bde sred dang //",
    "T04D3943:205b-3": "'dod dang smon dang dga' ba yi //",
    "T04D3943:205b-4": "rnam pa 'dir skye gang yin pa'i //",
    "T04D3943:205b-5": "byams de rnam gsum du dbye ste //",
    "T04D3943:205b-6": "de la sems can la dmigs shing //",
    "T04D3943:205b-7": "chos la dmigs pa yang ni gzhan //",
    "T04D3943:205b-8": "ngang gis 'byung zhing dmigs med pa //",
    "T04D3943:205b-9": "byams pa chen po rab tu gsungs //",
    "T04D3943:205b-10": "dang po'i sems la dang po ste //",
    "T04D3943:205b-11": "gzhan ni spyod la dga' ba yin //",
    "T04D3943:205b-12": "dmigs pa med pa mi skye ba'i //",
    "T04D3943:205b-13": "chos la bzod thob spyod yul lo //",
    "T04D3943:205b-14": "de dag kun la goms bya'i phyir //",
    "T04D3943:205b-15": "bsgom bya'i rim pa bshad par bya ;",
    "T04D3943:205b-16": "/ de la dang po sdug pa bzhin //",
    "T04D3943:205b-17": "bar ma rnams la bsgom par bya //",
    "T04D3943:205b-18": "gang phyir sdug bzhin shes pa ni //",
    "T04D3943:205b-19": "lhag ma rnams la skye bar 'gyur //",
    "T04D3943:205b-20": "de tshe goms pa phyi nas yang //",
    "T04D3943:205b-21": "dgra yi phyogs la bsgom par bya //",
    "T04D3943:205b-22": "gang tshe rnal 'byor pa yis ni //",
    "T04D3943:205b-23": "phyogs gcig tu ni dgra dag kyang //",
    "T04D3943:205b-24": "grogs po bzhin du snang gyur na //",
    "T04D3943:205b-25": "de tshe phyogs kun la bsgom bya //",
    "T04D3943:205b-26": "ji ltar sems can la dmigs pa //",
    "T04D3943:205b-27": "bsgoms las nye ba skye 'gyur ba'i //",
    "T04D3943:205b-28": "ngal ba chos la dmigs pa dag / la sogs pa ni yod ma yin //",
    "T04D3943:205b-29": "de bzhin du /",
    "T04D3943:205b-30": "gal te rang gi dge ba skye bo gzhan rnams kyis //",
    "T04D3943:205b-31": "bde gshegs nyid thob bya phyir yongs su sngo byed na //",
    "T04D3943:205b-32": "de yi byams pa 'di ni shin tu mchog 'gyur zhing //",
    "T04D3943:205b-33": "rang gi byang chub sems ni rdo rje ltar brtan byed //",
    "T04D3943:205b-34": "gzhan yang bde bar gshegs pa rnams kyi dge ba dang //",
    "T04D3943:205b-35": "de bzhin rgyal sras dang ni sems can gzhan gyi yang //",
    "T04D3943:205b-36": "de dag ma lus pa yang 'gro ba srid pa'i btson ra yi //",
    "T04D3943:205b-37": "bcings pa grol bar bya phyir yongs su sngo byed pa //",
    "T04D3943:205b-38": "sna tshogs snying rje'i snying po can //",
    "T04D3943:205b-39": "yongs su bsngo ba gang dag yin //",
    "T04D3943:205b-40": "de kun byams pa nyid kyi ni //",
    "T04D3943:205b-41": "rjes su 'jug par the tshom med //",
    "T04D3943:205b-42": "de dag ni zhe sdang la kun du spyod pa'i gnyen po'o /",
    "T04D3943:205b-44": "// / gzhan yod pa la brten nas ni //",
    "T04D3943:205b-45": "me long gi ni gzugs brnyan bzhin //",
    "T04D3943:205b-46": "gang gi dngos po snang gyur pa //",
    "T04D3943:205b-47": "de la dngos ga la yod //",
    "T04D3943:205b-48": "de phyir rkyen las byung ba yi //",
    "T04D3943:205b-49": "dngos po rnams ni dngos med nyid //",
    "T04D3943:206a-0": "rang gi @206a * //",
    "T04D3943:206a-1": "mtshan nyid ma skyes pa //",
    "T04D3943:206a-2": "stong nyid shin tu zab pa nyid //",
    "T04D3943:206a-3": "dngos po de dag mi spong zhing //",
    "T04D3943:206a-4": "des kyang dngos po mi spong ste //",
    "T04D3943:206a-5": "med na mi 'byung nges pa'i phyir //",
    "T04D3943:206a-6": "me dang sreg par byed pa bzhin //",
    "T04D3943:206a-7": "rten 'brel yan lag bcu gnyis 'di //",
    "T04D3943:206a-8": "phyi ma phyi ma 'bras bu dang ;",
    "T04D3943:206a-9": "/ snga ma snga ma rgyu yin par //",
    "T04D3943:206a-10": "ma rig la sogs rim shes bya //",
    "T04D3943:206a-11": "ma rig pa ni gang zhe na //",
    "T04D3943:206a-12": "yang dag min pas khams lnga la //",
    "T04D3943:206a-13": "gcig dang bdag dang rtag sogs su //",
    "T04D3943:206a-14": "ma rig skye ba gang yin pa'i //",
    "T04D3943:206a-15": "'du byed yul ni 'di dag la //",
    "T04D3943:206a-16": "'dod chags la sogs 'jug pa'o ;",
    "T04D3943:206a-17": "/ rnam shes 'di las skyes pa yi //",
    "T04D3943:206a-18": "dngos po brtags pa'i mtshan nyid do //",
    "T04D3943:206a-19": "gzugs min phung po bzhi dang ni //",
    "T04D3943:206a-20": "'byung ba chen po bzhi rnams la //",
    "T04D3943:206a-21": "gcig tu mngon par bsdus pa nyid //",
    "T04D3943:206a-22": "'di la ming dang gzugs zhes brjod //",
    "T04D3943:206a-23": "de skyes mig la sogs pa ni //",
    "T04D3943:206a-24": "skye mched drug gi ming can no //",
    "T04D3943:206a-25": "gsum rnams 'dus pa dag la ni //",
    "T04D3943:206a-26": "reg pa zhes su mngon par brjod //",
    "T04D3943:206a-27": "reg pa myong ba ma lus pa'i //",
    "T04D3943:206a-28": "bde sogs rnam pa'i rang bzhin can //",
    "T04D3943:206a-29": "tshor ba zhen pa sred pa ste //",
    "T04D3943:206a-30": "de ni 'dod pa'i rnam pa'o //",
    "T04D3943:206a-31": "sred pa nyid ni 'phel ba la //",
    "T04D3943:206a-32": "len pa zhes ni brjod pa yin ;",
    "T04D3943:206a-33": "/ len pa las ni srid pa ste //",
    "T04D3943:206a-34": "de la phung po dngos 'byung skye //",
    "T04D3943:206a-35": "phung po rnyings pa rga ba ste //",
    "T04D3943:206a-36": "yang ni nyams pa 'chi ba'o //",
    "T04D3943:206a-37": "rang nyid ces las shi 'dod pas //",
    "T04D3943:206a-38": "nang gi gdung ba mya ngan te //",
    "T04D3943:206a-39": "bde ba dran pa las byung ba'i //",
    "T04D3943:206a-40": "smre ba gang yin smre sngags 'don //",
    "T04D3943:206a-41": "sdug bsngal rnam shes lnga po yi //",
    "T04D3943:206a-42": "lus 'byung mi bde tshor ba'o //",
    "T04D3943:206a-43": "de ltar mtha' gnyis las grol ba'i //",
    "T04D3943:206a-44": "rten cing 'brel ba'i mtshan nyid ni //",
    "T04D3943:206a-45": "sna tshogs mgal me'i 'khor lo ltar //",
    "T04D3943:206a-46": "phan tshun rgyu yis 'khor ba yi //",
    "T04D3943:206a-47": "s'a lu ljang sogs mdo las ni //",
    "T04D3943:206a-48": "phyi dang nang gi dbye ba yis //",
    "T04D3943:206a-49": "rten cing 'brel bar 'byung ba de //",
    "T04D3943:206a-50": "rnam pa gnyis su blta bya ste //",
    "T04D3943:206a-51": "rgyu dang rkyen gyi rgyu las ni //",
    "T04D3943:206a-52": "de ni slar yang rnam pa gnyis //",
    "T04D3943:206a-53": "de la dang po nang gi ni //",
    "T04D3943:206a-54": "rnam pa gnyis su dbye bya ste //",
    "T04D3943:206a-55": "ma rig la sogs phan tshun du //",
    "T04D3943:206a-56": "rgyu yi dngos por gnas pa dag / de ni rgyu yi rgyur ni 'dir //",
    "T04D3943:206b-0": "bdag @206b gis gong du bshad zin to //",
    "T04D3943:206b-1": "yang ni rkyen gyi rgyu dag nyid //",
    "T04D3943:206b-2": "sa dang chu dang me dang ni //",
    "T04D3943:206b-3": "rlung dang nam mkha' rnam shes rnams //",
    "T04D3943:206b-4": "gcig tu 'dus par gyur pa ste //",
    "T04D3943:206b-5": "lus la sa khams gang zhe na //",
    "T04D3943:206b-6": "sra ba 'dzin pa gang yin pa'o //",
    "T04D3943:206b-7": "rlan la sogs pa rjes 'dzin gang //",
    "T04D3943:206b-8": "de ni chu yi khams su brjod //",
    "T04D3943:206b-9": "zos dang 'chos dang 'thungs pa dang //",
    "T04D3943:206b-10": "thams cad rim gyis 'ju byed pa'i //",
    "T04D3943:206b-11": "lus 'di dro ba'i mtshan nyid can //",
    "T04D3943:206b-12": "de ni me yi khams su bshad //",
    "T04D3943:206b-13": "bya ba bdun la rab 'jug pa'i //",
    "T04D3943:206b-14": "dbugs 'byung rngub pa'i bya ba dang //",
    "T04D3943:206b-15": "lus 'di la ni byed pa gang //",
    "T04D3943:206b-16": "de ni rlung gi khams su bstan //",
    "T04D3943:206b-17": "lus 'di la ni yongs mthong ba'i //",
    "T04D3943:206b-18": "gang gi stong pa'i rang bzhin gang //",
    "T04D3943:206b-19": "kun gyi go skabs 'byed pa'i phyir //",
    "T04D3943:206b-20": "nam mkha'i khams zhes rjod par byed //",
    "T04D3943:206b-21": "rnam shes khams ni gang zhe na //",
    "T04D3943:206b-22": "'dir ni zag bcas yid gang dang //",
    "T04D3943:206b-23": "de bzhin rnam shes lnga yi ni //",
    "T04D3943:206b-24": "tshogs na kun du sbyor ba'o //",
    "T04D3943:206b-25": "ming dang gzugs kyi myu gu yi //",
    "T04D3943:206b-26": "sa bon ngo bor gnas pa yi //",
    "T04D3943:206b-27": "nang gi bdag nyid rang bzhin la //",
    "T04D3943:206b-28": "rkyen gyi rgyu zhes brjod pa yin //",
    "T04D3943:206b-29": "de bzhin du /",
    "T04D3943:206b-30": "rnam shes sa bon rang bzhin te //",
    "T04D3943:206b-31": "las ni zhing gi rang bzhin no //",
    "T04D3943:206b-32": "sred pas rnam shes rlan byed de //",
    "T04D3943:206b-33": "ma rig pa ni sa bon 'debs //",
    "T04D3943:206b-34": "las ni 'di ltar bdag gi ni //",
    "T04D3943:206b-35": "'du byed las byung rang bzhin gyi //",
    "T04D3943:206b-36": "rnam shes sa bon dag bya dang //",
    "T04D3943:206b-37": "zhing gi bya ba byas mi sems //",
    "T04D3943:206b-38": "sred pa'ang 'di ltar bdag gis ni //",
    "T04D3943:206b-39": "rnam shes rlan zhes shes pa med //",
    "T04D3943:206b-40": "ma rig pa yang 'di ltar bdag / sa bon de ni gdab mi sems //",
    "T04D3943:206b-41": "sa bon rnam shes de la yang //",
    "T04D3943:206b-42": "rkyen 'di dag gis 'bad pa yis //",
    "T04D3943:206b-43": "bdag ni bskyed pa yin zhes pa'i //",
    "T04D3943:206b-44": "de lta'i shes pa yod ma yin //",
    "T04D3943:206b-45": "'on kyang rnam shes sa bon ni //",
    "T04D3943:206b-46": "las kyi zhing gis brten pa dang //",
    "T04D3943:206b-47": "srid pa'i rlan gyis brlan pa dang //",
    "T04D3943:206b-48": "sa bon ma rig gis btab pas //",
    "T04D3943:206b-49": "skye ba de dang de dag dang //",
    "T04D3943:206b-50": "rim pa de dang de dag gis //",
    "T04D3943:206b-51": "ma yi dkur ni dus kyis su //",
    "T04D3943:206b-52": "ming gzugs myu gu bskyed pa ni //",
    "T04D3943:206b-53": "bdag las ma yin gzhan las min //",
    "T04D3943:206b-54": "dbang phyug gis kyang sprul min la //",
    "T04D3943:207a-0": "ming @207a * //",
    "T04D3943:207a-1": "dang gzugs kyi myu gu 'di //",
    "T04D3943:207a-2": "rgyu med las kyang skye ba min //",
    "T04D3943:207a-3": "de ltar bdag med chos rnams ni //",
    "T04D3943:207a-4": "sgyu ma'i mtshan nyid dag tu 'byung //",
    "T04D3943:207a-5": "rgyu dang rkyen ni tshogs pa las //",
    "T04D3943:207a-6": "rgyun mi 'chad par 'byung 'gyur te //",
    "T04D3943:207a-7": "mig dang gzugs dang snang ba dang //",
    "T04D3943:207a-8": "de bzhin nam mkha' de skyed yin //",
    "T04D3943:207a-9": "rgyu lnga dag ni tshogs pa las //",
    "T04D3943:207a-10": "mig gi rnam shes 'byung 'gyur la //",
    "T04D3943:207a-11": "rkyen 'di dag ni med pa na //",
    "T04D3943:207a-12": "mig gi rnam shes 'byung min ming //",
    "T04D3943:207a-13": "'di dag so so dag la ni //",
    "T04D3943:207a-14": "btsal na rnyed pa ma yin no //",
    "T04D3943:207a-15": "de ltar dbang po lhag ma las //",
    "T04D3943:207a-16": "skyes pa rnam shes rim pa 'di //",
    "T04D3943:207a-17": "nam mkha' 'ja' tshon dag mtshungs par //",
    "T04D3943:207a-18": "rkyen ma rig las shes par bya //",
    "T04D3943:207a-19": "yang ni rkyen las byung ba de //",
    "T04D3943:207a-20": "mtshan nyid lnga ru shes bya ste //",
    "T04D3943:207a-21": "rtag dang chad dang bral ba dang //",
    "T04D3943:207a-22": "de bzhin 'pho ba spangs pa dang //",
    "T04D3943:207a-23": "yang ni rgyu ni chung ba las //",
    "T04D3943:207a-24": "'bras bu chen por 'byung ba dang //",
    "T04D3943:207a-25": "'dra ba dag dang ldan pa yi //",
    "T04D3943:207a-26": "rgyu mthun 'bras bu 'byung ba'o //",
    "T04D3943:207a-27": "gang phyir skye ba la phyogs pa'i //",
    "T04D3943:207a-28": "phung po dag ni 'chi ba la //",
    "T04D3943:207a-29": "phyogs pa 'byung ba de yi phyir //",
    "T04D3943:207a-30": "rtag pa min par 'di shes bya //",
    "T04D3943:207a-31": "chad min gang phyir phung po rnams //",
    "T04D3943:207a-32": "rgyu rnams yod pa dag dang ni //",
    "T04D3943:207a-33": "med pa dag las skyed min phyir //",
    "T04D3943:207a-34": "srad mda'i mthon dman ci bzhin no //",
    "T04D3943:207a-35": "gang phyir phung po rigs mthun phyir //",
    "T04D3943:207a-36": "slar yang skye ba gzhan du ni //",
    "T04D3943:207a-37": "rigs mi mthun par skye 'gyur ba //",
    "T04D3943:207a-38": "de phyir 'pho ba las kyang min //",
    "T04D3943:207a-39": "gang phyir las chung byas pa las //",
    "T04D3943:207a-40": "'bras bu chen po 'byung 'gyur te //",
    "T04D3943:207a-41": "de phyir rgyu ni chung ngu las //",
    "T04D3943:207a-42": "'bras bu chen por 'byung ba yin //",
    "T04D3943:207a-43": "gang phyir ci 'dra'i las byas pa //",
    "T04D3943:207a-44": "de yi gzugs brnyan mi 'dor ba //",
    "T04D3943:207a-45": "de 'dra'i rgyu ni 'byung bas na //",
    "T04D3943:207a-46": "des na rgyu dang 'dra bar brjod //",
    "T04D3943:207a-47": "chos gang 'jig rten 'di nas ni //",
    "T04D3943:207a-48": "gzhan du 'phel ba 'ga' med kyang //",
    "T04D3943:207a-49": "'on kyang las dang 'bras bu dang //",
    "T04D3943:207a-50": "yod pa ru ni brtags pa yin //",
    "T04D3943:207a-51": "ma rig len pa sred pa zhes //",
    "T04D3943:207a-52": "byas pa nyon mongs bsdus pa ste //",
    "T04D3943:207a-53": "'du byed srid pa zhes bya ba //",
    "T04D3943:207a-54": "las kyi ming du shes par bya //",
    "T04D3943:207a-55": "rnam shes ming dang gzugs dang ni //",
    "T04D3943:207a-56": "de bzhin skye dang reg pa dang //",
    "T04D3943:207b-0": "rga shi dang ni @207b lhag ma dag / sdug bsngal ming can 'du shes bya //",
    "T04D3943:207b-1": "stong pa nyid ni ston pa che //",
    "T04D3943:207b-2": "'og nas ston par 'gyur bas na //",
    "T04D3943:207b-3": "zlos pa'i skyon du thal 'gyur phyir //",
    "T04D3943:207b-4": "phyi yi mtshan nyid ma bstan to //",
    "T04D3943:207b-5": "gang gis 'gro ba'i rang bzhin rkyen las byung ba ru //",
    "T04D3943:207b-6": "ji lta ba bzhin 'di dag shes rab kyis rtogs pa //",
    "T04D3943:207b-7": "phra ba'i blo ldan de yis de bzhin gshegs pa ni //",
    "T04D3943:207b-8": "kun gzhi dag dang yang dag ldan pa mthong bar 'gyur //",
    "T04D3943:207b-9": "'di dag ni gti mug la kun du spyod pa'i gnyen po'o /",
    "T04D3943:207b-11": "// / de ltar sems ni las rung bas //",
    "T04D3943:207b-12": "lus dang tshor ba nyid dang ni //",
    "T04D3943:207b-13": "sems dang de bzhin chos rnams la //",
    "T04D3943:207b-14": "dran pa nyer gzhag gus pas bsgom //",
    "T04D3943:207b-15": "rkang lag byin pa brang dang sum mdo mgrin pa phrag pa lto ba brang //",
    "T04D3943:207b-16": "'gram pa rgyab dang nang khrol dang ni mgo bo'i chogs rnams 'dus pa'i lus 'di ni //",
    "T04D3943:207b-17": "de bzhin slar yang kun nas nyon mongs so so'i dug can gnas su gyur pa 'di ;",
    "T04D3943:207b-18": "/ mi rtag pa zhes kun sha'i tse 'dra'i blo can rnams kyis legs pa'i don du spyad //",
    "T04D3943:207b-19": "yang dag min la brtags las gzhan //",
    "T04D3943:207b-20": "lus po 'di ni sngon gyi mtha' //",
    "T04D3943:207b-21": "gang zhig nas kyang 'ong ba yin //",
    "T04D3943:207b-22": "phyi ma'i mtha' yang 'gro min pas //",
    "T04D3943:207b-23": "thog ma tha ma dbus rnams su //",
    "T04D3943:207b-24": "gang yang gnas pa med par brtag / des na rtsad nas med pa yi //",
    "T04D3943:207b-25": "lus po 'di la yongs 'dzin med //",
    "T04D3943:207b-26": "de ltar cha yi tshogs 'di la //",
    "T04D3943:207b-27": "lus po don dam du med pas //",
    "T04D3943:207b-28": "mkhas pas lus po nam mkha' bzhin //",
    "T04D3943:207b-29": "rjes su dran pa rtag par gzhag / de yang 'jig rten pa yi tha snyad du //",
    "T04D3943:207b-30": "grub pa'i lus po dang ni phung po dang //",
    "T04D3943:207b-31": "khog pa dang ni gnas 'di zhes bya ba //",
    "T04D3943:207b-32": "'di dag ma lus glo bur ba yin no //",
    "T04D3943:207b-33": "lus la rjes dran bsgom pa las //",
    "T04D3943:207b-34": "sems can rnams kyi lus gzhan la //",
    "T04D3943:207b-35": "rang lus dang mtshungs bstan pa ru //",
    "T04D3943:207b-36": "byang chub sems dpa' 'du shes skye //",
    "T04D3943:207b-37": "snying po med pa'i lus po las //",
    "T04D3943:207b-38": "lus dang longs spyod snying po dang //",
    "T04D3943:207b-39": "de bzhin 'tsho ba'i snying po ste //",
    "T04D3943:207b-40": "snying po gsum ni blang bar bgyi //",
    "T04D3943:207b-41": "bdag gi lus 'di mi rtag ces //",
    "T04D3943:207b-42": "sems can rnams kyi slob ma ru //",
    "T04D3943:207b-43": "'gyur bar bsgrub pa gang yin pa //",
    "T04D3943:207b-44": "de la lus kyi snying por brjod //",
    "T04D3943:208a-0": "lus gsob yin phyir @208a * //",
    "T04D3943:208a-1": "longs spyod la //",
    "T04D3943:208a-2": "gang zhig dga' bar mi byed pa //",
    "T04D3943:208a-3": "de ni thams cad gtong dang ldan //",
    "T04D3943:208a-4": "de yis longs spyod snying po 'thob //",
    "T04D3943:208a-5": "snying po med pa'i lus dran na //",
    "T04D3943:208a-6": "'tsho ba'i don du bdag nyid kyis //",
    "T04D3943:208a-7": "sdig pa'i las rnams byed min pa //",
    "T04D3943:208a-8": "de yis 'tsho ba'i snying po 'thob //",
    "T04D3943:208a-9": "lus 'di rtag tu yongs su ma bskyangs na //",
    "T04D3943:208a-10": "'phel mi nus pas byis pa rnams dang mtshungs //",
    "T04D3943:208a-11": "khang pa rnying pa dang mtshungs lus po 'di //",
    "T04D3943:208a-12": "'bad pas legs par bskyangs nas gzung bar bya //",
    "T04D3943:208a-13": "bka' stsal mang bas rgyal po rnams dang mtshungs //",
    "T04D3943:208a-14": "slu bar byed pa'i rang bzhin grib ma bzhin ;",
    "T04D3943:208a-15": "/ shin tu 'bad pa'i sgo nas gzem dgos pas //",
    "T04D3943:208a-16": "lus 'di so ma btang ba'i bum pa mtshungs //",
    "T04D3943:208a-17": "chu bo chen po tshogs kyi rgyun 'bab bzhin //",
    "T04D3943:208a-18": "lus kyi tha ma 'chi ba'i mtsho la gtugs //",
    "T04D3943:208a-19": "mdung thung bzhin du sdug bsngal bskyed pa'i rgyu ;",
    "T04D3943:208a-20": "/ rtag tu phan mi byed pas dgra dang mtshungs //",
    "T04D3943:208a-21": "nam yang yid ches rdul phran tsam gyi yang //",
    "T04D3943:208a-22": "gnas med pas na rkun ma rnams dang mtshungs //",
    "T04D3943:208a-23": "reg pa'i bsran mi bzod pas rma dang mtshungs //",
    "T04D3943:208a-24": "sgyu ma bzhin du stong pa'i bdag nyid yin //",
    "T04D3943:208a-25": "ji ltar 'o ma yis ni bkrus gyur kyang //",
    "T04D3943:208a-26": "sol ba nam yang dkar por 'gyur ma yin //",
    "T04D3943:208a-27": "gtsang zhing dag pas byi dor byas gyur kyang //",
    "T04D3943:208a-28": "de ltar lus kyi rang bzhin 'dor mi byed //",
    "T04D3943:208a-29": "des na bdag po med pa yi //",
    "T04D3943:208a-30": "'khrul 'khor lta bu'i lus po 'di //",
    "T04D3943:208a-31": "bza' btung sogs las byung ba'o //",
    "T04D3943:208a-32": "zhes rgyas par yang dang yang du brtag /",
    "T04D3943:208a-33": "de dag ni lus dran pa nye bar gzhag pa'o /",
    "T04D3943:208a-35": "// / de ltar rab tu bsgoms pa'i mthus //",
    "T04D3943:208a-36": "lus g-yeng rab tu zhi ba des //",
    "T04D3943:208a-37": "tshor ba dran pa nyer gzhag pa //",
    "T04D3943:208a-38": "brtan pa yis ni rnam par bsgom //",
    "T04D3943:208a-39": "de la log par mngon zhen las //",
    "T04D3943:208a-40": "tshor ba rnam pa gsum yin te //",
    "T04D3943:208a-41": "bde dang sdug bsngal dang gzhan ni //",
    "T04D3943:208a-42": "bde min sdug bsngal min rig bya //",
    "T04D3943:208a-43": "'di la tshor byed 'ga' med cing //",
    "T04D3943:208a-44": "tshor ba'i dngos po yod min pas //",
    "T04D3943:208a-45": "rten cing 'brel ba las byung ba'i //",
    "T04D3943:208a-46": "tshor ba 'di ni bdag med pa'o //",
    "T04D3943:208a-47": "de ltar nam mkha'i dngos gyur pa //",
    "T04D3943:208a-48": "gang zhig la ni zhen byed pa //",
    "T04D3943:208b-0": "de ni rmongs @208b pas chu nang gi / zla ba len par 'dod pa yin //",
    "T04D3943:208b-1": "de bzhin sdug bsngal gyis gdungs pa //",
    "T04D3943:208b-2": "gang zhig phyir zhing 'joms byed pa //",
    "T04D3943:208b-3": "de ni rmongs pas mig nang gi / gzugs brnyan kha la 'o byed yin //",
    "T04D3943:208b-4": "rmongs pa gang zhig bde min zhing //",
    "T04D3943:208b-5": "sdug bsngal yang min rig pa ste //",
    "T04D3943:208b-6": "'gro tshe rtsal reg pa la //",
    "T04D3943:208b-7": "gzung bar mngon par rlom dang mtshungs //",
    "T04D3943:208b-8": "gzhan yang tshor ba thams cad la //",
    "T04D3943:208b-9": "ming gzhan du byas 'khor ba ste //",
    "T04D3943:208b-10": "chos yang dag par bsdus pa'i mdor //",
    "T04D3943:208b-11": "kun mkhyen rang nyid kyis gsungs pa //",
    "T04D3943:208b-12": "nyer len dang ni phyin ci log / nye bar dmigs dang yongs su 'dzin //",
    "T04D3943:208b-13": "tshul bzhin ma yin yid byed pa //",
    "T04D3943:208b-14": "tshor ba yin zhes nges par gsungs //",
    "T04D3943:208b-15": "'di ltar gang tshe sdug bsngal gyis //",
    "T04D3943:208b-16": "byang chub sems dpa' la reg pa //",
    "T04D3943:208b-17": "de tshe sdug bsngal gyis nyen pa'i //",
    "T04D3943:208b-18": "sems can rnams la brtse bas dmigs //",
    "T04D3943:208b-19": "gang gi tshe na thugs rje can //",
    "T04D3943:208b-20": "tshor ba bde ba myong byed pa ;",
    "T04D3943:208b-21": "/ de tshe chags pas gdungs rnams la //",
    "T04D3943:208b-22": "de yi brtse ba cher drag skye //",
    "T04D3943:208b-23": "gang tshe bde min sdug bsngal min //",
    "T04D3943:208b-24": "rgyal ba'i sras pos myong byed pa //",
    "T04D3943:208b-25": "de tshe rmongs par bying rnams la //",
    "T04D3943:208b-26": "'di yi brtse ba shas cher 'phel //",
    "T04D3943:208b-27": "'ga' zhig byang chub sems dpa' la //",
    "T04D3943:208b-28": "mngon du gyur par skye gyur pa ;",
    "T04D3943:208b-29": "/ de nyid kyi tshe dmigs med pas //",
    "T04D3943:208b-30": "dmigs pa byas pa lta bur skye //",
    "T04D3943:208b-31": "mtshan mar 'dzin pa yin pas na //",
    "T04D3943:208b-32": "tshor ba nyid la sred par brjod //",
    "T04D3943:208b-33": "gang tshe de nyid mi gnas pa //",
    "T04D3943:208b-34": "de tshe mya ngan 'das par brjod //",
    "T04D3943:208b-35": "de dag ni tshor ba dran pa nye bar gzhag pa'o /",
    "T04D3943:208b-37": "// / de ltar gus par tshor ba la //",
    "T04D3943:208b-38": "dran pa nyer gzhag bsgom byas te //",
    "T04D3943:208b-39": "de yi rjes la 'bad pa yis //",
    "T04D3943:208b-40": "sems rjes dran pa nyer gzhag bsgom //",
    "T04D3943:208b-41": "mi gtsang gtsang bar 'du shes pas //",
    "T04D3943:208b-42": "sems ni sbrang ma rnams dang mtshungs //",
    "T04D3943:208b-43": "sdug bsngal thams cad bskyed pas na //",
    "T04D3943:208b-44": "sdang ba'i dgra bo dang yang mtshungs //",
    "T04D3943:208b-45": "'dod pa sngar bag yud tsam la //",
    "T04D3943:208b-46": "bde ba nyid du 'du shes dang //",
    "T04D3943:208b-47": "mchil pa'i gzan la chags pa yi //",
    "T04D3943:208b-48": "nya yi lce dang de yang mtshungs //",
    "T04D3943:208b-49": "gzhan dag rnams la glags tshol phyir //",
    "T04D3943:208b-50": "mdangs 'phrog gnod sbyin dang yang mtshungs //",
    "T04D3943:209a-0": "dge ba'i nor rnams 'phrog @209a * //",
    "T04D3943:209a-1": "pa'i phyir //",
    "T04D3943:209a-2": "de ni chom rkun dang yang mtshungs //",
    "T04D3943:209a-3": "sems ni skad cig nyid tsam gyis //",
    "T04D3943:209a-4": "'jig pa'i phyir na glog dang mtshungs //",
    "T04D3943:209a-5": "rkyen la rag las skyes pa'i phyir //",
    "T04D3943:209a-6": "mar me'i 'od kyi rgyun dang mtshungs //",
    "T04D3943:209a-7": "sems ni sdod pa ma yin pas //",
    "T04D3943:209a-8": "chu bo chen po'i rgyun dang mtshungs //",
    "T04D3943:209a-9": "nyon mongs glo bur ba rnams kyi //",
    "T04D3943:209a-10": "bsgribs pas sems ni mkha' dang mtshungs //",
    "T04D3943:209a-11": "'di ltar gzugs la dmigs nas gzugs rnams la //",
    "T04D3943:209a-12": "dga' ba phye ma leb kyi mig dang mtshungs //",
    "T04D3943:209a-13": "sgra la dga' bas sems ni mngon pa yi //",
    "T04D3943:209a-14": "klu la snyan pa'i ae na ya dang mtshungs //",
    "T04D3943:209a-15": "sems ni mar nag snod kyis reg pa la //",
    "T04D3943:209a-16": "dga' bas chags pa'i sbrang ma rnams dang mtshungs //",
    "T04D3943:209a-17": "ro la dga' bas zas kyi lhag ma la //",
    "T04D3943:209a-18": "brkam zhing chags pa'i bran mo rnams dang mtshungs //",
    "T04D3943:209a-19": "dri la dga' bas mi gtsang phung po la //",
    "T04D3943:209a-20": "shugs drag rgyug pa'i phag phrug rnams dang mtshungs //",
    "T04D3943:209a-21": "de lta na yang brtags shing dpyad pa na //",
    "T04D3943:209a-22": "sems de gang nas kyang ni rnyed ma yin //",
    "T04D3943:209a-23": "'das pa'i sems ni 'gags pa yin pas med //",
    "T04D3943:209a-24": "ma 'ongs sems ni ma thob pas yod min //",
    "T04D3943:209a-25": "da ltar gnas pa bcings nas yod min te //",
    "T04D3943:209a-26": "gang ltar yang de tshad ma'i dpyad byar med //",
    "T04D3943:209a-27": "sems de shin tu 'bad pas btsal gyur kyang //",
    "T04D3943:209a-28": "'das pa yod min da lta ba yang med //",
    "T04D3943:209a-29": "ma 'ongs pa yang yod min de ltar na //",
    "T04D3943:209a-30": "de ni dus gsum dag las 'das par 'dod //",
    "T04D3943:209a-31": "gang zhig dus gsum las ni 'das pa de //",
    "T04D3943:209a-32": "yod pa nyid ma yin zhing med pa'ang min ;",
    "T04D3943:209a-33": "/ de ltar mtha' gnyis las ni rnam grol ba //",
    "T04D3943:209a-34": "de ni gang gi'ang spyod yul ma yin no //",
    "T04D3943:209a-35": "sems ni gang na'ang dga' med cing //",
    "T04D3943:209a-36": "gang na'ang mi dga' yod min te //",
    "T04D3943:209a-37": "nam mkha' bzhin du ma skyes pa //",
    "T04D3943:209a-38": "sun phyung ma yin rmongs bya min //",
    "T04D3943:209a-39": "slar yang 'di yi rang bzhin 'bad btsal na //",
    "T04D3943:209a-40": "phung po khams dang skye mched rnams la ni //",
    "T04D3943:209a-41": "gang yang gang du'ang nam yang ma mthong ba'i //",
    "T04D3943:209a-42": "sems kyi rgyun de 'dod par bya ba'am ci //",
    "T04D3943:209a-43": "dmigs pa las ni sems skye ba //",
    "T04D3943:209a-44": "re zhig 'di ltar brtag bya ste //",
    "T04D3943:209a-45": "dmigs pa las ni tha dad dam //",
    "T04D3943:209b-0": "tha mi dad ces yongs @209b su brtag / tha dad mngon par khas len na //",
    "T04D3943:209b-1": "khams gsum thams cad sems med 'gyur //",
    "T04D3943:209b-2": "tha mi dad na bdag nyid la //",
    "T04D3943:209b-3": "nang gi bya ba bzlog par dka' //",
    "T04D3943:209b-4": "'dzub mo'i rtse mo de nyid kyis //",
    "T04D3943:209b-5": "de nyid la reg nus ma yin //",
    "T04D3943:209b-6": "de bzhin ral gri'i so de yis //",
    "T04D3943:209b-7": "de nyid gcod par nus ma yin ;",
    "T04D3943:209b-8": "/ legs par bslabs kyang rang nyid kyis //",
    "T04D3943:209b-9": "phrag pa la ni 'gong min ltar //",
    "T04D3943:209b-10": "sems kyis sems ni reg min zhes //",
    "T04D3943:209b-11": "thams cad mkhyen pa nyid kyis gsungs //",
    "T04D3943:209b-12": "drag la 'khor zhing 'tshubs pa'i rlung dmar ltar //",
    "T04D3943:209b-13": "yid kyi rgyu ba shin tu rtogs dka' 'di //",
    "T04D3943:209b-14": "gang gis de las bde gshegs dpal 'byung ba'i //",
    "T04D3943:209b-15": "zhi gnas la ni 'bad pas rnam par bsgrubs //",
    "T04D3943:209b-16": "rtse gcig rnam par ma 'phros dang //",
    "T04D3943:209b-17": "ma yengs pa dang rab tu zhi //",
    "T04D3943:209b-18": "zhi gnas kun du gnas pa'o zhes //",
    "T04D3943:209b-19": "sems rjes dran pa rgyas par bsgom //",
    "T04D3943:209b-20": "sems kyi chos nyid mi spong zhing //",
    "T04D3943:209b-21": "de bzhin rnam par sbyong ba'ang min //",
    "T04D3943:209b-22": "sems 'di sgyu ma lta bu zhes //",
    "T04D3943:209b-23": "bya ba sems kyi chos nyid do //",
    "T04D3943:209b-24": "gang dag dngos kun yongs btang nas //",
    "T04D3943:209b-25": "sangs rgyas zhing du yongs dag par //",
    "T04D3943:209b-26": "rab tu bsngo ba de rang gi / sems kyi rnam par sbyor bar gsungs //",
    "T04D3943:209b-27": "de dag ni sems dran pa nye bar gzhag pa'o /",
    "T04D3943:209b-29": "// / de ltar sems rjes dran pa nyer gzhag la //",
    "T04D3943:209b-30": "yang dag gnas nas chos dran nyer gzhag bsgom //",
    "T04D3943:209b-31": "de ni mdor na chos rnams thams cad la //",
    "T04D3943:209b-32": "spong len spangs nas 'bad med rtogs pa yin //",
    "T04D3943:209b-33": "nyon mongs rnams la yang dag tu snang ba //",
    "T04D3943:209b-34": "'dod chags yod min zhe sdang yod ma yin //",
    "T04D3943:209b-35": "gti mug yod min zhi ba yod ma yin //",
    "T04D3943:209b-36": "'dus pa yod min phung po'ang yod ma yin //",
    "T04D3943:209b-37": "de ltar rtogs pas don dam du spyad na //",
    "T04D3943:209b-38": "kun nyon mongs med rnam byang yod min pa //",
    "T04D3943:209b-39": "de ltar chos rnams yin zhes nges pa gang //",
    "T04D3943:209b-40": "de 'dir chos rjes dran par yang dag brjod ;",
    "T04D3943:209b-41": "/ de ltar chos rnams sus thos pa //",
    "T04D3943:209b-42": "de yis chos dang sangs rgyas dang //",
    "T04D3943:209b-43": "byang chub dang ni lam rnams dang //",
    "T04D3943:209b-44": "chos kun tha dad mthong ma yin //",
    "T04D3943:209b-45": "slar yang nyon mongs kun la 'di //",
    "T04D3943:209b-46": "bcos ma'i 'du shes skyed byed pa //",
    "T04D3943:209b-47": "de bzhin chos gzhan rnams la yang //",
    "T04D3943:210a-0": "sgyu ma'i rnam par @210a * //",
    "T04D3943:210a-1": "rab tu brtag / nges 'byed de bzhin nyid kyi bcud kyis ni //",
    "T04D3943:210a-2": "phug nas chos rnams thams cad yongs su rtog / rab rib sgrib pa ma lus rnams spangs pa //",
    "T04D3943:210a-3": "de ni thugs rje chen pos rgyan du byed //",
    "T04D3943:210a-4": "ji ltar me dang 'bru mar sdong bu dang //",
    "T04D3943:210a-5": "kong bu rnams las mi yis me mar mthong //",
    "T04D3943:210a-6": "de ltar rkyen rnams las skyes chos rnams la //",
    "T04D3943:210a-7": "stong nyid snying po can zhes tha snyad byed //",
    "T04D3943:210a-8": "chos rnams thams cad mdor bsdu na //",
    "T04D3943:210a-9": "phung po khams dang skye mched de //",
    "T04D3943:210a-10": "rkyen la rag las skye bzhin du //",
    "T04D3943:210a-11": "'pho ba spangs nas yod ma yin //",
    "T04D3943:210a-12": "ji ltar rgya la brten nas ni //",
    "T04D3943:210a-13": "gang du rgya yi rjes mthong ba //",
    "T04D3943:210a-14": "rgya de 'phos pa ma yin zhing //",
    "T04D3943:210a-15": "de med par yang med bzhin no //",
    "T04D3943:210a-16": "bdag dang gang zag shed bu gso ba po //",
    "T04D3943:210a-17": "srog dang shed skyes byed pa tshor ba po //",
    "T04D3943:210a-18": "gang yang cung zad mtha' gcig tu med pa'i //",
    "T04D3943:210a-19": "nyon mongs des gang 'ching byed grol bar byed //",
    "T04D3943:210a-20": "'di rnams thams cad ming gis stong pa'i phyir //",
    "T04D3943:210a-21": "chos rnams thams cad ming des stong pa yin //",
    "T04D3943:210a-22": "sna tshogs rang bzhin ming gis gang brjod pa //",
    "T04D3943:210a-23": "de ni kun rdzob bden par 'phags pas gsungs //",
    "T04D3943:210a-24": "rang bzhin gang zhig ming gis brjod pa de //",
    "T04D3943:210a-25": "rdzogs sangs rgyas kyis ma gsan gzigs ma yin //",
    "T04D3943:210a-26": "skye med 'gag pa med pa'i rang bzhin phyir //",
    "T04D3943:210a-27": "'jig rten 'di ni brda tsam las la min //",
    "T04D3943:210a-28": "de dag ni dran pa nye bar gzhag pa rnams so /",
    "T04D3943:210a-30": "// / de ltar sems las rung nas des //",
    "T04D3943:210a-31": "sdug bsngal rgya mtshor bying ba yi//",
    "T04D3943:210a-32": "'gron gdon ba yi bsam pa yis //",
    "T04D3943:210a-33": "stong nyid rab tu gsal byas pa'i //",
    "T04D3943:210a-34": "yon tan dpag tu med pa ni //",
    "T04D3943:210a-35": "mdo sde zla ba sgron ma las //",
    "T04D3943:210a-36": "yon tan rin chen gyis rab brtan //",
    "T04D3943:210a-37": "stong nyid mthong ba bde bar gshegs pa yi //",
    "T04D3943:210a-38": "bslab pa'i lam la nges par ldog ma yin //",
    "T04D3943:210a-39": "rang bzhin gyis ni dbang por gyur pas na //",
    "T04D3943:210a-40": "nam yang bud med dbang du 'gyur ma yin //",
    "T04D3943:210a-41": "yun mi ring bar lhar bcas 'jig rten 'dir //",
    "T04D3943:210a-42": "'di nyid rkang gnyis rnams kyi mchog tu 'gyur //",
    "T04D3943:210a-43": "yang dag chos rnams nges par shes nas ni //",
    "T04D3943:210a-44": "ngan song du ni ltung bar mi 'gyur zhing//",
    "T04D3943:210b-0": "@210b mtshan dang dang byed phun sum tshogs pa dang //",
    "T04D3943:210b-1": "mngon par shes pa lnga yang thob par 'gyur //",
    "T04D3943:210b-2": "chos rnams la bdag med pa dang //",
    "T04D3943:210b-3": "de bzhin rang bzhin med pa dang //",
    "T04D3943:210b-4": "las dang 'bras bu ji lta bar //",
    "T04D3943:210b-5": "'brel pa la yang 'gal ba med //",
    "T04D3943:210b-6": "byang chub sems kyi spyod pa dang //",
    "T04D3943:210b-7": "mthong ba'i chos la 'gal med ces//",
    "T04D3943:210b-8": "de skad yab sras mjal ba las //",
    "T04D3943:210b-9": "thams cad mkhyen pa nyid kyis gsungs //",
    "T04D3943:210b-10": "khams drug reg pa'i skye mched drug / yid kyis nye bar spyod pa ni //",
    "T04D3943:210b-11": "bco brgyad po rnams 'dus pa la //",
    "T04D3943:210b-12": "re zhig skyes bu zhes brjod do //",
    "T04D3943:210b-13": "rnam shes nam mkha' rlung dang me //",
    "T04D3943:210b-14": "chu dang sa rnams ma lus pa //",
    "T04D3943:210b-15": "lugs 'byung lugs las bzlog pa yis //",
    "T04D3943:210b-16": "sna tshogs 'dzin par byed phyir khams //",
    "T04D3943:210b-17": "rnam par shes las skye zhes brjod //",
    "T04D3943:210b-18": "de ni rgyun du mched byed pa'i //",
    "T04D3943:210b-19": "mig la sogs pa rnam drug po //",
    "T04D3943:210b-20": "de dag skye mched du brjod do //",
    "T04D3943:210b-21": "gzugs rnams mthong ba'i mig la ni //",
    "T04D3943:210b-22": "reg pa'i skye mched du 'dod de //",
    "T04D3943:210b-23": "rang rang gis don gsal byed phyir //",
    "T04D3943:210b-24": "skye mched lhag ma'ang de bzhin no //",
    "T04D3943:210b-25": "mig la sogs pa rang rang gis //",
    "T04D3943:210b-26": "reg pa drug 'dir skyed par byed //",
    "T04D3943:210b-27": "so sor yid bde la sogs pa'i //",
    "T04D3943:210b-28": "dbye ba de ni rnam pa drug / de ltar yid kyi nye ba ni //",
    "T04D3943:210b-29": "spyod pa bco brgyad gsal bar brjod //",
    "T04D3943:210b-30": "'di rnams kun du tshogs pa dang //",
    "T04D3943:210b-31": "'dus pa skyes bu zhes bya'o //",
    "T04D3943:210b-32": "gang zhig nang gi sra ba nyid //",
    "T04D3943:210b-33": "lus 'di la ni dmigs pa yi //",
    "T04D3943:210b-34": "sen mo so sogs dbye ba ni //",
    "T04D3943:210b-35": "nang gi sa yi khams yin no //",
    "T04D3943:210b-36": "gang yang phyi yi 'jam pa dang ;",
    "T04D3943:210b-37": "/ cung zad sra ba nyid mthong ba'i //",
    "T04D3943:210b-38": "sa 'dzin sogs byed gang yin pa //",
    "T04D3943:210b-39": "de ni spyi yi khams yin no //",
    "T04D3943:210b-40": "nang gi bdag nyid skye bzhin pa //",
    "T04D3943:210b-41": "'di ni gang nas kyang 'ongs min //",
    "T04D3943:210b-42": "de bzhin 'gag pa'i tshe na yang //",
    "T04D3943:210b-43": "gang du'ang nyams par 'gyur ba med //",
    "T04D3943:210b-44": "de ltar bud med rnams kyis slar //",
    "T04D3943:210b-45": "nang du bud med nga zhes rtog / brtags nas slar yang phyi rol du //",
    "T04D3943:210b-46": "skyes pa'o zhes mngon par rlom //",
    "T04D3943:210b-47": "de nas yang dag chags sems de //",
    "T04D3943:210b-48": "skyes pa dang ni lhan cig tu //",
    "T04D3943:210b-49": "phrad par 'dod cing rtse ba dang //",
    "T04D3943:210b-50": "za bar 'dod na shas cher spro //",
    "T04D3943:211a-0": "skyes pa'ang de bzhin @211a * //",
    "T04D3943:211a-1": "nang 'di la //",
    "T04D3943:211a-2": "skyes pa'o zhes rtog byed cing //",
    "T04D3943:211a-3": "ma rig stobs kyis bskyed pa yi //",
    "T04D3943:211a-4": "grong ba'i chos kyi 'dod pa 'byung //",
    "T04D3943:211a-5": "des na de gnyis bde ba ni //",
    "T04D3943:211a-6": "'dod pas dben par song nas ni //",
    "T04D3943:211a-7": "gang gis nur nur po bskyed pa'i //",
    "T04D3943:211a-8": "sbyor ba de 'dra byed par 'gyur //",
    "T04D3943:211a-9": "de la brtags pa gang yin dang //",
    "T04D3943:211a-10": "rtog pa las byung kun rtog gang //",
    "T04D3943:211a-11": "yang dag min par brtags las gzhan //",
    "T04D3943:211a-12": "de dag rang bzhin gyis grub min //",
    "T04D3943:211a-13": "de bzhin mo la bud med med //",
    "T04D3943:211a-14": "skyes pa la yang skyes pa med //",
    "T04D3943:211a-15": "snyoms par 'jug na snyoms pa med //",
    "T04D3943:211a-16": "nur nur la yang nur nur med /",
    "T04D3943:211a-17": "nur nur rang bzhin med gyur pa //",
    "T04D3943:211a-18": "de tshe yang dag ji bzhin rig / de gnyis yod par ma gyur phyir //",
    "T04D3943:211a-19": "skye ba med pa yin zhes gnas //",
    "T04D3943:211a-20": "ma skyes pa yis ji ltar na //",
    "T04D3943:211a-21": "sra ba nyid ni skye bar 'gyur //",
    "T04D3943:211a-22": "des na yod min kun rtog las //",
    "T04D3943:211a-23": "sra nyid 'byung bar shes par bya //",
    "T04D3943:211a-24": "phyi rol gyi ni sa yi khams //",
    "T04D3943:211a-25": "lcags ri dang ni ri dbang po //",
    "T04D3943:211a-26": "ri bo mchog rab la sogs pa //",
    "T04D3943:211a-27": "'jig rten khams rnams ma lus pa'o //",
    "T04D3943:211a-28": "de yi srid pa nyid gang de //",
    "T04D3943:211a-29": "'ongs pa med cing 'gro ba med //",
    "T04D3943:211a-30": "khams yin no zhes 'jig rten pa'i //",
    "T04D3943:211a-31": "tha snyad byed pa tsam du zad //",
    "T04D3943:211a-32": "gang gi tshe nas chen 'di //",
    "T04D3943:211a-33": "me yis yongs su bsregs nas ni //",
    "T04D3943:211a-34": "chu rnams kyis ni rnam par bkrus //",
    "T04D3943:211a-35": "rlung gis shin tu gtor gyur pa //",
    "T04D3943:211a-36": "de tshe mar nag bsregs pa'am //",
    "T04D3943:211a-37": "mar gsar bsregs la ji bzhin du //",
    "T04D3943:211a-38": "sdong ro yi ni phye ma'am //",
    "T04D3943:211a-39": "thal rjes tsam yang med par rung //",
    "T04D3943:211a-40": "de ltar sa yi khams kyi ni //",
    "T04D3943:211a-41": "skye ba stong pa nges pa ltar //",
    "T04D3943:211a-42": "de bzhin gnas dang stongs pa yang //",
    "T04D3943:211a-43": "rang bzhin nyid kyis stong pa yin //",
    "T04D3943:211a-44": "yang ni chu khams gang zhe na //",
    "T04D3943:211a-45": "lus kyi rngul dang mchi ma gcin //",
    "T04D3943:211a-46": "snabs mkhris khrag tshil 'o ma rnag / gzhan yang gsher ba gang yod pa'o //",
    "T04D3943:211a-47": "de la mya ngan zug rngu dang //",
    "T04D3943:211a-48": "byams dang phrad las mchi ma 'byung //",
    "T04D3943:211a-49": "bsod nams ldan pa la la la //",
    "T04D3943:211a-50": "chos kyi shugs kyis 'byung ba yin //",
    "T04D3943:211a-51": "de yang gang nas kyang 'ongs min //",
    "T04D3943:211a-52": "bskams tshe gang du'ang song ba med //",
    "T04D3943:211a-53": "byung ngo bskams so zhes pa yang //",
    "T04D3943:211a-54": "tha snyad 'jug pa tsam du bas //",
    "T04D3943:211b-0": "@211b gang tshe sprin stug chu rgyun gyis //",
    "T04D3943:211b-1": "'jig rten 'di ni 'jig byed cing //",
    "T04D3943:211b-2": "sa chen tshangs pa'i 'jig rten bar //",
    "T04D3943:211b-3": "rgya mtsho gcig tu byas gyur pa //",
    "T04D3943:211b-4": "de tshe de 'dra'i chu yi tshogs //",
    "T04D3943:211b-5": "gang zhig nas ni 'ongs par 'gyur //",
    "T04D3943:211b-6": "nyi ma bcu gnyis me yis ni //",
    "T04D3943:211b-7": "bskams nas brlag tshe gang du song ;",
    "T04D3943:211b-8": "/ gzhan la ltos nas byung ba yi //",
    "T04D3943:211b-9": "khams gzhan rnams kyi skye ba dang //",
    "T04D3943:211b-10": "gnas pa dang ni 'jig pa yang //",
    "T04D3943:211b-11": "de ltar dngos med shes par bya //",
    "T04D3943:211b-12": "sa sogs 'byung ba bzhi po la //",
    "T04D3943:211b-13": "brten pa'i dang ba gang yin pa //",
    "T04D3943:211b-14": "mched cing 'di gsal byed pa'i phyir //",
    "T04D3943:211b-15": "mig gi skye mched du brjod do //",
    "T04D3943:211b-16": "sa yi khams kyi dang ba 'dir //",
    "T04D3943:211b-17": "mig gi skye mched du mi 'dod //",
    "T04D3943:211b-18": "de bzhin chu dang me dang ni //",
    "T04D3943:211b-19": "rlung khams dang ba 'dod ma yin //",
    "T04D3943:211b-20": "de ltar de ni brtag bzod pa'i //",
    "T04D3943:211b-21": "mig gi skye mched 'ga' yang med //",
    "T04D3943:211b-22": "tha snyad tsam las ma gtogs pa //",
    "T04D3943:211b-23": "'di dag bya ba dang bral yin //",
    "T04D3943:211b-24": "khams rnams so so snang ba la //",
    "T04D3943:211b-25": "dang ba 'ga' yang yod ma yin //",
    "T04D3943:211b-26": "chos rnams thams cad stong pa'i phyir //",
    "T04D3943:211b-27": "dang ba de dngos gang zhig yin //",
    "T04D3943:211b-28": "des na mig gi skye mched la //",
    "T04D3943:211b-29": "thog ma med cing tha ma med //",
    "T04D3943:211b-30": "rang bzhin stong pa nyid kyis na //",
    "T04D3943:211b-31": "gnas kyang dmigs pa ma yin no //",
    "T04D3943:211b-32": "gang zhig rang bzhin dang bral te //",
    "T04D3943:211b-33": "skyes pa ma yin bud med min //",
    "T04D3943:211b-34": "rlom sems rlom sems min pa yang //",
    "T04D3943:211b-35": "rang bzhin gyis ni dgag pa nyid //",
    "T04D3943:211b-36": "mdo rjes 'brangs nas rigs pa 'dis //",
    "T04D3943:211b-37": "rna ba sogs la'ang shes bya ste //",
    "T04D3943:211b-38": "de dag rnams kyi rtogs pa'ang mthar //",
    "T04D3943:211b-39": "chos kyi dbyings la thug phyir ro //",
    "T04D3943:211b-40": "mig ni yul gzugs las min zhes //",
    "T04D3943:211b-41": "gsungs pa yin pa de yi phyir //",
    "T04D3943:211b-42": "gzugs rnams nyid la dmigs pa'i mig / gzugs rnams la ni thogs dang bcas //",
    "T04D3943:211b-43": "de ltar sgra la sogs pa la //",
    "T04D3943:211b-44": "dmigs pa'i rna ba la sogs pa //",
    "T04D3943:211b-45": "rang rang yul la thogs bcas zhes //",
    "T04D3943:211b-46": "yul dngos rim pas shes par bya //",
    "T04D3943:211b-47": "mthun pa la sogs dbye ba tha dad pa'i //",
    "T04D3943:211b-48": "gzugs rnams la ni dmigs par byed pa'i mig / mthun pa las ni sdug par 'du shes shing //",
    "T04D3943:211b-49": "mi mthun pa la mi sdug par 'du shes //",
    "T04D3943:212a-0": "mthun @212a * //",
    "T04D3943:212a-1": "pa ma yin mi mthun pa yang min //",
    "T04D3943:212a-2": "gzugs la btang snyoms tshul byas 'du shes te //",
    "T04D3943:212a-3": "de ltar yid kyis chos rab rim bzhin du //",
    "T04D3943:212a-4": "rang blo rab tu gsal ba las mtshon bya //",
    "T04D3943:212a-5": "de ltar drug la so sor gsum gsum du //",
    "T04D3943:212a-6": "phye ba las 'dir yid kyis nye ba ru //",
    "T04D3943:212a-7": "spyod pa rab tu brtags pa'i yid kyis ni //",
    "T04D3943:212a-8": "nyes par spyod pa bco brgyad du gsungs so //",
    "T04D3943:212a-9": "de ltar khams sogs rang bzhin gyis //",
    "T04D3943:212a-10": "sgyu ma lta bur shes byas nas //",
    "T04D3943:212a-11": "kun la chags pa las grol ba //",
    "T04D3943:212a-12": "sprul pa'i glang chen bzhin du spyad //",
    "T04D3943:212a-13": "rmi lam gzhon nu ma dang phrad pa yi //",
    "T04D3943:212a-14": "dga' bde nyams myong gnyid log sad pa'i tshe //",
    "T04D3943:212a-15": "'di na byis pa'i rigs can las gzhan min //",
    "T04D3943:212a-16": "de ltar zhen cing kun du chags pa des //",
    "T04D3943:212a-17": "lus dang ngag dang yid kyi dbye ba yis //",
    "T04D3943:212a-18": "'dod chags las ni rab tu skyes pa'i las //",
    "T04D3943:212a-19": "rnam pa bcu ni mngon par 'du byed do //",
    "T04D3943:212a-20": "gang zhig mngon par 'dus byas pa //",
    "T04D3943:212a-21": "de kun gdod nas rab mi gnas //",
    "T04D3943:212a-22": "gang phyir phyi rol nang dag la //",
    "T04D3943:212a-23": "ma brten pas na gnas pa med //",
    "T04D3943:212a-24": "gzhan yang ji ltar tha mar 'gag pa yi //",
    "T04D3943:212a-25": "rnam shes de ltar dang po'i rnam shes skyed //",
    "T04D3943:212a-26": "las dang dmigs pa'i dbang por gyur pa ni //",
    "T04D3943:212a-27": "nyin mtshan 'gro ba rnams la so sor sbyar //",
    "T04D3943:212a-28": "rang bzhin mtshungs pa yin pa'i phyir //",
    "T04D3943:212a-29": "sems kyi rgyun ni rab tu 'jug na yang //",
    "T04D3943:212a-30": "gang du bde dang sdug bsngal spyod pa yi //",
    "T04D3943:212a-31": "rnam par smin pa yang dag myong bar byed //",
    "T04D3943:212a-32": "shes 'gag tha ma gang yin pa //",
    "T04D3943:212a-33": "de la 'chi 'phor 'dod pa yin //",
    "T04D3943:212a-34": "dang po'i rnam shes 'byung ba la //",
    "T04D3943:212a-35": "'dir ni skye bar 'dod pa'ang yin //",
    "T04D3943:212a-36": "de lta bas na shes pa'i dang po ni //",
    "T04D3943:212a-37": "skye ba'i che na gang nas kyang 'ongs min //",
    "T04D3943:212a-38": "de ni nges par 'gag pa'i tshe na yang //",
    "T04D3943:212a-39": "gang du song ba'ang spungs nas yod ma yin //",
    "T04D3943:212a-40": "de ltar dang po'i rnam shes dang //",
    "T04D3943:212a-41": "las rnams kyis ni skye ba dag / rang bzhin stong phyir gang nas kyang //",
    "T04D3943:212a-42": "'ongs ba'am gang du'ang song ba med //",
    "T04D3943:212a-43": "thog ma tha ma gnyis kyi ni //",
    "T04D3943:212a-44": "shes pa shes pa nyid kyis stong //",
    "T04D3943:212a-45": "de bzhin du ni 'chi 'pho yang //",
    "T04D3943:212a-46": "'chi 'pho'i rang bzhin nyid kyis stong //",
    "T04D3943:212a-47": "de lta'ang bde sdug sogs kyi ni //",
    "T04D3943:212b-0": "@212b dbye bas bkag pa med pa yi //",
    "T04D3943:212b-1": "sna tshogs las kun rnam smin dang //",
    "T04D3943:212b-2": "so sor rig pa shes par byed //",
    "T04D3943:212b-3": "'jig rten pa yi spyod pa yi //",
    "T04D3943:212b-4": "ming dang brda tsam nyid las gzhan //",
    "T04D3943:212b-5": "yang dag brtag byar bzod pa yi //",
    "T04D3943:212b-6": "byed po med cing za po med //",
    "T04D3943:212b-7": "ji ltar rmi lam spyod yul du ;",
    "T04D3943:212b-8": "/ dgra dang g-yul ngor dgye nas ni //",
    "T04D3943:212b-9": "sad tshe zhen par gyur zhe na //",
    "T04D3943:212b-10": "de 'di mkhas par brjod dam ci //",
    "T04D3943:212b-11": "de bzhin shes rab 'chal pa yi //",
    "T04D3943:212b-12": "rigs can mig gi spyod yul ni //",
    "T04D3943:212b-13": "yid mi bde bar brten pa la //",
    "T04D3943:212b-14": "bltas nas mngon zhen dang ldan 'gyur //",
    "T04D3943:212b-15": "de nas rab tu dag pa yi //",
    "T04D3943:212b-16": "ngan pas 'dod chags las byung las //",
    "T04D3943:212b-17": "rnam pa bcu gnyis sngar bzhin du //",
    "T04D3943:212b-18": "slar yang mngon par 'du byed do //",
    "T04D3943:212b-19": "btang snyoms gnas la bltas nas ni //",
    "T04D3943:212b-20": "gang zhig gzugs la zhen pa yi //",
    "T04D3943:212b-21": "rmongs pa de yis sngar bzhin du //",
    "T04D3943:212b-22": "las ni rnam bcu sog par byed //",
    "T04D3943:212b-23": "de bzhin so sor rnam pa gsum //",
    "T04D3943:212b-24": "sgra la sogs pa'ang shes par bya //",
    "T04D3943:212b-25": "gang gi rmi lam snang ba bzhin //",
    "T04D3943:212b-26": "snang ba 'di ni skye ba med //",
    "T04D3943:212b-27": "kun rdzob dang ni don dam dbye ba yis //",
    "T04D3943:212b-28": "'dir ni bden pa rnam gnyis rgyal bas gsungs //",
    "T04D3943:212b-29": "stong nyid legs par mthong ba gang yin pa //",
    "T04D3943:212b-30": "de la thams cad mkhyen pa nyid ces brjod //",
    "T04D3943:212b-31": "'jig rten pa yi spyod pa la //",
    "T04D3943:212b-32": "mgon pos 'jig rten kun rdzob gzigs //",
    "T04D3943:212b-33": "don dam sna tshogs shes pa yi //",
    "T04D3943:212b-34": "spyod pa las ni shin tu 'das //",
    "T04D3943:212b-35": "rgyu med rnam par shes pa med //",
    "T04D3943:212b-36": "brda yod ma yin rten yod min //",
    "T04D3943:212b-37": "phung pa lnga min de las gzhan //",
    "T04D3943:212b-38": "don dam pa yi mtshan nyid min //",
    "T04D3943:212b-39": "shin tu zab par gyur don stong nyid de //",
    "T04D3943:212b-40": "rim gyis yang dag sgrol ba'i rgyu mtshan nyid //",
    "T04D3943:212b-41": "'gro ba dang ba bskyed phyir 'di kun rdzob //",
    "T04D3943:212b-42": "thugs rje cher grags thub pa'i dbang pos gsungs //",
    "T04D3943:212b-43": "gzhan yang rten med pas na 'jig rten pa'i //",
    "T04D3943:212b-44": "chos rnams kyis kyang dga' bar mi byed de //",
    "T04D3943:212b-45": "skye ba med pa'i rang bzhin brgyad po yis //",
    "T04D3943:212b-46": "stong nyid gang yin dngos su ston par byed //",
    "T04D3943:212b-47": "mdor na sems ni sbyang ba'i phyir //",
    "T04D3943:212b-48": "gzhan la gus par bya ba dang //",
    "T04D3943:212b-49": "bdag nyid la ni brnyas pa ste //",
    "T04D3943:213a-0": "gzhan @213a * //",
    "T04D3943:213a-1": "yang 'di gnyis 'bad pas bsgom //",
    "T04D3943:213a-2": "gzhan bde gzhan ni ma yin na //",
    "T04D3943:213a-3": "gzhan la dngos su brnyas byed ltar //",
    "T04D3943:213a-4": "gom pa gnyi ga de lta bur //",
    "T04D3943:213a-5": "nus par 'gyur ba dka' ba med //",
    "T04D3943:213a-6": "gal te rtag tu phung po rnams //",
    "T04D3943:213a-7": "mnyam pa nyid du yod 'dod na //",
    "T04D3943:213a-8": "de tshe gcig la bdag nyid dang //",
    "T04D3943:213a-9": "gzhan nyid ji ltar sbyar bar bya //",
    "T04D3943:213a-10": "yod min pa yi dmigs pa la'ang //",
    "T04D3943:213a-11": "de ltar yul can spyod pa ni //",
    "T04D3943:213a-12": "thog ma med pa nas rtogs pa //",
    "T04D3943:213a-13": "goms pa'i phyir na dka' ba med //",
    "T04D3943:213a-14": "chags la rag las skyes pa ni //",
    "T04D3943:213a-15": "khong khro rjes chags yin pa'i phyir //",
    "T04D3943:213a-16": "chags pa spangs las myur du ni //",
    "T04D3943:213a-17": "sems kyi dga' ba rab tu skye //",
    "T04D3943:213a-18": "gang la khong khro chags yod pa //",
    "T04D3943:213a-19": "de la gzhan la smod pa dang //",
    "T04D3943:213a-20": "ser sna brkam chags nga rgyal sogs //",
    "T04D3943:213a-21": "thams cad 'bad med 'byung mi khegs //",
    "T04D3943:213a-22": "de dag ni bdag gi lus dag pa'o /",
    "T04D3943:213a-24": "// / yang dag 'tsho ba sbyangs pa yis //",
    "T04D3943:213a-25": "'dir ni longs spyod dag par 'dod //",
    "T04D3943:213a-26": "chos kyi longs spyod tshol ba ni //",
    "T04D3943:213a-27": "yang dag 'tsho ba sbyong ba ni //",
    "T04D3943:213a-28": "mkhas pas sbyin bdag las legs len pa ni //",
    "T04D3943:213a-29": "rnyed pa'i don du spyod lam 'chos mi byed //",
    "T04D3943:213a-30": "gnya' shing gang tsam las ni mi blta zhing //",
    "T04D3943:213a-31": "gom pa rim gyis bdal nas 'dor mi byed //",
    "T04D3943:213a-32": "byang chub sems dpas dag kyang gcam bu dang //",
    "T04D3943:213a-33": "'jam par bskyungs shing nam yang smra mi byed //",
    "T04D3943:213a-34": "rnyed pa dang ni bkur sti'i don dag tu //",
    "T04D3943:213a-35": "de ni mthun 'jug nam yang byed ma yin //",
    "T04D3943:213a-36": "tshig tu 'dod pa chung bar byas nas ni //",
    "T04D3943:213a-37": "sems la sred pa chen po skyed na ni //",
    "T04D3943:213a-38": "nang du gdung bar byed pa 'di las gzhan //",
    "T04D3943:213a-39": "'dir ni lhag pa yod pa ma yin no //",
    "T04D3943:213a-40": "rnyed pa dang ni bkur sti'i rgyu mtshan du //",
    "T04D3943:213a-41": "dbang po sdom par byed pa tshul 'chos yin //",
    "T04D3943:213a-42": "rnyed pa dang ni bkur sti'i rgyu mtshan du //",
    "T04D3943:213a-43": "gsong por snyan par smra byed kha gsag yin //",
    "T04D3943:213a-44": "tshul 'chos kha gsag spangs pa ni //",
    "T04D3943:213a-45": "'tsho ba dag pa nyid yin pas //",
    "T04D3943:213a-46": "g-yo zol sgyu thabs spangs pa las //",
    "T04D3943:213a-47": "longs spyod dag par shes par bya //",
    "T04D3943:213a-48": "de dag ni longs spyod dag pa'o /",
    "T04D3943:213a-50": "// / gang tshe sbyin pa la sogs lnga //",
    "T04D3943:213a-51": "stong nyid snying rje'i snying po can //",
    "T04D3943:213b-0": "rnam pa kun nas @213b byed gyur pa //",
    "T04D3943:213b-1": "de tshe bsod nams dag pa yin //",
    "T04D3943:213b-2": "rgyu dang ldan pa mtshan ma dang //",
    "T04D3943:213b-3": "yid nyid rnam par dag pa dang //",
    "T04D3943:213b-4": "bdag dang bdag gir byed pa rnams //",
    "T04D3943:213b-5": "dag pas sbyin pa dag pa yin //",
    "T04D3943:213b-6": "gtong ba'i tshe na yang dag rdzogs pa yi //",
    "T04D3943:213b-7": "kun mkhyen nyid du yongs su sngo byed cing //",
    "T04D3943:213b-8": "'bras bu la ni phyogs par mi byed na //",
    "T04D3943:213b-9": "sbyin pa'i dag pa mkha' dang mnyam skyed yin //",
    "T04D3943:213b-10": "brtse bas gang sbyin sbyin pa dag pa yin //",
    "T04D3943:213b-11": "rang lag gis sbyin sbyin pa dag pa yin //",
    "T04D3943:213b-12": "gzhan phan gang sbyin sbyin pa dag pa yin //",
    "T04D3943:213b-13": "dug mtshon min gang sbyin pa dag pa yin //",
    "T04D3943:213b-14": "'o na drag shul can zhus las //",
    "T04D3943:213b-15": "gang gis gang zhig gang gi tshe //",
    "T04D3943:213b-16": "mkho ba de la de sbyin zhes //",
    "T04D3943:213b-17": "gsungs pa dang ni 'gal zhe na //",
    "T04D3943:213b-18": "de min spyi mdo las gzhan par //",
    "T04D3943:213b-19": "de ni bkag pa yin phyir ro //",
    "T04D3943:213b-20": "thugs rje can gyi sems can ni //",
    "T04D3943:213b-21": "bsdu bar bya phyir bkag pa gnang //",
    "T04D3943:213b-22": "thugs rje dang ni ldan pa yis //",
    "T04D3943:213b-23": "dad pa bskyed thabs gzhan med na //",
    "T04D3943:213b-24": "gang gis bsdu ba'i sems can la //",
    "T04D3943:213b-25": "mthong nas chang sogs sbyin pa gnang //",
    "T04D3943:213b-26": "gang zhig gzhan la gnod de sbyin ngan yin //",
    "T04D3943:213b-27": "gang zhig dus min byin de sbyin ngan yin //",
    "T04D3943:213b-28": "de dag ni sbyin pa dag pa'o /",
    "T04D3943:213b-30": "// / sems can kun la rlom byed pas //",
    "T04D3943:213b-31": "tshul khrims brtul zhugs mchog 'dzin dang //",
    "T04D3943:213b-32": "lta ba rnam par dag pa yis //",
    "T04D3943:213b-33": "yang ni tshul khrims dag pa bskyed //",
    "T04D3943:213b-34": "nyan thos bse ru la sogs rnams spangs te //",
    "T04D3943:213b-35": "rnam par ma nyams sems kyis ni //",
    "T04D3943:213b-36": "chos rnams kun la mkha' dang mnyam pa yi //",
    "T04D3943:213b-37": "tshul khrims rnam par dag pa 'thob par 'gyur //",
    "T04D3943:213b-38": "khong khro rnam par spangs pa las //",
    "T04D3943:213b-39": "bzod pa'i dag pa skye bar 'gyur //",
    "T04D3943:213b-40": "rtag tu sems can thams cad la //",
    "T04D3943:213b-41": "mnyam pa nyid kyis sems pa la //",
    "T04D3943:213b-42": "thang shing gi ni nags bcad kyang //",
    "T04D3943:213b-43": "khro med mun pa med pa ltar //",
    "T04D3943:213b-44": "byang chub sems dpa' bcad kyang ni //",
    "T04D3943:213b-45": "bzod pa dag pas de bzhin no //",
    "T04D3943:213b-46": "gzugs brnyan dang ni mtshungs pa ru //",
    "T04D3943:213b-47": "rang gi lus la yang dag lta //",
    "T04D3943:213b-48": "dag la'ang brjod du med par lta //",
    "T04D3943:213b-49": "de bzhin shin tu zhi ba yi //",
    "T04D3943:213b-50": "shes par sems la lta byed na //",
    "T04D3943:213b-51": "brtson 'grus dag pa rab tu 'thob //",
    "T04D3943:213b-52": "rten cing 'brel 'byung sbyor ba yis //",
    "T04D3943:213b-53": "brtson 'grus dag pa bla na med //",
    "T04D3943:214a-0": "de @214a * //",
    "T04D3943:214a-1": "bzhin brtse ba chen po'i sems //",
    "T04D3943:214a-2": "byin gyi rlabs kyis byin brlabs pa'i //",
    "T04D3943:214a-3": "byams pa'i go cha'i tshogs kyis ni //",
    "T04D3943:214a-4": "dgra yi dpung tshogs rnam par 'joms //",
    "T04D3943:214a-5": "rnam kun med na mi 'byung ba'i //",
    "T04D3943:214a-6": "de bzhin nyid don mthong ba las //",
    "T04D3943:214a-7": "bsgrim mi dgos par bstan gyur pas//",
    "T04D3943:214a-8": "bsam gtan dag pa bla na med //",
    "T04D3943:214a-9": "rnam kun mchog dang ldan pa yi //",
    "T04D3943:214a-10": "stong nyid gang zhig yin par 'dod //",
    "T04D3943:214a-11": "ce na byang chub phyogs kyi chos //",
    "T04D3943:214a-12": "thams cad ma spangs gang yin dang //",
    "T04D3943:214a-13": "tshad med rnam pa bzhi dang ni //",
    "T04D3943:214a-14": "bsdu ba'i dngos po rnam dgu dang //",
    "T04D3943:214a-15": "pha rol phyin pa rnam drug dang //",
    "T04D3943:214a-16": "mtshan dpe rnams kyang ma spangs pa'o //",
    "T04D3943:214a-17": "rang bzhin zhi ba nyid yin yang //",
    "T04D3943:214a-18": "nyon mongs las kyis zhi ma yin //",
    "T04D3943:214a-19": "chos rnams btang snyoms nyid yin yang //",
    "T04D3943:214a-20": "rang mtshan de bzhin nyid la rmongs //",
    "T04D3943:214a-21": "'gro don bya bas 'brel gyur kyang //",
    "T04D3943:214a-22": "bya ba snying po yod ma yin //",
    "T04D3943:214a-23": "rang bzhin bsil ba nyid gyur kyang //",
    "T04D3943:214a-24": "rab tu 'bar bar sems can 'tshed //",
    "T04D3943:214a-25": "de ltar phyogs tsam bstan pa yis //",
    "T04D3943:214a-26": "bsam gtan dag pa yongs su brjod //",
    "T04D3943:214a-27": "shes rab pha rol phyin pa yi //",
    "T04D3943:214a-28": "dag pa de ltar rnam par bsgom //",
    "T04D3943:214a-29": "de dag ni bsod nams dag pa mdor bsdus pa'o /",
    "T04D3943:214a-32": "// / len par byed pa rab mang la //",
    "T04D3943:214a-33": "bsags pa 'di ni nyung gyur na //",
    "T04D3943:214a-34": "da ni gsum gyi spel ba yang //",
    "T04D3943:214a-35": "nyung zad rnam par bshad pa ni //",
    "T04D3943:214a-36": "'di ltar sangs rgyas mdzad tshim byed //",
    "T04D3943:214a-37": "sangs rgyas nyid 'dir 'dod pa yin //",
    "T04D3943:214a-38": "gzhan du dag pa tsam gyis ni //",
    "T04D3943:214a-39": "nyan thos rnams dang mtshungs par 'gyur //",
    "T04D3943:214a-40": "bdag lus spel ba gang zhe na //",
    "T04D3943:214a-41": "stobs dang brtson 'grus spel ba'o //",
    "T04D3943:214a-42": "stobs ni mi nus med pa ste //",
    "T04D3943:214a-43": "rgyu bcu las ni stobs de 'byung //",
    "T04D3943:214a-44": "gal te byang chub sems dpa' yis //",
    "T04D3943:214a-45": "lus dang srog la bab gyur kyang //",
    "T04D3943:214a-46": "dam chos nam yang mi gtong ba //",
    "T04D3943:214a-47": "de ni stobs kyi rgyu gcig yin //",
    "T04D3943:214a-48": "rgyal ba 'phel ba med par ni //",
    "T04D3943:214a-49": "sems can kun la phyag byed dang //",
    "T04D3943:214a-50": "nyam chung rnams la bzod pa yis //",
    "T04D3943:214a-51": "kha zas rab mchog ster ba dang //",
    "T04D3943:214a-52": "nad pa rnams ni gso ba dang //",
    "T04D3943:214a-53": "sems can phongs par gyur rnams la //",
    "T04D3943:214b-0": "longs spyod @214b gtong bar byed pa rnams //",
    "T04D3943:214b-1": "de bzhin bde gshegs mchod rten la //",
    "T04D3943:214b-2": "rdo thal 'byug par byed pa dang //",
    "T04D3943:214b-3": "sems can kun la thams cad nas //",
    "T04D3943:214b-4": "dga' bas smra bar byed pa dang //",
    "T04D3943:214b-5": "phongs pas sdug bsngal gyur rnams la //",
    "T04D3943:214b-6": "longs spyod dgod par byed pa dang //",
    "T04D3943:214b-7": "sems can ngal dub can rnams kyi //",
    "T04D3943:214b-8": "khur bu khur bar byed pa po //",
    "T04D3943:214b-9": "phyag na rdo rje stobs mthong bas //",
    "T04D3943:214b-10": "ngo mtshar skyes nas ma skyes dgras //",
    "T04D3943:214b-11": "zhus nas thub pas stobs kyi rgyu //",
    "T04D3943:214b-12": "rnam pa bcu ni gsungs pa yin //",
    "T04D3943:214b-13": "brtson 'grus spel bar gang brjod de //",
    "T04D3943:214b-14": "le lo med par spel ba yin //",
    "T04D3943:214b-15": "'di la yang dag rdzogs pa yi //",
    "T04D3943:214b-16": "bla med byang chub thob mi dka' //",
    "T04D3943:214b-17": "snyom las can gyis nyan thos kyi //",
    "T04D3943:214b-18": "mya ngan 'das pa'ang mi 'grub na //",
    "T04D3943:214b-19": "'gro ba'i bsam pa rdzogs pa yi //",
    "T04D3943:214b-20": "sangs rgyas myang 'das smos ci dgos //",
    "T04D3943:214b-21": "de dag ni bdag gi lus spel ba'o /",
    "T04D3943:214b-23": "// / stong nyid snying rje'i snying po can //",
    "T04D3943:214b-24": "sbyin las longs spyod spel ba ste //",
    "T04D3943:214b-25": "rdo rje gcod pa la sogs su //",
    "T04D3943:214b-26": "sbyin pa de ltar rgyas par gsungs //",
    "T04D3943:214b-27": "byang chub sems dpas gang gi tshe //",
    "T04D3943:214b-28": "rab tu mi gnas sbyin btang ba //",
    "T04D3943:214b-29": "bsod nams de yi phung po'i tshad //",
    "T04D3943:214b-30": "gzung bar nus pa ma yin no //",
    "T04D3943:214b-31": "yang dag rab tu rtsol ba dang //",
    "T04D3943:214b-32": "bsam pa brtan par byas nas ni //",
    "T04D3943:214b-33": "thog mar snying rje bskyed nas su //",
    "T04D3943:214b-34": "dge ba 'bad pas spel bar bya //",
    "T04D3943:214b-35": "rtag par rab tu du ba ltar //",
    "T04D3943:214b-36": "dge ba'i bshes gnyen bsten pa ni //",
    "T04D3943:214b-37": "sangs rgyas nyid kyi chos kyi rgyu //",
    "T04D3943:214b-38": "rtsol ba 'di ltar shes par bya //",
    "T04D3943:214b-39": "'phags pa gzhon nu nor bzangs kyis //",
    "T04D3943:214b-40": "'jig rten pa yi dam pa'i las //",
    "T04D3943:214b-41": "sngon bsags bye ba snyed bzung nas //",
    "T04D3943:214b-42": "'phags pa byams pa'i drung phyin ltar //",
    "T04D3943:214b-43": "'das pa'i lus ni bye ba snyed //",
    "T04D3943:214b-44": "'bras bu med min bsams nas ni //",
    "T04D3943:214b-45": "de ltar byung ba'i lus po yang //",
    "T04D3943:214b-46": "rnam par dag pa bla med bsam //",
    "T04D3943:214b-47": "dga' ba rgya chen dang ba yi //",
    "T04D3943:214b-48": "shugs kyis rgya mtsho rab 'phel zhing //",
    "T04D3943:214b-49": "khyad par du ni 'gro ba'i phyir //",
    "T04D3943:214b-50": "lhag pa'i bsam pa brtan par byed //",
    "T04D3943:214b-51": "'gro don rab tu bsgrub pa'i phyir //",
    "T04D3943:214b-52": "yang dag rdzogs pa'i sangs rgyas rgyur //",
    "T04D3943:214b-53": "grogs med gnyis pa med kyang ni //",
    "T04D3943:214b-54": "go cha chen po'i sbyor bar ldan //",
    "T04D3943:215a-0": "gzhan @215a * //",
    "T04D3943:215a-1": "yang ;",
    "T04D3943:215a-2": "'di na bdag nyid gcig pu ste //",
    "T04D3943:215a-3": "gzhan yang stobs bcas bdud kyi tshogs //",
    "T04D3943:215a-4": "bdag gis byang chub chen po'i lam //",
    "T04D3943:215a-5": "'thob la gal te gags [*'gags] 'byung srid //",
    "T04D3943:215a-6": "de lta'ang de dag sems kyi ni //",
    "T04D3943:215a-7": "skad cig gcig gis nges bcom nas //",
    "T04D3943:215a-8": "rdo rje'i rang bzhin sa gzhi la //",
    "T04D3943:215a-9": "bdag gis slar yang bsdad par bya //",
    "T04D3943:215a-10": "sangs rgyas chos rnams thams cad kyi //",
    "T04D3943:215a-11": "rtsa ba bsam pa yin par gsungs //",
    "T04D3943:215a-12": "bsam pa med na bde gshegs kyi //",
    "T04D3943:215a-13": "yon tan rnams ni thag bsrings nas //",
    "T04D3943:215a-14": "lag pa dang ni rkang pa dag / med na",
    "T04D3943:215a-15": "'gro 'ong med pa dag / yan lag mchog gi",
    "T04D3943:215a-16": "mgo med na // 'gro ba rnams kyi srog med dang //",
    "T04D3943:215a-17": "bud shing med par gyur na yang //",
    "T04D3943:215a-18": "me yi 'bar ba med pa ltar //",
    "T04D3943:215a-19": "de bzhin bsam pa med na yang //",
    "T04D3943:215a-20": "sangs rgyas chos dang phrad pa med //",
    "T04D3943:215a-21": "bsam pa yang dag dag gyur pa'i //",
    "T04D3943:215a-22": "chos kyi sgra ni nam mkha'i dkyil nas 'byung //",
    "T04D3943:215a-23": "bsam pa dag na shing dang ni //",
    "T04D3943:215a-24": "rtsig pa las kyang gdams ngag rjes bstan 'byung //",
    "T04D3943:215a-25": "'dir ni dge ba spel ba yi //",
    "T04D3943:215a-26": "yang ni snying rje rab bsgom par //",
    "T04D3943:215a-27": "sangs rgyas chos rnams ma lus pa'i //",
    "T04D3943:215a-28": "sngon du 'gro bar deng 'dod do //",
    "T04D3943:215a-29": "de lta yin pas rgyal ba yi //",
    "T04D3943:215a-30": "sras po mkhas pa yis ni chos //",
    "T04D3943:215a-31": "mang po la ni mi bslab ste //",
    "T04D3943:215a-32": "chos gcig la ni bslab bya zhing //",
    "T04D3943:215a-33": "chos gcig la ni legs par brten //",
    "T04D3943:215a-34": "sangs rgyas chos rnams mtha' yas pa //",
    "T04D3943:215a-35": "de las kun du 'byung ngo zhes //",
    "T04D3943:215a-36": "chos yang dag par sdud pa las //",
    "T04D3943:215a-37": "gcig pu brtse chen ldan pas gsungs //",
    "T04D3943:215a-38": "ji ltar 'khor los sgyur ba de'i //",
    "T04D3943:215a-39": "dpung tshogs yan lag bzhi pa ni //",
    "T04D3943:215a-40": "'khor lo rin chen rjes 'brang bzhin //",
    "T04D3943:215a-41": "sangs rgyas chos ni brtse rjes 'brang //",
    "T04D3943:215a-42": "yon tan dang ldan bu gcig pa'i //",
    "T04D3943:215a-43": "rkang la thug par pha brtse ba //",
    "T04D3943:215a-44": "de bzhin lus can rnams la yang //",
    "T04D3943:215a-45": "byang chub sems dpa'i brtse bas khyab //",
    "T04D3943:215a-46": "'khor ba'i rgyun las sems can rnams //",
    "T04D3943:215a-47": "kun nas gdon par 'dod pa yi //",
    "T04D3943:215a-48": "dmigs pa'i dbye bas snying rje de //",
    "T04D3943:215a-49": "slar yang rnam pa gsum du dbye //",
    "T04D3943:215a-50": "byung nas 'byung dang 'byung bzhin pa'i //",
    "T04D3943:215a-51": "sdug 'jigs bdag nyid mi 'dod pa //",
    "T04D3943:215a-52": "bsgoms nas dga' ba la sogs pa //",
    "T04D3943:215a-53": "snying rje byams pa bzhin du bsgom //",
    "T04D3943:215b-0": "snying rje la @215b sogs de dag de lta bur //",
    "T04D3943:215b-1": "phan tshun rjes su 'brel pas bsod nams 'phel //",
    "T04D3943:215b-2": "phung po gsum pa rtag par bton pas kyang //",
    "T04D3943:215b-3": "bsod nams rab 'phel spungs phyir phung po yin //",
    "T04D3943:215b-4": "sdig pa bshags dang sangs rgyas la //",
    "T04D3943:215b-5": "gsol 'debs bsod nams rnams la ni //",
    "T04D3943:215b-6": "rjes yi rangs rnams bsod nams kyi //",
    "T04D3943:215b-7": "phung po yin phyir phung po gsum //",
    "T04D3943:215b-8": "sangs rgyas la ni phyag 'tshal nas //",
    "T04D3943:215b-9": "sdig pa bshags zhes 'byung bas na //",
    "T04D3943:215b-10": "phyag 'tshal sdig pa bshags pa las //",
    "T04D3943:215b-11": "log par tha snyad mi bya'o //",
    "T04D3943:215b-12": "nye ba 'khor gyis zhus pa las //",
    "T04D3943:215b-13": "'thad pa dang bcas rab brtan phyir //",
    "T04D3943:215b-14": "gsol ba 'debs dang bskul ba yi //",
    "T04D3943:215b-15": "don ni gcig pa nyid yin no //",
    "T04D3943:215b-16": "yo byad med pas mchod pa ni //",
    "T04D3943:215b-17": "nges med phyir na ma bstan to //",
    "T04D3943:215b-18": "ngag yid mchod pa gsungs pa ni //",
    "T04D3943:215b-19": "mdo sde rnams su rab tu grags //",
    "T04D3943:215b-20": "rgyal ba gang zag zla med pa'i //",
    "T04D3943:215b-21": "sangs rgyas rnams ni thams cad dang //",
    "T04D3943:215b-22": "zhes pa la sogs tshigs bcad bzhis //",
    "T04D3943:215b-23": "phyag btsal ba ni yongs su bsgrags //",
    "T04D3943:215b-24": "bzang spyod la sogs tshigs bcad dang //",
    "T04D3943:215b-25": "bstod pa blo la gang yod dang //",
    "T04D3943:215b-26": "dkon mchog sprin sogs mdo sde ru //",
    "T04D3943:215b-27": "gsungs pa bzung la mchod par bya ;",
    "T04D3943:215b-28": "/'di lta ste /",
    "T04D3943:215b-29": "gang zhig 'di na bdag gir ma byas gzung med pa'i //",
    "T04D3943:215b-30": "'bras bu lo tog 'bru yi bye brag gang skyes pa //",
    "T04D3943:215b-31": "de dag ma lus rgyal ba byang chub sems dpa' yi //",
    "T04D3943:215b-32": "tshogs la sogs la bdag gis phyag 'tshal mchod par bgyi //",
    "T04D3943:215b-33": "bzang spyod du gsungs tshigs bcad kyis ;",
    "T04D3943:215b-34": "/ de bzhin rjes su yi rang bya //",
    "T04D3943:215b-35": "rdo rje rgyal mtshan las gsungs pa'i //",
    "T04D3943:215b-36": "bsngo ba gus pas yongs su bsngo //",
    "T04D3943:215b-37": "smon lam ji ltar gdab pa yang //",
    "T04D3943:215b-38": "mdo sde sa bcur blta bar bya //",
    "T04D3943:215b-39": "sangs rgyas zhing ni rnam sbyang phyir //",
    "T04D3943:215b-40": "rtag par yongs su bsngo bar bya //",
    "T04D3943:215b-41": "bsod nams gang las shes par bya //",
    "T04D3943:215b-42": "zhe na mdo sde kun na snang //",
    "T04D3943:215b-43": "phan yon bcas par rab gsungs phyir //",
    "T04D3943:215b-44": "phyag 'tshal la sogs rnams kyis so //",
    "T04D3943:215b-45": "bsam pa dag pas yang nas yang //",
    "T04D3943:215b-46": "sangs rgyas la ni phyag byas las //",
    "T04D3943:215b-47": "mi khom brgyad po rnam spangs nas //",
    "T04D3943:216a-0": "dal zhing khom pa thob par @216a * //",
    "T04D3943:216a-1": "byed ;",
    "T04D3943:216a-2": "/ de la mi khom pa brgyad ni //",
    "T04D3943:216a-3": "sa stengs su ni rgyal bas dam chos bstan kyang byol song yi dgas 'gro ba dang //",
    "T04D3943:216a-4": "gzhan yang lha ni tshe ring po yi nang du skye dang 'gro gzhan dmyal ba dang //",
    "T04D3943:216a-5": "mtha' 'khob yul du skyes pa dang ni lkugs pa nyid dang log par lta ba dang ;",
    "T04D3943:216a-6": "/ mi yi bzang po yongs su zin kyang thub pa dang bral de dag mi khom brgyad //",
    "T04D3943:216a-7": "de dag ni phyag btsal ba la sogs pa'i cho ga bsod nams 'phel ba'o /",
    "T04D3943:216a-9": "// / dad dang gus dang nga rgyal spangs //",
    "T04D3943:216a-10": "brtson 'grus shes bya 'di rnams kyis //",
    "T04D3943:216a-11": "yongs su nyams par me byed cing ;",
    "T04D3943:216a-12": "/ khyad par du yang 'gro bar byed //",
    "T04D3943:216a-13": "de la dad pa gang zhig gis //",
    "T04D3943:216a-14": "'phags pa rnams dang nyer sprod cing //",
    "T04D3943:216a-15": "de bzhin bya bar mi 'os pa //",
    "T04D3943:216a-16": "mtha' dag gang gis mi byed pa'o //",
    "T04D3943:216a-17": "gus par 'di ni khyad par du //",
    "T04D3943:216a-18": "bsod nams skyed par byed pa dang //",
    "T04D3943:216a-19": "gang zhig gis ni dam pa'i chos ;",
    "T04D3943:216a-20": "/ mnyam par gzhag pas nyan pa'o //",
    "T04D3943:216a-21": "nga rgyal spangs pas yon tan rnams //",
    "T04D3943:216a-22": "'phel ba'i rgyur gsungs gang yin dang //",
    "T04D3943:216a-23": "gang gis yon tan lhag pa yis //",
    "T04D3943:216a-24": "'phags par sems shing phyag byed pa'o //",
    "T04D3943:216a-25": "brtson 'grus de bzhin khyad par rnams //",
    "T04D3943:216a-26": "'thob phyir yongs su mi nyams shing //",
    "T04D3943:216a-27": "lus sems las su rung 'di dag / gang gis myur du thob pa'o //",
    "T04D3943:216a-28": "de dag ni dad pa la sogs pa bzhi'o /",
    "T04D3943:216a-30": "// / de bzhin bsod nams 'phel ba'i rgyu //",
    "T04D3943:216a-31": "dang po rnam pa lnga gsungs pa //",
    "T04D3943:216a-32": "dad brtson dran pa ting 'dzin dang //",
    "T04D3943:216a-33": "shes rab rnams la rim bzhin bshad ;",
    "T04D3943:216a-34": "/ dad pa'i dbang po gang yin pa'i //",
    "T04D3943:216a-35": "dad pa de ni chos bzhin byed //",
    "T04D3943:216a-36": "de la gang gis dkar po dang //",
    "T04D3943:216a-37": "nag po'i chos rnams kyi 'bras bu //",
    "T04D3943:216a-38": "bde sdug rang bzhin so so ru //",
    "T04D3943:216a-39": "'byin par byed pa chos dang po //",
    "T04D3943:216a-40": "rgyal ba'i sras po rnams kyis ni //",
    "T04D3943:216a-41": "spyod pa gnyis pa yin par gsungs //",
    "T04D3943:216a-42": "gsum pa'ang 'dir ni gang zhig gis //",
    "T04D3943:216a-43": "chos rnams thams cad mi spong zhing //",
    "T04D3943:216a-44": "lta ba kun la yang dag par //",
    "T04D3943:216a-45": "de bzhin zhen par mi byed pa'o //",
    "T04D3943:216a-46": "gang zhig thub pa rnams kyi chos //",
    "T04D3943:216a-47": "mi 'jigs la sogs mtha' yas la //",
    "T04D3943:216a-48": "dad par byed pa bzhi pa ste //",
    "T04D3943:216b-0": "de dag @216b dad pa'i dbang por 'dod //",
    "T04D3943:216b-1": "dad pa'i dbang po'i chos rnams gang //",
    "T04D3943:216b-2": "nges par dad par byas nas ni //",
    "T04D3943:216b-3": "gang gis yang dag 'phel byed pa //",
    "T04D3943:216b-4": "de ni brtson 'grus dbang po yin //",
    "T04D3943:216b-5": "brtson 'grus dbang pos chos rnams gang //",
    "T04D3943:216b-6": "gsal por 'phel bar byas nas ni //",
    "T04D3943:216b-7": "gang gis nyams par mi byed pa //",
    "T04D3943:216b-8": "de ni dran pa'i dbang por brjod //",
    "T04D3943:216b-9": "dran pa'i dbang pos chos rnams gang //",
    "T04D3943:216b-10": "nyams pa ru ni ma byas la //",
    "T04D3943:216b-11": "gang gi rtse gcig tu byed pa //",
    "T04D3943:216b-12": "de ni ting 'dzin dbang por 'dod //",
    "T04D3943:216b-13": "ting 'dzin dbang pos chos rnams gang //",
    "T04D3943:216b-14": "slar yang rtse gcig byas nas ni //",
    "T04D3943:216b-15": "bdag nyid so sor shes byed pa //",
    "T04D3943:216b-16": "de la shes rab dbang por brjod //",
    "T04D3943:216b-17": "de dag ni dbang po lnga'o /",
    "T04D3943:216b-19": "// / dad brtson dbang po lnga po nyid //",
    "T04D3943:216b-20": "stobs kyi rang bzhin nyid gyur nas //",
    "T04D3943:216b-21": "gang tshe bdud rnams kyis rgyal bas //",
    "T04D3943:216b-22": "mi nus de ni stobs 'phel ba'i //",
    "T04D3943:216b-23": "stongs kyi nyan thos la sogs kyis //",
    "T04D3943:216b-24": "theg dman 'dod par mi byed cing //",
    "T04D3943:216b-25": "snga na theg pa chen po la //",
    "T04D3943:216b-26": "dam bcas mi ldog bstan par 'gyur //",
    "T04D3943:216b-27": "de dag ni stobs lnga'o /",
    "T04D3943:216b-29": "// / bsod nams spel phyir dkon mchog gsum //",
    "T04D3943:216b-30": "slar yang rjes su dran par bya //",
    "T04D3943:216b-31": "sangs rgyas rjes su dran pa ni //",
    "T04D3943:216b-32": "yul 'khor skyong gis zhus par gsungs //",
    "T04D3943:216b-33": "sku gsum ye shes lnga bdag nyid //",
    "T04D3943:216b-34": "sangs rgyas che ba nges bsam pas //",
    "T04D3943:216b-35": "sems la gzugs brnyan bzhin shar na //",
    "T04D3943:216b-36": "dge ba mngon par rab tu 'phel //",
    "T04D3943:216b-37": "de dag ni sangs rgyas rjes su dran pa bstan pa'o /",
    "T04D3943:216b-39": "// / yon tan mtha' yas sgrub byed pa'i //",
    "T04D3943:216b-40": "chos la rjes su dran par bya //",
    "T04D3943:216b-41": "rgyal ba'i yon tan mtha' yas gang //",
    "T04D3943:216b-42": "chos 'ba' zhig las rab tu skye //",
    "T04D3943:216b-43": "de bzhin 'jig rten pa dag dang //",
    "T04D3943:216b-44": "'jig rten 'das pa'i bde ba kun //",
    "T04D3943:216b-45": "chos la rdzogs par 'grub pas na //",
    "T04D3943:216b-46": "de phyir gus pas spyad par bya //",
    "T04D3943:216b-47": "ji ltar sems can thams cad la //",
    "T04D3943:216b-48": "chos rnams snyoms par rab tu 'jug / de bzhin sems can thams cad la //",
    "T04D3943:216b-49": "de ni bdag gis mnyam par bsgrub //",
    "T04D3943:216b-50": "ji ltar nyin dang mtshan mo ru //",
    "T04D3943:216b-51": "chos ni mtshungs par rab 'jug pa //",
    "T04D3943:217a-0": "chos bzhin mtshungs @217a * //",
    "T04D3943:217a-1": "pa'i sems kyis ni //",
    "T04D3943:217a-2": "da ni bdag kyang 'jug par bya //",
    "T04D3943:217a-3": "'phags pa 'phags min mi mtshungs shes //",
    "T04D3943:217a-4": "zhing du lta ba rnam spangs te //",
    "T04D3943:217a-5": "chos ni rab tu 'jug pa bzhin //",
    "T04D3943:217a-6": "bdag kyang mtshan nyid gcig tu 'jug / sems can rnams kyis chos mi bsrung //",
    "T04D3943:217a-7": "chos kyis sems can srung bar byed //",
    "T04D3943:217a-8": "'gro ba'i skyabs ni chos yin gyi //",
    "T04D3943:217a-9": "chos kyi skyabs ni 'gro ba min //",
    "T04D3943:217a-10": "chos ni srid pas mi 'jigs shing //",
    "T04D3943:217a-11": "mya ngan 'das la rjes mi 'gal //",
    "T04D3943:217a-12": "de bzhin bdag kyang 'jigs pa dag / spong zhing de dag rjes su gzhol //",
    "T04D3943:217a-13": "de dag ni chos rjes su dran pa'o /",
    "T04D3943:217a-15": "// dge 'dun chos kyi smra ba po //",
    "T04D3943:217a-16": "don du chos gnyer chos la sems //",
    "T04D3943:217a-17": "chos kyi zhing ste chos kyi mchog / des na dge 'dun rjes dran bya //",
    "T04D3943:217a-18": "de dag ni dge 'dun rjes su dran pa'o /",
    "T04D3943:217a-20": "// / de ltar bdag gis lus sogs gsum //",
    "T04D3943:217a-21": "byang sems bzung ba sngon 'gro can //",
    "T04D3943:217a-22": "kun mkhyen nyid du yongs bsngos pas //",
    "T04D3943:217a-23": "khyad par du ni rnam par 'phel //",
    "T04D3943:217a-24": "bdag nyid dran par bya phyir dang //",
    "T04D3943:217a-25": "dang po'i las can sems can la //",
    "T04D3943:217a-26": "bdag gis phyogs tsam 'di bstan byas //",
    "T04D3943:217a-27": "bye brag 'phags pa'i spyod yul yin //",
    "T04D3943:217a-28": "rgyal ba'i bslab bcu de dag bsdus byas las //",
    "T04D3943:217a-29": "dri med ston ka'i zla zer ltar 'bar ba'i //",
    "T04D3943:217a-30": "'dir ni dge ba cung zad ci bsags pa //",
    "T04D3943:217a-31": "de yis 'gro ba'i bslab pa'i rgyan gyur cig / bslab pa kun bsdus ljon shing las //",
    "T04D3943:217a-32": "phyogs cha tsam zhig blangs pa yi //",
    "T04D3943:217a-33": "bslab pa'i me tog snye ma 'di //",
    "T04D3943:217a-34": "mkhas pa rnams kyi rna bar zung//",
    "T04D3943:217a-35": "bslab pa'i me tog snye ma zhes bya ba rdzogs so /",
    "T04D3943:217a-37": "// / bi kra ma la sh'i la'i pandi ta chen",
    "T04D3943:217a-38": "po bee ro tsa na rakshi ta'i zhal snga nas",
    "T04D3943:217a-39": "sbyar ba'o // dbang phyug dam pa'i mnga' bdag bod",
    "T04D3943:217a-40": "rje lha btsan po bkra shis nam mkha' dbang phyug",
    "T04D3943:217a-41": "btsan gyi bka' lung gis rgya gar gyi mkhan po",
    "T04D3943:217a-42": "su ma ti k'i rti dang /",
    "T04D3943:217a-43": "bod kyi lo ts'a ba dge slong zha ma seng rgyal dang /",
    "T04D3943:217a-44": "glog skya gzhon nu 'bar gyis bsgyur ba las /",
    "T04D3943:217a-45": "slad nas bod kyi lo ts'a ba ban de mar",
    "T04D3943:217a-46": "pa chos kyi dbang phyug gis zhus te gtan la"
}