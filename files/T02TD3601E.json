{
    "T02TD3601E:226b-0": "@226b # // rgya gar skad du /",
    "T02TD3601E:226b-1": "a'arya aushn'i sha bi dza y'a s'a dha nam /",
    "T02TD3601E:226b-2": "bod skad du /",
    "T02TD3601E:226b-3": "'phags ma gtsug tor rnam par rgyal ma'i sgrub thabs /",
    "T02TD3601E:226b-4": "'phags ma gtsug tor rnam par rgyal ma la phyag 'tshal lo //",
    "T02TD3601E:226b-5": "dang por re zhig sngags pas kha bsang ba la sogs pa byas nas stan bde ba la nye bar 'dug ste /",
    "T02TD3601E:226b-6": "tshad med pa'i gnas bzhi bsgom par bya'o //",
    "T02TD3601E:226b-7": "de'i rjes la rang gi snying gar aa yig yongs su gyur pa las zla ba'i dkyil 'khor bsams nas /",
    "T02TD3601E:226b-8": "de'i steng du bhr'um yig dkar po bltas la de las byung ba'i 'od zer gyi tshogs kyis 'gro ba rnams gsal bar mdzad nas /",
    "T02TD3601E:226b-9": "mdun du sangs rgyas dang byang chub sems dpa' rnams bsams nas mchod pa dang sdig pa bshags pa la sogs pa rnams bya'o //",
    "T02TD3601E:226b-10": "de nas aom sh'u n+ya t'a dzny'a na badzra sva bh'a ba a'atma ko&amp; ham zhes so //",
    "T02TD3601E:226b-11": "de nas slar yang rang gi snying gar zla ba la pam yig las skyes pa'i sna tshogs chu skyes bsams nas /",
    "T02TD3601E:226b-12": "de'i steng du zla ba'i dkyil 'khor gyi dbus su gnas pa'i bhr'um yig dkar po bltas la /",
    "T02TD3601E:226b-13": "de yongs su gyur pa las gtsug tor rnam par rgyal ma mchod rten gyi drung du bzhugs pa sku mdog dkar mo zhal gsum pa spyan gsum pa /",
    "T02TD3601E:226b-14": "phyag brgyad pa /",
    "T02TD3601E:226b-15": "rgyan thams cad kyis brgyan pa /",
    "T02TD3601E:226b-16": "sna tshogs chu skyes dang zla ba la rdo rje skyil krung bcings nas bzhugs pa /",
    "T02TD3601E:226b-17": "zhal dang po dkar po /",
    "T02TD3601E:226b-18": "zhal g-yas pa ser po /",
    "T02TD3601E:226b-19": "zhal g-yon pa sngon po /",
    "T02TD3601E:226b-20": "mche bas ma mchu mnan pa /",
    "T02TD3601E:226b-21": "g-yas kyi phyag bzhi rnams su sna tshogs rdo rje dang ;",
    "T02TD3601E:226b-22": "chu skyes dmar po'i steng na bzhugs pa'i rgyal ba 'od dpag med pa dang /",
    "T02TD3601E:226b-23": "mda' dang mchog sbyin gyi phyag rgya rnams so //",
    "T02TD3601E:226b-24": "g-yon gyi phyag bzhi rnams su gzhu dang /",
    "T02TD3601E:226b-25": "sdigs mdzub dang bcas pa'i zhags pa dang /",
    "T02TD3601E:226b-26": "mi 'jigs pa sbyin pa'i phyag rgya dang /",
    "T02TD3601E:226b-27": "bum pa bzang po rnams so //",
    "T02TD3601E:226b-28": "rnam par snang mdzad kyis dbu brgyan cing lha'i na bza'i stod g-yogs mnabs pa /",
    "T02TD3601E:226b-29": "sna tshogs pa'i rgyan gyis brgyan pa /",
    "T02TD3601E:226b-30": "'od zer dkar po'i phreng ba can du blta bar bya'o //",
    "T02TD3601E:227a-0": "de'i g-yas phyogs su 'jig rten dbang phyug sku mdog dkar po g-yon na @227a * //",
    "T02TD3601E:227a-1": "padma bsnams pa /",
    "T02TD3601E:227a-2": "phyag g-yas na rnga yab bsnams pa'o //",
    "T02TD3601E:227a-3": "g-yon phyogs su phyag na rdo rje sku mdog autpa la sngon po'i 'dab ma lta bu phyag g-yon na autpa la la gnas pa'i rdo rje bsnams pa /",
    "T02TD3601E:227a-4": "phyag g-yas na rnga yab bsnams pa de dag bzhugs par bsam par bya'o //",
    "T02TD3601E:227a-5": "de nas shar dang /",
    "T02TD3601E:227a-6": "lho dang /",
    "T02TD3601E:227a-7": "nub dang /",
    "T02TD3601E:227a-8": "byang phyogs rnams su mi g-yo ba dang 'dod pa'i rgyal po dang /",
    "T02TD3601E:227a-9": "dbyug sngon can dang /",
    "T02TD3601E:227a-10": "stobs po che rnams thams cad sku mdog sngon po phyag gnyis pa /",
    "T02TD3601E:227a-11": "zhal gcig pa /",
    "T02TD3601E:227a-12": "spyan gsum pa /",
    "T02TD3601E:227a-13": "zhabs g-yon brkyang ba'i stag gi pags pa'i na bza' mnabs pa /",
    "T02TD3601E:227a-14": "dbu skra gyen du brdzes pa /",
    "T02TD3601E:227a-15": "klu brgyad kyis brgyan pa /",
    "T02TD3601E:227a-16": "sna tshogs chu skyes dang nyi ma la bzhugs pa /",
    "T02TD3601E:227a-17": "phyag g-yon pa sdigs mdzub dang bcas pa'i zhags pa bsnams pa /",
    "T02TD3601E:227a-18": "phyag g-yas pa rnams su ral gri dang /",
    "T02TD3601E:227a-19": "lcags kyu dang ;",
    "T02TD3601E:227a-20": "dbyug pa dang /",
    "T02TD3601E:227a-21": "rdo rje bsnams pa bsgom par bya'o //",
    "T02TD3601E:227a-22": "steng gi phyogs su gnas gtsang ma'i ris kyi lha'i bu bdud rtsis bkang ba'i bum pa bsnams shing bdud rtsi'i rgyun 'bab bzhin pa bsam par bya'o //",
    "T02TD3601E:227a-23": "de lta bu'i bcom ldan 'das ma 'khor dang bcas pa bsam zhing dgod par bya'o //",
    "T02TD3601E:227a-24": "aom yig ni spyi bor ro //",
    "T02TD3601E:227a-25": "a'a:yig ni mgrin pa la'o //",
    "T02TD3601E:227a-26": "h'um yig ni snying gar ro //",
    "T02TD3601E:227a-27": "tr'am yig ni dpral ba la'o //",
    "T02TD3601E:227a-28": "hr'i:yig ni lte ba la'o //",
    "T02TD3601E:227a-29": "aam a'a:rkang pa dag la'o //",
    "T02TD3601E:227a-30": "de nas phyag rgya bcing bar bya'o //",
    "T02TD3601E:227a-31": "thal mo yang dag par sbyar nas mdzub mo bkug nas mtheb chen dag dang sbyar ba legs par sbyin par mdzad nas /",
    "T02TD3601E:227a-32": "aom yig gsum dang bcas pa'i gzungs lan cig bzlas nas phyi nas 'dul ba'i phyag rgyas sngags bzlas par bya'o //",
    "T02TD3601E:227a-33": "aom bhr'um sv'a h'a snying po'i sngags so //",
    "T02TD3601E:227a-34": "aom aa mi ta a'a yurda de sv'a h'a /",
    "T02TD3601E:227a-35": "nye ba'i snying po'i sngags so //",
    "T02TD3601E:227a-36": "aom aa mi te aa me tod bha be aa me ta bi kr'an te aa mi ta ga te aa mi te g'a mi ni aa mi t'a yurda de ga gan k'irti ka re sarba kle sha ksha yam ka ri yee sv'a h'a /",
    "T02TD3601E:227a-37": "zhes pa ni phreng ba'i sngags so //",
    "T02TD3601E:227a-38": "'phags ma gtsug tor rnam par rgyal ma'i sgrub thabs rdzogs so /"
}