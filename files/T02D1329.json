{
    "T02D1329:283b-0": "@283b # // rgya gar skad du /",
    "T02D1329:283b-1": "shma sh'a neshta /",
    "T02D1329:283b-2": "bod skad du /",
    "T02D1329:283b-3": "ro bsreg bya ba /",
    "T02D1329:283b-4": "bcom ldan 'das 'jig rten dbang phyug la phyag 'tshal lo //",
    "T02D1329:283b-5": "mngon sum rdo rje 'dzin mdzad pa //",
    "T02D1329:283b-6": "rdo rje slob dpon phyag 'tshal nas //",
    "T02D1329:283b-7": "de yi yongs su bor ba'i ro //",
    "T02D1329:283b-8": "'dus byas cho ga bshad par bya //",
    "T02D1329:283b-9": "sangs rgyas byang chub sems dpa' yis //",
    "T02D1329:283b-10": "ma shes par ni bsregs gyur na //",
    "T02D1329:283b-11": "mchod rten bshig pa lta bur 'gyur //",
    "T02D1329:283b-12": "gang yang bsod nams ma yin zhes //",
    "T02D1329:284a-0": "mkhas pa rnams kyis brgyud @284a * //",
    "T02D1329:284a-1": "rim bzhin //",
    "T02D1329:284a-2": "de rnams legs par 'dus bya ste //",
    "T02D1329:284a-3": "gzhan du na ni dmyal bar ltung //",
    "T02D1329:284a-4": "rdo rje slob dpon 'ga' zhig ni //",
    "T02D1329:284a-5": "shi ste ro ru gyur nas kyang //",
    "T02D1329:284a-6": "mchod pa yang dag sngon 'gro 'di //",
    "T02D1329:284a-7": "dur khrod du ni gzhug par bya //",
    "T02D1329:284a-8": "de nas gnas pa'i sa yi ni //",
    "T02D1329:284a-9": "dag byed sngags kyis 'dus byas te //",
    "T02D1329:284a-10": "slar yang cho ga bzhin bsgrub pa //",
    "T02D1329:284a-11": "dkyil 'khor yang dag bri bar bya //",
    "T02D1329:284a-12": "de yi gtso bo de nyid kyis //",
    "T02D1329:284a-13": "dbang bskur lnga ni sbyin par bya //",
    "T02D1329:284a-14": "rdo rje slob dpon dbang bskur yang //",
    "T02D1329:284a-15": "phyi nas cho ga mkhas pas sbyin //",
    "T02D1329:284a-16": "me tog spos la sogs pas mchod //",
    "T02D1329:284a-17": "yang dag mchod nas bstod par bya //",
    "T02D1329:284a-18": "mi bskyod pa ni ye shes che //",
    "T02D1329:284a-19": "rdo rje dbyings ni zhes bya ba la sogs pa'i tshul gyis so //",
    "T02D1329:284a-20": "de ltar mchod cing bstod nas kyang //",
    "T02D1329:284a-21": "badzra mu: zhes rab brjod de //",
    "T02D1329:284a-22": "'gro ba'i bla ma rang gnas su //",
    "T02D1329:284a-23": "gshegs su gsol bar bsam par bya //",
    "T02D1329:284a-24": "ji skad gsungs pa'i mtshan nyid ldan //",
    "T02D1329:284a-25": "zhi ba la sogs yang na ni //",
    "T02D1329:284a-26": "las kun byed pa'i thab khung du //",
    "T02D1329:284a-27": "lte bar bgegs dgra'i mtshan ma'i rnal 'byor pa //",
    "T02D1329:284a-28": "sngags kyis sbar ba'i me nang du //",
    "T02D1329:284a-29": "mthe'u chung khru gang tshad kyi shing //",
    "T02D1329:284a-30": "dbul zhing mar dkar blugs par bya //",
    "T02D1329:284a-31": "de la 'di ni me sbar ba'i sngags so //",
    "T02D1329:284a-32": "aom dzv'a la dzv'a la h'um /",
    "T02D1329:284a-33": "ku sha shar phyogs rtse bstan nas //",
    "T02D1329:284a-34": "h'um bzlas g-yas skor nyid du dgram //",
    "T02D1329:284a-35": "de bzhin du ni sngar gyi me //",
    "T02D1329:284a-36": "thab khung ku sha dbul bar bya //",
    "T02D1329:284a-37": "thab khung bdag med par dmigs la //",
    "T02D1329:284a-38": "ram skyes zhi ba bsam par bya //",
    "T02D1329:284a-39": "dkar po zhal ras dkar ba dang //",
    "T02D1329:284a-40": "g-yas g-yon sngo dang dmar ba'o //",
    "T02D1329:284a-41": "sbom thung ral ba'i cod pa can //",
    "T02D1329:284a-42": "g-yon pa spyi blugs be con bsnams //",
    "T02D1329:284a-43": "g-yas kyis mi 'jigs bgrang phreng 'dzin //",
    "T02D1329:284a-44": "padma ra skyes mi dkyil du //",
    "T02D1329:284a-45": "me lha bzhugs par bltas nas kyang //",
    "T02D1329:284a-46": "ye shes me lha spyan drang bya //",
    "T02D1329:284a-47": "de la 'di ni me lha spyan drang ba'i sngags so //",
    "T02D1329:284a-48": "aom ae hye hi ma h'a bh'u ta de ba ri shi dvi dza sa ta ma /",
    "T02D1329:284a-49": "gri hi hv'a gu ti ma h'a ra aasmim sanni hi to bha b'a /",
    "T02D1329:284a-50": "dza: h'um bam ho: zhes brjod pas /",
    "T02D1329:284b-0": "spyan drangs la sogs rim nyid @284b kyis //",
    "T02D1329:284b-1": "mchod yon zhal bsil sogs phul nas //",
    "T02D1329:284b-2": "gcig nyid dam tshig la gzhug go //",
    "T02D1329:284b-3": "lha yi sku ru 'khrungs pa yi //",
    "T02D1329:284b-4": "me lha'i lce la ram bkod de //",
    "T02D1329:284b-5": "dgang blugs phul te phyi nas ni //",
    "T02D1329:284b-6": "mkhas pas gsang sngags 'di bsngags so //",
    "T02D1329:284b-7": "de la 'di ni sngags so //",
    "T02D1329:284b-8": "aom aagna ye a'a d'i pya a'a d'i pya aa",
    "T02D1329:284b-9": "bi sha ma h'a shri ye ha bya ka bya",
    "T02D1329:284b-10": "b'a ha n'a ya sv'a h'a /",
    "T02D1329:284b-11": "bsang gtor 'thor 'thung phul nas kyang //",
    "T02D1329:284b-12": "me tog la sogs mchod par bya //",
    "T02D1329:284b-13": "bdag nyid 'dod pa'i lha yi sku //",
    "T02D1329:284b-14": "me yi thugs kar bsgom par bya //",
    "T02D1329:284b-15": "mchod pa dam pa sngon 'gro ba //",
    "T02D1329:284b-16": "yon chab zhabs bsel la sogs dbul //",
    "T02D1329:284b-17": "de phyir mar gyi dgang blugs rnams //",
    "T02D1329:284b-18": "bdud rtsir bsams nas dbul bar bya //",
    "T02D1329:284b-19": "shi ba'i ro la dri zhim chus //",
    "T02D1329:284b-20": "khrus gsol mar gyis byugs pa ni //",
    "T02D1329:284b-21": "nya gro dha sogs yam shing la //",
    "T02D1329:284b-22": "sngags 'di brjod cing bsreg par bya //",
    "T02D1329:284b-23": "aom a'a: badzra sa tva aa mu kam badzra tsarya su kh'a ba ti pra p'a ya sv'a h'a /",
    "T02D1329:284b-24": "zhes pa'i sngags so //",
    "T02D1329:284b-25": "'thor 'thung na bza' ser po dang //",
    "T02D1329:284b-26": "so rtsi 'dag rdzas byed pa dbul //",
    "T02D1329:284b-27": "dril bu rab tu dkrol nas su //",
    "T02D1329:284b-28": "bstod pa dang ni mchod pa bya //",
    "T02D1329:284b-29": "de nas sngags pa mnyam gzhag pas //",
    "T02D1329:284b-30": "thugs kar me tog thal sbyar te //",
    "T02D1329:284b-31": "dmar sogs skyon rnams zhi ba'i phyir //",
    "T02D1329:284b-32": "bzod par gsol zhes yang dag brjod //",
    "T02D1329:284b-33": "gang yang bdag blo gti mug pas //",
    "T02D1329:284b-34": "lhag pa ma tshang gang byas pa //",
    "T02D1329:284b-35": "gang yang lus can skyabs gyur pa'i //",
    "T02D1329:284b-36": "dpal ldan de nyid kyis bzod mdzod //",
    "T02D1329:284b-37": "gus pas bzod pa gsol ba'i mthar //",
    "T02D1329:284b-38": "rang gi gnang ba bsgom par bya //",
    "T02D1329:284b-39": "yi ge brgya pa brjod nas kyang //",
    "T02D1329:284b-40": "me lha mnga' bdag gshegs su gsol //",
    "T02D1329:284b-41": "nyi ma de yang gnyis pa la //",
    "T02D1329:284b-42": "'o mas me la blugs byas nas //",
    "T02D1329:284b-43": "'bad pas rus bu kun btus te //",
    "T02D1329:284b-44": "gtsang ma'i snod du bcangs byas nas //",
    "T02D1329:284b-45": "de nas rus bu btus pa rnams //",
    "T02D1329:284b-46": "mkhas pas ba yi 'o mas bkru //",
    "T02D1329:284b-47": "'jim pa bsres nas s'a tstsha gdab //",
    "T02D1329:284b-48": "snying po mchod rten brtsig par bya //",
    "T02D1329:284b-49": "de la sku gdung rgyal po'i mchod rten brtsigs //",
    "T02D1329:284b-50": "sangs rgyas mtha' yas mchog gis byin gyis brlabs //",
    "T02D1329:285a-0": "gtsang ma'i @285a * //",
    "T02D1329:285a-1": "snod du legs par bcangs byas nas //",
    "T02D1329:285a-2": "sangs rgyas kyis gsungs rim par rab gnas mdzad //",
    "T02D1329:285a-3": "changs pa la sogs rnams kyang gus pas 'dud //",
    "T02D1329:285a-4": "de bas skye bo bshes gnyen spyan sngar 'dud //",
    "T02D1329:285a-5": "byang chub cho ga yis ni khas 'ches pas //",
    "T02D1329:285a-6": "de ni mchod rten rgyas pa chen po ste //",
    "T02D1329:285a-7": "don che'i rgyu ru gus pas yang dag mchod //",
    "T02D1329:285a-8": "dur khrod mchod rten byas pas ri bo can las khyad par 'phags pa de yis ni //",
    "T02D1329:285a-9": "dge ba gang zhig bsags pa de yis 'gro ba gsum du son pa'i skye bo rnams //",
    "T02D1329:285a-10": "dngos po dgra sogs btul ba'i shes rab mchog mnga' thugs rje skye ba mchog tu brtse //",
    "T02D1329:285a-11": "'jig rten gsum gtsug dpal ldan rdo rje sems dpa'",
    "T02D1329:285a-12": "ring por mi thogs 'grub par shog / ro bsreg",
    "T02D1329:285a-13": "pa dge slong ta th'a ga ta rakshi tas mdzad",
    "T02D1329:285a-14": "pa rdzogs so / //",
    "T02D1329:285a-15": "/ rgya gar gyi mkhan po de nyid dang /"
}