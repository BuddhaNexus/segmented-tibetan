{
    "T02TD3331E:24b-0": "@24b # // rgya gar skad du /",
    "T02TD3331E:24b-1": "khar sa p'a ni s'a dha nam /",
    "T02TD3331E:24b-2": "bod skad du /",
    "T02TD3331E:24b-3": "khar sa p'a ni'i sgrub pa'i thabs /",
    "T02TD3331E:24b-4": "'phags pa spyan ras gzigs dbang phyug la phyag 'tshal lo //",
    "T02TD3331E:24b-5": "dang po re zhig sngags pas gdan bde ba la nye bar 'dug nas /",
    "T02TD3331E:24b-6": "rang gi snying gar aa las zla ba'i dkyil 'khor ro //",
    "T02TD3331E:24b-7": "de la yi ge hr'i:mdog dkar ba bltas te /",
    "T02TD3331E:24b-8": "de las byung bar gyur pa'i 'od kyis mdun du bla ma dang sangs rgyas dang byang chub sems dpa' rnams blta bar bya'o //",
    "T02TD3331E:24b-9": "de nas snying ga'i sa bon gyi 'od kyis yang dag par mchod de /",
    "T02TD3331E:24b-10": "sdig pa bshags pa la sogs pa byas nas /",
    "T02TD3331E:24b-11": "aom sva bh'a wa shuddha:sarba dharm'a:sva bh'a wa shuddho&amp; ham zhes bya bas bdag nyid stong pa nyid du dmigs par bya ste /",
    "T02TD3331E:24b-12": "sngon du bstan pa'i hr'i:yig las spro ba dang bsdu ba'i rim pas spyan ras gzigs kyi bdag nyid du bsgom par bya'o //",
    "T02TD3331E:24b-13": "yan lag thams cad kyi mdog dkar ba /",
    "T02TD3331E:24b-14": "ral pa'i cod pan gyis brgyan pa /",
    "T02TD3331E:24b-15": "'od dpag med pa dbu la 'ching ba /",
    "T02TD3331E:24b-16": "rgyan thams cad kyis brgyan pa skyil krung phyed pas bzhugs pa phyag g-yas pas mchog sbyin pa g-yon pas padma 'dzin pa /",
    "T02TD3331E:24b-17": "padma dang zla ba'i gdan la gnas pa'o //",
    "T02TD3331E:24b-18": "g-yas kyi logs na sgrol ma dang nor bzangs gnyis so //",
    "T02TD3331E:24b-19": "g-yon pa'i logs na khro gnyer can dang rta mgrin gnyis so //",
    "T02TD3331E:24b-20": "bcom ldan 'das kyi spyi bor zla ba la aom /",
    "T02TD3331E:24b-21": "mgrin par a'a:snying gar h'um /",
    "T02TD3331E:24b-22": "de ltar bsgom pa go bar bya'o //",
    "T02TD3331E:24b-23": "rnal 'byor pa bsam gtan gyis ngal na bzlas pa bya'o //",
    "T02TD3331E:24b-24": "sngags 'di yin te /",
    "T02TD3331E:24b-25": "aom hr'i:sv'ah'a /",
    "T02TD3331E:24b-26": "khar sa p'a ni'i sgrub thabs rdzogs so //",
    "T02TD3331E:24b-27": "pandi ta don yod rdo rje dang /",
    "T02TD3331E:24b-28": "khams pa lo ts'a ba dge slong ba ris bsgyur ba'o//"
}