{
    "T02D1667:143b-0": "@143b # // rgya gar skad du /",
    "T02D1667:143b-1": "shr'i padma na rte shva ri gu hya aartha dha ro bhy'u he n'a ma /",
    "T02D1667:143b-2": "bod skad du /",
    "T02D1667:143b-3": "dpal padma gar gyi dbang phyug gi gsang ba'i don rnam par dgod pa zhes bya ba /",
    "T02D1667:143b-4": "dpal rdo rje sems dpa' la phyag 'tshal lo //",
    "T02D1667:143b-5": "rnam dag zhi ba zab mo'i chos //",
    "T02D1667:143b-6": "rgya cher drag shul 'od gsal zhing //",
    "T02D1667:143b-7": "rab rtogs bya ba grub pa'i tshogs //",
    "T02D1667:143b-8": "gsung bdag gtso bcas la phyag 'tshal //",
    "T02D1667:144a-0": "gti @144a * //",
    "T02D1667:144a-1": "mug la sogs rab 'joms pa'i //",
    "T02D1667:144a-2": "sangs rgyas kun gyi padmo'i sku //",
    "T02D1667:144a-3": "gar gyi dbang phyug sgrub pa'i thabs //",
    "T02D1667:144a-4": "de don 'dod pa'i don phyir bshad //",
    "T02D1667:144a-5": "rang bzhin dang tshul bzang las byung //",
    "T02D1667:144a-6": "gnyis med yon tan skye bas thob //",
    "T02D1667:144a-7": "skyabs 'gro byang sems sdom pa can //",
    "T02D1667:144a-8": "dbang thob dam tshig 'jigs med pa //",
    "T02D1667:144a-9": "theg chen gsang sngags blo gros mchog / gar dbang dkyil 'khor la dga' bas //",
    "T02D1667:144a-10": "phyi nang g-yeng ba rab bsal te //",
    "T02D1667:144a-11": "rang gi 'dod don 'bras bu gnyer //",
    "T02D1667:144a-12": "padmo skyed mos tshal dga' dang //",
    "T02D1667:144a-13": "chu bo dag gi mdo dag tu ;",
    "T02D1667:144a-14": "/ padma'o 'dzin pa'i dgos pa rnams //",
    "T02D1667:144a-15": "rnam pa du ma 'grub par 'gyur //",
    "T02D1667:144a-16": "'gro la snying rje chen po yis //",
    "T02D1667:144a-17": "bdag gzhan sgrol bar dam bcas nas //",
    "T02D1667:144a-18": "sbyor ldan nus mthu gsum bskyed pa //",
    "T02D1667:144a-19": "bdag dang 'gro ba spyang ba dang //",
    "T02D1667:144a-20": "dbang po'i dkyil 'khor mdun dmigs te ;",
    "T02D1667:144a-21": "/ dang po bya ba'i rim rdzogs spyad //",
    "T02D1667:144a-22": "sgrib tshogs las grol byed pa yi //",
    "T02D1667:144a-23": "sems can tshad med blo yis gzung //",
    "T02D1667:144a-24": "bar chad bgegs bsal srung byed pa'i //",
    "T02D1667:144a-25": "'khor lo me 'dor ba gur //",
    "T02D1667:144a-26": "phyogs bcur khro bo'i tshogs bskyed pa'i //",
    "T02D1667:144a-27": "cho gas rang gi las bzhi bsgom //",
    "T02D1667:144a-28": "thams cad spros bral de bzhin nyid //",
    "T02D1667:144a-29": "gnyis med byang chub sems dbyings las //",
    "T02D1667:144a-30": "'gro la khyab pa'i thugs rje'i rgyan //",
    "T02D1667:144a-31": "stong gsal nam mkha'i shugs ltar 'byung //",
    "T02D1667:144a-32": "rdo rje sems dpa' skal bzang dpal //",
    "T02D1667:144a-33": "rnam 'phrul ting 'dzin gnas la bzhugs //",
    "T02D1667:144a-34": "ae yam bam lam mam sum ram //",
    "T02D1667:144a-35": "aom na ma:sarba ta th'a ta aa nu r'a ga ya mi mandala la h'um bhr'um /",
    "T02D1667:144a-36": "chos 'byung nam mkha'i rang bzhin las //",
    "T02D1667:144a-37": "'byung ba'i dkyil 'khor rim bzhin brtsegs //",
    "T02D1667:144a-38": "ri rab me 'od rgyan gsal zhing //",
    "T02D1667:144a-39": "kha dog dbyibs rgyan mtshan mar bcas //",
    "T02D1667:144a-40": "bde gshegs yon tan snang ba'i gnas //",
    "T02D1667:144a-41": "sna tshogs padma rin po che //",
    "T02D1667:144a-42": "'khor lo sna tshogs rdo rje'i dbus //",
    "T02D1667:144a-43": "khang pa gru bzhi sgo khyud dang //",
    "T02D1667:144a-44": "rta babs bzhi yis mdzes byas pa //",
    "T02D1667:144a-45": "sa gzhi nam mkha' logs kyi phyogs //",
    "T02D1667:144a-46": "rigs kyi rin chen cher 'bar la //",
    "T02D1667:144b-0": "rang @144b 'byung nyi shu rtsa lnga'i 'od //",
    "T02D1667:144b-1": "snga lnga'i rtsig pa dra ba dang //",
    "T02D1667:144b-2": "dra byed rin chen pha gus mtshan //",
    "T02D1667:144b-3": "padmas mtshan pa'i ka ba brgyad //",
    "T02D1667:144b-4": "rin chen mu tig me tog phreng //",
    "T02D1667:144b-5": "rgyal mtshan bla re rnga yab gdugs //",
    "T02D1667:144b-6": "'dod yon lnga yi lha mo 'khyug / zla phyed rdo rje rin chen dang //",
    "T02D1667:144b-7": "ba dan dril bu'i sgra snyan sgrogs //",
    "T02D1667:144b-8": "dbus su padma 'dab brgyad la //",
    "T02D1667:144b-9": "padma mtshan mu khyud padmo'i phreng //",
    "T02D1667:144b-10": "mtshams su bum pa gang ba bzhi //",
    "T02D1667:144b-11": "rigs kyi mtshan mas rnam par mdzes //",
    "T02D1667:144b-12": "bar mtshams padma'i 'dab ma la //",
    "T02D1667:144b-13": "khyams dang sgo sogs padma'i gdan //",
    "T02D1667:144b-14": "phyi rol ra ba rim gsum brgyan //",
    "T02D1667:144b-15": "phyogs mtshams dur khrod chen po brgyad //",
    "T02D1667:144b-16": "de mtha' 'dod pa'i longs spyod dang //",
    "T02D1667:144b-17": "rdo rje rab bas bskor ba'o //",
    "T02D1667:144b-18": "ji ltar padma mar po 'di //",
    "T02D1667:144b-19": "chags pa'i nyes pas mi gos pa //",
    "T02D1667:144b-20": "rnal 'byor ldan pa de bzhin du //",
    "T02D1667:144b-21": "gnas kyi nyes pas yong mi gos //",
    "T02D1667:144b-22": "rnam thar sgo bzhi snyoms 'jug gi //",
    "T02D1667:144b-23": "'gog gnas gdul bya'i don bral la //",
    "T02D1667:144b-24": "phyogs bcu'i rgyal bas bskul mdzad de //",
    "T02D1667:144b-25": "mngon byang lnga yis rdzogs skur gyur //",
    "T02D1667:144b-26": "sems dang sems dpa'i ting 'dzin dang //",
    "T02D1667:144b-27": "byang chub spyod pa sna tshogs nyid //",
    "T02D1667:144b-28": "de bzhin bdud dang bdud las rgyal //",
    "T02D1667:144b-29": "de ni byang chub sangs rgyas yin //",
    "T02D1667:144b-30": "aom ma h'a su kha badzra satva a'a:/",
    "T02D1667:144b-31": "dza: h'um bam ho: su ra te stvam /",
    "T02D1667:144b-32": "rdo rje sems dpa' bde chen sku //",
    "T02D1667:144b-33": "dkar zhing dmar ba'i mdangs gsal 'od //",
    "T02D1667:144b-34": "zhal bzhi rnam gzigs phyag bzhi pa //",
    "T02D1667:144b-35": "dang po rdo rje rtse lnga 'bar //",
    "T02D1667:144b-36": "rdo rje kha tv'am dril bcas 'khrol //",
    "T02D1667:144b-37": "'og ma gnyis kyis mda' dang gzhu //",
    "T02D1667:144b-38": "mtshan dpe phyag rgya lnga yis mdzes //",
    "T02D1667:144b-39": "stod g-yogs dar dkar gser ris can //",
    "T02D1667:144b-40": "sku smad tshi gu'i na bza' la //",
    "T02D1667:144b-41": "rin chen phreng ba'i rked chings can //",
    "T02D1667:144b-42": "mgur chu do shal dpung rgyan dang //",
    "T02D1667:144b-43": "phyag zhabs gadu bu se mo do //",
    "T02D1667:144b-44": "rdo rje rtse lnga'i rgya ni //",
    "T02D1667:144b-45": "gnas lnga dag tu gtugs byas te //",
    "T02D1667:144b-46": "sngags kyis bde gshegs thams cad kyi //",
    "T02D1667:144b-47": "sku gsung thugs sogs rnam par bsam //",
    "T02D1667:144b-48": "aom na ma:sarba ta th'a ga ta k'a ya w'a",
    "T02D1667:145a-0": "ka tsitta guna karma badzra sva bh'a ba @145a *",
    "T02D1667:145a-1": "// a'atma ko&amp; ham /",
    "T02D1667:145a-2": "lus kyi ba spu'i gnas rnams su //",
    "T02D1667:145a-3": "dkyil 'khor drug gi rdul phran gnas //",
    "T02D1667:145a-4": "mkha' dbyings dbang phyug rgya yis //",
    "T02D1667:145a-5": "gnas kun byin gyis brlab par bya //",
    "T02D1667:145a-6": "aom dharma dh'a tu badzra sva bh'a ba a'atmako&amp; ham /",
    "T02D1667:145a-7": "mthe bong sems dpa'i skyil mo krung //",
    "T02D1667:145a-8": "mdzub mo gnyis kyi rtse mo dgug / gung mo gnyis ni mnyam par sbyar //",
    "T02D1667:145a-9": "lhag ma rdo rje thal mo'i 'od //",
    "T02D1667:145a-10": "rdo rje rin chen phyag rgya 'di //",
    "T02D1667:145a-11": "rang byung rnams kyis dbang bskur ba'o //",
    "T02D1667:145a-12": "hr'i:aa bhishi nytsa m'am /",
    "T02D1667:145a-13": "ratna m'a la aa bhi shinytsa tram /",
    "T02D1667:145a-14": "pat lam aa bhi shinytsa aom /",
    "T02D1667:145a-15": "badzra tu shyaho ;",
    "T02D1667:145a-16": "/ byin brlabs rigs kyi dpu rgyan gyi //",
    "T02D1667:145a-17": "rgyu yi mgon po rdo rje 'chang //",
    "T02D1667:145a-18": "dpal ldan dpadma gar dbang sku //",
    "T02D1667:145a-19": "cha lugs mtshan ma rgyan gsal gyur //",
    "T02D1667:145a-20": "sku mdog dkar la dmar bzhang chags //",
    "T02D1667:145a-21": "zhal mang brgya phyed phyag gis mdzes //",
    "T02D1667:145a-22": "g-yas kyis padma rdo rje dang //",
    "T02D1667:145a-23": "'khor lo rin chen dbyug sogs kyis //",
    "T02D1667:145a-24": "mtshan zhing g-yon pa'i phyag dag gis //",
    "T02D1667:145a-25": "padma brkyang ba'i sdong bu 'dzin //",
    "T02D1667:145a-26": "mtshan sogs dpe byad bzang pos mdzes //",
    "T02D1667:145a-27": "nyi shu rtsa lnga'i 'od zer 'phro //",
    "T02D1667:145a-28": "rin chen la sogs rgyan phreng tshogs //",
    "T02D1667:145a-29": "dar gyi gas rgyan cod pan dpyangs //",
    "T02D1667:145a-30": "bkra shis skyil krung legs bzhugs shing //",
    "T02D1667:145a-31": "snyems bcad chags pa'i tshul du gzigs //",
    "T02D1667:145a-32": "rang 'od ngo bo las byung pa'i //",
    "T02D1667:145a-33": "na bza' dkar mo dkar gsal mdangs //",
    "T02D1667:145a-34": "zhal gcig phyag gnyis padma dang //",
    "T02D1667:145a-35": "thod pa bdud rtsis gang ba 'dzin //",
    "T02D1667:145a-36": "rin chen rgyan sogs phreng ba dang //",
    "T02D1667:145a-37": "na bza' dril bu'i rked cings can //",
    "T02D1667:145a-38": "phyung nas byin gyis brlabs mdzad de //",
    "T02D1667:145a-39": "thabs dang shes rab ldan par gyur //",
    "T02D1667:145a-40": "gnas bzhi yi ge mtshan ma sngags //",
    "T02D1667:145a-41": "dkyil 'khor gdan la lags gnas rnams //",
    "T02D1667:145a-42": "spro dang bsdu pa'i rim pa yis //",
    "T02D1667:145a-43": "phyag rgya bzhi yis rnam par gsal //",
    "T02D1667:145a-44": "lha mo'i bum pas khrus byas te //",
    "T02D1667:145a-45": "dbang bskur rigs kyi bdag por bsam //",
    "T02D1667:145a-46": "hr'i:las skyes pa'i ling ga ni //",
    "T02D1667:145a-47": "padma gsang lam phat kyis mtshan //",
    "T02D1667:145a-48": "aa yis dag byas bha ga'i dbyibs //",
    "T02D1667:145b-0": "padma 'dab brgyad @145b ae gnas pa //",
    "T02D1667:145b-1": "sna tshogs barda yis bskul byas nas //",
    "T02D1667:145b-2": "thabs shes gnyis med rol par mdzad //",
    "T02D1667:145b-3": "aom pra be sha phat /",
    "T02D1667:145b-4": "aa la la ho //",
    "T02D1667:145b-5": "byang chub sems kyi 'od zer gyis //",
    "T02D1667:145b-6": "phyogs bcu'i dkyil 'khor rab mnyes par //",
    "T02D1667:145b-7": "lha rnams rang la gzhug bya ste //",
    "T02D1667:145b-8": "gnyis ka'i dga' rab tu spel //",
    "T02D1667:145b-9": "khams gsum 'gro gnas dag pa dang //",
    "T02D1667:145b-10": "rnal 'byor mtshan ma rab tu spyang //",
    "T02D1667:145b-11": "gsang ba'i gnas su gzhal yas khang //",
    "T02D1667:145b-12": "rgyan tshogs gdan rnams sngon bzhin byung //",
    "T02D1667:145b-13": "thig le gnas su mtshan byas nas //",
    "T02D1667:145b-14": "spros pas yi ge'i dkyil 'khor gsal //",
    "T02D1667:145b-15": "gsang gnas dbus kyi padma la //",
    "T02D1667:145b-16": "hr'i:las padma gar dbang phyug / dza:las rnam par gzigs ma ste //",
    "T02D1667:145b-17": "h'um las de bzhin sgrol ma yin //",
    "T02D1667:145b-18": "bam las lha mo sa 'dzin te //",
    "T02D1667:145b-19": "de bzhin ho:yis khro gnyer ma //",
    "T02D1667:145b-20": "h'um gis gtum pa'i dbang phyug ste //",
    "T02D1667:145b-21": "hes ni sna tshogs padma'o //",
    "T02D1667:145b-22": "aa las padma'i na bza' ma //",
    "T02D1667:145b-23": "ho las padma'i dbang phyug ma'o //",
    "T02D1667:145b-24": "de dag nang gi phyogs bzhi dang //",
    "T02D1667:145b-25": "phyi nas padma'i phyogs bzhir ro //",
    "T02D1667:145b-26": "aom las gling bu tram pi wang //",
    "T02D1667:145b-27": "pam las rnga chen dza rdza rnga //",
    "T02D1667:145b-28": "me mtshams la sogs 'dab ma bzhir //",
    "T02D1667:145b-29": "lha mo bzhi ni gnas pa yin //",
    "T02D1667:145b-30": "aa a'a me tog spos me ma //",
    "T02D1667:145b-31": "aom a'a:mar me dri chab ma //",
    "T02D1667:145b-32": "bar mtshams khyams kyi gnas bzhi ru //",
    "T02D1667:145b-33": "lha mo bzhin gnas pa yin //",
    "T02D1667:145b-34": "dza las rta mgrin 'phang mtho ma //",
    "T02D1667:145b-35": "h'um las phag gdong mche ba can //",
    "T02D1667:145b-36": "bam las nyi zla mi 'bar ma //",
    "T02D1667:145b-37": "ho: las thal byed sgo bzhir gnas //",
    "T02D1667:145b-38": "aom sva bh'a ba shuddho badma nerte shva ri hr'i:dza:/",
    "T02D1667:145b-39": "rang gi gnas nas spro byas te //",
    "T02D1667:145b-40": "slar 'dus yab yum lus la gzhug / aom sarba ta th'a ga ta padma dza //",
    "T02D1667:145b-41": "rnam gzigs padma r'a ga'i mdog / padma mar po kha 'byed mjad //",
    "T02D1667:145b-42": "aom badzra padma dza /",
    "T02D1667:145b-43": "sgrol ma ljang gu g-yon dkur brten //",
    "T02D1667:145b-44": "padma sde 'dzin g-yas pas brten //",
    "T02D1667:145b-45": "he padmi padmi bam /",
    "T02D1667:145b-46": "sa 'dzin sngon mo rgyan can ma //",
    "T02D1667:145b-47": "chos kyi 'khor lo padma dkar //",
    "T02D1667:145b-48": "ho padma ni ra dzam /",
    "T02D1667:145b-49": "khro gnyer dkar mo mdung rtse gsum //",
    "T02D1667:145b-50": "padma mthing ga skyod par byed //",
    "T02D1667:145b-51": "h'um padma tsande shva ri h'um phat /",
    "T02D1667:146a-0": "pad @146a * //",
    "T02D1667:146a-1": "gtu ma dbang phyug gangs ri'i mdog / padma dmar po tri sh'u la //",
    "T02D1667:146a-2": "ha ma bi shva padma mu ge si ta h'um phat /",
    "T02D1667:146a-3": "sna tshogs padma ljang gu'i mdog / padma 'khor lo rtsibs brgyad 'dzin //",
    "T02D1667:146a-4": "hr'i:padmo padmi h'um h'um aam /",
    "T02D1667:146a-5": "padma na bza' gser gyi mdog / padma ser po chu srin rgyal ;",
    "T02D1667:146a-6": "/ ho padme sha kra ma h'um dza /",
    "T02D1667:146a-7": "padma'i dbang phyug dmar ba'i mdog / padma le brgyan rdo rtse lnga //",
    "T02D1667:146a-8": "he ra ti padma bi si tra tha /",
    "T02D1667:146a-9": "gling bu sngon mo sna tshogs sgra //",
    "T02D1667:146a-10": "padmas mtshan pa'i gling bu sgrogs //",
    "T02D1667:146a-11": "he ra ti padma ge te ta te te /",
    "T02D1667:146a-12": "pi wang ser mo drug ldan dbyangs //",
    "T02D1667:146a-13": "padmas mtshan pa'i pi wang bsgrang //",
    "T02D1667:146a-14": "he ra ti padma h'a sa ham /",
    "T02D1667:146a-15": "rnga chen dmar mo padma'i rnga //",
    "T02D1667:146a-16": "phrin las so so'i tshul bzhin brdung //",
    "T02D1667:146a-17": "he ra ti padma nir tye pe pa pa dzam /",
    "T02D1667:146a-18": "rdza rnga ljang gu rdza rnga ma //",
    "T02D1667:146a-19": "padmas mtshan pa'i rol stobs tshul //",
    "T02D1667:146a-20": "aa badzra pushpe /",
    "T02D1667:146a-21": "me tog dkar ser padmas mtshan //",
    "T02D1667:146a-22": "rin chen gzhong pa bkang ba 'dzin //",
    "T02D1667:146a-23": "aa:badzra dh'u pe /",
    "T02D1667:146a-24": "spos me dkar sngon bdug pa'i snod //",
    "T02D1667:146a-25": "padmas mtshan pa'i g-yas su 'degs //",
    "T02D1667:146a-26": "aom badzra a'a lo ke /",
    "T02D1667:146a-27": "mar me dmar mo padmas mtshan //",
    "T02D1667:146a-28": "snong mang mar me'i sdong po 'dzin //",
    "T02D1667:146a-29": "aa badzra gandhe /",
    "T02D1667:146a-30": "dri chab ljang skya padmas mtshan//",
    "T02D1667:146a-31": "dung chos snod 'dzin g-yas pas 'thor //",
    "T02D1667:146a-32": "aom badzra aam ku dza:/",
    "T02D1667:146a-33": "rta gdong dkar mo lcags kyu dang //",
    "T02D1667:146a-34": "thod pa rta mgo ljang gu 'dzin //",
    "T02D1667:146a-35": "aom badzra p'a sha h'um /",
    "T02D1667:146a-36": "phag gdong sngon mo g-yas mche ba //",
    "T02D1667:146a-37": "g-yon pa padma'i zhags pa 'dzin //",
    "T02D1667:146a-38": "aom badzra shrim kha le bam /",
    "T02D1667:146a-39": "snang ba mo dmar phyag gnyis kyis //",
    "T02D1667:146a-40": "lcags sgrog nyi ma zla bas mtshan //",
    "T02D1667:146a-41": "aom badzra gande ho:/",
    "T02D1667:146a-42": "thal byed ljang gu g-yas dril bu //",
    "T02D1667:146a-43": "g-yon pa thod pa g-yas pa'i sku //",
    "T02D1667:146a-44": "kun kyang rgyan phreng na bza' dang //",
    "T02D1667:146a-45": "rigs kyi mtshan ma 'gying bag bzhin //",
    "T02D1667:146a-46": "'dzum steg dgod pa'i so zur ston //",
    "T02D1667:146a-47": "rang gi cha lugs gar gyis gnas //",
    "T02D1667:146a-48": "mgon po ro mnyam la zhugs nas //",
    "T02D1667:146a-49": "chos dbyings ye shes snyoms 'jug las //",
    "T02D1667:146a-50": "lha mos bdag po bskul mdzad de //",
    "T02D1667:146a-51": "sems can kun don rnam 'phrul mdzad //",
    "T02D1667:146a-52": "brten pa'i dkyil 'khor lha rnams kyi //",
    "T02D1667:146b-0": "skye mched drug la sangs rgyas @146b drug ;",
    "T02D1667:146b-1": "/ phyag rgya bzhi yis mtshan ma dang //",
    "T02D1667:146b-2": "rigs kyi bdag pos nye bar mtshan //",
    "T02D1667:146b-3": "thugs ka'i 'od zer lcags kyu yis //",
    "T02D1667:146b-4": "ye shes dkyil 'khor bskul mdzad de //",
    "T02D1667:146b-5": "dza:h'um bam ho:'i sbyor tshogs dang //",
    "T02D1667:146b-6": "rdo rje bsdu ba'i phyag rgya bcing //",
    "T02D1667:146b-7": "stong pa shin tu yod med rnal 'byor mthu ;",
    "T02D1667:146b-8": "/ nam mkha' nyid du dam tshig nges par gnas //",
    "T02D1667:146b-9": "bde gshegs bde bar gshegs pa bzhengs su gsol //",
    "T02D1667:146b-10": "padma gar dbang skal bzang dpal khyod bdag / dza:h'um bam ho:ae hye hi bha ga b'an /",
    "T02D1667:146b-11": "ma h'a ka ru ni ka dri shya ho //",
    "T02D1667:146b-12": "sa ma ya ho //",
    "T02D1667:146b-13": "sa ma ya stvam /",
    "T02D1667:146b-14": "bde gshegs pho drang dkyil 'khor 'dir //",
    "T02D1667:146b-15": "'gro ba ma lus bsgral ba'i phyir //",
    "T02D1667:146b-16": "don gyi dbang gis dgongs nas kyang //",
    "T02D1667:146b-17": "'khor bcas gshags shing bzhugs su gsol //",
    "T02D1667:146b-18": "k'a ya w'ak tsitta h'um /",
    "T02D1667:146b-19": "sgyu 'phrul dga' ba'i rdo rje rol mo'i tshogs //",
    "T02D1667:146b-20": "gzhan la snang ba'i dkyil 'khor rnam par mdzes//",
    "T02D1667:146b-21": "aa la la ho //",
    "T02D1667:146b-22": "tshangs pa'i tshogs rnams zil gyis mnon mdzad cing //",
    "T02D1667:146b-23": "rtog pa du ma'i sgro 'dogs gcod par mdzad //",
    "T02D1667:146b-24": "aa la la ho //",
    "T02D1667:146b-25": "gnyis mad ye shes gnyis can rnam mtha' yas //",
    "T02D1667:146b-26": "snang stong bde chen mnyam nyid dbyings las rol //",
    "T02D1667:146b-27": "aa la la ho //",
    "T02D1667:146b-28": "kun 'byung yon tan rtsol med lhun grub snang //",
    "T02D1667:146b-29": "rgyan gyi dkyil 'khor rnam dgod rang las byung //",
    "T02D1667:146b-30": "aa la la ha //",
    "T02D1667:146b-31": "mdzad pa rgya chen 'gog med kun grub pas //",
    "T02D1667:146b-32": "tshogs bcas rol pas bya ba kun rdzogs pa //",
    "T02D1667:146b-33": "aa la la ho //",
    "T02D1667:146b-34": "sku gsung thugs kyi yon tan phrin las brgyan //",
    "T02D1667:146b-35": "dkyil 'khor mdzes pa'i lha la phyag 'tshal lo //",
    "T02D1667:146b-36": "aa la la ho //",
    "T02D1667:146b-37": "thal mo padma kha 'bus bzhin //",
    "T02D1667:146b-38": "rang gi snying gar bcing bya ste //",
    "T02D1667:146b-39": "mthe bong mthe'u chung padma bzhin //",
    "T02D1667:146b-40": "rgyas par 'dud pa'i phyag kyang bya //",
    "T02D1667:146b-41": "hri aa ti pu ho //",
    "T02D1667:146b-42": "bandha n'am k'a ro ya mi /",
    "T02D1667:146b-43": "gu ru pa ti /",
    "T02D1667:146b-44": "aa la la ho //",
    "T02D1667:146b-45": "aom 'byung ba che las thams cad 'byung //",
    "T02D1667:146b-46": "stong gsum rdul snyed ma lus pa'i //",
    "T02D1667:146b-47": "gzugs sgra dri ro reg bya chos //",
    "T02D1667:146b-48": "lha mo'i tshogs rnams ma lus sgro //",
    "T02D1667:146b-49": "me tog bdug pa mar me dang //",
    "T02D1667:146b-50": "dri tshogs kun gyis mchod par bya //",
    "T02D1667:146b-51": "aom pa na pe na pa nu su ra ta /",
    "T02D1667:146b-52": "sarba ta th'a ga ta /",
    "T02D1667:147a-0": "sa ma yo g'a siddhi @147a * //",
    "T02D1667:147a-1": "a'a:h'um /",
    "T02D1667:147a-2": "aom badzra pushpe /",
    "T02D1667:147a-3": "badzra dh'u pe /",
    "T02D1667:147a-4": "badzra a'a lo ke /",
    "T02D1667:147a-5": "badzra gandhe /",
    "T02D1667:147a-6": "pra t'itstshaho //",
    "T02D1667:147a-7": "shr'i bha ga b'an kha kha kh'a hi kh'a hi /",
    "T02D1667:147a-8": "lag pa g-yas g-yon gnyis dag gi //",
    "T02D1667:147a-9": "mdzub mo mthe'u chung mdzes bsgyur te //",
    "T02D1667:147a-10": "g-yas g-yon thal mo brdabs pa yis //",
    "T02D1667:147a-11": "mchod pa thams cad dbul bar bya //",
    "T02D1667:147a-12": "te zhes bya ba klu yi rgya //",
    "T02D1667:147a-13": "thams cad dag pas rab bsgrub pa'o //",
    "T02D1667:147a-14": "dza:h'um bam ho:/",
    "T02D1667:147a-15": "rnal 'byor de nyid bcom ldan 'das //",
    "T02D1667:147a-16": "rdo rje sems dpa' de bzhin gshegs //",
    "T02D1667:147a-17": "'dod chags thams cad rnam dag phyir //",
    "T02D1667:147a-18": "padma'i phyag rgya dpal du gnas //",
    "T02D1667:147a-19": "mi 'gyur dam pa dag bya'i phyir //",
    "T02D1667:147a-20": "shel sgor bzhin du dag pa'o //",
    "T02D1667:147a-21": "'dod chags thams cad bsal ba'i phyir //",
    "T02D1667:147a-22": "'bar ba sna tshogs 'khrigs pa'i 'od //",
    "T02D1667:147a-23": "sangs rgyas tshe yi rin chen spras //",
    "T02D1667:147a-24": "gos dang sna tshogs rgyan gyis brgyan //",
    "T02D1667:147a-25": "sangs rgyas thams cad 'dus pa yis //",
    "T02D1667:147a-26": "bde ba can bzhin dam par 'gyur //",
    "T02D1667:147a-27": "gar thabs rnam pa sna tshogs kyis //",
    "T02D1667:147a-28": "yongs su bsgyur cing gar byas pa //",
    "T02D1667:147a-29": "padma'i mtshan mchog padmor bcas //",
    "T02D1667:147a-30": "phyag ni rgya rnams 'khor lo bskor //",
    "T02D1667:147a-31": "g-yas dang g-yon gyi sbyor ba yis //",
    "T02D1667:147a-32": "skyil mo krung ni phyed mar gnas //",
    "T02D1667:147a-33": "rgyal ba'i skyil mo krung bcas nas //",
    "T02D1667:147a-34": "sdug bsngal thams cad sel bar byed //",
    "T02D1667:147a-35": "aom sva bh'a wa shuddha padma na rte shva ri hr'i:dza /",
    "T02D1667:147a-36": "snyems pa'i lag pa g-yon pa yis //",
    "T02D1667:147a-37": "padma dmar po ci bder gzung //",
    "T02D1667:147a-38": "snying gar 'dren tshul kha 'byed pa //",
    "T02D1667:147a-39": "rnam par gzigs pa'i rnam dag dpal //",
    "T02D1667:147a-40": "snyems pa'i lag pa g-yon pa yis //",
    "T02D1667:147a-41": "padma sngon po ci bder gzung //",
    "T02D1667:147a-42": "snying gar 'dren tshul bud med rgya //",
    "T02D1667:147a-43": "sgrol ba'i byang chub mchog yin no //",
    "T02D1667:147a-44": "snyems pa'i lag pa g-yon pa yis //",
    "T02D1667:147a-45": "padma dkar po ci bder gzung //",
    "T02D1667:147a-46": "'khor lo'i rgya bcings rab tu bskor //",
    "T02D1667:147a-47": "rgyal chan mo yi 'khor lo'o//",
    "T02D1667:147a-48": "snyems pa'i lag pa g-yon pa yis //",
    "T02D1667:147a-49": "padma mthing ga ci bder gzung //",
    "T02D1667:147a-50": "g-yas pa gar byed ba dan gsum //",
    "T02D1667:147a-51": "khro gnyer ma yi phyag rgya yin //",
    "T02D1667:147a-52": "snyems pa'i lag pa g-yon pa yis //",
    "T02D1667:147a-53": "padma dmar po ci bder gzung// g-yas pa tri sh'ul tshul du bsgreng //",
    "T02D1667:147b-0": "pad gtum dbang @147b phyug bde gnon rgya //",
    "T02D1667:147b-1": "snyems pa'i lag pa g-yon pa yis //",
    "T02D1667:147b-2": "padma ljang gu ci bder gzung //",
    "T02D1667:147b-3": "g-yas pas 'khor lo rtse brgyad bstod //",
    "T02D1667:147b-4": "padma dbang phyug thugs kyi rgya //",
    "T02D1667:147b-5": "snyems pa'i lag pa g-yon pa yis //",
    "T02D1667:147b-6": "padma ser po ci bder gzung //",
    "T02D1667:147b-7": "g-yas pas gar byed chu srin bsgreng //",
    "T02D1667:147b-8": "padmo gnas pa'i dpal chen yin //",
    "T02D1667:147b-9": "snyems pa'i lag pa g-yon pa yis //",
    "T02D1667:147b-10": "padma le brgan ci bder gzung //",
    "T02D1667:147b-11": "snying gar 'dren tshul rdo rje'i rgya //",
    "T02D1667:147b-12": "'dod pa'i dbang mo'i go ba gsum //",
    "T02D1667:147b-13": "gling bu ma sogs lha mo yi //",
    "T02D1667:147b-14": "phyag rgya'i dkyil 'khor snga ma bzhin //",
    "T02D1667:147b-15": "rang byung lha mo dang bcas pa'i //",
    "T02D1667:147b-16": "phyag rgya sngags gnyis gnyis med gyur //",
    "T02D1667:147b-17": "de bzhin gshegs pa kun la sogs //",
    "T02D1667:147b-18": "sa yi gzugs sogs sna tshogs 'dzin //",
    "T02D1667:147b-19": "sems can rnam pa sna tshogs rnams //",
    "T02D1667:147b-20": "'dul mchog dngos grub mchog mnga' ba //",
    "T02D1667:147b-21": "sems dpa' padma'i dga' ba mchog / sgyu ma'i dga' ba bstan du gsol //",
    "T02D1667:147b-22": "aa la la ho //",
    "T02D1667:147b-23": "kye gar dbang thar pa'i dga' ba gar mdzod cig",
    "T02D1667:147b-24": "/ sangs rgyas rdo rje 'dzin pa'i bdag / tshangs",
    "T02D1667:147b-25": "pa 'jug sel dbang phyug bdag / nyi zla bdag",
    "T02D1667:147b-26": "lags / aa la la ho //",
    "T02D1667:147b-27": "padmo sgyu ma dpal rnams sna tshogs 'dul mdzad dag pa'i tshul gyis gar byed pa //",
    "T02D1667:147b-28": "padmo dam tshig dbang phyug sangs rgyas gar rnams mdzad du gsol //",
    "T02D1667:147b-29": "'dod chags rnam par sbyong ba thams cad da rung rnam par sbyongs //",
    "T02D1667:147b-30": "padmo 'dzin pas mngon sum spyan sngar gar mkhan gar mdzod cig / so so'i ljags kyi padma la //",
    "T02D1667:147b-31": "mtshan ma chos kyi snying por bcas //",
    "T02D1667:147b-32": "aom t'a re tuta t'a re tu re sv'ah'a //",
    "T02D1667:147b-33": "rdo rje thal mo mnyam sbyar nas //",
    "T02D1667:147b-34": "gung mo mnyam par rab tu sgrub //",
    "T02D1667:147b-35": "mthe bong mthe'u chud 'dab ma bzhi //",
    "T02D1667:147b-36": "padma dri med rab tu rgyas //",
    "T02D1667:147b-37": "sngags bcas gnas su gzhag bya sta //",
    "T02D1667:147b-38": "rim bzhin mtha' nas dgrol bar bya'o //",
    "T02D1667:147b-39": "aom a'a:h'um /",
    "T02D1667:147b-40": "rab tu dga' ba'i bdag la phyag 'tshal lo //",
    "T02D1667:147b-41": "de bzhin gshegs pa thams cad grub par mdzod //",
    "T02D1667:147b-42": "dam tshig dam pa grub par mdzad du gsol //",
    "T02D1667:147b-43": "mchod pa chen po thams cad dag par mdzod //",
    "T02D1667:147b-44": "mchod pa chen po thams cad grub par mdzod //",
    "T02D1667:148a-0": "@148a * // mnyam pa chen po'i gnas la rol du gsol //",
    "T02D1667:148a-1": "la lar rab tu drag cing skye bo dag la drag pa'i bud med sku ltar rab tu snang //",
    "T02D1667:148a-2": "'gro ba mtha' yas 'dul phyir la lar rab tu rno ba'i 'khor lo phyag na bsnams pa'i sku //",
    "T02D1667:148a-3": "la lar rab tu des shing zhi ba mi 'gyur sbyin pa tshangs pa'i skur yang ston par mdzod //",
    "T02D1667:148a-4": "la lar rab tu 'bar ba'i chags pa padmo'i rgyal po'i dam tshig bdag la grub par mdzod //",
    "T02D1667:148a-5": "steg la sogs pa'i nyams dang ldan //",
    "T02D1667:148a-6": "mdzes pa'i bzhin ni rnam sgyur zhing //",
    "T02D1667:148a-7": "rim gror byas pa steg pa'i mchog / steg pa'i lta bas gar byed do //",
    "T02D1667:148a-8": "sna tshogs bandha brtags pa la //",
    "T02D1667:148a-9": "sna tshogs bdud rtsis rnam par dgang //",
    "T02D1667:148a-10": "lnga lnga lnga yi 'phro 'du yis //",
    "T02D1667:148a-11": "mtshan ma rnam pa lnga dang ldan //",
    "T02D1667:148a-12": "'od dang du ba sgra dang dri //",
    "T02D1667:148a-13": "lha mo'i gzugs ston bdud rtse 'grub //",
    "T02D1667:148a-14": "rang 'byung gdod nas rnam par dag / mnyam pa'i don ldan rol par mdzod //",
    "T02D1667:148a-15": "byin brlabs rgyan dang mtshan ldan pa'i //",
    "T02D1667:148a-16": "mi mo rnams kyi reg bya'i mchog / byin gyis brlab cing rnal 'byor pa //",
    "T02D1667:148a-17": "gsang ba chen po rnam par rol //",
    "T02D1667:148a-18": "grub pa'i rdzas 'di thams cad la //",
    "T02D1667:148a-19": "h'um dang phat kyis ldan par mdzod //",
    "T02D1667:148a-20": "mnyam nyid mi g-yo la sogs pa'i//",
    "T02D1667:148a-21": "bstod pa'i glu rnams blang byas nas //",
    "T02D1667:148a-22": "sil snyan rnams kyi sgra rnams dang //",
    "T02D1667:148a-23": "gar gyis lha rnams mnyes par byas //",
    "T02D1667:148a-24": "padma padma hram /",
    "T02D1667:148a-25": "padma padma hr'im /",
    "T02D1667:148a-26": "padma padma hrim /",
    "T02D1667:148a-27": "bdag cag dam tshig 'di la mngon du zhugs pa rnams //",
    "T02D1667:148a-28": "bcad gtu bas lus la 'byung bar mi 'gyur zhing //",
    "T02D1667:148a-29": "grib ma phog pa'i sdug bsngal mi bzod pa //",
    "T02D1667:148a-30": "sku yi phyogs tsam mthong bas mod la 'tsho ba dang //",
    "T02D1667:148a-31": "gzi mdangs lus la 'jug par byed ba stong phrag gis //",
    "T02D1667:148a-32": "'od kyis phyogs pas 'jig rten khams su snang ba dang //",
    "T02D1667:148a-33": "lus ngag sems dang tshe ni rdo rjer rab tu gnas //",
    "T02D1667:148a-34": "re smon thams cad dus 'dir grub par mdzad du gsol //",
    "T02D1667:148a-35": "de nas bzlas brjod rnam gnyis sam //",
    "T02D1667:148a-36": "thig le gnyis sam phra mo gnyis //",
    "T02D1667:148a-37": "rnam dag mtshan ma gsal ba dang //",
    "T02D1667:148a-38": "mtshan ma med pa'i don bsam bya //",
    "T02D1667:148b-0": "mnyam nyid dkyil 'khor kun gyi mchog / don dam bde ba chen po'i @148b sku ;",
    "T02D1667:148b-1": "/ de bzhin nyid dbyings ye shes te //",
    "T02D1667:148b-2": "lha nyid brtson pas bsgom par bya //",
    "T02D1667:148b-3": "thun ba zhis skabs su gtor ma gtang //",
    "T02D1667:148b-4": "rdzogs nas dkyil 'khor mchod bstod cing //",
    "T02D1667:148b-5": "rang las phyung ste mdun bzhag nas //",
    "T02D1667:148b-6": "gsol gdab las la bskul bar bya //",
    "T02D1667:148b-7": "aom khyed kyis sems can don kun mdzad //",
    "T02D1667:148b-8": "rjes su mthun pa'i dngos grub stsol //",
    "T02D1667:148b-9": "sangs rgyas yul du gshegs nas kyang //",
    "T02D1667:148b-10": "slar yang sems can don la dgongs //",
    "T02D1667:148b-11": "aom badzra gatstsha mu:/",
    "T02D1667:148b-12": "de nas phyag rgya rnams bkod pa //",
    "T02D1667:148b-13": "rim bzhin bdag la bsdu byas nas //",
    "T02D1667:148b-14": "rnam gsum sems dpa' h'um la thim //",
    "T02D1667:148b-15": "rim bzhin thig le mnyam pa'i dbyings //",
    "T02D1667:148b-16": "rjes 'byung mtshan ma'i skur gnas te //",
    "T02D1667:148b-17": "mtshan dpe rgyan dang cha lugs gsal //",
    "T02D1667:148b-18": "go cha go bcings bsrung bya zhing //",
    "T02D1667:148b-19": "dbang bskur dbu rgyan cod pan ldan //",
    "T02D1667:148b-20": "kam h'am aom tr'am /",
    "T02D1667:148b-21": "hr'i ratna m'a le aa bhi shinytsa tram /",
    "T02D1667:148b-22": "aom pa ta lam aa bi lam ba h'um /",
    "T02D1667:148b-23": "spyod lam kun du ma nyams par //",
    "T02D1667:148b-24": "lha nyid du ni bsgom bya ste //",
    "T02D1667:148b-25": "dbang po snang ba'i yul dus rnams //",
    "T02D1667:148b-26": "dkyil 'khor rol pa'i tshul du brtag / bza' btung byin brlabs ma nyams bzlas //",
    "T02D1667:148b-27": "sgyu ma gnyis med ye shes rol //",
    "T02D1667:148b-28": "byed spyod tshogs gnyis rgyu ru brtag / thams cad 'gro ba'i don phyir spyod //",
    "T02D1667:148b-29": "rnam bkod dge ba dri med mchog / mya ngan sdug bsngal las dbugs 'byin //",
    "T02D1667:148b-30": "bkra shis bde legs 'grub byed pas //",
    "T02D1667:148b-31": "rang gi de nyid don gsal shog / dpal padma",
    "T02D1667:148b-32": "gar gyi dbang phyug gi gsang don rnam par dgod",
    "T02D1667:148b-33": "pa zhes bya ba /",
    "T02D1667:148b-34": "slob dpon ku ku r'a dzas mdzad pa rdzogs so /",
    "T02D1667:148b-36": "// ; rgya gar gyi mkhan po bo dhi k'a ra sidha dang /"
}