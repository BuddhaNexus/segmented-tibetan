{
    "T02TD1348E:1b-0": "@1b * // rgya gar skad du /",
    "T02TD1348E:1b-1": "shr'i pa ra m'artha se b'a /",
    "T02TD1348E:1b-2": "bod skad du /",
    "T02TD1348E:1b-3": "dpal don dam pa'i bsnyen pa /",
    "T02TD1348E:1b-4": "dpal dus kyi 'khor lo la phyag 'tshal lo //",
    "T02TD1348E:1b-5": "khams gsum la ni ye shes nyin mor [dd] byed pa yi //",
    "T02TD1348E:1b-6": "dpal ldan sh'akya'i seng+ge byams pa'i mgon po dang //",
    "T02TD1348E:1b-7": "'jam dbyangs bcas pa yid bzhin nor dang grags pa dang //",
    "T02TD1348E:1b-8": "rdo rje 'dzin pa rnams la spyi bos phyag 'tshal te //",
    "T02TD1348E:1b-9": "lta ba drug gi gzhung mang rtog ge la sogs kyis //",
    "T02TD1348E:1b-10": "blo dman rnams kyis gang zhig brtag par dka' bas te //",
    "T02TD1348E:1b-11": "mdor bsdus pas ni 'jig rten lugs ni spangs nas su //",
    "T02TD1348E:1b-12": "don dam bsnyen pa de ni bdag gis bshad par bya //",
    "T02TD1348E:1b-13": "'dod pa'i dngos grub slob dpon zhal gyi rjes 'brang bar //",
    "T02TD1348E:1b-14": "ma lus rdo rje theg par thams cad mkhyen pas gsungs //",
    "T02TD1348E:1b-15": "de phyir slob ma dam pa rnams kyis bla ma gser bzhin du //",
    "T02TD1348E:1b-16": "yongs su brtags na sdig pa cung zad yod ma yin //",
    "T02TD1348E:1b-17": "gang las khyab 'jug bde 'byung drag po zla ba dang //",
    "T02TD1348E:1b-18": "nyi ma rgyu skar sgra gcan gza' sogs gyur pa yi //",
    "T02TD1348E:1b-19": "rdo rje sems dpa' yab de dag ni rnam spangs te //",
    "T02TD1348E:2a-0": "@2a * // rmongs pas 'jig rten mes po'i lam la len par byed //",
    "T02TD1348E:2a-1": "'jig rten dag gi nges pa tshad mas dman pa ste //",
    "T02TD1348E:2a-2": "lta ba'i chos kyi dbye ba dag gi rnam pa mang //",
    "T02TD1348E:2a-3": "rig byed rtogs par dka' zhing dran pa tha dad pas ;",
    "T02TD1348E:2a-4": "/'jig rten 'dir ni mkhas pa rnams kyis gang zhig 'dzin //",
    "T02TD1348E:2a-5": "thams cad mkhyen pa yis ni gsungs pa'i don gzhan la //",
    "T02TD1348E:2a-6": "lus mang po yis de ni gzhan du 'chad par byed //",
    "T02TD1348E:2a-7": "lta ba drug tu gnas pa bla mar rab grags pa ;",
    "T02TD1348E:2a-8": "/ khams ni rab tu rgyas dang mnyam pa nyid log khams //",
    "T02TD1348E:2a-9": "bla ma'i zhal gyis dman pa dag gis rgyud thos zer //",
    "T02TD1348E:2a-10": "mngon par dbang bskur mi 'gyur lam ni ma thob par //",
    "T02TD1348E:2a-11": "rdo rje slob dpon go 'phang chen po 'dir byed de //",
    "T02TD1348E:2a-12": "skye po rmongs pa 'di la ci zhig spyad pa'o //",
    "T02TD1348E:2a-13": "nor 'dod brkam pas mngon par dbang ni bskur bar byed //",
    "T02TD1348E:2a-14": "rang gi dkyil 'khor rdul tshon dag gis bri byed de //",
    "T02TD1348E:2a-15": "rdo yi rang bzhin 'dod pa'i rtags la mchod par byed //",
    "T02TD1348E:2a-16": "'bar ba'i thab khung du ni mar la sogs pa sreg / aom yig h'um yig ces ni 'dod pa'i sngags yin te //",
    "T02TD1348E:2a-17": "gzhan la phan pa ru ni 'di nyid brjod pa yin //",
    "T02TD1348E:2a-18": "blo gros nyams pa yis ni 'di dag mi shes te //",
    "T02TD1348E:2b-0": "gang gis sgra tsam dag ni de nyid sngags su @2b 'gyur ;",
    "T02TD1348E:2b-1": "/ ngang pa'i rgyal med mtsho yi padma'i lte bar ni //",
    "T02TD1348E:2b-2": "g-yon can bya dkar dag ni shin tu mdzes par 'gyur //",
    "T02TD1348E:2b-3": "nya yi rigs la de ni gsod pas gab pa ltar //",
    "T02TD1348E:2b-4": "bla ma ngan pas 'gro ba rnams la de bzhin no //",
    "T02TD1348E:2b-5": "padma'i snying po ltar ni mgrin pa bstungs nas su //",
    "T02TD1348E:2b-6": "g-yon can rkang pa ya gcig gis ni gnas pa ste //",
    "T02TD1348E:2b-7": "chu skyar 'dis ni nya rnams 'khrul pa byed pa ltar //",
    "T02TD1348E:2b-8": "bla ma ngan pas 'gro ba rnams la bya dkar bzhin //",
    "T02TD1348E:2b-9": "ji ltar zlos gar mkhan gyis gar gyi ngo bo bsgyur //",
    "T02TD1348E:2b-10": "'khor ba lha yi dbang po'i gzugs su byed pa ltar //",
    "T02TD1348E:2b-11": "lam dag med dang nor la 'dod cing brkam pa yis //",
    "T02TD1348E:2b-12": "de bzhin dbang la rgyal ba'i cod pan 'ching bar byed //",
    "T02TD1348E:2b-13": "'dod la lhag zhen chang gi dbang gis bag med cing //",
    "T02TD1348E:2b-14": "khro ba'i sems dang bcas shing rdzas la mang du zhen //",
    "T02TD1348E:2b-15": "bden pa ma yin smra zhing bu rnams slu 'dod pa //",
    "T02TD1348E:2b-16": "bla ma de yis sdug bsngal ster ba ngo mtshar med //",
    "T02TD1348E:2b-17": "'khor ba'i sdug bsngal me dag gis ni gdungs pa yis //",
    "T02TD1348E:2b-18": "rab rib mig gis bla ma dag gis gzung byas pa //",
    "T02TD1348E:2b-19": "shin tu gdung ba gzhom phyir lam chen gnas pa yi //",
    "T02TD1348E:2b-20": "gnyid log sbrul gyi dug gis 'khrul pa bzhin du'o //",
    "T02TD1348E:2b-21": "chos la zhen dang mya ngan 'das pa'i bde ba la //",
    "T02TD1348E:2b-22": "rab zhen sems ldan rmongs pa'i skye bo du ma la //",
    "T02TD1348E:2b-23": "yongs su brtags na dmyal ba'i me ni ster ba po //",
    "T02TD1348E:2b-24": "bla ma ngan pa ci yi phyir na sten par byed //",
    "T02TD1348E:2b-25": "'khor ba dang ni mya ngan 'das pa'i dngos nyams pa //",
    "T02TD1348E:2b-26": "shes dang nges zhugs snying rje la sogs tha mi dad //",
    "T02TD1348E:2b-27": "dbang po bral zhing rtog pa brtag pa ru ni dang //",
    "T02TD1348E:2b-28": "gnyis su med cing kun 'gro nges par zhi ba nyid //",
    "T02TD1348E:2b-29": "de yang dang po'i sangs rgyas rdo rje sems dpa' dpal //",
    "T02TD1348E:2b-30": "de nyid 'jig rten mgon dang dpal ldan 'jam pa'i dbyangs //",
    "T02TD1348E:2b-31": "de ni thugs kyi rdo rje rdo rje mkha' 'gro dpal //",
    "T02TD1348E:2b-32": "de ni mi 'gyur 'gyur med rnal 'byor gyis ni bgrod //",
    "T02TD1348E:2b-33": "de ni dbang phyug khyab 'jug dag dang mes po ste //",
    "T02TD1348E:2b-34": "bdud sogs 'joms med bde gshegs rgyal dbang po //",
    "T02TD1348E:2b-35": "grags pa de ni thub pa sh'akya seng+ge dpal //",
    "T02TD1348E:2b-36": "de ni sangs rgyas thams cad dpal ldan dus 'khor lo //",
    "T02TD1348E:2b-37": "sprul pa 'di ltar zhi ba de ni bla ma dpal //",
    "T02TD1348E:3a-0": "rab tu sbas pa'i sangs rgyas bde @3a * //",
    "T02TD1348E:3a-1": "ster sa gzhi la //",
    "T02TD1348E:3a-2": "bdud kyi dgra gcig skye 'gro yi ni rtsa lag gcig / bla ma dam pa bsten pa rnams la yid bzhin nor //",
    "T02TD1348E:3a-3": "srid pa gsum gyi bsam gtan chags mnyam sgom pa po //",
    "T02TD1348E:3a-4": "chags chen 'dod chags chen po la ni thugs bcings pa //",
    "T02TD1348E:3a-5": "dbang po gnyis bde sbyor zhing brtul zhugs chen po can //",
    "T02TD1348E:3a-6": "phyag rgya dag la sbyor yang chags pa nyams mi mnga' //",
    "T02TD1348E:3a-7": "nyi zla dag gi lam la rnal 'byor nyams pa dang //",
    "T02TD1348E:3a-8": "shes rab me la rnal 'byor stobs kyis rab tu zhugs //",
    "T02TD1348E:3a-9": "dpag med bde ba'i bdud rtsi btung la chags pa ste //",
    "T02TD1348E:3a-10": "sdig 'phrog rdo rje 'dzin pa de ni bla ma dpal //",
    "T02TD1348E:3a-11": "bu bzang dag ni rnam par spangs nas tshol mi byed //",
    "T02TD1348E:3a-12": "bde bar 'ongs pa sbyin ba ru ni mi gtong ba //",
    "T02TD1348E:3a-13": "rnyed pa'i don la sogs pa ru ni 'dod ma yin //",
    "T02TD1348E:3a-14": "rnyed pa'i nor ni nye bar longs ni spyod mdzad pa //",
    "T02TD1348E:3a-15": "bla med rgyud kyi gsung ni yang dag ston pa'o //",
    "T02TD1348E:3a-16": "yon tan ldan pa'i sras rnams la ni 'khor ba 'joms //",
    "T02TD1348E:3a-17": "rang lus tshangs pa'i 'jig rten nas ni kun du ston //",
    "T02TD1348E:3a-18": "de ni bla ma'i dpal te bla ma dpal gzhan min //",
    "T02TD1348E:3a-19": "dpag med sangs rgyas kyis ni rtag tu de la mchod //",
    "T02TD1348E:3a-20": "phyogs bzhugs byang chub sems dpa' rtag tu de la 'dud //",
    "T02TD1348E:3a-21": "grub pa rnams kyis rdo rje'i glu mang de la len //",
    "T02TD1348E:3a-22": "srid pa'i dgon par lhung la lam ni ston pa'o //",
    "T02TD1348E:3a-23": "'dod pa phal par zhen pa bla ma dpal ma yin //",
    "T02TD1348E:3a-24": "legs 'ongs nor la zhen pa bla ma dpal ma yin //",
    "T02TD1348E:3a-25": "skyes bu mkhas pa smod byed dpal ldan bla ma min //",
    "T02TD1348E:3a-26": "sems can snying brtse rnam spangs dpal ldan bla ma min ;",
    "T02TD1348E:3a-27": "/ dge 'dun dkor la rab spyod dpal ldan bla ma min //",
    "T02TD1348E:3a-28": "nor med slob ma 'dor ba dpal ldan bla ma min //",
    "T02TD1348E:3a-29": "bsgoms zin las rnams ster ba dpal ldan bla ma min //",
    "T02TD1348E:3a-30": "bu bzang kha sngom byed pa dpal ldan bla ma min //",
    "T02TD1348E:3a-31": "bu bzang de nyid sped pa dpal ldan bla ma min //",
    "T02TD1348E:3a-32": "bu bzang slu par 'dod pa dpal ldan bla ma min //",
    "T02TD1348E:3a-33": "bu bzang yun rings khro ba dpal ldan bla ma min //",
    "T02TD1348E:3a-34": "bu bzang spong bar 'dod pa dpal ldan bla ma min //",
    "T02TD1348E:3a-35": "ye shes dbang gis khengs bcas dpal ldan bla ma min //",
    "T02TD1348E:3a-36": "rdzas kyi dbang gis rab dga' dpal ldan bla ma min //",
    "T02TD1348E:3b-0": "phran tshegs khyim du bsti @3b 'dod dpal ldan bla ma min //",
    "T02TD1348E:3b-1": "rgyal srid sde la rab zhugs dpal ldan bla ma min //",
    "T02TD1348E:3b-2": "rang gi mgrin par skad 'chang dpal ldan bla ma min //",
    "T02TD1348E:3b-3": "khyab 'jug dbyu gu 'chang ba dpal ldan bla ma min //",
    "T02TD1348E:3b-4": "thal bas lus la byugs pa dpal ldan bla ma min //",
    "T02TD1348E:3b-5": "ral pa 'chang dang skra bregs dpal ldan bla ma min //",
    "T02TD1348E:3b-6": "mgo bo'i thod pa 'chang ba dpal ldan bla ma min //",
    "T02TD1348E:3b-7": "gcer bu dang ni skra 'bal dpal ldan bla ma min //",
    "T02TD1348E:3b-8": "dben pa'i dbang gis rab dga' dpal ldan bla ma min //",
    "T02TD1348E:3b-9": "lus la dmar po'i gos gyon dpal ldan bla ma min //",
    "T02TD1348E:3b-10": "pus 'khyud rab tu 'ching ba dpal ldan bla ma min ;",
    "T02TD1348E:3b-11": "/ sngags zlos bgrang phreng can ni dpal ldan bla ma min //",
    "T02TD1348E:3b-12": "chang gi dbang gis bag med dpal ldan bla ma min //",
    "T02TD1348E:3b-13": "srog chags rnams la sems sdang dpal ldan bla ma min //",
    "T02TD1348E:3b-14": "bde ba'i dbang gis rab dga' dpal ldan bla ma min //",
    "T02TD1348E:3b-15": "'gyur ba'i bde la chags pa dpal ldan bla ma min //",
    "T02TD1348E:3b-16": "sdug bsngal dbang gis gdungs pa dpal ldan bla ma min //",
    "T02TD1348E:3b-17": "thar ba'i lam la bag med dpal ldan bla ma min //",
    "T02TD1348E:3b-18": "lam las nyams pa'i sems ldan dpal ldan bla ma min //",
    "T02TD1348E:3b-19": "kun 'gro chos ni nyams pa dpal ldan bla ma min //",
    "T02TD1348E:3b-20": "rang dbang sdug bsngal byed pa dpal ldan bla ma min //",
    "T02TD1348E:3b-21": "'khar gsil lhung bzed lag 'chang dpal ldan bla ma min //",
    "T02TD1348E:3b-22": "bla gab med pa'i rnal 'byor dpal ldan bla ma min //",
    "T02TD1348E:3b-23": "shing gi drung na gnas pa dpal ldan bla ma min //",
    "T02TD1348E:3b-24": "sdug bsngal ster ba'i phyag dar dpal ldan bla ma min //",
    "T02TD1348E:3b-25": "dus su za ba'i dge slong dpal ldan bla ma min //",
    "T02TD1348E:3b-26": "skye bo med pa'i rdzong gnas dpal ldan bla ma min //",
    "T02TD1348E:3b-27": "brag phug rnams su rab zhugs dpal ldan bla ma min //",
    "T02TD1348E:3b-28": "gang zhig yon tan ring phung dpal ldan bla ma de //",
    "T02TD1348E:3b-29": "gang zhig srid pa'i skyon 'joms dpal ldan bla ma de //",
    "T02TD1348E:3b-30": "gang zhig snyan pa'i ngag smra dpal ldan bla ma de ;",
    "T02TD1348E:3b-31": "/ gang zhig lam bzangs ston pa'i dpal ldan bla ma de //",
    "T02TD1348E:3b-32": "gang zhig dmyal ba'i me 'joms dpal ldan bla ma de //",
    "T02TD1348E:3b-33": "gang zhig srid pa'i phar sgrol dpal ldan bla ma de //",
    "T02TD1348E:3b-34": "gang zhig 'gro ba'i gnyen gcig dpal ldan bla ma de //",
    "T02TD1348E:3b-35": "gang zhig 'gro ba'i mig gcig dpal ldan /",
    "T02TD1348E:4a-0": "@4a * // bla ma de ;",
    "T02TD1348E:4a-1": "/ gang zhig 'gro ba'i rje gcig dpal ldan bla ma de //",
    "T02TD1348E:4a-2": "gang zhig 'gro ba'i zla gcig dpal ldan bla ma de //",
    "T02TD1348E:4a-3": "gang zhig skye 'gro'i nyi gcig dpal ldan bla ma de //",
    "T02TD1348E:4a-4": "gang zhig bde gshegs rje rigs dpal ldan bla ma de //",
    "T02TD1348E:4a-5": "gang zhig mi zad lam ston dpal ldan bla ma de ;",
    "T02TD1348E:4a-6": "/ gang zhig mgrin par thos 'dzin dpal ldan bla ma de //",
    "T02TD1348E:4a-7": "gang zhig mi 'gyur dbus 'dzin dpal ldan bla ma de //",
    "T02TD1348E:4a-8": "gang zhig yon tan rdul lus dpal ldan bla ma de //",
    "T02TD1348E:4a-9": "gang zhig rgyal po'i spyod 'ching dpal ldan bla ma de //",
    "T02TD1348E:4a-10": "gang zhig lus kyi mgo 'dzin dpal ldan bla ma de //",
    "T02TD1348E:4a-11": "gang zhig skra 'bal ba yi dpal ldan bla ma de //",
    "T02TD1348E:4a-12": "gang zhig srid gdug gcer bu dpal ldan bla ma de //",
    "T02TD1348E:4a-13": "gang zhig dus gos 'dzin pa'i dpal ldan bla ma de //",
    "T02TD1348E:4a-14": "gang zhig bdud rtsi'i 'thung chags dpal ldan bla ma de //",
    "T02TD1348E:4a-15": "gang zhig dam tshig la zhugs dpal ldan bla ma de //",
    "T02TD1348E:4a-16": "gang zhig lus srung 'dod pa'i dpal ldan bla ma de //",
    "T02TD1348E:4a-17": "gang zhig rlung gi phreng ldan dpal ldan bla ma de //",
    "T02TD1348E:4a-18": "gang zhig rgyal ba'i shing drung dpal ldan bla ma de //",
    "T02TD1348E:4a-19": "gang zhig brtul zhugs snod 'dzin dpal ldan bla ma de //",
    "T02TD1348E:4a-20": "gang zhig bde ba'i khrod 'dzin dpal ldan bla ma de //",
    "T02TD1348E:4a-21": "gang zhig mi zad dus za'i dpal ldan bla ma de //",
    "T02TD1348E:4a-22": "gang zhig nam mkha'i gnas zhugs dpal ldan bla ma de //",
    "T02TD1348E:4a-23": "gang zhig nam mkha'i phug zhugs dpal ldan bla ma de //",
    "T02TD1348E:4a-24": "gang zhig sems can mnyam sems dpal ldan bla ma de //",
    "T02TD1348E:4a-25": "'jigs med dag gsum ster ba bla ma dpal gang de //",
    "T02TD1348E:4a-26": "dpal ldan bla ma de ni ci phyir bsten mi bya //",
    "T02TD1348E:4a-27": "dpal ldan bla ma de ni ci phyir tshim mi bya //",
    "T02TD1348E:4a-28": "dpal ldan bla ma de ni ci phyir mchod mi bya //",
    "T02TD1348E:4a-29": "dpal ldan bla ma de la ci phyir phyag mi bya //",
    "T02TD1348E:4a-30": "mal stan bzhon pa bran khol zho shas 'tsho rnams dang //",
    "T02TD1348E:4a-31": "yan lag bzang po bu mo mdzes ma rnams dang ni //",
    "T02TD1348E:4a-32": "chung ma snying sdug bu dang rtsa lag bcas pa dang //",
    "T02TD1348E:4a-33": "ma lus pa yis kyang ni bde ba ster ba la'o //",
    "T02TD1348E:4a-34": "s'a lu'i zan dang sha dang dri zhim mar dag dang //",
    "T02TD1348E:4a-35": "bza' dang bca' ba sbyin pa yid 'ong mang po dang //",
    "T02TD1348E:4a-36": "tam po la dang ga bur kha bshal bzang po dang //",
    "T02TD1348E:4b-0": "gla rtsi la sogs pa yis bdud mang @4b dgra la'o //",
    "T02TD1348E:4b-1": "rab tu 'chang ba'i do shal nor bu rna cha dang //",
    "T02TD1348E:4b-2": "ske rags dang bcas rkang gdub yan lag srung dang ni //",
    "T02TD1348E:4b-3": "cod pan dang bcas dbung rgyan rke nor bzang sogs dang //",
    "T02TD1348E:4b-4": "sna tshogs na bza' yis ni sdug bsngal mang 'joms la'o //",
    "T02TD1348E:4b-5": "byug pa dang ni gur gum tsandan la sogs pa //",
    "T02TD1348E:4b-6": "aa ga ru nag sihla la sogs sbos dang ni //",
    "T02TD1348E:4b-7": "tsam pa ka mchog la sogs dri zhim me tog dang //",
    "T02TD1348E:4b-8": "rin chen mar mes lam ni mi nyams la'o //",
    "T02TD1348E:4b-9": "rtsod ldan dbang gis bla ma skyon dang yon tan 'dres //",
    "T02TD1348E:4b-10": "rnam pa kun du sdig pa med pa yong ma yin //",
    "T02TD1348E:4b-11": "gang zhig yon tan lhag pa yang ni legs dpyad nas //",
    "T02TD1348E:4b-12": "bu rnams kyis ni de la brten par 'gyur pa'o //",
    "T02TD1348E:4b-13": "rdo dang shing gi rang bzhin sangs rgyas rnams kyis ni //",
    "T02TD1348E:4b-14": "skye ba 'bum phrag gis ni thar pa mi ster ro //",
    "T02TD1348E:4b-15": "skye ba 'di nyid du yang gang zhig brtag pa ni //",
    "T02TD1348E:4b-16": "bla ma bsten pa yis ni bde ba ster bar mdzad //",
    "T02TD1348E:4b-17": "sbun dang chung ma snying sdug grogs po mgon po dang //",
    "T02TD1348E:4b-18": "bla ma dang dang mtshungs pa'i pha ma yod ma yin //",
    "T02TD1348E:4b-19": "skye ba 'di nyid du yang sdug bsngal 'joms pa yi //",
    "T02TD1348E:4b-20": "rdo rje 'dzin pa'i dpal bzangs dag gis ster pa'o //",
    "T02TD1348E:4b-21": "shin tu rnam par dag pa'i blo yis bsten bya yi //",
    "T02TD1348E:4b-22": "ji ltar phyi dus sdug bsngal ster bar min pa'o ;",
    "T02TD1348E:4b-23": "/ ma dag sems kyis bstan pas sdug bsngal 'gyur ba ste //",
    "T02TD1348E:4b-24": "dper na rims nad rgyas pa la ni mar gyi btung ba bzhin //",
    "T02TD1348E:4b-25": "ji ltar bde ba'i don du bla mas ma byas pas //",
    "T02TD1348E:4b-26": "nyams pa'i sems kyis sdug bsngal mang du ster bar byed //",
    "T02TD1348E:4b-27": "shing las ring du lhung ba'i sdug bsngal mchog min pas ;",
    "T02TD1348E:4b-28": "/'dod pa'i 'bras bu sngon du bor ba mchog yin no //",
    "T02TD1348E:4b-29": "ltos 'gro'i dug ni myur du khyab pa dag dang ni //",
    "T02TD1348E:4b-30": "gdong lnga pa dang nges par glang po che dang ni //",
    "T02TD1348E:4b-31": "khro bo chen po'i gshin rje kha ni mchog yin gyi //",
    "T02TD1348E:4b-32": "gdug pa'i slob mas bla ma la ni brten pa min //",
    "T02TD1348E:4b-33": "dpal ldan blo ma'i zhabs la brten par 'dod pa de //",
    "T02TD1348E:4b-34": "rab tu khros pas skye ba brgya ru mi 'dod pa'o //",
    "T02TD1348E:4b-35": "de phyir rang gi blo yis dpyad nas ni //",
    "T02TD1348E:4b-36": "bsten par bya yi khro ba ru ni mi bya'o //",
    "T02TD1348E:4b-37": "rngo ba dang ni shing gi rang bzhin gzugs brnyan gyi //",
    "T02TD1348E:4b-38": "de la pha rol zhen pas 'dir ni mchog byed cing //",
    "T02TD1348E:5a-0": "gang zhig sems dang bcas pas yon @5a * //",
    "T02TD1348E:5a-1": "tan rgya mtsho yi //",
    "T02TD1348E:5a-2": "bla ma chen po de ni yongs su sun 'don te //",
    "T02TD1348E:5a-3": "du ma'i bdud dang dmyal ba'i me ni bskyod pa dang //",
    "T02TD1348E:5a-4": "bgegs dang log 'dren rnams kyis rtag tu de bzung ste //",
    "T02TD1348E:5a-5": "sems bcas gsal brgyal ba'i dbang po spangs nas ni //",
    "T02TD1348E:5a-6": "gang zhig sems med pa la rab tu mchod byed do //",
    "T02TD1348E:5a-7": "'jam pa'i dpal ni dang po'i sangs rgyas yin pa la //",
    "T02TD1348E:5a-8": "ston pa gzhan dag rnams la mchod pa mdzad pa ni //",
    "T02TD1348E:5a-9": "ci phyir zhe na sems can gdul pa'i don yin gyi //",
    "T02TD1348E:5a-10": "gzhan du thar pa la ni 'dod cing chags pas min //",
    "T02TD1348E:5a-11": "de bzhin bla mas 'dod pa'i rtags ni bkod nas su ;",
    "T02TD1348E:5a-12": "/ mi shes 'jig rten rnams kyi bsod nams rgyu ru ni //",
    "T02TD1348E:5a-13": "phyag mang ba dang mchod pa dag kyang mdzad pa ste //",
    "T02TD1348E:5a-14": "'on kyang mya ngan 'das pa'i lam la chags pa min //",
    "T02TD1348E:5a-15": "chung ma bu dang rtsa lag mang po'i sde rnams dang //",
    "T02TD1348E:5a-16": "so ba nor dang rgyal srid dgra med phyogs dang ni //",
    "T02TD1348E:5a-17": "grub pa nyid dang dbang po drang srong dang bcas pa //",
    "T02TD1348E:5a-18": "re zhig lus po 'di ni mi rtag pa nyid do //",
    "T02TD1348E:5a-19": "khams gsum rnam pa brtan pa dag dang g-yo ba ni //",
    "T02TD1348E:5a-20": "cung zhig mi bzad pa ni gal te 'dir mthong dang //",
    "T02TD1348E:5a-21": "gang zhig dngos po'i gzugs ni mi shigs yod 'gyur na //",
    "T02TD1348E:5a-22": "'di rnams dag la gti mug ched du chags par gyis //",
    "T02TD1348E:5a-23": "ji srid 'chi bdag rab tu ma sang bar du ni //",
    "T02TD1348E:5a-24": "de srid du ni khyod kyis lus 'di bsrung bar gyis //",
    "T02TD1348E:5a-25": "'di ni rab tu sad na khyod kyis bsrungs na yang //",
    "T02TD1348E:5a-26": "lus ni nges pa ru ni ce spyang rnams la ster //",
    "T02TD1348E:5a-27": "de bzhin du ni chung ma dang ni bu dang rtsa lag dang //",
    "T02TD1348E:5a-28": "grogs dang mgon po dag la skyabs su song na yang //",
    "T02TD1348E:5a-29": "'bar ba la sogs pa la dus kyis byin pas na //",
    "T02TD1348E:5a-30": "dbang po la sogs kyis ni bsrung bar nus ma yin //",
    "T02TD1348E:5a-31": "grub pa dang ni drang srong lha yi dbang po dang //",
    "T02TD1348E:5a-32": "dpag med bgrang du med pa de yis zad par khrid //",
    "T02TD1348E:5a-33": "ye shes me ni ji srid mthong bar ma gyur par //",
    "T02TD1348E:5a-34": "rang gi las dag su zhig gis ni bzlog par 'gyur //",
    "T02TD1348E:5a-35": "'di dag thams cad mi rtag 'dod pa ma yin te //",
    "T02TD1348E:5a-36": "ye shes bdud rtsi bla ma'i zhal ni 'dod pa'o //",
    "T02TD1348E:5a-37": "gnyis po 'di las bde dang sdug bsngal rab tu skyed //",
    "T02TD1348E:5a-38": "nges par legs par brtags na ci zhig la ni len //",
    "T02TD1348E:5b-0": "'khor pa'i rdzod dag tu ni @5b 'khyam pa'i rang bzhin can //",
    "T02TD1348E:5b-1": "ji srid rang gi lus la mchod par byed pa pas //",
    "T02TD1348E:5b-2": "mya ngan las 'das bde ba ma lus ster mdzad pa //",
    "T02TD1348E:5b-3": "de srid de ni bla mar ci yi phyir mi byed //",
    "T02TD1348E:5b-4": "rang gis bsags pa'i nor rnams kun kyang byin nas ni //",
    "T02TD1348E:5b-5": "dmyal ba'i me ster bud med dag ni len par byed //",
    "T02TD1348E:5b-6": "sangs rgyas yan lag bzang mo 'khyud pa ster mdzad gang //",
    "T02TD1348E:5b-7": "ci phyir bzang mo de ni bla ma la mi 'bul //",
    "T02TD1348E:5b-8": "so ba dang ni nor rnams yid du 'ong ba dang //",
    "T02TD1348E:5b-9": "yan lag bzang mo dag ni bsod nams stobs las 'gyur //",
    "T02TD1348E:5b-10": "sdig pa dag gi dbang gis yun rings bsags pa yi ;",
    "T02TD1348E:5b-11": "/ rab tu 'bad de bsrung bar byas kyang nyams par 'gyur //",
    "T02TD1348E:5b-12": "de phyir khyad par 'phags shing yid du 'ong ba yi //",
    "T02TD1348E:5b-13": "skye ba du ma ru ni bde ba ster byed pa //",
    "T02TD1348E:5b-14": "gang la nges par phul bas rab tu 'gyur ba yi //",
    "T02TD1348E:5b-15": "nor rnams kun gyis bla ma'i zhal la dbul bar bya //",
    "T02TD1348E:5b-16": "byin pa'i nor rnams 'bras bu dag tu 'gyur ba yin //",
    "T02TD1348E:5b-17": "shin tu rnam dag sa la sa bon btab pa bzhin //",
    "T02TD1348E:5b-18": "de rnams rab tu ma byin 'bras bu med pa ni //",
    "T02TD1348E:5b-19": "dper na sa bzang dag la sa bon ma btab par //",
    "T02TD1348E:5b-20": "sa bon ma btab zhing la 'bru yi ched du ni //",
    "T02TD1348E:5b-21": "rmongs pa shin tu nyon mongs par ni byed pa ltar //",
    "T02TD1348E:5b-22": "bla ma la ni nor ma phul ba de bzhin du //",
    "T02TD1348E:5b-23": "'dzin par 'dod pa dag ni sa la 'khyam par byed //",
    "T02TD1348E:5b-24": "nor la 'dod cing brkam pas zhing gi las la ni //",
    "T02TD1348E:5b-25": "rten dang tshong dang rig pa dag ni 'dzin par byed //",
    "T02TD1348E:5b-26": "de ltar na yang bkren pa'i dus ni du ma ru //",
    "T02TD1348E:5b-27": "myur ba dag tu 'ongs nas sdig can la ni gnas //",
    "T02TD1348E:5b-28": "nyon mongs ma gtogs 'bru dang gser dang chung ma dang //",
    "T02TD1348E:5b-29": "bsod nams mang byed pa la bsam mi khyab par 'gyur //",
    "T02TD1348E:5b-30": "grub pa nyid dang dbang po drang srong mchog rnams dang //",
    "T02TD1348E:5b-31": "dgra med rgyal srid sa bzhi'i bde ba ster ba'o //",
    "T02TD1348E:5b-32": "khams gsum dag na gang dag bde ba cung zad ni //",
    "T02TD1348E:5b-33": "ma lus de ni bla ma dgyes pa'i stobs kyis so //",
    "T02TD1348E:5b-34": "bkres dang nad dang dmyal ba'i me yi sdug bsngal ni //",
    "T02TD1348E:5b-35": "mi bzad de ni mi dgyes pa las byung ba yin //",
    "T02TD1348E:5b-36": "bla ma'i drin byis 'dod pa'i dngos grub 'gyur pa ni //",
    "T02TD1348E:6a-0": "de bzhin gshegs pa rnams kyis bla med rgyud gsungs @6a * //",
    "T02TD1348E:6a-1": "pa ;",
    "T02TD1348E:6a-2": "/ de ni ma dgyes pa yis dmyal bar 'jug pa yi //",
    "T02TD1348E:6a-3": "tshig 'di nyid ni de dang de yi rgyud la gnas //",
    "T02TD1348E:6a-4": "yon tan dam pas gang bar bla ma'i thugs shes nas //",
    "T02TD1348E:6a-5": "'khor ba'i rgyu ru gang rnams kyis ni dor bar byed //",
    "T02TD1348E:6a-6": "grangs med bskal par bde ba nyams pa de rnams ni //",
    "T02TD1348E:6a-7": "rdo rje me yis smin pa'i dmyal ba dag tu 'tshed //",
    "T02TD1348E:6a-8": "bla ma dam pa slu bar byed dang sdig sogs gang //",
    "T02TD1348E:6a-9": "slob ma 'ba' zhig rnams ni de ru mi 'tshed kyi //",
    "T02TD1348E:6a-10": "de bzhin bla ma yang ni zhen pa'i dbang gis nyams //",
    "T02TD1348E:6a-11": "chags pa la sogs 'bar ba'i me la rab tu 'jug / bla ma dang ni slob ma nges par rnam par nyams //",
    "T02TD1348E:6a-12": "rang rang sdug bsngal 'di ni gnyis ka'i thun mong ngo //",
    "T02TD1348E:6a-13": "de bas bla ma slob ma 'di ru nyams pa ni //",
    "T02TD1348E:6a-14": "rang gi blo yis ring du yongs su spang bar bya //",
    "T02TD1348E:6a-15": "smyon pa rdo rje'i sen mo gdong pa lnga pa dang //",
    "T02TD1348E:6a-16": "rkang brgyad khro bo'i gdong la mche ba dang ldan dang //",
    "T02TD1348E:6a-17": "shin tu khro ba'i gdengs ka 'dzin pa mchog yin gyi //",
    "T02TD1348E:6a-18": "lam nyams bla ma slob ma dag ni 'di ltar min //",
    "T02TD1348E:6a-19": "bla ma ltung ba las ni slob ma mi ltung ba //",
    "T02TD1348E:6a-20": "slob ma ltung ba yis ni bla ma yang mi nyams //",
    "T02TD1348E:6a-21": "shing gi yal ga mthon por 'dzeg pa dag las ni //",
    "T02TD1348E:6a-22": "gang zhig ltung bar gyur pa de ni 'chi bar 'gyur //",
    "T02TD1348E:6a-23": "bla na med pa'i rgyud las ltung ba bcu bzhis ni //",
    "T02TD1348E:6a-24": "rtsa ba dang bcas dngos grub dag ni 'phrog par byed //",
    "T02TD1348E:6a-25": "dpag med bskal pa ru ni bde ba rnam par nyams //",
    "T02TD1348E:6a-26": "las ngan la gnas dbang bskur slob ma rnams la gsung //",
    "T02TD1348E:6a-27": "bla ma'i sems sun pa yis ltung ba gcig yin te //",
    "T02TD1348E:6a-28": "bka' ni yongs su spangs pa'i dbang las gnyis pa'o //",
    "T02TD1348E:6a-29": "spun la rab tu khros nas smra ba gsum pa ste //",
    "T02TD1348E:6a-30": "byams pa yongs su spangs pa'i dbang gis bzhi pa'o //",
    "T02TD1348E:6a-31": "dpal ldan byang chub sems spangs dbang gis mda' zhes bya //",
    "T02TD1348E:6a-32": "grub pa'i mtha' la skyon bzung pas ni drug pa ste //",
    "T02TD1348E:6a-33": "sngags pa min la phebs par smra bas ri zhes bya //",
    "T02TD1348E:6a-34": "phung po so sor nyon mongs byed pa brgyad pa yin //",
    "T02TD1348E:6a-35": "dag pa'i chos la ma dad pas ni gza' zhes bya //",
    "T02TD1348E:6a-36": "gdug pa dang bcas byams pa bzung bas phyogs zhes so //",
    "T02TD1348E:6a-37": "dam pa'i chos la kun rtog dbang gis drag po zhes //",
    "T02TD1348E:6a-38": "dag pa'i sems can sun 'byin pa yis nyi ma ste //",
    "T02TD1348E:6b-0": "dam tshig bsten @6b bar ma byas pa yis yan lag med //",
    "T02TD1348E:6b-1": "bud med rnams la bshung ba yis ni bcu bzhi yin //",
    "T02TD1348E:6b-2": "'di rnams dag ni yongs su spangs par byas nas ni //",
    "T02TD1348E:6b-3": "'dod pa'i blo yis bla ma la ni brten par bya //",
    "T02TD1348E:6b-4": "'dod chags la sogs pa dang mi shes dbang gis ni //",
    "T02TD1348E:6b-5": "bag med slob ma rnams ni gal te ltung 'gyur na //",
    "T02TD1348E:6b-6": "slar yang rab tu gnas par bya phyir dbang nyid ni //",
    "T02TD1348E:6b-7": "phyir bzlog pa la 'di ni nges par bya ba'o //",
    "T02TD1348E:6b-8": "dbang bdun bskur ba rnams la zlog pa yod pa ste //",
    "T02TD1348E:6b-9": "mi shes dbang gis gsang pa la ni brgya lam na //",
    "T02TD1348E:6b-10": "shes rab mngon par dbang bskur ba la ldog med de ;",
    "T02TD1348E:6b-11": "/ dper na mi yi bdag po g-yul du shi bzhin no //",
    "T02TD1348E:6b-12": "lha mo re re'i rgyal ba'i sngags ni brjod pa las //",
    "T02TD1348E:6b-13": "stong phrag sum cu rtsa drug po ni nges bya zhing //",
    "T02TD1348E:6b-14": "bzlas pa dag gi mtha' ru tshogs kyis tshim par bya //",
    "T02TD1348E:6b-15": "thun mong skyon gyis kyang ni chad pa 'di nyid yin //",
    "T02TD1348E:6b-16": "ji ltar rang gi nus pas bla ma la ni yon //",
    "T02TD1348E:6b-17": "phul nas rang gi rigs su thun mong pa ru 'gyur //",
    "T02TD1348E:6b-18": "de yi sems kyi rten dag shes par byas nas ni //",
    "T02TD1348E:6b-19": "lhag pa 'am ni nyung bar bla mas nges par sbyin //",
    "T02TD1348E:6b-20": "tshogs dang bzlas pa'am ni mchod pa dag gis te //",
    "T02TD1348E:6b-21": "de rnams la ni bla ma dag par rab sbyin bya //",
    "T02TD1348E:6b-22": "shin tu ring ba'i shing las ring por lhung gyur pa'i //",
    "T02TD1348E:6b-23": "lus po la ni rkang pas brdeg par mi bya'o //",
    "T02TD1348E:6b-24": "de dag rnams kyi sems la skyon ni rjes gnas pa //",
    "T02TD1348E:6b-25": "'di rnams 'chad pa ci zhig sangs rgyas kyis mkhyen te //",
    "T02TD1348E:6b-26": "de lta na yang rmongs pas rab sad bya ba'i phyir //",
    "T02TD1348E:6b-27": "chad pa sbyin gyi 'di ni chad pa ma yin no ;",
    "T02TD1348E:6b-28": "/ gang zhig sems la gnas pa'i ma lus mkhyen pa yi //",
    "T02TD1348E:6b-29": "rje mo dang bcas bde bar gshegs pas 'chad pa sol //",
    "T02TD1348E:6b-30": "dge dang mi dge las kyi 'bras bu de rnams la //",
    "T02TD1348E:6b-31": "chad pa gang ster bla ma 'dir ni gang zhig yin //",
    "T02TD1348E:6b-32": "dpyid zla 'bring po'i dkar po'i phyogs kyi cha la ni //",
    "T02TD1348E:6b-33": "dpal ldan dkyil 'khor de ni legs par bris nas su //",
    "T02TD1348E:6b-34": "bla mas mngon par dbang bskur rnam bdun sbyin bya zhing //",
    "T02TD1348E:6b-35": "dpal ldan bstan pa'i don du 'khor lo mchod par bya //",
    "T02TD1348E:6b-36": "mchod pa med pas nges par dus kyi 'khor lo ni //",
    "T02TD1348E:6b-37": "bstan pa dag ni dag pa'i lo 'di ma yin no //",
    "T02TD1348E:7a-0": "gal te gang zhig skal @7a * //",
    "T02TD1348E:7a-1": "ldan thos 'dod slob ma ni //",
    "T02TD1348E:7a-2": "'khor lo'i mchod pa bcu gnyis dag ni de yis bya //",
    "T02TD1348E:7a-3": "ji ltar bu bzangs kyis ni bag ma blang ba'i rgyur //",
    "T02TD1348E:7a-4": "rang gi pha la nam yang gsol ba mi 'debs te //",
    "T02TD1348E:7a-5": "yon tan dang bcas dus la bab pa'i bu la ni //",
    "T02TD1348E:7a-6": "pha nyid kyis ni bag ma'i bya ba shes par byed //",
    "T02TD1348E:7a-7": "de bzhin slob ma rnams kyis bla med dbang gi phyir //",
    "T02TD1348E:7a-8": "bla ma la ni nan gyis gsol ba mi gdab bo //",
    "T02TD1348E:7a-9": "bdag gi slob ma skal ba ldan nam mi ldan pa'i //",
    "T02TD1348E:7a-10": "rnam par dag pa'i de nyid de la de yis shes //",
    "T02TD1348E:7a-11": "rnam par dag pa'i slob ma nor ni med pa la //",
    "T02TD1348E:7a-12": "rdzogs pa'i byang chub rgyu ru dbang bskur rin po che //",
    "T02TD1348E:7a-13": "rang gi ngag gis kun nas rnam par dag pa 'di //",
    "T02TD1348E:7a-14": "mchod pa med na'ang bla ma yis ni sbyin par bya //",
    "T02TD1348E:7a-15": "chags pas mngon par khengs pa'i nga rgyal can dang ni //",
    "T02TD1348E:7a-16": "chags pas bag med g-yo can gyi ni mi la ni //",
    "T02TD1348E:7a-17": "gang zhig rgyal ba'i bka' yis thar pa'i 'bras bu ster //",
    "T02TD1348E:7a-18": "bla ma'i zhal gyis de nyid byin la ma byin pa'o //",
    "T02TD1348E:7a-19": "gang gi yid kyi rang bzhin gang gis shes na ni //",
    "T02TD1348E:7a-20": "ston pa de yis de la rang gi zhal sbyin no //",
    "T02TD1348E:7a-21": "gang zhig dag pa'i slob ma'i rang bzhin shes pa yi //",
    "T02TD1348E:7a-22": "mngon shes dang ldan bla ma gang yang yod ma yin //",
    "T02TD1348E:7a-23": "ma dag pa yi sems la bla ma'i 'dod pa'i zhal //",
    "T02TD1348E:7a-24": "rims nad rab rgyas rnams la mar gyi btung ba bzhin //",
    "T02TD1348E:7a-25": "byin nas rang gi lus la 'chi pa chen por byed //",
    "T02TD1348E:7a-26": "bde bas 'khrul pa bzhin du blo gros nyams pa la //",
    "T02TD1348E:7a-27": "gang zhig sangs rgyas gzugs brnyan mnyam pa'i bde ba'i rgyur //",
    "T02TD1348E:7a-28": "rang gi sems ni so sor snang ba tsam du bsgom //",
    "T02TD1348E:7a-29": "dmyal ba chen po'i sdug bsngal ster ba de nyid ni //",
    "T02TD1348E:7a-30": "rang gi sems kyi skyon gyis bdud du skye bar 'gyur //",
    "T02TD1348E:7a-31": "rdo rje dag gis sprul pa'i gzugs rnams du ma ni //",
    "T02TD1348E:7a-32": "sdig pa'i stobs kyis khyad par du ni rgud pa ste //",
    "T02TD1348E:7a-33": "gshin rje'i gnas ni gdug pa'i 'khor gyis yongs gang ba //",
    "T02TD1348E:7a-34": "gshin rje khros pas rdo rje'i me ni sbyin pa'o //",
    "T02TD1348E:7a-35": "de phyir bla ma dang ni rgyal pa'i dbang po'i gzugs //",
    "T02TD1348E:7a-36": "rnam par ma dag blo yis bsten par mi bya'o //",
    "T02TD1348E:7a-37": "dper na rgyal po'i dbyug pa 'dzin pa'i 'khor rnams kyis //",
    "T02TD1348E:7b-0": "dga' dang khro bas bde dang sdug @7b bsngal ster ba bzhin //",
    "T02TD1348E:7b-1": "ma dag sems kyis 'di ni shi bar gyur pa na //",
    "T02TD1348E:7b-2": "gshin rje'i khro bo'i gdong pa rab tu gtum pa dang //",
    "T02TD1348E:7b-3": "rdo rje me ni smin pa mi bzad mthong nas ni //",
    "T02TD1348E:7b-4": "nyon mongs kha yis ha ha'i sgra ni smra bar byed //",
    "T02TD1348E:7b-5": "sngon du bsags pa'i las kyi 'bras bu rab tu rgyas //",
    "T02TD1348E:7b-6": "khyod kyis 'dir ni nges par longs spyod pa ru gyis //",
    "T02TD1348E:7b-7": "bla ma la sogs 'gyod par byas dang bag med dang //",
    "T02TD1348E:7b-8": "sdang ba khyod kyis nga yi bka' la ci zhig byed //",
    "T02TD1348E:7b-9": "'dod pa'i blo gros dpal ldan rdo rje can gyis ni //",
    "T02TD1348E:7b-10": "mi bzad dmyal ba'i sdug bsngal lung las ma gsungs sam //",
    "T02TD1348E:7b-11": "sdig pa'i stobs kyis rab tu khyab pa dag tu 'gyur //",
    "T02TD1348E:7b-12": "sdang ba khyod ni ci yi phyir na sdig pa byed //",
    "T02TD1348E:7b-13": "srid pa'i sdug bsngal gyis dman slob ma rnam dag pa //",
    "T02TD1348E:7b-14": "gang gi bka' yis thar pa'i go 'phang 'gro bar 'gyur //",
    "T02TD1348E:7b-15": "rab zhi rdo rje 'dzin pa'i dpal ldan bla ma de //",
    "T02TD1348E:7b-16": "'khor ba'i rgyu ru khyod kyis kyang ni 'dor byed dam ;",
    "T02TD1348E:7b-17": "/ gshin rje'i bka' yis khro bo'i 'khor rnams kyis bzung ste //",
    "T02TD1348E:7b-18": "rab tu 'dar zhing gshin rje me rab gtum pa yi //",
    "T02TD1348E:7b-19": "smin par zhugs shing sog le dang ni rtse gsum gyis //",
    "T02TD1348E:7b-20": "blo gros rnam par nyams la gcod dang 'bigs par byed //",
    "T02TD1348E:7b-21": "slob ma dmus long de ni 'di ru ngo mtshar med //",
    "T02TD1348E:7b-22": "mig dang bcas pa'i bla ma long ba ngo mtshar che //",
    "T02TD1348E:7b-23": "rgyud rnams thos nas nor dang 'dod chags la zhen pa //",
    "T02TD1348E:7b-24": "de la yang ni nges par ston pa'i zhal med do //",
    "T02TD1348E:7b-25": "rgyal srid dpal ni ma lus rnam par spangs nas su //",
    "T02TD1348E:7b-26": "dpag med sangs rgyas rnams kyis byang chub yang dag bsten //",
    "T02TD1348E:7b-27": "skal ldan yon tan rnams kyis de ni nges par lhag / de bas rgyal ba rnams kyis nam yang mi 'dor ro //",
    "T02TD1348E:7b-28": "bde ba rnam par ma nyams thar pa'i dpal de ni //",
    "T02TD1348E:7b-29": "bor nas yan lag bzang po'i na chung dag la mos //",
    "T02TD1348E:7b-30": "sngon du bsags pa'i las ni nges par drag po ste ;",
    "T02TD1348E:7b-31": "/ gang gis bdud rtsi bor nas dug ni 'thung bar byed //",
    "T02TD1348E:7b-32": "gzhan dag rnams ni bud med lus kyi 'dod chags zhen //",
    "T02TD1348E:7b-33": "lus po sbyin par byas nas nor ni 'dzin par byed //",
    "T02TD1348E:7b-34": "shin tu bsod pa'i zas la zhen pa'i nya bzhin du //",
    "T02TD1348E:7b-35": "skad cig bde ba'i rgyu yis rab tu nyams par 'gyur //",
    "T02TD1348E:8a-0": "bram @8a * //",
    "T02TD1348E:8a-1": "ze gang gis rang gzugs pags pa'i rang bzhin gyi //",
    "T02TD1348E:8a-2": "dga' ma la ni so sor brten pa'i don dag tu //",
    "T02TD1348E:8a-3": "'jug ngogs dag tu song nas slar yang 'ongs nas ni //",
    "T02TD1348E:8a-4": "gzugs brnyan 'dod ma de ni mdzes ma mos pa med //",
    "T02TD1348E:8a-5": "de bzhin du ni rgyal ba'i sprul pa'i sku dag la //",
    "T02TD1348E:8a-6": "'jug ngogs la brten rang gi don 'dod du ma dang //",
    "T02TD1348E:8a-7": "'khor ba'i bde ba so sor zhen cing chags pa can //",
    "T02TD1348E:8a-8": "bstan pa'i rtags la gus byed rnams kyis mchod mi byed //",
    "T02TD1348E:8a-9": "gzhan dag kyang ni 'dod pa'i dngos grub dag la zhen //",
    "T02TD1348E:8a-10": "pri ya gang dang n+ya gro dha 'og gangs kyi gnas //",
    "T02TD1348E:8a-11": "'jigs byed ri dang 'jug ngogs dang ni gzhan dag la //",
    "T02TD1348E:8a-12": "lam las rnam par nyams pa rnams ni ltung bar 'gyur //",
    "T02TD1348E:8a-13": "bram ze rnams la rang nor ma lus byin nas ni //",
    "T02TD1348E:8a-14": "nyi ma zla ba gza' yis zin pa lhung bar byed //",
    "T02TD1348E:8a-15": "thub par dka' ba'i bdud kyi tshogs kyis rnam par rmongs //",
    "T02TD1348E:8a-16": "'khor ba'i 'brog tu lam ni rnam par nyams pa yin //",
    "T02TD1348E:8a-17": "mi rnams gang zhig bla ma dam pa'i zhal dman pas //",
    "T02TD1348E:8a-18": "mi bzad 'khor ba'i sdug bsngal rnam par brnag bzod cing //",
    "T02TD1348E:8a-19": "lam ngan yang dag 'dres pa'i dbang gis rnam nyams te //",
    "T02TD1348E:8a-20": "dper na dgon par zhugs pa'i ded dpon dang mtshungs so ;",
    "T02TD1348E:8a-21": "/ des na bla ma thar pa'i lam ni ster ba po //",
    "T02TD1348E:8a-22": "slob ma yis ni shin tu gus pas bsten bya ste //",
    "T02TD1348E:8a-23": "chung ma dang ni bu dang g-yo ba ma lus dang //",
    "T02TD1348E:8a-24": "lus dang ngag dang yid ni g-yo ba med pas so //",
    "T02TD1348E:8a-25": "thun mchams [*mtshams?] gsum du shin tu rnam par dag pa yis //",
    "T02TD1348E:8a-26": "kha dang lag pa rkang pa dag ni khrus byas te //",
    "T02TD1348E:8a-27": "me tog yang dag blangs nas bla ma'i spyan sngar ni //",
    "T02TD1348E:8a-28": "rgyal ba rnams kyi dkyil 'khor shin tu zlum por bya //",
    "T02TD1348E:8a-29": "bla ma'i zhabs kyi chu skyes me tog gis mchod cing //",
    "T02TD1348E:8a-30": "shin tu gus pas spyi bo lag pas phyag bya'o //",
    "T02TD1348E:8a-31": "bla ma'i zhal nas bka' ni rab tu thos nas su //",
    "T02TD1348E:8a-32": "sa la 'khod de rang gi khyim du 'gro bar bya //",
    "T02TD1348E:8a-33": "bla ma dag gi spyan sngar rkang pa brkyang ba dang //",
    "T02TD1348E:8a-34": "gdug pa'i kha yis rab tu brjod pa dag dang ni //",
    "T02TD1348E:8a-35": "g-yan pa 'phrug dang tsug tsug dang ni bzhad gad dang //",
    "T02TD1348E:8a-36": "skyes bu gzhan gyi skyon brjod gtam ni mi bya'o //",
    "T02TD1348E:8b-0": "lam bzangs shes pa sngon du 'gro bar mi bya @8b ste ;",
    "T02TD1348E:8b-1": "/ gnang ba blangs nas mi shes pa la 'gro bar bya //",
    "T02TD1348E:8b-2": "bla mas byin pa lag pa gnyis kyis blang bya zhing //",
    "T02TD1348E:8b-3": "rang gis 'bul na spyi bo yis ni phyag bya'o //",
    "T02TD1348E:8b-4": "bla ma mgron nas byon 'dir shin tu gus pa yis //",
    "T02TD1348E:8b-5": "phrag dog yongs su spangs pa'i rgyu ru sdug ma ni //",
    "T02TD1348E:8b-6": "bde ba ster ba'i don du dga' bar byas nas ni //",
    "T02TD1348E:8b-7": "rang gi phyag rgya rab tu sbyangs te dbul bar bya //",
    "T02TD1348E:8b-8": "ji ltar rang gi sems ni skyo bar mi 'gyur bar //",
    "T02TD1348E:8b-9": "ma 'ongs pa ru de ni yongs su smin par bya //",
    "T02TD1348E:8b-10": "sems ni rab tu skyo bas dam tshig nyams pa nyid //",
    "T02TD1348E:8b-11": "nyams pa'i dbang gis dmyal ba dag tu rab tu 'jug / de bzhin bu yi chung ma bu mo sring mo dang //",
    "T02TD1348E:8b-12": "sgyug mo la sogs dang ni rigs ldan khyo med ma //",
    "T02TD1348E:8b-13": "mnyam pa'i bde ba'i don du blo rgyas slob ma yis //",
    "T02TD1348E:8b-14": "rim gyis rim gyis de rnams yongs su sbyin par bya //",
    "T02TD1348E:8b-15": "dag cing bzhin ldan khyo med rnams dang rigs ldan ma //",
    "T02TD1348E:8b-16": "bla ma'i zhabs gnyis la ni ma lus dbul bya zhing //",
    "T02TD1348E:8b-17": "dbang bdun gyis ni mngon par dbang ni bskur rnams la //",
    "T02TD1348E:8b-18": "ji ltar rjes su mthun la chags pa'i don du'o //",
    "T02TD1348E:8b-19": "de bzhin 'dir ni rigs ldan khyo med bsten bya ba //",
    "T02TD1348E:8b-20": "ji ltar chags pas mngal du 'dzin par mi 'gyur bya //",
    "T02TD1348E:8b-21": "mngal nas 'dod min skye bo'i kha na ma tho ba ;",
    "T02TD1348E:8b-22": "/ skye bo'i kha na ma thos 'jig rten pha rol nyams //",
    "T02TD1348E:8b-23": "chags pa 'dod cing gti mug dbang du gyur pa la //",
    "T02TD1348E:8b-24": "de phyir khyo med rigs ldan dag ni sbyin mi bya //",
    "T02TD1348E:8b-25": "khro ba'i sems dang bcas shing chang mi 'thung ba dang //",
    "T02TD1348E:8b-26": "ngang tshul mi shes pa dang nor ni med pa la //",
    "T02TD1348E:8b-27": "nor gyis rnyed sla 'gag pa med pa'i smad 'tshong ma //",
    "T02TD1348E:8b-28": "bsod nams mang po'i rgyu ru de rnams sbyin par bya //",
    "T02TD1348E:8b-29": "rtag pa'i dngos grub rgyu ru yang dag gsang ba ni //",
    "T02TD1348E:8b-30": "slob dpon chen po'i go 'phang gnas la dbul bar bya //",
    "T02TD1348E:8b-31": "bza' bca' yon tan brgyad 'gyur mar mes 'bras bu ster //",
    "T02TD1348E:8b-32": "mar me brgyad 'gyur shin tu rnam par dag pa'i chang //",
    "T02TD1348E:8b-33": "chang gi brgyad 'gyur na chung ma la rab sbyor te //",
    "T02TD1348E:8b-34": "de phyir 'dod pa'i sbyin pa nges par khyad par 'phags //",
    "T02TD1348E:8b-35": "bza' bca' sha dang ldan pa phyag rgya bzang mo dang //",
    "T02TD1348E:8b-36": "dkon pa rnyed pa rtag par bla ma la dbul bya //",
    "T02TD1348E:9a-0": "mal stan dag dang na bza' dang ni byug pa @9a * //",
    "T02TD1348E:9a-1": "dang ;",
    "T02TD1348E:9a-2": "/ khyad par 'phags pa rang gi rje la dbul bar bya //",
    "T02TD1348E:9a-3": "dngos grub dag la chags pas bla ma'i spyan snga ru //",
    "T02TD1348E:9a-4": "blo gros rgyas pa rnams kyis ngan pa rang gis blang //",
    "T02TD1348E:9a-5": "rang gi khyim na bzhugs pa'i phyag rgya med pa na //",
    "T02TD1348E:9a-6": "rang gi phyag rgya la ni brten par mi bya'o //",
    "T02TD1348E:9a-7": "shes rab dbang gis mngon par dbang ni bskur rnams la //",
    "T02TD1348E:9a-8": "dpal ldan ston pa ru ni yang dag gnas rnams kyis //",
    "T02TD1348E:9a-9": "chang rnams nges par shes rab rang bzhin yin pas na //",
    "T02TD1348E:9a-10": "shes rab rnam par dman pas 'dir ni btung ma bya //",
    "T02TD1348E:9a-11": "btung ba'i brtul zhugs don du dag rung ma dag rung ;",
    "T02TD1348E:9a-12": "/ rang gi 'khor lo la ni phyag rgya gzung bar 'gyur //",
    "T02TD1348E:9a-13": "rgyal ba mchog gis dbang bskur ting 'dzin don dag las //",
    "T02TD1348E:9a-14": "dbang gi don du shin tu rnam par dag pa'i sems //",
    "T02TD1348E:9a-15": "yan lag dkar zhing bcu gnyis lo lon gzhon nu ma //",
    "T02TD1348E:9a-16": "de bzhin gzhan dag skye bo'i lo ni nyi shu ma //",
    "T02TD1348E:9a-17": "dam tshig ldan zhing bu ma btsas pa gzung bya ste //",
    "T02TD1348E:9a-18": "dbang gi don du bla ma dag gis bka' stsal pa //",
    "T02TD1348E:9a-19": "sdang dang nad pa skal ba ngan dang ma dul dang //",
    "T02TD1348E:9a-20": "khengs shing rdzas la brkam pa dang ni rtsod 'dod dang //",
    "T02TD1348E:9a-21": "bla mar mi gus gzhan dag la ni sun 'don ma //",
    "T02TD1348E:9a-22": "'jigs pa ster ba mo de sbrul bzhin spang bar bya //",
    "T02TD1348E:9a-23": "ting 'dzin rgyu ru mnyam pa'i bde ba ster mdzad ma //",
    "T02TD1348E:9a-24": "dam tshig la zhugs rgan pa'i bud med mchog yin gyi //",
    "T02TD1348E:9a-25": "gang zhig sdug bsngal ster zhing mnyam pa'i bde 'joms ma //",
    "T02TD1348E:9a-26": "dam tshig rab dman bu mo gzhon nu ma nyid ma yin no //",
    "T02TD1348E:9a-27": "mkhris pa'i rims la mkhris pas zhi bar byed pa'o //",
    "T02TD1348E:9a-28": "rgun 'brum la sogs med pa'i sngon du mchog yin gyi //",
    "T02TD1348E:9a-29": "rab tu zhi ba'i mkhris pa skyed par byed pa'o //",
    "T02TD1348E:9a-30": "smin pa mngar ba dri zhim ta la ma yin no //",
    "T02TD1348E:9a-31": "slob mas rang gi phyag rgya bla mar phul ba ni //",
    "T02TD1348E:9a-32": "de ni ting nge 'dzin gyi rjes su chags byas la //",
    "T02TD1348E:9a-33": "slar yang bla mas slob ma la ni de sbyin bya //",
    "T02TD1348E:9a-34": "gzhan dag tu ni slob ma'i skye bos bsten bya min //",
    "T02TD1348E:9a-35": "gang yang slob ma'i yan lag bla mas ma gnang ba //",
    "T02TD1348E:9a-36": "rtag par slob ma rnams kyis spyi bos de la 'dud //",
    "T02TD1348E:9a-37": "rtag pa'i dngos grub 'dod pas bla ma'i bka' yis ni //",
    "T02TD1348E:9b-0": "mnyam pa'i bde ba ster mdzad bsten bya @9b bsten mi bya //",
    "T02TD1348E:9b-1": "phyag rgya rab tu sbyor la rnam dag bde bas ni //",
    "T02TD1348E:9b-2": "dmyal ba'i sdug bsngal 'joms par byed pa thob 'gyur te //",
    "T02TD1348E:9b-3": "skye ba 'di ru rang gi lus kyi bdud 'joms par //",
    "T02TD1348E:9b-4": "'gyur ba de ni 'di ru shin tu ngo mtshar che //",
    "T02TD1348E:9b-5": "gang rnams drin gyis dngos grub bzang por 'gyur ba dang //",
    "T02TD1348E:9b-6": "gang rnams drin gyis yang dag rdzu 'phrul 'gyur ba dang //",
    "T02TD1348E:9b-7": "gang rnams drin gyis bde ba rab tu skye ba dang //",
    "T02TD1348E:9b-8": "gang rnams drin gyis srid pa'i me las grol bar 'gyur //",
    "T02TD1348E:9b-9": "phyag rgya de rnams kun la rab tu mang du mchod //",
    "T02TD1348E:9b-10": "phyag rgya de rnams kun ni mang du bsten par bya //",
    "T02TD1348E:9b-11": "phyag rgya de rnams kun la mang du tshim par bya //",
    "T02TD1348E:9b-12": "phyag rgya de rnams kun la mang du phyag bya zhing //",
    "T02TD1348E:9b-13": "phyag rgya de rnams kun ni rgyal ba'i yum yin te //",
    "T02TD1348E:9b-14": "phyag rgya de rnams kun ni thub pa'i lcam mo yin //",
    "T02TD1348E:9b-15": "phyag rgya de rnams kun ni rgyal ba'i sras mo ste //",
    "T02TD1348E:9b-16": "phyag rgya de rnams kun ni rgyal ba'i tsha mo'o //",
    "T02TD1348E:9b-17": "phyag rgya de rnams kun ni bde gshegs thugs sdud ma //",
    "T02TD1348E:9b-18": "phyag rgya de rnams kun ni bu rnams bde ster ma //",
    "T02TD1348E:9b-19": "phyag rgya de rnams kun ni dgra rnams 'jigs ster ma //",
    "T02TD1348E:9b-20": "phyag rgya de rnams kun ni rgyal ba'i rdo rje'i khyim //",
    "T02TD1348E:9b-21": "phyag rgya de rnams kun la rang gi bla ma bas //",
    "T02TD1348E:9b-22": "lhag par mchod cing spyi bo yis ni phyag bya zhing //",
    "T02TD1348E:9b-23": "ji ltar rang gi nus pas 'dod pa gnas pas na //",
    "T02TD1348E:9b-24": "bu bzangs rnams kyis nam yang dor bar mi bya'o //",
    "T02TD1348E:9b-25": "'dod chags gang nyid kyis ni sems can ltung byed pa'i //",
    "T02TD1348E:9b-26": "de nyid kyis ni rnal 'byor pha rol 'gro bar 'gyur //",
    "T02TD1348E:9b-27": "gang zhig dug nyid kyis ni sems can 'chi byed de //",
    "T02TD1348E:9b-28": "dug sngags shes pas de nyid kyis ni nad 'joms byed //",
    "T02TD1348E:9b-29": "dpal ldan tshangs par spyod pa bud med la sbyor ba //",
    "T02TD1348E:9b-30": "bla na med pa'i rgyud las dor bar ma gsungs so //",
    "T02TD1348E:9b-31": "dug gi de nyid smra bas dug gis dbang po zos //",
    "T02TD1348E:9b-32": "'on te ma zos na ni grags par mi 'gyur ro //",
    "T02TD1348E:9b-33": "gnyid log pa dang sangs pa dug ni mi shes pa ;",
    "T02TD1348E:9b-34": "/ dper na bu yi lus la sbrul gyi mche bas btab //",
    "T02TD1348E:9b-35": "de bzhin du ni yid bzhin nor bu byang chub sems //",
    "T02TD1348E:9b-36": "de nyid med la bud med bha ga'i sbrul gyis btab //",
    "T02TD1348E:9b-37": "sngags pa rnams la 'pho ba'i skad cig zhi byed min //",
    "T02TD1348E:9b-38": "skye ba du ma'i mtha' ru sdug bsngal ster ba'o //",
    "T02TD1348E:10a-0": "'chi med gdengs @10a * //",
    "T02TD1348E:10a-1": "ka'i dug gi mche ba langs pa na //",
    "T02TD1348E:10a-2": "rab tu khros pas ji lta bur na zhi bar 'gyur //",
    "T02TD1348E:10a-3": "ji ltar rdo yi gos ni me yis gdungs pa na //",
    "T02TD1348E:10a-4": "zhu bar 'gyur gyi thal ba ru ni mi 'gyur ro //",
    "T02TD1348E:10a-5": "de bzhin chu skyes sbyor bas mchog gi byang chub sems //",
    "T02TD1348E:10a-6": "rtsol ldan rnams la 'di ni rang bzhin gyis dag 'gyur //",
    "T02TD1348E:10a-7": "me dang dngul chu dag ni rtag par dgra nyid do //",
    "T02TD1348E:10a-8": "me med pa yis kyang ni dngul chu mi 'ching ste //",
    "T02TD1348E:10a-9": "dngul chu ma bcings pa yis khams rnams 'bigs mi 'gyur //",
    "T02TD1348E:10a-10": "khams rnams ma phug pa yis gser du 'gyur ba min //",
    "T02TD1348E:10a-11": "gser du ma gyur pa las rdzas ni mi 'phel lo //",
    "T02TD1348E:10a-12": "nor gyis rnam par dman pas yul gyi longs spyod med //",
    "T02TD1348E:10a-13": "longs spyod ma rtogs sdug bsngal rgyun mi 'chad pa ru //",
    "T02TD1348E:10a-14": "bcud len smra ba rnams kyi lus la 'gyur ba'o //",
    "T02TD1348E:10a-15": "bud med skye gnas dang sbyor 'pho ba med pa yis //",
    "T02TD1348E:10a-16": "de bzhin gnyis po yang ni dgra chen nyid yin no ;",
    "T02TD1348E:10a-17": "/ sbyor ba ma rtogs g-yo ba'i sems ni mi 'ching ste //",
    "T02TD1348E:10a-18": "sems ma bcings pa yis ni lus la 'bigs pa med //",
    "T02TD1348E:10a-19": "ma phug pa yis lus la dag pa'i spyod pa med //",
    "T02TD1348E:10a-20": "ma dag spyod pa yis ni bde ba mi ster ro //",
    "T02TD1348E:10a-21": "bde ba ma rtogs 'gro drug sdug bsngal mi bzad par //",
    "T02TD1348E:10a-22": "bag med pa yis sngags pa ngan pa rnams la 'gyur ba'o //",
    "T02TD1348E:10a-23": "bud med sbyor ba dman pas thar pa'i bde ba med //",
    "T02TD1348E:10a-24": "bud med sbyor ba dman kyang srid me'i sdug bsngal med //",
    "T02TD1348E:10a-25": "de bas rang gi blo yis legs par dpyad nas ni //",
    "T02TD1348E:10a-26": "sngags pas gang la mos pa yang ni blang bar bgyis //",
    "T02TD1348E:10a-27": "shing las me dang chu yang chu shel dag las so //",
    "T02TD1348E:10a-28": "zho las mar dang rdo ba las ni lcags kyi rigs //",
    "T02TD1348E:10a-29": "bud med skye gnas sbyor las bde ba ma nyams par //",
    "T02TD1348E:10a-30": "skal ldan thabs kyis sbyor bas de ni blang bar gyis //",
    "T02TD1348E:10a-31": "rgyud kyi thog ma dbus mtha' la gnas 'dod pa ni //",
    "T02TD1348E:10a-32": "dge bar gsungs pa bya mi yi ni zhal nyid do //",
    "T02TD1348E:10a-33": "sbas pa'i yid bzhin nor bu brtag par dka' ba ni //",
    "T02TD1348E:10a-34": "bla ma dam pa slu ba po yis zin mi 'gyur //",
    "T02TD1348E:10a-35": "rdo rje bslang ba dag ni dang por gsungs pa ste //",
    "T02TD1348E:10a-36": "rdo rje me la srog zhugs pas ni gnyis pa'o //",
    "T02TD1348E:10b-0": "dpal ldan mi 'gyur byang chub sems ni gsum pa @10b yin ;",
    "T02TD1348E:10b-1": ";'di dag nyid ni dge ba'i brtul zhugs chen po'o //",
    "T02TD1348E:10b-2": "'di ltar nyams pa'i bde ba dge ba ma yin zhing //",
    "T02TD1348E:10b-3": "'di ltar bstan bcos tshig ni dge ba ma yin no //",
    "T02TD1348E:10b-4": "'di ltar gtsug lag khang gnas dge ba ma yin te //",
    "T02TD1348E:10b-5": "'di ltar lus la sdug bsngal dge ba ma yin no //",
    "T02TD1348E:10b-6": "mya ngan 'das pa'i bde la rab tu chags pa rnams //",
    "T02TD1348E:10b-7": "gang zhig 'dod chags bral ba 'dir ni chags par 'gyur //",
    "T02TD1348E:10b-8": "'dod chags rab tu spangs pas de nas nges par ni //",
    "T02TD1348E:10b-9": "chags pa dang bral sbyor ba yang ni ring du 'gyur //",
    "T02TD1348E:10b-10": "thabs kyi lag tu yang ni rdo rje dril bu dang //",
    "T02TD1348E:10b-11": "ci'i phyir shes rab lag tu rdo rje 'di zhe na //",
    "T02TD1348E:10b-12": "bdud rnams gzhom pa'i phyir dang bde ba bsten phyir te //",
    "T02TD1348E:10b-13": "tshul khrims 'dzin pas mtshan ma shes par mi 'gyur ro //",
    "T02TD1348E:10b-14": "rgyal po bcu bas lhag pa'i yon tan dge slong ste //",
    "T02TD1348E:10b-15": "dge slong bcu bas lhag pa'i yon tan bsngags pa bzang //",
    "T02TD1348E:10b-16": "dpal ldan tshangs par spyod dang ting nge 'dzin dang ni //",
    "T02TD1348E:10b-17": "byams pa la sogs dang ni de nyid nges pas so //",
    "T02TD1348E:10b-18": "dpag med bskal par theg pa ngan pa'i blo gros kyis //",
    "T02TD1348E:10b-19": "sbyin pa la sogs byin zhing brtul zhugs spyad na yang //",
    "T02TD1348E:10b-20": "bde gshegs rab 'khrungs sa 'dir rgyal po dge slong dag / gnas 'di la ni 'di ltar rab tu ma zhugs so //",
    "T02TD1348E:10b-21": "nyan thos theg pa nyid ni theg pa ma yin te //",
    "T02TD1348E:10b-22": "rang rgyal 'di ltar rgyal ba'i sa ni min par gsungs //",
    "T02TD1348E:10b-23": "dpal ldan rdo rje'i theg pa rgyal ba'i theg pa nyid //",
    "T02TD1348E:10b-24": "de yang gnyis las theg pa bar dang tha mar byed //",
    "T02TD1348E:10b-25": "de phyir bla na med pa'i theg pa bor nas ni //",
    "T02TD1348E:10b-26": "'dod pa'i bla med byang chub thob par mi 'gyur ro //",
    "T02TD1348E:10b-27": "dper na bug bcas gru yis rgya mtsho'i pha rol du //",
    "T02TD1348E:10b-28": "rin thang med pa'i nor bu'i phyir ni mi bgrod do //",
    "T02TD1348E:10b-29": "rang don la zhugs 'dod chags kyis ni bag med pa //",
    "T02TD1348E:10b-30": "slob mas rang gi chung ma ji srid ma phul ba //",
    "T02TD1348E:10b-31": "de srid rgyal ba'i phyag rgya bla mas stsol lam ci //",
    "T02TD1348E:10b-32": "rnam par nyams pa'i blo yis 'di dag mi shes so //",
    "T02TD1348E:10b-33": "rnon po yis ni gser dang shel gyi rin po che //",
    "T02TD1348E:10b-34": "smyug ma yis ni go shirsha yi tsandan te //",
    "T02TD1348E:10b-35": "phran tshegs rang gi chung ma yis ni sangs rgyas yum //",
    "T02TD1348E:10b-36": "de yis rab tu rnyed na 'di ru ci zhig skyon //",
    "T02TD1348E:11a-0": "@11a * // lam bzangs btang nas dgon pa dag tu 'jug byed cing //",
    "T02TD1348E:11a-1": "bde ba bzang po btang nas sdug bsngal len par byed //",
    "T02TD1348E:11a-2": "ae ma blo gros phyin ci log gi skye bo rnams //",
    "T02TD1348E:11a-3": "dbang po la sogs kyis kyang bsten par mi nus pa //",
    "T02TD1348E:11a-4": "dpag med bskal ba'i bar du mi 'gyur bde ba ni //",
    "T02TD1348E:11a-5": "bla ma dam pa bsten pa rnams kyis thob par 'gyur //",
    "T02TD1348E:11a-6": "yang na thob nas 'di ltar nyams par mi 'gyur te //",
    "T02TD1348E:11a-7": "nges par ma bsten lhag ma dang bcas rnam par nyams //",
    "T02TD1348E:11a-8": "sems kyi bag med dbang gis dmyal ba'i sdug bsngal te //",
    "T02TD1348E:11a-9": "sems kyi drin gyis kyang ni thar pa bde ba'o //",
    "T02TD1348E:11a-10": "rmi lam gzugs brnyan de ni su zhig gis byas te //",
    "T02TD1348E:11a-11": "bde ba dang ni sdug bsngal gang gi drin gyis thob //",
    "T02TD1348E:11a-12": "bdud ni rang gi sems te bdud gzhan yod ma yin //",
    "T02TD1348E:11a-13": "de bzhin gshegs pa de yang bde gshegs gzhan na med //",
    "T02TD1348E:11a-14": "bdud rnams bcom zhing rnam par rgyal ba'i thub pa ni //",
    "T02TD1348E:11a-15": "sems kyis sems dag so so ru ni sad pa nyid //",
    "T02TD1348E:11a-16": "sems la cung zad srid pa gang zhig len pa min //",
    "T02TD1348E:11a-17": "dor ba ma yin 'phel zhing 'grib pa yang ma yin //",
    "T02TD1348E:11a-18": "sems la sems nyid so sor snang ba tsam du ni //",
    "T02TD1348E:11a-19": "khams gsum pa ni dngos po stong pas gnas par 'gyur //",
    "T02TD1348E:11a-20": "ngo bo med pas stong par ngo bo nyid kyis stong //",
    "T02TD1348E:11a-21": "'khor ba mya ngan 'das pa'i gnas la rab tu zhugs //",
    "T02TD1348E:11a-22": "shes rab lus ldan snying rje dang ni tha mi dad //",
    "T02TD1348E:11a-23": "byang chub sems nyid de ni yongs su bsgom par bya //",
    "T02TD1348E:11a-24": "shes rab yan lag bral zhing snying rjes tha dad na //",
    "T02TD1348E:11a-25": "mya ngan 'das pa'i gnas la nam yang 'gro ba min //",
    "T02TD1348E:11a-26": "shes rab la zhugs snying rje rnam par spangs pa ni //",
    "T02TD1348E:11a-27": "rin chen sems ni rtag pa la ni rab mi gnas //",
    "T02TD1348E:11a-28": "shes rab rnam thar yin la thabs ni snying rje'o //",
    "T02TD1348E:11a-29": "de gnyis dbus su gnyis su med pa gsungs pa ste //",
    "T02TD1348E:11a-30": "rgyal ba'i bzhugs gnas bde ba dam pa dpag med pa //",
    "T02TD1348E:11a-31": "'khor ba las ni grol 'gyur smon lam tsam yin no //",
    "T02TD1348E:11a-32": "'jug pa'i sems dang smon pa yi ni sems nyid dag / dbye ba cung zhig dag ni de gnyis dag la yod //",
    "T02TD1348E:11a-33": "'gro bar gnas pa dang ni 'gro ba nyid yin te //",
    "T02TD1348E:11a-34": "gang yang bye brag dag ni sems kyi dbang nyid do //",
    "T02TD1348E:11b-0": "'khor ba'i bde ba @11b smon pa yi ni sems yin te //",
    "T02TD1348E:11b-1": "dpag med bskal pa ru ni gzhan gyi don gyi phyir //",
    "T02TD1348E:11b-2": "ma nyams bde ba 'jug pa yi ni sems yin la //",
    "T02TD1348E:11b-3": "mya ngan 'das pa'i mthar thug de bzhin bdag gi don //",
    "T02TD1348E:11b-4": "dpag med rgyu ru dge slong gis ni gang zhig bsrung //",
    "T02TD1348E:11b-5": "bde ba 'dod pa bde phyir gang zhig tshol bar byed //",
    "T02TD1348E:11b-6": "de gnyis dbus su gnyis med sbyor ba rin po che //",
    "T02TD1348E:11b-7": "gang zhig len pa de ni mi zad yang dag zhugs //",
    "T02TD1348E:11b-8": "sems can bsam pa'i dbang gis bsdus rgyud las gsungs pa'i //",
    "T02TD1348E:11b-9": "lag pa'i phyag rgya bcing bar mi bya zhes su grags //",
    "T02TD1348E:11b-10": "de nyid myang 'das 'bras bu rab tu ster mdzad ma ;",
    "T02TD1348E:11b-11": "/ shes rab la sogs rgyud las rgyal ba rnams kyis gsungs //",
    "T02TD1348E:11b-12": "'dod lus ma la chags par zhen pa 'dod can dang //",
    "T02TD1348E:11b-13": "dge slong sgyid lug can ni gtsug lag khang gnas pa //",
    "T02TD1348E:11b-14": "bde ba yi ni don du gang zhig las byed pa //",
    "T02TD1348E:11b-15": "de la rigs pas rgyal ba rnams kyi rdo rje'i tshig / skyon dang bcas pa'i phyag rgya de ni yongs spangs la //",
    "T02TD1348E:11b-16": "phyag rgya bzang mo bde ba'i don du gzung bar bya //",
    "T02TD1348E:11b-17": "de med na ni lag pa'i sbyor ba'i phyag rgya ste //",
    "T02TD1348E:11b-18": "skye bo rnams la rang dbang yid bzhin nor bu mtshungs //",
    "T02TD1348E:11b-19": "gang zhig sems la rjes gnas mnyam pa'i bde ster dang //",
    "T02TD1348E:11b-20": "nyes skyon dang bral srid pa sdug bsngal 'joms byed ma //",
    "T02TD1348E:11b-21": "du ma'i rnam pa'i yul gyi tha dad ma yin pa //",
    "T02TD1348E:11b-22": "de 'dir skye bo mkhas pas ci phyir 'dor bar byed //",
    "T02TD1348E:11b-23": "gang dag su zhig 'dod pa'i na chung bzang mo ni //",
    "T02TD1348E:11b-24": "dga' bas rgyal ba'i rdo rje mchod par ster byed ma //",
    "T02TD1348E:11b-25": "bde ba ma nyams de la byang chub bar du ni //",
    "T02TD1348E:11b-26": "rdo rje 'dzin pa du ma yang dag mchod par bya //",
    "T02TD1348E:11b-27": "phyogs gcig tu ni dam tshig dag la rab zhugs ma //",
    "T02TD1348E:11b-28": "skal ldan bdag go zhes ni skul zhing smra byed de //",
    "T02TD1348E:11b-29": "'dod pa'i dngos grub rgyu ru rdo rje mchod mi byed //",
    "T02TD1348E:11b-30": "nyams pa'i sems de dmyal ba ru ni rab tu 'gro //",
    "T02TD1348E:11b-31": "lo ni bcu gnyis lon pa'i bu mo dkar mo nyid //",
    "T02TD1348E:11b-32": "shin tu rnam dag sems ldan slob mas rnyed nas ni //",
    "T02TD1348E:11b-33": "shin tu gus pas legs par mchod pa nyid byas la //",
    "T02TD1348E:11b-34": "bla med dbang phyir bla ma la ni dbul bar bya //",
    "T02TD1348E:11b-35": "ston pa de yis de dang lhan cig dbang ster te //",
    "T02TD1348E:11b-36": "slob ma la ni bla med byang chub rgyu ru de //",
    "T02TD1348E:12a-0": "shes rab @12a * //",
    "T02TD1348E:12a-1": "dbang bskur bla ma'i zhal dang ldan pa yi //",
    "T02TD1348E:12a-2": "bzhi pa gzhan yang de dgyes pa yis ster ba mdzad //",
    "T02TD1348E:12a-3": "bla ma'i drin dag gis ni smig rgyu la sogs pa'i //",
    "T02TD1348E:12a-4": "khyad par 'phags pa'i lam la rab tu 'jug par 'gyur //",
    "T02TD1348E:12a-5": "yan lag drug gi sbyor bas rgyal dbang gzugs brnyan dang //",
    "T02TD1348E:12a-6": "phyag rgya rab tu sbyor bas rnam dag bde ba la //",
    "T02TD1348E:12a-7": "yan lag bzang mo chags pa la ni rab tu zhe na //",
    "T02TD1348E:12a-8": "gtso bo bsgrub par bya phyir de ni btsal bar bya //",
    "T02TD1348E:12a-9": "phyogs gcig gnas la rnam pa sna tshogs du ma yis //",
    "T02TD1348E:12a-10": "dngos grub ster ma de ni mang du mchod par bya //",
    "T02TD1348E:12a-11": "gtsang la rnam par dben pa'i sa yi phyogs dag dang //",
    "T02TD1348E:12a-12": "rgyal ba'am ni zhi ba'i bde 'byung gnas dag tu //",
    "T02TD1348E:12a-13": "rtag par rgyal ba mchod phyir dri chen dri chu dang //",
    "T02TD1348E:12a-14": "chu la sogs pa rnams kyis byug pa byas nas ni //",
    "T02TD1348E:12a-15": "snying ga lte mgrin dpral ba spyi gtsug gsang ba la //",
    "T02TD1348E:12a-16": "rigs kyi lha mo rnams ni rab tu dgod par bya //",
    "T02TD1348E:12a-17": "de bzhin mig la sogs pa rigs ni drug pa ste //",
    "T02TD1348E:12a-18": "stong pa la sogs sa bon sna tshogs rim pas so //",
    "T02TD1348E:12a-19": "de bzhin mchod pa lnga sogs rnams kyis mchod byas la //",
    "T02TD1348E:12a-20": "de nas chu skyes su ni rdo rje rab tu gzhug / yan lag drug gi sbyor bas smig rgyu la sogs pa //",
    "T02TD1348E:12a-21": "ye shes dag gi me ni rab tu bzhengs par bya //",
    "T02TD1348E:12a-22": "rim gyis rnal 'byor stobs kyis khyad par 'phags pa yi //",
    "T02TD1348E:12a-23": "rgyal ba rnams ni shes rab me yis rab tu bsreg / de rnams rab bsregs zla ba'i gzugs ni bzhu ba las //",
    "T02TD1348E:12a-24": "bdud rtsi bzang po gang 'dzag de ni rdo rje can //",
    "T02TD1348E:12a-25": "de ni dbang gi dus su shin tu rnam dag blos //",
    "T02TD1348E:12a-26": "thig le gsum gyi mtha' ru skad cig gcig la nyid //",
    "T02TD1348E:12a-27": "shes rab med kyang 'di ltar ri bong can bzhu las //",
    "T02TD1348E:12a-28": "gsum pa khyad par dga' ba'i mtha' ru kun nas btsal bar bya //",
    "T02TD1348E:12a-29": "'gro ba'i mgon gcig ston pa gzhan ni yod ma yin //",
    "T02TD1348E:12a-30": "khams gsum dag na bde ba khyad 'phags gzhan ni med //",
    "T02TD1348E:12a-31": "bde ba mnyam ster dngos grub gzhan ni yod ma yin //",
    "T02TD1348E:12a-32": "lus bsrung don du srung ba gzhan ni yod ma yin //",
    "T02TD1348E:12a-33": "'dir ni dkyil 'khor dag dang sku gzugs ting 'dzin med //",
    "T02TD1348E:12a-34": "lag pa'i phyag rgya bya ba dang ni gdan rnams med //",
    "T02TD1348E:12b-0": "sngags dang gtor ma sbyin sreg cho ga rab @12b gnas dang //",
    "T02TD1348E:12b-1": "gshegs su gsol ba rnam par dag pa'i chos la med //",
    "T02TD1348E:12b-2": "rang bzhin gyis dag 'gro ba yi ni rje dpon gcig / shes rab me yis gal te rab tu bslangs pas na //",
    "T02TD1348E:12b-3": "de yi phyi nas rang gi lus po la ni bdud stobs bzhi //",
    "T02TD1348E:12b-4": "de nyid gcig pu yis ni nyams par mdzad pa yin //",
    "T02TD1348E:12b-5": "ji srid de ma bzhengs par bde ba ster ba med //",
    "T02TD1348E:12b-6": "rab tu bzhengs pas 'dod chags bral nyid 'gyur ba yin //",
    "T02TD1348E:12b-7": "gnyis su med pa'i lam gcig 'di ni dka' ba ste //",
    "T02TD1348E:12b-8": "ma lus sems can rnams ni lam gnyis dag pas 'gro //",
    "T02TD1348E:12b-9": "ma bsdams dbang gis brgya la zin par ma gyur na //",
    "T02TD1348E:12b-10": "chu skyes snying por dpal ldan byang chub sems lhung 'gyur //",
    "T02TD1348E:12b-11": "phyag rgya'i sems ni shin tu rnam dag shes byas nas //",
    "T02TD1348E:12b-12": "de nas chu skyes phyi rol rang gi khas gzung bya //",
    "T02TD1348E:12b-13": "ma dag phyag rgya'i chu skyes la gnas rang gi sems //",
    "T02TD1348E:12b-14": "ma nyams rnams kyis ma tshor ming med kyis gzung bya //",
    "T02TD1348E:12b-15": "myang ba'i don du rnam par nyams pa'i bdud rtsi gang //",
    "T02TD1348E:12b-16": "dpal ldan sngags pa rnams la 'chi ba nyams par byed //",
    "T02TD1348E:12b-17": "bud med skye gnas sbyor ba'i dbang gis rang gi sems //",
    "T02TD1348E:12b-18": "gang zhig skyes bu rnams kyi 'gyur ba mi 'gyur la //",
    "T02TD1348E:12b-19": "rgyal bas mchod pa thugs rje che ldan de rnams kyi //",
    "T02TD1348E:12b-20": "zhabs gnyis dag la mgo bo yis ni phyag bgyi'o //",
    "T02TD1348E:12b-21": "na chung ma la sbyor bas dpal ldan byang chub sems //",
    "T02TD1348E:12b-22": "gang zhig bdag dang gzhan gyi don du bsrung mdzad cing //",
    "T02TD1348E:12b-23": "nyin dang mtshan du bdag dang gzhan gyi don mdzad pa'i //",
    "T02TD1348E:12b-24": "de rnams zhabs kyi padma la ni phyag bgyi'o //",
    "T02TD1348E:12b-25": "sangs rgyas nyid kyi bde ba dpag med thob na yang //",
    "T02TD1348E:12b-26": "sems can rnams kyi don phyir 'dor bar mdzad gyur cing //",
    "T02TD1348E:12b-27": "'khor ba'i nang du rab tu 'jug pa'i dpa' bo ste //",
    "T02TD1348E:12b-28": "de rnams zhabs kyi pad mar spyi bos phyag 'tshal lo //",
    "T02TD1348E:12b-29": "nyin dang mtshan du bsam gtan stobs kyi rim pa yis //",
    "T02TD1348E:12b-30": "gang rnams rang gi sems ni rtsa dbus gnas par 'gyur //",
    "T02TD1348E:12b-31": "mtha' yas gzugs las shin tu rnam par dag pa'i sku //",
    "T02TD1348E:12b-32": "de ni rgyal ba rnams kyi rdo rje rtse gcig pa'o //",
    "T02TD1348E:12b-33": "thar pa'i bde rgyu dang po yis ni sangs rgyas la //",
    "T02TD1348E:12b-34": "gnyis med de ni dpal ldan bla ma'i zhal nyid do //",
    "T02TD1348E:13a-0": "mnga' bdag dus kyi 'khor lo khams gsum la gnas @13a * //",
    "T02TD1348E:13a-1": "pa ;",
    "T02TD1348E:13a-2": "/ mi 'gyur thig le sbyor bas yang dag thob par 'gyur //",
    "T02TD1348E:13a-3": "ji ltar gzhon nu ma yi me long nang du ni //",
    "T02TD1348E:13a-4": "ma mthong mthong lta'i bra ti se na'i don lta byed //",
    "T02TD1348E:13a-5": "de bzhin 'das dang ma 'ongs da ltar byung ba ni //",
    "T02TD1348E:13a-6": "de nyid rig pa'i rnal 'byor pa yis nam mkhar mthong //",
    "T02TD1348E:13a-7": "mngon sum dag tu gzugs ni dngos po stong pa'i phyir //",
    "T02TD1348E:13a-8": "dngos po dang ni dngos med de ru med pa yin //",
    "T02TD1348E:13a-9": "sgyu ma dang ni rmi lam rdzu 'phul mtshungs pa ni //",
    "T02TD1348E:13a-10": "de la 'bras bu yod cing dngos po med pa'o //",
    "T02TD1348E:13a-11": "rgyu dang 'bras bu rjes su mtshungs pa'i 'bras bu ni //",
    "T02TD1348E:13a-12": "ma skyes chos rnams la ni skyes pa mthong bar 'gyur ;",
    "T02TD1348E:13a-13": "/ rnam pa kun ldan kun nas rnam par dag pa dang //",
    "T02TD1348E:13a-14": "dbang po thams cad dang ldan kun gyi snying gar gnas //",
    "T02TD1348E:13a-15": "ji ltar yid bzhin nor bu dpag bsam shing dag gis //",
    "T02TD1348E:13a-16": "sems can bsam pa'i dbang gis kun nas 'dod rdzogs byed //",
    "T02TD1348E:13a-17": "de bzhin bsam pa'i dbang gis rdzogs pa de nyid ni //",
    "T02TD1348E:13a-18": "shin tu rnam par dag pa'i chos las skye bar 'gyur //",
    "T02TD1348E:13a-19": "stong pa yis ni rgyu la gsal bar rgyu yis ni //",
    "T02TD1348E:13a-20": "rang gi stong pa la ni nges par rgyas gdab ste //",
    "T02TD1348E:13a-21": "phyi dang lus po dag dang gzhan rnams gcig tu ste //",
    "T02TD1348E:13a-22": "lta ba drug la gnas dang gzhan rnams slu bar byed //",
    "T02TD1348E:13a-23": "mi 'gyur lam nyams rang gi don la gnas pa yi //",
    "T02TD1348E:13a-24": "mkhas pa rnams kyis de nyid du ma'i gzhung gis brtags //",
    "T02TD1348E:13a-25": "tshangs pa 'am ni seng ge mchog gi dbang phyug gam //",
    "T02TD1348E:13a-26": "de bzhin byed po yis ni chos ni gang smras pa //",
    "T02TD1348E:13a-27": "rig byed mtha' dag grub mtha'i gzhung dang nges tshig gis //",
    "T02TD1348E:13a-28": "mdor bsdus de nyid 'di ru rnam par dpyad par bgyi //",
    "T02TD1348E:13a-29": "gal te skye dgu rnams la skyed byed gcig nyid 'dir //",
    "T02TD1348E:13a-30": "ji ltar rigs dag 'di ni rnam pa bzhi ru 'gyur //",
    "T02TD1348E:13a-31": "tshad ma dang ni dpe dang tshul gyi dbye ba yis //",
    "T02TD1348E:13a-32": "yongs su brtags na rnam par ma thun par mi 'gyur ro //",
    "T02TD1348E:13a-33": "pha gcig dag la nges par bu ni bzhir gyur na //",
    "T02TD1348E:13a-34": "bu de rnams la nges par rigs ni gcig yin no //",
    "T02TD1348E:13a-35": "de ltar mchog tu 'dod las skyes pa'i mi rnams kyi //",
    "T02TD1348E:13a-36": "rigs kyi rnam pa bzhi ru rigs pa yod ma yin //",
    "T02TD1348E:13a-37": "ji ltar au dum w'a ra'i shing las skyes pa'i 'bras bu ni //",
    "T02TD1348E:13a-38": "rtsa ba dbus dang rtse mo las byung gang zhig rnams //",
    "T02TD1348E:13b-0": "gzugs @13b dang rnam par reg bya ro rnams 'dra ba ste //",
    "T02TD1348E:13b-1": "de bzhin kha nyid la sogs gnas ni gcig tu 'gyur //",
    "T02TD1348E:13b-2": "kha las skyes pa ri bong 'od zer dkar ma yin //",
    "T02TD1348E:13b-3": "dpung pa las skyes nyin byed shar dang 'dra ba min //",
    "T02TD1348E:13b-4": "brla nas skyes pa ldong ros kha dog dang 'dra min //",
    "T02TD1348E:13b-5": "rkang pa las skyes mig sman chen po gnag 'dra min //",
    "T02TD1348E:13b-6": "gnyis skyes thams cad ye shes rigs min rgyal rigs ni //",
    "T02TD1348E:13b-7": "rgyal po'i rigs las skyes pas dpa' bo rnams ma yin //",
    "T02TD1348E:13b-8": "rje'u rigs thams cad phun sum tshogs dang ldan pa yin //",
    "T02TD1348E:13b-9": "'jig rten du ni dmangs rigs las chen mi byed do //",
    "T02TD1348E:13b-10": "khams kyi dbye bas bde dang sdug bsngal dngos po dang //",
    "T02TD1348E:13b-11": "lung dang rigs pas bsod nams tshogs dang sdig pa dang //",
    "T02TD1348E:13b-12": "skye dang 'jig rten mnyam pa nyams su myong ba ste //",
    "T02TD1348E:13b-13": "mi rigs rnam pa bzhi ni de ltar 'gyur ba'o //",
    "T02TD1348E:13b-14": "rdzogs ldan dus su rigs kyi dbye ba yod ma yin //",
    "T02TD1348E:13b-15": "gsum ldan 'jug pa gtso bo dang ni 'khor 'gyur ro //",
    "T02TD1348E:13b-16": "dus gnyis la ni dngos po nyams par mi 'gyur te //",
    "T02TD1348E:13b-17": "gang zhig gnyis ldan dus su rigs dang rigs min nyid //",
    "T02TD1348E:13b-18": "de dang ser sna rgyu dang dregs pa nga rgyal dang //",
    "T02TD1348E:13b-19": "chags pa zhe sdang gis ni rigs ni ldog par 'gyur //",
    "T02TD1348E:13b-20": "rigs rnams byas nas rnam pa sna tshogs 'gyur ba ste //",
    "T02TD1348E:13b-21": "gzhan na rigs dang rigs min sde 'byung kha dog med //",
    "T02TD1348E:13b-22": "byed pa po yi rang lus rim pa ji lta ba //",
    "T02TD1348E:13b-23": "kha nyid dang ni dpung pa brla dang rkang pa las //",
    "T02TD1348E:13b-24": "bram ze rgyal rigs rje'u dang dmangs rigs skyes gyur na //",
    "T02TD1348E:13b-25": "phyugs dang tha ma las skyes de yi gang nas byung //",
    "T02TD1348E:13b-26": "tshangs pa'i kha nyid las skyes bram ze grags pa na //",
    "T02TD1348E:13b-27": "bram ze mo yang gnas de nyid las yin nam ci //",
    "T02TD1348E:13b-28": "gal te 'di dag skye gnas gcig las skyes gyur na //",
    "T02TD1348E:13b-29": "ming po dang ni sring mo bag mar rigs ma yin //",
    "T02TD1348E:13b-30": "gal te yin na kla klo'i skye bo 'jug par 'gyur //",
    "T02TD1348E:13b-31": "kla klo 'jug par gyur na rigs ni nyams pas te //",
    "T02TD1348E:13b-32": "rigs zad na ni dmyal bar sdug bsngal mi bzad pa //",
    "T02TD1348E:13b-33": "rang gi rigs ni 'dzin phyir de dag la 'gyur ro //",
    "T02TD1348E:13b-34": "de ltar dpung brla rkang pa las byung rnams la ni //",
    "T02TD1348E:13b-35": "gang zhig rang gi rigs ni 'dzin phyir ldog par 'gyur //",
    "T02TD1348E:13b-36": "de phyir drang srong rigs ni bag ma'i dus dag tu //",
    "T02TD1348E:14a-0": "@14a * // 'jig rten pha rol 'jigs pas brtag par byed pa'o //",
    "T02TD1348E:14a-1": "du ma sna tshogs rigs dang rnam pa stong phrag pa //",
    "T02TD1348E:14a-2": "bag ma len pa'i dus su rnam par brtag par byed //",
    "T02TD1348E:14a-3": "gang phyir drang srod rigs ni brtag par byed par 'gyur //",
    "T02TD1348E:14a-4": "de phyir mchod 'dod lus las rigs ni ma yin no ;",
    "T02TD1348E:14a-5": "/ ye shes kyis ni rigs dang rdzu 'phrul dngos grub dang //",
    "T02TD1348E:14a-6": "de bzhin khyad par dbang phyug nyid du 'gyur ba ste //",
    "T02TD1348E:14a-7": "de phyir ye shes che 'di rnam par dag pa yin //",
    "T02TD1348E:14a-8": "gzhan du na ni rang gi rigs kyis rigs 'gyur min //",
    "T02TD1348E:14a-9": "tshangs min skye ba'i gnas ni drang srong rgyas sogs pa //",
    "T02TD1348E:14a-10": "skye gnas tshangs pa'i go 'phang rab tu zhugs par 'gyur //",
    "T02TD1348E:14a-11": "de phyir dka' thub bzang po dor nas rigs kyis ni //",
    "T02TD1348E:14a-12": "rnam par dag pa'i lam ni ster bar mi 'gyur ro //",
    "T02TD1348E:14a-13": "padma dang ni rin po che dang mu tig dang //",
    "T02TD1348E:14a-14": "'dam dang ri bo dang ni thod pa'i sbyor las 'byung //",
    "T02TD1348E:14a-15": "de nyid rnams ni ma lus 'jig rten mchod gnas 'gyur //",
    "T02TD1348E:14a-16": "de rnams sngon gyi skye gnas las ni ma yin no //",
    "T02TD1348E:14a-17": "kha las chos ni ston par byed cing sgrogs byed pas //",
    "T02TD1348E:14a-18": "de phyir bram ze rnams ni kha las skye bar 'gyur //",
    "T02TD1348E:14a-19": "rgyal rigs rnams ni dpung pas 'khrugs par byed pa ste //",
    "T02TD1348E:14a-20": "dpung pa de dag las ni de rnams skye bar 'gyur ;",
    "T02TD1348E:14a-21": "/ brla yi stobs kyis rje rigs skye bo 'gron por byed //",
    "T02TD1348E:14a-22": "de phyir de rnams de las skyes par gyur pa'o //",
    "T02TD1348E:14a-23": "rkang pa'i rtsa bar brten par byed par grags pa yis //",
    "T02TD1348E:14a-24": "de phyir rkang pa las ni dmangs rigs skye bar 'gyur //",
    "T02TD1348E:14a-25": "de phyir gzhan rnams rigs kyi dbye ba bco brgyad yin //",
    "T02TD1348E:14a-26": "rang gi las kyi rang bzhin las kyi ngo bor skyes //",
    "T02TD1348E:14a-27": "'jig rten gsum du las kyi mthu ni stobs dang ldan //",
    "T02TD1348E:14a-28": "gang phyir bram ze yang ni dmangs rigs nyid du 'gyur //",
    "T02TD1348E:14a-29": "sgog skya dag dang btsong dang bza' min zos pa dang //",
    "T02TD1348E:14a-30": "chang 'thungs nas ni dmangs rigs gnas su 'gyur ba ste //",
    "T02TD1348E:14a-31": "dka' thub byas nas slar yang bram ze de nyid du //",
    "T02TD1348E:14a-32": "'gyur de de phyir dka' thub khyad par can yin no //",
    "T02TD1348E:14a-33": "grog ma dang ni ra ri dag dang sna mtshan dang //",
    "T02TD1348E:14a-34": "rgyas ba la sogs drang srong gzhan rnams rab grags pa //",
    "T02TD1348E:14a-35": "tshangs pa'i skye gnas min las kyang ni de rnams skyes //",
    "T02TD1348E:14b-0": "dka' thub khyad par @14b dag gi drang srong rnams su 'gyur //",
    "T02TD1348E:14b-1": "de phyir rang gi rigs kyi dag dang ma dag pa //",
    "T02TD1348E:14b-2": "don dam pa yi rgyu yis gang yang med par 'gyur //",
    "T02TD1348E:14b-3": "zhe sdang dbang gis rigs 'di rab tu 'byung ba ste //",
    "T02TD1348E:14b-4": "rang don 'dod ba'i bram zes nor gyi don du byas //",
    "T02TD1348E:14b-5": "dag pa'i bram ze mo gang bdag po'i brtul zhugs can //",
    "T02TD1348E:14b-6": "skyes bu gzhan ma la ni de yis rten par byed //",
    "T02TD1348E:14b-7": "de yi bu ni 'di ru bram zer gyur pa ste //",
    "T02TD1348E:14b-8": "de phyir rigs ni ji ltar rim pas ma yin no /",
    "T02TD1348E:14b-9": "` / lus 'di'i snga ma'i rigs kyi thal ba gzhan yin la //",
    "T02TD1348E:14b-10": "las kyi dbang las pha yi srog kyang gzhan yin te //",
    "T02TD1348E:14b-11": "gzhan du lus dang srog dag gi ni rigs dag kyang //",
    "T02TD1348E:14b-12": "bu dang bcas pa su zhig gis ni 'byin par byed //",
    "T02TD1348E:14b-13": "gzhan du rigs kyang gal te pha yi yin na ni //",
    "T02TD1348E:14b-14": "pha yi pha gang de ni mes po'i yin par 'gyur //",
    "T02TD1348E:14b-15": "de ltar 'gro ba 'di dag thams cad rang gi rigs //",
    "T02TD1348E:14b-16": "gnyis skyes rnams la drang srong rigs gzhan yod ma yin //",
    "T02TD1348E:14b-17": "rngon pa bdun yang ri dags dag dang ngur pa dang //",
    "T02TD1348E:14b-18": "ngang pa de rnams gnyis skyes su yang slar byung 'gyur //",
    "T02TD1348E:14b-19": "gang phyir skye ba gzhan du srog ni las dbang gis //",
    "T02TD1348E:14b-20": "yin pa de phyir nang na drang srong rigs med do //",
    "T02TD1348E:14b-21": "gnyis skyes tshim nas nam mkha' dang ni sa yi gnas //",
    "T02TD1348E:14b-22": "gang yin der ni shi ba tshim par mngon par 'dod //",
    "T02TD1348E:14b-23": "zos pa dag kyang ma zhu'i dbang las bag med pa //",
    "T02TD1348E:14b-24": "pha yi bag med du 'gyur 'di ni ngo mtshar ro //",
    "T02TD1348E:14b-25": "shloka bzhi po 'di lnga 'gyur la med pa //",
    "T02TD1348E:14b-26": "chos rje yid bzang rtse pas pan chen rin po che'i phyag dpe gnyis gtugs nas 'gyur bcos mdzad pa na yod pas bar 'dir 'jug go /",
    "T02TD1348E:14b-28": "` / gal te gnyis skyes dang ni pho rog gis zan zos //",
    "T02TD1348E:14b-29": "shi ba'i pha ni pha rol tu ni tshim par byed //",
    "T02TD1348E:14b-30": "dge ba dang ni mi dge ba yi rgyu mtshan des //",
    "T02TD1348E:14b-31": "pha de nyid kyi sngon du bsags pa nyams par 'gyur //",
    "T02TD1348E:14b-32": "rang gis byin pa rang nyid kyis ni thob 'gyur te //",
    "T02TD1348E:14b-33": "gzhan ma rnams kyi sbyin pa bsngos pa'i blo yis min ;",
    "T02TD1348E:14b-34": "/ bde bar gshegs pas rang gi don du rang sha ni //",
    "T02TD1348E:14b-35": "sbyin min de bzhin du yang de rnams nges grol phyir //",
    "T02TD1348E:14b-36": "thams cad mkhyen pa rnams kyis gzhung kun rnams las ni //",
    "T02TD1348E:14b-37": "srog gcod kyis ni grol ba yod pa ma yin no //",
    "T02TD1348E:14b-38": "mchod sbyin la ni srog gcod de bzhin smra byed pa //",
    "T02TD1348E:15a-0": "ae ma gnyis @15a * //",
    "T02TD1348E:15a-1": "skyes rnams kyis mi shes gnas yin no //",
    "T02TD1348E:15a-2": "mchod sbyin la ni gsad cing gsod pa gang yang med //",
    "T02TD1348E:15a-3": "'jig rten gsad bya lha ru nges par 'gro med de //",
    "T02TD1348E:15a-4": "snying rje dang ni nges par zhi ba dang bral ba'i //",
    "T02TD1348E:15a-5": "gnyis skyes skyon can rnams kyi tshig 'di yin par 'gyur //",
    "T02TD1348E:15a-6": "dbul po'i sdug bsngal dang ni 'dod pa dang bral nas //",
    "T02TD1348E:15a-7": "rang gi rtsa lag grogs po yid 'ong bu dang tsha //",
    "T02TD1348E:15a-8": "de rnams bde bar 'dod dang bde 'gro 'dod pa na //",
    "T02TD1348E:15a-9": "gal te tshig 'di bden yin de rnams sreg par byed //",
    "T02TD1348E:15a-10": "bu dang rtsa lag stobs med la sogs shi gyur na //",
    "T02TD1348E:15a-11": "du 'bod nas ni dur khrod dag tu phyin pa dang ;",
    "T02TD1348E:15a-12": "/ shi ba rnams la gang gis chu dang zan sbyin na //",
    "T02TD1348E:15a-13": "rmongs pa de yis ji ltar ma skyes la sogs gsod //",
    "T02TD1348E:15a-14": "aa shvattha la brten dang til snod sbyin pa dang //",
    "T02TD1348E:15a-15": "ba la reg pa dang ni bram ze tshim pa dang //",
    "T02TD1348E:15a-16": "gang+g'a'i chu dang bha ra ta ni thos pa ste //",
    "T02TD1348E:15a-17": "'di rnams kyis ni gal te sdig nyams byed 'gyur na ;",
    "T02TD1348E:15a-18": "/ mkha' 'gro yis ni aa shvattha la brten par byed //",
    "T02TD1348E:15a-19": "til mkhan gyis ni til gyi snod ni sbyin ba ste //",
    "T02TD1348E:15a-20": "ba skyob ke'u yis ba la reg par byed pa dang //",
    "T02TD1348E:15a-21": "mkhas min dag kyang gnyis skyes rnams la ston mo ster //",
    "T02TD1348E:15a-22": "gang+g'a'i chu ni rus sbal dang ni nya yis 'thungs //",
    "T02TD1348E:15a-23": "ma skyes pa yis bha ra ta yi grags pa thos //",
    "T02TD1348E:15a-24": "de rnams la ni sngon bsags las kyi 'bras bu med //",
    "T02TD1348E:15a-25": "dran pa'i tshad ma yis ni dka' thub nyams 'gyur min //",
    "T02TD1348E:15a-26": "aa shvattha la brten dang til snod sbyin pa gang //",
    "T02TD1348E:15a-27": "ba la reg dang gnyis skyes tshim pa ci yin dang //",
    "T02TD1348E:15a-28": "gang+g'a'i chu dang bha ra ta ni thos pa ci //",
    "T02TD1348E:15a-29": "lam ni nyams par gyur pas 'di nyid mi shes so //",
    "T02TD1348E:15a-30": "yon tan 'phel ba yul gyis rgyas par 'gyur ba yi //",
    "T02TD1348E:15a-31": "gang la steng dang 'og tu lcug ma rgyas par 'gyur //",
    "T02TD1348E:15a-32": "mi yi 'jig rten du ni las kyis bcings pa yi //",
    "T02TD1348E:15a-33": "'og tu rtsa ba rnams ni tshugs par 'gyur ba ste //",
    "T02TD1348E:15a-34": "de bzhin gzugs med gang la nye bar thob pa med //",
    "T02TD1348E:15a-35": "thog ma med la tha ma med cing rab gnas med //",
    "T02TD1348E:15a-36": "aa shvattha shing de la nges par brten pa ni //",
    "T02TD1348E:15a-37": "klu don 'bras bu las ni rgyas par bshad pa'o //",
    "T02TD1348E:15a-38": "til ni sems can yin zhing snod nyid snod yin te //",
    "T02TD1348E:15a-39": "shing rnams rab tu sbyin pa til snod sbyin pa'o //",
    "T02TD1348E:15b-0": "ba ni @15b lha yi mig yin reg pa snang ba ste //",
    "T02TD1348E:15b-1": "ba la reg pa 'di nyid nges par brjod par 'gyur //",
    "T02TD1348E:15b-2": "gnyis skyes me ste srog chags tshogs kyi lus la ni //",
    "T02TD1348E:15b-3": "tshim par byed pa de ni gnyis skyes tshim pa'o //",
    "T02TD1348E:15b-4": "gang+g'a'i chu nyid zla ba'i bdud rtsi btung ba ste //",
    "T02TD1348E:15b-5": "ser sna zad pa bha ra ta ni thos pa'o //",
    "T02TD1348E:15b-6": "phyi ma'i tshe yi rgyu ru sgra mkhan gyis kyang ni //",
    "T02TD1348E:15b-7": "rig byed ma lus yi ge kha ton byed par 'gyur //",
    "T02TD1348E:15b-8": "dran pa dang ni rig byed gzhung gi sna tshogs pa //",
    "T02TD1348E:15b-9": "mi shes dbang gis 'bras med mgrin pa skams par byed //",
    "T02TD1348E:15b-10": "rig byed tshad ma dang ni dran pa tshad ma sta //",
    "T02TD1348E:15b-11": "'di nyid tshig ni shin tu 'gal ba'i phyogs yin no //",
    "T02TD1348E:15b-12": "dam pa'i chos las gsungs pa'i tshig ni tshad ma ste //",
    "T02TD1348E:15b-13": "rgyal ba'i gsung ni 'di nyid rnam par dag pa'o //",
    "T02TD1348E:15b-14": "nub phyogs sindhu'i yul du gnyis skyes rnams kyis ni //",
    "T02TD1348E:15b-15": "thod pa can dang dmangs rigs dag gi zan za ru //",
    "T02TD1348E:15b-16": "ri bcas yul du ba lang sha dang ma he dang //",
    "T02TD1348E:15b-17": "de bzhin du yang chang ni gtsang mar bsten pa yin ;",
    "T02TD1348E:15b-18": "/ goo ta ma la sogs yul du ma he'i sha gtsang bar //",
    "T02TD1348E:15b-19": "ma ga la sogs yul du rta sha la sogs bsten //",
    "T02TD1348E:15b-20": "aindra la sogs dang ni ma gsog yul du //",
    "T02TD1348E:15b-21": "ma he'i sha dang phag sha bza' bar mi rung ngo //",
    "T02TD1348E:15b-22": "mgul kha la sogs yul du ma sogs bzung ba ni //",
    "T02TD1348E:15b-23": "bu la sogs pa rnams la gtsang mar bshad pa yin //",
    "T02TD1348E:15b-24": "gang gi yul de dag tu 'dod pa'i dngos grub ni //",
    "T02TD1348E:15b-25": "de nyid byas na mi rnams la ni skyon med do //",
    "T02TD1348E:15b-26": "gal te gnyis skyes rnams ni dran pa'i tshig dag gis //",
    "T02TD1348E:15b-27": "ltung 'gyur de lta na ni de rnams rang yul du //",
    "T02TD1348E:15b-28": "dran tshig skyon gyis char than du ni ji ltar 'gyur //",
    "T02TD1348E:15b-29": "de ltar de ru gnyis skyes tshe la dran pa ni //",
    "T02TD1348E:15b-30": "yul gyi tha snyad kyis ni tshad ma ma yin no //",
    "T02TD1348E:15b-31": "thub pa rnams kyis lo rgyus tshogs kyang gang bstan pa //",
    "T02TD1348E:15b-32": "de ni bden nam brdzun pa rnam par dpyad par bgyi //",
    "T02TD1348E:15b-33": "rab brtan dag dang sa srung dang ni g-yung drung dang //",
    "T02TD1348E:15b-34": "me tog sogs dang lha mo dang ni dpal mo dang //",
    "T02TD1348E:15b-35": "zla ba bdud rtse 'o ma'i rgya mtsho bsrubs pa las //",
    "T02TD1348E:15b-36": "'di rnams 'byung zhes lo rgyus kyi ni tshig yin no //",
    "T02TD1348E:15b-37": "gal te stobs ldan rgyal srid du ni zla ba 'di //",
    "T02TD1348E:15b-38": "byung na long ba'i 'thab mo'i dus su yod ma yin //",
    "T02TD1348E:15b-39": "zla ba med nas gzhi la ni zla ches dang //",
    "T02TD1348E:15b-40": "tshes la zla ba'i lnga ji ltar yin te 'dir //",
    "T02TD1348E:16a-0": "sngon du zla dang @16a * //",
    "T02TD1348E:16a-1": "ral pa 'dzin pa'i dbang phyug gis //",
    "T02TD1348E:16a-2": "zla ba la ni zhen pas long ba gsad pa yin //",
    "T02TD1348E:16a-3": "phyi nas dus kyi dbang gis stobs ldan bskyed pa ste //",
    "T02TD1348E:16a-4": "de nas lha dbang rnams kyis rgya mtsho bsrubs pa yin //",
    "T02TD1348E:16a-5": "gal te brdzun gyi lo rgyus kyi ni tshig rnams kyis //",
    "T02TD1348E:16a-6": "chos sgyur de lta na ni bden tshig ci zhig bya //",
    "T02TD1348E:16a-7": "srog gcod mthu yis gal te mtho ris 'gyur na ni //",
    "T02TD1348E:16a-8": "gzhan la phan pas de ltar dmyal bar 'gyur ba yin //",
    "T02TD1348E:16a-9": "lo rgyus chos rnams dang ni dran pa mkhas rnams kyis //",
    "T02TD1348E:16a-10": "rnam par dpyad par byas nas brdzun du gyur pa ste //",
    "T02TD1348E:16a-11": "de phyir chos de mi shes byis pa bram zes byas //",
    "T02TD1348E:16a-12": "rang gi phyi sa bzhin du rnam par mi dpyad do //",
    "T02TD1348E:16a-13": "gal te rig byed 'di ni mkha' bzhin ma byas pa //",
    "T02TD1348E:16a-14": "ji ltar 'di ni kha las 'don par byed pa yin //",
    "T02TD1348E:16a-15": "nor dang chags pa zhen pa'i bram ze rnams kyis ni //",
    "T02TD1348E:16a-16": "mgrin pa mchu dang rkan sogs kyis ni nan tan byed //",
    "T02TD1348E:16a-17": "gal te rig byed snga ma yin na yul skad med //",
    "T02TD1348E:16a-18": "sngon du yul skad yin na rig byed thog mar med //",
    "T02TD1348E:16a-19": "gal te rang byung yin na kha las ma skyes te //",
    "T02TD1348E:16a-20": "gal te thams cad khyab na kun gyis 'don par 'gyur //",
    "T02TD1348E:16a-21": "aandha'i shing dang sna tshogs 'bru dang mar dang zan //",
    "T02TD1348E:16a-22": "bde ba'i don du 'bar ba'i thab tu sreg par byed //",
    "T02TD1348E:16a-23": "sha za ba yi mi ni shin tu skrag par byed //",
    "T02TD1348E:16a-24": "me lha 'di dag la sogs mi 'dod tshig yin no //",
    "T02TD1348E:16a-25": "bud med pas ni mtho ris gnas su mi 'gro na //",
    "T02TD1348E:16a-26": "'jig rten grags pa'i tshad ma gal te 'dir 'gyur te //",
    "T02TD1348E:16a-27": "ne tso la sogs gzhan yang gzhon nu'i dus su ni //",
    "T02TD1348E:16a-28": "dka' thub byas nas tshangs pa'i gnas su zhugs par gyur //",
    "T02TD1348E:16a-29": "rig byed las ni gzhan bshad dran pa'i tshig ni gzhan //",
    "T02TD1348E:16a-30": "rnal 'byor rig pa yis ni gcig nyid mi 'gyur ro //",
    "T02TD1348E:16a-31": "rig byed tshog [?] ni rnal 'byor gyis bsten thar pa ste //",
    "T02TD1348E:16a-32": "'khor ba'i 'bras bu nges par dran pas ster ba ni //",
    "T02TD1348E:16a-33": "'khor bas bcings pa'i 'khyam pa 'jug par gyur pa ste //",
    "T02TD1348E:16a-34": "de phyir dran pa'i sems ni 'di nyid 'dod ma yin //",
    "T02TD1348E:16a-35": "sdug bsngal 'phrog byed thar pa'i go 'phang zhugs par 'gyur //",
    "T02TD1348E:16a-36": "ye shes bdud rtsi dpal ldan bla ma'i zhal 'dod do //",
    "T02TD1348E:16a-37": "de ltar dpal ldan bla ma'i zhal dman blo ngan ni //",
    "T02TD1348E:16b-0": "gnyis skyes rnams la kun @16b nas lam ni nyams par 'gyur //",
    "T02TD1348E:16b-1": "mi shes pa yi dbang gis srog gcod byas nas ni //",
    "T02TD1348E:16b-2": "rang rig nga rgyal dbang gis dmyal bar zhugs par 'gyur //",
    "T02TD1348E:16b-3": "tshangs pa dang ni dbang phyug khyab 'jug gzugs gcig 'dir //",
    "T02TD1348E:16b-4": "drag pos ci yi phyir na tshangs pa'i mgo bo gcod //",
    "T02TD1348E:16b-5": "gal te drag po sdig med 'jig rten grags pas na //",
    "T02TD1348E:16b-6": "ci phyir thod pa bor nas de ni dag par 'gyur //",
    "T02TD1348E:16b-7": "drag po phyag dar 'di ni gtsang ma ma yin la //",
    "T02TD1348E:16b-8": "gal te bsod nams rgyu ru rig par mi byed cing //",
    "T02TD1348E:16b-9": "de nyid spyi bo nas ni lhung 'gyur gtsang ba na //",
    "T02TD1348E:16b-10": "gang+g'a'i chu yis ci yi phyir na khrus 'di byed //",
    "T02TD1348E:16b-11": "yan lag sna tshogs pa ni khrus la sbyar ba yis //",
    "T02TD1348E:16b-12": "nam mkha' las ni 'gro ba sa la ltung bar 'gyur //",
    "T02TD1348E:16b-13": "'dod pa'i rgyu ru gang+g'a'i chu la gang zhugs pa //",
    "T02TD1348E:16b-14": "rmangs pa de ni de ru 'gro ba gang na rigs //",
    "T02TD1348E:16b-15": "khyab 'jug lus la dpal mo rang dbang gal te 'gyur //",
    "T02TD1348E:16b-16": "r'a mas ci phyir de ru sdug bsngal thob par 'gyur ;",
    "T02TD1348E:16b-17": "/ kun mkhyen khyab 'jug gal te 'jig rten grags pa na //",
    "T02TD1348E:16b-18": "bud med bral ba'i dbang gis ci phyir phyugs rnams 'gro //",
    "T02TD1348E:16b-19": "gang gis sa la rkang pa gsum du byas pa na //",
    "T02TD1348E:16b-20": "chu la de yis ci phyir zam pa bcing bar byed //",
    "T02TD1348E:16b-21": "gang gi lto ba na gnas ma lus srid gsum na //",
    "T02TD1348E:16b-22": "de yi rang gi chung ma ci phyir 'phrog par 'gyur //",
    "T02TD1348E:16b-23": "'di dag la sogs du ma rnam pa stong phrag gis //",
    "T02TD1348E:16b-24": "tshig rnams kyis ni mi rnams sdug bsngal ster bar byed //",
    "T02TD1348E:16b-25": "rnam par dpyad na don kun med par gyur pa'o //",
    "T02TD1348E:16b-26": "gnyis skyes rigs kyi nga rgyal dbang gis yang dag bstan //",
    "T02TD1348E:16b-27": "dang po phas ni rab tu skye bar byed pa dang //",
    "T02TD1348E:16b-28": "phyi nas mas ni mngal gyi dbang gis grags par 'gyur //",
    "T02TD1348E:16b-29": "de ltar mngal nas skyes pa'i nges pas gnyis skyes 'gyur //",
    "T02TD1348E:16b-30": "gzhan du na ni dmangs rigs dbang gis mi ma yin //",
    "T02TD1348E:16b-31": "mngal nas skyes pas byis pa dang ni lhan cig tu //",
    "T02TD1348E:16b-32": "mngal gyi nang nas tshangs pa'i skud pa byung ba min //",
    "T02TD1348E:16b-33": "de rnams la ni cho ga 'di nyid byas nas su //",
    "T02TD1348E:16b-34": "gnyis skyes ming gi rgyu ru mgrin par rab tu min //",
    "T02TD1348E:16b-35": "gnyis skyes nyin gcig lhan cig skyes pa'i rang bzhin can //",
    "T02TD1348E:16b-36": "cho ga byas pa'i skud pas gzhan mar gyur pa ni //",
    "T02TD1348E:16b-37": "gnyis skyes ma lus rnams la co 'dri'i don du ste //",
    "T02TD1348E:17a-0": "rmongs pa'i @17a * //",
    "T02TD1348E:17a-1": "bsam pa sna tshogs ae ma ngo mtshar che //",
    "T02TD1348E:17a-2": "khyab 'jug de nyid blo yis rab tu 'jug pa gzhan //",
    "T02TD1348E:17a-3": "shing las skyes pa'i dbyug pa 'dzin par byed pa yis //",
    "T02TD1348E:17a-4": "dgun la sogs pa'i dus kyi mtshan mo'i mtha' ru ni //",
    "T02TD1348E:17a-5": "'dar ba dang ldan chu yis khrus ni byed pa ste //",
    "T02TD1348E:17a-6": "grang bas 'dzin dang rab tu 'dar ba'i lus la ni //",
    "T02TD1348E:17a-7": "bsam gtan dang ni sngags bzlas bzang po de ru gang //",
    "T02TD1348E:17a-8": "dper na gdug pa'i sbrul ni khyim du zhugs pa yi //",
    "T02TD1348E:17a-9": "mun pas bkab pa de ru bsam pa med pa ltar //",
    "T02TD1348E:17a-10": "lus dang ngag dang sems ni dbyug pa gsum yin te //",
    "T02TD1348E:17a-11": "sems ni 'dus par bya ba dbyug pa gcig yin no //",
    "T02TD1348E:17a-12": "dpal ldan tshangs pa'i gzugs ni mtha' med gcig pu ste //",
    "T02TD1348E:17a-13": "chu la zhugs pa'i dbyug pa can gyis mi 'dzin no //",
    "T02TD1348E:17a-14": "zhi ba bas kyang thal bas lus po byug par byed //",
    "T02TD1348E:17a-15": "khrus kyi mtha' ru so gnyis dbang po blo yin te //",
    "T02TD1348E:17a-16": "bde ba'i don du ral ba'i khu tshur rtag tu 'dzin //",
    "T02TD1348E:17a-17": "'dod pa'i me tog rnams kyis rdo nyid mchod par byed //",
    "T02TD1348E:17a-18": "gzhan ma thod pa rnams dang mgo bo 'dzin pa dang //",
    "T02TD1348E:17a-19": "lus la mi yi rus pas rgyan rnams byed pa ste //",
    "T02TD1348E:17a-20": "dpal ldan dngos grub rgyu ru dur khrod 'khor bar byed //",
    "T02TD1348E:17a-21": "mi shes dbang gis blo ngan la ni dngos grub gang //",
    "T02TD1348E:17a-22": "gdong nag dang ni de bzhin phyugs bdag gzhan ma yin //",
    "T02TD1348E:17a-23": "gcer bu dang ni ral pa ring bo skra bregs pa //",
    "T02TD1348E:17a-24": "slob pa 'khor nas zhi bar rab tu 'gro bar 'dod //",
    "T02TD1348E:17a-25": "thar pa'i go 'phang grub nas 'gro bar 'gyur min no //",
    "T02TD1348E:17a-26": "gzhan ma rnams kyang gcer bu dang ni skra phyung dang //",
    "T02TD1348E:17a-27": "so dang bcas pa yan lag thams cad dri mas byugs //",
    "T02TD1348E:17a-28": "bkres dang skom pas 'dzin pas blong na [*blo ngan?] 'ching par 'gyur //",
    "T02TD1348E:17a-29": "thar pa'i lam las nam yang 'gro bar mi 'gyur ro //",
    "T02TD1348E:17a-30": "gzhan ma rnams kyis dbyar gyi dus su shing drung pa //",
    "T02TD1348E:17a-31": "sos ka dang ni dpyid kyi dus su tshang ba can //",
    "T02TD1348E:17a-32": "dgun gyi dus su bla gab med pa'i rnal 'byor pa //",
    "T02TD1348E:17a-33": "don dam pa yi rgyu ru sdug bsngal chen po byed //",
    "T02TD1348E:17a-34": "gcer bu pa la kun nas seng ge'i khri dang ni //",
    "T02TD1348E:17a-35": "mgo bo'i skra rnams phyung ba la ni gdugs gsum dang //",
    "T02TD1348E:17a-36": "dri mas byugs la sngon du mya ngan med shing las //",
    "T02TD1348E:17a-37": "lha yi me tog 'bab pa rigs pa ma yin no //",
    "T02TD1348E:17a-38": "gzhan ma yang ni mgo sbu bregs pa'i dge slong nyid //",
    "T02TD1348E:17a-39": "dur smrig 'dzin cing 'dod pa'i lha gang gnas par byed //",
    "T02TD1348E:17b-0": "ting nge @17b 'dzin gyis dman pa nor ni sogs par 'dod //",
    "T02TD1348E:17b-1": "ta la steng nas bcad bzhin zad par 'gyur ba'o //",
    "T02TD1348E:17b-2": "gzhan ma rnams kyang rigs kyi gnas su rab zhugs nas //",
    "T02TD1348E:17b-3": "bdud rtsi lnga la sogs pa mang po za bar byed //",
    "T02TD1348E:17b-4": "snying rje dang bral mnyam pa'i bde bas dman pa dang //",
    "T02TD1348E:17b-5": "'jig rten 'gal ba rnams la yang dag spyod par byed //",
    "T02TD1348E:17b-6": "skye ba bdun pa'i mi ni nges par phyugs yin te //",
    "T02TD1348E:17b-7": "de yi bdud rtsis mi la dngos grub myur bar ster //",
    "T02TD1348E:17b-8": "rigs kyi lung las rul ba'i dri ni gtsang ba ste //",
    "T02TD1348E:17b-9": "'jigs par byed pa rnams la bstan par mi bya'o //",
    "T02TD1348E:17b-10": "gzhan yang zhi ba'i rgyu ru rnam pa sna tshogs pas //",
    "T02TD1348E:17b-11": "dgod pa dang bcas rnal 'byor 'dzin par byed pa ste //",
    "T02TD1348E:17b-12": "rab mchog yan lag dang ldan rnams la zhe sdang dang //",
    "T02TD1348E:17b-13": "chags pa dang ldan rgyu ru dpal ldan tshangs spyod byed //",
    "T02TD1348E:17b-14": "rmi lam du yang gang zhig bud med sbyor la zhen //",
    "T02TD1348E:17b-15": "dpal ldan tshangs pa'i dka' thub can de ji ltar na //",
    "T02TD1348E:17b-16": "dper na mar gyi gong bu 'bar ba'i me yis ni //",
    "T02TD1348E:17b-17": "skad cig tsam gyis zhu ba nyid du 'gyur bzhin no //",
    "T02TD1348E:17b-18": "de ltar bla ma dam pa'i zhal dman glen pa yis //",
    "T02TD1348E:17b-19": "sdug bsngal mang po ster ba'i lam ni 'dzin par byed //",
    "T02TD1348E:17b-20": "bde ba'i rgyu ru yang ni bsod nams kyis dman pa //",
    "T02TD1348E:17b-21": "dmyal ba rnams kyi me la nyal sa tshol bar byed //",
    "T02TD1348E:17b-22": "rang gi sems la sdug bsngal 'di ni 'phel 'gyur na //",
    "T02TD1348E:17b-23": "skye ba du ma brgya yis bde ba ster mi 'gyur //",
    "T02TD1348E:17b-24": "zhing rnams la ni ci tshe'i sa bon btab pa las //",
    "T02TD1348E:17b-25": "s'a lu'i sa bon khyad par can du mi 'gyur ro //",
    "T02TD1348E:17b-26": "tshangs pa'i shing las chu shing 'bras bu 'gyur ba min //",
    "T02TD1348E:17b-27": "smyug ma bu ram shing dang chu las mar nyid min //",
    "T02TD1348E:17b-28": "dug las bcud len khyad par can du 'gyur ba med //",
    "T02TD1348E:17b-29": "rang gi sems las sdug bsngal las ni bde 'gyur min //",
    "T02TD1348E:17b-30": "sems la sdug bsngal sa bon yang dag btab pa na //",
    "T02TD1348E:17b-31": "skye ba du ma rnams la 'phel bar 'gyur ba yis //",
    "T02TD1348E:17b-32": "de phyir rnam dag rnams kyis rnam par dpyad nas ni //",
    "T02TD1348E:17b-33": "mnyam pa'i bde ba nyams pa yongs su don bya zhing //",
    "T02TD1348E:17b-34": "srog nyid shi nas phyi nas skye ba med pa ni //",
    "T02TD1348E:17b-35": "rigs can gzhan rnams nyams par gyur pas ston byed cing //",
    "T02TD1348E:17b-36": "gal te de ltar yin na ci phyir drag po yis //",
    "T02TD1348E:17b-37": "'chi bar gyur pa rnams kyis zhi gnas 'jug par byed //",
    "T02TD1348E:18a-0": "gzhan rnams kyis kyang mtho @18a * //",
    "T02TD1348E:18a-1": "ris bde ba'i rgyu ru ni //",
    "T02TD1348E:18a-2": "rang gi ling+g'a'i rtse mo'i pags pa gcod par byed //",
    "T02TD1348E:18a-3": "nyin mo'i mtha' dang mtshan mo'i steng du bza' ba ni //",
    "T02TD1348E:18a-4": "nges par stag gzig rnams kyis byed par 'gyur ba'o //",
    "T02TD1348E:18a-5": "rang gi las kyis shi bar gyur pa'i phyugs rnams kyis //",
    "T02TD1348E:18a-6": "de yi sha ni nye bar spyod par mi byed do //",
    "T02TD1348E:18a-7": "srog bcad rab tu byas nas de nyid za byed de //",
    "T02TD1348E:18a-8": "gzhan du na ni mi rnams mtho ris 'gro ba med //",
    "T02TD1348E:18a-9": "'di la sogs pa 'gal ba du ma mu stegs pa //",
    "T02TD1348E:18a-10": "ngan pa rnams kyi sems la sdug bsngal shing rnams kyi //",
    "T02TD1348E:18a-11": "rtsa ba bskal pa du ma rnams su bcings pa ni //",
    "T02TD1348E:18a-12": "sangs rgyas kyis kyang dbyung bar nus pa ma yin no //",
    "T02TD1348E:18a-13": "thog med gtso bo yon tan bdag nyid rang bzhin dang //",
    "T02TD1348E:18a-14": "nga rgyal dang ni blo gros yid bcas 'byung ba dang //",
    "T02TD1348E:18a-15": "las kyi dbang yod na ni dpal ldan yul dbang po //",
    "T02TD1348E:18a-16": "'di dag gzhan ma rnams kyis yongs su brtag par byed //",
    "T02TD1348E:18a-17": "lta ba rnams la brten pa'i du ma'i gzhung rnams dang //",
    "T02TD1348E:18a-18": "ming gi rab tu dbye bas mkhas pa mad rnams kyis //",
    "T02TD1348E:18a-19": "gang zhig rig byed mtha' dang grub mtha' gzhan rnams ni //",
    "T02TD1348E:18a-20": "nor 'dod rgyu ru de nyid rnams ni rjod par byed //",
    "T02TD1348E:18a-21": "aom bhur bhu: sva ni 'di ru gang yin dang //",
    "T02TD1348E:18a-22": "sa we tor wa re n+ye dang bha ra go de ba dang //",
    "T02TD1348E:18a-23": "sva dhi ma hi gang yin dhe ya yo na [*yon?] dang //",
    "T02TD1348E:18a-24": "pra tso ta ya gang yin nges par rig byed tshig / aom yig sngags ni mchog tu lho yi mi yin te //",
    "T02TD1348E:18a-25": "bhu ni nges par sa yig bha wa 'jig rten gsum //",
    "T02TD1348E:18a-26": "sa yig thar pa yin te sa ni drag po yin //",
    "T02TD1348E:18a-27": "we te zhes ni tshangs pa wa re n+ya ni lha min dgra //",
    "T02TD1348E:18a-28": "bhar go zhes ni chu yin de ba 'dir ni dbang por brjod //",
    "T02TD1348E:18a-29": "sva dhi zhes ni bdag yin ma hi srog gi rlung //",
    "T02TD1348E:18a-30": "dhe ya zhes ni de bzhin bdag gi go 'phang brjod //",
    "T02TD1348E:18a-31": "yon zhes ni rtag par rgyu ba chen po'o //",
    "T02TD1348E:18a-32": "pra co ta ya zhes ni de nyid rab tu bskul //",
    "T02TD1348E:18a-33": "sa be tri ni nyams pas 'jig rten pha rol 'gyur //",
    "T02TD1348E:18a-34": "ga ya tri ni ma nyams srid pa 'byung bar 'gyur ;",
    "T02TD1348E:18a-35": "/ de ltar phyir gyur nang gi gnas su de bzhin no //",
    "T02TD1348E:18a-36": "aa po 'dod ba chen po srid las 'byung gnas ston //",
    "T02TD1348E:18a-37": "'di dag la sogs pa yis nang gi thun mtshams 'gyur //",
    "T02TD1348E:18a-38": "zla dang nyi ma'i dbus su nyin dang mtshan mo ni //",
    "T02TD1348E:18a-39": "srog dang thur sel la gnas dbus su yin pa ste //",
    "T02TD1348E:18b-0": "'khor ba'i @18b sdug bsngal 'phrog byed dag pa'i thun mtshams te //",
    "T02TD1348E:18b-1": "nyi ma nub dang de bzhin shar las gzhan ma yin //",
    "T02TD1348E:18b-2": "phyi rol glen pa rnams la gsang ba'i don du ni //",
    "T02TD1348E:18b-3": "sems can bsam pa'i dbang gis mes bos bshad pa'o //",
    "T02TD1348E:18b-4": "aom yig sa bon zhes ni nges par sku rdo rje //",
    "T02TD1348E:18b-5": "bhu ni gsung gi rang bzhin bha ba thugs nyid do //",
    "T02TD1348E:18b-6": "don dam pa yi rgyu phyir sva yig ye shes te //",
    "T02TD1348E:18b-7": "'jig rten gsum po de nyid thub pa bzang po'i gzhung //",
    "T02TD1348E:18b-8": "drag po snang ba mtha' yas mes po gang zhig ni //",
    "T02TD1348E:18b-9": "rnam par snang mdzad de yis khyab 'jug rdo rje can //",
    "T02TD1348E:18b-10": "chu zhes pa ni rin chen 'dzin pa'i sangs rgyas te //",
    "T02TD1348E:18b-11": "dbang po rnams dag ral gri chen po 'dzin pa'o //",
    "T02TD1348E:18b-12": "sva dhi zhes ni gos dkar mo ni chen mo ste //",
    "T02TD1348E:18b-13": "ma h'i zhes ni rgyal ba'i spyan mar rab tu grags //",
    "T02TD1348E:18b-14": "de bzhin dhe ya zhes ni mchog tu m'a ma k'i //",
    "T02TD1348E:18b-15": "yon zhes ni rgyal ba rnams kyi sgrol mar gsungs //",
    "T02TD1348E:18b-16": "pra tsod ya zhes ni pha rol phyin par grags //",
    "T02TD1348E:18b-17": "aa po 'dod chen zhes ni 'gro ba'i thabs yin no //",
    "T02TD1348E:18b-18": "de dag snyoms par zhugs pa thun mtshams tha dad min //",
    "T02TD1348E:18b-19": "rdo rje padma'i dbus su so sor phyag 'chal 'gyur //",
    "T02TD1348E:18b-20": "chos kyi 'byung gnas zhes ni 'o ma'i rgya mtshor gsungs //",
    "T02TD1348E:18b-21": "de yi dbus su padma chu skyes de nyid do //",
    "T02TD1348E:18b-22": "gang zhig zla ba'i gdan ni gnam lding de nyid do ;",
    "T02TD1348E:18b-23": "/ gang zhig thugs kyi rdo rje khyab 'jug de nyid do //",
    "T02TD1348E:18b-24": "yang dag dgug pa rgyal ka gti mug rdo rje ste //",
    "T02TD1348E:18b-25": "so sor snang ba dag pa 'dod chags rdo rje'o //",
    "T02TD1348E:18b-26": "gang zhig mi 'dus zhes ni nga rgyal rdo rje ste //",
    "T02TD1348E:18b-27": "mi 'gag chen po zhes ni phrag dog rdo rje'o //",
    "T02TD1348E:18b-28": "grags ma zhes ni rlung yin 'bar ma dpal mo ste //",
    "T02TD1348E:18b-29": "rgyal ma chu yin rnam par rgyal ma 'dzin pa'o //",
    "T02TD1348E:18b-30": "mtha' med dpal mo zhes ni rdo rje dbyings mchog yin //",
    "T02TD1348E:18b-31": "yan lag drug po 'dir ni dbang po rnams la dgod //",
    "T02TD1348E:18b-32": "chos kyi 'byung gnas la gnas padma'i dbus su ste //",
    "T02TD1348E:18b-33": "gang zhig zla ba'i gdan ni khyu mchog de nyid do //",
    "T02TD1348E:18b-34": "dbang phyug gdong pa lnga ni rdo rje sems dpa' ste //",
    "T02TD1348E:18b-35": "chu skyes lte ba la ni gzhan dag gnas pa'o //",
    "T02TD1348E:18b-36": "chos dang de bzhin 'dod ma ye shes gsum pa ste //",
    "T02TD1348E:18b-37": "chags pa dang bral dbang phyug nyid ni 'di ltar lnga //",
    "T02TD1348E:18b-38": "dbus dang mtshams rnams dag la stong pa'i tshul gyis ni //",
    "T02TD1348E:18b-39": "gzhan dag gnas shing ge sar rtse mo gzhan ma'o //",
    "T02TD1348E:19a-0": "@19a * // g-yo ba mo dang phra mo gzhan yang drag mo dang //",
    "T02TD1348E:19a-1": "dge ma la sogs gzhan ma bde 'byung nus pa gang //",
    "T02TD1348E:19a-2": "du ba la sogs ma lus pha rol phyin pa ste //",
    "T02TD1348E:19a-3": "de bzhin gzhan ni padma'i 'dab dang dbus su'o //",
    "T02TD1348E:19a-4": "dbus su dbang phyug che dang shar du skyes bu ste //",
    "T02TD1348E:19a-5": "g-yas su zad min me dang gnod sbyin nyid ni g-yon du'o //",
    "T02TD1348E:19a-6": "nub tu de ma thag ste phung lnga rnams dag yin //",
    "T02TD1348E:19a-7": "rnam par shes pa mngon du nges par rig par bya //",
    "T02TD1348E:19a-8": "sa ni ldog ma yin te chu ni rab gnas ma //",
    "T02TD1348E:19a-9": "me ni rig ma yin te rlung ni zhi ma ste //",
    "T02TD1348E:19a-10": "mtshams kyi 'dab ma rnams la mchod par bya bar 'gyur //",
    "T02TD1348E:19a-11": "nam mkha'i khams ni nges par bde bar gnas ma'o //",
    "T02TD1348E:19a-12": "de ltar gzhan ma rnams kyang sna tshogs rnam pa yis //",
    "T02TD1348E:19a-13": "lus dang dbang po la sogs gzhan dag mchod par 'gyur //",
    "T02TD1348E:19a-14": "ming gi rab tu dbye bas de nyid dngos po mang //",
    "T02TD1348E:19a-15": "phyi dang lus po dang ni gang zhig gzhan du gnas //",
    "T02TD1348E:19a-16": "khams sogs de nyid rnams kyis so sor mchod par bya //",
    "T02TD1348E:19a-17": "tshangs pa mo ni sa yin chu ni drag mo ste //",
    "T02TD1348E:19a-18": "me ni gzhon nu mar 'gyur rlung ni nag mo'o //",
    "T02TD1348E:19a-19": "stong pa phag mo yin zhing zla dang nyi ma me //",
    "T02TD1348E:19a-20": "dbang po lha min padma 'dzin dang padma'o //",
    "T02TD1348E:19a-21": "ye shes zhes ni 'jigs byed zhi ba nyid yin no //",
    "T02TD1348E:19a-22": "rnam shes spyan ni 'jigs byed ma ste nges par yin //",
    "T02TD1348E:19a-23": "'bar ba dang ni phra mo rnam par rgyal ma dang //",
    "T02TD1348E:19a-24": "bzang dang phun sum dri med gzhan dang don yod ma //",
    "T02TD1348E:19a-25": "glog gi 'od zer dang ni bde kun nyi ma ni //",
    "T02TD1348E:19a-26": "sngon du rab tu dbye ba yis kyang rig par bya //",
    "T02TD1348E:19a-27": "dbang po rnams la dbang po drug po dgod pa 'dir //",
    "T02TD1348E:19a-28": "don dam pa yi rgyu yis mchod par 'gyur ba'o //",
    "T02TD1348E:19a-29": "sa dang chu ma rlung dang stong ba zla ba dang //",
    "T02TD1348E:19a-30": "nyi ma dang ni bdag nyid zhi ba'i rnam brgyad yin //",
    "T02TD1348E:19a-31": "rnam pa du ma las kyang rnam pa brgyad po ni //",
    "T02TD1348E:19a-32": "mi shes dbang gis glen pa rnams kyis rab tu brtags //",
    "T02TD1348E:19a-33": "'di dag la sogs thams cad rnam pa sna tshogs ni //",
    "T02TD1348E:19a-34": "rnal 'byor ga 'phang mi shes pa yis byas pa'o //",
    "T02TD1348E:19a-35": "de shes gang gis nus pa'i bha ga zhes byar bstan //",
    "T02TD1348E:19a-36": "rnam pa gsum du 'dod cing yig gsum rtsa gsum la //",
    "T02TD1348E:19a-37": "aa dza pu ka zhes bya bzhi po de nyid de //",
    "T02TD1348E:19a-38": "de ltar de ni shin tu thim pa'i yul gcig go //",
    "T02TD1348E:19a-39": "de dbus ling+ga gnas shing thog ma'i gzugs yin te //",
    "T02TD1348E:19b-0": "thig le n'a @19b da de yi snying dbus yang dag gnas //",
    "T02TD1348E:19b-1": "dga' ba'i tshul du dri med shin tu zhi ba ste //",
    "T02TD1348E:19b-2": "de yi steng du thog ma 'khrig pa dang po'o //",
    "T02TD1348E:19b-3": "yang dag lhung ba'i tshul gyis 'dod pa rnams kyang byed //",
    "T02TD1348E:19b-4": "skal ldan bha ga zhes bya de la phyag 'tshal lo //",
    "T02TD1348E:19b-5": "de la bzhi po dag dang gzhan yang lnga po dang //",
    "T02TD1348E:19b-6": "de bzhin du ni drug dang bzhi dang lnga po dang //",
    "T02TD1348E:19b-7": "gsum po phyi rol dang ni lus kyi dbus su ste //",
    "T02TD1348E:19b-8": "rigs kyi rdzogs pa ma lus pa ni 'di yin no //",
    "T02TD1348E:19b-9": "phyi rol rigs kyi tshad du bzhi po dus kyi me //",
    "T02TD1348E:19b-10": "nyi ma dag dang sgra gcan dang ni zla bar bshad //",
    "T02TD1348E:19b-11": "sa la sogs pa lnga po yin te drug po ni //",
    "T02TD1348E:19b-12": "bkra shis la sogs yin te de bzhin bzhi po ni //",
    "T02TD1348E:19b-13": "sa la rab tu dbye bas bzhi po bshad pa'o //",
    "T02TD1348E:19b-14": "gzugs la sogs pa lnga po 'di nyid brjod pa yin //",
    "T02TD1348E:19b-15": "bar du gsum po dag ni yon tan gsum yin te //",
    "T02TD1348E:19b-16": "bha ga'i dkyil du phyi mo ma lus don yin no //",
    "T02TD1348E:19b-17": "rigs ni yang dag skye phyir thog mar bzhi po ni //",
    "T02TD1348E:19b-18": "dga' ba dang ni rnam shes rdul dang sa bon no //",
    "T02TD1348E:19b-19": "rus pa la sogs 'byung ba las skyes lnga po yin //",
    "T02TD1348E:19b-20": "drug po mig la sogs te de nas bzhi po ni //",
    "T02TD1348E:19b-21": "lag pa dang ni rkang pa bzung ste lnga po ni //",
    "T02TD1348E:19b-22": "sor mo lnga nyid rnams te gsum po gang zhig ni //",
    "T02TD1348E:19b-23": "rkang pa dang ni lag pa'i sor mo'i tshigs gsum mo //",
    "T02TD1348E:19b-24": "rab tu dbye ba 'di ni rigs kyi skye mdo las //",
    "T02TD1348E:19b-25": "bzhi po dbye ba 'di ru brgyad po gnyis yin te //",
    "T02TD1348E:19b-26": "lnga po mchog gi de rnams nyi shu lnga yin no //",
    "T02TD1348E:19b-27": "drug po la ni sum cu rtsa drug zhes su grags //",
    "T02TD1348E:19b-28": "gzhan yang bcu gnyis de rnams bzhi po'i dbye bas so //",
    "T02TD1348E:19b-29": "lnga po dbye ba 'di ru nyi shu yin pa ste //",
    "T02TD1348E:19b-30": "gsum pa la ni dbye ba drug cur bshad pa'o //",
    "T02TD1348E:19b-31": "rigs kyi rim pa gcig gis nyung ba bdun cu brgyad //",
    "T02TD1348E:19b-32": "de nyid bsdus pa ru ni nyi shu rtsa bdun te //",
    "T02TD1348E:19b-33": "phyi dang lus po las ni rnam par dpyad nas ni //",
    "T02TD1348E:19b-34": "rigs kyi lam la gnas pa rigs ni blang bar gyis //",
    "T02TD1348E:19b-35": "'di dag la sogs thams cad rnam pa sna tshogs ni //",
    "T02TD1348E:19b-36": "rnal 'byor go 'phang mi shes rtag par gnas pa dang //",
    "T02TD1348E:19b-37": "longs spyod du ma la ni 'dod pa can rnams kyis //",
    "T02TD1348E:19b-38": "bsod nams rgyu ru yang ni yang dag ston par byed //",
    "T02TD1348E:19b-39": "bsod nams mtha' ru slar yang sdig pa nyid yin te //",
    "T02TD1348E:19b-40": "sdig pa'i mtha' ru yang ni bsod nams nyid yin no //",
    "T02TD1348E:19b-41": "tha ma pa yis dus su 'khor lo 'dar bskor te //",
    "T02TD1348E:19b-42": "sa la nyin mo dang ni mtshan mo bzhin du'o //",
    "T02TD1348E:20a-0": "@20a * // yul las byung ba'i sdig dang bsod nams gang zhig ni //",
    "T02TD1348E:20a-1": "gang gis rab tu spangs na skad cig gis sreg byed //",
    "T02TD1348E:20a-2": "de phyir ye shes chen po'i me ni ma nyams pa //",
    "T02TD1348E:20a-3": "mnyam pa'i bde ba'i rgyu ru bsten par bya ba'o //",
    "T02TD1348E:20a-4": "thams cad mkhyen pa gcig yin bla ma gcig yin te //",
    "T02TD1348E:20a-5": "de bzhin ye shes gcig yin srid dang thar pa gcig / gcig min rgyu ru yang ni rnal 'byor nyams pa yis //",
    "T02TD1348E:20a-6": "rang dang gzhan gyi don nyams byed pa'am 'khrug par byed //",
    "T02TD1348E:20a-7": "ji ltar sangs rgyas mthu yis bdag gi lta ba ni //",
    "T02TD1348E:20a-8": "zhi 'gyur de bzhin mi rnams la ni 'gyur bar shog / thams cad du ni du ma'i lam la brten pa yi //",
    "T02TD1348E:20a-9": "sems ni rgyal ba'i thugs rje chen por 'gyur bar shog / dpal 'jig rten dbang phyug gi sprul pa'i sku padma dkar pos mdzad pa rdzogs so /",
    "T02TD1348E:20a-11": "// / kha che'i pandi ta zla ba'i mgon pos bsgyur nas gtan la phab pa'o //"
}