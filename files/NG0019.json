{
    "NG0019:1": "@#// rgya gar skad du /",
    "NG0019:2": "ma ha san+d+hi sam sa ra mu lats+tshe da na d+harma ka ya a nut+pan+na bid+ya tan+t+ra na ma /",
    "NG0019:3": "bod skad du /",
    "NG0019:4": "rdzogs pa chen po 'khor ba rtsad nas gcod pa chos sku skye @#//",
    "NG0019:5": "med rig pa'i rgyud ces bya ba /",
    "NG0019:6": "bcom ldan 'das dpal rang byung ngo bo nyid ye",
    "NG0019:7": "shes kyi sku dang ldan pa la phyag 'tshal lo",
    "NG0019:8": "/ 'di skad gsungs pa'i dus gcig na /",
    "NG0019:9": "bcom ldan 'das 'og min gyi gnas byang chub kyi snying po na bzhugs pas /",
    "NG0019:10": "rigs lnga la ni sku gsung thugs gzigs nas /",
    "NG0019:11": "ye shes 'khor lo'i dgongs pa las g.yos pa med par snyoms par gnas so //",
    "NG0019:12": "de tshe dus gsum sangs rgyas dang *//",
    "NG0019:13": "rdo rje 'chang gi rig 'dzin dang *//",
    "NG0019:14": "phyi nang dam btag chos skyong dang *//",
    "NG0019:15": "gzhan yang lha mi la sogs pa //",
    "NG0019:16": "dbang med dad pas 'dus pa rnams //",
    "NG0019:17": "rang sems rtogs par 'dod pa'i phyir //",
    "NG0019:18": "dad pa'i yid kyis sems dmad nas //",
    "NG0019:19": "thabs gcig rim par 'khod 'gyur te //",
    "NG0019:20": "de nas thugs kyis gzigs pa'i don //",
    "NG0019:21": "rdo rje sems dpas don rig ste //",
    "NG0019:22": "bskul don gsol btab brtser dgongs nas //",
    "NG0019:23": "ting nge 'dzin gyis gsol btab pa //",
    "NG0019:24": "'jig rten mkhas pa rdzogs sangs rgyas //",
    "NG0019:25": "ye shes thugs rje chen po yis //",
    "NG0019:26": "zhi gnas la ni 'bral med don //",
    "NG0019:27": "chos nyid gnas lugs ji lta ba //",
    "NG0019:28": "'khrul pa'i blo yis rtogs pa'i thabs //",
    "NG0019:29": "nges don chos sku rang chas pa //",
    "NG0019:30": "dus 'dir bdag la bshad du gsol //",
    "NG0019:31": "rang byung ngo bo nyid sku des //",
    "NG0019:32": "don gsan chos rjes bka' stsal pa //",
    "NG0019:33": "sangs rgyas dgongs pa ji lta ba //",
    "NG0019:34": "'khor 'das ma rig snying po'i don //",
    "NG0019:35": "yang mes nga yis don bshad du //",
    "NG0019:36": "rdzogs chen skye med don zab kyang *//",
    "NG0019:37": "snod ngan rnams la sdig mor che //",
    "NG0019:38": "lan cig deng sang mi rnams ni //",
    "NG0019:39": "dam chos spangs pa'i rgyu bdun ni //",
    "NG0019:40": "'jig rten drug gis rkyen byas te //",
    "NG0019:41": "shes rab 'chal pa'i skyon bzhi la //",
    "NG0019:42": "ma go ba yi rtog gsum gyis //",
    "NG0019:43": "lta gdeng nyams pa'i skyon bdun 'byung *//",
    "NG0019:44": "de tshe snod ldan kha cig las //",
    "NG0019:45": "rgyud lung sangs rgyas skrag cing sngangs //",
    "NG0019:46": "nyam thos mdo sde brgyal zhing 'bog / lha dang lha min srin po'i tshogs //",
    "NG0019:47": "sgro skur 'dogs ba'i gang zag rnams //",
    "NG0019:48": "rtag tu dmyal ba chen por ltung *//",
    "NG0019:49": "'di la tshe yi bar chad dang *//",
    "NG0019:50": "'jigs pa sna tshogs kun kyang 'ong *//",
    "NG0019:51": "mgo lus tshal pa bdun du 'gas //",
    "NG0019:52": "rig 'dzin rnams kyis spang bar 'gyur //",
    "NG0019:53": "de phyir snod ldan shin tu dkon //",
    "NG0019:54": "de skad bka' stsal don go nas //",
    "NG0019:55": "sems kyi gdung ba'i yus bton te //",
    "NG0019:56": "'gal sems rdul tsam med par ni //",
    "NG0019:57": "dad pas byang chub don la mos //",
    "NG0019:58": "nges shing dad pas yid bsdus so //",
    "NG0019:59": "de tshe ngo bo nyid sku des //",
    "NG0019:60": "ye shes 'khor lo'i dgongs pa las //",
    "NG0019:61": "thugs rjes mngon par bzhengs nas kyang *//",
    "NG0019:62": "kun bzang chos sku'i rtogs don de //",
    "NG0019:63": "don bsdus rtsa ba bka' stsal pa //",
    "NG0019:64": "legs so dad ldan 'khor rnams nyon //",
    "NG0019:65": "lhag mthong gsal bar ngas bshad kyis //",
    "NG0019:66": "gdeng su go gyur rnal 'byor pas //",
    "NG0019:67": "da lta'i shes pa 'di nyid la //",
    "NG0019:68": "yul med @#//",
    "NG0019:69": "rang yan btang pa las //",
    "NG0019:70": "gol med ye shes shugs la 'char //",
    "NG0019:71": "de skad gsungs pa'i don go nas //",
    "NG0019:72": "'khor rnams dga' mgu yi rang ste //",
    "NG0019:73": "don gzhi'i sgo nas bstod byas nas //",
    "NG0019:74": "snod ngan dad pas bsgom pa dang *//",
    "NG0019:75": "skal ldan rtogs pas chog pa yi //",
    "NG0019:76": "bye brag ston pas bshad du gsol //",
    "NG0019:77": "don gsan 'khor la bka' stsal pa //",
    "NG0019:78": "ma rtogs dad pas ci bsgoms kyang *//",
    "NG0019:79": "rang sems rmu rgod stong khams yan //",
    "NG0019:80": "mngal gyis sgrib g.yogs khang stong bsrung *//",
    "NG0019:81": "ma rtogs bsgoms pas mi grol 'ching *//",
    "NG0019:82": "da yang 'dus pa'i snying po nyon //",
    "NG0019:83": "yang dag don gyi nges don 'di //",
    "NG0019:84": "'khor 'das tshig tu brjod dka' ba //",
    "NG0019:85": "chos sku nam mkha' lta bu de //",
    "NG0019:86": "kun la khyab kyang rtogs par dka' //",
    "NG0019:87": "u dum wa ra'i me tog bzhin //",
    "NG0019:88": "brgya lam 'ga' la res 'ga' tsam //",
    "NG0019:89": "'byung srid kun gyi thun mong min //",
    "NG0019:90": "de phyir snod ldan phrad gyur nas //",
    "NG0019:91": "bla ma rdo rje slob dpon la //",
    "NG0019:92": "nyan bshad bsgrub pa dbang nos nas //",
    "NG0019:93": "mched la sring ltar gdung byed cing *//",
    "NG0019:94": "thos bsam bsgom par 'dod pa'i phyir //",
    "NG0019:95": "byang chub srog dang bsdo ba la //",
    "NG0019:96": "nges don ma nor gdams ngag 'di //",
    "NG0019:97": "ma mtshon go dang ma dpyad rtogs //",
    "NG0019:98": "don ldan man ngag rig pa'i blos //",
    "NG0019:99": "bstan te go bas nges par chog / de phyir lung bstan bzhin du ston //",
    "NG0019:100": "da yang rdo rje sems dpa' nyon //",
    "NG0019:101": "lan cig dus kyi deng sang na //",
    "NG0019:102": "rdzogs chen nges don yang snying la //",
    "NG0019:103": "dad ldan rnams ni 'di la 'jug / de tshe rdzogs chen bstan pa 'byung *//",
    "NG0019:104": "de dus nges don 'chad pa la //",
    "NG0019:105": "lta dman la sogs dgra lnga 'byung *//",
    "NG0019:106": "nyes pa bzhi yis gnod bsams kyang *//",
    "NG0019:107": "tsham tshom med par 'chad nus na //",
    "NG0019:108": "bde gshegs mkha' 'gros byin gyis brlabs //",
    "NG0019:109": "gnod pas mi tshugs bsod nams 'phel //",
    "NG0019:110": "de tshe mu stegs la sogs rnams //",
    "NG0019:111": "rang rang brkam chags rtsod 'gyur bas //",
    "NG0019:112": "bkra mi shis shing rang brlag nas //",
    "NG0019:113": "'og ma'i bstan pa 'jig par 'gyur //",
    "NG0019:114": "de lta bu yi dus byung tshe //",
    "NG0019:115": "gal te tshogs la chos 'chad na //",
    "NG0019:116": "nyams dang lkugs pa zhe 'khon rnams //",
    "NG0019:117": "yod med bsher la bshags su gzhug / nyams su len par dam bca' la //",
    "NG0019:118": "gdams ngag yang snying tshang bar bstan //",
    "NG0019:119": "de lta min la 'di bstan na //",
    "NG0019:120": "gnam lcags sa la bying ba bzhin //",
    "NG0019:121": "mkha' 'gro srog bcad nges par ltung *//",
    "NG0019:122": "de phyir ma brtags chos mi bshad //",
    "NG0019:123": "rdzogs pa chen po 'khor ba rtsad nas gcod pa",
    "NG0019:124": "chos sku skye ba med pa rig pa'i rgyud las",
    "NG0019:125": "/ don gyi gleng gzhi bstan pa'i le'u ste dang",
    "NG0019:126": "po'o // // da yang rdo rje sems dpa' nyon",
    "NG0019:127": "/ // nga yi gsung gi 'od zer gyis //",
    "NG0019:128": "ma rig sems kyi mun sel ba //",
    "NG0019:129": "sgron me'i snang ba nyi bzhin shar //",
    "NG0019:130": "yul dang ma bral chos kyi sku //",
    "NG0019:131": "nges don ma nor gdams ngag drug / lung ldan ston pa ngas bshad @#//",
    "NG0019:132": "nyon //",
    "NG0019:133": "chos nyid gnas lugs ngo bo la //",
    "NG0019:134": "rang byung yin phyir thog mtha' med //",
    "NG0019:135": "'khor 'das gnyis la thog mtha' yod //",
    "NG0019:136": "dus gcig chod par ta la bzhin //",
    "NG0019:137": "'khrul dang rtog pa yod pa'i phyir //",
    "NG0019:138": "mun dang chags 'jig nam langs 'dra //",
    "NG0019:139": "da yang 'dus pa'i snying po nyon //",
    "NG0019:140": "'khor ba'i rgyu ni rnam gnyis te //",
    "NG0019:141": "gzung 'dzin zhen rtog gzhi ru snang *//",
    "NG0019:142": "ras dkar la ni snum zhen 'dra //",
    "NG0019:143": "bag chags brtas phyir kun gzhi yin //",
    "NG0019:144": "ye shes mya ngan 'das pa'i rgyu //",
    "NG0019:145": "lung ldan rkyen gyi gdams ngag gis //",
    "NG0019:146": "shes rab lhag mthong las byung ba //",
    "NG0019:147": "thig le chos kyi sku zhes bya //",
    "NG0019:148": "da yang rdo rje sems dpa' nyon //",
    "NG0019:149": "gnyis ka'i rgyu yi rgyu ru ni //",
    "NG0019:150": "rang byung ngo bo nyid kyi sku //",
    "NG0019:151": "ye shes rgyu la sogs pa lnga //",
    "NG0019:152": "mi gnas ye shes don rtogs pas //",
    "NG0019:153": "'ching grol dge sdig gnyis kyi chos //",
    "NG0019:154": "gzhi la gnyis ka gdod nas med //",
    "NG0019:155": "de phyir thig le nyag gcig go //",
    "NG0019:156": "rnal 'byor gdeng du de 'chang na //",
    "NG0019:157": "de la bsgom bsgrub ma byas kyang *//",
    "NG0019:158": "gcig las shes pa kun shes pas //",
    "NG0019:159": "'bras bu sangs rgyas smos ci dgos //",
    "NG0019:160": "de las gzhan pa'i don med phyir //",
    "NG0019:161": "lhun gyis rdzogs pa'i chos sku la //",
    "NG0019:162": "skye shi'i sdug bsngal mi 'byung bas //",
    "NG0019:163": "gzhi las mi 'gyur gser bzhin no //",
    "NG0019:164": "rdzogs pa chen po 'khor ba rtsad nas gcod pa /",
    "NG0019:165": "chos sku skye med rig pa'i rgyud las /",
    "NG0019:166": "gsung bar zhal gyis bzhes te ched du brjod pa'i",
    "NG0019:167": "le'u ste gnyis pa'o // // de nas kun rig",
    "NG0019:168": "rgyal po la // 'khor kyi snying pos 'di skad gsol //",
    "NG0019:169": "rang byung don gyi gnas lugs kyis //",
    "NG0019:170": "dpe dang don gyi khyad par dang *//",
    "NG0019:171": "yid ches mi 'gyur gnas lugs gang *//",
    "NG0019:172": "mnyam pa'i rgyal pos bshad du gsol //",
    "NG0019:173": "de skad zhus pa'i don gsan nas //",
    "NG0019:174": "kun rig sems kyi rgyal po yis //",
    "NG0019:175": "dpe don khyad par bka' stsal pa //",
    "NG0019:176": "'byung lngas gar khyab sems kyis khyab //",
    "NG0019:177": "'byung ba lnga la rig pa med //",
    "NG0019:178": "de phyir 'byung lnga byang chub sems //",
    "NG0019:179": "phyogs 'ga' 'dra ba dpe ru bstan //",
    "NG0019:180": "rgya mtsho'i dkyil nas me 'bar ba //",
    "NG0019:181": "gcig gis gcig la gnod mi nus //",
    "NG0019:182": "de bzhin ma rig ye shes kyi //",
    "NG0019:183": "thog mtha' rtsa ba ma chod na //",
    "NG0019:184": "myang 'das yon tan mi 'byung phyir //",
    "NG0019:185": "'khor ba zil gyis ci la non //",
    "NG0019:186": "dper na khyung chen rin chen gyis //",
    "NG0019:187": "mtsho nyid bdud rtsir gyur pa ltar //",
    "NG0019:188": "sangs rgyas pas kyang sems can gnyan //",
    "NG0019:189": "sems can dus na ma rtogs na //",
    "NG0019:190": "dug lnga rang grol ci la 'ong *//",
    "NG0019:191": "mnyam bzhag pas kyang rjes thob gtso //",
    "NG0019:192": "rjes thob lta bar ma shes na //",
    "NG0019:193": "thun mtshams bsgom pas sangs mi rgya //",
    "NG0019:194": "lung la brten nas rtogs pa yis //",
    "NG0019:195": "dus bzhi'i gdams ngag ma shes na //",
    "NG0019:196": "ye shes 'bral med ci la 'char //",
    "NG0019:197": "de phyir lung ldan gdams ngag gis //",
    "NG0019:198": "bar do lnga yi don rtogs pas //",
    "NG0019:199": "sangs rgyas rgyal po ye shes sku //",
    "NG0019:200": "'di don rtogs @#//",
    "NG0019:201": "pas 'dzin rtog nub //",
    "NG0019:202": "lung don rtogs pas rtog pa bros //",
    "NG0019:203": "'khor 'das 'byung ba rnam dag bcom //",
    "NG0019:204": "spang sdud gnyis po 'chor med bzung *//",
    "NG0019:205": "rtag chad zhen pa rdul du brlag / mtho ris ngan song rdzun du song *//",
    "NG0019:206": "chags sdang skyes shing ting 'dzin gsal //",
    "NG0019:207": "g.yeng ba che na bde chen rgyas //",
    "NG0019:208": "da yang 'dus pa'i snying po nyon //",
    "NG0019:209": "shes rab lta ba 'di med na //",
    "NG0019:210": "'gro don snying rje ci spyad kyang *//",
    "NG0019:211": "byas pa don med bdud kyi las //",
    "NG0019:212": "tshogs su mi 'gyur tshi chad gnas //",
    "NG0019:213": "de phyir rtogs pa shin tu gces //",
    "NG0019:214": "rdzogs pa chen po 'khor ba rtsad nas gcod pa //",
    "NG0019:215": "chos sku skye med rig pa'i rgyud las /",
    "NG0019:216": "dpe don khyad par gyi le'u ste gsum pa'o ///",
    "NG0019:217": "/ da yang rdo rje sems dpa' nyon //",
    "NG0019:218": "'gro drug sems can thams cad la //",
    "NG0019:219": "rang byung ye shes snying po ni //",
    "NG0019:220": "rtogs dang ma rtogs med par gnas //",
    "NG0019:221": "de yi de nyid mtshon pa'i dpe //",
    "NG0019:222": "bar snang khyung phrug khu byug dang *//",
    "NG0019:223": "seng phrug pad+ma dngul rdo bzhin //",
    "NG0019:224": "ngos gzung med la rkyen mi tshugs //",
    "NG0019:225": "mngal na chos sku ye shes gnas //",
    "NG0019:226": "ngos zin lta dman zil gyis gnon //",
    "NG0019:227": "bstan ma thag tu ye shes sku //",
    "NG0019:228": "nyon mongs nang nas rang byung gsal //",
    "NG0019:229": "rtsol med rang chas ye nas gnas //",
    "NG0019:230": "de phyir gzhi ni 'gyur ba med //",
    "NG0019:231": "da yang rdo rje sems dpa' nyon //",
    "NG0019:232": "sangs rgyas dgongs pa brtag dka' yang *//",
    "NG0019:233": "sems can blo yis don rtogs thabs //",
    "NG0019:234": "dgos don gzhi yi man ngag gis //",
    "NG0019:235": "ci spyod rang byung ye shes shar //",
    "NG0019:236": "thog ma ma yin tha ma med //",
    "NG0019:237": "da lta'i shes pa 'di nyid las //",
    "NG0019:238": "bzang por song ba gang yang med //",
    "NG0019:239": "yid ches chos sku kha mig can //",
    "NG0019:240": "de phyir 'khor 'das ma bral phyir //",
    "NG0019:241": "phyi nang snod bcud kun gyi gong *//",
    "NG0019:242": "sangs rgyas sems can gnyis bas snga //",
    "NG0019:243": "bltar med ngo bo kun gyi gzhi //",
    "NG0019:244": "nam mkha' nyi ma rin po che //",
    "NG0019:245": "sa gzhi rgya mtsho'i ri bo bzhin //",
    "NG0019:246": "mtha' dbus ma dpyad rang gi sems //",
    "NG0019:247": "gsal la ma bsgribs chos kyi sku //",
    "NG0019:248": "yon tan 'byung ba lhun gyis grub //",
    "NG0019:249": "'khor 'das bskyed phyir kun gyi gzhi //",
    "NG0019:250": "g.yos pa med pas bsam mi khyab //",
    "NG0019:251": "'gyur ba med phyir 'du 'bral med //",
    "NG0019:252": "da yang 'dus pa'i snying po nyon //",
    "NG0019:253": "rnal 'byor dam pa'i las can gyis //",
    "NG0019:254": "yid kyi ngo shes don rtogs pas /",
    "NG0019:255": "kun bzang chos sku da lta dang *//",
    "NG0019:256": "dman pa'i lus la sangs rgyas yin //",
    "NG0019:257": "rdzogs pa chen po 'khor ba rtsad nas gcod pa /",
    "NG0019:258": "chos sku skye med rig pa'i rgyud las /",
    "NG0019:259": "don chos nyid kyi gnas lugs bstan pa'i le'u ste bzhi pa'o ///",
    "NG0019:260": "/ rdo rje sems dpas yang zhus pa //",
    "NG0019:261": "chos nyid ngo bo gnas lugs las //",
    "NG0019:262": "tshogs brgyad 'khor ba gang nas byung *//",
    "NG0019:263": "mu stegs phyi rol yang dag dang *//",
    "NG0019:264": "gsang sngags gsang chen ji ltar 'khrul //",
    "NG0019:265": "glen bsgom spyod pa'i nyes pa gang *//",
    "NG0019:266": "las sgrib 'khor ba gang na gnas //",
    "NG0019:267": "kun rig rgyal pos bshad du @#//",
    "NG0019:268": "gsol //",
    "NG0019:269": "zhus pa'i don gsan bka' stsal pa //",
    "NG0019:270": "de las 'khrul pa byung ba ni //",
    "NG0019:271": "thog ma'i dus kyi mtha' drug gnyis //",
    "NG0019:272": "kun gzhi'i rnam shes tshogs brgyad kyang *//",
    "NG0019:273": "rang sems yin te chos sku min //",
    "NG0019:274": "yar ldan mar 'khrul 'khor 'das byung *//",
    "NG0019:275": "de yang 'dus pa'i snying po nyon //",
    "NG0019:276": "nyi ma 'char ka'i mdangs bzhin du //",
    "NG0019:277": "dang po shes bzhin lung ma bstan //",
    "NG0019:278": "chos nyid bdag gi rtsal yin kyang *//",
    "NG0019:279": "lung ma bstan phyir rkyen dbang gyur //",
    "NG0019:280": "'khor 'das 'byung ba'i dang por ni //",
    "NG0019:281": "'khrul pa'i gzhi la sogs pa yis //",
    "NG0019:282": "ma rig las 'khrul rnam pa brgyad //",
    "NG0019:283": "rkyen bzhis gzung 'dzin blos btags pas //",
    "NG0019:284": "rgyu rkyen zung du 'dzom pa yis //",
    "NG0019:285": "rang byung rig pa'i ngo bo nges //",
    "NG0019:286": "dmus long lta bur rang bsgrib pas //",
    "NG0019:287": "mi shes 'khrul pas 'khor bar 'khyams //",
    "NG0019:288": "da yang rdo rje sems dpa' nyon //",
    "NG0019:289": "sgo lnga la sogs tshogs brgyad gyis //",
    "NG0019:290": "rtog pas bye brag 'dzin skyong bzhin //",
    "NG0019:291": "'khor ba'i bag chags brtas par byed //",
    "NG0019:292": "de phyir rnam shes tshogs brgyad dag / yang dag ma yin 'khor ba'i chos //",
    "NG0019:293": "gnas 'gyur chos su bstan pa yang *//",
    "NG0019:294": "bkri drang ldem dgongs bstan par zad //",
    "NG0019:295": "de phyir kun gzhi 'dus byas te //",
    "NG0019:296": "gnyen po gzhi yis 'jig pa dang *//",
    "NG0019:297": "bag chags chags pa'i rten byed pas //",
    "NG0019:298": "yang dag ma yin 'khor ba byung *//",
    "NG0019:299": "rdzogs pa chen po 'khor ba rtsad nas gcod pa /",
    "NG0019:300": "chos sku skye med rig pa'i rgyud las /",
    "NG0019:301": "'khor ba dang po gang nas byung ba bstan pa'i",
    "NG0019:302": "le'u ste lnga pa'o // // da yang rdo rje",
    "NG0019:303": "sems dpa' nyon // lta log mu stegs rnam gnyis dang *//",
    "NG0019:304": "phyi rol yang dag gsang sngags dang *//",
    "NG0019:305": "gsang chen 'khrul pa ngas bshad nyon //",
    "NG0019:306": "ngo bo nges med gzhi byas nas //",
    "NG0019:307": "las kyi rgyu 'bras med 'dod 'khrul //",
    "NG0019:308": "don de mi 'gyur gzhi byas nas //",
    "NG0019:309": "kha dog rtag par 'dod pas 'khrul //",
    "NG0019:310": "da yang rdo rje sems dpa' nyon //",
    "NG0019:311": "'og ma'i lung ngan rkyen phrad nas //",
    "NG0019:312": "blos 'chel blta ba rnam pa bzhis //",
    "NG0019:313": "nyan thos rang rgyal yan chad nas //",
    "NG0019:314": "yo ga man chad nga yi gtam //",
    "NG0019:315": "mtshan mar 'khrul phyir nga mi rtogs //",
    "NG0019:316": "rgyud lung rnal 'byor chen po las //",
    "NG0019:317": "nga tshol pas 'khor nga mi rnyed //",
    "NG0019:318": "nga ma rnyed pas snang ba 'dzol //",
    "NG0019:319": "grol 'dod theg pa rnam pa bcus //",
    "NG0019:320": "snang ba'i rang bzhin shes pa las //",
    "NG0019:321": "rang sems don gyi snying po yi //",
    "NG0019:322": "gzhi nyid ma shes 'khrul pa'i phyir //",
    "NG0019:323": "ma rtogs mi grol shin tu 'ching *//",
    "NG0019:324": "rdzogs pa chen po 'khor ba rtsad nasagacod pa /",
    "NG0019:325": "chos sku skye ba med pa rig pa'i rgyud las",
    "NG0019:326": "theg pa 'og ma pa'i 'khrul tshul bshad pa'i le'u",
    "NG0019:327": "ste drug pa'o // // da yang rdo rje sems",
    "NG0019:328": "dpa' nyon // rang byung snying po'i chos nyid ni //",
    "NG0019:329": "ma rtogs ched du dug lnga bsgom //",
    "NG0019:330": "rgyu thun sdug bsngal ljon shing bzhin //",
    "NG0019:331": "spangs pa'i rtog pa rnam gsum gyis //",
    "NG0019:332": "rang sems @#//",
    "NG0019:333": "snying po ma rtogs par //",
    "NG0019:334": "bsgom du 'dod pa snying re rje //",
    "NG0019:335": "rkyal ma sbyang bar mtshor 'jug phung *//",
    "NG0019:336": "da yang 'dus pa'i snying po nyon //",
    "NG0019:337": "dmus long chung ma mdzes ma bzhin //",
    "NG0019:338": "ngo bo chos sku ma rtogs par //",
    "NG0019:339": "'khor 'das chos la ci bsams kyang *//",
    "NG0019:340": "bsgoms pas grol bar mi 'gyur ro //",
    "NG0019:341": "de phyir ma rtogs ci bsgoms kyang *//",
    "NG0019:342": "snang ba 'di nyid gzhir 'dod pas //",
    "NG0019:343": "smig rgyu chur mthong 'thung 'dod bzhin //",
    "NG0019:344": "'khor 'das glo bur rkyen yin phyir //",
    "NG0019:345": "ngo bo gnas lugs chos sku min //",
    "NG0019:346": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:347": "ma rtogs par bsgoms na gol bar bstan pa'i le'u",
    "NG0019:348": "ste bdun pa'o // // da yang rdo rje sems",
    "NG0019:349": "dpa' nyon // chos rnams kun gyi rtsa ba yi //",
    "NG0019:350": "bla ma dag la mi brten par //",
    "NG0019:351": "gsang sngags zab mo'i sgor zhugs nas //",
    "NG0019:352": "nyan bshad bsgrub dbang med pa yis //",
    "NG0019:353": "rang dbang med par gzhan dbang bskur //",
    "NG0019:354": "nong po sdar ma gdol pa bzhin //",
    "NG0019:355": "tho cho bka' gzhung nyams par byed //",
    "NG0019:356": "bar chod gnod pa lcer rmod ltung *//",
    "NG0019:357": "da yang 'dus pa'i snying po nyon //",
    "NG0019:358": "dug dang gnyan gsod mna' za zhing *//",
    "NG0019:359": "sku gsung thugs kyi dam nyams na //",
    "NG0019:360": "'bras bu smyo 'bogs lkugs pa dang *//",
    "NG0019:361": "phyi ma rdo rje dmyal bar ltung *//",
    "NG0019:362": "nar ma dbang chung ma rgyas bzhin //",
    "NG0019:363": "shan ma phyed pas rgyud mi grol //",
    "NG0019:364": "gdams ngag gdeng med sems mi rtogs //",
    "NG0019:365": "nyams su ma blangs zil mi gnon //",
    "NG0019:366": "da yang 'dus pa'i snying po nyon //",
    "NG0019:367": "yul ngan mun sros lo nyes bzhin //",
    "NG0019:368": "zhi gnas lhag mthong ma 'brel na //",
    "NG0019:369": "res 'jog 'bras bu gsum mi 'byung *//",
    "NG0019:370": "de phyir 'brel med rnal 'byor min //",
    "NG0019:371": "'dral dang brnangs pa 'bo ba bzhin //",
    "NG0019:372": "lus ngag yid kyi spyod rtsing pas //",
    "NG0019:373": "sdug bsngal sgro skur gzung 'dzin 'gyur //",
    "NG0019:374": "phyi ma las ngan ru trar ltung *//",
    "NG0019:375": "rgyus med long ba gru med bzhin //",
    "NG0019:376": "phyag rgya sngags dang ting 'dzin nyams //",
    "NG0019:377": "nyes skyon gsum byung don med 'khyams //",
    "NG0019:378": "de phyir gsang sngags spyad par dka' //",
    "NG0019:379": "rdzogs pa chen po 'khor ba rtsad nas gcod pa chos sku+u skye med rig pa'i rgyud las /",
    "NG0019:380": "lta spyod nyams pa'i nyes pa bstan pa'i le'u ste",
    "NG0019:381": "brgyad pa'o // // rdo rje sems dpa' yang nyon",
    "NG0019:382": "cig / 'khor 'das dag gi sa mtshams ni //",
    "NG0019:383": "rgyud lung spre 'dra'i slob dpon sems //",
    "NG0019:384": "drang don grub pa thob 'dod nas //",
    "NG0019:385": "sman gyi sbyor ba la sogs kyis //",
    "NG0019:386": "thun mong yon tan lnga ldan yang *//",
    "NG0019:387": "rnam smin lus dang ma bral bar //",
    "NG0019:388": "sangs rgyas yon tan rdzogs 'dod pa //",
    "NG0019:389": "shin tu gti mug smad pa'i gnas //",
    "NG0019:390": "bcom ldan 'das kyang rtswa mchog tu //",
    "NG0019:391": "rang lus bor nas sangs rgyas na //",
    "NG0019:392": "rnam smin lus dang bcas pas ni //",
    "NG0019:393": "'bras bu mi thob smos ci dgos //",
    "NG0019:394": "rdzogs pa chen po 'khor ba rtsad nas gcod pa chos sku skye med rig pa'i @#//",
    "NG0019:395": "rgyud las /",
    "NG0019:396": "rnam smin gyi lus dang ma bral bar sangs mi rgya bar bstan pa'i le'u ste dgu pa'o ///",
    "NG0019:397": "/ da yang 'dus pa'i snying po nyon //",
    "NG0019:398": "de phyir 'khor ba'i mtshan nyid ni //",
    "NG0019:399": "gzhi gnas bag chags rnam pa bzhi //",
    "NG0019:400": "ltung rkyen 'phral 'byung bag chags lngas //",
    "NG0019:401": "rang dbang med par mngal du 'jug / de rgyu nyon mongs rnam gsum gyis //",
    "NG0019:402": "kun gzhi rnam gsum sdug bsngal 'byung *//",
    "NG0019:403": "thar lam mi thob skye zhing 'chi //",
    "NG0019:404": "da yang 'dus pa'i snying po nyon //",
    "NG0019:405": "sems can kun la gnas pa yi //",
    "NG0019:406": "kun gzhi 'khor ba'i gzhi yin yang *//",
    "NG0019:407": "chos kyi sku yi gzhi nyid min //",
    "NG0019:408": "de phyir kun gzhi 'dus byas la //",
    "NG0019:409": "rkyen gyi dbang gis 'gro ba ste //",
    "NG0019:410": "chu bo gzhi yi mtha' la chud //",
    "NG0019:411": "ma bsgral bar du thar mi srid //",
    "NG0019:412": "rdzogs pa chen po 'khor ba rtsad nas gcod pa /",
    "NG0019:413": "chos sku skye med rig pa'i rgyud las 'khor ba",
    "NG0019:414": "da lta gang na gnas pa bstan pa'i le'u stai",
    "NG0019:415": "bcu pa'o /// / rdo rje sems dpas yang zhus pa //",
    "NG0019:416": "'khrul pa ldog pa'i thabs chen ni //",
    "NG0019:417": "dad pa brtson 'grus dam tshig dang *//",
    "NG0019:418": "rang byung ye shes dbye ba yis //",
    "NG0019:419": "tha ma 'khor ba gang du 'gro //",
    "NG0019:420": "kun rig rgyal pos bshad du gsol //",
    "NG0019:421": "zhus pa'i don gsan bka' stsal pa //",
    "NG0019:422": "ma rig 'khrul pa ldog 'dod rnams //",
    "NG0019:423": "'khor 'das gnyis kyis ma reg don //",
    "NG0019:424": "rang sems snying po rtogs pa'i thabs //",
    "NG0019:425": "lus srog mi blta dad pa yis //",
    "NG0019:426": "skrag cing ya nga med sems kyis //",
    "NG0019:427": "the tshom yid gnyis med par ni //",
    "NG0019:428": "'khor 'das rtsa ba ngo bor zhus //",
    "NG0019:429": "dpa' brtul chen po'i brtson 'grus kyis //",
    "NG0019:430": "phyir mi ldog par yid ches nas //",
    "NG0019:431": "yengs pa mi 'byung rgyun mi chad //",
    "NG0019:432": "da yang 'dus pa'i snying po nyon //",
    "NG0019:433": "sems las ma rtogs don mi btsal //",
    "NG0019:434": "dug lnga ma spangs chos nyid shes //",
    "NG0019:435": "de shes mi bsgom gol sa med //",
    "NG0019:436": "da yang 'dus pa'i snying po nyon //",
    "NG0019:437": "rang byung ye shes yin min gyis //",
    "NG0019:438": "dbye ba rnam pa bzhi yi don //",
    "NG0019:439": "lung ldan bla ma'i gdams ngag gis //",
    "NG0019:440": "rang sems snying po chos sku ni //",
    "NG0019:441": "bstan na de ma thag tu shes //",
    "NG0019:442": "ma bstan bar du shes mi srid //",
    "NG0019:443": "da yang 'dus pa'i snying po nyon //",
    "NG0019:444": "rang rig ye shes 'od po che //",
    "NG0019:445": "'gro 'ong med par 'khor ba brlag / ma rig log pas ye shes skye //",
    "NG0019:446": "'khor ba ru bzlog mya ngan 'das //",
    "NG0019:447": "de shes ma bsgoms lhun gyis grub //",
    "NG0019:448": "don dang mthun pa'i nyams myong gis //",
    "NG0019:449": "bsgoms kyang de nyid nges shes skye //",
    "NG0019:450": "de phyir rtogs pa rab tu+u gces //",
    "NG0019:451": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:452": "'khrul pa ldog pa'i thabs bstan pa'i le'u ste bcu",
    "NG0019:453": "gcig pa'o // // 'khor gyi snying pos yang gsol",
    "NG0019:454": "pa // nges dpa'i don dang mthun pa yi //",
    "NG0019:455": "phyi nang dus mnyam blta ba gang *//",
    "NG0019:456": "chos sku nyams su blang thabs dang *//",
    "NG0019:457": "rigs gsang mthun 'jug la bzla @#//",
    "NG0019:458": "ba'i //",
    "NG0019:459": "nges don spyad pa ji ltar spyad //",
    "NG0019:460": "mnyam pa'i rgyal pos bstan du gsol //",
    "NG0019:461": "de skad zhus pa'i don gsan nas //",
    "NG0019:462": "'dus pa'i 'khor la bka' stsal pa //",
    "NG0019:463": "nga yi chos nyid gnas lugs ni //",
    "NG0019:464": "don gyi snying po rang byung la //",
    "NG0019:465": "bag chags ma gos rtog med phyir //",
    "NG0019:466": "'khor 'das 'byung ba gdod nas med //",
    "NG0019:467": "rgyu rkyen ma bskyed la sogs pa'i //",
    "NG0019:468": "rang gi ngo bo bzhi ldan pa //",
    "NG0019:469": "snying po nga nyid bsgrub mthar phyin //",
    "NG0019:470": "skye 'chi med pa rang byung sku //",
    "NG0019:471": "de phyir 'khor 'das ltung dogs med //",
    "NG0019:472": "rang gsal ngo bo kun gyi gzhi //",
    "NG0019:473": "rang sems snying po mtshon 'dod pa'i //",
    "NG0019:474": "nam mkha'i rdo rje nga yi dpe //",
    "NG0019:475": "skye ba med phyir a dang 'dra //",
    "NG0019:476": "don ma yin phyir dper ni bstan //",
    "NG0019:477": "da yang 'dus pa'i snying po nyon //",
    "NG0019:478": "ngo bo nyid kyis chos sku la //",
    "NG0019:479": "yod dang med pa'i rigs gnyis yod //",
    "NG0019:480": "tshogs brgyad yul las ldog pa'i phyir //",
    "NG0019:481": "ye shes ngo bo rang byung sku //",
    "NG0019:482": "chos nyid dag pa'i mtshan nyid ni //",
    "NG0019:483": "phyi ru 'dra min la sogs pa'i //",
    "NG0019:484": "rang gi mtshan nyid lnga 'dra'i phyir //",
    "NG0019:485": "skyon gyis ma gos chos kyi sku //",
    "NG0019:486": "gang yang rung ba ci la yang *//",
    "NG0019:487": "sems can 'dul phyir ma gtogs pa //",
    "NG0019:488": "yang dag don du mi bya'i phyir //",
    "NG0019:489": "dgag bsgrub med par btang snyoms bzhag / da yang 'dus pa'i snying po nyon //",
    "NG0019:490": "phyi rol yul gyi rang bzhin ni //",
    "NG0019:491": "rnam bzhi phyi la bar snang nang *//",
    "NG0019:492": "gsum bral snang ba chos dbyings la //",
    "NG0019:493": "gcig pa tha dad ngos zin pas //",
    "NG0019:494": "nyi ma zer dang 'char ngos zin //",
    "NG0019:495": "dgag bsgrub med phyir chos kyi dbyings //",
    "NG0019:496": "dred mo gdos thag chod pa bzhin //",
    "NG0019:497": "'brel pa yod med rnam pa bzhis //",
    "NG0019:498": "log rtogs zhen pa lnga log nas //",
    "NG0019:499": "nyam nga med pa'i brtul shugs 'byung *//",
    "NG0019:500": "dper na khyung chen mkha' ldings pa'i //",
    "NG0019:501": "'phur rlabs 'og tu kun chud ltar //",
    "NG0019:502": "phyi rol yul gyi rnam pa ni //",
    "NG0019:503": "sna tshogs mdun du bzhag pa bzhin //",
    "NG0019:504": "snang tsam nyid nas spang sdud med //",
    "NG0019:505": "zhen med rnal 'byor chos dbyings la //",
    "NG0019:506": "'khrul pa'i rtog pas gzhi mi 'gyur //",
    "NG0019:507": "rtsol ba'i sems las dbyings mi bskyod //",
    "NG0019:508": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:509": "nges pa don gyi lta ba bstan pa'i le'u ste",
    "NG0019:510": "bcu gnyis pa'o // // da yang rdo rje sems",
    "NG0019:511": "dpa' nyon // rang sems chos sku ngo sprad na //",
    "NG0019:512": "lus can kun gzhi gzhi cha la //",
    "NG0019:513": "snga phyi ma bral ye shes gsal //",
    "NG0019:514": "chu dngas rnyog med ji bzhin no //",
    "NG0019:515": "da yang 'dus pa'i snying po nyon //",
    "NG0019:516": "yang dag zab mo chos sku ni //",
    "NG0019:517": "skye ba med cing 'gag pa med //",
    "NG0019:518": "rnam rtog mtshan ma gzhi nas dag / nyon mongs ngar 'dzin rnams dang bral //",
    "NG0019:519": "'phel 'grib skyon rnams ngang gis med //",
    "NG0019:520": "de yi ngang la gnas thabs ni //",
    "NG0019:521": "tha ma 'bring gi rnal 'byor pas //",
    "NG0019:522": "stong pa gsal ba ma yengs bsgoms //",
    "NG0019:523": "gal te bying rgod skyon byung na //",
    "NG0019:524": "gdams ngag bcos pa'i thabs gnyis @#//",
    "NG0019:525": "kyis //",
    "NG0019:526": "dgag bsgrub med pa'i rang bzhin la //",
    "NG0019:527": "gzengs bstod dbang po yan du gzhug / me la shing bsnan rin chen gter //",
    "NG0019:528": "rnam rtog ye shes bskul mar shes //",
    "NG0019:529": "de tsam nyid nas chos nyid gsal //",
    "NG0019:530": "dbang po rab kyi lta sgom la //",
    "NG0019:531": "bcos dang mi bcos med pa'i phyir //",
    "NG0019:532": "sprin med nam mkha' ji bzhin du //",
    "NG0019:533": "rtogs pa'i gdeng dang 'bral ba med //",
    "NG0019:534": "de yang blo gros dam pa nyon //",
    "NG0019:535": "nyi zla gzas zin mnyam pa bzhin //",
    "NG0019:536": "dbyings dang chos sku dus mnyam phyir //",
    "NG0019:537": "spyod lam rnam pa bzhi ldan pas //",
    "NG0019:538": "'bral med ye shes rdzogs pa yin //",
    "NG0019:539": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:540": "ma bsgoms 'bral med mngon du bstan pa'i le'u ste bcu gsum pa'o ///",
    "NG0019:541": "/ da yang 'dus pa'i snying po nyon //",
    "NG0019:542": "yul gyi rkyen byas rtogs byung tshe //",
    "NG0019:543": "las dang dus bzhi don gsal ba //",
    "NG0019:544": "ye shes ma bsgoms 'bral ba med //",
    "NG0019:545": "ba mo la ni nyi shar 'dra //",
    "NG0019:546": "yul nyid sems su mi bsgom pas //",
    "NG0019:547": "dran rig chos nyid byang chub sems //",
    "NG0019:548": "dgag bsgrub med pa'i rang bzhin las //",
    "NG0019:549": "de nyid spyad pa'i yul las 'das //",
    "NG0019:550": "de phyir don las nyams pa med //",
    "NG0019:551": "rang sems dbyings 'gags rum gnas tshe //",
    "NG0019:552": "rkyen byung dus bzhir don dran pas //",
    "NG0019:553": "tshogs drug 'gags kyang chos skur gsal //",
    "NG0019:554": "bya na pa ti'i mig zhags 'dra //",
    "NG0019:555": "'jigs pa 'gal 'dod mi bzhin du //",
    "NG0019:556": "nyams med rig pa'i don 'di la //",
    "NG0019:557": "nad gcod sdug bsngal ci byung yang *//",
    "NG0019:558": "gdams ngag dran pa gces par gsungs //",
    "NG0019:559": "sangs rgyas sems can gnyis ka'i gong *//",
    "NG0019:560": "rtogs dang 'khrul pa'i bye brag gis //",
    "NG0019:561": "mu bzhi ya brgyad gcig tu shes //",
    "NG0019:562": "gol sa rdul tsam mi 'byung bas //",
    "NG0019:563": "de tshe chos sku zang ka ma //",
    "NG0019:564": "mi 'gyur brtan pas gser bzhin no //",
    "NG0019:565": "da yang rdo rje sems dpa' nyon //",
    "NG0019:566": "'jig rten dman pa'i spyod pa ni //",
    "NG0019:567": "srog gcod ma byin len pa dang *//",
    "NG0019:568": "mi gtsang spyod dang rdzun du smra //",
    "NG0019:569": "re re la ni gnyis gnyis dang *//",
    "NG0019:570": "gnang dang bkag pa yod pa'i phyir //",
    "NG0019:571": "blang dor skyon gyis ma gos te //",
    "NG0019:572": "gzhi la 'ching grol med pa'i phyir //",
    "NG0019:573": "dkar po'i chos dang sdig la sogs //",
    "NG0019:574": "gnyis ka'i 'bras bu mi 'byin na //",
    "NG0019:575": "dug lnga ye shes shar ba yin //",
    "NG0019:576": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:577": "rig pa'i spyod pa gsang bar bstan pa'i le'u ste",
    "NG0019:578": "bcu bzhi pa'o // // da yang 'dus pa'i 'khor",
    "NG0019:579": "rnams nyon // ched du bsgom du med pa'i dpe //",
    "NG0019:580": "nam mkha' bsgom du 'dzin pa 'dra //",
    "NG0019:581": "de bzhin yod med yul las 'das //",
    "NG0019:582": "de phyir gzhi shes bsgom mi dgos //",
    "NG0019:583": "'gro don 'byung ba'i chos nyid kyi //",
    "NG0019:584": "rnal 'byor spyod lam thams cad du //",
    "NG0019:585": "nam mkha' lta bu'i rnal 'byor de //",
    "NG0019:586": "don la mi 'da' dam tshig srung *//",
    "NG0019:587": "rang rig ma yengs @#//",
    "NG0019:588": "dam tshig mchog / da yang 'dus pa'i 'khor rnams nyon //",
    "NG0019:589": "snying po chos sku rang gsal don //",
    "NG0019:590": "ma bsgoms 'bral med ye shes klong *//",
    "NG0019:591": "rang sems shes pa sna tshogs pas //",
    "NG0019:592": "gang yang ye shes las gzhan med //",
    "NG0019:593": "tha mal rang sems chos nyid ni //",
    "NG0019:594": "da yang mi 'gyur ngo bor son //",
    "NG0019:595": "dag dang ma dag gzhi la med //",
    "NG0019:596": "dus dang spyod lam nyid du yang *//",
    "NG0019:597": "kri le yi ni rnam bzhi ni //",
    "NG0019:598": "rtogs pa'i gdeng dang mi 'bral na //",
    "NG0019:599": "mi rtog thabs kyis ci zhig bya //",
    "NG0019:600": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:601": "bsgom du med par la bzla ba'i le'u ste bco lnga pa'o ///",
    "NG0019:602": "/ da yang 'dus pa'i snying po nyon //",
    "NG0019:603": "rdzogs chen shin tu rnal 'byor pa //",
    "NG0019:604": "bla med go 'phang mchog brnyes pa'i //",
    "NG0019:605": "bla ma dus gsum sangs rgyas dpal //",
    "NG0019:606": "dkyil 'khor sgor zhugs 'bral med lha //",
    "NG0019:607": "man ngag rgyud don rang rig lha //",
    "NG0019:608": "rtsol med rnal 'byor mkha' 'gro la //",
    "NG0019:609": "lus ngag yid kyis phyag 'tshal te //",
    "NG0019:610": "dgongs pa don gyis brlabs pa'i phyir //",
    "NG0019:611": "ched du rtsol ba mi dgos te //",
    "NG0019:612": "phyi yi mchod gtor gtong ba'i tshe //",
    "NG0019:613": "byin brlab drug dang smon lam btab //",
    "NG0019:614": "nyan bshad kha ton la sogs rnams //",
    "NG0019:615": "dkar po'i chos spyod gang byed kyang *//",
    "NG0019:616": "blta ba dran pas tshogs su 'gyur //",
    "NG0019:617": "da yang 'dus pa'i snying po nyon //",
    "NG0019:618": "nang gi mdzad spyod tshogs chen ni //",
    "NG0019:619": "yid 'thad pa yi gnas dag tu //",
    "NG0019:620": "dam tshig sel med tshogs 'khor de //",
    "NG0019:621": "sngon 'gro las drug rdzogs byas nas //",
    "NG0019:622": "dkyil 'khor bskyed dang spyan drangs te //",
    "NG0019:623": "byin gyis brlabs la tshogs drangs nas //",
    "NG0019:624": "mchod pa rnam gsum rdzogs par 'bul //",
    "NG0019:625": "lha gshegs lhag mar rol pa dang *//",
    "NG0019:626": "skye shi dus kyi smon lam yang *//",
    "NG0019:627": "lta ba'i ngang du rdzogs par bya //",
    "NG0019:628": "de phyir tshogs gnyis dus gcig rdzogs //",
    "NG0019:629": "de yi yon tan brjod mi lang *//",
    "NG0019:630": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:631": "mthun 'jug thabs kyi spyod pa bstan pa'i le'u ste",
    "NG0019:632": "bcu drug pa'o // // rdo rje sems dpas yang",
    "NG0019:633": "zhus pa // the tshom gegs rnams bsal ba'i phyir //",
    "NG0019:634": "gdams ngag don rnams dbye ba dang *//",
    "NG0019:635": "'khrul pa bzlog pa'i rtags gnyis gang *//",
    "NG0019:636": "thig le la shan gegs gsal ba'i //",
    "NG0019:637": "yon tan don la ji ltar rdzogs //",
    "NG0019:638": "kun rig rgyal pos bshad du gsol //",
    "NG0019:639": "zhus pa'i don gsan bka' stsal pa //",
    "NG0019:640": "lta sgom spyod pa 'bras bu yi //",
    "NG0019:641": "gdams ngag dbye ba nyi shu bzhi //",
    "NG0019:642": "ngo bo la sogs drug drug tu //",
    "NG0019:643": "dbye ba gcig tu rtogs pa'i tshe //",
    "NG0019:644": "mi yi lus la sangs rgyas thugs //",
    "NG0019:645": "de yi yon tan bsam mi khyab //",
    "NG0019:646": "da yang 'dus pa'i snying po nyon //",
    "NG0019:647": "dang po 'khrul pa'i gzhi shes bya //",
    "NG0019:648": "ma rig ngar 'dzin 'khrul pa ste //",
    "NG0019:649": "ma spangs rang sar grol ba'i phyir //",
    "NG0019:650": "'khrul ldog rtags @#//",
    "NG0019:651": "brgyad ldan pa la //",
    "NG0019:652": "nges pa'i sangs rgyas rtsol med 'grub //",
    "NG0019:653": "da yang 'khor gyi snying po nyon //",
    "NG0019:654": "phyi rol yang dag rnam pa bzhi //",
    "NG0019:655": "gsang sngags gsang chen phyi nang lngas //",
    "NG0019:656": "yul nyid sems su 'dzin pa de //",
    "NG0019:657": "lung ldan rkyen gyi gdams ngag gis //",
    "NG0019:658": "'byung bzhi'i lus dang 'bral med shes //",
    "NG0019:659": "'khrul pa logs pa'i rtags brgyad gnyis //",
    "NG0019:660": "de ldan rnal 'byor gang yang rung *//",
    "NG0019:661": "sangs rgyas sras la rgyal ba'i thugs //",
    "NG0019:662": "rig 'dzin gdung 'tshob sprul pa'i sku //",
    "NG0019:663": "yon tan nam mkha'i mtha' dang mnyam //",
    "NG0019:664": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:665": "man ngag gi dbye ba'i sgo nas 'khrul pa ldog",
    "NG0019:666": "pa'i yon tan bstan pa'i le'u ste bcu bdun pa'o",
    "NG0019:667": "/// kun bzang nga yi byin brlabs kyis //",
    "NG0019:668": "tshig tu ma bkod thugs las brgyud //",
    "NG0019:669": "don gyi gting phyin bstan pa'i phyir //",
    "NG0019:670": "tshig nyung don du rdzogs pa yis //",
    "NG0019:671": "thig le la shan dbye ba ni //",
    "NG0019:672": "mtshan nyid brtags pa'i thig le dang *//",
    "NG0019:673": "gsang sngags gzhi yi thig le dang *//",
    "NG0019:674": "rdzogs chen spyi yi thig le dang *//",
    "NG0019:675": "yang ti'i thig le nyag gcig la //",
    "NG0019:676": "re re la ni bzhi bzhi ste //",
    "NG0019:677": "ngo bo dpe dang gtan tshigs kyis //",
    "NG0019:678": "'gro sa la shan dbye ba yang *//",
    "NG0019:679": "rtsal gyi sgo nas gsum bstan pa //",
    "NG0019:680": "snang ba chos dbyings la sogs pa //",
    "NG0019:681": "dbye ba'i sgo nas bzhi ru snang *//",
    "NG0019:682": "da yang 'dus pa'i snying po nyon //",
    "NG0019:683": "nang gi rig pa chos sku la //",
    "NG0019:684": "sgra mthun don dpags gtan tshigs kyis //",
    "NG0019:685": "thams cad thig le yin mod kyang *//",
    "NG0019:686": "grangs ni bzhi yi mtshan nyid la //",
    "NG0019:687": "ngo bo la sogs bzhi bzhi'o //",
    "NG0019:688": "phye nas bstan pa'i rtogs pa'i tshe //",
    "NG0019:689": "don gyi ngo bo gnyis su 'dus //",
    "NG0019:690": "la bzla gcig gi ngang du rdzogs //",
    "NG0019:691": "da yang 'dus pa'i snying po nyon //",
    "NG0019:692": "phyi nang yul la sogs rnams kyi //",
    "NG0019:693": "the tshom gegs rnams bsal ba'i phyir //",
    "NG0019:694": "zung lnga ya bcu bdun gyis ni //",
    "NG0019:695": "mi 'gal shes pa'i rnal 'byor des //",
    "NG0019:696": "nges pa'i gdeng ldan ston pa'i mchog / rdzogs pa",
    "NG0019:697": "chen po 'khor ba rtsad nas gcod pa chos sku",
    "NG0019:698": "skye med rig pa'i rgyud las /",
    "NG0019:699": "the tshom gyi gegs bsal ba dngos bstan pa'i le'u ste bco brgyad pa'o ///",
    "NG0019:700": "/ da yang rdo rje sems dpa' nyon //",
    "NG0019:701": "de nyid rtogs pa'i yon tan ni //",
    "NG0019:702": "sems bskyed gong 'og rnam pa dang *//",
    "NG0019:703": "zhi gnas lhag mthong rdzogs pa yis //",
    "NG0019:704": "pha rol phyin bcu dbang la sogs //",
    "NG0019:705": "sngags kyi mdzad spyod thams cad rdzogs //",
    "NG0019:706": "da yang 'dus pa'i 'khor rnams nyon //",
    "NG0019:707": "rang sems rtogs pa'i ye shes la //",
    "NG0019:708": "gol sgrib med par bstan pa yang *//",
    "NG0019:709": "bcu gnyis gsum dang bdun bstan pa //",
    "NG0019:710": "snga phyi'i rtogs pa gsum du 'dus //",
    "NG0019:711": "gang yang yid la ma byas na //",
    "NG0019:712": "gol med chos sku shugs la gnas //",
    "NG0019:713": "da yang 'dus pa'i snying po nyon //",
    "NG0019:714": "yang dag don gyi nying khu'i don //",
    "NG0019:715": "ye nas chos sku 'bral med @#//",
    "NG0019:716": "don //",
    "NG0019:717": "nyams kyi rim pa lnga ldan pas //",
    "NG0019:718": "rtags chen gsum gnyis shugs las 'byung *//",
    "NG0019:719": "de tshe bdud kyi spyod yul ni //",
    "NG0019:720": "bzhi gsum drug 'byung zil gnon na //",
    "NG0019:721": "nges pa don gyi rtags yin pas //",
    "NG0019:722": "de phyir bar dor sangs rgyas 'grub //",
    "NG0019:723": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:724": "gegs sel ba'i yon tan bstan pa'i le'u ste bcu dgu pa'o ///",
    "NG0019:725": "/ sems dpa' chen pos yang gsol pa //",
    "NG0019:726": "'bras bu yon tan gdul bya ni //",
    "NG0019:727": "lta dam nyams pa skong thabs dang *//",
    "NG0019:728": "rtsa ba gcig pa'i bden rtogs na //",
    "NG0019:729": "sangs rgyas mdzad spyod ji ltar spyad //",
    "NG0019:730": "kun rig rgyal pos bshad du gsol //",
    "NG0019:731": "de skad zhus pa'i don gsan nas //",
    "NG0019:732": "'khor rnams la ni bka' stsal pa //",
    "NG0019:733": "lta spyod la sogs nyams bskang ba //",
    "NG0019:734": "nyes 'gyod yid la byas nas su //",
    "NG0019:735": "bla ma mkhas pa'i don ldan nas //",
    "NG0019:736": "dbang rnams rim par mnos nas ni //",
    "NG0019:737": "rang sems dpang btsug don zhus nas //",
    "NG0019:738": "rgyun du mi gtong gus pas mchod //",
    "NG0019:739": "de la rtag tu gnas par bya //",
    "NG0019:740": "de bskang gdeng chen bdun ldan pas //",
    "NG0019:741": "da lta nyid du sangs rgyas thugs //",
    "NG0019:742": "gser sprul mig gis 'dod yon lnga //",
    "NG0019:743": "dus gcig nyams su myong ba bzhin //",
    "NG0019:744": "ci spyod sangs rgyas ye shes thugs //",
    "NG0019:745": "sems can 'gro don btsal mi dgos //",
    "NG0019:746": "mi lus ldan pa de nyid la //",
    "NG0019:747": "lha mis phyag 'tshal mchod par 'gyur //",
    "NG0019:748": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:749": "lta spyod nyams pa bskang ba'i tshad bstan pa'i le'u",
    "NG0019:750": "ste nyi shu pa'o // // da yang 'dus pa'i",
    "NG0019:751": "'khor rnams nyon // 'khor 'das 'byung ba'i rtsa ba ni //",
    "NG0019:752": "pha ma med pa'i bu bzhi yin //",
    "NG0019:753": "de yang gdod nas gcig las gnyis //",
    "NG0019:754": "gsum las 'brel yod gcig la med //",
    "NG0019:755": "rtsa ba bzhi yi don shes pas //",
    "NG0019:756": "skal ldan rnams kyis rang rig pa //",
    "NG0019:757": "bden mthong snang med rtogs dus 'dir //",
    "NG0019:758": "tshig tu brjod par mi nus kyang *//",
    "NG0019:759": "sems la gsal por yod pa'i phyir //",
    "NG0019:760": "rig pa'i ye shes chos nyid mthong *//",
    "NG0019:761": "dus gsum dag tu skye 'gags med //",
    "NG0019:762": "mtshan mar mthong ba ci yang med //",
    "NG0019:763": "rin chen 'dam khung stor gyur kyang *//",
    "NG0019:764": "de yi yon tan mkha' la 'byung *//",
    "NG0019:765": "de bzhin rang sems ngo bo nyid //",
    "NG0019:766": "mngal du rang sems bying gyur kyang *//",
    "NG0019:767": "rang byung gdod nas rang gsal phyir //",
    "NG0019:768": "ye shes chen po rgyun mi chad //",
    "NG0019:769": "da yang rdo rje sems dpa' nyon //",
    "NG0019:770": "lus kyi nang na chos sku gsal //",
    "NG0019:771": "nang sgo lnga yi 'od shar bas //",
    "NG0019:772": "snang ba grogs su 'ong ba rnams //",
    "NG0019:773": "de tshe yul dang 'brel pa med //",
    "NG0019:774": "cang shes reg 'jam nam mkha' lding *//",
    "NG0019:775": "rgya mtsho gser dang mchog rab bzhin //",
    "NG0019:776": "sems kyis gar phyin chos skur gsal //",
    "NG0019:777": "yul gyi gzung 'dzin skyon mi gos //",
    "NG0019:778": "rig pa zo thub bag zon ldan //",
    "NG0019:779": "'khor bar gnas kyang gol sa med //",
    "NG0019:780": "de phyir chos @#//",
    "NG0019:781": "nyid mi 'gyur brtan //",
    "NG0019:782": "de ltar don la ye gnas phyir //",
    "NG0019:783": "'bras bu rig pa da lta nyid //",
    "NG0019:784": "de nyid ma brjed rgyun gsal na //",
    "NG0019:785": "mi gnas mya ngan 'das zhes bya //",
    "NG0019:786": "rdzogs pa chen po 'khor ba rtsad nas gcod pa /",
    "NG0019:787": "chos sku skye med rig pa'i rgyud las /",
    "NG0019:788": "snang med sems kyi rig pa rtogs dus bstan pa'i le'u ste nyer gcig pa'o ///",
    "NG0019:789": "/ da yang rdo rje sems dpa' nyon //",
    "NG0019:790": "nga yi mdzad spyod chen po ni //",
    "NG0019:791": "sku med gzugs skur 'byung ba ni //",
    "NG0019:792": "thams cad zil gyis gnon par byed //",
    "NG0019:793": "tshig med rig pa'i gsung gis ni //",
    "NG0019:794": "sangs rgyas bstan pa rgyas par byed //",
    "NG0019:795": "rnam par rtog med ye shes thugs //",
    "NG0019:796": "cir yang sa le thams cad mkhyen //",
    "NG0019:797": "stong gsum 'jig rten gsum po yang *//",
    "NG0019:798": "nga yi bzhugs gnas gzigs mor 'os //",
    "NG0019:799": "sku gsung thugs kyi rol pa ste //",
    "NG0019:800": "re re la ni gsum gsum dang *//",
    "NG0019:801": "dbye ba rnam pa dgu yis ni //",
    "NG0019:802": "da lta chos sku kha mig can //",
    "NG0019:803": "lus dang bral ba'i skad cig la //",
    "NG0019:804": "sangs rgyas rgyal po ye shes sku //",
    "NG0019:805": "gzugs sku rnam gnyis shugs la 'char //",
    "NG0019:806": "sems can bsam pa'i khyad par las //",
    "NG0019:807": "yid bzhin dbang po gang 'thad ston //",
    "NG0019:808": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:809": "yon tan gyi gdul bya bstan pa'i le'u ste nyer",
    "NG0019:810": "gnyis pa'o // // de nas kun rig rgyal po",
    "NG0019:811": "yis // 'dus pa'i 'khor ni rnam bzhi la //",
    "NG0019:812": "nges pa'i dgos ched bka' stsal pa //",
    "NG0019:813": "rang rang rtogs pa 'dir smros shig / de skad gsungs pa'i don gsan nas //",
    "NG0019:814": "rnam par gzigs la sogs pa yi //",
    "NG0019:815": "sngon byung sangs rgyas rnam bdun gyis //",
    "NG0019:816": "rang rang rtogs pa'i don brjod pa //",
    "NG0019:817": "rig pa 'gag med chos kyi sku //",
    "NG0019:818": "rtogs pa brjod med rang yid ches //",
    "NG0019:819": "ma btsal rang sar 'gyur ba med //",
    "NG0019:820": "dran pa skyon bral ngang du bzhag / snang med rang sems chos skur gsal //",
    "NG0019:821": "rang lus da lta nyams pa med //",
    "NG0019:822": "dngos med rig pa stong par gsal //",
    "NG0019:823": "log par dad sel la sogs pa'i //",
    "NG0019:824": "da lta'i sangs rgyas rnam bdun gyis //",
    "NG0019:825": "rang rang rtogs pa yang gsungs pa //",
    "NG0019:826": "rang byung kun khyab ye shes gsal //",
    "NG0019:827": "sal le mi rtog da lta nyid //",
    "NG0019:828": "nang gsal yul la ma yengs pa //",
    "NG0019:829": "dngos med gsal ba bsgom mi dgos //",
    "NG0019:830": "rang lus rang sems chos nyid don //",
    "NG0019:831": "ngo bo 'gyur med ma bcos pa //",
    "NG0019:832": "tha mal snying po rtogs pa'i sku //",
    "NG0019:833": "byams pa la ni sogs pa yi //",
    "NG0019:834": "ma byon sangs rgyas rnam pa bdun //",
    "NG0019:835": "rang rang rtogs pa yang gsungs pa //",
    "NG0019:836": "shes pa 'dzin med ye shes grub //",
    "NG0019:837": "cir snang dgag bsgrub med par zad //",
    "NG0019:838": "snga phyi yengs med ye shes rgyun //",
    "NG0019:839": "rnal du rig pa 'gyur ba med //",
    "NG0019:840": "skye med rtogs pa byang chub sku //",
    "NG0019:841": "brjod med ting 'dzin 'byung 'jug med //",
    "NG0019:842": "rang sems ma bcos don la zhog / dus gsum sangs rgyas de dag @#//",
    "NG0019:843": "gi / dgongs pa gcig phyir ye shes thugs //",
    "NG0019:844": "rdo rje yengs med la sogs pa //",
    "NG0019:845": "rig 'dzin sems dpa' yab yum bcu //",
    "NG0019:846": "rang rang rtogs pa'i don brjod pa //",
    "NG0019:847": "ye shes 'dzin med rig pa stong *//",
    "NG0019:848": "rtog pa'i dran pa 'gyur ba med //",
    "NG0019:849": "spros bral lta ba yengs pa med //",
    "NG0019:850": "ye shes 'chi med zhe sdang bral //",
    "NG0019:851": "rang sems ci spyod snying po'i don //",
    "NG0019:852": "ma skyes nga rgyal ngo bo nyid //",
    "NG0019:853": "dngos med ye shes zhi la yod //",
    "NG0019:854": "'dod chags gol med ye shes rgyun //",
    "NG0019:855": "lta ba rtsol ba med pa'i klong *//",
    "NG0019:856": "gsal ba zhen med nyams kyi mchog / da yang 'dus pa'i snying po nyon //",
    "NG0019:857": "rgyal sras sprul pa da nyon cig / rang sems 'gyur med rig pa gsal //",
    "NG0019:858": "re dogs med par lam du rtogs //",
    "NG0019:859": "de skad ces ni gsol pa dang *//",
    "NG0019:860": "thugs la dgongs nas bka' stsal pa //",
    "NG0019:861": "shes pa blo yi khyad par las //",
    "NG0019:862": "tshig tu mtshon pa sna tshogs kyang *//",
    "NG0019:863": "don la dbyer med ngo bo gcig / sangs rgyas dgongs pa khyod kyis rtogs //",
    "NG0019:864": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:865": "'khor gyis rtogs pa brjod pa'i le'u ste nyer gsum",
    "NG0019:866": "pa'o // // de skad ces ni gsungs pa dang",
    "NG0019:867": "*// de tshe 'dus pa rnam bzhi yang *//",
    "NG0019:868": "rang sems rtogs pa mngon gyur nas //",
    "NG0019:869": "dga' ba'i sems kyis yi rang nas //",
    "NG0019:870": "rdo rje sems dpar don gsol pa //",
    "NG0019:871": "rtogs pa brjod pa'i don mthun pa //",
    "NG0019:872": "'bras bu'i sangs rgyas da lta myong *//",
    "NG0019:873": "rang sems ma dang thug gis phrad //",
    "NG0019:874": "de phyir da lta kun bzang nyid //",
    "NG0019:875": "rdo rje sems dpa' dga' ba che //",
    "NG0019:876": "'dren mdzad khyod la phyag 'tshal lo //",
    "NG0019:877": "de skad gsol ba'i don go nas //",
    "NG0019:878": "rdo rje sems dpas yang gsungs pa //",
    "NG0019:879": "sangs rgyas thugs kyi byin rlabs las //",
    "NG0019:880": "dgongs pa ma lus bcud bsdus pa //",
    "NG0019:881": "dus gsum rgyal ba'i thugs kyi don //",
    "NG0019:882": "gdams ngag tshad med nying khu ni //",
    "NG0019:883": "dad ldan khyod la ngas bshad pas //",
    "NG0019:884": "don 'di rgyud la shin tu sbos //",
    "NG0019:885": "yang dag nying khu sems kyi bcud //",
    "NG0019:886": "thig le nyag gcig mngon phyung pa //",
    "NG0019:887": "chos kyi gter gyi 'byung gnas 'di //",
    "NG0019:888": "snod ldan rnal 'byor rnams kyis kyang *//",
    "NG0019:889": "gal te phyi rabs don ston na //",
    "NG0019:890": "sangs rgyas chos skyong dpang du tshugs //",
    "NG0019:891": "gzhan la mi spel mna' bor nas //",
    "NG0019:892": "snod ldan man ngag tshang bar bstan //",
    "NG0019:893": "tshogs kyi mchod pa ci nus bya //",
    "NG0019:894": "de ltar ma byas chos bstan na /",
    "NG0019:895": "slob dpon tshe thung bar chad 'ong *//",
    "NG0019:896": "bka' rku bla ma smod pa la //",
    "NG0019:897": "mi tshe 'di nyid da lta'i dus //",
    "NG0019:898": "nad dang kha yog sna tshogs 'ong *//",
    "NG0019:899": "de phyir man ngag yang snying 'di //",
    "NG0019:900": "'jig rten grags pa nor 'dod phyir //",
    "NG0019:901": "nams kyang ma spel sems la chong *//",
    "NG0019:902": "rdo rje sems dpas de skad gsungs //",
    "NG0019:903": "rdzogs pa chen po 'khor ba rtsad nas gcod pa chos sku skye med rig pa'i rgyud las /",
    "NG0019:904": "rtogs pa'i mdzad spyod dang rgyud gtad @#//",
    "NG0019:905": "pa'i le'u ste nyi shu bzhi pa'o ///",
    "NG0019:906": "/ rin po che gter gyi 'byung gnas zhes bya ba rdzogs so //",
    "NG0019:907": "rgya gar gyi mkhan po bi ma la mi tra dang */"
}