{
    "T02TD3310E:8a-0": "@8a # // rgya gar skad du /",
    "T02TD3310E:8a-1": "mukta ka na aa ra pa tsa na s'a dha nam /",
    "T02TD3310E:8a-2": "bod skad du /",
    "T02TD3310E:8a-3": "tshig lhug pa'i aa ra pa tsa na'i sgrub thabs /",
    "T02TD3310E:8a-4": "'phags pa 'jam dpal la phyag 'tshal lo //",
    "T02TD3310E:8b-0": "dang po sngags pas yid mthun pa'i phyogs gcig tu bde ba'i gdan la nye bar gnas la rang gi snying gar yi ge aa las byung @8b ba'i zla ba las /",
    "T02TD3310E:8b-1": "lnga pa'i bzhi pa sa bon la yi ge ai'i mtha' dang /",
    "T02TD3310E:8b-2": "tsheg drag gnyes dang ldan par bsgoms la //",
    "T02TD3310E:8b-3": "de'i 'od zer gyi tshogs kyis snying la gnas pa'i nyon mongs pa'i mun pa bsal nas byams pa dang snying rje dang dga' ba dang btang snyoms zhes bya ba tshangs pa'i gnas bzhi bsgom par bya'o //",
    "T02TD3310E:8b-4": "'og nas 'byung ba'i rim pas byams pa gang zhe na /",
    "T02TD3310E:8b-5": "sems can thams cad la bu gcig pa lta bu'i sems dga' ba'o //",
    "T02TD3310E:8b-6": "snying rje gang zhe na /",
    "T02TD3310E:8b-7": "sdug bsngal gsum gyis sdug bsngal ba'i sems can rnams 'khor ba'i rgya mtsho las gdon par 'dod pa'o //",
    "T02TD3310E:8b-8": "dga' ba gang zhe na /",
    "T02TD3310E:8b-9": "dge ba'i rtsa ba la sogs pa bskyed pas gzhan gyis longs spyod pa'i dbang phyug la sogs pa la sems dga' ba'o //",
    "T02TD3310E:8b-10": "btang snyoms gang zhe na /",
    "T02TD3310E:8b-11": "gang gi rnam pa thams cad du khong khro ba dang rjes su chags par byed pa dang bral ba'i chos nyid rang gi ngang gis 'jug pa'o zhes bya'o //",
    "T02TD3310E:8b-12": "tshangs pa'i gnas bzhi bsgoms pa'i rjes su rang gi snying ga'i sa bon nyid las byung ba'i 'od kyis nam mkha' phyogs ma lus pa khyab pa'i bla ma dang /",
    "T02TD3310E:8b-13": "sangs rgyas dang /",
    "T02TD3310E:8b-14": "byang chub sems dpa' rnams spro ba dang sdud par byed pas /",
    "T02TD3310E:8b-15": "'gro ba'i don gyi bya ba gcig tu byed par bltas la /",
    "T02TD3310E:8b-16": "rang gi snying ga'i sa bon gyi 'od kyis lha rdzas kyi dri dang me tog la sogs pa rnam pa'i bye brag phyung ste /",
    "T02TD3310E:8b-17": "mandal sngon du 'gro bas thal mo sbyar te bla ma dang /",
    "T02TD3310E:8b-18": "sangs rgyas dang /",
    "T02TD3310E:8b-19": "byang chub sems dpa' rnams kyi zhabs kyi padmo la spyi bos gtugs shing gus pas phyag 'tshal te 'od zer de nyid las byung ba'i me tog dang /",
    "T02TD3310E:8b-20": "bdug pa dang ;",
    "T02TD3310E:8b-21": "mar me dang /",
    "T02TD3310E:8b-22": "dri dang /",
    "T02TD3310E:8b-23": "phye ma dang /",
    "T02TD3310E:8b-24": "chos gos dang /",
    "T02TD3310E:8b-25": "rgyal mtshan dang /",
    "T02TD3310E:8b-26": "dril bu dang /",
    "T02TD3310E:8b-27": "ba dan la sogs pa de rnams la phyi dang nang gi mchod pas yang dag par mchod pa ni mchod pa'o //",
    "T02TD3310E:8b-28": "de nas sdig pa bshags pa la sogs pa byas te /",
    "T02TD3310E:8b-29": "skye ba thams cad du sdig pa bdag gis nye bar bsags pa gang /",
    "T02TD3310E:8b-30": "'dod chags las skyes pa'am /",
    "T02TD3310E:8b-31": "zhe sdang las skyes pa'am /",
    "T02TD3310E:8b-32": "gti mug las skye pa'am /",
    "T02TD3310E:8b-33": "lus sam yid dam /",
    "T02TD3310E:8b-34": "dag gam /",
    "T02TD3310E:8b-35": "de thams cad kyis byas pa so sor bshags par bgyi'o zhes pa na sngags pa bshags pa'o //",
    "T02TD3310E:9a-0": "bsod nams gang de bzhin gshegs @9a * //",
    "T02TD3310E:9a-1": "pa thams cad kyis yang dag par rdzogs pa'i byang chub la mnyam par brten pa gang yin pa dang /",
    "T02TD3310E:9a-2": "rang sangs rgyas dang /",
    "T02TD3310E:9a-3": "bla ma dam pa dang /",
    "T02TD3310E:9a-4": "de thams cad kyi bsod nams nyid la rjes su yi rang ngo //",
    "T02TD3310E:9a-5": "bsod nams la rjes su yi rang ba'o //",
    "T02TD3310E:9a-6": "dus gsum ma lus par gnas pa'i sangs rgyas phyogs mtha' med par khyab pa'i snying rje'i yon tan gyi tshogs kyis brgyan pa dang /",
    "T02TD3310E:9a-7": "skyon thams cad spangs pa'i dge 'dun dang /",
    "T02TD3310E:9a-8": "dam pa'i chos shes par bya ba la gus par skyabs su mchi'o //",
    "T02TD3310E:9a-9": "gsum la skyabs su 'gro ba'o //",
    "T02TD3310E:9a-10": "yongs su dag pa'i rgyal ba'i lam brten te /",
    "T02TD3310E:9a-11": "tshangs pa dbang po drag po la sogs rnyed dka' ba //",
    "T02TD3310E:9a-12": "gang 'dir bsod nams tshogs 'di bdag gis nyer bsags pa //",
    "T02TD3310E:9a-13": "byang chub sems 'di rab tu bskyed par bgyi //",
    "T02TD3310E:9a-14": "rgyal ba'i lam brten pa dang byang chub kyi sems bskyed pa gnyis so //",
    "T02TD3310E:9a-15": "de ltar bla na med pa'i mchod pa rnam pa bdun gyi rjes su bla ma'i gsung gis phyi dang nang du bcas pa stong pa nyid du rnam par bsgoms la //",
    "T02TD3310E:9a-16": "yang brtan par bya ba'i don du /",
    "T02TD3310E:9a-17": "aom sva bh'a wa shuddha:sarbadharma'a:sva bh'a wa shuddho&amp; ham /",
    "T02TD3310E:9a-18": "zhes bya ba'i tshig gis brjod par bya'o //",
    "T02TD3310E:9a-19": "de'i rjes la rang gi sems kyi rnam pa tsam dang zhing thogs pa med pa'i ngo bo nyid du dbyangs yig las byung ba'i zla ba dkyil 'khor gyi rnam par bsams la //",
    "T02TD3310E:9a-20": "de'i rjes la sngon du bstan pa'i sa bon no //",
    "T02TD3310E:9a-21": "de las zla ba dang //",
    "T02TD3310E:9a-22": "sa bon yongs su gyur ba las ral gri 'od 'phro ba'i gzugs so //",
    "T02TD3310E:9a-23": "de nas 'chang ba'i dbus su ri bong 'dzin pa dang ldan pa sngon du bstan pa'i sa bon te /",
    "T02TD3310E:9a-24": "ral gri dang sa bon de yongs su gyur pa las 'jam pa'i dbyangs ston ka'i zla ba dang mtshungs pa'i 'od phyogs bcu'i 'jig rten gsal bar byed pa'i 'od kyi tshogs 'chang ba //",
    "T02TD3310E:9a-25": "phyag gnyis pa gzhon nu'i rnam pa can g-yas pa na mi shes pa ma lus pa gcig tu gcod par byed pa'i shes rab kyi ral gri phyag na bsnams pa'o //",
    "T02TD3310E:9a-26": "g-yon pa na ma lus pa'i thabs su gyur pa'i bstan bcos kyi tshogs kyis gang ba'i po ti gcig phyag na bsnams pa'o //",
    "T02TD3310E:9a-27": "rgyan thams cad kyis brgyan pa na bza' dmar po 'chang ba //",
    "T02TD3310E:9a-28": "bsam gtan la rtse gcig tu gnas pa //",
    "T02TD3310E:9a-29": "rab tu rgyas pa'i padma'i zhal //",
    "T02TD3310E:9b-0": "padma'i 'dab @9b ma'i spyan skyes bu chen po'i mtshan gyis bskyed cing mdzes pa /",
    "T02TD3310E:9b-1": "aindra n'i la'i nor bu lta bu dbu skra bsdoms pa'i ral ba'i lcang lo lnga dang ldan pa'o //",
    "T02TD3310E:9b-2": "padma dkar po 'dab ma brgyad pa dang /",
    "T02TD3310E:9b-3": "zla ba la rdo rje skyil krung gis nye bar gnas pa /",
    "T02TD3310E:9b-4": "de bzhin gshegs pa thams cad kyi ye shes kyi ngo bo nyid 'jam dpal gyi gzugs su bdag nyid bsgoms la /",
    "T02TD3310E:9b-5": "de ltar rnal 'byor pa dam tshig sems dpa' nga rgyal dang ldan pas rang gi snying gar aa las rdzogs pa'i 'khor lo dkar po rtsibs brgyad pa 'od zer gyi tshogs spros pas //",
    "T02TD3310E:9b-6": "ma lus pa'i mi shes pa 'joms par byed pa'i g-yas su myur du 'khor ba'i rim pas bltas la /",
    "T02TD3310E:9b-7": "de'i steng du ma reg par dbyangs yig dang po las zla ba'i dkyil 'khor ro //",
    "T02TD3310E:9b-8": "de'i steng du yi ge lnga go rims bzhin ji lta bar me 'bar ba'i rnam pa lta bur 'od zer dang bcas pas ma lus pa'i mi shes pa med par byed pa bla ma'i man ngag gis rnam par bsgom par bya'o //",
    "T02TD3310E:9b-9": "lha'i rnam pa rdzogs pa la sngags pas skyo ba med par spro ba la sogs pa byas la bzlas pa bya'o //",
    "T02TD3310E:9b-10": "yang na snying ga'i zla ba'i dbus su aa dkar po'i rnam pa las rdzogs pa'i aa ra pa tsa na zhes bya ba dkar po rgyan thams cad kyis brgyan pa dga' zhing bsam gtan la rtse gcig tu gnas te /",
    "T02TD3310E:9b-11": "rdo rje skyil krung gis nye bar bzhugs pa /",
    "T02TD3310E:9b-12": "g-yas pa dang g-yon pa gnyis kyis ral gri dang po ti bsnams pa /",
    "T02TD3310E:9b-13": "aindra n'i la lta bu ma lus pa bsdus pa'i ral pa'i lcang lo lnga dang ldan pa /",
    "T02TD3310E:9b-14": "'od 'phro ba'i zla ba lta bu'i zhal /",
    "T02TD3310E:9b-15": "smra ba rnams kyi mchog zla ba la rang gi sa bon dang bcas pa snying gar bsgoms la /",
    "T02TD3310E:9b-16": "de'i mdun du ra dkar po las byung ba'i dra ba can ma'i 'od rje btsun ma aa ra pa tsa na lta bu'i mdog dang phyag la sogs pa dang ldan pa'o //",
    "T02TD3310E:9b-17": "rang gi snying gar zla ba la rang gi sa bon dang ldan par blta'o //",
    "T02TD3310E:9b-18": "de'i rjes su rgyab tu pa dkar po las rdzogs pa'i zla ba can gyi 'od snying gar zla ba las sa bon dang ldan par dmigs par bya'o //",
    "T02TD3310E:9b-19": "de nas g-yas su tsa dkar po las rdzogs pa'i skra can ma dkar mo rgyan thams cad kyis rnam par brgyan pa sha rgyas shing nu ma 'phyang ba rang gi snying ga'i zla ba la sa bon dang ldan pa rnam par bsam mo //",
    "T02TD3310E:10a-0": "byang du na dkar po las @10a * //",
    "T02TD3310E:10a-1": "rdzogs pa'i nye ba'i skra can ma //",
    "T02TD3310E:10a-2": "rang gi snying gar zla ba la sa bon gyis yang dag par ldan pa bsgoms te thams cad aa ra pa tsa na lta bu rnam par bsam mo //",
    "T02TD3310E:10a-3": "lha'i tshogs 'di snying ga'i sa bon las 'od zer spro ba dang bsdus pas 'gro ba'i mi shes pa'i tshogs gcod cing chos kyi bdud rtsi ma lus pa'i bstan bcos dang bzo'i gnas la sogs pas sems can thams cad tshim par yang dang yang du dang zhing thogs pa med pa'i gzugs kyi bdag nyid du bla ma'i man ngag gis bsgom par bya'o //",
    "T02TD3310E:10a-4": "mnyam par bzhag pa'i sngags pas bzlas pa byas //",
    "T02TD3310E:10a-5": "aom ni dang por ro ;",
    "T02TD3310E:10a-6": "/ sa bon lnga dbus su dam tshig sems dpa'i sa bon mtha' ru ste /",
    "T02TD3310E:10a-7": "gang yang ldan ba'i sems yod par gyur na //",
    "T02TD3310E:10a-8": "de la rang gi sngags ni bla ma'i gdams ngag gis brjod la de'i rje su yi ge brgya pa brjod par bya ste /",
    "T02TD3310E:10a-9": "aom badzra satva sa ma ya /",
    "T02TD3310E:10a-10": "ma nu p'a la ya /",
    "T02TD3310E:10a-11": "badzras tva tve no pa tishtha dri dho me bha ba /",
    "T02TD3310E:10a-12": "su toshyo me bha ba /",
    "T02TD3310E:10a-13": "su po shyo me bha ba /",
    "T02TD3310E:10a-14": "aa nu rakto me bha ba /",
    "T02TD3310E:10a-15": "sarba siddhi mme pra yatstsha /",
    "T02TD3310E:10a-16": "sarba karma su tsa me tsittam shre ya:ku ru h'um /",
    "T02TD3310E:10a-17": "ha ha ha ha ho:bha ga b'an sarba ta th'a ga ta badzra m'a me mu nytsa badzr'i bha ba ma h'a sa ma ya sa tva aa: zhes bya ba'i yi ge brgya pa brjod pa'i rjes la bsdu spro la sogs pa rdzogs par byas te /",
    "T02TD3310E:10a-18": "dam tshig sems dpa'i gzugs kyis spyod lam thams cad du rnal 'byor pas mnyam par ma bzhag pa'i skabs su gnas par byas nas /",
    "T02TD3310E:10a-19": "yang dag pa'i ye shes rgya mtsho'i mthar phyin par gyur nas dus ring du mi thogs par bla na med pa'i byang chub thob par 'gyur ro //",
    "T02TD3310E:10a-20": "tshig lhug pa dag gsal por ni //",
    "T02TD3310E:10a-21": "dkar po sgrub thabs yang dag bris //",
    "T02TD3310E:10a-22": "padma'i 'byung gnas bsod nams gang //",
    "T02TD3310E:10a-23": "de yis srid las grol bar shog / tshig lhug pa'i aa ra pa tsa na'i sgrub thabs slob dpon padma 'byung gnas kyis mdzad pa rdzogs so //",
    "T02TD3310E:10a-24": "pandi ta don yod rdo rje dang /",
    "T02TD3310E:10a-25": "khams pa lo ts'a ba ba ris bsgyur ba'o /"
}