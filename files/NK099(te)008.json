{
    "NK099(te)008:1": "// dam pa chos kyi yang snying don gsal lnga pa bzhugs so //",
    "NK099(te)008:2": "bla ma rin po che sprul pa'i sku /",
    "NK099(te)008:3": "'gro ba'i mgon po /",
    "NK099(te)008:4": "rnal 'byor gyi dbang phyug chen po /",
    "NK099(te)008:5": "mtshan yongs su grags pa'i zhig po zhes bya ba /",
    "NK099(te)008:6": "dus gsum gyi sangs rgyas kun dang mi gnyis pa khyed la phyag 'tshal lo //",
    "NK099(te)008:7": "rje rin po che de'i zhal nas /",
    "NK099(te)008:8": "gdams ngag la bshad pa ji tsam byas kyang /",
    "NK099(te)008:9": "nyams su len na gsum po 'dir 'du bar 'dug gsung /",
    "NK099(te)008:10": "de la ngan song gsum du mi skye ba'i gdams",
    "NK099(te)008:11": "ngag dang gcig /mtho ris lha dang mi'i bde skyid",
    "NK099(te)008:12": "thob pa'i gdams ngag dang gnyis /",
    "NK099(te)008:13": "sangs rgyas rang 'ong ba'i gdams ngag gcig dang gsum bdog /ngas gsum ka bshad pas mchi /",
    "NK099(te)008:14": "zhal rnam pa rang gang 'dams pa la 'doms mdzod /",
    "NK099(te)008:15": "gang rung gcig la 'dam rang 'tshal //",
    "NK099(te)008:16": "gang la yang mi 'dem par nga rang ngan song",
    "NK099(te)008:17": "du 'gro zer na yang dbang med bdag po che",
    "NK099(te)008:18": "ste / mi skyid pa yin pas gang rung gcig la 'dam rang 'tshal lo //",
    "NK099(te)008:19": "de la dang po ngan song gsum du mi skye ba'i gdams ngag ni /",
    "NK099(te)008:20": "ngan song gsum bya ba /",
    "NK099(te)008:21": "dmyal ba la tsha grang gi sdug bsngal yod /",
    "NK099(te)008:22": "yi dwags bkres skom gyi sdug bsngal yod /",
    "NK099(te)008:23": "byol song la glen lkugs sam bkol spyod kyi sdug bsngal yod pas /",
    "NK099(te)008:24": "sdug bsngal can gyi gnas der shog dang byas nas bos pas 'ong mkhan mi mchi /",
    "NK099(te)008:25": "song dang byas nas gtang bas 'gro mkhan mi mchi ste /",
    "NK099(te)008:26": "rang gis sdig pa mi dge ba'i las byas pas /",
    "NK099(te)008:27": "ngan song gsum gyi gnas su skyes nas /",
    "NK099(te)008:28": "sdug bsngal rang gis nyams su myong ba yin te /",
    "NK099(te)008:29": "sdig pa'i las la spyod pa la btsan dug la lta bu'i nyes dmigs bya ba lags /",
    "NK099(te)008:30": "de yang mi gcig gis btsan dug la ro myongs pas mngar bar byung bas /",
    "NK099(te)008:31": "'o btsan dug 'di mngar bar 'dug go snyam ste 'jibs pas mngar ba dang dga' ste /",
    "NK099(te)008:32": "dug gi nus pa rgyas tsam na lus na tshas gang ste tha ma srog dang bral skad /",
    "NK099(te)008:33": "dpe de dang 'dra bar sdig pa mi dge ba'i las srog gcod pa dang /",
    "NK099(te)008:34": "ma byin par len pa dang /",
    "NK099(te)008:35": "mi tshangs par spyod pa dang /",
    "NK099(te)008:36": "brdzun smra ba la sogs pa sdig pa 'di tsho yang 'phral la phan pa snyam byed de /",
    "NK099(te)008:37": "de kun btsan dug mnga' ba dang 'dra ba lags /",
    "NK099(te)008:38": "dug gi nus pa rgyas pa dang 'dra bar sdig",
    "NK099(te)008:39": "pa'i rnam par smin pa'i dus la bab tsam na",
    "NK099(te)008:40": "/ ngan song gsum gyi sdug bsngal de rang gi thog tu babs pa yin pas /",
    "NK099(te)008:41": "sngar gyi la bshags pa /",
    "NK099(te)008:42": "phyis kyi la sdom pa len 'tshal /",
    "NK099(te)008:43": "de la dang po bshags pa la gnyis te /",
    "NK099(te)008:44": "don dam lta ba'i bshags pa dang /",
    "NK099(te)008:45": "dang po ni /",
    "NK099(te)008:46": "'phags pa ko'u shi ka'i mdo las /",
    "NK099(te)008:47": "shes rab mchog dang ldan pa yis //",
    "NK099(te)008:48": "'gyod pa'i phul du thon byas nas //",
    "NK099(te)008:49": "las dang las kyi rnam smin rnams //",
    "NK099(te)008:50": "dam pa'i don du med par rtogs //",
    "NK099(te)008:51": "gos pa med pa snying po'i don //",
    "NK099(te)008:52": "rtogs na don dam bshags pa ste //",
    "NK099(te)008:53": "dri med 'od gsal zhi byas nas //",
    "NK099(te)008:54": "las kyi sgrib pa rnam dag ltos //",
    "NK099(te)008:55": "zhes gsungs pas /",
    "NK099(te)008:56": "dper na mdang phan chad mun pa mun nag gi dkyil 'khor du yod pa las /",
    "NK099(te)008:57": "da nangs nam langs nyi ma shar bas mun pa thams cad rang sangs la song ba bzhin du /",
    "NK099(te)008:58": "sems nyid dngos po gshis kyi don ma nor bar rtogs tsam na /",
    "NK099(te)008:59": "sngar byas kyi sdig pa thams cad kyis ma gos te /",
    "NK099(te)008:60": "rang sangs la 'agro'o //",
    "NK099(te)008:61": "de yang /",
    "NK099(te)008:62": "bskal bar bsags pa'i mun nag 'thibs pos yang //",
    "NK099(te)008:63": "rig pa'i rgyal po ye shes nyi gzer gyis //",
    "NK099(te)008:64": "skad gcig yud tsam gcig la dngas par byed //",
    "NK099(te)008:65": "ces so //",
    "NK099(te)008:66": "de ni don dam lta ba'i bshags pa'o //",
    "NK099(te)008:67": "de ltar ma rtogs pa rnams kyis stobs bzhi'i sgo nas bshags dgos te /",
    "NK099(te)008:68": "de la bzhi /",
    "NK099(te)008:69": "rten gyi stobs dang gcig /rnam par sun 'byin pa'i stobs dang gnyis /",
    "NK099(te)008:70": "nyes pa las slar ldog pa'i stobs dang gsum /",
    "NK099(te)008:71": "gnyen po kun du spyod pa'i stobs dang bzhi'o //",
    "NK099(te)008:72": "dang po ni bla ma dang dkon mchog thams cad",
    "NK099(te)008:73": "nam mkha' la sprin bzhin du thib po bzhugs par",
    "NK099(te)008:74": "soms la de la mos gus kyi gdung pa mdzod",
    "NK099(te)008:75": "cig /gnyis pa ni sngar byas kyi las la 'gyod",
    "NK099(te)008:76": "pa drag po bskyed mdzod cig /gsum pa ni da",
    "NK099(te)008:77": "phyin chad lus dang srog la bab kyang sdig pa",
    "NK099(te)008:78": "mi bya dgos snyam du dam chos mdzod cig /de",
    "NK099(te)008:79": "ltar stobs gsum po de sngon du song ba'i sgo",
    "NK099(te)008:80": "nas / thal mo sbyar te rjes zlos bya ba ni /",
    "NK099(te)008:81": "phyogs bcu na bzhugs pa'i sangs rgyas dang byang chub",
    "NK099(te)008:82": "sems dpa' thams cad dang slob dpon bdag la dgongs",
    "NK099(te)008:83": "su gsol // bdag ming 'di zhes bgyi bas /",
    "NK099(te)008:84": "tshe rabs thog ma med pa nas /",
    "NK099(te)008:85": "tha ma da lta'i bar du lus ngag yid gsum gyi sgo nas /",
    "NK099(te)008:86": "sdig pa mi dge ba'i las ci bgyis pa thams cad /",
    "NK099(te)008:87": "bla ma dang dkon mchog gi spyan sngar mthol lo bshags so //",
    "NK099(te)008:88": "mi 'chab bo //",
    "NK099(te)008:89": "mi sbed do //",
    "NK099(te)008:90": "slan chad kyang gang thub thub kyi sgo nas bsdom par bgyid lags so //",
    "NK099(te)008:91": "zhes lan gsum brjod /",
    "NK099(te)008:92": "thabs yin no legs so zhes kyang brjod do //",
    "NK099(te)008:93": "de la tshig dang pos lus byin /",
    "NK099(te)008:94": "bar pas gsal btab /",
    "NK099(te)008:95": "tha mas sdig pa dag pa dang sdom pa thob dus mnyam yin gsum /",
    "NK099(te)008:96": "de la dang po mi 'chab po mi sbed do",
    "NK099(te)008:97": "yan chad ni sngar sdig pa byas pa'i bshags pa",
    "NK099(te)008:98": "yin te / bshags pas 'dag gam zhe na /",
    "NK099(te)008:99": "'dag ste sngar byas kyi sdig pa thams cad sangs kyi dag pa lags so //",
    "NK099(te)008:100": "slan chad kyang sdom par bgyid lags so zhes pa ni phyis mi byed par sdom pa yin te /",
    "NK099(te)008:101": "phyin chad gang thub thub kyi sgo nas sdoms mdzod",
    "NK099(te)008:102": "cig /sdig pa spangs nas ngan song du bkyigs grags",
    "NK099(te)008:103": "nas bskyur kyang mi 'gro ba yin no //",
    "NK099(te)008:104": "des ngan song rnam pa gsum du mi skye ba'i gdam ngag thal lo //",
    "NK099(te)008:105": "gnyis pa ni /",
    "NK099(te)008:106": "ngan song gsum du ma skyes pas kyang mi phan",
    "NK099(te)008:107": "par 'dug /mtho ris lha ma'i go 'phang thob kyang",
    "NK099(te)008:108": "/ la la ni tshe thung /",
    "NK099(te)008:109": "la la ni ltogs pa tshe ring pa yi dwags 'dra /",
    "NK099(te)008:110": "la la ni bzhin lus yid du mi 'ong bar",
    "NK099(te)008:111": "'dug /mi lus rang yang bde skyid dang ldan pa",
    "NK099(te)008:112": "dgos par 'dug snyam na byas pas mchi gsungs /",
    "NK099(te)008:113": "ju ga byas na 'ong snyam na srog gcod pa spongs la srog skyabs mdzod /",
    "NK099(te)008:114": "cha mthun du tshe ring po 'ong ba lags /",
    "NK099(te)008:115": "rdungs brdegs spangs nas nad g.yog bya /",
    "NK099(te)008:116": "cha mthun du na tsha dkon po 'ong pa lags /",
    "NK099(te)008:117": "ser sna spangs la byin pa gang grub grub kyi sgo nas btang /",
    "NK099(te)008:118": "cha mthun du longs spyod chen po 'ong ba lags /",
    "NK099(te)008:119": "de yang /",
    "NK099(te)008:120": "byang chub sems dpa'i spyin pas yi dwags 'gro ba gcod /",
    "NK099(te)008:121": "dbul ba dang ni de bzhin nyon mongs thams cad gcod /",
    "NK099(te)008:122": "spyod tshe longs spyod mtha' yas rgyas pa thob par 'gyur /",
    "NK099(te)008:123": "sbyin pas sdug bsngal gyur pa'i sems can yongs smin byed ces so //",
    "NK099(te)008:124": "khong khro spangs la bzod pa bsgom /",
    "NK099(te)008:125": "cha mthun du gzugs byad bzang po 'ong ba lags /",
    "NK099(te)008:126": "de yang /",
    "NK099(te)008:127": "bzod pas gzugs bzang dam pa rgya chen thob 'gyur te /",
    "NK099(te)008:128": "gser mdog sdug cing 'gro bas lta ba'i 'os su 'gyur /",
    "NK099(te)008:129": "zhes so //",
    "NK099(te)008:130": "rang don spangs la gzhan don cir gyur du bya'o //",
    "NK099(te)008:131": "sems can thams cad ci smras nyan pa 'ong ba lags /",
    "NK099(te)008:132": "de yang yang dag par rdzogs pa'i sangs rgyas kyis",
    "NK099(te)008:133": "gzhan gces par byas nas gzhan don byas pas sngon",
    "NK099(te)008:134": "la sangs rgyas pa lags /",
    "NK099(te)008:135": "'o skol gyis gzhan pas rang gces par byas pas",
    "NK099(te)008:136": "da rung du 'khor bar lus pa lags pas da",
    "NK099(te)008:137": "nas phar la ci byed thams cad sems can gyi",
    "NK099(te)008:138": "don du ci 'gyur bya'o //",
    "NK099(te)008:139": "de yang rdzogs pa'i sangs rgyas gzhan don byed pa dang /",
    "NK099(te)008:140": "khams gsum sems can rang don byed pa gnyis //",
    "NK099(te)008:141": "'bras bu che chung khyad par de 'dra'o //",
    "NK099(te)008:142": "zhes gsungs so //",
    "NK099(te)008:143": "'o skol la da lta bde skyid dgos pa bzhin du /",
    "NK099(te)008:144": "tshe phyi ma la yang dgos pa yin pas /",
    "NK099(te)008:145": "gdam ngag de rnams lag len byed pa gal che'o //",
    "NK099(te)008:146": "des mtho ris lha dang mi'i bde skyid thob pa'i gdams ngag thal lo //",
    "NK099(te)008:147": "gsum pa ni mtho ris lha dang mi'i bde skyid",
    "NK099(te)008:148": "rang thob kyang bde yang bde yun ring po mi",
    "NK099(te)008:149": "'dug /skyid kyang skyid yun ring po mi 'dug pas",
    "NK099(te)008:150": "/ sangs rgyas rang thob dgos par 'dug snyam na byas pas mchi /",
    "NK099(te)008:151": "de la gdam ngag gnyis bdog gsung /",
    "NK099(te)008:152": "brgyud nas sangs rgyas dang /",
    "NK099(te)008:153": "myur bar sangs rgya ba'o //",
    "NK099(te)008:154": "dang po ni /",
    "NK099(te)008:155": "lus kyi sgo nas lha phyag dang bskor ba bya /",
    "NK099(te)008:156": "des lus kyi sgrib pa 'byang /",
    "NK099(te)008:157": "lus kyi tshogs rdzogs pa yin /",
    "NK099(te)008:158": "ngag gi sgo nas mdo dang snying po dang skyabs 'gro bya /",
    "NK099(te)008:159": "des ngag gi sgrib pa byang ngag gi tshogs rdzogs pa yin /",
    "NK099(te)008:160": "yid kyi sgo nas bla ma dang dkon mchog la",
    "NK099(te)008:161": "mos pa dang gus pa zhe thag pa nas byas",
    "NK099(te)008:162": "/ des yid kyi sgrib pa 'byang yid kyi tshogs rdzogs pa yin /",
    "NK099(te)008:163": "de ltar lus ngag yin gsum gyi sgrib pa byang /",
    "NK099(te)008:164": "lus ngag yid gsum gyi tshogs rdzogs tsam na sangs",
    "NK099(te)008:165": "rgyas zhes bya ba de mi 'dod kyang 'byung ba",
    "NK099(te)008:166": "yin pas / de bzhin du nyams su longs mdzod",
    "NK099(te)008:167": "cig /gnyis pa myur bar sangs rgya ba'i thabs ni",
    "NK099(te)008:168": "yin pas / / gang zag 'ga' zhig 'khor ba'i gnas las nges par yid byung zhing skyo na /",
    "NK099(te)008:169": "gol le'i long med myur ba rang du sangs rgyas pa dga' snyam na byas pas mchi gsung /",
    "NK099(te)008:170": "de yang ji ltar byed na gnyis te /",
    "NK099(te)008:171": "lta ba dang /",
    "NK099(te)008:172": "bsgom pa'o //",
    "NK099(te)008:173": "dang po lta ba la gsum ste /",
    "NK099(te)008:174": "lta ba'i mi 'dogs dang /",
    "NK099(te)008:175": "lta thabs dang /",
    "NK099(te)008:176": "lag len no //",
    "NK099(te)008:177": "dang po ni /",
    "NK099(te)008:178": "skye ba med pa /",
    "NK099(te)008:179": "'gag pa med pa /",
    "NK099(te)008:180": "gnyis su med pa'o //",
    "NK099(te)008:181": "gnyis pa lta thabs ni /",
    "NK099(te)008:182": "mig gis lta rgyu mi 'bog ste /",
    "NK099(te)008:183": "sems kyis sems la ltos mdzod dang /",
    "NK099(te)008:184": "bltas pa'i dus na yang lta rgyu yang mi 'dug /mthong rgyu yang ma rnyed /",
    "NK099(te)008:185": "dbyibs dang kha dog la sogs pa 'di'i phyir na",
    "NK099(te)008:186": "'di yin bya ba'i ngos gang yang ma rnyed pa",
    "NK099(te)008:187": "de la / ming du skye ba med pa'i don zer ba lags /",
    "NK099(te)008:188": "de skad du yang kun byed las /",
    "NK099(te)008:189": "mthong du dmigs pa'i yul dang bral //",
    "NK099(te)008:190": "shes su tshig gis mtshon du med //",
    "NK099(te)008:191": "ces pa dang /",
    "NK099(te)008:192": "yang sems sgom las /",
    "NK099(te)008:193": "sems kyi rang bzhin btsal yang mi rnyed na //",
    "NK099(te)008:194": "gzhan la 'di 'dra zhes ni bstan du med //",
    "NK099(te)008:195": "ces pa dang /",
    "NK099(te)008:196": "yang rab 'byams las /",
    "NK099(te)008:197": "mthong ba med par mthong ba ni //",
    "NK099(te)008:198": "chos sku skye med mthong ba yin //",
    "NK099(te)008:199": "zhes pas lags so //",
    "NK099(te)008:200": "gnyis pa 'gag pa med pa ni /",
    "NK099(te)008:201": "'o na skye med yin na rnam pa sna tshogs 'di tsam 'char ba ci ltar yin snyam na /",
    "NK099(te)008:202": "dper na nam mkha' nyid sprin du shar ba'am /",
    "NK099(te)008:203": "rgya mtsho nyid rlabs su shar ba bzhin du /",
    "NK099(te)008:204": "sems skye med skyid sdug bzang ngan dgag bsgrub spangs",
    "NK099(te)008:205": "blang legs nyes la sogs pa thams cad du rang",
    "NK099(te)008:206": "shar ba yin te /",
    "NK099(te)008:207": "snang ba sna tshogs phyogs med ci shar yang /",
    "NK099(te)008:208": "sems rang snang ba las ma gtogs gzhan med do //",
    "NK099(te)008:209": "de'ang kun byed las /",
    "NK099(te)008:210": "snang ba thams cad nga yi rang bzhin yin //",
    "NK099(te)008:211": "zhes pa dang /",
    "NK099(te)008:212": "yang gzhan las /",
    "NK099(te)008:213": "snang zhing srid pa'i chos rnams kun //",
    "NK099(te)008:214": "byang chub sems dang dbyings su 'dus //",
    "NK099(te)008:215": "zhes pas gsal lo //",
    "NK099(te)008:216": "de ltar rtogs tsam na /",
    "NK099(te)008:217": "'gags pa med pa'i don bya ba rtogs pa lags so //",
    "NK099(te)008:218": "gsum pa gnyis su med pa ni /",
    "NK099(te)008:219": "'o na sna nga ba sna tshogs su 'char ba dang /",
    "NK099(te)008:220": "rang bzhin med pa de gnyis tha dad dam snyam na /",
    "NK099(te)008:221": "mi dad de dper na chu nang gi zla ba dang 'dra ste /",
    "NK099(te)008:222": "chu nang gi zla ba de med dam byas pas",
    "NK099(te)008:223": "skya khyil le snang gi 'dug /yod dam byas pas",
    "NK099(te)008:224": "chu dar tshags la btsags kyang de nas zla ba",
    "NK099(te)008:225": "mi rnyed par gda' /",
    "NK099(te)008:226": "des na snang ba rang bzhin med pa dus mnyam ldan gcig tu 'ong ba bzhin du /",
    "NK099(te)008:227": "sems kyi rang bzhin de yang med dam byas pas",
    "NK099(te)008:228": "dga' mi dga' chags sdang la sogs pa sna tshogs",
    "NK099(te)008:229": "su snang gi 'dug /yod dam byas pas ci'i ngo",
    "NK099(te)008:230": "bor yang ma grub par 'dug ste /",
    "NK099(te)008:231": "de yang snang gdong tsam na rang bzhin med /",
    "NK099(te)008:232": "rang bzhin med bsdo tsam na cir yang snang ste /",
    "NK099(te)008:233": "de gnyis tshig la snga phyi byung yang don la gnyis su med pa'o //",
    "NK099(te)008:234": "de ltar rtogs tsam na gnyis su med pa'i don bya ba rtogs pa lags so //",
    "NK099(te)008:235": "de yang khu byug las /",
    "NK099(te)008:236": "sna tshogs rang bzhin mi gnyis kyang //",
    "NK099(te)008:237": "zhes pa dang /",
    "NK099(te)008:238": "yang nam mkha' che las /",
    "NK099(te)008:239": "gcig ste rnam pa yongs kyis med //",
    "NK099(te)008:240": "ces pa dang /",
    "NK099(te)008:241": "phar phyin las kyang /",
    "NK099(te)008:242": "gzugs stong pa'o //",
    "NK099(te)008:243": "stong pa nyid gzugs so gzugs las kyang stong pa nyid gzhan ma yin no //",
    "NK099(te)008:244": "stong pa nyid las kyang gzugs gzhan ma yin no //",
    "NK099(te)008:245": "zhes pas gsal lo //",
    "NK099(te)008:246": "de ltar lta bas sems skye 'gag gnyis su med pa'i ngo bor rtogs kyang /",
    "NK099(te)008:247": "nyon mongs chags sdang 'di tsho skye 'gag gnyis med du ma grol na /",
    "NK099(te)008:248": "lag len la ma thebs te ci yang mi phan pas /",
    "NK099(te)008:249": "gsum pa lta ba'i lag len ni /",
    "NK099(te)008:250": "da na yar la nyon mongs rnam rtog ci shar",
    "NK099(te)008:251": "yang kha yan la mi gtong bar de nyid la",
    "NK099(te)008:252": "bltas pas rang bzhin mi 'dug ste skye med du",
    "NK099(te)008:253": "rang grol / de nyid sems las ma gtogs pa gzhan med de /",
    "NK099(te)008:254": "rang snang bas 'gag med du rang grol /",
    "NK099(te)008:255": "shar ba dang rang bzhin med pa dus mnyam pas gnyis med du rang grol lo //",
    "NK099(te)008:256": "mdor na nyon mongs rnam rtog gang skyes kyang kha",
    "NK099(te)008:257": "yan du mi gtang bar de nyid la bltas pas",
    "NK099(te)008:258": "skye 'gag dbyer med rang grol du bun bun 'gro",
    "NK099(te)008:259": "ba lags so // de skad du yang sems bsgom las /",
    "NK099(te)008:260": "rnam par rtogs pa'i mtshan ma ci byung yang //",
    "NK099(te)008:261": "rtog pa de nyid chos nyid yin shes na //",
    "NK099(te)008:262": "chos kyi dbyings nyid gzhan nas sgom mi dgos //",
    "NK099(te)008:263": "de la gnyen pos bcos shing dgag tu med //",
    "NK099(te)008:264": "ces so //",
    "NK099(te)008:265": "de ni lta ba'i lag len yin pas shin du gal che'o //",
    "NK099(te)008:266": "de ltar lta ba rtogs pas yon tan phyogs zhen dang 'dzin pa grol nas 'gro ba yin te /",
    "NK099(te)008:267": "grol na bsgom mi dgos pas /",
    "NK099(te)008:268": "grol lam ma grol rang la lta rtog thong gsung /",
    "NK099(te)008:269": "ma grol bar 'dug na ngang bsten dgos pas /",
    "NK099(te)008:270": "gnyis pa bsgom pa la gnyis te /",
    "NK099(te)008:271": "gzhag thabs dang /",
    "NK099(te)008:272": "ngo bo'o //",
    "NK099(te)008:273": "dang po ni /",
    "NK099(te)008:274": "lus sa la bor thabs su gzhag /ngag smra brjod",
    "NK099(te)008:275": "dang bral thabs su gzhag /sems nam mkha' la yas",
    "NK099(te)008:276": "thabs su gzhag go //",
    "NK099(te)008:277": "mdor na /",
    "NK099(te)008:278": "lus ngag yid gsum la rtog pa gang yang mi bzhugs par rang lugs su gzhag go //",
    "NK099(te)008:279": "gnyis pa ngo bo ni /",
    "NK099(te)008:280": "de ltar gzhag pas sems gsal la rtog pa med pa /",
    "NK099(te)008:281": "gsal la 'dzin pa med pa'i shes pa gsal la",
    "NK099(te)008:282": "seng nge ba gcig nang nas 'char bas de la",
    "NK099(te)008:283": "sgom zer ba yin /",
    "NK099(te)008:284": "dus gsum sangs rgyas kyi dgongs pa yin /",
    "NK099(te)008:285": "gzhi dngos po gshis kyi gnas lugs yin /",
    "NK099(te)008:286": "rnal 'byor ba'i nyams len yin pas de la goms 'dris rtag tu bya'o //",
    "NK099(te)008:287": "de yang sems bsgom las /",
    "NK099(te)008:288": "sgom dang bsgom par bya ba gnyis med de //",
    "NK099(te)008:289": "don dam ngang la bde bar gnas pa yin //",
    "NK099(te)008:290": "byang chub sems sgom zhes kyang de la bya //",
    "NK099(te)008:291": "rtogs pa'i klong chen ma yengs don rtogs nas //",
    "NK099(te)008:292": "rnam dag byang chub sems kyi bsgom pa yin //",
    "NK099(te)008:293": "zhes pas gsal lo //",
    "NK099(te)008:294": "de ltar lta bsgom nyams su blangs pa'i ngang shugs las byung ba na spyod pa'o //",
    "NK099(te)008:295": "de bzhin du nyams su blangs na 'bras bu sangs rgyas long med par 'byung ngo //",
    "NK099(te)008:296": "des myur bar sangs rgya ba /",
    "NK099(te)008:297": "de'i gong mas brgyud nas sangs rgya ba /",
    "NK099(te)008:298": "gnyis ka dril nas sangs rgyas rang 'ong ba'i gdam ngag thal bar lags so //",
    "NK099(te)008:299": "man ngag nor bu 'jug sgo gsum pa 'di /",
    "NK099(te)008:300": "bla ma'i gsung la bder gshegs lung gis brgyan //",
    "NK099(te)008:301": "phyi rabs don du dbus pa rta yis bkod //",
    "NK099(te)008:302": "'di don rtogs nas 'gro ba'i don mdzad shog //",
    "NK099(te)008:303": "rdzogs so ///////sprul sku rin po che'i gsung 'gros //",
    "NK099(te)008:304": "dbus pa rta yis yi ge bkod pa'o //"
}