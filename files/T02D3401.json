{
    "T02D3401:66a-0": "@66a # // rgya gar skad du /",
    "T02D3401:66a-1": "t'i sa ma ya r'a dza s'a dha nam /",
    "T02D3401:66a-2": "bod skad du /",
    "T02D3401:66a-3": "dam tshig gsum gyi rgyal po'i sgrub thabs /",
    "T02D3401:66a-4": "sangs rgyas dang byang chub sems dpa' thams cad la phyag 'tshal lo //",
    "T02D3401:66a-5": "mi mnyam mi g-yo shin tu yang dag chos kyi snying //",
    "T02D3401:66a-6": "snying rje'i bdag nyid 'gro ba rnams kyi sdug bsngal 'joms //",
    "T02D3401:66a-7": "mnyam med yon tan kun dang dngos grub ster mdzad pa //",
    "T02D3401:66a-8": "dri med mi g-yo mtshungs med rab mchog chos rnams ni //",
    "T02D3401:66a-9": "nam mkha' dang mtshungs de rnams dpe med yon tan gyi //",
    "T02D3401:66a-10": "cha shas rdul phran zegs mas kyang ni mtshams med pa //",
    "T02D3401:66a-11": "rtag tu sems can khams byed dngos grub sbyin pa po //",
    "T02D3401:66a-12": "dpe dang bral zhing ma lus pa yi dngos grub rnams //",
    "T02D3401:66a-13": "rtag tu dri med snying rje'i shugs kyis langs nas ni //",
    "T02D3401:66a-14": "smon lam grub cing 'gog pa med pa'i chos nyid do //",
    "T02D3401:66a-15": "'gro ba'i don du sgrub thabs gzhan yang mtha' med pa //",
    "T02D3401:66a-16": "brtse ba chen po'i bdag nyid rtag tu rnam par mdzes //",
    "T02D3401:66a-17": "'gag med snying rje'i spyod pa g-yo ba med pa yis //",
    "T02D3401:66b-0": "'jig rten @66b gsum bgrod mchog gi dngos grub sbyin pa po //",
    "T02D3401:66b-1": "gzhal bya gzhal byed dang bral legs par yongs rdzogs shing //",
    "T02D3401:66b-2": "kye ma chos nyid der 'jug legs par khong du chud //",
    "T02D3401:66b-3": "dam tshig gsum mchog dngos grub mchog sbyin ster mdzad pa //",
    "T02D3401:66b-4": "sbyin pa'i mchog de bdag la rtag tu legs par stsol //",
    "T02D3401:66b-5": "'jig rten gsum kun mchog sbyin mchog gi sgrub pa po //",
    "T02D3401:66b-6": "mgon po dus gsum gshegs rnams kun nas sgrib med pa //",
    "T02D3401:66b-7": "dam tshig gsum rgyal rtog par gsungs //",
    "T02D3401:66b-8": "rdor 'dzin glu dang bstod pa bya //",
    "T02D3401:66b-9": "de 'dir sangs rgyas thams cad kyi //",
    "T02D3401:66b-10": "yon tan rgya chen phul du byung //",
    "T02D3401:66b-11": "lan cig tsam du brjod pas kyang //",
    "T02D3401:66b-12": "sngags rnams thams cad nges par 'grub //",
    "T02D3401:66b-13": "bstod pa'i rgyal po 'di yis ni //",
    "T02D3401:66b-14": "de bzhin gshegs rnams nges par mnyes //",
    "T02D3401:66b-15": "dngos grub rgya chen ster bar byed //",
    "T02D3401:66b-16": "rtog pa la gnas rtog las gsungs //",
    "T02D3401:66b-17": "mgon po rnam par snang mdzad che //",
    "T02D3401:66b-18": "mi bskyod rin chen 'byung ldan dang //",
    "T02D3401:66b-19": "rgyal ba dag pa 'od dpag med //",
    "T02D3401:66b-20": "don yod grub pa rgyal po kun //",
    "T02D3401:66b-21": "ro dang ro bcud de nyid dang //",
    "T02D3401:66b-22": "mchog tu ster bar mdzad pa ste //",
    "T02D3401:66b-23": "ma lus dngos grub dag dang ni //",
    "T02D3401:66b-24": "dga' ba rgya chen phun tshogs gnas //",
    "T02D3401:66b-25": "bsam pa thams cad yongs su gang //",
    "T02D3401:66b-26": "yid kyi 'dod pa yongs su ster //",
    "T02D3401:66b-27": "ye shes tshe dang stobs kyi shugs //",
    "T02D3401:66b-28": "dge ba'i mchog rnams ster ba po //",
    "T02D3401:66b-29": "zhes so //",
    "T02D3401:66b-30": "de bzhin du bstod pa 'di rdo rje'i gur gyis brgyan pa /",
    "T02D3401:66b-31": "rnal 'byor rgyud chen po'i rjes su 'brang nas brjod par bya'o zhes so //",
    "T02D3401:66b-32": "sangs rgyas kun la phyag 'tshal lo //",
    "T02D3401:66b-33": "sangs rgyas sras kyi rang bzhin dang //",
    "T02D3401:66b-34": "dus gsum sangs rgyas phyag 'tshal nas //",
    "T02D3401:66b-35": "'chad 'gyur dam tshig cung zad rnams //",
    "T02D3401:66b-36": "dpal ldan dam tshig gsum las gsungs //",
    "T02D3401:66b-37": "dam chos smad par mi bya zhing //",
    "T02D3401:66b-38": "gang du'ang spang bar mi bya'o //",
    "T02D3401:66b-39": "rdzogs sangs rgyas dang byang chub sems //",
    "T02D3401:66b-40": "de rnams mi gus spang bar bya //",
    "T02D3401:66b-41": "bla ma'i bka' las 'da' mi bya //",
    "T02D3401:66b-42": "lus can rnams ni gsad mi bya //",
    "T02D3401:66b-43": "rang gi sngags dang phyag rgya yang //",
    "T02D3401:66b-44": "don med pa dang nyams mi bya //",
    "T02D3401:66b-45": "ser sna chang gi btung ba ni //",
    "T02D3401:66b-46": "thams cad du yang bya ba min //",
    "T02D3401:66b-47": "rdo rje'i rnam pa mi 'gong zhing //",
    "T02D3401:66b-48": "bza' bar bya ba'ang ma yin no //",
    "T02D3401:67a-0": "khri yi steng du mi @67a * //",
    "T02D3401:67a-1": "nyal zhing //",
    "T02D3401:67a-2": "phyag rgya mi gus spang bar bya //",
    "T02D3401:67a-3": "bla ma dang ni lha rnams drung //",
    "T02D3401:67a-4": "byis pa'i chos nyid mi bya'o //",
    "T02D3401:67a-5": "mngon spyod bya ba ma yin zhing //",
    "T02D3401:67a-6": "tshul khrims ldan pa smad mi bya //",
    "T02D3401:67a-7": "bya min bya ba mi bya zhing //",
    "T02D3401:67a-8": "sdig la rjes su yi rang min //",
    "T02D3401:67a-9": "rang gzhan rjes su mi mthun pa'i//",
    "T02D3401:67a-10": "bya ba rnams ni spang bar bya //",
    "T02D3401:67a-11": "rtog pa chen po'i dam tshig 'di //",
    "T02D3401:67a-12": "dpal ldan dam tshig gsum las shes //",
    "T02D3401:67a-13": "'tsho ba 'gyod bcas mi bya zhing //",
    "T02D3401:67a-14": "tshogs smra dga' bas chog par bya //",
    "T02D3401:67a-15": "the tshom nyid du gyur pa dang //",
    "T02D3401:67a-16": "yo byad yongs su 'dzin pa dang //",
    "T02D3401:67a-17": "le lo dang ni zhum pa'i sems //",
    "T02D3401:67a-18": "de bzhin bdag la bstod la sogs //",
    "T02D3401:67a-19": "bar du gcod pa'i chos rnams su //",
    "T02D3401:67a-20": "rtog pa'i rgyal po nyid las gsungs //",
    "T02D3401:67a-21": "nyes pa 'di rnams las nges par grol zhing sngon",
    "T02D3401:67a-22": "du gsungs pa'i dam tshig la gnas nas chags pa",
    "T02D3401:67a-23": "thams cad spangs te /",
    "T02D3401:67a-24": "dad pa dang brtan pa'i yang dag pa'i byang chub",
    "T02D3401:67a-25": "kyi sems kyis 'gro ba gsum po la phan pa",
    "T02D3401:67a-26": "dang ldan pa'i lus dang /",
    "T02D3401:67a-27": "ngag dang yid rnams kyis byed pa dang /",
    "T02D3401:67a-28": "dam tshig gsum las gsungs pa'i sgrub thabs kyi cho gas 'dod pa'i dngos grub tu 'gyur ro //",
    "T02D3401:67a-29": "rin chen 'byung gnas sbas ba'i zhabs kyis mdzad pa /"
}