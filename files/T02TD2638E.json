{
    "T02TD2638E:228a-0": "@228a # // rgya gar skad du /",
    "T02TD2638E:228a-1": "sarba durga ti pa ri sho dha na manda la s'a dha no pi ka britti /",
    "T02TD2638E:228a-2": "bod skad du /",
    "T02TD2638E:228a-3": "ngan song thams cad yongs su sbyong ba'i dkyil 'khor gyi sgrub thabs kyi 'grel pa /",
    "T02TD2638E:228a-4": "de bzhin gshegs pa dgra bcom pa yang dag par rdzogs pa'i sangs rgyas ngan song thams cad yongs su sbyong ba'i rgyal po la phyag 'tshal lo //",
    "T02TD2638E:228a-5": "dmigs med don dam rab zhi ba //",
    "T02TD2638E:228a-6": "spros pa med pa chos kyi sku //",
    "T02TD2638E:228a-7": "byin rlabs rdzogs dang sprul sku la //",
    "T02TD2638E:228a-8": "bdag nyid gus par phyag 'tshal lo //",
    "T02TD2638E:228a-9": "rdo rje rtse mo'i rgyud nyid las //",
    "T02TD2638E:228a-10": "yan lag rgyud du gyur pa yi //",
    "T02TD2638E:228a-11": "rdo rje gtsug tor rgyud rgyal gyi //",
    "T02TD2638E:228a-12": "sgrub thabs 'grel pa bdag gis bshad //",
    "T02TD2638E:228a-13": "de la rdo rje gtsug tor gyi rgyud las btus pa'i sgrub thabs gsung gi dkyil 'khor 'di la dang por dgos 'grel brjod par bya ste /",
    "T02TD2638E:228a-14": "de yang 'grel pa dang /",
    "T02TD2638E:228a-15": "brjod bya dang /",
    "T02TD2638E:228a-16": "dgos pa dang /",
    "T02TD2638E:228a-17": "dgos pa'i dgos pa rnams kyis gtan la phab nas /",
    "T02TD2638E:228a-18": "spyod pas na 'grel pa sgrub thabs 'di'i 'grel pa brjod par bya'o ;",
    "T02TD2638E:228a-19": "/ de la de'i 'grel pa dang brjod bya ci ste bshad par mi bya /",
    "T02TD2638E:228a-20": "de smyon pa'i tshig bzhin du mi 'brel ba dang don med par bshad snyam pa'i dogs pa'i rtog pa sngon du btang bas nyams par mi 'gyur ro //",
    "T02TD2638E:228a-21": "de'i phyir ni 'di'i 'grel pa dang brjod bya gdon mi za bar brjod do //",
    "T02TD2638E:228a-22": "de la brjod bya ni gnyis su med pa dang de kho na nyid gnyis su med pa dang de kho na nyid sbyong ba'i don gnyis brjod pa ni tshig dang yi ge ste sgrub thabs 'di'o //",
    "T02TD2638E:228a-23": "sgrub thabs 'di'i don phyin ci ma log par brjod pa'o //",
    "T02TD2638E:228b-0": "rjod pa dang brjod par bya ba de gnyis kyi mtshan nyid thabs dang thabs kyis 'grel @228b pas na 'grel pa'o //",
    "T02TD2638E:228b-1": "dgos pa ni dkyil 'khor 'dir dbang bskur ba'o //",
    "T02TD2638E:228b-2": "dgos pa'i dgos pa ni de'i 'bras bur gyur pa ste dga' ldan la sogs pa'i lha'i lus thob par byas so //",
    "T02TD2638E:228b-3": "de la dang po slad kyi don bshad pa yang dang po phyag 'tshal ba bstan te de yang /",
    "T02TD2638E:228b-4": "khyab bdag sh'akya seng ge la //",
    "T02TD2638E:228b-5": "dngos kun gyis ni phyag 'tshal nas //",
    "T02TD2638E:228b-6": "zhes pa de la yang khyab ces pa ni shin tu rnam par dag pa chos kyi dbyings kyi ngo bo don dam pa de'o //",
    "T02TD2638E:228b-7": "don dam pa des kun la khyab pa'i phyir na khyab ces bya'o //",
    "T02TD2638E:228b-8": "bdag ces bya ba ni don dam pa de'i bdag nyid du gyur pa de'o //",
    "T02TD2638E:228b-9": "de yang yin snyam pa la /",
    "T02TD2638E:228b-10": "rigs su 'khrungs pa sh'akya thub pa de'o //",
    "T02TD2638E:228b-11": "seng ge ni mi 'jigs pa bzhi dang ldan pa'o //",
    "T02TD2638E:228b-12": "dngos kun gyis ni phyag 'tshal nas //",
    "T02TD2638E:228b-13": "zhes pa la dngos zhes pa ni lus gsum mo //",
    "T02TD2638E:228b-14": "kun zhes pa ni ma lus pa'o //",
    "T02TD2638E:228b-15": "de la lus kyi sgo nas phyag btsal ba ni yan lag smad lnga sa la btsugs nas phyag btsal ba'o //",
    "T02TD2638E:228b-16": "ngag gi sgo nas phyag btsal ba ni gsum ste sgra dang dbyangs dang kun du rgyu ba'i sgo'o //",
    "T02TD2638E:228b-17": "de la sgra yang lnga ste lce rtsa nas ka'i tshogs 'byung /",
    "T02TD2638E:228b-18": "lce rtse dang so nas tsha'i tshogs 'byung ba dang /",
    "T02TD2638E:228b-19": "lce dang rkan las ta'i tshogs 'byung ste /",
    "T02TD2638E:228b-20": "mchu las pa'i tshogs 'byung ba'o //",
    "T02TD2638E:228b-21": "ya la sogs pa ni gnas lnga po ci rigs su sbyar ba'o //",
    "T02TD2638E:228b-22": "dbyangs kyi tshogs ni lte ba nas mgrin pa'i bar nas 'byung ste de yang aa zhes bya ba la sogs pa'o //",
    "T02TD2638E:228b-23": "de yang sgra'i yi ge la dbyangs kyis brgyan pas tshig gi tshogs 'byung ste /",
    "T02TD2638E:228b-24": "de'i tshogs kyis bstod pas bstod pa'o //",
    "T02TD2638E:228b-25": "kun du rgyu ba'i sgo ni h'um la bya ste h'um ni lte ba nas langs te rgal tshigs kyi khong brgyud nas sna'i khung bu g-yas g-yon du 'byung ba'o //",
    "T02TD2638E:228b-26": "de yang srog dang 'dres te 'byung //",
    "T02TD2638E:228b-27": "srog ces pa ni rlung la bya'o //",
    "T02TD2638E:228b-28": "rlung ni sgo dgu ka nas 'byung ba'o //",
    "T02TD2638E:228b-29": "h'um ni rtsol ba'o //",
    "T02TD2638E:228b-30": "rtsol ba ni ngan pa'o //",
    "T02TD2638E:228b-31": "h'um de byang chub kyi sems dran pa'i rgyur che bas na dran pa'o //",
    "T02TD2638E:228b-32": "dran pas byang chub kyi sems sgrub pas na rtsol ba'o //",
    "T02TD2638E:228b-33": "de'i grogs su gyur pa ni brtson 'grus so //",
    "T02TD2638E:228b-34": "rtse gcig tu khyab pas na ting nge 'dzin no //",
    "T02TD2638E:229a-0": "brtson 'grus @229a * //",
    "T02TD2638E:229a-1": "la yang rtsol ba zhes brjod do //",
    "T02TD2638E:229a-2": "de yang lung las /",
    "T02TD2638E:229a-3": "srog dang rtsol ba zhes bya ba //",
    "T02TD2638E:229a-4": "srog ces bya ba rlung la bya //",
    "T02TD2638E:229a-5": "rtsol ba zhes bya dran pa'o //",
    "T02TD2638E:229a-6": "srog rtsol gnyis kyis byang chub bsgrub //",
    "T02TD2638E:229a-7": "byang chub snying po h'um nyid do //",
    "T02TD2638E:229a-8": "zhes so //",
    "T02TD2638E:229a-9": "de bas na byang chub kyi snying po h'um des bstod dbyangs kyi sna 'dren pas so //",
    "T02TD2638E:229a-10": "de yang lung las /",
    "T02TD2638E:229a-11": "bstod pa tshig tu brjod pa dang //",
    "T02TD2638E:229a-12": "h'um ni sna glu 'dren pas blang //",
    "T02TD2638E:229a-13": "zhes so //",
    "T02TD2638E:229a-14": "yid kyis phyag btsal ba ni 'og nas 'byung ba'i nang sems kyi dkyil 'khor la brtags pas phyag btsal ba'o //",
    "T02TD2638E:229a-15": "de yang lung las /",
    "T02TD2638E:229a-16": "dbang po dgag dka' glang po mchog / nus pa stobs kyi lcags kyus dgug / thig sdong sangs rgyas nyid myu gu / zla ba'i 'od zer ltar 'phro ba //",
    "T02TD2638E:229a-17": "rang gi snying ga'i dbus na gnas //",
    "T02TD2638E:229a-18": "thun bzhi pa yi rim pa yis //",
    "T02TD2638E:229a-19": "de la rab tu gnas pa ni //",
    "T02TD2638E:229a-20": "yid kyi sgo nas phyag btsal ba'o//",
    "T02TD2638E:229a-21": "zhes so //",
    "T02TD2638E:229a-22": "des ni phyag btsal ba bstan nas da ni dam bca' ba bstan te /",
    "T02TD2638E:229a-23": "rtsa ba'i rgyud las btud nas su //",
    "T02TD2638E:229a-24": "zhes pa la sogs pa gsungs te rtsa ba'i rgyud ni rdo rje gtsug tor gyi rgyud do //",
    "T02TD2638E:229a-25": "de las dkyil 'khor gsum bstan pa'i dang po sh'akya thub pa rdo rje gtsug tor gyi dkyil 'khor 'di 'byung bas na de yang rgyud de la yang rtsa ba'i rgyud dang rgyud phyi ma gnyis las /",
    "T02TD2638E:229a-26": "rtsa ba'i rgyud du dkyil 'khor 'di gsungs so //",
    "T02TD2638E:229a-27": "gsungs pa de sgrub thabs su 'dir kun dga' snying pos btus nas mdzad do //",
    "T02TD2638E:229a-28": "de yang 'dir ci'i ched du mdzad ces pa dang /",
    "T02TD2638E:229a-29": "ngan song thams cad sbyong mdzad pa'i //",
    "T02TD2638E:229a-30": "zhes pa ste de yang rgyu sbyang ba dang rkyen sbyang ba dang 'bras bu sbyang ba'o //",
    "T02TD2638E:229a-31": "de gang gi snyam pa la khams gsum gyi sems can gyi'o //",
    "T02TD2638E:229a-32": "de yang rgyu gang rkyen gang 'bras bu gang snyam na rgyu nyon mongs pa lnga'o //",
    "T02TD2638E:229a-33": "rkyen srog gcod pa la sogs pa'o //",
    "T02TD2638E:229a-34": "'bras bu ni ngan song gsum mo //",
    "T02TD2638E:229a-35": "de yang /",
    "T02TD2638E:229a-36": "tshul lam thabs cis sbyong na ni //",
    "T02TD2638E:229a-37": "dkyil 'khor thabs ni zhes bya ste //",
    "T02TD2638E:229a-38": "dkyil 'khor la yang nang sems kyi dkyil 'khor dang /",
    "T02TD2638E:229a-39": "sbyor ba gsum dang /",
    "T02TD2638E:229a-40": "rdul tshon gyi dkyil 'khor dang /",
    "T02TD2638E:229a-41": "rang bzhin gyi dkyil 'khor ro //",
    "T02TD2638E:229b-0": "nang sems kyi @229b dkyil 'khor la yang brtag bya nang sems kyi dkyil 'khor dang gzhan don nang sems kyi dkyil 'khor ro //",
    "T02TD2638E:229b-1": "thabs ni zhes bya ba ni de rnams kyi ting nge 'dzin bya ba'i thabs gang dang gang gis gnas skabs shes par bya'o //",
    "T02TD2638E:229b-2": "bshad bya ste zhes pa ni dkyil 'khor de rnams kyi rim pa bshad par bya'o //",
    "T02TD2638E:229b-3": "ci'i phyir zhe na /",
    "T02TD2638E:229b-4": "slob dpon phan pa'i don phyir ro //",
    "T02TD2638E:229b-5": "zhes pa ste ma 'ongs pa'i sems can 'di'i sgo nas don byed par 'dod pa 'di'i ched du brtsams so zhes dgongs so //",
    "T02TD2638E:229b-6": "de ni brtsams pa'i dmigs so //",
    "T02TD2638E:229b-7": "da ni rgyas par bshad de /",
    "T02TD2638E:229b-8": "de yang bsnyen pa dang sgrub pa'i rim pa gnyis su shes par bya'o //",
    "T02TD2638E:229b-9": "bsnyen pa la yang sngon du 'gro ba dang sbyor ba dang po dang /",
    "T02TD2638E:229b-10": "dkyil 'khor rgyal ba mchog dang /",
    "T02TD2638E:229b-11": "las rgyal ba mchog gi ting nge 'dzin to //",
    "T02TD2638E:229b-12": "de la sngon du 'gro ba la bdag bsrung ba la sogs pa dang tshogs kyi yan lag gnyis so //",
    "T02TD2638E:229b-13": "srung ba la sogs pa la yang bdag dang dkyil 'khor bsrung ba'o //",
    "T02TD2638E:229b-14": "de'i don rnams ni skabs dbye bar bya ste de yang dang por gnas bstan pa ni /",
    "T02TD2638E:229b-15": "yid dga' ba yi phyogs su ni //",
    "T02TD2638E:229b-16": "zhes pa'o //",
    "T02TD2638E:229b-17": "khrus la yang rnam pa gnyis kyis bstan te /",
    "T02TD2638E:229b-18": "phyi'i khrus ni chu la sogs pa'o //",
    "T02TD2638E:229b-19": "nang gi khrus ni bdag med pa la mos nas su zhes bya'o //",
    "T02TD2638E:229b-20": "bdag bsrung ba ni dang por bdag me ltar 'bar ba'i gzugs su bsams te h'um las me ltar 'bar ba'i gzugs su bskyed do //",
    "T02TD2638E:229b-21": "de yang sku mdog nag po /",
    "T02TD2638E:229b-22": "spyan gsum pa me 'bar ba'i nang na bzhugs pa sku stod glang po che'i ko rlon mnabs pa /",
    "T02TD2638E:229b-23": "sku smad stag gi pags pa dkris pa zhal gsum pa g-yas dkar ba g-yon dmar ba dbus sku dang mthun pa /",
    "T02TD2638E:229b-24": "phyag drug pa phyag dang po gnyis kyis khro bo thams cad kyi phyag rgya bcings pa la brtson pa /",
    "T02TD2638E:229b-25": "bar ma gnyis ni mche ba dang /",
    "T02TD2638E:229b-26": "rdo rje rgya gram bsnams pa /",
    "T02TD2638E:229b-27": "tha ma gnyis kyis rin po che dang /",
    "T02TD2638E:229b-28": "kha tv'am rtse gsum bsnams pa'o //",
    "T02TD2638E:229b-29": "de ltar bdag nyid bsams te mgrin pa byin gyis brlabs par bya ba ni /",
    "T02TD2638E:229b-30": "mgrin par padma bsam par bya //",
    "T02TD2638E:229b-31": "zhes pa nas /",
    "T02TD2638E:229b-32": "sngags bzlas pa las nus par 'gyur //",
    "T02TD2638E:229b-33": "zhes pa'i bar gyis so //",
    "T02TD2638E:230a-0": "de nas lag pa byin gyis brlab @230a * //",
    "T02TD2638E:230a-1": "pa ni lag pa gnyis su yi ge aa zhes pa la sogs pa'o //",
    "T02TD2638E:230a-2": "de yang gdan dang sa bon dang de'i rang bzhin dang nga rgyal bya ba'o //",
    "T02TD2638E:230a-3": "de ltar lag pa la sogs pa byin gyis brlabs nas rdo rje phreng ba'i dbang blang bar bya'o //",
    "T02TD2638E:230a-4": "de'i don yang me ltar 'bar ba'i sngags /",
    "T02TD2638E:230a-5": "aom badzra dzva la aa na l'arka h'um /",
    "T02TD2638E:230a-6": "aa bhi shinytsa bya ba dang /",
    "T02TD2638E:230a-7": "phyag rgya las 'od 'phros pas phyogs bcu'i rdo rje khro bo rnams kyis dbang bskur bas rdo rje phreng ba ste rtse lngar gyur to //",
    "T02TD2638E:230a-8": "de nas dkyil 'khor bsrung ba'i rim pa bstan te /",
    "T02TD2638E:230a-9": "de yang dang por bgegs bskrad pa dang /",
    "T02TD2638E:230a-10": "bsnun pa dang bsreg par byas nas bka'i 'khor los bgegs bskrad de de'i don yang /",
    "T02TD2638E:230a-11": "rdo rje 'jigs byed nas brtsams te //",
    "T02TD2638E:230a-12": "zhes gsungs pas mdor bstan te de'i don yang 'di ltar shes par bya'o //",
    "T02TD2638E:230a-13": "rdo rje 'jigs byed kyi sngags dang phyag rgya las h'um mdzad 'jigs par byed pa sku mdog nam mkha' ltar sngo bsangs /",
    "T02TD2638E:230a-14": "zhal gsum phyag drug spyan gsum gyen du blta ba /",
    "T02TD2638E:230a-15": "phyag gnyis kyis rdo rje dril bu bzung nas h'um gi phyag rgya bcings pa'o //",
    "T02TD2638E:230a-16": "phyag bar pa gnyis na mda' gzhu phyag tha ma gnyis na rdo rje phur bu bsnams pa'o //",
    "T02TD2638E:230a-17": "rdo rje gnod sbyin 'byung ste /",
    "T02TD2638E:230a-18": "sku mdog nag po /",
    "T02TD2638E:230a-19": "zhal gsum phyag drug pa spyan gsum nam mkha' khyab par blta ba /",
    "T02TD2638E:230a-20": "nam mkha'i bgegs bzlog pa la brtson pa /",
    "T02TD2638E:230a-21": "phyag dang po gnyis rdo rje mche ba 'dzin pa /",
    "T02TD2638E:230a-22": "bar ma gnyis na kha tv'am ga dang thod pa 'dzin pa /",
    "T02TD2638E:230a-23": "tha ma yid mthun rdo rje gtsug tor 'khor los sgyur ba'i sngags dang phyag rgya las khro bo bgegs las rnam par rgyal ba sku mdog dkar nag zhal gsum phyag drug pa phyag dang po gnyis kyis phyag rgya bcings pa /",
    "T02TD2638E:230a-24": "bar ma gnyis na 'khor lo dang dril bu'o //",
    "T02TD2638E:230a-25": "rdo rje zhags pa'i sngags dang phyag rgya las rdo rje bcing ba'i khro bo byung ste /",
    "T02TD2638E:230a-26": "de nas brtsams te /",
    "T02TD2638E:230a-27": "mtshams bzhi bcing bar bya'o //",
    "T02TD2638E:230a-28": "rdo rje bcing ba'i khro bo bya ba ni khro bo gnod sbyin nam me ltar 'bar ba la bya'o //",
    "T02TD2638E:230a-29": "rdo rje ba dan gyi sngags dang /",
    "T02TD2638E:230a-30": "phyag rgya las mi g-yo mgon po nub tu bskyed de /",
    "T02TD2638E:230a-31": "sku mdog dmar nag / zhal gsum phyag drug pa rdo rje ba dan dang /",
    "T02TD2638E:230a-32": "thod dbyug dang /",
    "T02TD2638E:230b-0": "@230b be con dang /",
    "T02TD2638E:230b-1": "ri rab dang /",
    "T02TD2638E:230b-2": "phur ba 'dzin pa'o //",
    "T02TD2638E:230b-3": "rdo rje dus kyi sngags dang phyag rgya las bdud rtsi 'khyil pa /",
    "T02TD2638E:230b-4": "sku mdog ljang gu zhal gsum phyag drug pa phyag dang po rdo rje mche ba /",
    "T02TD2638E:230b-5": "bar ma gnyis na rgya gram dang kha tv'am ga bsnams pa'o //",
    "T02TD2638E:230b-6": "rdo rje rtse mo'i sngags dang phyag rgya las khro bo gshin rje gshed bskyed par bya ste sku mdog nag po /",
    "T02TD2638E:230b-7": "zhabs bgrad pa /",
    "T02TD2638E:230b-8": "phyag gnyis kyis ri rab 'degs pas na /",
    "T02TD2638E:230b-9": "rdo rje ri bo'i mthar thug par //",
    "T02TD2638E:230b-10": "mkhas pa yis ni bsam par bya //",
    "T02TD2638E:230b-11": "zhes so //",
    "T02TD2638E:230b-12": "ra ba dra ba sbyor nas su //",
    "T02TD2638E:230b-13": "zhes pa ni thun mong gsungs pa'i 'khor lo ste /",
    "T02TD2638E:230b-14": "rdo rje h'um mdzad kyi sngags dang phyag rgya las ra ba dang dra ba dang sa gzhi dang gur bya'o //",
    "T02TD2638E:230b-15": "rdo rje bsdams pa dang /",
    "T02TD2638E:230b-16": "badzra bandha zhes bya bas gur gyi nang dra ba bya'o //",
    "T02TD2638E:230b-17": "de nas 'og kyang bcing bar bya //",
    "T02TD2638E:230b-18": "zhes bya ba ni rdo rje can gyi sngags dang phyag rgya las khro bo stobs po che zhes bya ba bskyed de /",
    "T02TD2638E:230b-19": "sku mdog dag po'am dud kar 'dug pa spyan gsum pa 'og gi bgegs la gzigs pa /",
    "T02TD2638E:230b-20": "phyag gnyis 'og gi bgegs bzlog pa'i phyag rgya 'ching ba /",
    "T02TD2638E:230b-21": "phyag gnyis na ri rab 'degs thabs su 'phyar ba'o //",
    "T02TD2638E:230b-22": "de dag gi sngags dang phyag rgya ni rdo rje cho ga zhib mo las shes par bya'o //",
    "T02TD2638E:230b-23": "de yang rdo rje sras 'du sra las /",
    "T02TD2638E:230b-24": "bde ba'i stan la 'dug nas su //",
    "T02TD2638E:230b-25": "stong pa nyid las khro bor bskyed //",
    "T02TD2638E:230b-26": "kha lag byin brlab phreng dbang dang //",
    "T02TD2638E:230b-27": "bskrad dang bkag dang thun mong gis //",
    "T02TD2638E:230b-28": "srung ba dag ni rab tu bya //",
    "T02TD2638E:230b-29": "zhes so //",
    "T02TD2638E:230b-30": "da ni bsod nams kyi tshogs kyi yan lag la 'jug par bya ste ;",
    "T02TD2638E:230b-31": "sems can thams cad phan don du //",
    "T02TD2638E:230b-32": "zhes pa la sogs pa gsungs te de'i don yang 'di ltar shes par bya ste /",
    "T02TD2638E:230b-33": "rdo rje 'khor lo'i sngags dang phyag rgya las dkyil 'khor sprul par bya ste /",
    "T02TD2638E:230b-34": "de las dang pos ni gzhal yas khang bskyed /",
    "T02TD2638E:230b-35": "gnyis pas gdan bskyed /",
    "T02TD2638E:230b-36": "gsum pas lha rnams bskyed par bya'o //",
    "T02TD2638E:230b-37": "bzhi pa brgya rtsa brgyad bzlas pas dkyil 'khor der bdag nyid zhugs par 'gyur ro //",
    "T02TD2638E:230b-38": "de nas phyag btsal bar bya'o //",
    "T02TD2638E:230b-39": "de nas mchod pa byin gyis brlab //",
    "T02TD2638E:230b-40": "de nas mchod de /",
    "T02TD2638E:230b-41": "me tog bdug pa mar me la //",
    "T02TD2638E:230b-42": "zhes pa la sogs pa'o //",
    "T02TD2638E:231a-0": "de @231a * //",
    "T02TD2638E:231a-1": "nas phyag rgyas mchod de /",
    "T02TD2638E:231a-2": "de nas me tog spos me dang //",
    "T02TD2638E:231a-3": "zhes pa la sogs pa'o //",
    "T02TD2638E:231a-4": "de nas lha mo brgyad sgeg mo phreng ba zhes pa la sogs pa'o //",
    "T02TD2638E:231a-5": "de nas phyag rgya dang ting nge 'dzin gyis mchod de /",
    "T02TD2638E:231a-6": "mchod pa nyi shu'i mchod pas mchod /",
    "T02TD2638E:231a-7": "ces pa'o //",
    "T02TD2638E:231a-8": "de nas sdig pa bshags pa la sogs pa bya ste zhes pa dang mtshams sbyar bar bya'o //",
    "T02TD2638E:231a-9": "de yang de ltar rim par shes par bya ste slob dpon gyis rdo rje gtsug tor gyi rgyud la ji ltar bzhugs pa bzhin 'dir yang bkod pa'o //",
    "T02TD2638E:231a-10": "'dir ni las kyi rim pa la 'jug pas dkrugs pa las rim par shes par bya'o //",
    "T02TD2638E:231a-11": "de yang rtog pa thams cad bsdus pa'i rgyud phyi ma las byams pas zhus pa /",
    "T02TD2638E:231a-12": "bcom ldan 'das ma 'ongs pa'i sems can rnal 'byor gyi don la brtson pa rnams kyis sngon du 'gro ba'i yan lag gi rim pa ci ltar shes par bgyi zhes gsol ba dang /",
    "T02TD2638E:231a-13": "bka' stsal ba rigs kyi bu rnams 'di ltar shes par gyis shig / dkyil 'khor sprul dang phyag btsal dang //",
    "T02TD2638E:231a-14": "mchod pa byin gyis brlab pa dang //",
    "T02TD2638E:231a-15": "mchod dang sdig bshags yi rang dang //",
    "T02TD2638E:231a-16": "dkon mchog gsum la skyabs 'gro dang //",
    "T02TD2638E:231a-17": "bskul dang gsol ba gdab pa dang //",
    "T02TD2638E:231a-18": "sems bskyed sdom gzung bdag dbul dang //",
    "T02TD2638E:231a-19": "dge bsngo rim par shes par bya'o //",
    "T02TD2638E:231a-20": "zhes so //",
    "T02TD2638E:231a-21": "de la sdig pa thams cad bshags pa /",
    "T02TD2638E:231a-22": "dbang med bdag gis mi dge bgyis pa dang //",
    "T02TD2638E:231a-23": "rjes su yi rang yang na bgyid stsal gang //",
    "T02TD2638E:231a-24": "de dag thams cad byang chub mchog gi ni //",
    "T02TD2638E:231a-25": "spyan sngar da lta ma lus so sor bshags //",
    "T02TD2638E:231a-26": "rjes su yi rang ba /",
    "T02TD2638E:231a-27": "bder gshegs sras kyi tshogs gnyis zab pa dang //",
    "T02TD2638E:231a-28": "rgya chen 'gro ba ma lus pa yi don //",
    "T02TD2638E:231a-29": "sgrub par byed dang de las gzhan pa la //",
    "T02TD2638E:231a-30": "rtag tu bdag ni rjes su yi rang ngo //",
    "T02TD2638E:231a-31": "skyabs su 'gro ba /",
    "T02TD2638E:231a-32": "thugs rjes khyab pa'i thugs dang ldan gyur cig / blo gros sdig bral gti mug tshogs kun bcom //",
    "T02TD2638E:231a-33": "ma lus rigs kyi padma'i nang bzhugs pa /",
    "T02TD2638E:231a-34": "bde bar gshegs pa rnams la skyabs su mchi //",
    "T02TD2638E:231a-35": "blo mchog rnams kyi kun dga' ra ba ste //",
    "T02TD2638E:231a-36": "dman pas 'jigs pa rnams kyi rgyal byed tshal //",
    "T02TD2638E:231b-0": "@231b srid pa'i 'byor pa zil gyis gnon pa'i mchog / gsung mchog chos la bdag ni skyabs su mchi //",
    "T02TD2638E:231b-1": "'dod chags la sogs sprul gyi dug bcom zhing //",
    "T02TD2638E:231b-2": "blo gros rnam rgyas thug rje cher ldan pa //",
    "T02TD2638E:231b-3": "brtul zhugs bzang po'i tshogs la'ang skyabs mchi zhing //",
    "T02TD2638E:231b-4": "srid dang bral ba rnams la bdag phyag 'tshal //",
    "T02TD2638E:231b-5": "lam ni yang dag bsgoms nas su //",
    "T02TD2638E:231b-6": "zhes pa ni sems can rnams ni yongs su smin pa'am /",
    "T02TD2638E:231b-7": "yang na yongs su bskyab par bya phyir ram //",
    "T02TD2638E:231b-8": "rang gi sems ni dag par bya ba'i phyir //",
    "T02TD2638E:231b-9": "'di dag thams cad rtsva sogs bzhin du btang //",
    "T02TD2638E:231b-10": "de bzhin tshul khrims bzod dang brtson 'grus dang //",
    "T02TD2638E:231b-11": "bsam gtan shes rab bla na med pa ni //",
    "T02TD2638E:231b-12": "bdag dang gzhan rnams bla na med pa'i phyir //",
    "T02TD2638E:231b-13": "skad cig re re zhing yang bsgom par bgyi //",
    "T02TD2638E:231b-14": "byang chub kyi sems bzung ba ni //",
    "T02TD2638E:231b-15": "rgyu yi rjes la bdag po'i yul bdag nyid //",
    "T02TD2638E:231b-16": "'bras bu'i stobs kyis dgra las rgyal 'gyur zhing //",
    "T02TD2638E:231b-17": "snying rje'i rtsa ba zug cing yang dag rtogs //",
    "T02TD2638E:231b-18": "mnyam med byang chub yang dag gzung bar bgyi //",
    "T02TD2638E:231b-19": "gsol ba gdab pa ni /",
    "T02TD2638E:231b-20": "bde bar gshegs pa sngags la mkhas pa yi //",
    "T02TD2638E:231b-21": "chos rgyal rtag tu lhun gyis grub pa ni //",
    "T02TD2638E:231b-22": "'gro ba 'di yis thob par bya ba'i phyir ;",
    "T02TD2638E:231b-23": "/ khyad bdag gnas la bdag ni gnas par bgyi //",
    "T02TD2638E:231b-24": "sdom pa gzung ba ni /",
    "T02TD2638E:231b-25": "ji ltar dus gsum mgon po rnams //",
    "T02TD2638E:231b-26": "zhes pa la sogs pa'o //",
    "T02TD2638E:231b-27": "bdag gi lus dbul ba /",
    "T02TD2638E:231b-28": "dus 'di nyid nas bzung nas ni //",
    "T02TD2638E:231b-29": "byang chub snying po mchis par du //",
    "T02TD2638E:231b-30": "bdag gi lus ngag yid gsum rnams //",
    "T02TD2638E:231b-31": "rnam pa kun du bzhes su gsol //",
    "T02TD2638E:231b-32": "thugs rje chen por ldan pa yi //",
    "T02TD2638E:231b-33": "mgon po chen po khyed rnams kyis //",
    "T02TD2638E:231b-34": "dam tshig dngos grub bdag la stsol //",
    "T02TD2638E:231b-35": "dge ba'i rtsa ba bsngo ba zhes pa /",
    "T02TD2638E:231b-36": "bdag gi dge ba'i rtsa ba 'di dag gis //",
    "T02TD2638E:231b-37": "'jig rten du ni myur du sangs rgyas shog /'gro la phan phyir chos rnams ston bgyid cing //",
    "T02TD2638E:231b-38": "sems can sdug bsngal mang pos gzir las sgrol //",
    "T02TD2638E:231b-39": "zhes so //",
    "T02TD2638E:231b-40": "de ltar bsod nams kyi tshogs sngon du 'gro ba'i yan lag byas nas da ni sbyor ba dang po'i ting nge 'dzin bsgom par bya ste /",
    "T02TD2638E:232a-0": "de la yang sdig pa dang bral zhing ye shes dbab pa dang @232a * //",
    "T02TD2638E:232a-1": "stong pa nyid du bya ba dang sku bskyed pa dang /",
    "T02TD2638E:232a-2": "nang sems kyi dkyil 'khor gyi rim pa bsgom pa dang sems can gyi don bya ba dang /",
    "T02TD2638E:232a-3": "de la lha klu la sogs pa dad pa skyes nas mchod pa dang //",
    "T02TD2638E:232a-4": "sems kyi dkyil 'khor la sngags pas mchod bstod bya ba dang /",
    "T02TD2638E:232a-5": "dkyil 'khor lus la brtag pa'o //",
    "T02TD2638E:232a-6": "de'i don yang dang por 'di ltar shes par bya ste /",
    "T02TD2638E:232a-7": "dang por chos thams cad rdul dang bral bar bsams la /",
    "T02TD2638E:232a-8": "de'i rang bzhin las bdag gi sor mo'i bye brag rnams la zla ba'i dkyil 'khor re re bsams te /",
    "T02TD2638E:232a-9": "de'i steng du mthe bong la aom /",
    "T02TD2638E:232a-10": "mdzub mo la h'um /",
    "T02TD2638E:232a-11": "gung mo la tr'am /",
    "T02TD2638E:232a-12": "srin lag la hr'i:/",
    "T02TD2638E:232a-13": "mthe'u chung la aa: bsam mo //",
    "T02TD2638E:232a-14": "g-yon pa'i sor mo rnams la yang rim pa bzhin du /",
    "T02TD2638E:232a-15": "lam mam bam pam tam bsam pa dang /",
    "T02TD2638E:232a-16": "de 'byung ba'i gzhi g-yas pa dang /",
    "T02TD2638E:232a-17": "g-yon pa'i mthil du nyi ma dang zla ba bsams la de'i steng du h'um dang tha bsam mo //",
    "T02TD2638E:232a-18": "de ni stong pa dang ye shes kyi rang bzhin te de'i cha las gong gi yi ge rnams byung ba'o //",
    "T02TD2638E:232a-19": "de nas thal mo sbyar nas badzra aanydza li zhes pas yi ge de rnams phan tshun du phrad par bya'o //",
    "T02TD2638E:232a-20": "badzra bandha zhes brjod pas sor mo bsnol bas yi ge de rnams kyi 'od zer rnams 'khrig par bsam mo //",
    "T02TD2638E:232a-21": "badzra bandha trat /",
    "T02TD2638E:232a-22": "ces pas dral bar bsams te yi ge'i 'od de rnams kyis sdig pa'i las de rnams sreg par bsam mo //",
    "T02TD2638E:232a-23": "gsum du dral bas lus ngag yid gsum gyi sdig pa sreg par bsam mo //",
    "T02TD2638E:232a-24": "de nas yang aom badzra a'a we sha /",
    "T02TD2638E:232a-25": "zhes pas phyag rgya bcing bar bya ste /",
    "T02TD2638E:232a-26": "rdo rje bsdams pa bcings la mthe bong gis srin lag gi rtsa bar dral bas mthe bong dang srin lag gi yi ge'i 'od kyis h'um dang tha bskul bas de'i 'od kyis yi ge bcu bskul /",
    "T02TD2638E:232a-27": "de'i 'od kyis phyogs bcu'i sangs rgyas dang byang chub sems dpa' bskul bas mdun gyi nam mkha' las aa bdag gi lus la dbab par bya'o //",
    "T02TD2638E:232a-28": "de nas 'dis brtan par bya ste /",
    "T02TD2638E:232a-29": "tishtha badzra dri dho me bha wa sh'a sho to me bha wa /",
    "T02TD2638E:232a-30": "hri da yam me aa dhi tishtha /",
    "T02TD2638E:232a-31": "sarba siddhimme pra yatstsha h'um ha ha ha ha ho:/",
    "T02TD2638E:232a-32": "zhes pas rang gi snying gar zhugs par gyur to //",
    "T02TD2638E:232a-33": "de yang grogs po nyid du gnas par gyur to //",
    "T02TD2638E:232a-34": "de nas badzra mushthi zhes pa dang /",
    "T02TD2638E:232b-0": "dam @232b tshig gi rdo rje khu tshur bcings la 'di skad ces brjod par bya'o //",
    "T02TD2638E:232b-1": "aom badzra mushthi bam /",
    "T02TD2638E:232b-2": "de'i rjes la aom sarba aa pa ya a'a karsha ni sam sho dha na badzra sa ma ya h'um phat /",
    "T02TD2638E:232b-3": "ces bya ba dang /",
    "T02TD2638E:232b-4": "ngan 'gro dgug par bya'o //",
    "T02TD2638E:232b-5": "rdo rje phyag rgya gnyis nang du //",
    "T02TD2638E:232b-6": "mdzub mo gnyis ni bcings nas su //",
    "T02TD2638E:232b-7": "legs par gyen du 'phangs pa ni //",
    "T02TD2638E:232b-8": "ltung ba slong pa'i dam pa'o //",
    "T02TD2638E:232b-9": "aom badzra p'a ni spho ta ya /",
    "T02TD2638E:232b-10": "sarba aa pa ya /",
    "T02TD2638E:232b-11": "bandha ni /",
    "T02TD2638E:232b-12": "pra moksha ya /",
    "T02TD2638E:232b-13": "sarba aa pa ya gandhe bhya: sarba satv'a n'am sarba ta th'a ga ta badzra sa ma ya trat /",
    "T02TD2638E:232b-14": "ces brjod cing sdig pa dral ba'i phyag rgya bcings la sdig pa thams cad dral bar bya'o ;",
    "T02TD2638E:232b-15": "/ rdo rje bcings pa bsdam byas te //",
    "T02TD2638E:232b-16": "gung mo gnyis ka sbyar nas ni //",
    "T02TD2638E:232b-17": "tha ma bzhi yi rtse mo sbyar //",
    "T02TD2638E:232b-18": "sdig pa 'joms par grags pa yin //",
    "T02TD2638E:232b-19": "zhes so //",
    "T02TD2638E:232b-20": "da ni sku bskyed par bya ste /",
    "T02TD2638E:232b-21": "de yang phyi'i yul bltas na snod kyi 'jig rten 'di rdul phra rab las grub pas na phyogs cha drug gi chas gzhig na rdul phra rab tsam du yang ma grub pas stong pa chen po'i ngang du bsams la /",
    "T02TD2638E:232b-22": "de la nang 'dzin pa'i sems la brtags na sems cir yang ma grub ste rang bzhin gyis 'od gsal ba'i rang bzhin yi ge aa'i ngo bor bsgom mo //",
    "T02TD2638E:232b-23": "de nas aa de las sangs rgyas thams cad kyi rang bzhin 'dir gzugs brnyan gyi rnam pa'i tshul gyis aa a'a /",
    "T02TD2638E:232b-24": "ai a'i /",
    "T02TD2638E:232b-25": "au a'u /",
    "T02TD2638E:232b-26": "ri r'i /",
    "T02TD2638E:232b-27": "li l'i /",
    "T02TD2638E:232b-28": "ae aee /",
    "T02TD2638E:232b-29": "ao aoo /",
    "T02TD2638E:232b-30": "aam aa:/",
    "T02TD2638E:232b-31": "rab tu zhugs te shel dang zla ba lta bu'o //",
    "T02TD2638E:232b-32": "de yang lung las /",
    "T02TD2638E:232b-33": "yang dag pa yi snying po dag / nam mkha' bzhin du dri ma med //",
    "T02TD2638E:232b-34": "gnas ngan len ni kun las grol //",
    "T02TD2638E:232b-35": "rnam rtog sel ba'i mchog yin no //",
    "T02TD2638E:232b-36": "zhes so //",
    "T02TD2638E:232b-37": "de rtogs par bya ba'i snying po ni /",
    "T02TD2638E:232b-38": "aom tsitta pra ti be dham ka ro mi /",
    "T02TD2638E:232b-39": "zhes so //",
    "T02TD2638E:232b-40": "de nas rang gi gsang sngags zla ba'i dkyil 'khor la gnas pa bkod nas sangs rgyas kyi yon tan thams cad skar ma'i rnam pa lta bu'i gzugs brnyan la sogs pa'i tshul gyis yi ge ka la sogs pa rab tu zhugs te zla ba'i dkyil 'khor gnyis par gyur te /",
    "T02TD2638E:232b-41": "aom bo dhi tsitta autp'a da y'a mi /",
    "T02TD2638E:232b-42": "zhes pa'o //",
    "T02TD2638E:232b-43": "de yang /",
    "T02TD2638E:232b-44": "nyam thag rnams la rjes brtse bas //",
    "T02TD2638E:232b-45": "sems can yongs su 'dzin pa ni //",
    "T02TD2638E:233a-0": "dge ba'i chos @233a * //",
    "T02TD2638E:233a-1": "rnams rdzogs pa ste //",
    "T02TD2638E:233a-2": "nyon mongs pa thams cad nges 'dul ba'o //",
    "T02TD2638E:233a-3": "zla ba'i dkyil 'khor dbus su ni //",
    "T02TD2638E:233a-4": "byang chub sems ni gnyis pa'o //",
    "T02TD2638E:233a-5": "zhes gsungs so //",
    "T02TD2638E:233a-6": "de nas de lta bu'i zla ba'i dkyil 'khor gyi steng gi dbus su h'um de'i mtha' ma na tshur sho dha ne'i sngags sam /",
    "T02TD2638E:233a-7": "mu ne'i sngags kyi phreng ba de rnams kyang mar me'i phreng ba bskor ba ltar g-yo ba dang ldan pa dang /",
    "T02TD2638E:233a-8": "'od dang zer du bcas pa rnams dang /",
    "T02TD2638E:233a-9": "rnam par shes pa mi gnas na yang gnas pa bzhin du bsgom mo //",
    "T02TD2638E:233a-10": "de las 'od zer spro ba dang bsdu bas rdo rje rtse lngar bsgom mo //",
    "T02TD2638E:233a-11": "aom tishtha badzra zhes so //",
    "T02TD2638E:233a-12": "de yang gsungs pa /",
    "T02TD2638E:233a-13": "byang chub bskal pa grangs med gsum //",
    "T02TD2638E:233a-14": "bsdus pa yi ni chos nyid de //",
    "T02TD2638E:233a-15": "dam pa'i chos ni grangs med pa'i //",
    "T02TD2638E:233a-16": "spyad pa spyod pa mchog yin no //",
    "T02TD2638E:233a-17": "sa dang sa med legs rtogs shing //",
    "T02TD2638E:233a-18": "zag med ye shes dag pa'o //",
    "T02TD2638E:233a-19": "zla ba'i dkyil 'khor dbus su ni //",
    "T02TD2638E:233a-20": "rdo rje chos can gyis brtags pa //",
    "T02TD2638E:233a-21": "zhes gsungs so //",
    "T02TD2638E:233a-22": "de las 'od zer spro ba dang /",
    "T02TD2638E:233a-23": "bsdu ba'i sbyor bas ye shes lnga la sogs pa spros pa thams cad dang bral ba'i ye shes thams cad dang lha thams cad kyi sku rdo rje dbyings dang gsung dang thugs thams cad kyi rdo rje dbyings thams cad snying gar bsdus te gcig tu brtan par bya ba'o //",
    "T02TD2638E:233a-24": "aom badzra aa ham /",
    "T02TD2638E:233a-25": "zhes pas brtan par 'gyur ro //",
    "T02TD2638E:233a-26": "de yang gsungs pa /",
    "T02TD2638E:233a-27": "sangs rgyas kun gyi sku gang yin //",
    "T02TD2638E:233a-28": "skyon med snang ba med pa ste //",
    "T02TD2638E:233a-29": "bcos med ma skyes dag pa dag / dngos med la sogs rnams spangs pa //",
    "T02TD2638E:233a-30": "rdzas med chos kyi sku 'di ni //",
    "T02TD2638E:233a-31": "mi chod pa dang mi shigs pa'o //",
    "T02TD2638E:233a-32": "rdo rje'i bdag nyid legs 'byung ba //",
    "T02TD2638E:233a-33": "rdo rje'i sku ni bla med pa //",
    "T02TD2638E:233a-34": "zhes so //",
    "T02TD2638E:233a-35": "aom ya th'a sarba ta th'a ga t'a sta th'a aa ham //",
    "T02TD2638E:233a-36": "zhes pas skur 'gyur ro //",
    "T02TD2638E:233a-37": "de yang sku mdog la sogs pa gser btso ma'i kha dog tu gnas pa /",
    "T02TD2638E:233a-38": "phyag gnyis chos kyi 'khor lo bskor ba'i thabs mdzad pa /",
    "T02TD2638E:233a-39": "rab tu byung ba'i cha byad can du bskyed do //",
    "T02TD2638E:233a-40": "de yang gsungs pa /",
    "T02TD2638E:233a-41": "lus dang de bzhin spyod pa dang //",
    "T02TD2638E:233a-42": "sbyangs dang de bzhin rtogs pa ste //",
    "T02TD2638E:233a-43": "mngon par byang chub rnam pa lnga //",
    "T02TD2638E:233b-0": "sangs rgyas kun bdag @233b bzang po yi //",
    "T02TD2638E:233b-1": "zhes so //",
    "T02TD2638E:233b-2": "de nas byin gyis brlab par bya ste //",
    "T02TD2638E:233b-3": "snying gar rdo rje dang dpral bar rin po che //",
    "T02TD2638E:233b-4": "lkog mar padma spyi bor rgya gram rdo rje sems ma la sogs pa'i phyag rgya bsam mo //",
    "T02TD2638E:233b-5": "rin po che myu gu'i phyag rgyas dbang bskur bar bya'o //",
    "T02TD2638E:233b-6": "de ltar bdag nyid sku bskyed nas nang sems kyi dkyil 'khor bsgom par bya ste /",
    "T02TD2638E:233b-7": "rdzogs pa'i sbyor ba las byung ba'i //",
    "T02TD2638E:233b-8": "zhes pa la sogs pa dang mtshams sbyar bar bya'o //",
    "T02TD2638E:233b-9": "rdzogs pa'i sbyor ba ni skad cig mas skyes pa'o //",
    "T02TD2638E:233b-10": "de yang rdo rje 'khor lo'i sngags dang phyag rgyas so //",
    "T02TD2638E:233b-11": "ji snyam pa la dkyil 'khor lha ni thams cad dag ste nyi shu rtsa gcig go //",
    "T02TD2638E:233b-12": "gtso bo gang snyam pa la sh'akya seng ge'o //",
    "T02TD2638E:233b-13": "gang gi rnam pa can ni bdag sh'akya thub par bsgom pa de'i dngos po can no //",
    "T02TD2638E:233b-14": "de'i snying gar ci bsgom na /",
    "T02TD2638E:233b-15": "de nas de yi de ma thag / go rims ji bzhin bsgom par bya //",
    "T02TD2638E:233b-16": "zhes pa la sogs pa dang mtshams 'brel to //",
    "T02TD2638E:233b-17": "nang sems kyi dkyil 'khor dang /",
    "T02TD2638E:233b-18": "tshogs bsags pa'i dkyil 'khor gcig tu bya ba ni de'i dbus su dkyil 'khor yang bya ba nas /",
    "T02TD2638E:233b-19": "dkyil 'khor gcig tu bsgom par bya //",
    "T02TD2638E:233b-20": "zhes pa'i bar ro //",
    "T02TD2638E:233b-21": "de ltar dkyil 'khor rnam pa gnyis gcig tu byas nas /",
    "T02TD2638E:233b-22": "lha de dag thams cad kyi thugs kar sbyor ba'i sngags dgod pa ni /",
    "T02TD2638E:233b-23": "de nas sh'akya thub pa yi //",
    "T02TD2638E:233b-24": "zhes bya ba nas /",
    "T02TD2638E:233b-25": "sngags kyi rgyal po rjes dran nas //",
    "T02TD2638E:233b-26": "zhes bya ba la sogs pa dang 'brel to //",
    "T02TD2638E:233b-27": "de ltar sngags bkod nas de'i 'od kyis ngan song gsum po la sogs pa sems can thams cad la dbang bskur bar bya ste /",
    "T02TD2638E:233b-28": "de yang dang por 'od zer spro ba bstan te /",
    "T02TD2638E:233b-29": "tshur 'dus sa bon las 'od 'phro //",
    "T02TD2638E:233b-30": "zhes pa'o //",
    "T02TD2638E:233b-31": "'od des khams gsum gyi sems can thams cad snang bar byas shing sngags dang phyag rgyas sdig pa dag par bya ba ni /",
    "T02TD2638E:233b-32": "de nas 'od zer gyis kun du /",
    "T02TD2638E:233b-33": "zhes pa nas /",
    "T02TD2638E:233b-34": "'od zer gyis kyang phog par bya //",
    "T02TD2638E:233b-35": "zhes pa'i bar gyis bstan to //",
    "T02TD2638E:233b-36": "sngags dang phyag rgya ni brab pa'i gnas skabs las shes par bya'o //",
    "T02TD2638E:233b-37": "de nas dbang bskur ba ni //",
    "T02TD2638E:233b-38": "sems can thams cad bkug nas su //",
    "T02TD2638E:233b-39": "zhes pa'i bar gyis bstan te /",
    "T02TD2638E:234a-0": "de'i 'od kyang 'di ltar shes @234a * //",
    "T02TD2638E:234a-1": "par bya ste /",
    "T02TD2638E:234a-2": "dang por 'od zer snying ga ni me'i sngags las 'od 'phros sems can thams cad la phog par byas shing khyad par du yang ngan song gsum la phog pas ngan song gsum gyi sdig pa dang sdug bsngal sngags dang 'od kyis dag par byas te de yang sngags ni /",
    "T02TD2638E:234a-3": "aom sarba p'a pam da ha na badzra h'um phat /",
    "T02TD2638E:234a-4": "ces bya ba nas /",
    "T02TD2638E:234a-5": "aom ma tha ma tha sarba tirya ka te he tum h'um phat /",
    "T02TD2638E:234a-6": "ces pa'i bar gyis srab cing dag par bya'o //",
    "T02TD2638E:234a-7": "de nas byin gyis brlab pa ni /",
    "T02TD2638E:234a-8": "aom aa dhi tishtha dzny'a na sa ma ye h'um phat /",
    "T02TD2638E:234a-9": "ces pas gnas nyi shu la sogs par byin gyis brlab par bya'o //",
    "T02TD2638E:234a-10": "de nas nang sems kyi dkyil 'khor du sems can thams cad bkug nas dkyil 'khor du bcug ste chu la sogs pa dbu rgyan dang /",
    "T02TD2638E:234a-11": "rdo rje dang dril bu dang bdag po dang ming dang phyir mi ldog pa'i dbang la sogs pa bskur bar bya'o //",
    "T02TD2638E:234a-12": "de ltar dbang bskur ba tsam gyis kyang khams gsum gyi sems can thams cad sangs rgyas kyi sras byang chub sems dpa' rnams dang mnyam par mthong nas /",
    "T02TD2638E:234a-13": "de nas lha dang /",
    "T02TD2638E:234a-14": "klu la sogs pa ngo mtshar skyes nas mchod de de yang /",
    "T02TD2638E:234a-15": "de nas nam mkha'i phyogs su yang //",
    "T02TD2638E:234a-16": "zhes pa la sogs pa dang mtshams sbyar ro //",
    "T02TD2638E:234a-17": "de nas nam mkha'i khams gang ba'i lha dang /",
    "T02TD2638E:234a-18": "klu dang /",
    "T02TD2638E:234a-19": "gnod sbyin dang /",
    "T02TD2638E:234a-20": "srin po dang /",
    "T02TD2638E:234a-21": "'byung po dang /",
    "T02TD2638E:234a-22": "yi dags dang /",
    "T02TD2638E:234a-23": "sha za la sogs pa dang /",
    "T02TD2638E:234a-24": "gzugs khams na gnas pa'i lha rnams kyis kyang mchod pa'i rnam par bsams pa ni rdzas kyi mchod pa dang ting nge 'dzin gyi mchod pa dang reg bya'i mchod pa bsam gyis mi khyab pas mchod de sangs rgyas kyi yon tan thams cad sngags par byed do //",
    "T02TD2638E:234a-25": "ji snyam pa la /",
    "T02TD2638E:234a-26": "kye ma sangs rgyas kye sangs rgyas //",
    "T02TD2638E:234a-27": "zhes pa la sogs pa'o //",
    "T02TD2638E:234a-28": "kye ma sangs rgyas ni ngom zhing ngo mtshar ba'o //",
    "T02TD2638E:234a-29": "khye ma sangs rgyas ni bod par bya'o //",
    "T02TD2638E:234a-30": "ci la ngo mtshar na sangs rgyas kyi mdzad spyod ji snyam pa la /",
    "T02TD2638E:234a-31": "ngan song thams cad sbyangs nas su //",
    "T02TD2638E:234a-32": "sems can rnams ni byang chub ces pa la'o //",
    "T02TD2638E:234a-33": "phyi mgo sla'o //",
    "T02TD2638E:234a-34": "de ltar nang sems kyi dkyil 'khor gyis gzhan gyi don byas pa bstan nas da ni bstod pa bstan te /",
    "T02TD2638E:234a-35": "chos kyi 'khor lo bskor nas su //",
    "T02TD2638E:234b-0": "@234b zhes pa la sogs pas bstan te gang gis bstod na /",
    "T02TD2638E:234b-1": "sngags pa rdo rje dril 'dzin pa //",
    "T02TD2638E:234b-2": "bstod pa'i rgyal po nges bstod to //",
    "T02TD2638E:234b-3": "zhes so //",
    "T02TD2638E:234b-4": "phyi ma dkyus su gsal lo //",
    "T02TD2638E:234b-5": "dkyil 'khor lus la brtag par bya //",
    "T02TD2638E:234b-6": "zhes pa ni rnal 'byor chen po la bya ste /",
    "T02TD2638E:234b-7": "gnas nyi shu rtsa gcig ni snying ga dang dpral ba dang mgo bo dang gtsug phud la sogs par lha nyi shu rtsa gcig bsgom pa'o //",
    "T02TD2638E:234b-8": "de ni sbyor ba dang po'i ting nge 'dzin to //",
    "T02TD2638E:234b-9": "da ni dkyil 'khor rgyal mchog gi don bshad par bya ste de yang dang por stong pa nyid du bya ba //",
    "T02TD2638E:234b-10": "gzhan yang khang bskyed pa dang gdan bskyed pa'o //",
    "T02TD2638E:234b-11": "de la dang por stong pa nyid du bya ba ni /",
    "T02TD2638E:234b-12": "de nas khams gsum ma lus pa //",
    "T02TD2638E:234b-13": "stong pa nyid du bsgom bya ste //",
    "T02TD2638E:234b-14": "zhes pa'o //",
    "T02TD2638E:234b-15": "rten bskyed pa /",
    "T02TD2638E:234b-16": "rlung dang chu gnyis steng dbus su //",
    "T02TD2638E:234b-17": "zhes pa la sogs pa'o //",
    "T02TD2638E:234b-18": "gzhal yas khang bskyed pa ni //",
    "T02TD2638E:234b-19": "sa bon bhr'um las byung ba yi //",
    "T02TD2638E:234b-20": "zhes pa la sogs pa'o //",
    "T02TD2638E:234b-21": "gdan bskyed pa ni /",
    "T02TD2638E:234b-22": "padma gnas pa sengge'i gdan //",
    "T02TD2638E:234b-23": "zhes pa'o //",
    "T02TD2638E:234b-24": "de'i don yang 'di ltar shes par bya ste /",
    "T02TD2638E:234b-25": "dang por chos thams cad gcig dang du ma'i rang bzhin dang bral bar byas pas stong pa nyid du bya'o //",
    "T02TD2638E:234b-26": "de nas stong pa nyid du yam las rlung gi dkyil 'khor kha dog sngon po dbyibs zla kam lta bu ba dan bzhis mtshan pa rgya khyon dpag tu med pa /",
    "T02TD2638E:234b-27": "de'i steng du bam las chu'i dkyil 'khor zlum po bum pas mtshan pa dkar po bsam /",
    "T02TD2638E:234b-28": "de gnyis kyi steng du'am dbus su lam las gser gyi sa gzhi bsgom par bya ste kha dog ser po dbyibs gru bzhi rdo rje rgya gram gyis mchan pa'o //",
    "T02TD2638E:234b-29": "de'i steng du sa bon sum las ri rab chen po bsam par bya ste /",
    "T02TD2638E:234b-30": "rin po che sna bzhi las grub pa ngos bzhi gru bzhi pa dpag tshad brgyad khri yod pa /",
    "T02TD2638E:234b-31": "shar dkar ba byang ljang gu shin tu yangs pa dbyibs gru bzhi pa'o //",
    "T02TD2638E:234b-32": "de'i dbus su ngan song thams cad sbyong ba'i dkyil 'khor bsgom par bya ste /",
    "T02TD2638E:234b-33": "yi ge bhr'um las 'khor lo rtsibs brgyad pa de spro ba dang bsdu ba las gzhal yas khang brtsegs ma bsgom par bya'o //",
    "T02TD2638E:234b-34": "de yang ci lta bu bsgom par bya snyam pa las /",
    "T02TD2638E:234b-35": "gru bzhi pa la sgo bzhi pa //",
    "T02TD2638E:234b-36": "zhes pa la sogs pas bstan te /",
    "T02TD2638E:235a-0": "gru bzhi pa ni byams pa dang @235a * //",
    "T02TD2638E:235a-1": "snying rje dang dga' ba dang btang snyoms bzhi rnam par dag pa'o //",
    "T02TD2638E:235a-2": "sgo bzhi pa ni dran pa nye bar gzhag pa bzhi dang /",
    "T02TD2638E:235a-3": "yang dag par spong ba bzhi dang /",
    "T02TD2638E:235a-4": "rdzu 'phrul gyi rkang pa bzhi dang /",
    "T02TD2638E:235a-5": "dbang po lnga rnam par dag pa'o //",
    "T02TD2638E:235a-6": "tva ra na bzhis bklubs pa dang //",
    "T02TD2638E:235a-7": "zhes pa ni bsam gtan bzhi rnam par dag pa'o //",
    "T02TD2638E:235a-8": "thig skud bzhi chos so sor dbye ba'i shes rab rnam pa gsum gyi ye shes bzhi gtan la 'bebs pa'i rtags so //",
    "T02TD2638E:235a-9": "mu khyud ni mu khyud do //",
    "T02TD2638E:235a-10": "lte ba ni dbus su //",
    "T02TD2638E:235a-11": "bcas pa ni rtsibs brgyad 'khor lo'o //",
    "T02TD2638E:235a-12": "mdzes pa ni legs par bris pa'o //",
    "T02TD2638E:235a-13": "yang na mdzes pa ni dbus kyi lte ba la sna tshogs padma brgyad kyis mdzes par byas pa'o //",
    "T02TD2638E:235a-14": "gzhan yang sgo'i glo dang sgo'i khyams dad mtshams dang grva rnams su rin po ches mtshan pa'i zla phyed phur bu dang rdo rjes brgyan pa ni byang chub kyi sems spros pa med pas sems can tshim zhing ye shes lnga rtogs par byed pa'i rtags so //",
    "T02TD2638E:235a-15": "gzhan yang rta babs kyi kha'i dar 'phan dril bu dang do shal dang phreng bas brgyan pa ni gsung rab yan lag bcu gnyis rnam par dag pa'o //",
    "T02TD2638E:235a-16": "dra ba dang dra ba phyed pa ni byang chub kyi yan lag bdun rnam par dag pa'o //",
    "T02TD2638E:235a-17": "rdo rje dang rin po che dang padma dang rgya gram gyis brgyan pa ni 'gro ba ma lus pa'i bsam pa yongs su rdzogs pa'i ngo bo bas na phyag rgya de rnams kyis gzhal yas khang gi mtshams dang dbus kyi sna tshogs padma brgyan pa'o //",
    "T02TD2638E:235a-18": "de rnams kyi spyi khyab tu yang brgyan zhing spras pa'o //",
    "T02TD2638E:235a-19": "de lta bu'i gzhal yas khang gru bzhi pa la 'dod pa'i yon tan lnga dang /",
    "T02TD2638E:235a-20": "tshul khrims rnam par dag pa'i pha gu dang /",
    "T02TD2638E:235a-21": "rnam par thar pa brgyad rnam par dag pa'i nang gi ka ba dang /",
    "T02TD2638E:235a-22": "'phags pa'i lam yan lag brgyad dag pa'i rta babs kyi phyogs ba dan ka ba brgyad dang /",
    "T02TD2638E:235a-23": "sems can thams cad la snyoms par chos kyi 'khor lo bskor ba'i 'khor lo dang /",
    "T02TD2638E:235a-24": "stobs bcu dang ldan pa'i gyad tshan po ches rta babs rim pa gnyis pa 'degs pa la sogs pa'o //",
    "T02TD2638E:235a-25": "nang gi rtsibs brgyad 'khor lo ni rten cing 'brel par 'byung ba bcu gnyis kyi tshul gyis sbyang bar bya'o //",
    "T02TD2638E:235b-0": "mtha'i mu khyud rdo rje phreng bas bskor ba ni theg pa gzhan las khyad par du gyur pa rdo rje @235b theg pas 'gro ba yongs su smin par mdzad pa'i tshul bstan pa'o //",
    "T02TD2638E:235b-1": "de'i dbus su gdan bskyed pa ni aa sim a'a:/",
    "T02TD2638E:235b-2": "zhes pas seng ge'i gdan bskyed do //",
    "T02TD2638E:235b-3": "de'i steng du sna tshogs padma hr'i: las bskyed pa dang /",
    "T02TD2638E:235b-4": "aa las zla ba'i dkyil 'khor bskyed pa'o //",
    "T02TD2638E:235b-5": "de ltar rdo rje gtsug tor la sogs pa'i gnas su sna tshogs padma dang zla ba'i dkyil 'khor bskyed do //",
    "T02TD2638E:235b-6": "de'i phyir na /",
    "T02TD2638E:235b-7": "padmar gnas pa seng gdan dang //",
    "T02TD2638E:235b-8": "de la gnas pa'i zla dbus su //",
    "T02TD2638E:235b-9": "zhes so //",
    "T02TD2638E:235b-10": "da ni gtso bo'i sku bskyed pa ston te /",
    "T02TD2638E:235b-11": "dbus su thabs dang shes rab zhu byas te //",
    "T02TD2638E:235b-12": "zhes pa la sogs pas bstan to ;",
    "T02TD2638E:235b-13": "/ de yang sgrib pa kun sel zhes pa la sogs pa'i ting nge 'dzin dang 'brel to //",
    "T02TD2638E:235b-14": "sgrib pa kun sel ba'i ting nge 'dzin ni ci lta bu snyam pa la /",
    "T02TD2638E:235b-15": "thabs dang shes rab zhu byas te //",
    "T02TD2638E:235b-16": "zhes pa ji lta bu snyam pa la /",
    "T02TD2638E:235b-17": "aom mu ne zhes pa la sogs pa dang 'brel to //",
    "T02TD2638E:235b-18": "de'i don yang 'di ltar shes par bya ste /",
    "T02TD2638E:235b-19": "zla ba'i dbus su dang por hr'i: de'i tha ma na tshur aom mu ne mu ne ma h'a mu na ye sv'a h'a /",
    "T02TD2638E:235b-20": "zhes pas so //",
    "T02TD2638E:235b-21": "de nas sngags kyi rgyal po des sh'akya thub pa rjes su dran te /",
    "T02TD2638E:235b-22": "de nas 'od zer 'phros pas /",
    "T02TD2638E:235b-23": "sems can thams cad kyi rtog sgrib sbyangs te /",
    "T02TD2638E:235b-24": "slar 'dus pa'i ting nge 'dzin des padma 'dab ma bcu drug la brgyad gyen du bltas pa /",
    "T02TD2638E:235b-25": "brgyad thur du bltas pa'i rang bzhin /",
    "T02TD2638E:235b-26": "de dag de'i dbus su rdo rje rtse lnga pa gnas pa bsam pa de la ni sgrib pa kun sel gyi ting nge 'dzin to //",
    "T02TD2638E:235b-27": "de la gnas pa la snyoms par zhugs pa zhes bya'o //",
    "T02TD2638E:235b-28": "thabs dang shes rab zhu bya ste //",
    "T02TD2638E:235b-29": "zhes pa ni padma ni thabs zhes bya ba la rdo rje la ni shes rab ces bya'o //",
    "T02TD2638E:235b-30": "de yang padma nam rigs kyi cha 'dzin pa ste sh'akya thub pa ni padma'i rigs so //",
    "T02TD2638E:235b-31": "de yang ngan song sbyong ba rnams par snang mdzad kyi rgyud las /",
    "T02TD2638E:235b-32": "rgyab tu sh'akya'i rigs dbang po //",
    "T02TD2638E:235b-33": "gtso bo thub pa'i gzugs su bri//",
    "T02TD2638E:235b-34": "zhes gsungs so //",
    "T02TD2638E:235b-35": "de'i phyir na rgyab ni gtso bo'i rgyab bo //",
    "T02TD2638E:235b-36": "de'i gnas ni padma rigs kyi gnas so //",
    "T02TD2638E:235b-37": "de'i phyir na padma'i rigs so //",
    "T02TD2638E:235b-38": "rdo rje ni thub pa ste yang dag pa'i ye shes kyi rtags so //",
    "T02TD2638E:235b-39": "de las 'od zer spro ba dang bsdu bas sems can gyi don byas te /",
    "T02TD2638E:236a-0": "de bzhin gshegs @236a * //",
    "T02TD2638E:236a-1": "pa'i sku gsung thugs kyi bcud bsdus pas thabs dang shes rab kyi rang bzhin du dang por 'od du zhu bas sems can gyi don gyi rgyur byung ba'i gong ma'i sngags kyis sh'akya thub pa'i gzugs su sprul par bya'o //",
    "T02TD2638E:236a-2": "de nas sems can thams cad kyi ngon byed pa'i rtags su //",
    "T02TD2638E:236a-4": "/ rdo rje khu tshur gnyis bcings te //",
    "T02TD2638E:236a-5": "zhes pa la sogs pa'o //",
    "T02TD2638E:236a-6": "phyi ma dkyus las gsal lo //",
    "T02TD2638E:236a-7": "de ltar sku bskyed nas sku mdog dang de nas byin gyis brlab pa dang dbang bskur ba yang gong ltar byas te gnas par bya'o //",
    "T02TD2638E:236a-8": "de ltar rtsa ba'i sku bskyed nas da ni dkyil 'khor gyi sku bskyed par bya ste /",
    "T02TD2638E:236a-9": "de nas snying gar zla ba la //",
    "T02TD2638E:236a-10": "gnas pa'i sngags rnams brjod nas su //",
    "T02TD2638E:236a-11": "rdo rje gtsug tor nas brtsams nas //",
    "T02TD2638E:236a-12": "rdo rje lcags kyu'i bar du bskyed //",
    "T02TD2638E:236a-13": "ces pa des mdor bstan te /",
    "T02TD2638E:236a-14": "de'i don yang 'dir yang mdor bstan pas rgyas par bya'o //",
    "T02TD2638E:236a-15": "sh'akya thub pa'i snying gar zla ba'i dkyil 'khor la /",
    "T02TD2638E:236a-16": "bha ga ba ti'i skor sngags dang dbus su lha gang skyed par byed pa'i sngags /",
    "T02TD2638E:236a-17": "aom badzra h'um phat dang /",
    "T02TD2638E:236a-18": "ratnotta ma h'um /",
    "T02TD2638E:236a-19": "zhes pa la sogs pa'i sngags bsams la /",
    "T02TD2638E:236a-20": "de nas 'od zer sna lnga snying ga nas byung bas sngags kyi 'od zer de 'jig rten gyi khams kun du 'phros pas 'gro ba thams cad la phog par bya ste sems can gyi sdug bsngal zhi bar byas nas /",
    "T02TD2638E:236a-21": "de bzhin gshegs pa'i bcud bsdus nas 'od de phyir log nas snying gar zhugs pas skad cig mas sngags dang 'od zer gnyis 'dus pas rdo rje gtsug tor gyi gzugs rdzogs par bskyed nas spro bar bya'o //",
    "T02TD2638E:236a-22": "de yang gang du spro na ni shar phyogs kyi 'khor lo'i rtsibs padma'i steng na zla ba'i dkyil 'khor gyi steng du dgod par bya ste bka' nod cing bzhugs par bya'o //",
    "T02TD2638E:236a-23": "de la cho 'phrul chen po bzhis byin gyis brlab par bya ste snying gar rdo rje /",
    "T02TD2638E:236a-24": "khar padma /",
    "T02TD2638E:236a-25": "dpral bar rin po che /",
    "T02TD2638E:236a-26": "spyi bor rgya gram mo //",
    "T02TD2638E:236a-27": "de la yang dbang bskur ba yid bzhin gyi nor bu rin po che'i rgyan nam kha' [*mkha'] las byung bas dbang bskur te /",
    "T02TD2638E:236a-28": "bdag gi rdo rje dang dril bu gnyis sri zhu'i tshul gyis lag par byin la /",
    "T02TD2638E:236a-29": "rdo rje gtsug tor zhes lan gsum brjod de /",
    "T02TD2638E:236a-30": "ming gi dbang bskur phrin las gzhol lo //",
    "T02TD2638E:236b-0": "@236b sku mdog dang 'od zer dkar po 'bar ba'o //",
    "T02TD2638E:236b-1": "phyag rgya ni rdo rje dang ldan pa'i sa gnon gyis bzhugs pa'o //",
    "T02TD2638E:236b-2": "de bzhin du gzhan rnams la yang dang po thugs ka'i sngags kyi phreng ba bkod pa dang /",
    "T02TD2638E:236b-3": "de las 'od 'phros pa dang bsdu ba'i sbyor bas skur gyur pa dang sems can gyi don byas nas slar byon te bka' nod pa dang /",
    "T02TD2638E:236b-4": "de la cho 'phrul bzhis byin gyis brlab pa dang /",
    "T02TD2638E:236b-5": "nam mkha' las byung ba'i rin po ches dbang bskur ba dang /",
    "T02TD2638E:236b-6": "phyag mtshan lag tu byin te ming gi dbang bskur bar byas la nyid kyi phrin las la bzhag ste gnas ji lta bar bzhugs par bya'o //",
    "T02TD2638E:236b-7": "sa bon dang sku mdog ni dkyus su gsal lo //",
    "T02TD2638E:236b-8": "bskal bzang bcu drug yang dgod par bya ba'i sogs dang spro ba dang /",
    "T02TD2638E:236b-9": "bsdu ba ni gong ltar shes par bya'o //",
    "T02TD2638E:236b-10": "ming gi dbang bskur mi bya'o //",
    "T02TD2638E:236b-11": "rin po che'i dbang bskur ro //",
    "T02TD2638E:236b-12": "de yang chad ni dkyil 'khor rgyal po mchog gi ting nge 'dzin to//",
    "T02TD2638E:236b-13": "da ni las rgyal po mchog gi ting nge 'dzin bstan te lha'i las dang rnal 'byor pa'i las rgyal po mchog ste /",
    "T02TD2638E:236b-14": "de yang lha'i las rgyal ba mchog gi don ston to //",
    "T02TD2638E:236b-15": "sh'akya seng ger phyag btsal nas //",
    "T02TD2638E:236b-16": "zhes pa la sogs pas bstan te khams gsum gyi sems can thams cad sh'akya seng ge la sogs pa dkyil 'khor gyi lha rnams la phyag 'tshal nas ngan song sbyong ba'i dkyil 'khor 'dir gzhug cing dbang nos pa dang dkyil 'khor 'di'i lha rnams kyis ngan song gsum gyi sdug bsngal sbyang ba dang sems can thams cad kyang ngan song las 'dren par mdzad pa'i phyir na las kyi phyag rgya mchog ces bya'o //",
    "T02TD2638E:236b-17": "rtsa ba'i lha nyi shu rtsa gcig dang /",
    "T02TD2638E:236b-18": "bskal pa bzang po'i lha bcu drug ste sum cu rtsa bdun po kun gyi phrin las su ngan song sbyong ba las gzhan bi mnga' ba'i phyir na so so re re la de dag las bcom ldan 'das des kyang ma gsungs so //",
    "T02TD2638E:236b-19": "so so re re'i sgras ni rdo rje'i dbyings la sogs pa'i lha rnams la ni las so so re re yod do zhes sbyar bar bya'o //",
    "T02TD2638E:236b-20": "'dir ni ci zhig kho na'o zhes bya'o //",
    "T02TD2638E:236b-21": "de ni las kyi rgyal mchog ces bya ba'i ting nge 'dzin to zhes bya ba ni lha'i las so zhes bya ba'i tha tshig go //",
    "T02TD2638E:237a-0": "da ni rnal 'byor pa'i las la @237a * //",
    "T02TD2638E:237a-1": "rjes su sbyor ba'i ting nge 'dzin to //",
    "T02TD2638E:237a-2": "de la yang spyan drang ba dang phyag rgya bzhis rgyas gdab pa dang dbang bskur zhing byin gyis brlab pa dang mchod pa dang bzlas pa'o //",
    "T02TD2638E:237a-3": "de la dang por spyan drang pa bstan te /",
    "T02TD2638E:237a-4": "sngags dang phyag rgya ldan pa yis //",
    "T02TD2638E:237a-5": "sgo ni dbye bar bya ba ste /",
    "T02TD2638E:237a-6": "zhes pa la sogs pa dang 'brel to //",
    "T02TD2638E:237a-7": "sgo dbye ba'i sngags dang phyag rgyal sogs pa ni dkyus su gsal lo //",
    "T02TD2638E:237a-8": "sh'akya'i rgyal po bdag sbyor ro //",
    "T02TD2638E:237a-9": "zhes pa la sogs pa la sh'akya ni bdag nyid kyi rigs su 'khrungs pas na'o //",
    "T02TD2638E:237a-10": "rgyal po ni gtso bor gyur zhes bya'o //",
    "T02TD2638E:237a-11": "bdag sbyor ba zhes pa ni bdag rnal 'byor pa sh'akya thub pa'i ting nge 'dzin dang ldan pa'o //",
    "T02TD2638E:237a-12": "de'i don yang 'di ltar shes par bya ste /",
    "T02TD2638E:237a-13": "dbus kyi gtso bo las mar me gnyis pa ltar bdag byung nas dkyil 'khor gyi lha rnams la dbang nos phyag btsal nas grogs lta bu'i tshul du bsams nas shar kyi sgo drung du gnas te spyan drang bar bya'o //",
    "T02TD2638E:237a-14": "la la dag bdag sbyor ba dang po dang ldan pa des bya'o zhes smra'o //",
    "T02TD2638E:237a-15": "de'i don yang bdag sbyor ba po dang ldan pa des nam mkha'i phyogs su gnas la stong par bya ba dang gnas bskyed pa dang gtso bo la sogs pa rnams bskyed pa byas nas /",
    "T02TD2638E:237a-16": "de nas nam mkha' las bsams nas sgo drung du gnas te /",
    "T02TD2638E:237a-17": "ye shes sems dpa' grogs su bltas te spyan drang bar bya'o zhes gsungs so //",
    "T02TD2638E:237a-18": "spyan drang ba yang chos kyi sku las bzhengs pa dang longs sbyong dang rdo rje rgyal po'i snying ga'am /",
    "T02TD2638E:237a-19": "gdan mtshams nas spyan drang ba'o //",
    "T02TD2638E:237a-20": "dza: h'um bam ho:/",
    "T02TD2638E:237a-21": "zhes pa ni rdo rje rgyal po'i sngags so //",
    "T02TD2638E:237a-22": "lcags kyu la sogs pa'i sngags som nyi za bar mi bya'o //",
    "T02TD2638E:237a-23": "phyi ma ni dkyus su gsal lo //",
    "T02TD2638E:237a-24": "bgegs bskrad rdo rje gnod sbyin gyis //",
    "T02TD2638E:237a-25": "zhes pa ni nam mkha'i phyogs su byon pa las rnal 'byor pa'i rnal par rtog pa'i blo la gnas pa'i bgegs rdo rje gnod sbyin gyi sngags dang phyag rgyas bskrad do //",
    "T02TD2638E:237a-26": "de nas dri chu'i yon chab zhabs bsil dbul lo //",
    "T02TD2638E:237a-27": "de nas bstod pas bstod do //",
    "T02TD2638E:237a-28": "phyag rgya bzhis ni bcing bar bya //",
    "T02TD2638E:237a-29": "zhes pa ni tshul rnam pa gnyis su med par bya ba phyag rgya bzhis rgyas gdab bo //",
    "T02TD2638E:237b-0": "de ltar phyag rgya bzhis gnyis su med par byas @237b nas phyag rgya bzhis rgyas gdab par bya ste /",
    "T02TD2638E:237b-1": "de la yang sngags dang phyag rgya gnyis so //",
    "T02TD2638E:237b-2": "de nas sngags dang phyag rgya ni //",
    "T02TD2638E:237b-3": "go rims bzhin du bshad par bya //",
    "T02TD2638E:237b-4": "zhes pa dang mtshams sbyar bar bya'o //",
    "T02TD2638E:237b-5": "sngags la yang gnyis te /",
    "T02TD2638E:237b-6": "spyi'i sngags dang rtsa ba'i sngags so //",
    "T02TD2638E:237b-7": "spyi'i sngags ni aom na mo bha ga wa te sarba durga ti pa ri shodha na /",
    "T02TD2638E:237b-8": "zhes pa la sogs pa'o //",
    "T02TD2638E:237b-9": "rtsa ba'i sngags ni 'og nas shes par bya ste /",
    "T02TD2638E:237b-10": "dkyus su gsal bas shes par bya'o //",
    "T02TD2638E:237b-11": "sh'akya seng ge'i phyag rgya ni //",
    "T02TD2638E:237b-12": "zhes pa la sogs pas bstan te de la yang dam tshig gi phyag rgya dang /",
    "T02TD2638E:237b-13": "chos kyi phyag rgya dang ;",
    "T02TD2638E:237b-14": "las kyi phyag rgya dang /",
    "T02TD2638E:237b-15": "phyag rgya chen po'o //",
    "T02TD2638E:237b-16": "re re la yang bsam pa dang bcing ba dang bzlas pa gsum nyid du shes par bya'o //",
    "T02TD2638E:237b-17": "de yang lus kyi las dang ngag dang yid kyi'o //",
    "T02TD2638E:237b-18": "de re re la yang sku dang gsung dang thugs gsum du shes par bya'o de yang /",
    "T02TD2638E:237b-19": "sku gsung thugs kyi spyor ba yis ;",
    "T02TD2638E:237b-20": "/ phyag rgya bzhi ni bcing bya ste //",
    "T02TD2638E:237b-21": "lus ngag yid kyi las rnams kyi //",
    "T02TD2638E:237b-22": "dngos grub thams cad grub ces pa'o //",
    "T02TD2638E:237b-23": "zhes gsungs so //",
    "T02TD2638E:237b-24": "lus kyi las su ni /",
    "T02TD2638E:237b-25": "dbus su ting 'dzin mchog gnas pa //",
    "T02TD2638E:237b-26": "zhes pa la sogs pa'o //",
    "T02TD2638E:237b-27": "yid kyi'am bsam par bya ba dam tshig gi phyag rgya ni /",
    "T02TD2638E:237b-28": "lha ni re re'i thugs ka nas //",
    "T02TD2638E:237b-29": "sems dpa'i rdo rje bkod nas su //",
    "T02TD2638E:237b-30": "dam tshig phyag rgya de bsgyur ro //",
    "T02TD2638E:237b-31": "zhes pa'o //",
    "T02TD2638E:237b-32": "dag gi las su ni /",
    "T02TD2638E:237b-33": "aom a'a: sarba bit sarba a'a wa ra n'a bi sho dha ne mu ne h'um phat /",
    "T02TD2638E:237b-34": "sh'akya thub pa'i sngags so zhes pa la sogs pa'o //",
    "T02TD2638E:237b-35": "chos kyi phyag rgya la yang gsum mo //",
    "T02TD2638E:237b-36": "lce la padma dang zla ba bsam pa ni sku'o //",
    "T02TD2638E:237b-37": "rdo rje bsam pa ni thugs so //",
    "T02TD2638E:237b-38": "yig 'bru bsam pa ni gsung ngo //",
    "T02TD2638E:237b-39": "chos kyi phyag rgya bsgom pa ni //",
    "T02TD2638E:237b-40": "mgrin pa'i padma zla dkyil du //",
    "T02TD2638E:237b-41": "gong du phyung ba'i sngags bkod pa //",
    "T02TD2638E:237b-42": "chos kyi phyag rgya'i cho ga'o //",
    "T02TD2638E:237b-43": "zhes pa'o //",
    "T02TD2638E:237b-44": "las kyi phyag rgyal yang de bzhin du shes par bya ste /",
    "T02TD2638E:237b-45": "lus kyi las su bcing ba ni //",
    "T02TD2638E:237b-46": "lha kun gyi ni thugs ka ru //",
    "T02TD2638E:237b-47": "rdo rje rgya gram bskyed nas su //",
    "T02TD2638E:237b-48": "zhes bya'o //",
    "T02TD2638E:237b-49": "lus kyi las ni /",
    "T02TD2638E:237b-50": "chos kyi 'khor lor ci gsungs pa //",
    "T02TD2638E:237b-51": "zhes pa'o //",
    "T02TD2638E:238a-0": "phyi ma ni ngag gi'am 'og nas 'byung ba la bkar ma @238a * //",
    "T02TD2638E:238a-1": "btags pa la phyag rgya chen po de'i las kyang de ltar gsum du shes par bya'o //",
    "T02TD2638E:238a-2": "bsam pa dang bcing ba dang bzlas pa'o //",
    "T02TD2638E:238a-3": "gong du chung ba las gsungs pa'i //",
    "T02TD2638E:238a-4": "zhes pa la sogs pa'o //",
    "T02TD2638E:238a-5": "phyi ma ni dkyus su gsal lo //",
    "T02TD2638E:238a-6": "de nas byin gyis brlab pa ni de bzhin gshegs pa rnams la gnas bzhi ru sems ma bzhis byin gyis brlab /",
    "T02TD2638E:238a-7": "sgeg mo la sogs pa rnams la rang gi rigs kyi phyag rgyas byin gyis brlab bo //",
    "T02TD2638E:238a-8": "dbang bskur ba ni rin po che myu gu'i phyag rgyas dbang bskur te /",
    "T02TD2638E:238a-9": "gtso bo la de bzhin gshegs pa thams cad kyis dbang bskur nas thim pas dbu gtsug tor bltar mi mngon par gyur to //",
    "T02TD2638E:238a-10": "rdo rje gtsug tor la sogs pa ni 'khor los sgyur ba'i rgyal po'i cha byad du gnas so //",
    "T02TD2638E:238a-11": "de ltar dbang bskur nas mchod de /",
    "T02TD2638E:238a-12": "de nas de'i mchod pa kun la dri'i chus gtor bar bya'o //",
    "T02TD2638E:238a-13": "de nas mchod pa'i khyad par ni gong du gsungs pa bzhin de dag la /",
    "T02TD2638E:238a-14": "rnam pa sna tshogs mchod pa bya //",
    "T02TD2638E:238a-15": "zhes pa ni gong du gsungs pa de bzhin du rdzas kyi mchod pa lnga dang /",
    "T02TD2638E:238a-16": "phyag rgya'i mchod pa lnga dang /",
    "T02TD2638E:238a-17": "l'a sye la sogs pa brgyad dang mchod pa nyi shu pas mchod do //",
    "T02TD2638E:238a-18": "gzhan yang sna tshogs te /",
    "T02TD2638E:238a-19": "phyag rgyas rol mo bcu po rnams kyis kyang mchod par bya'o //",
    "T02TD2638E:238a-20": "sgrub pa'i mchod pa bcu drug gis kyang mchod do //",
    "T02TD2638E:238a-21": "mchod pa'i rjes la mnyam med mi g-yo'i bstod pa bya ste zhes pa ni /",
    "T02TD2638E:238a-22": "mnyam med mi g-yo mchog chos can //",
    "T02TD2638E:238a-23": "thugs rje'i bdag nyid 'gro sdug sel //",
    "T02TD2638E:238a-24": "yon tan dngos grub sbyin mdzad pa //",
    "T02TD2638E:238a-25": "'dis ni mnyam nyid dam pa bstod //",
    "T02TD2638E:238a-26": "yon tan kun du tshad med de //",
    "T02TD2638E:238a-27": "nam mkha' dang yang bskrun yod min //",
    "T02TD2638E:238a-28": "dngos grub mnyam med dpe bral ba //",
    "T02TD2638E:238a-29": "'gro la gnas par stsol mdzad bstod //",
    "T02TD2638E:238a-30": "rtag tu dri med thugs rje 'byung //",
    "T02TD2638E:238a-31": "smon lam grub pa 'gag med nyid //",
    "T02TD2638E:238a-32": "'gro ba'i don ni mtha' yas pa //",
    "T02TD2638E:238a-33": "bdag nyid rtag tu snang la bstod //",
    "T02TD2638E:238a-34": "tshad bral yongs su rdzogs pa yi //",
    "T02TD2638E:238a-35": "bde gshegs go 'phang der bsnyegs kyang //",
    "T02TD2638E:238a-36": "thugs rje'i spyod pa 'gag mi 'gyur //",
    "T02TD2638E:238a-37": "bzang po shin tu mchog ldan bstod //",
    "T02TD2638E:238b-0": "mchog sbyin nang na mchog @238b brnyes pa //",
    "T02TD2638E:238b-1": "kun grub 'gro la mchog stsol mdzad //",
    "T02TD2638E:238b-2": "mgon po kun du sgrib med pa //",
    "T02TD2638E:238b-3": "dngos grub dam pa stsol mdzad pa //",
    "T02TD2638E:238b-4": "bstod pa'i rgyal po 'di dag gis //",
    "T02TD2638E:238b-5": "lan cig tsam yang bstod byas na //",
    "T02TD2638E:238b-6": "sangs rgyas kun gyis dbang bskur zhing //",
    "T02TD2638E:238b-7": "bde gshegs thams cad 'grub par 'gyur //",
    "T02TD2638E:238b-8": "zhes pa'o //",
    "T02TD2638E:238b-9": "de nas bzlas pa la 'jug par bya ste bdag dang lha thams cad tha mi dad par grogs lta bur bsams te /",
    "T02TD2638E:238b-10": "gang dang gang gi bzlas pa byed pa de'i tshe de nyid kyi rang bzhin du bsams la gong gi sngags gang yin pa bzlas so //",
    "T02TD2638E:238b-11": "de lta bur bsgom pa ni zla ba drug gam zla ba gcig tu gnang pa'am mtshan ma 'am grangs rdzogs su bsnyen pa thun bzhi'i rim pa bya'o /",
    "T02TD2638E:238b-13": "// / de nas gdod rdul tshon brtsam mo //",
    "T02TD2638E:238b-14": "sngon du bsnyen pa bya ba'i cho ga'i rim pa'i dka' 'grel rdzogs so /"
}