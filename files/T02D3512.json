{
    "T02D3512:158b-0": "@158b # // rgya gar skad du /",
    "T02D3512:158b-1": "a'arya dz'am gu ly'a bha ga ba ty'a: kalpa /",
    "T02D3512:158b-2": "bod skad du /",
    "T02D3512:158b-3": "bcom ldan 'das 'phags ma dug sel ba'i rtog pa /",
    "T02D3512:158b-4": "'phags ma dug sel ma la phyag 'tshal lo //",
    "T02D3512:158b-5": "de nas bcom ldan 'das ma'i thugs kyi rtog pa bdag gis bshad par bgyi'o //",
    "T02D3512:158b-6": "aom aa si shu la dzi hve dzi hve badzra",
    "T02D3512:158b-7": "k'a yee gra sa gra sa dzva la dzva la",
    "T02D3512:158b-8": "ma h'a dzva me la h'a yo ge shva ri",
    "T02D3512:158b-9": "h'um h'um phat phat sv'a h'a ;",
    "T02D3512:158b-10": "stong phrag bcu bzlas pas dug gi las thams cad zhi bar nus par 'gyur ro //",
    "T02D3512:158b-11": "bzlas pa yang cho ga 'dis bya'o //",
    "T02D3512:158b-12": "dus gsum du khrus byas nas chang dang /",
    "T02D3512:158b-13": "nya dang /",
    "T02D3512:158b-14": "sgog pa dang /",
    "T02D3512:158b-15": "btsong dang /",
    "T02D3512:158b-16": "mar nag dang /",
    "T02D3512:158b-17": "tshva rnams rnam par spangs te dus gsum du bzlas par bya'o //",
    "T02D3512:158b-18": "ji srid stong phrag bcu'i bar du'o //",
    "T02D3512:158b-19": "de nas dngos grub tu 'gyur ro //",
    "T02D3512:158b-20": "phyi nas 'di rnam par bkod nas las rnams bya'o //",
    "T02D3512:158b-21": "dang po re zhig sngags pas bdag nyid 'di ltar bsam par bya ste /",
    "T02D3512:158b-22": "gzhon nu ma'i rnam pa sku mdog ljang gu /",
    "T02D3512:158b-23": "gdengs ka bdun gyis dbu la rnam par brgyan pa ;",
    "T02D3512:158b-24": "phyag bzhi pa /",
    "T02D3512:158b-25": "zhal gcig pa /",
    "T02D3512:158b-26": "phyag dang po na rtse gsum /",
    "T02D3512:158b-27": "gnyis pa na rma bya'i mjug sgro /",
    "T02D3512:158b-28": "gsum pa na sbrul /",
    "T02D3512:158b-29": "bzhi pa na mi 'jigs pa rab tu brkyang pa /",
    "T02D3512:158b-30": "yan lag thams cad la zhabs gdub dang /",
    "T02D3512:158b-31": "ska rags dang /",
    "T02D3512:158b-32": "do shal dang /",
    "T02D3512:159a-0": "rna rgyan la sogs pa sbrul gyi rnam @159a * //",
    "T02D3512:159a-1": "par bsam par bya'o //",
    "T02D3512:159a-2": "ba spu'i khung bu re re nas me 'bar zhing",
    "T02D3512:159a-3": "kun nas 'byung ba dang ldan pa rnam par bsam",
    "T02D3512:159a-4": "par bya'o // de bzhin du bdag nyid brtag par bya'o //",
    "T02D3512:159a-5": "bdag gis re zhig lha rnams la de nas sbrul",
    "T02D3512:159a-6": "gyis bzung ba de'i mdun du bkod nas zangs ma",
    "T02D3512:159a-7": "la sogs pa'i snod du chu la bzhag na rig",
    "T02D3512:159a-8": "sngags lan bdun du mngon par bsngags nas de la",
    "T02D3512:159a-9": "lan bdun du mgo bo la sogs pa la dug",
    "T02D3512:159a-10": "rnams byabs nas chu de la de bzhin du yang",
    "T02D3512:159a-11": "nas yang du 'phang par bya'o //",
    "T02D3512:159a-12": "'dis dug med par 'gyur ro //",
    "T02D3512:159a-13": "g-yo ba'i dug la gang dang gang la de bzhin",
    "T02D3512:159a-14": "du gtong ba de dang de'i gnas la lan bdun",
    "T02D3512:159a-15": "bzlas te / gang la gzungs kyis bcings shing /",
    "T02D3512:159a-16": "sbrul gyi rnam par 'khyil bar sbyor bar bya'o //",
    "T02D3512:159a-17": "'di'i phyag rgya ni sbrul gyi rnam pa'o //",
    "T02D3512:159a-18": "phu:zhes pas gtong zhing mche ba'i rma'i yan lag las dug 'thungs pa bzhin du bsam par bya'o //",
    "T02D3512:159a-19": "de lta bus las grub par 'gyur zhing gzhan du ni ma yin no //"
}