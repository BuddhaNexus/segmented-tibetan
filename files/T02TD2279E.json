{
    "T02TD2279E:133a-0": "@133a # // rgya gar skad du /",
    "T02TD2279E:133a-1": "nir bi kalpa pra ka ra na /",
    "T02TD2279E:133a-2": "bod skad du /",
    "T02TD2279E:133a-3": "rnam par mi rtog pa'i rab tu byed pa /",
    "T02TD2279E:133a-4": "bla ma dang sangs rgyas la phyag 'tshal lo //",
    "T02TD2279E:133a-5": "rnam par rtog pa gang gang gis ;",
    "T02TD2279E:133a-6": "/ dngos po gang dang gang brtags pa //",
    "T02TD2279E:133a-7": "yongs su brtags pa 'di nyid dang //",
    "T02TD2279E:133a-8": "rang bzhin yod min pa kho na //",
    "T02TD2279E:133a-9": "slob dpon klu sgrub zhal snga yi //",
    "T02TD2279E:133a-10": "lam las phyi rol song gyur cing //",
    "T02TD2279E:133a-11": "legs par mngon pa'i thabs med pa'i //",
    "T02TD2279E:133a-12": "kun rdzob de nyid bden pa las //",
    "T02TD2279E:133a-13": "nyams pas thar pa'i dngos grub ni //",
    "T02TD2279E:133a-14": "yod pa ma yin de dag nyams //",
    "T02TD2279E:133a-15": "gang zhig las las byung ba yi //",
    "T02TD2279E:133a-16": "rnam par rtog pa gang ci'ang rung //",
    "T02TD2279E:133a-17": "de dag spangs pa'i rang bzhin las //",
    "T02TD2279E:133a-18": "mya ngan 'das pa gzhan na ni //",
    "T02TD2279E:133a-19": "yod min yul ni gang du yang //",
    "T02TD2279E:133a-20": "rnam par mi sems bdag nyid do //",
    "T02TD2279E:133a-21": "gang yang dga' ba'i rang bzhin gyis //",
    "T02TD2279E:133a-22": "sems la bde ba 'byung gyur cing //",
    "T02TD2279E:133a-23": "nyams su myong ba'i sar phyin pa //",
    "T02TD2279E:133a-24": "de yang kun du rtog pa tsam //",
    "T02TD2279E:133a-25": "gang de 'dod chags bral ba yi //",
    "T02TD2279E:133b-0": "@133b rang gi ngo bo de dag dang //",
    "T02TD2279E:133b-1": "gnyis po gang yin pa de ni //",
    "T02TD2279E:133b-2": "srid pa'i rgyu yi mchog yin no //",
    "T02TD2279E:133b-3": "dngos po dngos po las mi skye //",
    "T02TD2279E:133b-4": "dngos po dngos med las kyang min //",
    "T02TD2279E:133b-5": "dngos po skye ba rtag tu spangs //",
    "T02TD2279E:133b-6": "dngos 'khrul nam mkha'i me tog bzhin //",
    "T02TD2279E:133b-7": "mkha' dang mnyam pa'i chos rnams kun //",
    "T02TD2279E:133b-8": "skye ba mkha' dang mnyam pa nyid //",
    "T02TD2279E:133b-9": "rkyen ni mkha' dang mnyam kun nges //",
    "T02TD2279E:133b-10": "srid par gyur pa bden pa yin //",
    "T02TD2279E:133b-11": "rgyu med 'bras bu med gyur cing //",
    "T02TD2279E:133b-12": "las kyi rang bzhin yod ma yin //",
    "T02TD2279E:133b-13": "'jig rten pa med 'jig rten med //",
    "T02TD2279E:133b-14": "mi brtan par gyur chos 'di kun //",
    "T02TD2279E:133b-15": "ma skyes pas ni dngos po gang //",
    "T02TD2279E:133b-16": "ji ltar gzhan las shes par gyur //",
    "T02TD2279E:133b-17": "mo gsham bu yi bzhin yang ni //",
    "T02TD2279E:133b-18": "de ltar shes par mi nus so //",
    "T02TD2279E:133b-19": "'jig rten gzod nas ma skyes te //",
    "T02TD2279E:133b-20": "gang gis kyang ni sprul pa med //",
    "T02TD2279E:133b-21": "don med 'khrul pa'i 'jig rten 'di //",
    "T02TD2279E:133b-22": "dri za'i grong khyer ji bzhin no //",
    "T02TD2279E:133b-23": "rnam rtog las gang 'jig rten 'byung //",
    "T02TD2279E:133b-24": "rnam rtog sems las byung ba ste //",
    "T02TD2279E:133b-25": "gang phyir lus las sems byung bas //",
    "T02TD2279E:133b-26": "de phyir lus la rnam par brtag / gzugs stong tshor ba rang bzhin med //",
    "T02TD2279E:133b-27": "'du shes med cing 'du byed kyis //",
    "T02TD2279E:133b-28": "dngos po yod pa ma yin te //",
    "T02TD2279E:133b-29": "rang rig gsal ba'i bdag nyid do //",
    "T02TD2279E:133b-30": "de la shes dang shes bya med //",
    "T02TD2279E:133b-31": "sems dang sems las byung ba med //",
    "T02TD2279E:133b-32": "'byung ba med de de yi phyir //",
    "T02TD2279E:133b-33": "rnam par mi rtog rang bzhin no //",
    "T02TD2279E:133b-34": "de ni sems min lus kyang min //",
    "T02TD2279E:133b-35": "khams rnams ma yin chos kyang min //",
    "T02TD2279E:133b-36": "gnyis su med pa'i lam mchog 'di //",
    "T02TD2279E:133b-37": "de nyid rig pa rnams kyis gsungs //",
    "T02TD2279E:133b-38": "dmigs pa med pa'i chos 'di kun//",
    "T02TD2279E:133b-39": "dmigs pa med las rab tu grol //",
    "T02TD2279E:133b-40": "dmigs med blo yi dang byas na //",
    "T02TD2279E:133b-41": "dmigs pa med par 'gyur ba yin //",
    "T02TD2279E:133b-42": "rnam par mi rtog pa'i rab tu byed pa slob dpon chen po a'arya de wa'i zhal snga nas mdzad pa rdzogs so /",
    "T02TD2279E:134a-0": "// / pandi ta chen po ma h'a @134a * //",
    "T02TD2279E:134a-1": "k'a ru na dang /",
    "T02TD2279E:134a-2": "bod kyi lo ts'a ba rma ba na chos 'bar gyis bsgyur ba'o//"
}