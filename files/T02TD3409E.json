{
    "T02TD3409E:73b-0": "@73b # // rgya gar skad du /",
    "T02TD3409E:73b-1": "a'arya kharsa p'a ni lo ke shva ra s'a dha nam /",
    "T02TD3409E:73b-2": "bod skad du /",
    "T02TD3409E:73b-3": "'phags pa kharsa p'a ni 'jig rten dbang phyug gi sgrub thabs /",
    "T02TD3409E:73b-4": "'phags pa spyan ras gzigs dbang phyug la phyag 'tshal lo //",
    "T02TD3409E:73b-5": "dang po re zhig sngags pas stan bde ba la 'dug ste /",
    "T02TD3409E:73b-6": "zhal bsang ba la sogs pa byas shing /",
    "T02TD3409E:73b-7": "sbyangs nas rang gi snying gar aa yig las zla ba'i dkyil 'khor bsgom par bya'o //",
    "T02TD3409E:73b-8": "de'i steng du hr'i:yig dkar po /",
    "T02TD3409E:73b-9": "de'i 'od zer gyis mdun gyi nam mkha'i mthil du bla ma dang /",
    "T02TD3409E:73b-10": "sangs rgyas dang /",
    "T02TD3409E:73b-11": "byang chub sems dpa' la sogs pa rnams spyan drangs nas /",
    "T02TD3409E:73b-12": "snying ga'i sa bon gyi 'od zer las byung ba'i mchod pa'i sprin tshogs rnams kyis yang dag par mchod nas /",
    "T02TD3409E:73b-13": "sdig pa bshags pa la sogs pa byas nas tshangs pa'i gnas bzhi bsgom par bya'o //",
    "T02TD3409E:73b-14": "de nas stong pa nyid du bsgoms te /",
    "T02TD3409E:73b-15": "aom sh'u n+ya t'a dzny'a na badzra sva bh'a wa a'atma ko&amp; ham zhes pas byin gyis brlab par bya'o //",
    "T02TD3409E:73b-16": "de nas sngon bzhin du hr'i:yig rnam par bsgoms nas /",
    "T02TD3409E:73b-17": "nam mkha'i mthil du spro ba dang bsdu ba'i rim pas de las byung ba'i 'jig rten dbang phyug gi bdag nyid bsgom par bya ste /",
    "T02TD3409E:73b-18": "'od zer dkar po bye ba dang ldan pa ral pa'i cod pan can /",
    "T02TD3409E:73b-19": "'od dpag tu med pas dbu brgyan pa /",
    "T02TD3409E:73b-20": "rgyan thams cad kyis brgyan pa /",
    "T02TD3409E:73b-21": "padma dang zla ba'i gdan la skyil krung phyed pas bzhugs pa /",
    "T02TD3409E:73b-22": "phyag g-yas pa mchog sbyin /",
    "T02TD3409E:73b-23": "g-yon pa padma bsnams pa'o //",
    "T02TD3409E:73b-24": "g-yas phyogs logs na 'phags ma sgrol ma dang /",
    "T02TD3409E:73b-25": "nor bzangs gzhon nu gnyis so //",
    "T02TD3409E:73b-26": "g-yon gyi logs na khro gnyer can dang rta mgrin gnyis so //",
    "T02TD3409E:73b-27": "de nas bcom ldan 'das kyi spyi bor aom yig / mgrin par a'a:yig / snying gar h'um yig bsgoms la ji srid mi skyo ba'i bar du'o //",
    "T02TD3409E:73b-28": "skyo na sngags bzlas par bya ste /",
    "T02TD3409E:73b-29": "de la sngags ni 'di'o //",
    "T02TD3409E:73b-30": "aom hr'i:sv'a h'a zhes pa ni 'phags pa 'jig rten dbang phyug kharsa p'a ni'i sgrub thabs so //",
    "T02TD3409E:73b-31": "slob dpon rnyog pa med pas mdzad pa rdzogs so /"
}