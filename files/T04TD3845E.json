{
    "T04TD3845E:282b-0": "@282b # // rgya gar skad du /",
    "T04TD3845E:282b-1": "hasta b'a sa n'a ma pa ka ra ni bra tti /",
    "T04TD3845E:282b-2": "bod skad du /",
    "T04TD3845E:283a-0": "cha shas kyi yan lag ces bya ba'i @283a * //",
    "T04TD3845E:283a-1": "rab tu byed pa'i 'grel pa /",
    "T04TD3845E:283a-2": "'phags pa 'jam dpal ye shes sems dpa' la phyag 'tshal lo //",
    "T04TD3845E:283a-3": "khams gsum pa'i tha snyad tsam la yang dag pa'i don du kun du rtogs pa'i phyir /",
    "T04TD3845E:283a-4": "de kho na nyid kyi don khong du ma chud pa'i sems can rnams la dngos po'i rang bzhin rab tu dbye ba'i sgo nas /",
    "T04TD3845E:283a-5": "phyin ci ma log pa'i shes pa yang dag par sgrub pa'i phyir 'di brtsams so //",
    "T04TD3845E:283a-6": "thag pa la ni sprul snyam 'dzin /",
    "T04TD3845E:283a-7": "thag par mthong na don med do //",
    "T04TD3845E:283a-8": "'di ni yul ha cang skal pa ma yin pa 'od tsam zhig snang ba zhig na /",
    "T04TD3845E:283a-9": "thag pa'i gzugs spyi chos can zhig dmigs pa la 'khrul nas /",
    "T04TD3845E:283a-10": "'di ni sbrul kho na'o zhes nges par 'dzin pa'i ngo bo shes pa skye ste /",
    "T04TD3845E:283a-11": "khyad par rang gi ngo bo khong du ma chud pa'i phyir ro //",
    "T04TD3845E:283a-12": "de'i khyad par nges par 'dzin pa na /",
    "T04TD3845E:283a-13": "don ji lta ba ma yin par kun du rtog pas rab tu spros pa nyid kyi phyir /",
    "T04TD3845E:283a-14": "shes pa de yang 'khrul pa'i shes pa don med pa kho nar 'gyur ro //",
    "T04TD3845E:283a-15": "de yi cha mthong de la yang //",
    "T04TD3845E:283a-16": "sbrul bzhin shes pa 'khrul pa yin //",
    "T04TD3845E:283a-17": "thag pa de la yang cha shas su phye nas brtag pa na /",
    "T04TD3845E:283a-18": "thag pa'i rang gi ngo bo mi dmigs te /",
    "T04TD3845E:283a-19": "de ma dmigs na thag par dmigs pa yang sbrul lo snyam pa'i blo bzhin du 'khrul pa tsam 'ba' zhig tu zad do //",
    "T04TD3845E:283a-20": "yang ji ltar thag par shes la 'khrul pa de bzhin du /",
    "T04TD3845E:283a-21": "cha shas de yang dum bu dang /",
    "T04TD3845E:283a-22": "nyag ma la sogs pa de dag la ltos pa ni rang gi ngo bo nges par mi 'dzin to //",
    "T04TD3845E:283a-23": "de nges par ma zin pas de la dmigs pa'i rnam pa can gyi blo bzhin du 'khrul pa tsam kho na'o //",
    "T04TD3845E:283a-24": "brtag pa'i dngos po thams cad la //",
    "T04TD3845E:283a-25": "rang gi ngo bo brtags pa na //",
    "T04TD3845E:283a-26": "kun rdzob tu ni shes pa yis //",
    "T04TD3845E:283a-27": "spyod yul ji snyed brtags pa yin //",
    "T04TD3845E:283a-28": "ji ltar cha shas la sogs pa'i dbye bas tha dad pa'i thag pa la sogs pa la brtags pa na rang gi ngo bo mi dmigs te /",
    "T04TD3845E:283a-29": "thag pa la sogs pa'i blo yang sbrul lo snyam pa'i blo bzhin du 'khrul pa yin pa de bzhin du /",
    "T04TD3845E:283a-30": "ngos cha la sogs pa la ltos nas yod pa rdza ma dang phor bu la sogs tha snyad pa'i shes pa'i spyod yul ji snyed pa thams cad brtags pa yod pa kho na yin te /",
    "T04TD3845E:283a-31": "de dag mthar rab tu phye ba na /",
    "T04TD3845E:283a-32": "re zhig bum pa la sogs pa ni tha snyad du brtags pa kho na yin no //",
    "T04TD3845E:283a-33": "gzhan du zhes bya ba ni /",
    "T04TD3845E:283a-34": "don dam pa nyid las so //",
    "T04TD3845E:283a-35": "cha med brtag par bya min phyir /",
    "T04TD3845E:283a-36": "tha ma yang ni med par mtshungs /",
    "T04TD3845E:283b-0": "gang yang brtag @283b pa'i dngos po thams cad kyi tha ma rdul phra rab kyi rdzas cha med pa gcig pu de yang /",
    "T04TD3845E:283b-1": "brtag par bya ba ma yin pa'i rang gi ngo bos dmigs pa mi rung ba'i phyir /",
    "T04TD3845E:283b-2": "nam mkha'i me tog gi phreng ba dang /",
    "T04TD3845E:283b-3": "ri bong gi rva la sogs pa dang mtshungs pas /",
    "T04TD3845E:283b-4": "de yang dngos po med pa nyid du 'grub bo //",
    "T04TD3845E:283b-5": "ci ste yang ji ltar na brtag bar bya ba ma yin pa'i mtshan nyid gtan tshigs des /",
    "T04TD3845E:283b-6": "rdul phra rab kyi rdzas yod pa nyid gcig pa nyid du med do zhes shes par nus she na /",
    "T04TD3845E:283b-7": "gang gi phyir yod na ni phyogs cha tha dad pa'i phyir /",
    "T04TD3845E:283b-8": "dper na yod pa bum pa dang /",
    "T04TD3845E:283b-9": "snam bu dang shing rta la sogs pa'i rdzas rnams ni /",
    "T04TD3845E:283b-10": "shar dang nub dang steng dang 'og la sogs pa'i phyogs cha tha dad pa'i phyir /",
    "T04TD3845E:283b-11": "cha shas tha dad pa dag snang ba ltar gal te rdul phra rab kyi rdzas kyang yod par gyur na /",
    "T04TD3845E:283b-12": "gdon mi za bar phyogs cha tha dad pa'i phyir shar dang nub dang byang dang steng la sogs pa'i cha shas khas blang bar bya'o //",
    "T04TD3845E:283b-13": "cha shas tha dad pa yin na ni rdul phra rab kyi rdzas gcig tu mi 'grub bo //",
    "T04TD3845E:283b-14": "rdzas kya dbye ba mang po snang ba'i phyir gcig pa nyid ni yod pa ma yin te /",
    "T04TD3845E:283b-15": "rdul phra rab mi dmigs pas rdul phra rab kyi rdzas su smra ba 'di thong shig / de phyir mkhas pas 'khrul pa tsam //",
    "T04TD3845E:283b-16": "yang dag don du min par brtag / gang gi phyir de ltar khams gsum la 'khrul pa tsam yin pa de'i phyir /",
    "T04TD3845E:283b-17": "mkhas pa legs pa thob par 'dod pas 'di la yang dag pa'i don du brtag par mi bya'o //",
    "T04TD3845E:283b-18": "gal te 'di snyam du bum pa la sogs pa phyi rol gyi dngos po de dag ni /",
    "T04TD3845E:283b-19": "ngo bo nyid mi rtog pa'i phyir med pa las kun brtags pas yin pa bden no //",
    "T04TD3845E:283b-20": "de dag la dmigs pa'i rnam pa can gyi 'khrul pa tsam 'di yod de /",
    "T04TD3845E:283b-21": "dper na sgyu ma dang dri za'i grong khyer la sogs pa med kyang /",
    "T04TD3845E:283b-22": "de dag la dmigs pa'i rnam pa can gyi shes pa lta bu'o zhes bya bar 'dod do zhes /",
    "T04TD3845E:283b-23": "'khrul na de yang ma dag phyir //",
    "T04TD3845E:283b-24": "ji ltar snang ba de ltar med //",
    "T04TD3845E:283b-25": "don yod ma yin snang ba ni //",
    "T04TD3845E:283b-26": "ji ltar de yi bdag nyid 'gyur //",
    "T04TD3845E:283b-27": "'khrul pa de yang rdzas kyi rang gi ngo bos shis pa yin na /",
    "T04TD3845E:283b-28": "rdzas de ni ngo bo nyid de lta bur yod pa ma yin te /",
    "T04TD3845E:283b-29": "don de med na yang rang gi ngo bos ni nus pa med pas ma dag par 'gyur ro //",
    "T04TD3845E:283b-30": "ma dag pa'i phyir 'khrul pa'i ngo bo nyid de lta bur yod do zhes bya bar ji lta bur shes /",
    "T04TD3845E:284a-0": "ji @284a * //",
    "T04TD3845E:284a-1": "ltar 'jig rten na yang sa bon la sogs pa skyed par byed pa med na /",
    "T04TD3845E:284a-2": "skyed par byed pa myu gu la sogs pa yod do zhes bya ba'i chos de lta bu yang ma mthong ngo //",
    "T04TD3845E:284a-3": "de nyid kyi phyir sgyu ma lta bu 'dod pa yang ma grub par nges pa bshad pa yin no //",
    "T04TD3845E:284a-4": "gang zhig zhib mo'i blo yis ni //",
    "T04TD3845E:284a-5": "thams cad brtags pa kho nar shes //",
    "T04TD3845E:284a-6": "blo ldan de yis chags la sogs //",
    "T04TD3845E:284a-7": "bde bar sbrul gyis skrag bzhin spong //",
    "T04TD3845E:284a-8": "ji skad bshad pa'i rnam par brtags pa tsam du yod pa'i khams gsum 'di la gang zhig bum pa la sogs pa rags pa'i blo gsal te /",
    "T04TD3845E:284a-9": "zhib mo'i blos rdzas med pa tha snyad tsam yin par nges par 'dzin pa de ni /",
    "T04TD3845E:284a-10": "ji ltar thag pa la sbrul lo snyam pa'i shes pas kun nas bslang ba'i 'jigs pa de'i khyad par rnam par dpyad nas thag par nges pa na /",
    "T04TD3845E:284a-11": "de'i sbrul gyis skrag pa med pa de bzhin du /",
    "T04TD3845E:284a-12": "'dod chags la sogs pa de skyed par byed pa'i dngos po dag la yongs su brtags pa des kyang /",
    "T04TD3845E:284a-13": "'dod chags la sogs pa nyon mongs pa'i dra ba rnams bde bar dka' ba med par ring por mi thogs pa kho nar spong bar 'gyur ro //",
    "T04TD3845E:284a-14": "'jig rten pa yi don rtogs pas //",
    "T04TD3845E:284a-15": "'jig rten bzhin du bsgrub par bya //",
    "T04TD3845E:284a-16": "kun nas nyon mongs spong 'dod pas //",
    "T04TD3845E:284a-17": "dam pa'i don gyis btsal bar byas //",
    "T04TD3845E:284a-18": "ji ltar 'jig rten pa dag bum pa la sogs pa'i don la dngos por rtog pas /",
    "T04TD3845E:284a-19": "'di bum pa'o //",
    "T04TD3845E:284a-20": "snam bu'o //",
    "T04TD3845E:284a-21": "shing rta'o zhes tha snyad 'dogs pa de bzhin du sngon gyi bsgrub pas tha snyad du bya'o //",
    "T04TD3845E:284a-22": "de'i 'og tu 'dod chags la sogs pa nyon mongs pa spong bar 'dod pa rnams kyis /",
    "T04TD3845E:284a-23": "ji skad bshad pa'i don dam pa'i mtshan nyid kyis dngos po rnams yongs su btsal bar bya ste /",
    "T04TD3845E:284a-24": "de ltar dngos po rnams yongs su tshol ba nas /",
    "T04TD3845E:284a-25": "de'i 'dod chags la sogs pa /",
    "T04TD3845E:284a-26": "nyon mongs pa'i dra ba phyis mi skye bar 'gyur ro //",
    "T04TD3845E:284a-27": "de ltar rang bzhin yongs shes pa'i //",
    "T04TD3845E:284a-28": "rnal 'byor pas ni gzugs sogs la //",
    "T04TD3845E:284a-29": "nye bar spyod pas thub pa yi //",
    "T04TD3845E:284a-30": "brtul zhugs kyis 'bras myur du 'grub //",
    "T04TD3845E:284a-31": "ji skad du bshad pa'i rigs pas /",
    "T04TD3845E:284a-32": "de kho na nyid kyi rang bzhin yongs su rtogs pa'i rnal 'byor pa 'dod pa'i yon tan rnams la mngon du spyod pa'i rdo rje 'dzin gyi brtul zhugs kyi zung du 'jug pa'i sku 'grub pa yin no //",
    "T04TD3845E:284a-33": "cha shas kyi yan lag ces bya ba'i rab tu byed pa'i 'grel pa slob dpon 'phags pa lhas mdzad pa rdzogs so /",
    "T04TD3845E:284a-35": "// / rgya gar gyi mkhan po shraddha ka ra wa rma dang /",
    "T04TD3845E:284a-36": "bod kyi lo ts'a ba rin chen bzang pos bsgyur ba'o /"
}