{
    "T02TD1729E:95a-0": "@95a # // rgya gar skad du /",
    "T02TD1729E:95a-1": "aa ka dz'a ti s'a dha nam /",
    "T02TD1729E:95a-2": "bod skad du /",
    "T02TD1729E:95a-3": "ral gcig ma'i sgrub thabs /",
    "T02TD1729E:95a-4": "ral gcig ma la phyag 'tshal lo //",
    "T02TD1729E:95a-5": "g-yas bskum g-yon brkyang zhabs kyis ro yi snying dang rkang mnan khro bo'i gad mos bsdigs mchog ma //",
    "T02TD1729E:95a-6": "ral gcig autpala gri gug thod pa g-yas g-yon phyag ldan h'um yig sa bon las byung mchog / mi thung thod mo ral pa kham pa rgyas pa'i thor cog drag mo klu yis rab brgyan ma //",
    "T02TD1729E:95a-7": "'gro ba gsum gyi mun pa la bzhag rol ldan sgrol ma drag mo rang gi gsod par shog / rgya nag las byung srid pa gsum //",
    "T02TD1729E:95a-8": "grol byed sgrol ma la btud de //",
    "T02TD1729E:95a-9": "bla ma rnams kyi man ngag bzhin //",
    "T02TD1729E:95a-10": "de yi sgrub thabs bdag gis brjod //",
    "T02TD1729E:95a-11": "mtshan ma gcig gam dur khrod dam //",
    "T02TD1729E:95a-12": "dus kun du ni khang stong du //",
    "T02TD1729E:95a-13": "rab tu mkhas pa'i rnal 'byor bas //",
    "T02TD1729E:95a-14": "srid pa mthar phyin rig ma sgrub //",
    "T02TD1729E:95a-15": "bu chung ro 'jam la gnas sam //",
    "T02TD1729E:95a-16": "yang na gdan 'jam 'bol ba la //",
    "T02TD1729E:95b-0": "kun @95b tu gnas te rnal 'byor bas //",
    "T02TD1729E:95b-1": "dngos grub mchog ni bsgrub par bya //",
    "T02TD1729E:95b-2": "skad cig rnam pa'i rnal 'byor bas //",
    "T02TD1729E:95b-3": "yang dag rnal 'byor la 'dug nas //",
    "T02TD1729E:95b-4": "gnas gsum rdo rje gsum bsgoms la //",
    "T02TD1729E:95b-5": "de nas 'od zer spro bar bya //",
    "T02TD1729E:95b-6": "srid gsum spyod pa'i sems can rnams //",
    "T02TD1729E:95b-7": "sal bar byas la tshur dgug cing //",
    "T02TD1729E:95b-8": "bsdus rjes yang ni bsgom par bya //",
    "T02TD1729E:95b-9": "sna tshogs kun las stong pa nyid //",
    "T02TD1729E:95b-10": "de nas rgyal ba'i sngags brjod de //",
    "T02TD1729E:95b-11": "ston gnyid bsgom zhing de dang las //",
    "T02TD1729E:95b-12": "aa las mtsho skyes dmar po ltar //",
    "T02TD1729E:95b-13": "de yi steng du yang bsgom pa //",
    "T02TD1729E:95b-14": "tv'am yig las byung padma'i snod //",
    "T02TD1729E:95b-15": "de yi dbus su yang ni bsgom //",
    "T02TD1729E:95b-16": "h'um mdzad yi ge sngon po ste //",
    "T02TD1729E:95b-17": "de nas h'um mdzad las skyes pa'i //",
    "T02TD1729E:95b-18": "gri gug sa bon gyis brgyan pa //",
    "T02TD1729E:95b-19": "gri gug yongs su gyur pa las //",
    "T02TD1729E:95b-20": "bdag nyid sgrol ma rab tu bsgom //",
    "T02TD1729E:95b-21": "g-yas bskum g-yon brkyang 'jigs su rung //",
    "T02TD1729E:95b-22": "mgo yi phreng ba 'phyang ba mo //",
    "T02TD1729E:95b-23": "mi'u thung 'jigs byed gsus pa sbom //",
    "T02TD1729E:95b-24": "sngon mo mtsho skyes kyis brgyan ma //",
    "T02TD1729E:95b-25": "zhal gcig spyan gsum ldan ma ni //",
    "T02TD1729E:95b-26": "khro bzhad sdigs byed shin tu gsal //",
    "T02TD1729E:95b-27": "kun nas dga' byed rol gnas //",
    "T02TD1729E:95b-28": "klu brgyad rnam par brgyan pa ste //",
    "T02TD1729E:95b-29": "spyan rtsa dmar zhing zlum pa'o //",
    "T02TD1729E:95b-30": "sku smad stag gi pags pas g-yogs //",
    "T02TD1729E:95b-31": "lang tsho dar bab phun tshogs ma //",
    "T02TD1729E:95b-32": "phyag rgya lnga yis rnam par brgyan //",
    "T02TD1729E:95b-33": "zhal nas ljags 'dri la 'jigs ldan ma //",
    "T02TD1729E:95b-34": "mche ba gtsigs shing g-yon du gzigs //",
    "T02TD1729E:95b-35": "g-yas pas ral gri gri gug 'dzin //",
    "T02TD1729E:95b-36": "g-yon pas autpala thod pa 'dzin //",
    "T02TD1729E:95b-37": "dbu skra kham pa drag pos brgyan //",
    "T02TD1729E:95b-38": "spyi gtsug mi bskyod rnam par brgyan //",
    "T02TD1729E:95b-39": "sgom gyi stobs kyis rdzogs pa na //",
    "T02TD1729E:95b-40": "rnal 'byor mkhas pa chen por 'gyur //",
    "T02TD1729E:95b-41": "gal te rmongs pa bems po yang sgom gyi rol dbang gyur nas //",
    "T02TD1729E:95b-42": "'bum phrag sngags kyi bzlas pa yis //",
    "T02TD1729E:95b-43": "'jam pa'i dbyangs dang mtshungs par 'gyur //",
    "T02TD1729E:95b-44": "sngags chen 'di ni yi ge gsum /",
    "T02TD1729E:95b-45": "phad yig mtha' can snying la gnas //",
    "T02TD1729E:95b-46": "'od zer lnga dang yang dag ldan //",
    "T02TD1729E:96a-0": "mi shes bud shing sreg @96a * //",
    "T02TD1729E:96a-1": "byed pa //",
    "T02TD1729E:96a-2": "rnal 'byor spyod pas rjes 'brangs nas //",
    "T02TD1729E:96a-3": "de yi bsdu ba'i cho ga brjod //",
    "T02TD1729E:96a-4": "dang po sa yi phyi ma bzung //",
    "T02TD1729E:96a-5": "dbyangs kyi yi ge bzhi pas brgyan //",
    "T02TD1729E:96a-6": "gsal zhing 'bar bar la zhon //",
    "T02TD1729E:96a-7": "zla tshes thig les rnam par brgyan //",
    "T02TD1729E:96a-8": "de nas t'am yig sbyin par bya //",
    "T02TD1729E:96a-9": "dbyangs kyi yi ge bzhi pas brgyan //",
    "T02TD1729E:96a-10": "ham yig dbyangs yig drug pas brgyan //",
    "T02TD1729E:96a-11": "yang dag nyid du sbyin par bya'o //",
    "T02TD1729E:96a-12": "de nas phat yig sbyin par bya //",
    "T02TD1729E:96a-13": "grub pa'am sngags ni yongs su rdzogs //",
    "T02TD1729E:96a-14": "mkhas pas ral gri stod sa ru //",
    "T02TD1729E:96a-15": "mi rus phred ba bsgom par bya//",
    "T02TD1729E:96a-16": "spro dang bsdu ba'i rnal 'byor gyis //",
    "T02TD1729E:96a-17": "stags mchog yang dag bzlas pa bya //",
    "T02TD1729E:96a-18": "brtan pa'i sems kyis bsam par bya //",
    "T02TD1729E:96a-19": "pandi ta bdag snyan dngags mkhan //",
    "T02TD1729E:96a-20": "sgom stobs rgyun ni ma chad na //",
    "T02TD1729E:96a-21": "'grub 'gyur 'di la the tshom med //",
    "T02TD1729E:96a-22": "sgrol ma'i sgrub thabs byas pa yis//",
    "T02TD1729E:96a-23": "bdag gi bsod nams gang bsags des //",
    "T02TD1729E:96a-24": "rgyal ba'i bstan par skye bo rnams //",
    "T02TD1729E:96a-25": "snyan dngags mkhan du 'gyur bar shog /'di ni blo gros rab bsgrub ma //",
    "T02TD1729E:96a-26": "rtag pa'i rdo rjes byas pa yin //",
    "T02TD1729E:96a-27": "mkhas pa chen po pandi tas //",
    "T02TD1729E:96a-28": "'di la shin tu bzod par 'os //",
    "T02TD1729E:96a-29": "rgya nag las ni byung ba yi //",
    "T02TD1729E:96a-30": "sgrol ma'i sgrub thabs yongs su rdzogs //",
    "T02TD1729E:96a-31": "rgya gar shar phyogs kyi pandi ta chen po d'a na sh'i las 'on 'di'i sku grong du lha'i skad las bod kyi brda la 'khrul pa med par bsgyur ba'o//"
}