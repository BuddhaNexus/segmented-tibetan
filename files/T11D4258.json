{
    "T11D4258:303b-0": "@303b # // rgya gar skad du //",
    "T11D4258:303b-1": "k'a t+ya ka ra na bh'a ba siddhi /",
    "T11D4258:303b-2": "bod skad du //",
    "T11D4258:303b-3": "rgyu dang 'bras bu'i ngo bo grub pa zhes bya ba /",
    "T11D4258:303b-4": "'jam dpal gzhon dur gyur pa la phyag 'tshal lo //",
    "T11D4258:303b-5": "mngon sum dang ni mi dmigs pa'i //",
    "T11D4258:303b-6": "dbye ba gsum gyis yang dag 'grub //",
    "T11D4258:303b-7": "rgyu dang 'bras bu'i bdag nyid ni //",
    "T11D4258:303b-8": "kha cig rnam pa lnga yis smra //",
    "T11D4258:303b-9": "zhes bya ba smos te /",
    "T11D4258:303b-10": "mngon sum dang mi dmigs pa dag gis grub pa",
    "T11D4258:303b-11": "ni rgyu dang 'bras bu'o zhes bya bar rigs so",
    "T11D4258:303b-12": "// de la spyi la mngon du zhugs pa mi",
    "T11D4258:303b-13": "dmigs pa'i grogs dang ldan pa yul gnyis pa rim",
    "T11D4258:303b-14": "pas byung ba'i mngon sum gnyis sam /",
    "T11D4258:303b-15": "yang na gnyi ga'i spyi 'dzin pa mngon sum gyi",
    "T11D4258:303b-16": "grogs dang ldan pa rim pas byung ba'i mi dmigs",
    "T11D4258:303b-17": "pa gnyis zhes bya ste /",
    "T11D4258:303b-18": "dbye ba rnam pa gsum gyis grub pa yin no zhes kha cig zer ro //",
    "T11D4258:303b-19": "yang gzhan dag ni de gsum dang tha ma gnyis",
    "T11D4258:303b-20": "kyi grogs dang ldan pa nyid de dbye ba rnam",
    "T11D4258:303b-21": "pa lnga'i rim pas nges pa yin no zhes smra",
    "T11D4258:303b-22": "ste / dang po gsum yod du zin kyang rtogs",
    "T11D4258:303b-23": "par byed pa po'i blo the tshom nye bar skye",
    "T11D4258:303b-24": "bas tha ma gnyis yod na rjes su 'gro ba",
    "T11D4258:303b-25": "dang ldog pa'i mtshan nyid la sogs pa dang /",
    "T11D4258:303b-26": "rgyu dang 'bras bu'i ngo bo grub par 'gyur ro //",
    "T11D4258:303b-27": "de la mngon sum gyis ni rjes su 'gro ba rtogs la /",
    "T11D4258:303b-28": "gnyis kyis ni ldog pa zhes bya ste /",
    "T11D4258:303b-29": "lngas nges par grub pa yin no //",
    "T11D4258:303b-30": "de dag las gcig las gcig gis ma des na",
    "T11D4258:303b-31": "the tshom spong par dka'i zhes bsams pa yin no",
    "T11D4258:303b-32": "// 'di spyad par bya ste /",
    "T11D4258:303b-33": "gal te snga ma'i mi dmigs pas //",
    "T11D4258:303b-34": "gzhan dang brel pa la sogs //",
    "T11D4258:303b-35": "gcod pa med na de ci zhig //",
    "T11D4258:303b-36": "gcod na phi mas ci zhig bya //",
    "T11D4258:303b-37": "zhes bya ba smos te /",
    "T11D4258:303b-38": "mi dmigs pa gnyis po gang yin pas ldog pa",
    "T11D4258:303b-39": "bsgrub par bya ba'i phyir mi dmigs pa 'di nyid",
    "T11D4258:303b-40": "don du gnyer ba yin na de la yang rgyur",
    "T11D4258:303b-41": "mngon par 'dod pa med na /",
    "T11D4258:303b-42": "'bras bu gnyis mngon par 'dod pa yod pa gnod pa 'dis bsgrub par bya'i //",
    "T11D4258:303b-43": "de yang rnam pa gsum ste /",
    "T11D4258:303b-44": "yul de nyid na gnas pa'am //",
    "T11D4258:303b-45": "yul gzhan nas 'ongs pa'am //",
    "T11D4258:303b-46": "tshogs pas dben pa can de dag la sogs pa las byung ba'o //",
    "T11D4258:303b-47": "de lta bu'i bye grag gi gnod pa dang bral",
    "T11D4258:303b-48": "ba'i rgyu mtshan ma yin na 'di la ci zhig",
    "T11D4258:303b-49": "ltos // ldog pa la 'di dgos pa ma yin",
    "T11D4258:304a-0": "gyi 'on kyang rjes su 'gro ba 'dzin pa'i @304a",
    "T11D4258:304a-1": "ltos // * // mngon sum la grogs byed pa nye bar bstan pa yin no zhes zer na /",
    "T11D4258:304a-2": "'di yod pas na 'di byung ba //",
    "T11D4258:304a-3": "mngon sum gyis rtogs min nam ci //",
    "T11D4258:304a-4": "zhes bya ba smos te /",
    "T11D4258:304a-5": "yod na yod pa las gzhan gyis rjes su 'gro ba ni med do //",
    "T11D4258:304a-6": "de yang mngon sum gyis grub ste /",
    "T11D4258:304a-7": "'dir mi dmigs pa'i grogs kyis ci zhig bya /",
    "T11D4258:304a-8": "'di ltar rjes su 'gro ba ci 'dra ba 'di 'dra ba /",
    "T11D4258:304a-9": "nye bar thob par yang 'gyur ba ma yin nam /",
    "T11D4258:304a-10": "mngon sum tsam gyis yod pa ma yin pa'i phyir ro //",
    "T11D4258:304a-11": "snga na med pa gzung ba khyad par can gyi",
    "T11D4258:304a-12": "mngon sum gyis de 'dzin te mi 'dod par thal",
    "T11D4258:304a-13": "ba med do // de ltar dbye ba gsum las",
    "T11D4258:304a-14": "tha dad pa'i dngos po bzlog pa'i ngo bo snga",
    "T11D4258:304a-15": "na med pa mi dmigs pas 'grub bam //",
    "T11D4258:304a-16": "med pa tsam yin /",
    "T11D4258:304a-17": "phyogs dang po yin na 'di ltar 'gyur te 'di yod pas na 'di 'byung ba yin te /",
    "T11D4258:304a-18": "gzhan las 'byung ba med pa'i phyir //",
    "T11D4258:304a-19": "ldog pa de nyid kho na ste /",
    "T11D4258:304a-20": "de na mi gnas gzhan las ni //",
    "T11D4258:304a-21": "skyes min gzhan las 'ongs pa min //",
    "T11D4258:304a-22": "gang zhig yod las 'bras 'byung ba //",
    "T11D4258:304a-23": "gal te des min 'ga' las min //",
    "T11D4258:304a-24": "zhes bya ba smos te /",
    "T11D4258:304a-25": "de yang mi dmigs pa sngon du song ba'i mngon sum gyis grub ste /",
    "T11D4258:304a-26": "phi ma gnyis kyis cung zad kyang ma yin no //",
    "T11D4258:304a-27": "de yang rgyu med na 'bras bu de na gnas pa'am ;",
    "T11D4258:304a-28": "/ gzhan las skyes pa'am //",
    "T11D4258:304a-29": "gzhan gyis 'bad pas gzhan nas 'ongs pa bkag pa nyid kyis ldog pa bsgrubs pa yin no //",
    "T11D4258:304a-30": "phyi ma gnyis kyis ni ma yin te /",
    "T11D4258:304a-31": "de dag gis bya ba ma grub na brgyas kyang med pa'i phyir ro //",
    "T11D4258:304a-32": "de yang dang po nyid kyis gcig tu grub zin pas gzhan dogs pa med do //",
    "T11D4258:304a-33": "gal te yang dang po'i mi dmigs pas med pa tsam rtogs so snyam du sems na //",
    "T11D4258:304a-34": "dngos po med tsam rtogs na yang //",
    "T11D4258:304a-35": "snga ma dogs pa yod ma yin //",
    "T11D4258:304a-36": "'di yi bya ba nga mas na //",
    "T11D4258:304a-37": "'di la lhag mas ci zhig bya //",
    "T11D4258:304a-38": "zhes bya ba smos te /",
    "T11D4258:304a-39": "re zhig med pa tsam rtogs na ;",
    "T11D4258:304a-40": "/ gang zhig gang gi rjes su 'gro //",
    "T11D4258:304a-41": "'di med pa zhes bya bas kyang rjes su 'gro",
    "T11D4258:304a-42": "ba rtogs na ji ltar 'dod pas nye bar thob",
    "T11D4258:304a-43": "pas shin tu thal bar 'gyur bas dogs pa yongs",
    "T11D4258:304a-44": "su chad pa nyid do //",
    "T11D4258:304a-45": "'di'i bya ba las snga ma'i dngos po med pa",
    "T11D4258:304a-46": "'di rtogs na gsum pas de nyid rtogs pas lhag",
    "T11D4258:304b-0": "mas ci @304b zhig bya /",
    "T11D4258:304b-1": "gang gi phyir tha ma gnyis kyis ma tshang ba med pa thob pa ma yin no //",
    "T11D4258:304b-2": "rjes su 'gro ba 'khrul ba yis //",
    "T11D4258:304b-3": "ldog pa khong du chud ce na /",
    "T11D4258:304b-4": "mngon sum tsam gyis bya ba la'ang //",
    "T11D4258:304b-5": "'di la ci yi phyir mi brjod //",
    "T11D4258:304b-6": "ces smos te /",
    "T11D4258:304b-7": "gang snga ma don du gnyer ba ni rjes su",
    "T11D4258:304b-8": "gro ba dang ldog pa dag re re khrul pa",
    "T11D4258:304b-9": "nyid kyis lhan cig rgyu dang 'bras bur bstan pa",
    "T11D4258:304b-10": "yin no // de bas na re res de'i ngo",
    "T11D4258:304b-11": "bo ma yin pa yang yod pa la gnod pa",
    "T11D4258:304b-12": "med pa nyid de bdag cag mtshungs pa yin no",
    "T11D4258:304b-13": "yin no // // de'i phyir tha ma gnyis yod na yang dang po mi dgos na /",
    "T11D4258:304b-14": "dang po yod na tha ma dag dgos pa med do zhes bya bar grub po //",
    "T11D4258:304b-15": "ma grub ste gang gi phyir dang po nyid kyis",
    "T11D4258:304b-16": "de'i bya ba las sngar de nyid med do zhes",
    "T11D4258:304b-17": "rtogs pas kyang bya ba de nyid kyi ngo bo",
    "T11D4258:304b-18": "la rab tu sbyor bas med do zhes nges par",
    "T11D4258:304b-19": "bzung ba ma yin te /",
    "T11D4258:304b-20": "phi mas yang nges par gzung ba yin no zhes bya ba ni mi rigs te /",
    "T11D4258:304b-21": "dang po'i yang dogs pa med pa de nyid gnas pa'i phyir ro //",
    "T11D4258:304b-22": "de tsam med las yang med par //",
    "T11D4258:304b-23": "phyi mas rnam par nges yin na //",
    "T11D4258:304b-24": "rigs pa de nyid mtshungs pa'i phyir //",
    "T11D4258:304b-25": "snga mas kyang ni cis mi 'dod //",
    "T11D4258:304b-26": "ces bya ba smos te /",
    "T11D4258:304b-27": "bya ba de nyid las snga mas med pa zhes",
    "T11D4258:304b-28": "bya ba yang gang gi phyir de med pa tsam",
    "T11D4258:304b-29": "gyis med par bstan pa yin te ji skad bstan",
    "T11D4258:304b-30": "pa'i dbye ba gsum yod pas gsal bar 'phags pa'i",
    "T11D4258:304b-31": "phyir ro // de lta bas na des ma nges na phyi mas kyang mi 'gyur ro //",
    "T11D4258:304b-32": "de la snga ma gnyis po med pa tsam du",
    "T11D4258:304b-33": "gnas pa yin gyi gcig ni ma yin pa'i rigs",
    "T11D4258:304b-34": "pa 'di mthong bas phyi ma las yang su zhig",
    "T11D4258:304b-35": "yid rton no // de la rag ma las pas",
    "T11D4258:304b-36": "de med par yang 'byung bar thal bar 'gyur bas",
    "T11D4258:304b-37": "gnyis pas med pa nyid la 'brel pa med par",
    "T11D4258:304b-38": "mtshungs pa yin no //",
    "T11D4258:304b-39": "gzhan yang me dang snga mo yod pa'i de ma",
    "T11D4258:304b-40": "thag tu byung ba'i du ba yang bong bu med",
    "T11D4258:304b-41": "pas sngar nyams su myong ngo he brjod mod kyi",
    "T11D4258:304b-42": "/ gnyi ldog pas log pa'am phi mas kyang ngo",
    "T11D4258:304b-43": "zhes bya ba ni gzhan dang gzhan brgyud pa'i thabs",
    "T11D4258:304b-44": "rjes su 'brang ba yin pas //",
    "T11D4258:304b-45": "sdar bzhag pa nyams pa yin no //",
    "T11D4258:304b-46": "de ltar gnas na gsum ma yin gyi /",
    "T11D4258:304b-47": "nyis ni yin no zhes zer na phi ma yang",
    "T11D4258:304b-48": "ngon med pa yin mo zhes bya ba de tsam",
    "T11D4258:305a-0": "zhig ston gyi de gnyis sam gsum zhes bya @305a",
    "T11D4258:305a-1": "* // pas ci zhig bya //",
    "T11D4258:305a-2": "gnyis kyis dgos pa yod de gzhan med pas kyang",
    "T11D4258:305a-3": "nges par mi rung ngo zhes zer na de lta",
    "T11D4258:305a-4": "mos kyi rgyu 'ba' zhig med pas mi dmigs pa",
    "T11D4258:305a-5": "yin na de'i cha snga ma nyid kyi nus pa",
    "T11D4258:305a-6": "yin no zhes ci'i phyir mi 'dod //",
    "T11D4258:305a-7": "ma yin no zhe na /",
    "T11D4258:305a-8": "thams cad du dogs pa med pa'i phyir zhes bstan zin to //",
    "T11D4258:305a-9": "gzhan du na yang mngon gsum yin gyi //",
    "T11D4258:305a-10": "de gnyis ni ma yin no zhes smra bar nus pa'i phyir ro //",
    "T11D4258:305a-11": "gzhan yang sngar smra ba dang gzhung mtshungs pa nyid du bye brag med pa'i phyir ro //",
    "T11D4258:305a-12": "snga ma'i mi dmigs pa gcig tu 'dod mod kyi /",
    "T11D4258:305a-13": "de yang me dang bong bu gnyis log pa yod pa dang /",
    "T11D4258:305a-14": "de ma thag tu du ba mi dmigs pas ldog pas da ltar yang rnam pa gnyis yin no //",
    "T11D4258:305a-15": "dang po med snang rim pas dmigs //",
    "T11D4258:305a-16": "rgyu dang 'bras bur gnas par shes //",
    "T11D4258:305a-17": "yang na mthong rim mi dmigs pas //",
    "T11D4258:305a-18": "gzhan du thub pa med par 'gyur //",
    "T11D4258:305a-19": "zhes bya ba smos te /",
    "T11D4258:305a-20": "the tshom de dang de bdal ba'i phyir phi ma",
    "T11D4258:305a-21": "phi ma dang snga ma snga ma dmigs pa dang",
    "T11D4258:305a-22": "mi dmigs par tshol bar thal bar 'gyu ro //",
    "T11D4258:305a-23": "de la ji ltar 'dod par gsum la sogs par",
    "T11D4258:305a-24": "gzhan par gyis shig / mngon sum dbus su gzhag",
    "T11D4258:305a-25": "pa'i mi dmigs pa dag gang du yang mi dgos",
    "T11D4258:305a-26": "te / gzhan dgos pa yod pas gnyis ka la yid brtan du med pa'i phyir ro //",
    "T11D4258:305a-27": "de gnyis dpyad na yang gcig nyid kyis 'grub ste /",
    "T11D4258:305a-28": "de bas na mngon sum dang mi dmigs pa dag",
    "T11D4258:305a-29": "gis rjes su 'gro ba dang ldog pa nges te",
    "T11D4258:305a-30": "rgyu dang 'bras bu ji lta ba bzhin du gnas",
    "T11D4258:305a-31": "so // de gnyis don tha dad pa'i ngo bo de rang bzhin gcig pa'i phyir ro //",
    "T11D4258:305a-32": "de gnyis kyang rtogs pa'i rim pa nges pa med",
    "T11D4258:305a-33": "pas rnam pa gnyis ka yang 'grub pa'i phyir ro",
    "T11D4258:305a-34": "// de lta mod kyi ldog pa bstan pa de ltar rnam par gzhag pa yin te /",
    "T11D4258:305a-35": "de'i phyir de 'dzin pa'i mi dmigs pas rjes su",
    "T11D4258:305a-36": "'gro ba'i yul can mngon sum ldog pa rigs pa",
    "T11D4258:305a-37": "yin no // ma yin te med na mi 'byung",
    "T11D4258:305a-38": "ba'i mtshan ma nyid kyi gzhal bya bstan pa nyid",
    "T11D4258:305a-39": "du gzhag pa yin gyi mang pos ni ma yin",
    "T11D4258:305a-40": "te tshad ma ltar snang ba rnams la yang mthong",
    "T11D4258:305a-41": "ba yod pa'i phyir ro //",
    "T11D4258:305a-42": "snang ba mi dmigs pa gcig nyid kyis de med",
    "T11D4258:305a-43": "pa shin tu med par bsgrub pa ni legs pa",
    "T11D4258:305b-0": "yin te / lhag @305b par brtsad pa 'dis ci zhig bya /",
    "T11D4258:305b-1": "de'i tshe du ba'i dri ma tsam yang mi srid do //",
    "T11D4258:305b-2": "du ma ldog pa las gang ldog pa du ba",
    "T11D4258:305b-3": "log par gyur to zhes nges par bya ba ma",
    "T11D4258:305b-4": "yin nam zhes zer na /",
    "T11D4258:305b-5": "de nyid kyi phyir rjes su 'gro ba 'dzin pa'i mngon sum la ltos pa yin no //",
    "T11D4258:305b-6": "gzhan me dpa'i sbyor ba nyid kyis med pa nyid la gus par mi bya'o //",
    "T11D4258:305b-7": "de bzhin du rjes su 'gro ba gzung ba sngon",
    "T11D4258:305b-8": "du 'gro ba nges pa la yang du ma srid",
    "T11D4258:305b-9": "pa dag las gang zhig yod pa'i sbyor bas 'di",
    "T11D4258:305b-10": "yod do zhes shes par 'dod pa la mi smig",
    "T11D4258:305b-11": "pa las gang zhig med pa'i sbyor bas 'di med",
    "T11D4258:305b-12": "pa yin na re zhig de yod pa'i sbyor bas",
    "T11D4258:305b-13": "sngar yang 'di yod pas yin no zhes bya bar",
    "T11D4258:305b-14": "grub pa de la yang re re nas bzhag pa",
    "T11D4258:305b-15": "dang / bsal ba de lta bus rtogs pa nus so //",
    "T11D4258:305b-16": "de bzhin du yang yod pas snga ma dang phyi ma dag gis ldog pa bsgrub par nus so //",
    "T11D4258:305b-17": "du ma bsal ba la sogs pa yang gnyis bos kyang mi nus so zhes bya bar gnas so //",
    "T11D4258:305b-18": "lnga po rnam par gzhag pa 'di yang ma khyab pa yin te /",
    "T11D4258:305b-19": "thal ba dang me dang bum pa dang /",
    "T11D4258:305b-20": "rdza mkhan la sogs pa rnams la phyi ma med",
    "T11D4258:305b-21": "pa'i phyir dang chu'i rgyun 'gag pa la sogs pa",
    "T11D4258:305b-22": "la yang snga ma med kyang grub pa'i phyir te",
    "T11D4258:305b-23": "/ 'di ltar chu lon gyis 'gags na chu'i rgyun 'gags pa dmigs te /",
    "T11D4258:305b-24": "de yod pas de med par mthong bas de dag",
    "T11D4258:305b-25": "rgyu dang 'bras bu'i ngo bor nges pas snga ma",
    "T11D4258:305b-26": "la ltos pa ma yin pa nyid do //",
    "T11D4258:305b-27": "de bzhin du gzhan la yang gsum la ltos pa nyid du rig par bya'o //",
    "T11D4258:305b-28": "'di ltar sngar ma mthong ba'i me ma yin pa",
    "T11D4258:305b-29": "nye ba na du ba mthong bas me la ltos",
    "T11D4258:305b-30": "pa gzhan nyid kyis du ba yang bskyed do zhes",
    "T11D4258:305b-31": "ci'i phyir mi brtag / de lta na yang me",
    "T11D4258:305b-32": "rgyu nyid yin te bud shing bzhin no //",
    "T11D4258:305b-33": "de lta yin na gzhan yang gang 'dod pa'i bong bu la sogs pa rgyu nyid yin na /",
    "T11D4258:305b-34": "de'i phyir sde yang du ba las rjes su dpag par thal bar 'gyur ro zhes zer na /",
    "T11D4258:305b-35": "de ci me rgyu nyid du nges pa de bzhin du bong bu yang yin nam //",
    "T11D4258:305b-36": "'on te mngon sum dang mi dmigs pa dag de la yang 'jug pa'i phyir ro zhe na /",
    "T11D4258:305b-37": "gnyi ga la yang mi rigs pa'i phyir dang //",
    "T11D4258:305b-38": "gzhan de dag dgag pa'i phyir gsum pa la brten pa ma yin gyi /",
    "T11D4258:305b-39": "'on kyang me bsgrubs na de yang grub ba yin te /",
    "T11D4258:305b-40": "gzhan dgag pa med pa la gnod pa med pa nyid do //",
    "T11D4258:305b-41": "rjes su dpag pa yang ma yin te /",
    "T11D4258:306a-0": "rgyu nyid du ma nges pa nyid kyi @306a * //",
    "T11D4258:306a-1": "phyir ro //",
    "T11D4258:306a-2": "me la ltos pa las nam yang bong bus byas",
    "T11D4258:306a-3": "pa yin no zhes pa'i the tshom ni ma yin",
    "T11D4258:306a-4": "te / nges pa dang 'gal te de ni the tshom gyi ngo bo yin pa'i phyir ro //",
    "T11D4258:306a-5": "de 'gag pa yang de nyid la dpyad pas yin",
    "T11D4258:306a-6": "gyi gzhan gyis ni ma yin pas de ltar glags",
    "T11D4258:306a-7": "tshol gyi gnas ma yin no //",
    "T11D4258:306a-8": "de bzhin du me rgyu yin zhes nges par bzung",
    "T11D4258:306a-9": "ba ma rig pa'i phyir bkag pa nyid du gnas",
    "T11D4258:306a-10": "ma yin nam / me nyid rgyu ma yin te",
    "T11D4258:306a-11": "gzhan rgyu ma yin pa ma bkag pa'i phyir dang",
    "T11D4258:306a-12": "bud shing yang don dam par rgyu yin pa'i phyir",
    "T11D4258:306a-13": "ma yin nam / ro // rgyu nyid kyang ma yin te /",
    "T11D4258:306a-14": "du ba mi rtsom pa yang srid pa'i phyir zhe na /",
    "T11D4258:306a-15": "brtsad par mi rigs te /",
    "T11D4258:306a-16": "rnam par gcod pa gsum gyi bye brag gis 'grub pa'i phyir te /",
    "T11D4258:306a-17": "'di ltar /",
    "T11D4258:306a-18": "tshogs la ltos nas gzhan dang ldan //",
    "T11D4258:306a-19": "rnam gcod rdzas la ltos pa yis //",
    "T11D4258:306a-20": "mthun pas ma 'brel rnam par gcod //",
    "T11D4258:306a-21": "las las shin tu rnam gcod 'grub //",
    "T11D4258:306a-22": "ces bya ba smos te gang gi tshe me'i sgra",
    "T11D4258:306a-23": "des nye bar mtshon pa'i tshogs pa bsdus pa brjod",
    "T11D4258:306a-24": "pa de'i tshe / de nyid kho na gzhan dang ldan pa rnam par gcod pa yin no //",
    "T11D4258:306a-25": "gang gi tshe yang me'i rdzas nyid yin pas de'i tshe yang me'i rgyu nyid ces bya ste /",
    "T11D4258:306a-26": "gang gi tshe mthun pa yin pa de'i tshe rgyu",
    "T11D4258:306a-27": "yin te de ni ma 'brel pa rnam par gcod",
    "T11D4258:306a-28": "pa yin no // don bya ba byed pa nyid",
    "T11D4258:306a-29": "yin pas de'i tshe yang ma 'brel pa rnam par",
    "T11D4258:306a-30": "gcod pa yin no //",
    "T11D4258:306a-31": "de yang 'di ltar bya ba'i bye brag rnam pa",
    "T11D4258:306a-32": "gsum po 'di nyid mngon sum dang mi dmigs pas",
    "T11D4258:306a-33": "nus pa yin no //",
    "T11D4258:306a-34": "skabs 'dir shes aasdza ta'i zhal snga nas bshad pa nyid rigs pa yin no //",
    "T11D4258:306a-35": "rje btsun rnam 'grel mdzad pa nyid kyis kyang /",
    "T11D4258:306a-36": "rdza ma lan gyis ni bum pa dang //",
    "T11D4258:306a-37": "me yis thal ba byed pa yin //",
    "T11D4258:306a-38": "mtshon sogs kyis ni rma la sogs //",
    "T11D4258:306a-39": "gsungs pa'i dgongs pa de nyid yin //",
    "T11D4258:306a-40": "'bras bu nyid du khyad par med pa'i phyir yang",
    "T11D4258:306a-41": "ji lta bu ba bzhin du thal bar gyur pa",
    "T11D4258:306a-42": "las kyang me ci'i phyir rjes su mi dpag /",
    "T11D4258:306a-43": "ma yin te / yul dang dus la sogs pa la ltos par 'dod pa'i phyir ro //",
    "T11D4258:306a-44": "'di ltar /",
    "T11D4258:306a-45": "'bras bu'ang kha cig skye ba ni //",
    "T11D4258:306a-46": "tsam zhig rgyu la'ang ltos pa yin //",
    "T11D4258:306a-47": "gzhan dag rgyu ni gnas pa dang //",
    "T11D4258:306a-48": "de dag ltos par dus rig bya //",
    "T11D4258:306a-49": "zhes bya ba smos te /",
    "T11D4258:306a-50": "de la bum pa dang thal ba la sogs pa",
    "T11D4258:306a-51": "skye ba kho na gzhan la ltos pa yin no",
    "T11D4258:306b-0": "// de @306b nyid kyi phyir don gzhan la ltos",
    "T11D4258:306b-1": "nas rgyun chad pa las 'das pa'i phyir 'dus byas",
    "T11D4258:306b-2": "kyi rgyu yod pa nyid nges par nus kyi da",
    "T11D4258:306b-3": "ltar byung ba ni ma yin te /",
    "T11D4258:306b-4": "'jug pa la sogs pa gcig pa ma yin pa'i phyir ro //",
    "T11D4258:306b-5": "phyogs gzhan la ni du ba snang ba la sogs",
    "T11D4258:306b-6": "pa gnas skabs kyi khyad par la ltos pa yin",
    "T11D4258:306b-7": "gyi / rgyun 'gag pa gzhan la ltos pa ni ma yin no //",
    "T11D4258:306b-8": "rgyu ma tshang na rgyun 'gag pa'i phyir gzhan la",
    "T11D4258:306b-9": "ltos pa med pa las da ltar ba nyid yin",
    "T11D4258:306b-10": "no zhes bya ba la nyes pa med do //",
    "T11D4258:306b-11": "de lta bu la ltos nas yang rje btsun chos",
    "T11D4258:306b-12": "mchog gis phyi ma gnyis la brten pa'i 'bad pa",
    "T11D4258:306b-13": "'bras bu dang bcas pa yin no //",
    "T11D4258:306b-14": "sngar nyes pa de'i tshe yang phyi ma'i cha la ni brten pa ma yin no //",
    "T11D4258:306b-15": "mngon sum sngon du song ba'i mi dmigs pas yin gyi /",
    "T11D4258:306b-16": "gzhan la ltos pa med pa'i phyir dang po nyid kho na mchog ces bya'o //",
    "T11D4258:306b-17": "tshigs su bcad pa bcu gcig gis bsdus nas mngon",
    "T11D4258:306b-18": "sum dang mi dmigs pa rnam pa gsum sngon du",
    "T11D4258:306b-19": "'gro bas rgyu dang 'bras bu'i ngo bo grub pa",
    "T11D4258:306b-20": "zhes bya ba / mkhas pa chen po dzny'a na",
    "T11D4258:306b-21": "shr'i mi tra'i zhal snga nas kyis mdzad pa rdzogs",
    "T11D4258:306b-22": "zhes bya ba / so / //",
    "T11D4258:306b-23": "/ rgya gar gyi mkhan po pandi ta ku m'a ra ka la sha dang /"
}