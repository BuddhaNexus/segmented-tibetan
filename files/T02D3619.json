{
    "T02D3619:240b-0": "@240b # // rgya gar skad du /",
    "T02D3619:240b-1": "shr'i dzam bha la s'a dha nam /",
    "T02D3619:240b-2": "bod skad du /",
    "T02D3619:240b-3": "dpal dzam bha la'i sgrub thabs /",
    "T02D3619:240b-4": "dzam bha la la phyag 'tshal lo //",
    "T02D3619:240b-5": "dang por re zhig gnas kyi don thams cad dang rang gi lus kyang stong bar bsgom pa'o //",
    "T02D3619:240b-6": "de'i rjes la cung zad dmar ba'i zla ba'i dkyil",
    "T02D3619:240b-7": "'khor la thabs dang shes rab kyi rang bzhin nyid",
    "T02D3619:240b-8": "gnod sbyin gyi shing rta gru gsum padma 'dab ma",
    "T02D3619:240b-9": "brgyad pa'i rnam pa'o //",
    "T02D3619:240b-10": "de'i dbus su bam yig las nor rgyun ma sku",
    "T02D3619:240b-11": "mdog ser mo phyag na 'bras kyi snye ma dang",
    "T02D3619:240b-12": "mchog sbyin mdzad pa /",
    "T02D3619:240b-13": "rgyan thams cad kyis brgyan pa /",
    "T02D3619:240b-14": "gnod sbyin mo brgyad kyis yongs su bskor ba 'di lta ste /",
    "T02D3619:240b-15": "bzang mo dang /",
    "T02D3619:240b-16": "rab tu bzang mo dang /",
    "T02D3619:240b-17": "sbas ma dang /",
    "T02D3619:240b-18": "rab tu sbas ma dang /",
    "T02D3619:240b-19": "lha mo dang /",
    "T02D3619:240b-20": "dbyangs can ma dang /",
    "T02D3619:241a-0": "'phags ma dang @241a * //",
    "T02D3619:241a-1": "chu shel ma rnams kyis yongs su bskor ba'o //",
    "T02D3619:241a-2": "lha mo chen mo de'i bha ga'i dbus su /",
    "T02D3619:241a-3": "dzam yig gi bdag nyid sangs rgyas lnga'i cod pan can /",
    "T02D3619:241a-4": "phyag g-yas na b'i dza p'u ra ka / g-yon na ne'u le bsnams pa'o //",
    "T02D3619:241a-5": "de bzhin gshegs pa lngas rin po che sna tshogs",
    "T02D3619:241a-6": "pa'i char 'bebs bzhin pa dung can gyi mgo dang",
    "T02D3619:241a-7": "/ padma can gyi mgo'i gter chen po la zhabs",
    "T02D3619:241a-8": "gnyis bzhugs pa rang gi khang pa'i phyogs gcig tu",
    "T02D3619:241a-9": "/ bsam par bya'o // sku mdog ser bo autpa",
    "T02D3619:241a-10": "la sngon po'i phreng ba bsnams pa'i dpal ldan mgon",
    "T02D3619:241a-11": "po dzam bha la nor rgyun ma la yang dag",
    "T02D3619:241a-12": "/ bsam par bya'o // par 'khyud pa / byang",
    "T02D3619:241a-13": "chub sems kyi thig le las skyes pa'i rin po",
    "T02D3619:241a-14": "che'i tshogs kyis nam mkha' ma lus par khyab par",
    "T02D3619:241a-15": "bsgom par bya ste /",
    "T02D3619:241a-16": "'bab pa'i dus su shar phyogs su gang ba bzang po sngon po /",
    "T02D3619:241a-17": "lho phyogs su rnam thos sras ser po /",
    "T02D3619:241a-18": "nub phyogs su nor sbyin dmar po'o //",
    "T02D3619:241a-19": "byang phyogs su nor bu bzang po ser po'o //",
    "T02D3619:241a-20": "me'i mtshams su tsi pi kunda li dmar po /",
    "T02D3619:241a-21": "bden bral du ki li mi li sngon po /",
    "T02D3619:241a-22": "rlung du spyod pa'i dbang po ser po /",
    "T02D3619:241a-23": "dbang ldan du kha'i dbang po ser po'o //",
    "T02D3619:241a-24": "de thams cad kyang nor sbyin mo'i bha ga'i dbus",
    "T02D3619:241a-25": "na gnas pa'i rin po che'i char 'bebs bzhin pa'i",
    "T02D3619:241a-26": "dzam bha la bzhin du bsgom par bya'o //",
    "T02D3619:241a-27": "shar sgor gnod sbyin chen po gcer bu 'bras bu 'chang ba rin po che'i char 'bebs pa'o //",
    "T02D3619:241a-28": "lho sgor padma dang padma chen po dag go //",
    "T02D3619:241a-29": "nub sgor ki li dang ma h'a ki li dag go //",
    "T02D3619:241a-30": "byang sgor gang ba dang gang ba bzang po dag go //",
    "T02D3619:241a-31": "de dag rnams kyang gcer bu 'bras bu 'chang ba'o //",
    "T02D3619:241a-32": "mgon po dzam bha la la go rims bzhin du sngags kyi yi ge rnams dgod par bya'o //",
    "T02D3619:241a-33": "aom ni spyi bor ro //",
    "T02D3619:241a-34": "dzam ni zhal la'o //",
    "T02D3619:241a-35": "bha la ni phyag gnyis la'o //",
    "T02D3619:241a-36": "dza thugs kar ro //",
    "T02D3619:241a-37": "len lte ba la'o //",
    "T02D3619:241a-38": "dr'a ya ni brla gnyis la'o //",
    "T02D3619:241a-39": "sv'a h'a ni pus mo gnyis la'o //",
    "T02D3619:241a-40": "spyi bor nor bu bzang po'o //",
    "T02D3619:241a-41": "spyan gnyis la rnam thos sras so //",
    "T02D3619:241a-42": "kha la mu khendra'o //",
    "T02D3619:241a-43": "nu ma'i bar du gang ba bzang po'o //",
    "T02D3619:241a-44": "lte bar nor sbyin no //",
    "T02D3619:241a-45": "brla gnyis la ki li mi li'o //",
    "T02D3619:241a-46": "rkang pa dag la tsi pi kunda li'o //",
    "T02D3619:241b-0": "yan lag @241b thams cad la tsa rendra'o //",
    "T02D3619:241b-1": "da ni yi ge dgod par bya'o //",
    "T02D3619:241b-2": "aom spyi bor ro //",
    "T02D3619:241b-3": "dzlum dpral bar ro //",
    "T02D3619:241b-4": "tslum rna ba dag la'o //",
    "T02D3619:241b-5": "sam mgo bo'i rgyab tu dgod par bya'o //",
    "T02D3619:241b-6": "da ni lag pa la dgod par bya ba ste /",
    "T02D3619:241b-7": "lha rnams kyi yi ge aom mkhrig mgul du /",
    "T02D3619:241b-8": "dzlum lag pa'i dbus su /",
    "T02D3619:241b-9": "tslum sor mo thams cad kyi rtse mo la /",
    "T02D3619:241b-10": "sam sor mo thams cad kyi rtsa ba la'o //",
    "T02D3619:241b-11": "aom dzam bha la dza lendra ye sv'a h'a /",
    "T02D3619:241b-12": "zhes pas rab tu gnas par bya'o //",
    "T02D3619:241b-13": "mdzub mo la nor bu bzang po /",
    "T02D3619:241b-14": "gung mo la gang ba bzang po /",
    "T02D3619:241b-15": "ming med la nor sbyin /",
    "T02D3619:241b-16": "mthe'u chung la rnam sras /",
    "T02D3619:241b-17": "de bzhin du kha'i dbang po lag pa'i mthil du ;",
    "T02D3619:241b-18": "mkhrig mgul du ki li mi li /",
    "T02D3619:241b-19": "mtheb chen la tsi pi kunda li /",
    "T02D3619:241b-20": "mdzub mo dang bcas pa'i mtheb chen gyi bar du tsa rendra'o //",
    "T02D3619:241b-21": "lag pa'i dbus su dzam bha la dza lendr'a'o //",
    "T02D3619:241b-22": "rdo rje'i chu la sogs pa'i bdud rtsi lnga de'i ngo bo ma yin kyang /",
    "T02D3619:241b-23": "rdo rje chu dang chu ba sres nas khyor bas btung ste /",
    "T02D3619:241b-24": "khyor ba brgya rtsa brgyad thun mtshams gsum du dbul bar bya'o //",
    "T02D3619:241b-25": "ring por mi thogs par dzam bha la dang 'dra bar 'gyur ro //",
    "T02D3619:241b-26": "nor dang gser 'phel zhing sa gzhi rdzas kyis yongs su gang bar 'gyur ro //",
    "T02D3619:241b-27": "aom dzlum tslum sam zhes brjod cing chu khyor bas dbul bar bya'o //",
    "T02D3619:241b-28": "grub par ma gyur na dpal rdo rje h'um mdzad",
    "T02D3619:241b-29": "du bdag nyid bsgoms la dzam bha la'i sku gzugs",
    "T02D3619:241b-30": "la dug dang ske tshe dang nim pa'i lo ma",
    "T02D3619:241b-31": "dang / dha du ra dang /",
    "T02D3619:241b-32": "dur khrod kyi sol bas byugs la bsro zhing skam par bya'o //",
    "T02D3619:241b-33": "phyi nas dur khrod kyi me la khros pas bdugs na des par 'grub par 'gyur ro //"
}