{
    "T02TD3242E:10b-0": "@10b # // rgya gar skad du /",
    "T02TD3242E:10b-1": "badzra shrim kha le s'a dha nam /",
    "T02TD3242E:10b-2": "bod skad du /",
    "T02TD3242E:10b-3": "rdo rje lcags sgrog ma'i sgrub thabs /",
    "T02TD3242E:10b-4": "sngar bshad pa'i cho ga'i rim pas stong pa nyid bsgoms pa'i rjes thogs la /",
    "T02TD3242E:10b-5": "sna tshogs padma dang nyi ma la gnas pa'i yi ge h'um ljang gu las byung ba'i sku mdog ljang gu zhal gsum phyag brgyad ma ste /",
    "T02TD3242E:10b-6": "zhal dang po ni cung zad bzhad pa'i mdangs dang ldan pa'o //",
    "T02TD3242E:10b-7": "g-yas pa ni ser ba ste spyan yang ser ba'o //",
    "T02TD3242E:10b-8": "g-yon pa ni dmar ba'o //",
    "T02TD3242E:10b-9": "khro gnyer dang ldan zhing mche ba rnam par gtsigs pa'o //",
    "T02TD3242E:10b-10": "g-yas pa'i phyag bzhis ni mi 'jigs pa dang rdo rje dang rdo rje'i lcags thag dang mda' bsnams pa'o //",
    "T02TD3242E:10b-11": "g-yon pa'i phyag bzhis na khrag gis bkang ba'i thod pa dang /",
    "T02TD3242E:10b-12": "sdigs mdzub dang /",
    "T02TD3242E:10b-13": "zhags pa dang /",
    "T02TD3242E:10b-14": "gzhu bsnams pa'o //",
    "T02TD3242E:10b-15": "rol pas bskyod pa'i gdan la bzhugs pa /",
    "T02TD3242E:10b-16": "byi la'i pags pa'i stod shag bsnams pa /",
    "T02TD3242E:10b-17": "don yod grub pas dbu brgyan par gyur pa /",
    "T02TD3242E:10b-18": "dbu skra kham ser gyen du 'phur par bsams la /",
    "T02TD3242E:10b-19": "aom badzra shrim kha le h'um phat sv'a h'a /",
    "T02TD3242E:10b-20": "zhes bya ba'i sngags bzlas par bya ba'o //",
    "T02TD3242E:10b-21": "gdams dag gi khyad par gzhan gyi rdo rje lcags sgrog ma'i sgrub thabs so /",
    "T02TD3242E:10b-23": "// / aa bha ya'i zhal snga nas dge slong tshul khrims rgyal mtshan gyis bsgyur ba'o//"
}