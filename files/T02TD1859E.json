{
    "T02TD1859E:47a-0": "@47a # // rgya gar skad du /",
    "T02TD1859E:47a-1": "mukti ti la ka n'a ma /",
    "T02TD1859E:47a-2": "bod skad du /",
    "T02TD1859E:47a-3": "grol ba'i thig le zhes bya ba /",
    "T02TD1859E:47a-4": "dpal rdo rje sems dpa' la phyag 'tshal lo //",
    "T02TD1859E:47a-5": "dpal ldan 'khrul pa bsal bas dri ma med //",
    "T02TD1859E:47a-6": "'od zer mtha' yas rigs kyi sprul 'phro ba //",
    "T02TD1859E:47a-7": "shes rab yan lag gis 'khyud 'bar zhing mdzes //",
    "T02TD1859E:47a-8": "'jam dpal de la dngos kun rab tu 'dud //",
    "T02TD1859E:47a-9": "de yi snying dbus gzhom du med pa yi //",
    "T02TD1859E:47a-10": "dngos kun ro gcig mi shigs thig le'i gzugs //",
    "T02TD1859E:47a-11": "mi gsal gsal ba'i bdag nyid du gnas pa //",
    "T02TD1859E:47a-12": "brgyud rim las byung de nyid la 'dud bya //",
    "T02TD1859E:47a-13": "de 'dra ston byed bla ma gsung rab mchog /'jig rten gsum khong nang gnas dri ma sel //",
    "T02TD1859E:47a-14": "de la me tog snyim bkang mgrin dma' bas //",
    "T02TD1859E:47a-15": "mtha' med 'khor ba yan chad bar du 'dud //",
    "T02TD1859E:47a-16": "dpal ldan gsang ba 'dus pa'i dam pa'i gzhung //",
    "T02TD1859E:47a-17": "bla mas gsol btab yid ches brod ldan pas //",
    "T02TD1859E:47a-18": "dngos po kun grol mi shigs thig le'i don //",
    "T02TD1859E:47a-19": "rnal 'byor 'ga' zhig don du bshad par bya //",
    "T02TD1859E:47a-20": "dngos po thams cad 'di lta ste /",
    "T02TD1859E:47a-21": "dmyal ba'i gnas dang yi dags dang //",
    "T02TD1859E:47a-22": "de bzhin byol song gling bzhi dang //",
    "T02TD1859E:47a-23": "lha min rgyal chen bzhi yi gnas //",
    "T02TD1859E:47a-24": "sum cu rtsa gsum 'thab bral dang //",
    "T02TD1859E:47a-25": "dga' ldan 'phrul dga' gzhan 'phrul gnas //",
    "T02TD1859E:47a-26": "tshangs chen tshangs chung mdun na 'don //",
    "T02TD1859E:47a-27": "'do chung 'od gsal tshad med 'od //",
    "T02TD1859E:47a-28": "dge chung dge rgyas tshad med dge / sprin med bso nams 'bras bu che //",
    "T02TD1859E:47a-29": "mi che mi gdung shin tu mthong //",
    "T02TD1859E:47a-30": "gya nom snang dang 'og min gnas //",
    "T02TD1859E:47a-31": "de la gnas pa ji snyed dang //",
    "T02TD1859E:47a-32": "nam mkha' mtha' yas rnam par shes //",
    "T02TD1859E:47a-33": "ci yang med dang yod min gyi //",
    "T02TD1859E:47a-34": "skye mched rgyu dang mi rgyur bcas //",
    "T02TD1859E:47a-35": "de sbyong tshogs kyi lam dang ni //",
    "T02TD1859E:47a-36": "sbyor ba'i lam dang mthor ba'i lam //",
    "T02TD1859E:47a-37": "bsgom pa'i lam dang bar mi chod //",
    "T02TD1859E:47a-38": "rnam grol chen po'i lam rnams so //",
    "T02TD1859E:47a-39": "de dag kun gyi rang bzhin ni //",
    "T02TD1859E:47a-40": "nam mkha'i dbyings ltar rnam dag pa'i //",
    "T02TD1859E:47a-41": "spros pa'i rnam pa kun bral ba //",
    "T02TD1859E:47a-42": "zab gsal gnyis med ye shes so //",
    "T02TD1859E:47a-43": "thams cad rnam rtog dang bral bas //",
    "T02TD1859E:47a-44": "'khor ba zhes bya yod ma yin //",
    "T02TD1859E:47a-45": "'on kyang thag pa'i sbrul lta bur //",
    "T02TD1859E:47a-46": "snang zhing med pa nyid du 'dod //",
    "T02TD1859E:47b-0": "rab rib @47b spangs pas thag pa las //",
    "T02TD1859E:47b-1": "gzhan ni cung zad rnyed mi 'gyur //",
    "T02TD1859E:47b-2": "de bzhin spros spangs dkyil 'khor la //",
    "T02TD1859E:47b-3": "'khor ba cung zad rnyed mi 'gyur //",
    "T02TD1859E:47b-4": "des na zad gsal dkyil 'khor bas //",
    "T02TD1859E:47b-5": "da ni rtag tu mya ngan 'das //",
    "T02TD1859E:47b-6": "de don skye bos ma shes pas //",
    "T02TD1859E:47b-7": "srid pa'i sdug bsngal gyis gzir ro //",
    "T02TD1859E:47b-8": "des na zab gsal byang chub ni //",
    "T02TD1859E:47b-9": "gnyis med rtogs pas de grol lo //",
    "T02TD1859E:47b-10": "zab mo kho nas rtogs pa min //",
    "T02TD1859E:47b-11": "gsal ba dag kyang de bzhin no //",
    "T02TD1859E:47b-12": "de bzhin thal byung zab mo ni //",
    "T02TD1859E:47b-13": "'grol 'dod de lang mi dad /",
    "T02TD1859E:47b-14": "de bas gnyis med rang bzhin du //",
    "T02TD1859E:47b-15": "rtogs pas tshe 'dir 'bras thob nges //",
    "T02TD1859E:47b-16": "rnam par rtog pa kun bral bas //",
    "T02TD1859E:47b-17": "bsam brjod yul las shin tu 'das //",
    "T02TD1859E:47b-18": "mkha' bzhin dri med kun 'byung ba //",
    "T02TD1859E:47b-19": "brtags bral zab mo nyid ces bya //",
    "T02TD1859E:47b-20": "phyag rgya chen po'i gzugs 'chang ba //",
    "T02TD1859E:47b-21": "sgyu ma 'ja' tshon lta bu ru //",
    "T02TD1859E:47b-22": "rang dang gzhan gyi rgyud sbyong bas //",
    "T02TD1859E:47b-23": "yang dag gsal ba zhes bya'o //",
    "T02TD1859E:47b-24": "de gnyis med pa'i rang bzhin mchog / dngos po kun la khyab pa'i bdag /'khor bas rab tu ma zin pa //",
    "T02TD1859E:47b-25": "chos kyi dbyings zhes bshad pa'o //",
    "T02TD1859E:47b-26": "de 'dra rab mchog ye shes ni //",
    "T02TD1859E:47b-27": "mngon sum tshogs bas mi shes so //",
    "T02TD1859E:47b-28": "de bzhin dpyad mkhan gyis mi shes //",
    "T02TD1859E:47b-29": "mi shes 'khrul pas rab g-yogs pas //",
    "T02TD1859E:47b-30": "nyan thos kyis kyang mi shes so //",
    "T02TD1859E:47b-31": "spyod yul bag nyal shes pa yi //",
    "T02TD1859E:47b-32": "rang sangs rgyas kyis kyang mi shes //",
    "T02TD1859E:47b-33": "dus gsum du ni byol song dang //",
    "T02TD1859E:47b-34": "yi dags dmyal ba lha rnams kyi //",
    "T02TD1859E:47b-35": "so so skye bos ga la shes //",
    "T02TD1859E:47b-36": "sangs rgyas kun gyi gsang chen 'di //",
    "T02TD1859E:47b-37": "nam mkha' nam mkha'i spyod yul lo //",
    "T02TD1859E:47b-38": "'di yi don shes brgyud pa yi //",
    "T02TD1859E:47b-39": "bla ma dam pa rtag bkur bas //",
    "T02TD1859E:47b-40": "au dumw'ara ltar brgya lam na //",
    "T02TD1859E:47b-41": "bsod nams can gyis skad cig shes //",
    "T02TD1859E:47b-42": "'di yi don shes rnal 'byor pas //",
    "T02TD1859E:47b-43": "bya ba'i las ni dkyil 'khor dang //",
    "T02TD1859E:47b-44": "bya ba'i las ni gtor ma dang /",
    "T02TD1859E:47b-45": "bya ba'i las ni sbyin sreg dang //",
    "T02TD1859E:47b-46": "bya ba'i las ni bgrang phreng dang //",
    "T02TD1859E:47b-47": "bya ba'i skyil mo krung la sogs //",
    "T02TD1859E:47b-48": "ngal byed pas ni ci zhig bya //",
    "T02TD1859E:47b-49": "dang po pa rnams 'drid phyir ro //",
    "T02TD1859E:47b-50": "ci phyir rtog las sangs rgyas min //",
    "T02TD1859E:47b-51": "rang bzhin rnam dag las byung phyir //",
    "T02TD1859E:47b-52": "rtog bcas cho ga de dag kun //",
    "T02TD1859E:47b-53": "ngal ba la sogs spang bar bya //",
    "T02TD1859E:48a-0": "rang bzhin las ni byed pa'ang @48a * //",
    "T02TD1859E:48a-1": "yod ;",
    "T02TD1859E:48a-2": "/ rang bzhin yongs su shes pa la //",
    "T02TD1859E:48a-3": "byed pa med cing bya ba 'ang med //",
    "T02TD1859E:48a-4": "dper na mi gang chu klung gi / pha rol du ni 'gro ba dag / rtsva dang shing sogs bsdu byas nas //",
    "T02TD1859E:48a-5": "de las rgal ba'i rdzing byas te //",
    "T02TD1859E:48a-6": "mjug tu rab tu rgal byas nas //",
    "T02TD1859E:48a-7": "bor nas bde bar 'gro ba ltar //",
    "T02TD1859E:48a-8": "de bzhin 'khor ba'i pha rol gyi //",
    "T02TD1859E:48a-9": "dngos po de nyid rtogs byas nas //",
    "T02TD1859E:48a-10": "rtog bcas chos rnams spang byas te //",
    "T02TD1859E:48a-11": "byang chub bde ba thob pa'o //",
    "T02TD1859E:48a-12": "de phyir rnam rtog rnam spangs la //",
    "T02TD1859E:48a-13": "zab gsal gnyis med chos spel te //",
    "T02TD1859E:48a-14": "de bzhin gshegs pas gsungs lam la //",
    "T02TD1859E:48a-15": "sngags rigs rnam rtog ma byed cig / rnam rtog gti mug chen po ste //",
    "T02TD1859E:48a-16": "'khor bar lhung bar byed pa yin //",
    "T02TD1859E:48a-17": "nam mkha' lta bu dri med pa'i //",
    "T02TD1859E:48a-18": "zab gsal gnyis med ting 'dzin mnos //",
    "T02TD1859E:48a-19": "gnyis kyi dbang po mnyam sbyor bas //",
    "T02TD1859E:48a-20": "lus ngag yid gsum rab bsdus nas //",
    "T02TD1859E:48a-21": "ra'o snyam pa'i gzi byin bskyed //",
    "T02TD1859E:48a-22": "rnam pa kun gyis rab brgyan nas //",
    "T02TD1859E:48a-23": "rnal 'byor ldan pas tshe 'di la //",
    "T02TD1859E:48a-24": "ye shes rdzogs pa nyid nges gyur //",
    "T02TD1859E:48a-25": "rdo rje can lus dam tshig pas //",
    "T02TD1859E:48a-26": "las byung skyes pa bud med kyi //",
    "T02TD1859E:48a-27": "du ma'i gzugs la brnyas mi bya //",
    "T02TD1859E:48a-28": "rdo rje sems ldan dam tshig pas //",
    "T02TD1859E:48a-29": "ngan par rtog pa bzang por rtog / rang gi sems kyis rang sems las //",
    "T02TD1859E:48a-30": "phyi mas snga ma sun ming dbyung //",
    "T02TD1859E:48a-31": "rdo rje ngag gi dam tshig pas //",
    "T02TD1859E:48a-32": "'dod pa bskyed pa'i tshig rtsub mo //",
    "T02TD1859E:48a-33": "phra ma la sogs bde ba yi //",
    "T02TD1859E:48a-34": "tshig tu rnam par smra bar bya //",
    "T02TD1859E:48a-35": "sha ni rnam par snang mdzad yin //",
    "T02TD1859E:48a-36": "rkang ni rdo rje mi bskyod pa //",
    "T02TD1859E:48a-37": "khrag ni dkon mchog dpal du brjod //",
    "T02TD1859E:48a-38": "rus pa 'od dpag med pa yin //",
    "T02TD1859E:48a-39": "rtsa yi tshogs ni don yod grub //",
    "T02TD1859E:48a-40": "de 'dra'i gsang chen dam pa 'di //",
    "T02TD1859E:48a-41": "blo ldan rnams kyis bsten par bya //",
    "T02TD1859E:48a-42": "'dod chags zhe sdang gti mug dang //",
    "T02TD1859E:48a-43": "sred dang 'du byed 'phel byed pa'i //",
    "T02TD1859E:48a-44": "chos lnga skyes mchog rnams kyis gsungs //",
    "T02TD1859E:48a-45": "bshang gci khu ba mchil ma khrag /'dzag pa 'byung ba bzhes bsdus pa //",
    "T02TD1859E:48a-46": "bsgom pa'i blo gros rtogs pa yis //",
    "T02TD1859E:48a-47": "rtag tu bza' zhing sbyin sreg bya //",
    "T02TD1859E:48a-48": "dam tshig dang ldan de nyid bsgom //",
    "T02TD1859E:48a-49": "myur du srid pa'i 'ching ba la //",
    "T02TD1859E:48a-50": "glog gis mun pa bsal ba bzhin //",
    "T02TD1859E:48b-0": "skad cig @48b tsam gyis ye shes 'bar //",
    "T02TD1859E:48b-1": "de bas de nyid thob byas nas //",
    "T02TD1859E:48b-2": "snying rjes sems can kun dmigs nas //",
    "T02TD1859E:48b-3": "dgon pa la sogs gnas nas ni //",
    "T02TD1859E:48b-4": "rtag tu gnyis med don bsgom bya //",
    "T02TD1859E:48b-5": "sdug bsngal gyi rgyu sdug bsngal las //",
    "T02TD1859E:48b-6": "grol 'dod rnal 'byor gang yin pas //",
    "T02TD1859E:48b-7": "blo gros kyis ni de thabs btsal //",
    "T02TD1859E:48b-8": "thabs kyis de bzhin gshegs par 'gyur //",
    "T02TD1859E:48b-9": "de bas snying rje 'ba' zhig gis //",
    "T02TD1859E:48b-10": "gzhir gyur yon tan thams cad byung //",
    "T02TD1859E:48b-11": "snying rje sdong bo rtsa ba ni //",
    "T02TD1859E:48b-12": "sdug bsngal sems ni grol 'dod pas //",
    "T02TD1859E:48b-13": "dga' ba sdong bu yal ga ni //",
    "T02TD1859E:48b-14": "bde ba shin tu rgyas par 'dod //",
    "T02TD1859E:48b-15": "yal ga 'phel nas gsal 'gyur ba //",
    "T02TD1859E:48b-16": "sems kyi de kho na nyid rig / ma dag pa nyid bsal bas dag / thabs ni de dag khyad par du //",
    "T02TD1859E:48b-17": "lha nyid kyis ni spyod par byed //",
    "T02TD1859E:48b-18": "de don spyad nas spro skyes pa //",
    "T02TD1859E:48b-19": "dga' ba tshim byed ces bya'o //",
    "T02TD1859E:48b-20": "spong ba len pa lo ma ni //",
    "T02TD1859E:48b-21": "rgyun mi 'chad par smon lam 'debs //",
    "T02TD1859E:48b-22": "tshogs gnyis bsgoms pas zhing gshin ltar //",
    "T02TD1859E:48b-23": "byas pas me tog 'bras bu byung //",
    "T02TD1859E:48b-24": "rten 'brel rnam pa gnyis byung bas //",
    "T02TD1859E:48b-25": "rang rgyud nang du smin byed pa'i //",
    "T02TD1859E:48b-26": "sbyor ba me tog mo gsham min //",
    "T02TD1859E:48b-27": "gzhan rgyud smin byed sbyor ba ni //",
    "T02TD1859E:48b-28": "phyi rol me tog mo gsham min //",
    "T02TD1859E:48b-29": "rang gi rgyud ni smin gyur nas //",
    "T02TD1859E:48b-30": "de bzhin gzhan rgyud rab smin pa //",
    "T02TD1859E:48b-31": "'bras bur shes bya de dag rnams //",
    "T02TD1859E:48b-32": "snying rjes rab tu 'grub par 'gyur //",
    "T02TD1859E:48b-33": "rtsa ba snying rje med gyur na //",
    "T02TD1859E:48b-34": "dka' ba bzod par mi nus so //",
    "T02TD1859E:48b-35": "de bzhin bsod nams spel mi nus //",
    "T02TD1859E:48b-36": "sems can don rnams byed mi nus //",
    "T02TD1859E:48b-37": "des na bsam pa'i dga' ba bral //",
    "T02TD1859E:48b-38": "blo gros kyis ni smon lam med //",
    "T02TD1859E:48b-39": "dge ba'i chos ni len mi byed //",
    "T02TD1859E:48b-40": "'gro ba chos la mi 'dzud pa //",
    "T02TD1859E:48b-41": "yongs su smin bya las ni bral //",
    "T02TD1859E:48b-42": "snying rje med pas de dag tu //",
    "T02TD1859E:48b-43": "'phel bas snying rje gzhi rab gzung //",
    "T02TD1859E:48b-44": "snying rjes bzod pa bsam pa smon //",
    "T02TD1859E:48b-45": "skye ba sems can yongs smin byed ;",
    "T02TD1859E:48b-46": "/ rtsa ba sdong bu yal ga dar //",
    "T02TD1859E:48b-47": "lo ma me tog 'bras bu dang //",
    "T02TD1859E:48b-48": "snying rje sdong po 'di dag ni //",
    "T02TD1859E:48b-49": "rtsa ba la sogs ngo bo la //",
    "T02TD1859E:48b-50": "phyis ni 'bras bu mchog 'gyur ba'i //",
    "T02TD1859E:48b-51": "snying rjes sems can don la spyod //",
    "T02TD1859E:48b-52": "sdug bsngal las ni bde ba skyed //",
    "T02TD1859E:48b-53": "shin tu rgyas par gyur pa ste //",
    "T02TD1859E:49a-0": "bzod pa'i @49a * //",
    "T02TD1859E:49a-1": "mtshan nyid sdong po ni //",
    "T02TD1859E:49a-2": "rgyas pa las ni yal ga 'phel //",
    "T02TD1859E:49a-3": "de bas de nyid bsgom pa la //",
    "T02TD1859E:49a-4": "don chen rab tu 'dod pa yi //",
    "T02TD1859E:49a-5": "btang snyoms kun du khyab pa ste //",
    "T02TD1859E:49a-6": "tshangs chen spyod pa dam pa'o //",
    "T02TD1859E:49a-7": "de dag la gnas rnal 'byor pas //",
    "T02TD1859E:49a-8": "snying po sangs rgyas spyod yul mchog / gang de kun bdag la gnas pa'i //",
    "T02TD1859E:49a-9": "mtha' yi de nyid bsgom par bya //",
    "T02TD1859E:49a-10": "dpral ba la gnas rkang mthil bar //",
    "T02TD1859E:49a-11": "thig le ru ni bsdu bar bya //",
    "T02TD1859E:49a-12": "byang chub sems dag 'od gsal bas //",
    "T02TD1859E:49a-13": "zla ba shes dang mnyam pa'i 'od //",
    "T02TD1859E:49a-14": "ye shes lnga yi ngo bo nyid //",
    "T02TD1859E:49a-15": "tsa na ka yi 'bru tshod tsam //",
    "T02TD1859E:49a-16": "de dbus g-yo gnas dkyil 'khor ni //",
    "T02TD1859E:49a-17": "mi gsal gsal bar yang dag sbyor //",
    "T02TD1859E:49a-18": "de gsal mi shigs thig le'i gzugs //",
    "T02TD1859E:49a-19": "yungs kar gyi ni 'bru tshod tsam //",
    "T02TD1859E:49a-20": "'od zer sna lnga 'bar 'dzag pa'i //",
    "T02TD1859E:49a-21": "tshul can snying dbus rtag tu gnas //",
    "T02TD1859E:49a-22": "de la bltas pas ye shes che //",
    "T02TD1859E:49a-23": "skad cig tsam gyis rnal 'byor ba //",
    "T02TD1859E:49a-24": "'bar ba 'di la the tshom med //",
    "T02TD1859E:49a-25": "steng gi sna las nges par 'byung //",
    "T02TD1859E:49a-26": "phyogs bcu'i de bzhin gshegs pa yi //",
    "T02TD1859E:49a-27": "zhal zhugs snying gi bdud rtsi blangs //",
    "T02TD1859E:49a-28": "rdo rje lam byung 'o ma ltar //",
    "T02TD1859E:49a-29": "'dus nas g-yas g-yon rab zhugs te //",
    "T02TD1859E:49a-30": "gong gi thig le la gnas te //",
    "T02TD1859E:49a-31": "'gog pa'i rdo rje sems nyid du //",
    "T02TD1859E:49a-32": "de la nam zhig sus reg pa //",
    "T02TD1859E:49a-33": "sangs rgyas kun gyis mchog sbyin pa //",
    "T02TD1859E:49a-34": "yid bzhin dpal dang 'dra bar 'gyur //",
    "T02TD1859E:49a-35": "yang ni 'dzag pa'i thig le las //",
    "T02TD1859E:49a-36": "byung bas nor bu rnam par gnas //",
    "T02TD1859E:49a-37": "rang gi mtshan ma'i dbus gnas pa //",
    "T02TD1859E:49a-38": "gong gi dkyil 'khor ltar bsgoms te ;",
    "T02TD1859E:49a-39": "/ de la snang ba'i thigs pa las //",
    "T02TD1859E:49a-40": "gong gi rim pas spro bsdu bas //",
    "T02TD1859E:49a-41": "bzung ste de la reg 'gyur bas //",
    "T02TD1859E:49a-42": "rgyud gsungs lnga po yang dag 'byung //",
    "T02TD1859E:49a-43": "de byung rjes dran rab bsgoms pas //",
    "T02TD1859E:49a-44": "don des kun la khyab par bya //",
    "T02TD1859E:49a-45": "yang ni sprul pa'i thig le ni //",
    "T02TD1859E:49a-46": "rnam pa bzhi po bsgom par bya //",
    "T02TD1859E:49a-47": "spyi bor rlung dbus aom bsam mo //",
    "T02TD1859E:49a-48": "mgrin par chu dbus a'a: bsam mo //",
    "T02TD1859E:49a-49": "thugs kar me dbus h'um bsam mo //",
    "T02TD1859E:49a-50": "mgrin 'og dbang chen rang lha yi //",
    "T02TD1859E:49a-51": "sa bon thig ler bsam pa'o //",
    "T02TD1859E:49a-52": "thig le bzhi las zer 'byung ba //",
    "T02TD1859E:49a-53": "steng gi sna las nges par 'byung //",
    "T02TD1859E:49b-0": "g-yas 'byung rlung gi dkyil 'khor @49b ni ;",
    "T02TD1859E:49b-1": "/ kha dog nag po'i ngo bo ni //",
    "T02TD1859E:49b-2": "sku yi rdo rje rang bzhin ni //",
    "T02TD1859E:49b-3": "mun pa ru ni shes par bya //",
    "T02TD1859E:49b-4": "g-yon 'byung chu yi dkyil 'khor ni //",
    "T02TD1859E:49b-5": "kha dog dkar po'i ngo bo nyid //",
    "T02TD1859E:49b-6": "gsung gi rdo rje rang bzhin te //",
    "T02TD1859E:49b-7": "rdul du rab tu shes par bya //",
    "T02TD1859E:49b-8": "gnyi ga drag 'byung med dkyil 'khor //",
    "T02TD1859E:49b-9": "kha dog dmar po'i ngo bo nyid ;",
    "T02TD1859E:49b-10": "/ thugs kyi rdo rje rang bzhin te //",
    "T02TD1859E:49b-11": "snying stobs su ni shes par bya //",
    "T02TD1859E:49b-12": "gnyi ga dal 'byung dbang chen te //",
    "T02TD1859E:49b-13": "gser gyi mdog tu snang ba ste //",
    "T02TD1859E:49b-14": "lha thams cad kyi ngo bo ste //",
    "T02TD1859E:49b-15": "dga' ba bar ma'i ye shes so //",
    "T02TD1859E:49b-16": "re re phyag rgya bzhi bzhi ste //",
    "T02TD1859E:49b-17": "'byung ba h'um gi ngo bo yis //",
    "T02TD1859E:49b-18": "sangs rgyas la sogs spro bar byed //",
    "T02TD1859E:49b-19": "de yi dus su gnas pa yis //",
    "T02TD1859E:49b-20": "chos kun 'grub par byed pa'o //",
    "T02TD1859E:49b-21": "'jug pa aom gyi ngo bo yis //",
    "T02TD1859E:49b-22": "sangs rgyas la sogs sdud par byed //",
    "T02TD1859E:49b-23": "de yi dus su g-yo ba yi //",
    "T02TD1859E:49b-24": "chos kun 'grub par byed pa'o //",
    "T02TD1859E:49b-25": "gnas pa a'a: yi ngo bo yis //",
    "T02TD1859E:49b-26": "sangs rgyas la sogs gzung ba yis //",
    "T02TD1859E:49b-27": "de bzhin g-yo gnas chos rnams kun //",
    "T02TD1859E:49b-28": "gnyis med ye shes 'jug pa'o //",
    "T02TD1859E:49b-29": "de la de nyid rab bzung bas //",
    "T02TD1859E:49b-30": "ye shes sems dpa'i ngo bo'o //",
    "T02TD1859E:49b-31": "de dus chos kun gnyis med kyi //",
    "T02TD1859E:49b-32": "ye shes su ni skad cig zhugs //",
    "T02TD1859E:49b-33": "de ltar dbyer med bzlas pa 'di //",
    "T02TD1859E:49b-34": "sems can thams cad rab zlos kyang //",
    "T02TD1859E:49b-35": "rnam rtog rmongs pas rab bsgribs pas //",
    "T02TD1859E:49b-36": "de yi ngo bo mi shes te //",
    "T02TD1859E:49b-37": "'gro ba lngar ni 'khor bar 'gyur //",
    "T02TD1859E:49b-38": "phyag rgya bzhi 'brel re re ne //",
    "T02TD1859E:49b-39": "nyis brgya nyi shu rtsa lnga ste //",
    "T02TD1859E:49b-40": "de bzhis bsgres pas dgu brgya'o //",
    "T02TD1859E:49b-41": "de ni 'pho ba nyi shu bzhis //",
    "T02TD1859E:49b-42": "brtsis pa khri phrag gnyis dang ni //",
    "T02TD1859E:49b-43": "chig stong dang ni drug brgya'o //",
    "T02TD1859E:49b-44": "de ni rgyud chen gsang 'dus su //",
    "T02TD1859E:49b-45": "klog dang kha ton byed pa dang //",
    "T02TD1859E:49b-46": "spro dang bsdu ba'i ngo bo las //",
    "T02TD1859E:49b-47": "bzlas pa ru ni bshad pa'o //",
    "T02TD1859E:49b-48": "'di 'dra'i bzlas pa ma rtogs pas //",
    "T02TD1859E:49b-49": "phyi rol bzlas pa mngon zhen pas //",
    "T02TD1859E:49b-50": "yang dag don ni rtogs mi nus //",
    "T02TD1859E:49b-51": "de bas rnal 'byor bar chod pa //",
    "T02TD1859E:49b-52": "phyi rol bzlas pa spang byas te //",
    "T02TD1859E:49b-53": "rdo rje 'chang ba'i ngo bo mchog / rang bzhin bzlas pa mchog chen bsgom //",
    "T02TD1859E:49b-54": "de bsgoms stobs kyis phyogs rnams kun //",
    "T02TD1859E:49b-55": "sgyu ma dang ni smig rgyu dang //",
    "T02TD1859E:49b-56": "dri za'i grong khyer dbang po dang //",
    "T02TD1859E:49b-57": "chu zla dang ni rmi lam dang //",
    "T02TD1859E:49b-58": "sprul pa dang ni chu bur dang //",
    "T02TD1859E:50a-0": "@50a * // brag ca dang ni gzugs brnyan dang //",
    "T02TD1859E:50a-1": "'khrul pa mgal me 'khor lo ru //",
    "T02TD1859E:50a-2": "skad cig sogs pas rab rtogs so //",
    "T02TD1859E:50a-3": "de bas thabs de dngos kun gyi //",
    "T02TD1859E:50a-4": "de nyid bden pas bsgrub pa'o //",
    "T02TD1859E:50a-5": "gnyis med bde ba gsang chen po'o //",
    "T02TD1859E:50a-6": "sangs rgyas byang chub sgrub byed pa //",
    "T02TD1859E:50a-7": "sangs rgyas kyi ni ngo bo ste //",
    "T02TD1859E:50a-8": "zad med mi 'jigs rtag pa'o //",
    "T02TD1859E:50a-9": "thog ma tha ma med pa'i mchog / yod pa med cing med pa med //",
    "T02TD1859E:50a-10": "dbang po dang bcas dbang po med //",
    "T02TD1859E:50a-11": "'byung ba'i ngo bo 'byung ba med //",
    "T02TD1859E:50a-12": "gzugs dang bcas shing gzugs med pas //",
    "T02TD1859E:50a-13": "sbyor ba'i lam gyis mthong ba'o //",
    "T02TD1859E:50a-14": "phyi yi sbyor ba gzugs phung sogs //",
    "T02TD1859E:50a-15": "kun rdzob 'byung ba bzhi po dang //",
    "T02TD1859E:50a-16": "g-yo dang bcas pa'i chos rnams kun //",
    "T02TD1859E:50a-17": "de gcig pos ni khyab pa ste //",
    "T02TD1859E:50a-18": "thams cad sems tsam kho na'o //",
    "T02TD1859E:50a-19": "ci phyir sems can thams cad kun //",
    "T02TD1859E:50a-20": "rnam shes phung po kho na'o //",
    "T02TD1859E:50a-21": "blun po rmongs pa rnams kyis ni //",
    "T02TD1859E:50a-22": "de don cung zad shes mi 'gyur //",
    "T02TD1859E:50a-23": "sems dang sems byung ye shes dang //",
    "T02TD1859E:50a-24": "shes pa rnam shes gcig pa'o //",
    "T02TD1859E:50a-25": "gang tshe lus kyi rkyen nyid 'gyur //",
    "T02TD1859E:50a-26": "chos kun chos ro gcig tu 'gyur //",
    "T02TD1859E:50a-27": "dngos po kun kyang de tshe 'gyur //",
    "T02TD1859E:50a-28": "ci yi phyir na chos rnams ni //",
    "T02TD1859E:50a-29": "chu rgyun bzhin du rgya mtsho las //",
    "T02TD1859E:50a-30": "thar pa na gcig kho na ste //",
    "T02TD1859E:50a-31": "mang po ru ni mi snang ngo //",
    "T02TD1859E:50a-32": "de yi nang gi sbyor ba ni //",
    "T02TD1859E:50a-33": "bla ma dam pa'i zhal nas ni //",
    "T02TD1859E:50a-34": "thob kyi de la the tshom med //",
    "T02TD1859E:50a-35": "de ni zab gsal gnyis sbyor bas //",
    "T02TD1859E:50a-36": "sbyor ba zhes su bshad pa'o //",
    "T02TD1859E:50a-37": "rtse gcig pas ni ting nge 'dzin //",
    "T02TD1859E:50a-38": "mnyes byed tshim par byed pa ste //",
    "T02TD1859E:50a-39": "gtor ma zhes ni rab tu bya //",
    "T02TD1859E:50a-40": "sdig pa zhi phyir zhi ba'o //",
    "T02TD1859E:50a-41": "bsod nams kun gyis rgyas pa'o //",
    "T02TD1859E:50a-42": "chags pa chen pos dbang du 'dod //",
    "T02TD1859E:50a-43": "thams cad gsod phyir mngon spyod do //",
    "T02TD1859E:50a-44": "rtags chen dgug phyir dgug pa'o //",
    "T02TD1859E:50a-45": "nyan thos la sogs chos rnams ni //",
    "T02TD1859E:50a-46": "ring du zhi byed bskrad pa'o //",
    "T02TD1859E:50a-47": "sngags pa gang gnas rnal 'byor pas //",
    "T02TD1859E:50a-48": "rtogs par nus pas bsrung pa'o //",
    "T02TD1859E:50a-49": "de shes chos rnams ngo bo kun //",
    "T02TD1859E:50a-50": "gnyis med gcig rtogs mig rnon no //",
    "T02TD1859E:50a-51": "rnam par rtog pa ma lus rnams //",
    "T02TD1859E:50a-52": "ye shes ngo bor de 'gyur bas //",
    "T02TD1859E:50a-53": "dug gzhom pa yi cho ga'o //",
    "T02TD1859E:50a-54": "phung po la sogs blun pa'i rdzas //",
    "T02TD1859E:50b-0": "ye shes mes @50b bsregs sbyin sreg go //",
    "T02TD1859E:50b-1": "zab pa dang ni gsal ba yis //",
    "T02TD1859E:50b-2": "chos kun mnyam pas thig gdab po //",
    "T02TD1859E:50b-3": "gsal ba'i 'ja' tshon lta bu'i skus //",
    "T02TD1859E:50b-4": "nyi shu rtsa gcig chos kun la //",
    "T02TD1859E:50b-5": "rang bzhin gyis bzung mtshon btab po //",
    "T02TD1859E:50b-6": "de yi ngo bo kun gnas pa //",
    "T02TD1859E:50b-7": "slob dpon slob ma kun zhugs pa'o //",
    "T02TD1859E:50b-8": "ming tsam gyis ni log 'byung yang //",
    "T02TD1859E:50b-9": "rang rig bde bas rtogs pas na //",
    "T02TD1859E:50b-10": "dbang bskur zhes ni bshad pa yin //",
    "T02TD1859E:50b-11": "de la sogs pa mtha' yas kyis //",
    "T02TD1859E:50b-12": "chos kun ming can de nyid mchog / yan lag thams cad las 'das shing //",
    "T02TD1859E:50b-13": "rtog dang rtog pa med las grol //",
    "T02TD1859E:50b-14": "gug skyed tsheg drag las 'das pa //",
    "T02TD1859E:50b-15": "'di ni dkyil 'khor mchog ces bya //",
    "T02TD1859E:50b-16": "chos dang chos min rnam dpyod pa //",
    "T02TD1859E:50b-17": "chos rnams thams cad rtogs par snang //",
    "T02TD1859E:50b-18": "rnam dag nam mkha' 'dra ba yi //",
    "T02TD1859E:50b-19": "dkyil 'khor 'di ni bstan pa yin //",
    "T02TD1859E:50b-20": "'dod chags mi chags 'dod chags mnyam //",
    "T02TD1859E:50b-21": "chu yi padma dmar po 'dra //",
    "T02TD1859E:50b-22": "rang sems 'dod chags shin tu chags //",
    "T02TD1859E:50b-23": "'di ni dkyil 'khor mchog yin no //",
    "T02TD1859E:50b-24": "gzugs dang gzugs min dri med pa'i //",
    "T02TD1859E:50b-25": "gang khams kun 'jug gyur pa yi //",
    "T02TD1859E:50b-26": "sems ni chu dang skul byed pa'i //",
    "T02TD1859E:50b-27": "dkyil 'khor dkyil 'khor zhes bya'o //",
    "T02TD1859E:50b-28": "de 'dra'i rang rig dkyil 'khor las //",
    "T02TD1859E:50b-29": "rtog las rlung byung me dang ni //",
    "T02TD1859E:50b-30": "chu dang sa ste de dag las //",
    "T02TD1859E:50b-31": "phyir log phung sogs rab grub pas //",
    "T02TD1859E:50b-32": "de 'dra'i dkyil 'khor bsgribs par 'gyur //",
    "T02TD1859E:50b-33": "skyes bu gang zhig bla ma che //",
    "T02TD1859E:50b-34": "de bzhin nyid shes bkur ba las //",
    "T02TD1859E:50b-35": "de yi byin rlabs ye shes che //",
    "T02TD1859E:50b-36": "gang gis rtogs pas snga ma yi //",
    "T02TD1859E:50b-37": "rim pas bsgrub la shin tu dpa' //",
    "T02TD1859E:50b-38": "de yis phung phyin log rnams la //",
    "T02TD1859E:50b-39": "rim gyis log nas ye shes kyi //",
    "T02TD1859E:50b-40": "spros bral dkyil 'khor 'bar bar 'gyur //",
    "T02TD1859E:50b-41": "de bas nan tan thams cad kyis //",
    "T02TD1859E:50b-42": "mchog gi dkyil 'khor 'di bsgom bya //",
    "T02TD1859E:50b-43": "skad cig tsam du dad pa yang //",
    "T02TD1859E:50b-44": "myur du rdo rje sems dpar 'gyur //",
    "T02TD1859E:50b-45": "de yi theg pa bsam yas kyi //",
    "T02TD1859E:50b-46": "tshul khrims sngom pa kun kyang bsrungs //",
    "T02TD1859E:50b-47": "dkyil 'khor kun du zhugs pa'o //",
    "T02TD1859E:50b-48": "de phyir 'di yi bsod nams tshogs //",
    "T02TD1859E:50b-49": "nam mkha' snod byas shong mi 'gyur //",
    "T02TD1859E:50b-50": "ci'i phyir sh'akya thub pa yis //",
    "T02TD1859E:51a-0": "grangs med par du tshogs @51a * //",
    "T02TD1859E:51a-1": "bsags kyang //",
    "T02TD1859E:51a-2": "'di don ma rtogs nee ra nydzar //",
    "T02TD1859E:51a-3": "ci yang ma yin ting 'dzin gnas //",
    "T02TD1859E:51a-4": "de tshe bde gshegs kun gyas kyang //",
    "T02TD1859E:51a-5": "thal byung blo can de bzlog ste //",
    "T02TD1859E:51a-6": "nam mkha'i dbyings ltar rnam dag pa'i //",
    "T02TD1859E:51a-7": "zab gsal gsal med rab bstan te //",
    "T02TD1859E:51a-8": "nam phyed dus su rgyal ba ltar //",
    "T02TD1859E:51a-9": "de nyid bsgoms pas tho rangs su //",
    "T02TD1859E:51a-10": "skad cig gis ni yang dag rtogs //",
    "T02TD1859E:51a-11": "byang chub snying por bzhugs byas nas //",
    "T02TD1859E:51a-12": "dpung chen bdud rnams rab bcom ste //",
    "T02TD1859E:51a-13": "sems can gzung bar bya ba'i phyir //",
    "T02TD1859E:51a-14": "chos kyi 'khor lo bskor ba'o //",
    "T02TD1859E:51a-15": "de nas bzung ste don mchog 'di //",
    "T02TD1859E:51a-16": "skal bar ldan pa 'ga' zhig la //",
    "T02TD1859E:51a-17": "zhal gnas zhal dang snyan nas snyan //",
    "T02TD1859E:51a-18": "brgyud de nges pa'i don bstan pa'o //",
    "T02TD1859E:51a-19": "de don bsgom 'gyur rnal 'byor pas //",
    "T02TD1859E:51a-20": "'khor ba nyid na gnas pa'i tshe //",
    "T02TD1859E:51a-21": "'khor ba'i nyes pas mi gos so //",
    "T02TD1859E:51a-22": "ye shes kyis ni rgyas btab pas //",
    "T02TD1859E:51a-23": "nyon mongs rtag tu 'gal 'gyur te //",
    "T02TD1859E:51a-24": "sman ni phye mar sbyar ba yis//",
    "T02TD1859E:51a-25": "sbrul ni gsod par byed pa bzhin //",
    "T02TD1859E:51a-26": "grol ba'i thig le mi phyed 'dis //",
    "T02TD1859E:51a-27": "tshe 'di nyid la dngos grub thob //",
    "T02TD1859E:51a-28": "'di yi stobs kyis dgos pa kun //",
    "T02TD1859E:51a-29": "skad cig gis ni 'grub par byed //",
    "T02TD1859E:51a-30": "gang gis de mthong yang dag blta //",
    "T02TD1859E:51a-31": "bdag po chen po rab mchod na //",
    "T02TD1859E:51a-32": "de yi ston pa kun mthong ste //",
    "T02TD1859E:51a-33": "rgyal ba mchog la mchod par 'gyur //",
    "T02TD1859E:51a-34": "srid pa gcod par gyur pa dang //",
    "T02TD1859E:51a-35": "'gro ba'i ston pa mchog tu 'gyur //",
    "T02TD1859E:51a-36": "de la lha kun mchod byed cing //",
    "T02TD1859E:51a-37": "skad cig skad cig phyag kyang byed //",
    "T02TD1859E:51a-38": "ji ltar ston pa rdzogs sangs rgyas //",
    "T02TD1859E:51a-39": "phan byed 'jig rten skyes gyur pa //",
    "T02TD1859E:51a-40": "sna tshogs ye shes rjes bsdus pa //",
    "T02TD1859E:51a-41": "rnal 'byor chen po de bzhin 'gyur //",
    "T02TD1859E:51a-42": "gang gis dam sdom rnams bsdus te //",
    "T02TD1859E:51a-43": "bde chen rdo rje sems bsgoms na //",
    "T02TD1859E:51a-44": "dngos grub chen po des thob pa'i //",
    "T02TD1859E:51a-45": "rdo rje sems dpas rgyas btab po //",
    "T02TD1859E:51a-46": "mi 'grub pa ni cung zad med //",
    "T02TD1859E:51a-47": "bde chen phyag rgya chen po yis //",
    "T02TD1859E:51a-48": "so so rang gi rjes las grub //",
    "T02TD1859E:51a-49": "de bas 'di bsgoms rnal 'byor pas //",
    "T02TD1859E:51a-50": "spyod pa kun la rol par bya //",
    "T02TD1859E:51a-51": "rnal 'byor gsum pa'i dus kyi tshe //",
    "T02TD1859E:51a-52": "sna tshogs don chen la gzud phyir //",
    "T02TD1859E:51a-53": "la lar shin tu dka' ba spyod //",
    "T02TD1859E:51a-54": "la lar khab nas byung tshul bya //",
    "T02TD1859E:51a-55": "la lar byang chub sems dpa'i tshul //",
    "T02TD1859E:51a-56": "la lar lhums su zhugs pa'i tshul //",
    "T02TD1859E:51b-0": "@51b la lar skye ba ston pa'am //",
    "T02TD1859E:51b-1": "la lar 'chi ba ston pa'am //",
    "T02TD1859E:51b-2": "la lar spyod cing rol pa'am //",
    "T02TD1859E:51b-3": "la lar bdud las rgyal ba dang //",
    "T02TD1859E:51b-4": "la lar byang chub mngon byang chub //",
    "T02TD1859E:51b-5": "la lar chos kyi 'khor lo bskor //",
    "T02TD1859E:51b-6": "la lar sna tshogs 'jug par mdzad //",
    "T02TD1859E:51b-7": "la lar dus su mdzes pa'i gzugs //",
    "T02TD1859E:51b-8": "la lar 'dod gzir bud med gzugs //",
    "T02TD1859E:51b-9": "la lar mi sdug rgan mo'i gzugs //",
    "T02TD1859E:51b-10": "la lar gcer bu pad gdong ma //",
    "T02TD1859E:51b-11": "la lar skyes bu rgan po'i tshul //",
    "T02TD1859E:51b-12": "res 'ga' dar bab skyes tshul dang //",
    "T02TD1859E:51b-13": "la lar lang tsho skyes bu'i tshul //",
    "T02TD1859E:51b-14": "la lar dge slong tshul du gnas //",
    "T02TD1859E:51b-15": "la lar de bzhin dge slong ma //",
    "T02TD1859E:51b-16": "la lar rnal 'byor dbang phyug che //",
    "T02TD1859E:51b-17": "la lar phug gnas bsam gtan pa //",
    "T02TD1859E:51b-18": "la lar rgyal po longs spyod can //",
    "T02TD1859E:51b-19": "la lar mtshon thogs skyes bu'i tshul //",
    "T02TD1859E:51b-20": "la lar smyon pa brtul zhugs can //",
    "T02TD1859E:51b-21": "la lar khyi dang bya rog gzugs //",
    "T02TD1859E:51b-22": "la lar de bzhin glang chen sogs //",
    "T02TD1859E:51b-23": "la lar tshangs pa chen po'i tshul ;",
    "T02TD1859E:51b-24": "/ la lar skye dgu'i bdag po'i tshul //",
    "T02TD1859E:51b-25": "la lar 'dod pa'i dbang phyug tshul //",
    "T02TD1859E:51b-26": "la lar 'dod pa bral ba'i mchog / la lar zhi ba tshul gnas pa //",
    "T02TD1859E:51b-27": "la lar drag po tshul gnas pa //",
    "T02TD1859E:51b-28": "la lar srin po'i gdon la sogs //",
    "T02TD1859E:51b-29": "la lar rtag tu nyal bar byed //",
    "T02TD1859E:51b-30": "la lar kun du rgyug par byed //",
    "T02TD1859E:51b-31": "la lar kun du tshig ngan smra //",
    "T02TD1859E:51b-32": "de la sogs pa mtha' yas pa //",
    "T02TD1859E:51b-33": "rnal 'byor chen pos sprul pa'o //",
    "T02TD1859E:51b-34": "thabs des sems can thams cad kun //",
    "T02TD1859E:51b-35": "don gcig la ni gzud phyir ro //",
    "T02TD1859E:51b-36": "de 'dra'i spyod pa la gnas pa //",
    "T02TD1859E:51b-37": "skad cig gis ni sbyor ba bdun //",
    "T02TD1859E:51b-38": "rtogs nas ji srid bar du ni //",
    "T02TD1859E:51b-39": "ro myang mtshan nyid brgyad ldan par //",
    "T02TD1859E:51b-40": "yang dag ye shes dbang gyur la //",
    "T02TD1859E:51b-41": "bya ba byed pa'i dbang phyug che //",
    "T02TD1859E:51b-42": "'khor ba'i mtha' yi pha rol son //",
    "T02TD1859E:51b-43": "bden pa gnyis med rnal 'byor che //",
    "T02TD1859E:51b-44": "khur bor bdag don rjes su rnyed //",
    "T02TD1859E:51b-45": "glang po chen po dul ba'o //",
    "T02TD1859E:51b-46": "tsher ma dkrugs pa thams cad mkhyen //",
    "T02TD1859E:51b-47": "de bzhin gshegs pa bcom ldan 'das //",
    "T02TD1859E:51b-48": "longs spyod rdzogs sku chos kyi sku //",
    "T02TD1859E:51b-49": "sbrul pa'i sku zhes bya ba'o //",
    "T02TD1859E:51b-50": "sku gsung thugs kyi dkyil 'khor mchog / sprul pa dpag med spyi yig gzugs //",
    "T02TD1859E:51b-51": "bdag po rdo rje 'chang ba ste //",
    "T02TD1859E:51b-52": "grol ba'i thig les mtshon pa'o //",
    "T02TD1859E:52a-0": "dpal ldan sangs rgyas kun gyi @52a * //",
    "T02TD1859E:52a-1": "bdag / rdo rje 'chang ba kun gyi gnas //",
    "T02TD1859E:52a-2": "chos rnams kun gyi chos nyid de //",
    "T02TD1859E:52a-3": "sangs rgyas kun gyis bsgrub bya'o //",
    "T02TD1859E:52a-4": "sangs rgyas rnams kyis chos bstan pa //",
    "T02TD1859E:52a-5": "rim pa gnyis la yang dag gnas //",
    "T02TD1859E:52a-6": "bskyed pa yi ni rim nyid dang //",
    "T02TD1859E:52a-7": "rdzogs ba'i rim ba kho na'o //",
    "T02TD1859E:52a-8": "bskyed pa'i rim pa rnam pa gnyis //",
    "T02TD1859E:52a-9": "de bzhin rdzogs pa'i rim pa'o //",
    "T02TD1859E:52a-10": "rim pa gnyis kyi bye brag gis //",
    "T02TD1859E:52a-11": "sngags kyi sku dang ye shes sku //",
    "T02TD1859E:52a-12": "ye shes sku la ye shes dang //",
    "T02TD1859E:52a-13": "rnam par dag pa'i sku gnyis so //",
    "T02TD1859E:52a-14": "rnam par dag pa sbyor ba bdun //",
    "T02TD1859E:52a-15": "rdzogs pa'i rim pa'i rdzogs rim ste ;",
    "T02TD1859E:52a-16": "/ rnam pa kun gyi mchog ldan pa //",
    "T02TD1859E:52a-17": "thams cad mkhyen pa bla med 'gyur //",
    "T02TD1859E:52a-18": "don 'di gnas pa'i rnal 'byor che //",
    "T02TD1859E:52a-19": "bskyed pa'i rim pa zhal gcig dang //",
    "T02TD1859E:52a-20": "zhal gsum nag po la sogs pa //",
    "T02TD1859E:52a-21": "gang dad ba yis nyes mi 'gyur //",
    "T02TD1859E:52a-22": "sna tshogs rnam par snang gyur pa'i //",
    "T02TD1859E:52a-23": "dag dang ma dag chos rnams kun //",
    "T02TD1859E:52a-24": "gsang ba'i don gyi de kho na'o //",
    "T02TD1859E:52a-25": "rdo rje sems las byung phyir ro //",
    "T02TD1859E:52a-26": "de bas de nyid don dam pa //",
    "T02TD1859E:52a-27": "rnal 'byor gang gis rtogs 'dod pas //",
    "T02TD1859E:52a-28": "de shes bla ma mnyes byas te //",
    "T02TD1859E:52a-29": "ji bzhin don ni yang dag blang //",
    "T02TD1859E:52a-30": "shes rab dri med ma lus sel byed pas //",
    "T02TD1859E:52a-31": "rnam par bshad pa bdag 'dras mi dpogs kyang //",
    "T02TD1859E:52a-32": "skyes bu dam pa 'ga' zhig gis bzung nas //",
    "T02TD1859E:52a-33": "bcings pa grol 'dod phyir na bdag gis kyang //",
    "T02TD1859E:52a-34": "de ltar byas pa las byung dge ba des //",
    "T02TD1859E:52a-35": "'gro sems phyin ci log las bzlog byas te //",
    "T02TD1859E:52a-36": "sangs rgyas ye shes dkyil 'khor 'khor lo yi //",
    "T02TD1859E:52a-37": "lam gyis rdo rje 'dzin pa'i sar 'gro shog / grol ba'i thig le zhes bya ba dkyil 'khor chen po'i rdo rje slob dpon sangs rgyas dpal ye shes zhabs kyi zhal snga nas mdzad pa rdzogs so /",
    "T02TD1859E:52a-39": "// / rgya gar gyi mkhan po ka ma la gu hya dang /",
    "T02TD1859E:52a-40": "bod kyi zhu chen gyi lo ts'a ba chen po mnga' bdag lha ye shes rgyal mtshan gyis bsgyur cing zhus te gtan la phab pa'o//"
}