{
    "T02TD2895E:246b-0": "@246b # // rgya gar skad du /",
    "T02TD2895E:246b-1": "a'arya badzra p'a ni n'i l'am ba ra dha ra s'a dha na tsinta ma ni n'a ma /",
    "T02TD2895E:246b-2": "bod skad du /",
    "T02TD2895E:246b-3": "'phags pa lag na rdo rje gos sngon po can gyi sgrub pa'i thabs yid bzhin gyi nor bu zhes bya ba /",
    "T02TD2895E:246b-4": "dpal phyag na rdo rje la phyag 'tshal lo //",
    "T02TD2895E:246b-5": "re zhig dang po rnal 'byor pas shing gcig la sogs pa'i sa phyogs su stan 'jam pa la 'dug ste /",
    "T02TD2895E:246b-6": "rang gi snying ga'i nyi ma'i dkyil 'khor la gnas pa'i h'um nag po bsams nas de'i 'od zer gyis nam mkha' la gnas pa'i de bzhin gshegs pa dang byang chub sems dpa' rnams bltas te /",
    "T02TD2895E:246b-7": "mchod pa rnam pa lngas mchod cing sdig pa bshags pa la sogs pa bya'o //",
    "T02TD2895E:246b-8": "de nas byams pa dang /",
    "T02TD2895E:246b-9": "snying rje dang /",
    "T02TD2895E:246b-10": "dga' ba dang /",
    "T02TD2895E:247a-0": "btang snyoms zhes bya ba tshad med pa tshangs pa'i gnas bzhi bsams la / gcig @247a * //",
    "T02TD2895E:247a-1": "dang du ma dang bral bas sems can gyi khams ma lus pa dang /",
    "T02TD2895E:247a-2": "bdag nyid kyang stong par bsams la tho rangs kyi skar ma dang 'dra bar bdag nyid mi dmigs shing /",
    "T02TD2895E:247a-3": "aom sh'u n+ya t'a dzny'a na badzra sva bh'a wa a'atma konya\\ham zhes bya bas ni brtan par bya'o //",
    "T02TD2895E:247a-4": "de nas yi ge bam las byung ba'i padma nag po'i lte bar yi ge h'um las byung ba'i padma nyi ma'i dkyil 'khor gyi dbus su h'um kha dog nag po dang ring ba'i sprin sgra'i yi ge h'um bsams la /",
    "T02TD2895E:247a-5": "de yongs su gyur pa las khro bo'i rdo rje rtse lnga pa bsam zhing de'i 'od zer gyis nam mkha' la khro bo'i rigs kun bkug la de nyid gzhug ste /",
    "T02TD2895E:247a-6": "de yongs su gyur pa las bcom ldan 'das phyag na rdo rje gos sngon po can sku mdog nag po sprin lta bu /",
    "T02TD2895E:247a-7": "zhal gcig pa /",
    "T02TD2895E:247a-8": "phyag gnyis pa /",
    "T02TD2895E:247a-9": "spyan gsum dmar ba /",
    "T02TD2895E:247a-10": "mche ba gtsigs pa /",
    "T02TD2895E:247a-11": "zhal khro gnyer can /",
    "T02TD2895E:247a-12": "dbu skra gyen du brdzes pa /",
    "T02TD2895E:247a-13": "ral ba'i cod pan gyi dbus na mi bskyod pa sku mdog sngon pos brgyan pa /",
    "T02TD2895E:247a-14": "g-yon brkyang bas gnas pa /",
    "T02TD2895E:247a-15": "phyag g-yas pas rdo rje phyar te gnas pa /",
    "T02TD2895E:247a-16": "phyag g-yon pa khro bo'i khu tshur gyis gdug pa gnon pa'i sdigs mdzub 'chang ba /",
    "T02TD2895E:247a-17": "rang gi snying gar nyi ma'i dkyil 'khor la gnas pa'i yi ge h'um nag po dang ldan pa /",
    "T02TD2895E:247a-18": "gos sngon po'i ga sha dang /",
    "T02TD2895E:247a-19": "sham thabs bsnams pa /",
    "T02TD2895E:247a-20": "rigs kyi klu brgyad kyis brgyan pa /",
    "T02TD2895E:247a-21": "phyag gnyis la 'jog po dang rigs ldan dmar po /",
    "T02TD2895E:247a-22": "zhabs gnyis la mtha' yas dang nor rgyas kyi bu nag po /",
    "T02TD2895E:247a-23": "snyan gnyis la padma dang padma chen po ser po /",
    "T02TD2895E:247a-24": "ska rags su bcings pa ni dung skyong dkar po /",
    "T02TD2895E:247a-25": "ral pa gcig pa'i srad bu ni hu lunta ljang gu 'dzin pa /",
    "T02TD2895E:247a-26": "bdud thams cad dang /",
    "T02TD2895E:247a-27": "dbang phyug chen po dang /",
    "T02TD2895E:247a-28": "khyab 'jug la sogs pa mu stegs pa'i lha'i gzhung dang gzugs 'joms par mdzad par bsams la /",
    "T02TD2895E:247a-29": "de dang 'dra ba'i gos sngon po can mdun du nyi ma'i dkyil 'khor gyi steng du bzhugs par bsams la rang gi snying gnas spros pa'i mchod pa'i lha mo'i tshogs kyis mchod la /",
    "T02TD2895E:247a-30": "dza:h'um bam ho: zhes pa'i sngags kyis dgug pa dang /",
    "T02TD2895E:247a-31": "gzhug pa dang /",
    "T02TD2895E:247a-32": "bcing ba dang /",
    "T02TD2895E:247a-33": "dbang du bya ba dang /",
    "T02TD2895E:247a-34": "tha mi dad par bya ba'o //",
    "T02TD2895E:247b-0": "de nas lce la yi ge h'um las rdo rje rtse lnga pa de nyid kyis mtshan par bsams la ye shes sems dpa'i thugs @247b ka na yang rdo rje rtse lnga pa h'um gis mtshan pa bsams te /",
    "T02TD2895E:247b-1": "mig la sogs pa'i dbang po drug la yang yi ge h'um drug yongs su gyur pa las de dang 'dra ba'i gos sngon po can drug bkod de /",
    "T02TD2895E:247b-2": "yi ge gsum gyis sku la sogs pa byin gyis brlabs te /",
    "T02TD2895E:247b-3": "ru dr'a ksha'i phreng ba la bzla bar bya'o //",
    "T02TD2895E:247b-4": "aom n'i l'am bar dha ra badzra p'a ni h'um h'um phat /",
    "T02TD2895E:247b-5": "snying po'i sngags 'di yi ge bcu gsum pa'o //",
    "T02TD2895E:247b-6": "aom badzra p'a ni h'um h'um phat /",
    "T02TD2895E:247b-7": "nye ba'i snying po yi ge bdun pa'o //",
    "T02TD2895E:247b-8": "de dag la yang sngon du bsnyen pa 'bum phrag gcig bzlas na drag po'i las 'grub par 'gyur ro //",
    "T02TD2895E:247b-9": "de nas gsad pa'i las ni dur khrod du phyin la /",
    "T02TD2895E:247b-10": "me thab gru gsum bcas la bsgrub bya'i rkang rjes kyi sa dang /",
    "T02TD2895E:247b-11": "dur khrod kyi thal ba dang /",
    "T02TD2895E:247b-12": "ske tshe dang /",
    "T02TD2895E:247b-13": "dha du ra dang /",
    "T02TD2895E:247b-14": "khrag dang /",
    "T02TD2895E:247b-15": "dug la bsgrub bya'i gzugs brnyan byas la /",
    "T02TD2895E:247b-16": "bcad cing bsregs na zhag bdun na 'chi bar 'gyur ro //",
    "T02TD2895E:247b-17": "h'um dang phat spangs pa'i sbyor ba de nyid kyis mngar gsum sv'a h'a'i mtha' can gyis bsregs na zhi bar 'gyur ro //",
    "T02TD2895E:247b-18": "rgyas pa la ni aom gyi mtha' can gyis so //",
    "T02TD2895E:247b-19": "dbang la ho:'i mtha' can gyis so //",
    "T02TD2895E:247b-20": "dgug pa la ni dza:'i mtha' can gyis so //",
    "T02TD2895E:247b-21": "bdud rtsi lngas ni las thams cad 'grub par 'gyur ro //",
    "T02TD2895E:247b-22": "de nas aom aa k'a ro mu kham sarba dharm'a n'am a'a dya nutpanna tv'a ta ces pa'am /",
    "T02TD2895E:247b-23": "snying po'am nye ba'i snying pos gtor ma gtang bar bya'o //",
    "T02TD2895E:247b-24": "gtor ma gtang ba'i rdzas ni bza' ba dang /",
    "T02TD2895E:247b-25": "bca' ba dang /",
    "T02TD2895E:247b-26": "btung ba dang /",
    "T02TD2895E:247b-27": "bzhib pa dang /",
    "T02TD2895E:247b-28": "bldag pa dang /",
    "T02TD2895E:247b-29": "myos pa dang ldan pa sbyin par bya'o //",
    "T02TD2895E:247b-30": "ldang ba'i dus su ye shes sems dpa' kri to a'a:mu: zhes bya bas gshags su gsol ba dang /",
    "T02TD2895E:247b-31": "spyod lam bzhi de'i dang gis gnas par bya'o //",
    "T02TD2895E:247b-32": "phyag na rdo rje khro bo che //",
    "T02TD2895E:247b-33": "sgrub thabs gsal ba 'di byas pas //",
    "T02TD2895E:247b-34": "bsod nams gang zhig bsags pa des //",
    "T02TD2895E:247b-35": "sgrub pa'i las kun byed par shog /'phags pa phyag na rdo rje gos sngon po can gyi sgrub pa'i thabs /",
    "T02TD2895E:247b-36": "yid bzhin gyi nor bu zhes bya ba /",
    "T02TD2895E:247b-37": "slob dpon chen po dngos grub brnyes pa'i mkhas pa chen po nyin mdzad rdo rje'i zhal snga nas mdzad pa'i phyag na rdo rje gos sngon po can gyi sgrub pa'i thabs rdzogs so /",
    "T02TD2895E:247b-39": "// / rgya gar gyi mkhan po shr'i ku ma ra kla shu'i zhal snga nas bsgyur cing zhus pa'o /"
}