{
    "NG0131:1": "@#// rgya gar skad du /",
    "NG0131:2": "gu h+ya sa ma mya tan tra na ma /",
    "NG0131:3": "bod skad du /",
    "NG0131:4": "gsang ba spyi rgyud ces bya /",
    "NG0131:5": "gsan yig tu sems lung ched mo'i mdo gsang ba spyi'i rgyud ces pa de yin /",
    "NG0131:6": "bcom ldan 'das gsang bdag che la phyag 'tshal lo //",
    "NG0131:7": "'di skad thos pa'i dus na rang bzhin rang snang ba'i gnas na /",
    "NG0131:8": "rang byung gi ston pa gsang bdag chen po la 'khor gsum gyis bskor te /",
    "NG0131:9": "bstan pa gsum gyi don la bkod do //",
    "NG0131:10": "de nas ston pa gsang bdag chen pos //",
    "NG0131:11": "ched du brjod pa 'di ched du brjod do //",
    "NG0131:12": "gang yang grub pa med pa'i ngang *//",
    "NG0131:13": "ming gi tha snyad grub pa med //",
    "NG0131:14": "snang ba gsum gyi rang bzhin las //",
    "NG0131:15": "ston pa gsum kyi ngo bor shar //",
    "NG0131:16": "gdul bya'i zhing la so sor snang *//",
    "NG0131:17": "sku dang gsung thugs rim pa yis //",
    "NG0131:18": "rang rang mos pa so sor shar //",
    "NG0131:19": "yi ge med snang gsung tshig gis //",
    "NG0131:20": "gang 'dod 'bras bu so sor snang *//",
    "NG0131:21": "khams gsum gnas pa'i sems can rnams //",
    "NG0131:22": "rgyu dang log gcod thabs bral bas //",
    "NG0131:23": "rgyud drug 'khor ba'i nang du 'khyams //",
    "NG0131:24": "ma rig ma rtogs ma shes pas //",
    "NG0131:25": "yun ring sdug bsngal so sor spyod //",
    "NG0131:26": "ces gsungs so //",
    "NG0131:27": "de skad brjod pa'i mthus 'khor gyi nang nas sems",
    "NG0131:28": "dpa' rdo rje des ston pa la zhu ba'i don",
    "NG0131:29": "zhus pa / bdag la sogs pa'i 'khor rnams kyis //",
    "NG0131:30": "ston pa'i rang bzhin ji ltar rtogs //",
    "NG0131:31": "rgyud drug sems can thams cad kyis //",
    "NG0131:32": "dang po ma rtogs ji ltar 'khrul //",
    "NG0131:33": "de las grol thabs yod dam med //",
    "NG0131:34": "zhus pas /",
    "NG0131:35": "gsang bdag chen pos lan gsungs pa /",
    "NG0131:36": "mnyam nyid rang bzhin lhun grub lus //",
    "NG0131:37": "ye shes mkha' la 'degs pa'i rlung *//",
    "NG0131:38": "rang gsal rin po che yi sbubs //",
    "NG0131:39": "zer rtsal ma 'gags so sor shar //",
    "NG0131:40": "rtogs lugs snang ba bdun du snang *//",
    "NG0131:41": "rang bzhin snang dang gdul bya yi //",
    "NG0131:42": "mthar thug 'bras bu gsum gyis su //",
    "NG0131:43": "thugs las 'byung ba bcud kyis su //",
    "NG0131:44": "dran sems 'gyu ba kun dang bral //",
    "NG0131:45": "bde ba rang snang 'dzin sems med //",
    "NG0131:46": "theg pa kun gyi bla med mchog /",
    "NG0131:47": "dbang po kun rkyen mi snang na //",
    "NG0131:48": "mi 'dzin mi snang rkyen dang bral //",
    "NG0131:49": "gtso ma bzhin te bcos bslad med //",
    "NG0131:50": "snying po 'dod pa med na gsal //",
    "NG0131:51": "dri ma 'khrul rtog ngang gis med //",
    "NG0131:52": "ye shes rang lugs ngang gis bde //",
    "NG0131:53": "ston pa gsum gyi ngo bo dang *//",
    "NG0131:54": "dus gsum sangs rgyas thams cad la //",
    "NG0131:55": "dgongs pa de las yongs mi mnga' //",
    "NG0131:56": "yang zhus pa /",
    "NG0131:57": "ston pa'i dgongs pa de lta na //",
    "NG0131:58": "'gro drug mos pa drang ba'i thabs //",
    "NG0131:59": "kun mkhyen khyod kyis gsung du gsol //",
    "NG0131:60": "zhes gsol pas //",
    "NG0131:61": "gsang bdag chen pos gsungs pa /",
    "NG0131:62": "'gro drug sems can thams cad kyis //",
    "NG0131:63": "thogs med dus nas don ma gsal //",
    "NG0131:64": "'gyu ba rig pa so sor shar //",
    "NG0131:65": "de la brtas shing zhen pa'i sems //",
    "NG0131:66": "kun 'tshol nges 'jog gtan la 'bebs //",
    "NG0131:67": "zhen brtas sdug bsngal so sor @#//",
    "NG0131:68": "myong *//",
    "NG0131:69": "sdug bsngal de las thar pa'i thabs //",
    "NG0131:70": "snod bcud gnyis 'jom man ngag gis //",
    "NG0131:71": "de don grol ba'i thabs su bstan //",
    "NG0131:72": "'khrul pa rtsad nas gcad pa dang *//",
    "NG0131:73": "man ngag gnad la dbab pa dang *//",
    "NG0131:74": "mtshon bya dpe yis ngo bstan dang *//",
    "NG0131:75": "dbye ba gnyis su bstan pa dang */",
    "NG0131:76": "sku lnga ngo yis bzung ba dang *//",
    "NG0131:77": "brda' don khyad par bstan pa dang *//",
    "NG0131:78": "rang rgyud bstan pa'i rim pa yis //",
    "NG0131:79": "rgol rtsod rim pa'i dbye ba dang *//",
    "NG0131:80": "man ngag don dang sbyar ba dang *//",
    "NG0131:81": "bshad thabs rim par bstan pa dang *//",
    "NG0131:82": "rna brgyud bstan pa'i rim pa yis //",
    "NG0131:83": "de nyid thob pa'i thabs su bstan //",
    "NG0131:84": "dgos 'brel gnyis kyi khyad par dang *//",
    "NG0131:85": "yon tan rgyud kyi che ba dang *//",
    "NG0131:86": "khyad par mtshan gyi che tshul lo //",
    "NG0131:87": "zhe 'dod med pa'i rtogs pa dang *//",
    "NG0131:88": "dngos po ci yang ma yin pas //",
    "NG0131:89": "ye shes rang lus gsal 'grib med //",
    "NG0131:90": "rkyen la ltos pa'i 'khrul sems bral //",
    "NG0131:91": "lus ngag 'khrul pa rang bzhin zhig /",
    "NG0131:92": "rgyu yi chos la blo mi skye //",
    "NG0131:93": "theg pa che las blo mi 'gyur //",
    "NG0131:94": "rtogs pas bya ba ngang gis gtang *//",
    "NG0131:95": "dge sdig sems dang bral ba'o //",
    "NG0131:96": "ngo bo grub pa ci yang med //",
    "NG0131:97": "stong pa ye shes snying po nyid //",
    "NG0131:98": "bcos bslad med pa'i rang bzhin nyid //",
    "NG0131:99": "'gyu med 'dzin med rtog pa bral //",
    "NG0131:100": "snang stong mtha' gnyis bral ba nyid //",
    "NG0131:101": "'khrul pa'i myong rig gang yang med //",
    "NG0131:102": "'gyur med rkyen dang bral ba'o //",
    "NG0131:103": "sangs rgyas sems can mnyam pa nyid //",
    "NG0131:104": "mtha' dang dbus med klong chen po //",
    "NG0131:105": "mtshan nyid rig pa bsam mi khyab //",
    "NG0131:106": "lus kyang de bzhin gnas pa ste //",
    "NG0131:107": "rang rang 'dod pa bzhin du 'khrul //",
    "NG0131:108": "zo chu'i rgyun bzhin gnas pa bzhin //",
    "NG0131:109": "de rtsad gcad cing gtan la dbab //",
    "NG0131:110": "kun gyi gzhi ma mnyam pa nyid //",
    "NG0131:111": "rgyud gcig ldog dang bcas pa'o //",
    "NG0131:112": "snga phyi med par dbyings su gcig /",
    "NG0131:113": "ma bcos snying po kun gyi gzhi //",
    "NG0131:114": "rin chen gter gyi mdzod chen po //",
    "NG0131:115": "rgyu las ma byung rkyen dang bral //",
    "NG0131:116": "'di 'drar bstan med byang chub sems //",
    "NG0131:117": "'gyu ba med na dran mi skye //",
    "NG0131:118": "stong pa'i ngang la rtsis gdab med //",
    "NG0131:119": "nam mkha' bzhin du mtha' dbus med //",
    "NG0131:120": "snying po nyid la sor gnas pa //",
    "NG0131:121": "nyi zla bzhin du gsal 'grib med //",
    "NG0131:122": "phyogs bral theg pa kun gyi rtse //",
    "NG0131:123": "thams cad 'byung ba'i gnas chen po //",
    "NG0131:124": "rgyud rnams ma lus bdag po yin //",
    "NG0131:125": "'dod dgu 'byung ba'i rin po che //",
    "NG0131:126": "ston pa rnam gsum thugs kyi bcud //",
    "NG0131:127": "mkhyen pa'i ye shes bsam mi khyab //",
    "NG0131:128": "dus gsum sangs rgyas dgongs pa'i mchog /",
    "NG0131:129": "dbang po'i bsam pa 'di nyid ni //",
    "NG0131:130": "'gyu ba med na de nyid yin //",
    "NG0131:131": "rig pa brjed med bsgom mi dgos //",
    "NG0131:132": "dran pa'i phyogs la rjes mi gcod //",
    "NG0131:133": "mkha' dang 'ja' tshon dkyil 'khor la //",
    "NG0131:134": "zhen med tshul 'jug ngang gis bde //",
    "NG0131:135": "rang dbang rgyal po rtogs pa che //",
    "NG0131:136": "don las mi 'da' mnyam pa med //",
    "NG0131:137": "sangs @#//",
    "NG0131:138": "rgyas thugs nyid bsgrub pa'i mchog /",
    "NG0131:139": "'dod bral rtogs pa'i don chen po //",
    "NG0131:140": "ma bcos bya gtang don dang mthun //",
    "NG0131:141": "'dzin bral 'di la gnas pa ni //",
    "NG0131:142": "rnal 'byor chen po skal ba bzang *//",
    "NG0131:143": "lus ngag 'khrul pa ngang gis zhi //",
    "NG0131:144": "rkyen snang 'khrul pa'i mtha' mi 'dzin //",
    "NG0131:145": "mi byed ma phyed mnyam pa nyid //",
    "NG0131:146": "rang gnas rang lugs don chen po //",
    "NG0131:147": "dngos gzhi med pas myong dang bral //",
    "NG0131:148": "de bzhin lce yi dbang pos kyang *//",
    "NG0131:149": "yang dag don la brjod du med //",
    "NG0131:150": "snang ba'i ngo bo med pa ni //",
    "NG0131:151": "ma btsal bzhag pa nyid du bde //",
    "NG0131:152": "snang dang stong pa'i phyogs cha bral //",
    "NG0131:153": "rtag dang chad pa'i mtha' mi gnas //",
    "NG0131:154": "'gro drug 'khrul pa'i rang bzhin dang *//",
    "NG0131:155": "rgyal ba'i dgongs pa yang dag gnyis //",
    "NG0131:156": "mnyam nyid dus na bzang ngan med //",
    "NG0131:157": "tha mal sems kyi snang ba dang *//",
    "NG0131:158": "rtogs ldan rang snang shes pa gnyis //",
    "NG0131:159": "gcig sgrib gcig skye gnyis mi mnga' //",
    "NG0131:160": "gser dang ser po'i dpe bzhin no //",
    "NG0131:161": "mi skye rtog med bya ba bral //",
    "NG0131:162": "'gyur med 'gro 'ong med pa'i mchog /",
    "NG0131:163": "ces gsungs so //",
    "NG0131:164": "gsang ba spyi rgyud las /",
    "NG0131:165": "gleng gzhi'i le'u ste dang po'o //",
    "NG0131:168": "//  de nas sems dpa' rdo rjes /",
    "NG0131:169": "gsang bdag chen po la gsol pa /",
    "NG0131:170": "ston pa'i gleng gzhi de ltar gsungs pa la /",
    "NG0131:171": "sgra dang yi ge gang las byung ba lags gsol pas /",
    "NG0131:172": "ston pa gsang bdag chen pos gsungs pa /",
    "NG0131:173": "yi ge'i gtso bo skye ba med //",
    "NG0131:174": "de nas yan lag rgyu yi yi ge byung */",
    "NG0131:175": "de las gtso bo'i yi ge byung *//",
    "NG0131:176": "de las grogs kyi yi ge byung *//",
    "NG0131:177": "yi ge 'bru gcig lus po la //",
    "NG0131:178": "dgos pa'i yan lag bdun tshang ste //",
    "NG0131:179": "mgo ni mngon par lam 'dren la //",
    "NG0131:180": "tshag mig rta bzhi 'og tu lta bzhin yang byung shad lta zhon //",
    "NG0131:181": "yan lag shugs kyis 'gro bar byed //",
    "NG0131:182": "yan lag shugs kyis 'gros bslang nas //",
    "NG0131:183": "mgo ni don gyi lam du zhugs //",
    "NG0131:184": "tshig ni shes rab ming du smras //",
    "NG0131:185": "shad kyi sde pa tshegs su gcod //",
    "NG0131:186": "yi ge'i don dang rang bzhin ston //",
    "NG0131:187": "tsheg par 'bru yi tshig don ni //",
    "NG0131:188": "ston pa'i gsung du nges par gsungs //",
    "NG0131:189": "lhug par shar ba sil bur rnams //",
    "NG0131:190": "'dres pa gang zag mi yi tshig /",
    "NG0131:191": "nga yis gsungs pa'i don la smra //",
    "NG0131:192": "zhes gsungs so //",
    "NG0131:193": "gsang ba spyi rgyud las /",
    "NG0131:194": "sgra dang yi ge'i byung tshul bstan pa'i le'u ste gnyis pa'o //",
    "NG0131:197": "//  de nas sems dpa' rdo rjes /",
    "NG0131:198": "ston pa gsang bdag chen po la zhus pa //",
    "NG0131:199": "yi ge'i rang bzhin de ltar byung ba la //",
    "NG0131:200": "'grel dang bshad thabs ji ltar lags //",
    "NG0131:201": "ston pa gsang bdag chen pos gsungs pa //",
    "NG0131:202": "ji ltar gnas pa'i gnas lugs te //",
    "NG0131:203": "tshig gis mtshon du med pa la //",
    "NG0131:204": "rjes 'jug la sogs phyi rabs la //",
    "NG0131:205": "shes shing rtogs par bya ba'i phyir //",
    "NG0131:206": "don gyi 'grel pa lnga 'di bshad //",
    "NG0131:207": "khyed la sogs pa'i 'khor rnams nyon //",
    "NG0131:208": "dus gsum sangs rgyas rnams kyis kyang *//",
    "NG0131:209": "don gyi 'grel pa lnga po 'di //",
    "NG0131:210": "rtogs nas skye @#//",
    "NG0131:211": "med sa la gshegs //",
    "NG0131:212": "don gyi 'grel pa lnga po 'dis //",
    "NG0131:213": "nga yi spyi rgyud 'di rtogs nas //",
    "NG0131:214": "dgongs pa 'di la gnas par byed //",
    "NG0131:215": "'grel lnga gang dang gang zhe na //",
    "NG0131:216": "tsheg bar 'bru yi 'grel pa dang *//",
    "NG0131:217": "dpe don rgyu 'bras 'grel pa dang *//",
    "NG0131:218": "gtan tshigs don gyi 'grel pa dang *//",
    "NG0131:219": "'byed par byed pa'i 'grel pa dang *//",
    "NG0131:220": "sdud par byed pa'i 'grel ba'o //",
    "NG0131:221": "tsheg bar 'bru yi 'grel pa ni //",
    "NG0131:222": "yi ge'i don dang rang bzhin dang *//",
    "NG0131:223": "tsheg dang yig shugs yan lag brtag /",
    "NG0131:224": "de yang ji lta bu zhe na //",
    "NG0131:225": "yi ge 'bru gcig lus po la //",
    "NG0131:226": "dgos pa'i yan lag bdun tshang ste //",
    "NG0131:227": "mgo dang yan lag tsheg shad bdun //",
    "NG0131:228": "mgo ni ma nor lam yin la //",
    "NG0131:229": "tsheg mig gong du rta bzhi 'byung lta bzhin shad rta zhon //",
    "NG0131:230": "yan lag shugs kyis 'gro bar byed //",
    "NG0131:231": "yan lag shugs kyis 'gros bslang nas //",
    "NG0131:232": "mgo ni ma nor lam du zhugs //",
    "NG0131:233": "tsheg ni shes rab ming du smra //",
    "NG0131:234": "shad kyis sde pa tshig su gcod //",
    "NG0131:235": "tsheg bar 'bru yi 'grel pa ni //",
    "NG0131:236": "ston pa'i gsung du nges par gsungs //",
    "NG0131:237": "tsheg bar 'bru yi 'grel par bshad //",
    "NG0131:238": "dpe don rgyu 'bras 'grel pa ni //",
    "NG0131:239": "don gyi tshig dang yi ge'i tshig /",
    "NG0131:240": "rgyu yi tshig dang 'bras bu'i tshig /",
    "NG0131:241": "gang yin 'bru la brtag bya ste //",
    "NG0131:242": "gang yin tshig gis ston par byed //",
    "NG0131:243": "de 'dra de bzhin de ltar gsum //",
    "NG0131:244": "dpe ru bstan pa'i 'grel pa yin //",
    "NG0131:245": "de bas de phyir de na gsum //",
    "NG0131:246": "gtan tshigs bstan pa'i 'grel pa yin //",
    "NG0131:247": "de nas de yang de la gsum //",
    "NG0131:248": "rgyu bstan pa yi 'grel pa yin //",
    "NG0131:249": "de yin de min yid ches nas //",
    "NG0131:250": "don gyi 'grel pa yin par bshad //",
    "NG0131:251": "'bru dang yan lag gcig la yang *//",
    "NG0131:252": "de don de ltar yod pas na //",
    "NG0131:253": "de bzhin yan lag kun la brtag /",
    "NG0131:254": "dpe don rgyu 'bras 'grel par bshad //",
    "NG0131:255": "gtan tshigs don gyi 'grel pa ni //",
    "NG0131:256": "yan lag dag gis don dbyung ba //",
    "NG0131:257": "tshig 'bru las ni don dbyung bya //",
    "NG0131:258": "rgyu yi tshig gam 'bras bu'i tshig /",
    "NG0131:259": "dpe yi tshig gam don gyi tshig /",
    "NG0131:260": "rtags sam gtan tshigs gang yin tshig /",
    "NG0131:261": "brtags te don de dbyung bar bya //",
    "NG0131:262": "gtan tshigs dag gi 'grel par bshad //",
    "NG0131:263": "'byed par byed pa'i 'grel pa ni //",
    "NG0131:264": "so so dag gi ngo bstan nas //",
    "NG0131:265": "sde dang tshan dang ris su phye //",
    "NG0131:266": "'byed par byed pa'i 'grel pa yin //",
    "NG0131:267": "chos kun rtsa ba gcig bsdus nas //",
    "NG0131:268": "spros pa med pa'i don bstan na //",
    "NG0131:269": "sdud par byed pa'i 'grel pa yin //",
    "NG0131:270": "tsheg dang 'bru yi don 'di ni //",
    "NG0131:271": "tsheg par 'bru yi 'grel par bshad //",
    "NG0131:272": "'dra dang yin min don 'di ni //",
    "NG0131:273": "dpe don rgyu 'bras 'grel par bshad //",
    "NG0131:274": "brtags te gtan tshig 'byin pa na //",
    "NG0131:275": "gtan tshigs dag gi 'grel bar bshad //",
    "NG0131:276": "so so'i sde tshan ris 'byed na //",
    "NG0131:277": "sa gcod pa yi 'grel par bshad //",
    "NG0131:278": "rtsa ba gcig tu don ston na //",
    "NG0131:279": "sdud par byed pa'i 'grel par bshad //",
    "NG0131:280": "tsheg bar 'bru yi 'grel pa yis //",
    "NG0131:281": "tshig dang 'bru",
    "NG0131:283": "[(]16[)]@#// yang gcig mi las //",
    "NG0131:284": "'bru la lhag ma mi lngas te //",
    "NG0131:285": "'bru 'joms pa yi 'grel par bshad //",
    "NG0131:286": "dpe don rgyu 'bras 'grel pa 'dis //",
    "NG0131:287": "'dra dang yin min don bstan nas //",
    "NG0131:288": "chos de la ni ming du 'dogs //",
    "NG0131:289": "ngo bstan pa yi 'grel par bshad //",
    "NG0131:290": "gtan tshigs don gyi 'grel pa ni //",
    "NG0131:291": "ma nor pa yi snying po 'byin //",
    "NG0131:292": "don 'byin pa yi 'grel par bshad //",
    "NG0131:293": "don gyi 'brel pa lnga po la //",
    "NG0131:294": "ma bshad skyon yang yod pa ste //",
    "NG0131:295": "tsheg bar 'bru yi 'grel med na //",
    "NG0131:296": "tsheg bar 'bru yi tshig mi sdebs //",
    "NG0131:297": "'bru mi choms pa'i skyon du 'gyur //",
    "NG0131:298": "dpe don rgyu 'bras 'grel med na //",
    "NG0131:299": "chos la ming gis mi thogs te //",
    "NG0131:300": "mtshon du med pa'i skyon du 'gyur //",
    "NG0131:301": "gtan tshigs dag gi 'grel med na //",
    "NG0131:302": "don gyi rtsa ba mi rnyed de //",
    "NG0131:303": "don mi rtogs pa'i skyon du 'gyur //",
    "NG0131:304": "'byed par byed pa'i 'grel med na //",
    "NG0131:305": "so so'i bye brag mi phyed de //",
    "NG0131:306": "sa mi chod pa'i skyon du 'gyur //",
    "NG0131:307": "sdud par byed pa'i 'grel med na //",
    "NG0131:308": "rtsa ba gcig tu ma gyur te //",
    "NG0131:309": "mtha' yas pa yi skyon du 'gyur //",
    "NG0131:310": "des na 'grel pa lnga po 'di //",
    "NG0131:311": "dus gsum sangs rgyas thams cad kyi //",
    "NG0131:312": "gsung gi tshig tu ngas smras pa //",
    "NG0131:313": "'khor gsum khyed la sogs pa kun //",
    "NG0131:314": "gsang bdag chen po nga yi lung *//",
    "NG0131:315": "byang chub sems kyi rang bzhin 'di //",
    "NG0131:316": "rtogs par bya phyir 'grel lnga 'di //",
    "NG0131:317": "nga yis khyed la bstan pa yin //",
    "NG0131:318": "zhes gsungs so //",
    "NG0131:319": "gsang ba spyi rgyud las /",
    "NG0131:320": "yi ge'i don bshad pa'i le'u ste gsum pa'o //",
    "NG0131:323": "//  de nas gsang bdag chen po la /",
    "NG0131:324": "sems dpa' rdo rjes zhus pa //",
    "NG0131:325": "yi ge'i bye brag de dag la //",
    "NG0131:326": "rgyud du 'gro ba ji ltar lags //",
    "NG0131:327": "gsang bdag chen pos gsungs pa //",
    "NG0131:328": "sgra dang tshig dang glegs bam dang *//",
    "NG0131:329": "ngo bo nges tshig dbye ba dang *//",
    "NG0131:330": "dgongs gzhi mthun dpe ldang tshad dang *//",
    "NG0131:331": "mtshan dang che tshul khyad par ro //",
    "NG0131:332": "snang ba gsum la rgyud gsum dang *//",
    "NG0131:333": "dkar shad dag dang rang bzhin dag /",
    "NG0131:334": "ye shes dag la sku gsum mo //",
    "NG0131:335": "kun kyang rgyud kyi rang bzhin te //",
    "NG0131:336": "rgyud ma yin pa gcig kyang med //",
    "NG0131:337": "bdun dang dgu dang bcu gcig ni //",
    "NG0131:338": "de ltar rgyud las 'byung ba'o //",
    "NG0131:339": "zhes gsungs so //",
    "NG0131:340": "gsang ba spyi rgyud las /",
    "NG0131:341": "rgyud kyi byung tshul bstan pa'i le'u ste bzhi pa'o //",
    "NG0131:344": "//  de nas sems dpa' rdo rjes /",
    "NG0131:345": "gsang bdag chen po la gsol ba //",
    "NG0131:346": "rgyud kyi byung tshul de ltar byung ba la //",
    "NG0131:347": "de yi bshad thabs ji ltar lags //",
    "NG0131:348": "gsang bdag chen pos gsungs pa //",
    "NG0131:349": "bshad pa nyes pa'i skyon dang ni //",
    "NG0131:350": "bshad thabs bcu yi yon tan ni //",
    "NG0131:351": "rim par phye ste so sor bshad //",
    "NG0131:352": "mdo sngags khyad par ma phye na //",
    "NG0131:353": "chu+u dang 'o ma 'dres pa 'dra //",
    "NG0131:354": "gsang sngags phyi nang ma phyed na //",
    "NG0131:355": "mang po khrom du 'chol ba 'dra //",
    "NG0131:356": "dgongs pa'i go rim ma phyed na //",
    "NG0131:357": "mar dang spyin gnyis bsres pa 'dra //",
    "NG0131:358": "rgyud kyi 'khrugs bsdeb ma shes @#//",
    "NG0131:359": "na //",
    "NG0131:360": "lung pa gsum gyi mdor phyin 'dra //",
    "NG0131:361": "'brel tshul ngo sprod ma shes na //",
    "NG0131:362": "smyon pa mu cor smra ba 'dra //",
    "NG0131:363": "bstan pa'i dgos ched ma shes na //",
    "NG0131:364": "don med brdzun tshig smra ba 'dra //",
    "NG0131:365": "mi mthun 'gal bsdebs ma shes na //",
    "NG0131:366": "ngal ba don med lam zhugs 'dra //",
    "NG0131:367": "rgol rtsod gags sel ma shes na //",
    "NG0131:368": "rkun mo gtang khung btsud pa 'dra //",
    "NG0131:369": "yon tan bshad thabs rnam pa bcu //",
    "NG0131:370": "khyung chen nam mkhar lding ba'i blos //",
    "NG0131:371": "don gyi spyi khog phub ste bshad //",
    "NG0131:372": "seng ge gangs la mchongs 'dra yis //",
    "NG0131:373": "theg dman zil gyis mnan la bshad //",
    "NG0131:374": "stag mo mchongs pa lta bu yis //",
    "NG0131:375": "dkyis kyi sa bcad byas te bshad //",
    "NG0131:376": "rus sbal nur 'gros lta bu yis //",
    "NG0131:377": "tshig gi 'bru rnams gnyer te bshad //",
    "NG0131:378": "ngang pa gshibs 'gros lta bu yis //",
    "NG0131:379": "snga tshig phyi tshig don 'grel bshad //",
    "NG0131:380": "seng phrug rtsal sbyong lta bu yis //",
    "NG0131:381": "tshig gi bsnol mtshams phye la bshad //",
    "NG0131:382": "rig pa sgum thun lta bu yis //",
    "NG0131:383": "gang yin dmig nas bzung la bshad //",
    "NG0131:384": "tshad ma gsum gyi gtan tshigs kyis //",
    "NG0131:385": "dus kyi 'brug dang sbyar la bshad //",
    "NG0131:386": "glag mo gzan la 'jums 'dra yis //",
    "NG0131:387": "gol sgrib gdar sha bcad la bshad //",
    "NG0131:388": "ces gsungs so //",
    "NG0131:389": "gsang ba spyi rgyud las /",
    "NG0131:390": "bshad thabs kyi le'u ste lnga pa'o //",
    "NG0131:393": "//  de nas sems dpa' rdo rje gsang bdag chen po la gsol pa //",
    "NG0131:394": "ji ltar gnas lugs ji ltar lags //",
    "NG0131:395": "gsang bdag chen pos gsungs pa //",
    "NG0131:396": "ston pa sems nyid rdzogs chen la //",
    "NG0131:397": "ye nas gnyis med mnyam pa'i phyir //",
    "NG0131:398": "gcig la gnyis su dbye ru med //",
    "NG0131:399": "dbye ru med pa'i gtan tshigs ni //",
    "NG0131:400": "gcig med spros la med pa yin //",
    "NG0131:401": "spang 'geg sbyong zhing bgrod pa dang *//",
    "NG0131:402": "gzung 'dzin blang dor bya ba dang *//",
    "NG0131:403": "lta spyod rtsol bsgrub byar med de //",
    "NG0131:404": "lam dang gnyen pos bcos med par //",
    "NG0131:405": "byang sems mnyam pa'i rang bzhin du //",
    "NG0131:406": "nga yis bstan pa'i don 'di ni //",
    "NG0131:407": "byang chub sems dpa'i lung chen yin //",
    "NG0131:408": "ma g.yos thig le mnyam pa nyid //",
    "NG0131:409": "ming dang don dang dpe dang ni //",
    "NG0131:410": "rang bzhin mtshan nyid sel lugs so //",
    "NG0131:411": "sangs rgyas sems can gnyis med pas //",
    "NG0131:412": "sems la blang dor bya ru med //",
    "NG0131:413": "sems nyid rdzogs pa chen po la //",
    "NG0131:414": "thams cad lhun gyis grub pa'i phyir //",
    "NG0131:415": "bde dang sdug bsngal rgyu gcig phyir //",
    "NG0131:416": "snying po byang chub sems rtogs na //",
    "NG0131:417": "dus la snga phyi med par gcig /",
    "NG0131:418": "'di yin 'di min ngang gis med //",
    "NG0131:419": "sems la gzung rkyen med pas na //",
    "NG0131:420": "don la bsgom du ma mchis te //",
    "NG0131:421": "des na 'di med nges pa med //",
    "NG0131:422": "snying po byang chub sems 'di la //",
    "NG0131:423": "ting 'dzin bsam pa'i don las 'das //",
    "NG0131:424": "brjod du med pa'i ngang la gnas //",
    "NG0131:425": "de lta'i snying po byang chub sems //",
    "NG0131:426": "bstan pa'i snying por gyur pas na //",
    "NG0131:427": "sangs rgyas kun gyis rab tu bsngags //",
    "NG0131:428": "bya byed rtsol bsgrub mi mnga' bas //",
    "NG0131:429": "bde chen klong @#//",
    "NG0131:430": "du ji bzhin gnas //",
    "NG0131:431": "yang dag 'di 'dra zhe 'dod byed //",
    "NG0131:432": "sems dpa' rdo rje khyod nyid 'khrul //",
    "NG0131:433": "da lta 'di 'drar bsgom 'dod pas //",
    "NG0131:434": "bsgom chags lam gyi nad kyis zin //",
    "NG0131:435": "ston pa'i lung gi tshig rnams la //",
    "NG0131:436": "lam du de mthong 'jug pa ni //",
    "NG0131:437": "'khrul pa'i lam zhugs smig rgyur bsnyeg /",
    "NG0131:438": "yang dag lam ni 'di yin te //",
    "NG0131:439": "tshig dang yi ges mtshon du med //",
    "NG0131:440": "ngang gis mi g.yo 'gyu ba bral //",
    "NG0131:441": "rang bzhin chos kyi gzhal yas na //",
    "NG0131:442": "srog med ston pa'i ngo bor bzhugs //",
    "NG0131:443": "rang bzhin 'khor gyi ngo bos bskor //",
    "NG0131:444": "gsung med bstan pa rgya mtsho sgrogs //",
    "NG0131:445": "bya bral chos la rang bzhin bkod //",
    "NG0131:446": "mnyam pa'irgyal po rang bzhin thob //",
    "NG0131:447": "ye nas rtsol bsgrub nad bral la //",
    "NG0131:448": "byas zin rtsol ba'i nad dang bral //",
    "NG0131:449": "rang gnas lhun la ngang gis gnas //",
    "NG0131:450": "ma bcos ma byas rang lugs gnas //",
    "NG0131:451": "mnyam nyid snying po kun gyi gzhi //",
    "NG0131:452": "ngo bo dngos po dang bral la //",
    "NG0131:453": "phyogs gcig 'di 'drar bzung du med //",
    "NG0131:454": "ji bzhin mnyam pa'i snying po la //",
    "NG0131:455": "kha dog 'od lnga so sor gsal //",
    "NG0131:456": "zer rtsal yan lag lnga 'byung bas //",
    "NG0131:457": "snang ba'i tshul la rim gyis 'byung *//",
    "NG0131:458": "de las 'char sgo so sor shar //",
    "NG0131:459": "sus kyang ma byas shugs las byung *//",
    "NG0131:460": "bag chags rtog 'khrul sna tshogs skyes //",
    "NG0131:461": "ye shes rang snang 'di nyid la //",
    "NG0131:462": "ma btsal ma bsgoms ngang gis shar //",
    "NG0131:463": "zhes gsungs so //",
    "NG0131:464": "gsang ba spyi rgyud las /",
    "NG0131:465": "gnas lugs bstan pa'i le'u ste drug pa'o //",
    "NG0131:468": "//  de nas sems dpa' rdo rjes /",
    "NG0131:469": "gsangabadag chen po la zhus pa //",
    "NG0131:470": "gnas lugs de ltar gnas pa na //",
    "NG0131:471": "gsang bdag chen pos ji ltar rtogs //",
    "NG0131:472": "nga la sogs pas rtogs thabs yod dam med //",
    "NG0131:473": "ces gsol pas /",
    "NG0131:474": "gsang bdag chen pos gsungs pa //",
    "NG0131:475": "ye nas rang bzhin lhun grub las //",
    "NG0131:476": "'od lnga'i snang ba rang shar bas //",
    "NG0131:477": "shes rab mkha' la 'degs pa'i rlung *//",
    "NG0131:478": "'od gsal sems nyid ngo bor shar //",
    "NG0131:479": "gzhan la ma ltos shugs las byung *//",
    "NG0131:480": "rang dbang ye shes rgyal po shar //",
    "NG0131:481": "zhing khams ma lus bde bar spyod //",
    "NG0131:482": "mkhyen pa'i ye shes rang bzhin shar //",
    "NG0131:483": "mos pa'i bsam pa mkhyen mchog gi /",
    "NG0131:484": "'dod pa'i 'bras bu so sor ston /",
    "NG0131:485": "yon tan sgo mo bsam mi khyab //",
    "NG0131:486": "rang rang gang 'dul thabs su bstan //",
    "NG0131:487": "dbang po'i bye brag so so la //",
    "NG0131:488": "theg pa'i sgo yang so sor bstan //",
    "NG0131:489": "sku lnga 'bras bu so sor thob //",
    "NG0131:490": "dus gsum sangs rgyas chos chen po //",
    "NG0131:491": "mtshon du med pas dmigs dang bral //",
    "NG0131:492": "ngos gzung med pas 'dzin sems med //",
    "NG0131:493": "'dzin bral stong pa'i ye shes nyid //",
    "NG0131:494": "'dod pa'i 'bras bu shugs las 'char //",
    "NG0131:495": "brgyad khri'i sgo yang so sor phye //",
    "NG0131:496": "ma bcos sems kyi ngo bor 'dus //",
    "NG0131:497": "byang chub sems kyi kun gyi gzhi //",
    "NG0131:498": "sangs rgyas nyid las gzhan ma yin //",
    "NG0131:499": "phyogs su+u ma bzung ris med pa //",
    "NG0131:500": "'dod pa'i phyogs la @#//",
    "NG0131:501": "'dzin pa med //",
    "NG0131:502": "gsal 'grib med pa'i ye shes ni //",
    "NG0131:503": "nyi ma'i dkyil 'khor bzhin du gsal //",
    "NG0131:504": "phyi nang mi mnga' man shel gzugs //",
    "NG0131:505": "de las de byung ngo mtshar rgyan //",
    "NG0131:506": "phyogs ris med pa'i 'od kyi sku //",
    "NG0131:507": "mdun rgyab med par thal le ba //",
    "NG0131:508": "gsal ba'i ngang las rin po che //",
    "NG0131:509": "'dod pa'i 'bras bu 'byung ba'i mchog /",
    "NG0131:510": "dpag bsam shing bzhin lhun gyis grub //",
    "NG0131:511": "gzhan las 'byung ba'i chos ma yin //",
    "NG0131:512": "snang ba lnga yi dkyil 'khor nas //",
    "NG0131:513": "sku lnga 'bras bu ngang las byung *//",
    "NG0131:514": "zhes gsungs so //",
    "NG0131:515": "gsang ba spyi rgyud las /",
    "NG0131:516": "yar gyi rtogs tshul bstan pa'i le'u ste bdun pa'o //",
    "NG0131:519": "//  de nas sesam dpa' rdo rjes gsang bdag chen po la zhus pa /",
    "NG0131:520": "yar gyi rtogs tshul de ltar rtogs pa la //",
    "NG0131:521": "'gro drug sems can ma rtogs ji ltar 'khrul //",
    "NG0131:522": "gsang bdag chen pos gsungs pa /",
    "NG0131:523": "thog med dus na don mi gsal //",
    "NG0131:524": "rgyu dang log gcod thabs dang bral //",
    "NG0131:525": "sprin dang mun pa'i ling tog gis //",
    "NG0131:526": "rdzas gang mi mthong bsgribs pa bzhin //",
    "NG0131:527": "rgyu rkyen ngo bo tshul dus kyis //",
    "NG0131:528": "blta bya'i snying po mthong ba med //",
    "NG0131:529": "mkha' 'gro 'dod dbang rgyu ba yis //",
    "NG0131:530": "sa khung snyi brus zin pa bzhin //",
    "NG0131:531": "gang zhig 'dod pa'i snyis zin no //",
    "NG0131:532": "med snang log par mthong ba yis //",
    "NG0131:533": "mkha' la skra shad 'khor lo dang *//",
    "NG0131:534": "gangs la ser por mthong dag 'dra //",
    "NG0131:535": "dngas ma'i 'od las zer lnga shar //",
    "NG0131:536": "med las yod gzung lnga po las //",
    "NG0131:537": "brkam chags rgyud lnga so sor 'khrul //",
    "NG0131:538": "phyi 'khrul nang 'khrul gsang 'khrul gyis //",
    "NG0131:539": "yun ring 'khor ba'i nang du 'khyams //",
    "NG0131:540": "dbul mo'i gter dang gyang nor 'dra //",
    "NG0131:541": "bla med byang chub ngo ma shes /",
    "NG0131:542": "thog med dus na don mi gsal //",
    "NG0131:543": "sdug bsngal gsum la yun ring spyod //",
    "NG0131:544": "'khrul 'khor mun pas de mi mthong *//",
    "NG0131:545": "'dod pa drug gis de mi mthong *//",
    "NG0131:546": "log rtog 'khrul pas de mi mthong *//",
    "NG0131:547": "bag chags gsar rnying 'khrul pas bsgribs //",
    "NG0131:548": "skyes bu'i lus dang byad 'grogs 'dra //",
    "NG0131:549": "zhes gsungs so //",
    "NG0131:550": "gsang pa spyi rgyud las /",
    "NG0131:551": "'khrul pa'i le'u ste brgyad pa'o //",
    "NG0131:554": "//  de nas gsang bdag chen po la sems dpa' rdo rjes zhus pa //",
    "NG0131:555": "'gro drug sems can thams cad kyis //",
    "NG0131:556": "thog med dus nas don ma rtogs //",
    "NG0131:557": "yun ring 'khor ba'i nang na sdug /",
    "NG0131:558": "dus 'dir ston pas thugs rjes gzigs //",
    "NG0131:559": "zhus pas /",
    "NG0131:560": "de nas gsang bdag chen po thugs rje skyes //",
    "NG0131:561": "'gro ba'i don du thugs rjes don mdzad pa //",
    "NG0131:562": "'gro ba mos pa tha dad la //",
    "NG0131:563": "dang po sku yis 'dul ba yin //",
    "NG0131:564": "bar du gsung gis 'dul ba yin //",
    "NG0131:565": "tha ma thugs kyis 'dul ba yin //",
    "NG0131:566": "thugs kyis 'dul ba rnam pa gsum //",
    "NG0131:567": "byin rlabs thugs kyis 'dul ba dang *//",
    "NG0131:568": "rig pa thugs kyis 'dul ba dang *//",
    "NG0131:569": "yang sprul thugs kyis 'dul ba'o //",
    "NG0131:570": "de yi dus kyi gang zag rnams //",
    "NG0131:571": "skal ldan rigs can 'byung bar @#//",
    "NG0131:572": "'gyur //",
    "NG0131:573": "dgongs pa don gyi bcud 'dzin zhing *//",
    "NG0131:574": "rna brgyud gdams ngag nod par bya //",
    "NG0131:575": "'od gsal 'dzin bral bde ba'i mchog /",
    "NG0131:576": "gal te rnam par rtog pa med //",
    "NG0131:577": "rig pa rjes med bya lam 'dra //",
    "NG0131:578": "'dzin med nam mkha' bzhin du gnas //",
    "NG0131:579": "sgrib med nyi ma'i snying po nyid //",
    "NG0131:580": "gting zab rgya mtsho'i 'jing dang 'dra //",
    "NG0131:581": "kun 'byung sa gzhi'i rin chen gter //",
    "NG0131:582": "dgos 'dod 'byung bas rin po che //",
    "NG0131:583": "zhes gsungs so //",
    "NG0131:584": "gsang ba spyi rgyud las /",
    "NG0131:585": "thugs rje mdzad pa'i le'u ste dgu pa'o //",
    "NG0131:588": "//  de nas gsang bdag chen po la sems dpa' rdo rjes zhus pa /",
    "NG0131:589": "yang dag pa'i don ji lta bu /",
    "NG0131:590": "gsang bdag chen pos gsungs pa /",
    "NG0131:591": "dmigs med kha dog yul dang bral //",
    "NG0131:592": "spros bral bsam du med pa'o //",
    "NG0131:593": "byang chub sems la mtshon du med //",
    "NG0131:594": "gzung 'dzin bral bas 'khrul ba med //",
    "NG0131:595": "bsam med blo yi yul dang bral //",
    "NG0131:596": "mtha' dbus med par snying po gsal //",
    "NG0131:597": "gsal ba'i ngang la rtsis gdab med //",
    "NG0131:598": "skyon dang bral ba'i chos nyid de //",
    "NG0131:599": "thogs pa med pa'i byang chub sems //",
    "NG0131:600": "gsal 'grib med pa'i ye shes te //",
    "NG0131:601": "'gag pa med pa'i chos nyid do //",
    "NG0131:602": "ma nor pa yi chos nyid de //",
    "NG0131:603": "rang las byung ba mngon sangs rgyas //",
    "NG0131:604": "skye 'gag med pa'i byang chub sems //",
    "NG0131:605": "ma nor ma bcos dbyings na med //",
    "NG0131:606": "skye ba med pa'i rang bzhin ni //",
    "NG0131:607": "tshogs drug mtshan ma'i yul dang bral //",
    "NG0131:608": "chos sku gcig pa'i rang bzhin gyis //",
    "NG0131:609": "dus gsum rim par phye ba med //",
    "NG0131:610": "chos nyid lhun grub bde ba che //",
    "NG0131:611": "mi bskyod mi g.yo rang bzhin bde //",
    "NG0131:612": "mnyam pa'i bde ba rang byung nyid //",
    "NG0131:613": "gzhan nas btsal ba'i 'dod pa med //",
    "NG0131:614": "ma skyes rang byung rang bzhin ni //",
    "NG0131:615": "rmad du byung ba'i chos nyid do //",
    "NG0131:616": "mngon du gyur pa'i mthu rig pa //",
    "NG0131:617": "bde chen chos kyi gzhal yas su //",
    "NG0131:618": "sems dpa' rdo rje rig pa'i mchog /",
    "NG0131:619": "sprul pa tha ma'i don du 'byung *//",
    "NG0131:620": "a ti'i snying po don 'di 'byung *//",
    "NG0131:621": "zhes gsungs so //",
    "NG0131:622": "gsang ba spyi rgyud las /",
    "NG0131:623": "yang dag pa'i don bstan pa'i le'u ste bcu pa'o //",
    "NG0131:626": "//  de nas gsang bdag chen po la rdo rje sems dpas zhus pa //",
    "NG0131:627": "'gro ba sems can thams cad kyis //",
    "NG0131:628": "yang dag don nyid ma rtogs pa //",
    "NG0131:629": "de yi nyes skyon gang gis byas //",
    "NG0131:630": "zhes zhus pas /",
    "NG0131:631": "gsang bdag chen pos gsungs pa //",
    "NG0131:632": "srid gsum las lnga 'khrul pa yis //",
    "NG0131:633": "lam sgo lnga ru zhugs phyin na //",
    "NG0131:634": "mi bde sdug bsngal la yang spyod //",
    "NG0131:635": "zhe sdang lam gyi sgor zhugs pas //",
    "NG0131:636": "dmyal ba'i gnas dang tsha grang spyod //",
    "NG0131:637": "snga phyi dran pa'i chos spyod kyang *//",
    "NG0131:638": "tsha dang grang ba'i nyams myong gis //",
    "NG0131:639": "yang dag don dang phrad par dka' //",
    "NG0131:640": "'dod chags lam gyi sgor zhugs pas //",
    "NG0131:641": "yi dwags gnas su bkres skom spyod //",
    "NG0131:642": "bsngos pas tshim pa'i chos spyod kyang *//",
    "NG0131:643": "snga phyi'i las kyi rnam smin gyis //",
    "NG0131:644": "bkres dang skom pa'i nyams @#//",
    "NG0131:645": "myangs te //",
    "NG0131:646": "yang dag don dang phrad par dka' //",
    "NG0131:647": "gti mug lam gyi sgor zhugs pas //",
    "NG0131:648": "byol song gnas su blun lkugs spyod //",
    "NG0131:649": "rig pa phra mo'i chos la spyod //",
    "NG0131:650": "snga ma'i las kyi rnam smin gyis //",
    "NG0131:651": "blun zhing lkugs pa'i nyams myangs te //",
    "NG0131:652": "yang dag don dang phrad par dka' //",
    "NG0131:653": "phrag dog lam gyi sgor zhugs pas //",
    "NG0131:654": "mi yi gnas su dge sdig spyod //",
    "NG0131:655": "dge sdig las kyi chos spyod kyang *//",
    "NG0131:656": "'dir dge shas chung rnam smin gyis //",
    "NG0131:657": "mi rtag 'gyur ba'i chos la spyod //",
    "NG0131:658": "yang dag don dang phrad par dka' //",
    "NG0131:659": "nga rgyal lam gyi sgor zhugs pas //",
    "NG0131:660": "lha yi gnas dang longs spyod kyis //",
    "NG0131:661": "ma rig ltung ba'i sdug bsngal spyod //",
    "NG0131:662": "bsam pas grub pa'i chos la spyod //",
    "NG0131:663": "ma rig le lo'i rnam smin gyis //",
    "NG0131:664": "ltung ba'i sdug bsngal nyams myangs te //",
    "NG0131:665": "yang dag don dang phrad par dka' //",
    "NG0131:666": "khams gsum gnas kyang de 'dra ste //",
    "NG0131:667": "'dod pa'i khams ni ma rig pa //",
    "NG0131:668": "gzugs kyi khams ni chags pa ste //",
    "NG0131:669": "gzugs med khams ni dngos ma grub //",
    "NG0131:670": "yid yul chos la mu bzhir blta //",
    "NG0131:671": "rang rang myong ba'i shes pa ste //",
    "NG0131:672": "yang dag ma mthong 'khrul pa yin //",
    "NG0131:673": "thog ma med pa'i bag chags dang *//",
    "NG0131:674": "bla ma'i gdams ngag rkyen med pas //",
    "NG0131:675": "rtog med snying po'i sems ma shes //",
    "NG0131:676": "skyes bu'i lus dang byad 'grogs 'dra /",
    "NG0131:677": "zhes gsungs so //",
    "NG0131:678": "gsang ba spyi rgyud las /",
    "NG0131:679": "khams gsum sems can gyi 'khrul pa'i mtshan nyid bstan pa'i le'u ste bcu gcig pa'o //",
    "NG0131:682": "//  de nas gsang bdag chen po la sems dpa' rdo rjes zhus pa /",
    "NG0131:683": "khams gsum sems can mtshan nyid de 'dra bas //",
    "NG0131:684": "de nas thon pa'i thabs ni gang gis bgyi //",
    "NG0131:685": "zhus pas /",
    "NG0131:686": "gsang bdag chen pos gsungs pa /",
    "NG0131:687": "'gro ba mos pa tha dad pas //",
    "NG0131:688": "theg pa'i sgo mang so sor bstan //",
    "NG0131:689": "gnyis ni rnam pa'i bye brag ste //",
    "NG0131:690": "theg pa rnam pa gnyis su bstan //",
    "NG0131:691": "'jig rten pa yi theg pa dang *//",
    "NG0131:692": "'jig rten 'das pa'i theg pa'o //",
    "NG0131:693": "'jig rten pa yi theg pa ni //",
    "NG0131:694": "rgyud drug gnas pa'i sems can kun //",
    "NG0131:695": "khams gsum 'khor ba'i gnas bzung nas //",
    "NG0131:696": "brkam chags lnga yi zhen pa yis //",
    "NG0131:697": "khams gsum 'khor ba'i tshogs sogs te //",
    "NG0131:698": "bde ba'i don med stong par 'gyur //",
    "NG0131:699": "de la don 'di bstan par bya //",
    "NG0131:700": "mu stegs rtag dang chad rnam gnyis //",
    "NG0131:701": "dge sdig las kyi chos rnams la //",
    "NG0131:702": "'bras bu yod par ma rtogs te //",
    "NG0131:703": "chad pa'i mtha' ru ltung ba'o //",
    "NG0131:704": "rtag par lta ba'i sems can gyis //",
    "NG0131:705": "yod pa rnam pa bzhi mthong ste //",
    "NG0131:706": "nga gtsang skyid rtag bzhi mthong nas //",
    "NG0131:707": "blang dor med pa'i chos ma shes //",
    "NG0131:708": "skye ba med pa'i don ma mthong *//",
    "NG0131:709": "rtag pa'i mtha' ru ltung ba'o //",
    "NG0131:710": "zhes gsungs so //",
    "NG0131:711": "gsang ba spyi rgyud las /",
    "NG0131:712": "'jig rten pa'i theg pa'i le'u ste bcu gnyis pa'o //",
    "NG0131:715": "//  de nas gsang bdag chen po la sems dpa' rdo rjes 'jig rten @#//",
    "NG0131:716": "las 'das pa'i theg pa zhus pa /",
    "NG0131:717": "gsang bdag chen pos gsungs pa /",
    "NG0131:718": "'jig rten 'das pa'i theg pa la //",
    "NG0131:719": "rnam pa gnyis su phye nas bstan //",
    "NG0131:720": "mtshan nyid rgyu yi theg pa dang *//",
    "NG0131:721": "'bras bu rdo rje'i theg pa'o //",
    "NG0131:722": "mtshan nyid rgyu la rnam pa gsum //",
    "NG0131:723": "sdug bsngal spong ba'i nyan thos dang *//",
    "NG0131:724": "shes pa 'geg pa'i rang rgyal dang *//",
    "NG0131:725": "rnam rtog sbyong ba'i mdo sde gsum //",
    "NG0131:726": "sdug bsngal spong ba'i nyan thos ni //",
    "NG0131:727": "brtul zhugs dag gis spong bar byed //",
    "NG0131:728": "shes pa 'geg pa'i rang rgyal ni //",
    "NG0131:729": "ma rig rten 'brel bcu gnyis 'geg /",
    "NG0131:730": "rnam rtog sbyong ba'i sde pa ni //",
    "NG0131:731": "chos nyid stong pa nam mkha' ste //",
    "NG0131:732": "ji ltar dmigs pa bzhin grub pa //",
    "NG0131:733": "sgyu ma'i dpe brgyad lta bur 'dod //",
    "NG0131:734": "'bras bu'i theg pa la yang gsum //",
    "NG0131:735": "bya ba'i sde dang gnyi ga dang *//",
    "NG0131:736": "rnal 'byor rgyud dang rnam pa gsum //",
    "NG0131:737": "bya ba byed pa kri ya ni //",
    "NG0131:738": "yan lag bcu gcig cho ga yis //",
    "NG0131:739": "rgyal ba'i sku gsung ye shes 'dod //",
    "NG0131:740": "gnyis ka spyod pa'i u pa ya //",
    "NG0131:741": "kri yar spyod cing yo gar bsgrub //",
    "NG0131:742": "'brel med sgo nas bsgrub par 'dod //",
    "NG0131:743": "rnal 'byor pa la rnam pa gnyis //",
    "NG0131:744": "phyi pa thub pa'i yo ga ni //",
    "NG0131:745": "byang chub lnga dag cho 'phrul bzhi //",
    "NG0131:746": "chu zla bzhin du 'grub par 'dod //",
    "NG0131:747": "nang pa'i rnal 'byor rnam pa gsum //",
    "NG0131:748": "bskyed dang rdzogs dang rdzogs chen gsum //",
    "NG0131:749": "bskyed pa ma ha yo ga ni //",
    "NG0131:750": "rnam pa gsum ni rim bskyed de //",
    "NG0131:751": "yo byad ma nyams 'jug brtson na //",
    "NG0131:752": "rgyal ba'i sku gsum ye shes 'dod //",
    "NG0131:753": "rdzogs pa a nu yo ga ni //",
    "NG0131:754": "rgyu rkyen dag pa'i rang bzhin gyis //",
    "NG0131:755": "snying po tsam la rag las pa //",
    "NG0131:756": "brjod pas ye shes dkyil 'khor rdzogs //",
    "NG0131:757": "rdzogs chen a ti yo ga ni //",
    "NG0131:758": "rgyu rkyen dag la rag ma lus //",
    "NG0131:759": "rtsol ba dag gis bsgrub mi byed //",
    "NG0131:760": "rdzogs chen gang la'ang ma brten 'dis //",
    "NG0131:761": "rnam par bgrang ba'i chos rnams kun //",
    "NG0131:762": "yongs su byin gyis rlob par byed //",
    "NG0131:763": "kun gyis bde ba spong byed pas //",
    "NG0131:764": "yongs su byin gyis rlob par byed //",
    "NG0131:765": "ces gsungs so //",
    "NG0131:766": "gsang ba spyi rgyud las /",
    "NG0131:767": "'jig rten las 'das pa'i theg pa ste le'u bcu gsum pa'o //",
    "NG0131:770": "//  de nas gsang bdag chen po la sems dpa' rdo rjes zhus pa /",
    "NG0131:771": "chos nyid ma yi rang bzhin ji lta bu /",
    "NG0131:772": "zhus pas /",
    "NG0131:773": "gsang bdag chen pos gsungs pa //",
    "NG0131:774": "mnyam nyid ma yi rang bzhin ni //",
    "NG0131:775": "mtha' yas 'gro ba kun la gnas //",
    "NG0131:776": "gang yang ma yin dngos gzhi med //",
    "NG0131:777": "shes pa rang lugs so ma nyid //",
    "NG0131:778": "dus gsum g.yo ba med par gnas //",
    "NG0131:779": "rang bzhin sems ni brjod pa med //",
    "NG0131:780": "mi g.yo ma bcos mnyam pa nyid //",
    "NG0131:781": "rang gnas ye shes 'od gsal ba //",
    "NG0131:782": "yid la 'gyu med ye shes gsal //",
    "NG0131:783": "mkha' 'dra ye shes lhun gyis grub //",
    "NG0131:784": "grub med ye nas rang bzhin gnas //",
    "NG0131:785": "mnyam nyid gsal ba rin po che //",
    "NG0131:786": "nam mkha' bzhin du mtha' dbus med //",
    "NG0131:787": "dbyibs dang kha dog gang snang ba //",
    "NG0131:788": "dbye @#//",
    "NG0131:789": "bsal med na bde ba'i mchog /",
    "NG0131:790": "brjod med bsam med don po che //",
    "NG0131:791": "de bzhin 'gyur med de bzhin nyid //",
    "NG0131:792": "ma bcos rang byung snying po nyid //",
    "NG0131:793": "chos sku rang byung ston pa'i mchog /",
    "NG0131:794": "yi ge brjod bya kun dang bral //",
    "NG0131:795": "ma bcos so ma brjod bya med //",
    "NG0131:796": "zhe 'dod rnam pa gang yang med //",
    "NG0131:797": "ma bcos rang byung nyid du bde //",
    "NG0131:798": "phyi rol gang snang rang bzhin med //",
    "NG0131:799": "ma btags ma bzung dbye bsal med //",
    "NG0131:800": "stong nyid ma bcos nyid du bde //",
    "NG0131:801": "lta ba'i ngo bo 'dod pa bral //",
    "NG0131:802": "blo yis byas pa ma yin pa //",
    "NG0131:803": "chags dang bral bas zhen pa med //",
    "NG0131:804": "'dzin dang bral bas stong chen po //",
    "NG0131:805": "dang po'i dus su shes pa'o //",
    "NG0131:806": "ma byung ma skyes mnyam pa'i ngang *//",
    "NG0131:807": "ye dag ye grol ye gnas so //",
    "NG0131:808": "rin chen gling bzhin ye gnas so //",
    "NG0131:809": "sems kyi ye shes gter kha phye //",
    "NG0131:810": "'dod pa'i longs spyod zad mtha' med //",
    "NG0131:811": "ngo bo nyid gnas skye med pa //",
    "NG0131:812": "nam yang skye bar mi 'gyur ro //",
    "NG0131:813": "zhes gsungs so //",
    "NG0131:814": "gsang ba spyi rgyud las /",
    "NG0131:815": "chos nyid ma'i rang bzhin bstan pa'i le'u ste bcu bzhi pa'o //",
    "NG0131:818": "//  de nas sems dpa' rdo rjes gsang bdag chen po la zhus pa /",
    "NG0131:819": "yan lag bu yi rang bzhin ji lta bu /",
    "NG0131:820": "gsang bdag chen pos gsungs pa //",
    "NG0131:821": "stong pa las skyes rig pa ni //",
    "NG0131:822": "sna tshogs snang ba nyid du 'char //",
    "NG0131:823": "rang rig gsal ba nyid du shar //",
    "NG0131:824": "rig pa don gyi ngo bo ni //",
    "NG0131:825": "so so ma yin brjod bya gcig /",
    "NG0131:826": "tha snyad ma lus sgron ma'i mchog /",
    "NG0131:827": "rig pa dgongs pa gtan la 'bebs //",
    "NG0131:828": "snang ba ma lus sems la gsal //",
    "NG0131:829": "rig pa mchog ldan sangs rgyas bka' //",
    "NG0131:830": "rig pa rdzas med bsal dang bral //",
    "NG0131:831": "dbang po'i ngo la gang gnas pa //",
    "NG0131:832": "rang bzhin mi rtog sems su gsal //",
    "NG0131:833": "shes rig ye shes nyid du 'char //",
    "NG0131:834": "bde chen rang rig nyid du gsal //",
    "NG0131:835": "'dzin med nam mkha'i ngang la gzhag /",
    "NG0131:836": "rang rig rtog pa shugs las 'char //",
    "NG0131:837": "blo yi rtsol bas bsgrub tu med //",
    "NG0131:838": "ting 'dzin phyogs la blo mi gtod //",
    "NG0131:839": "'dod pa'i re ba kun dang bral //",
    "NG0131:840": "tha snyad phyogs la blo mi gnas //",
    "NG0131:841": "brjod pa'i tha snyad gdags gzhi bral //",
    "NG0131:842": "rang bzhin gsal ba'i don la 'jug /",
    "NG0131:843": "'od gsal sems la sgrib phyogs bral //",
    "NG0131:844": "ma bcos bya ba ngang gis btang *//",
    "NG0131:845": "dal bar bzhag nas ngang gis bde //",
    "NG0131:846": "rgyud 'jam khro gtum kun dang bral //",
    "NG0131:847": "nyon mongs skye ba'i rgyu mi gnas //",
    "NG0131:848": "bdag yod mtha' ru ltung mi 'gyur //",
    "NG0131:849": "med pa ma yin ngang gis gsal //",
    "NG0131:850": "med pa bde ba'i yul ma mthong *//",
    "NG0131:851": "mtha' gnyis ma gos skyon dang bral //",
    "NG0131:852": "thams cad grol ba'i byang chub sems //",
    "NG0131:853": "lus kyang byang chub sems su 'dus //",
    "NG0131:854": "sems la rig pa brtsi gdab med //",
    "NG0131:855": "ces gsungs so //",
    "NG0131:856": "gsang ba spyi rgyud las /",
    "NG0131:857": "bu'i mtshan nyid bstan pa'i le'u ste bco lnga pa'o //",
    "NG0131:860": "//  de nas gsang bdag chen po la sesam dpa' rdo rjes zhus pa //",
    "NG0131:861": "dbyer med rang bzhin ji lta @#//",
    "NG0131:862": "bu //",
    "NG0131:863": "'bras bu ye shes dkyil 'khor ji lta bu //",
    "NG0131:864": "gsang bdag chen pos gsungs pa //",
    "NG0131:865": "snang ba'i chos kyang de las byung *//",
    "NG0131:866": "dngos dang dngos med gnyis su med //",
    "NG0131:867": "gsal dang stong pa'i mtha' mi 'dzin //",
    "NG0131:868": "gnyis med sems kyi ngang du bde //",
    "NG0131:869": "des na gnyis med byang chub sems //",
    "NG0131:870": "chos rnams ye nas gnyis su med //",
    "NG0131:871": "chos kun de la gang mi 'grub //",
    "NG0131:872": "rtog dpyod 'das pa'i byang chub sems //",
    "NG0131:873": "ma phye ma bkol mi gnas pa //",
    "NG0131:874": "rtsol bral bsgrub med don po che //",
    "NG0131:875": "rin chen nor bu'i dgongs pa bzhin //",
    "NG0131:876": "blta ba bsgom du med pa yin //",
    "NG0131:877": "dam tshig bsrung du med pa yin //",
    "NG0131:878": "phrin las btsal du med pa yin //",
    "NG0131:879": "shes rab rang byung sgrib med yin //",
    "NG0131:880": "sa la sbyang du med pa yin //",
    "NG0131:881": "lam la bgrod du med pa yin /",
    "NG0131:882": "phra ba gzung 'dzin med pa yin //",
    "NG0131:883": "rgyud kyi rang bzhin 'brel pa yin //",
    "NG0131:884": "lung chen thog tu 'bebs pa yin //",
    "NG0131:885": "man ngag dag gi la yang zlo //",
    "NG0131:886": "rgyu ni dag pa'i dbyings su blta //",
    "NG0131:887": "'bras bu ye shes dkyil 'khor blta //",
    "NG0131:888": "med pa phyal pa gcig tu lhun grub bo //",
    "NG0131:889": "gang 'thad dbang po'i yul dang bstun //",
    "NG0131:890": "gnyis su med pa'i rang bzhin yin //",
    "NG0131:891": "rim med cig char 'jug pa'o //",
    "NG0131:892": "ma bu gnyis su med pa'i lam //",
    "NG0131:893": "zab la gting dpag dka' ba'o //",
    "NG0131:894": "ma dang bu gnyis gnyis med 'brel //",
    "NG0131:895": "ma ni gzhi yi lung gis so //",
    "NG0131:896": "bu ni ye shes lung du bstan //",
    "NG0131:897": "ma ni dbyings su dag par bzla' //",
    "NG0131:898": "bu ni ye shes la yang bzla /",
    "NG0131:899": "zhes gsungs so //",
    "NG0131:900": "gsang ba spyi rgyud las /",
    "NG0131:901": "dbyer med bstan pa'i le'u ste bcu drug pa'o //",
    "NG0131:904": "//  de nas gsang bdag chen po la sems dpa' rdo",
    "NG0131:905": "rjes blta ba'i rang bzhin ji lta bu zhus par",
    "NG0131:906": "/ gsang bdag chen pos gsungs pa //",
    "NG0131:907": "dri med rang byung blta ba'i mchog /",
    "NG0131:908": "skyon med pad+ma'i rang bzhin te //",
    "NG0131:909": "gang gi rnam pa'i 'dod pa bral //",
    "NG0131:910": "'dzin pa thams cad ngang gis med //",
    "NG0131:911": "nam mkha'i mthongs ltar ci yang med //",
    "NG0131:912": "rang byung bde chen chos nyid do //",
    "NG0131:913": "bya btang 'dzin sems med pas bde //",
    "NG0131:914": "'dzin dang bral ba'i rang bzhin ni //",
    "NG0131:915": "chags dang bral ba'i bde ba mchog /",
    "NG0131:916": "'od gsal sgrib phyogs kun dang bral //",
    "NG0131:917": "sgrib pa med pa'i ye shes gsal //",
    "NG0131:918": "theg gcig snying po'i blta ba la //",
    "NG0131:919": "bzang ngan blang dor ma mchis pas //",
    "NG0131:920": "bde dang sdug bsngal gnyis mi mnga' //",
    "NG0131:921": "dgag dang bsgrub pa bya mi dgos //",
    "NG0131:922": "thams cad 'di las 'byung ba'i phyir //",
    "NG0131:923": "yid bzhin nor bu'i rang bzhin no //",
    "NG0131:924": "ye nas yin pas bya mi dgos //",
    "NG0131:925": "'bad dang rtsol bas mthar phyung med //",
    "NG0131:926": "thag chod nyam nga med pa'i mchog /",
    "NG0131:927": "byang chub sems kyi rang bzhin ni //",
    "NG0131:928": "gzhan du blta ba'i yul ma mchis //",
    "NG0131:929": "blta ba blo yis byas pa min //",
    "NG0131:930": "spyi blugs tshangs pa'i dbang gis su //",
    "NG0131:931": "bag chags mtshan ma zil gnon pa //",
    "NG0131:932": "gsang ba'i don myong 'od gsal sems //",
    "NG0131:933": "don la brda' @#//",
    "NG0131:934": "mjal tshig dang bral //",
    "NG0131:935": "phyogs med pa ni lta ba'i klong *//",
    "NG0131:936": "'jug pa'i sgo yangs lam gyi mchog /",
    "NG0131:937": "sdug bsngal 'khrul pa rang grol 'gyur //",
    "NG0131:938": "rang blta yul med rtogs pas na //",
    "NG0131:939": "mtshan ma'i dngos po'i yul ma mchis //",
    "NG0131:940": "snang med ma 'gags gnyis su med //",
    "NG0131:941": "sems la blta med don po che //",
    "NG0131:942": "bya ba bral ba don gyi mchog /",
    "NG0131:943": "re 'dod kun bral spang thob med //",
    "NG0131:944": "bde ba rang byung blta ba ni //",
    "NG0131:945": "snang ba'i yul du grub pa med //",
    "NG0131:946": "'od gsal bde chen mtsho ltar zab //",
    "NG0131:947": "rin chen 'od ltar rang las byung *//",
    "NG0131:948": "gdeng ldan som nyi bral ba ste //",
    "NG0131:949": "rang rig tshad ma mngon sum gsal //",
    "NG0131:950": "tshad ma gsum gyi gtan tshigs kyis //",
    "NG0131:951": "de nyid rtogs pa'i thabs su bshad //",
    "NG0131:952": "ces gsungs so //",
    "NG0131:953": "gsang ba spyi rgyud las //",
    "NG0131:954": "blta ba bstan pa'i le'u ste bcu bdun pa'o //",
    "NG0131:957": "//  de nas gsang bdag chen po la /",
    "NG0131:958": "sems dpa' rdo rjes ting nge 'dzin sgom thabs ji lta bu zhus pas /",
    "NG0131:959": "gsang bdag chen pos gsungs pa //",
    "NG0131:960": "bsgom du med pa'i chos nyid ni //",
    "NG0131:961": "yid kyis bzhag pa dang bral bas //",
    "NG0131:962": "'dzin sems med par ngang gis bde //",
    "NG0131:963": "tshogs dang bral bas zhen med sems //",
    "NG0131:964": "'gyu ba sangs bas gzhag tu med //",
    "NG0131:965": "mtshan ma med pas gzung du med //",
    "NG0131:966": "kha dog bral bas dbyibs dang bral //",
    "NG0131:967": "bsgom med yengs med ngang gis bde //",
    "NG0131:968": "mi bsgom rang lugs bcos su med //",
    "NG0131:969": "bying dang rmugs med skyon dang bral //",
    "NG0131:970": "mi 'phro yul la 'dzin pa med //",
    "NG0131:971": "rtsol sems med pas bya mi dgos //",
    "NG0131:972": "gang snang rang lugs so ma nyid //",
    "NG0131:973": "mi bsgom mi 'dzin 'dod pa bral //",
    "NG0131:974": "yul la mi 'jug ngang gis gnas //",
    "NG0131:975": "gsal ba sgrib phyogs kun dang bral //",
    "NG0131:976": "'khrul pa'i skye ba ngang gis med //",
    "NG0131:977": "mtshan ma'i phyogs su 'dzin pa med //",
    "NG0131:978": "sna med ngos gzung bral bar gnas //",
    "NG0131:979": "gang la mi 'gyu mi 'dzin te //",
    "NG0131:980": "smag gi mun rum sems lta bu //",
    "NG0131:981": "mi rtog rang bzhin ngang gis gsal //",
    "NG0131:982": "bde ba rtog med ngang la gnas //",
    "NG0131:983": "'dzin sems med pa'i don gyi mchog /",
    "NG0131:984": "mtshan ma'i yul du dmigs pa med //",
    "NG0131:985": "ma bsgrubs ye shes rang la gsal //",
    "NG0131:986": "zhen pa'i rtog pa ngang gis dag /",
    "NG0131:987": "mi 'gyu mi 'dzin dgongs pa'i mchog /",
    "NG0131:988": "ma bcos rang gsal bde ba'i mchog /",
    "NG0131:989": "'gro nyal 'dug sdod thams cad du //",
    "NG0131:990": "rgyun chad med par rtsol sems bral //",
    "NG0131:991": "'khrul pa'i snying po bsten mi dgos //",
    "NG0131:992": "gang snang rnam pa cir shar kyang *//",
    "NG0131:993": "de yi rjes su 'gro mi 'gyur //",
    "NG0131:994": "'dzin pa'i skabs med gang 'gyur tshe //",
    "NG0131:995": "dus gsum rgyun chad med par gnas //",
    "NG0131:996": "mi bsgom don la bya ba gtang *//",
    "NG0131:997": "bsgom med don la blos bzhag med //",
    "NG0131:998": "rang gi sems las ma g.yos pas //",
    "NG0131:999": "snying po'i phyogs la brten mi dgos //",
    "NG0131:1000": "ye shes gsal ba'i dgongs pa la //",
    "NG0131:1001": "tshig gi don bral bya lam 'dra //",
    "NG0131:1002": "rig pa gang gi rjes mi gcod //",
    "NG0131:1003": "sgron ma'i dpe bzhin mun pa sangs /",
    "NG0131:1004": "de nyid @#//",
    "NG0131:1005": "yin te btsal mi dgos //",
    "NG0131:1006": "rang byung bde ba shugs las 'char //",
    "NG0131:1007": "'od gsal sems la sgrib pa med //",
    "NG0131:1008": "'bar ba'i ye shes rol pa'i rgyan //",
    "NG0131:1009": "ji bzhin ma bcos ngang la gnas //",
    "NG0131:1010": "lus la btsal med 'dod pa med //",
    "NG0131:1011": "sems la rang dbang ma thob na //",
    "NG0131:1012": "rigs drug 'khor ba'i gnas mi chod //",
    "NG0131:1013": "rang dbang rgyal po mngon gyur na //",
    "NG0131:1014": "bde ba'i dngos grub rang las 'byung *//",
    "NG0131:1015": "mi 'gyur 'dzin pa'i sems dang bral //",
    "NG0131:1016": "las stobs drags pas bdag mi bslu //",
    "NG0131:1017": "rnam rtog g.yo ba ci yang med //",
    "NG0131:1018": "rang rkyen log pa'i sems mi skye //",
    "NG0131:1019": "ngang gis brjod med tshig dang bral //",
    "NG0131:1020": "'di yin 'di min sems mi skye //",
    "NG0131:1021": "dus gsum gang du 'da' ba med //",
    "NG0131:1022": "dgongs pa gcig la gtsor gnas na //",
    "NG0131:1023": "gang 'dod 'bras bu 'byung ba'o //",
    "NG0131:1024": "bsam gtan rang gnas g.yo ba med //",
    "NG0131:1025": "ma bcos ma bzung so ma nyid //",
    "NG0131:1026": "rang bzhin bcos med snying po bral //",
    "NG0131:1027": "gang la rag las med pas bde //",
    "NG0131:1028": "zhes gsungs so //",
    "NG0131:1029": "gsang ba spyi rgyud las /",
    "NG0131:1030": "ting nge 'dzin bstan pa'i le'u ste bco brgyad pa'o //",
    "NG0131:1033": "//  de nas gsang bdag chen po la sems dpa' rdo rje spyod pa'i don ji ltar bu zhus pas /",
    "NG0131:1034": "gsang bdag chen pos gsungs pa //",
    "NG0131:1035": "ma bcos rnal ma don gyi mchog /",
    "NG0131:1036": "bya btang dgongs pa bcos bslad med //",
    "NG0131:1037": "byas pa ma yin shugs byung ba //",
    "NG0131:1038": "bla med don la spyod pa'o //",
    "NG0131:1039": "nam mkha' lta bu'irang bzhin ni //",
    "NG0131:1040": "ma bcos rnal ma'i spyod pa'o //",
    "NG0131:1041": "nyi ma lta bu'i rang bzhin ni //",
    "NG0131:1042": "ma chags ma zhen spyod pa'o //",
    "NG0131:1043": "rgya mtsho lta bu'i rang bzhin ni //",
    "NG0131:1044": "zab la rgya che'i spyod pa'o //",
    "NG0131:1045": "sa gzhi lta bu'i rang bzhin ni //",
    "NG0131:1046": "thams cad kun 'byung spyod pa'o //",
    "NG0131:1047": "rin chen lta bu'i rang bzhin ni //",
    "NG0131:1048": "dgos 'dod 'byung ba'i spyod pa'o //",
    "NG0131:1049": "seng ge lta bu'i rang bzhin ni //",
    "NG0131:1050": "nyam nga med pa'i spyod pa'o //",
    "NG0131:1051": "gdeng dang ldan pa'i rang bzhin ni //",
    "NG0131:1052": "re dogs med pa'i spyod pa'o //",
    "NG0131:1053": "pad+ma lta bu'i rang bzhin ni //",
    "NG0131:1054": "gos pa med pa'i spyod pa'o //",
    "NG0131:1055": "ti d+ya lta bu'i rang bzhin ni //",
    "NG0131:1056": "brtsi gdab med pa'i spyod pa'o //",
    "NG0131:1057": "glang chen lta bu'i rang bzhin ni //",
    "NG0131:1058": "bdud dpung 'joms pa'i spyod pa'o //",
    "NG0131:1059": "so ma g.ya' dag rang bzhin ni //",
    "NG0131:1060": "'gyur ba med pa'i spyod pa'o //",
    "NG0131:1061": "ye nas yang dag rang bzhin ni //",
    "NG0131:1062": "gnyis med don la rang bzhin gnas //",
    "NG0131:1063": "ye nas gnyis su med pas na //",
    "NG0131:1064": "lus ngag spyod la rag ma las //",
    "NG0131:1065": "sems nyid ye nas dag pa la //",
    "NG0131:1066": "snying po nyid kyi don la spyod //",
    "NG0131:1067": "tshul khrims sdom pa dam tshig rnams //",
    "NG0131:1068": "spyad kyang 'ching bar mi 'gyur te //",
    "NG0131:1069": "ma spyad na yang nyes pa med //",
    "NG0131:1070": "rdzogs pa chen po'i spyod pa ni //",
    "NG0131:1071": "rang byung bkag pa ma yin te //",
    "NG0131:1072": "rang byung rtsol bas bsgrub pa min //",
    "NG0131:1073": "rang snang ma bcos sems kyi rgyan //",
    "NG0131:1074": "zhes gsungs so //",
    "NG0131:1075": "gsang ba spyi rgyud las //",
    "NG0131:1076": "spyod pa bstan pa'i le'u ste bcu dgu pa'o //",
    "NG0131:1079": "//  de nas gsang bdag chen po @#//",
    "NG0131:1080": "la //",
    "NG0131:1081": "sems dpa' rdo rjes rig pa rang dbang *//",
    "NG0131:1082": "ji lta bu zhus pas /",
    "NG0131:1083": "gsang bdag chen pos gsungs pa //",
    "NG0131:1084": "rang dbang sems la thob pa ni //",
    "NG0131:1085": "dbang rnams kun gyi mchog yin te //",
    "NG0131:1086": "gzhi nas dbang thob bskur mi dgos //",
    "NG0131:1087": "shes rig rgyal po dbang gi mchog /",
    "NG0131:1088": "dbang rnams kun gyi snying po yin //",
    "NG0131:1089": "bya bral dam pa'i sems la gnas //",
    "NG0131:1090": "tshig gis rtog pa'i yul las 'das //",
    "NG0131:1091": "rang dbang dam pa sems la gnas //",
    "NG0131:1092": "yo byad dag la rag ma las //",
    "NG0131:1093": "rig pa spyi blugs tshangs pa'i dbang *//",
    "NG0131:1094": "rgyal thabs spyi blugs bskur thabs so //",
    "NG0131:1095": "gnyis kyi mtha' ru ma lhung ba //",
    "NG0131:1096": "dbyer med rig pa tshig rdzogs so //",
    "NG0131:1097": "ma yi dbang la bu yi nyams //",
    "NG0131:1098": "dbyer med dbang bskur thob pa'o //",
    "NG0131:1099": "bya btang 'dzin med ngang du bde //",
    "NG0131:1100": "dbang mchog 'od gsal rgyal ba'i dbang *//",
    "NG0131:1101": "gang zag gcig la ltos pa med //",
    "NG0131:1102": "klong chen 'od gsal bde ba'i mchog /",
    "NG0131:1103": "dbyings nyid rnam dag thig le che //",
    "NG0131:1104": "ma bcos pa yi rang bzhin ni //",
    "NG0131:1105": "ye nas gnas pas thig le che //",
    "NG0131:1106": "yang dag don la nor ba med //",
    "NG0131:1107": "des na rig pa rang gi dbang *//",
    "NG0131:1108": "de 'dra'i don ni mi shes na //",
    "NG0131:1109": "thun mong gzhan la mos pa med //",
    "NG0131:1110": "rim gyis nod pa thabs yin no //",
    "NG0131:1111": "gsang sngags brda' sgo dbang gis dbye //",
    "NG0131:1112": "gang yang med pa'i gang zag ni //",
    "NG0131:1113": "rigs las 'gal bas bstan mi bya //",
    "NG0131:1114": "bstan na bdag gzhan gnas su bsreg /",
    "NG0131:1115": "ces gsungs so //",
    "NG0131:1116": "gsang ba spyi rgyud las /",
    "NG0131:1117": "dbang gi le'u ste nyi shu pa'o //",
    "NG0131:1120": "//  de nas gsang bdag chen po la /",
    "NG0131:1121": "sems dpa' rdo rjes dkyil 'khor ji lta bu zhus pas /",
    "NG0131:1122": "gsang bdag chen pos gsungs pa /",
    "NG0131:1123": "dkyil 'khor dkyil 'khor zhes bya ba //",
    "NG0131:1124": "sems kyi dkyil 'khor la gnas pa //",
    "NG0131:1125": "dkyil 'khor dam pa de yin pas //",
    "NG0131:1126": "ma ni dkyil la bu yi 'khor //",
    "NG0131:1127": "rig pa dkyil la snang tshul 'khor //",
    "NG0131:1128": "mnyam nyid dkyil la dngas ma 'khor //",
    "NG0131:1129": "bsam du med pa'i dkyil 'khor ni //",
    "NG0131:1130": "mtshon du med pa'i rang bzhin no //",
    "NG0131:1131": "gzung 'dzin bral ba'i dkyil 'khor ni //",
    "NG0131:1132": "bsam rtog 'das pa'i rang bzhin no //",
    "NG0131:1133": "rang byung mnyam pa'i dkyil 'khor ni //",
    "NG0131:1134": "ma bcos rig pa'i rin po che //",
    "NG0131:1135": "mtha' dang dbus med gzhal yas ni //",
    "NG0131:1136": "rang bzhin rdzogs pa'i sangs rgyas che //",
    "NG0131:1137": "rang bzhin dkyil 'khor mu mtha' med //",
    "NG0131:1138": "ye nas lhun grub pho brang che //",
    "NG0131:1139": "spyan drang bzhugs phyag mi mnga' yang *//",
    "NG0131:1140": "rang byung ston pa mngon sangs rgyas //",
    "NG0131:1141": "ye shes rang gsal sngags ldan pas //",
    "NG0131:1142": "snying po mchod pa dbul mi dgos //",
    "NG0131:1143": "bde chen gsal ba rgyud ldan pas //",
    "NG0131:1144": "gsang ba'i dkyil 'khor lha mnyes pa //",
    "NG0131:1145": "dus gsum mi 'da' thugs dam mchog /",
    "NG0131:1146": "rang byung yongs rdzogs lha yi rje //",
    "NG0131:1147": "skyon gyi dri ma dang bral bas //",
    "NG0131:1148": "shes med rig pa'i don mthong ngo *//",
    "NG0131:1149": "'dzin bral ye shes ngangagis gsal //",
    "NG0131:1150": "'gyur med gsang ba'i dkyil @#//",
    "NG0131:1151": "'khor ni //",
    "NG0131:1152": "nyes pa'i skyon gyi dri ma med //",
    "NG0131:1153": "ye shes rang snang sgrib g.yogs med //",
    "NG0131:1154": "rang byung dag pa'i dkyil 'khor gsum //",
    "NG0131:1155": "mnyam nyid ngang du lhun gyis grub //",
    "NG0131:1156": "ces gsungs so //",
    "NG0131:1157": "gsang ba spyi rgyud las /",
    "NG0131:1158": "dkyil 'khor bstan pa'i le'u ste nyer gcig pa'o //",
    "NG0131:1161": "//  de nas gsang bdag chen po la /",
    "NG0131:1162": "sems dpa' rdo rjes dam tshig rang bzhin ji lta bu zhus pas /",
    "NG0131:1163": "gsang bdag chen pos gsungs pa //",
    "NG0131:1164": "dam tshig dam tshig ces bya ba //",
    "NG0131:1165": "gud na yod pa ma yin te //",
    "NG0131:1166": "rang gi sems nyid dam tshig ste //",
    "NG0131:1167": "de las mi 'da' dam tshig che //",
    "NG0131:1168": "mi rtog mnyam pa'i dam tshig yin //",
    "NG0131:1169": "ye shes dam tshig chen po la //",
    "NG0131:1170": "rtsa ba yan lag phyogs mtshams bral //",
    "NG0131:1171": "med pa phyal pa gcig pu lhun grub ni //",
    "NG0131:1172": "rdzogs pa chen po'i dam tshig ste //",
    "NG0131:1173": "de las 'das na nyams par 'gyur //",
    "NG0131:1174": "dus gsum 'da' ba med pa yi //",
    "NG0131:1175": "gsang ba chos sku'i dam tshig ni //",
    "NG0131:1176": "rnam rtog 'phrul pa gang skyes kyang *//",
    "NG0131:1177": "dran pa dus mtshungs gdams pas gcod //",
    "NG0131:1178": "chos can chos nyid gang rtogs pa //",
    "NG0131:1179": "rang byung gsang ba'i sems ma mthong *//",
    "NG0131:1180": "stong nyid rig pa'i don ma rnyed //",
    "NG0131:1181": "gsal stong dbyer med don ma rtogs //",
    "NG0131:1182": "bsrung sdom rtsa ba yan lag rnams //",
    "NG0131:1183": "theg pa gzhan gyi bsrung mtshams yin //",
    "NG0131:1184": "rnam rtog g.yo ba med pa ni //",
    "NG0131:1185": "rang byung dam tshig chen po yin //",
    "NG0131:1186": "sgro skur gnyis dang bral ba'o //",
    "NG0131:1187": "rig pa sgron ma'i sems kyis ni //",
    "NG0131:1188": "ye shes ngo bo ston par byed //",
    "NG0131:1189": "grangs dang rnam pa yongs kyis med //",
    "NG0131:1190": "ma bcos ma bslad dam tshig yin //",
    "NG0131:1191": "ma skyes pa yi chos nyid ni //",
    "NG0131:1192": "mi 'gag mi skye dam tshig yin //",
    "NG0131:1193": "'khor ba'i 'bras bu zad par 'gyur //",
    "NG0131:1194": "zhes gsungs so //",
    "NG0131:1195": "gsang ba spyi rgyud las /",
    "NG0131:1196": "dam tshig bstan pa'i le'u ste nyer gnyis pa'o //",
    "NG0131:1199": "//  de nas gsang bdag chen po la sems dpa' rdo rjes zhus pa //",
    "NG0131:1200": "mthar thug 'bras bu thob lugs gang */",
    "NG0131:1201": "zhus pas /",
    "NG0131:1202": "gsang bdag chen pos gsungs pa //",
    "NG0131:1203": "rtsol bsgrub re dogs gang dang bral //",
    "NG0131:1204": "lhun gyis grub pa'i 'bras bu yin //",
    "NG0131:1205": "chos skur bral ba'i sems nyid ni //",
    "NG0131:1206": "sangs rgyas kun gyi snying po ste //",
    "NG0131:1207": "ma bsgribs ye shes chos kyi sku //",
    "NG0131:1208": "'gag med dbyings kyi byang chub gsungs //",
    "NG0131:1209": "mi skye mi 'gag ye shes thugs //",
    "NG0131:1210": "rgyu dang 'bras bu gnyis ma mchis //",
    "NG0131:1211": "rtsa ba gcig pa'i byang chub sems //",
    "NG0131:1212": "rgyu nyid rang byung skye med pas //",
    "NG0131:1213": "ming tsam mtshon pa'i 'bras bur gcig /",
    "NG0131:1214": "'bras bu zhes ni btags pa med //",
    "NG0131:1215": "btags pa de ni mtshon pa ste //",
    "NG0131:1216": "mtshon pa'i don gyis btags pa mtshon //",
    "NG0131:1217": "ma skyes pa yi chos nyid ni //",
    "NG0131:1218": "skye 'gag med pa'i 'bras bu yi //",
    "NG0131:1219": "sku gsum byin rlabs theg pa dgu //",
    "NG0131:1220": "sems nyid sku gsung thugs yin pas //",
    "NG0131:1221": "sku gcig sku gsung thugs yin pas //",
    "NG0131:1222": "sprul pa sku yi rang bzhin dang *//",
    "NG0131:1223": "sprul pa gsung gi rang bzhin dang *//",
    "NG0131:1224": "sprul @#//",
    "NG0131:1225": "pa thugs kyi rang bzhin no //",
    "NG0131:1226": "longs spyod sku yi rang bzhin dang *//",
    "NG0131:1227": "longs spyod gsung gi rang bzhin dang *//",
    "NG0131:1228": "longs spyod thugs kyi rang bzhin no //",
    "NG0131:1229": "chos nyid sku yi rang bzhin dang *//",
    "NG0131:1230": "chos nyid gsung gi rang bzhin dang *//",
    "NG0131:1231": "chos nyid thugs kyi rang bzhin no //",
    "NG0131:1232": "sgro skur bral ba chos kyi sku //",
    "NG0131:1233": "bde chen longs spyod rdzogs pa'i sku //",
    "NG0131:1234": "gdul bya drug la ston pa drug /",
    "NG0131:1235": "'dul mdzad ston pa sprul pa'i sku //",
    "NG0131:1236": "rang byung bde ba chen po'i sku //",
    "NG0131:1237": "dbyer med ngo bo nyid kyi sku //",
    "NG0131:1238": "zhes gsungs so //",
    "NG0131:1239": "gsang ba spyi rgyud las /",
    "NG0131:1240": "'bras bu bstan pa'i le'u ste nyer gsum pa'o //",
    "NG0131:1243": "//  de nas gsang bdag chen po la /",
    "NG0131:1244": "sems dpa' rdo rjes zhus pa //",
    "NG0131:1245": "rgyud kyi rgyal po spyi rgyud 'di //",
    "NG0131:1246": "gzhan las khyad par du yis che //",
    "NG0131:1247": "gsang bdag chen pos gsungs pa //",
    "NG0131:1248": "theg pa'i yang rtse yin pas 'phags //",
    "NG0131:1249": "bstan pa'i snying po yin pas 'phags //",
    "NG0131:1250": "dgongs pa'i zhe phugs yin pas 'phags //",
    "NG0131:1251": "theg pa'i 'byung gnas yin pas 'phags //",
    "NG0131:1252": "'bras bu'i mthar thug yin pas 'phags //",
    "NG0131:1253": "ston pa gsang bdag chen po ni //",
    "NG0131:1254": "sangs rgyas kun gyi mes chen po //",
    "NG0131:1255": "blang dor med pa'i rang bzhin gyis //",
    "NG0131:1256": "ston pa kun las khyad par 'phags //",
    "NG0131:1257": "ston pa mngon par che bar bshad //",
    "NG0131:1258": "sdud pa sems dpa' rdo rje khyod //",
    "NG0131:1259": "sangs rgyas sems can 'khor rnams la //",
    "NG0131:1260": "skye 'jig med pa'i byang chub sems //",
    "NG0131:1261": "sdud pa kun las khyad par 'phags //",
    "NG0131:1262": "'khor de mngon par che bar bshad //",
    "NG0131:1263": "ston pa'i lta ba rdzogs chen 'di //",
    "NG0131:1264": "chos rnams kun gyi snying po ste //",
    "NG0131:1265": "thams cad 'byung ba'i rang bzhin gyis //",
    "NG0131:1266": "theg pa kun las khyad par 'phags //",
    "NG0131:1267": "bstan pa mngon par che bar bshad //",
    "NG0131:1268": "dus ni dus gsum gcig pa'i ngang *//",
    "NG0131:1269": "dus ni snga phyi med pas na //",
    "NG0131:1270": "gcig tu gnas pa'i rang bzhin gyis //",
    "NG0131:1271": "snga phyi kun las khyad par 'phags //",
    "NG0131:1272": "dus de mngon par che bar bshad //",
    "NG0131:1273": "yangs pa chos dbyings gsang bdag gnas //",
    "NG0131:1274": "thams cad 'dus pa'i gnas chen 'di //",
    "NG0131:1275": "mtha' dbus med pa'i rang bzhin gyis //",
    "NG0131:1276": "bzhugs gnas kun las khyad par 'phags //",
    "NG0131:1277": "gnas de mngon par che bar bshad //",
    "NG0131:1278": "rgyud kun gyi ni bdag po ste //",
    "NG0131:1279": "spyi rgyud chen po'i rang bzhin te //",
    "NG0131:1280": "kun las khyad par 'phags pa'o //",
    "NG0131:1281": "zhes gsungs so //",
    "NG0131:1282": "gsang ba spyi rgyud las /",
    "NG0131:1283": "khyad par 'phags pa'i le'u ste nyer bzhi pa'o //",
    "NG0131:1286": "//  de nas gsang bdag chen po la /",
    "NG0131:1287": "sems dpa' rdo rjes zhus pa /",
    "NG0131:1288": "rgyud kyi rgyal po 'di nyid kyi //",
    "NG0131:1289": "mtshan gyi gzung thabs ji ltar gzung */",
    "NG0131:1290": "zhus pas /",
    "NG0131:1291": "gsang bdag chen pos sems dpa' rdo rje la rgyud kyi mtshan gyi gzung thabs dang */",
    "NG0131:1292": "gtad pa'i thabs 'di gsungs so //",
    "NG0131:1293": "yangs pa nam mkha' lta bu'i rgyud //",
    "NG0131:1294": "gsal ba nyi zla lta bu'i rgyud //",
    "NG0131:1295": "zab pa rgya mtsho lta bu'i rgyud //",
    "NG0131:1296": "thams cad 'byung ba @#//",
    "NG0131:1297": "sa gzhi lta bu'i rgyud //",
    "NG0131:1298": "yon tan 'byung ba rin chen lta bu'i rgyud //",
    "NG0131:1299": "tshig don yangs pa chen po 'di //",
    "NG0131:1300": "gsal zhing sgrib phyogs med pa dang *//",
    "NG0131:1301": "cha phra gting dpag med pa dang *//",
    "NG0131:1302": "'byung zhing phyogs cha med pa dang *//",
    "NG0131:1303": "dgos 'dod 'byung zhing re ba med //",
    "NG0131:1304": "nga yis khyed la bstan cing gtad //",
    "NG0131:1305": "spang 'geg sbyang ba bgrod pa dang *//",
    "NG0131:1306": "gzung 'dzin blang dor med pa dang *//",
    "NG0131:1307": "lta spyod rtsol bsgrub byar med de //",
    "NG0131:1308": "lam dang gnyen pos bcos pa med //",
    "NG0131:1309": "byang sems gsang bdag rang bzhin du //",
    "NG0131:1310": "nga yis bstan pa'i don 'di ni //",
    "NG0131:1311": "byang chub sems dpa'i lung chen yin //",
    "NG0131:1312": "rgyud dang mdo yi yang rtse yin //",
    "NG0131:1313": "man ngag kun gyi rtsa ba yin //",
    "NG0131:1314": "bstan pa kun gyi snying po yin //",
    "NG0131:1315": "theg pa kun gyi nying khu yin //",
    "NG0131:1316": "ma rig 'khrul pa'i mun sel yin //",
    "NG0131:1317": "'khrul rtog dra ba 'di yis sel //",
    "NG0131:1318": "nyon mongs thag pa 'di yis gcod //",
    "NG0131:1319": "'di nyid bstan pa'i mi rnams la //",
    "NG0131:1320": "gsang ba spyi rgyud 'di gtad do //",
    "NG0131:1321": "nam zhig dus kyi tha ma la //",
    "NG0131:1322": "snang gsal sgron ma 'di yis byed //",
    "NG0131:1323": "ces gsungs so //",
    "NG0131:1324": "gsang ba spyi rgyud las /",
    "NG0131:1325": "mtshan gyi gzung thabs dang */",
    "NG0131:1326": "gtad pa'i le'u ste nyer lnga pa'o //",
    "NG0131:1329": "//  gsang ba spyi rgyud rdzogs so //",
    "NG0131:1332": "//  pan+di ta dri med bshes gnyen dang */",
    "NG0131:1333": "zhu chen gyi lo ts+tsha ba gnyags dz+nya na ku",
    "NG0131:1334": "ma ras rgyal po yon mchod kyi don du dbu"
}