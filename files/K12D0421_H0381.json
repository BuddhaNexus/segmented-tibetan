{
    "K12D0421_H0381:472b-0": "@472b / /rgya gar skad du /",
    "K12D0421_H0381:472b-1": "shr'i dzny'a na garbha n'a ma yo gi n'i ma h'a tantra r'a dza ya ti r'a dza /",
    "K12D0421_H0381:472b-2": "bod skad du /",
    "K12D0421_H0381:473a-0": "dpal ye shes snying po zhes bya ba rnal 'byor ma chen mo'i rgyud kyi @473a *//",
    "K12D0421_H0381:473a-1": "rgyal po'i rgyal po //",
    "K12D0421_H0381:473a-2": "dpal rdo rje sems dpa' la phyag 'tshal lo //",
    "K12D0421_H0381:473a-3": "'di skad bdag gis thos pa'i dus gcig na /",
    "K12D0421_H0381:473a-4": "bcom ldan 'das ri rab kyi rtse mor bye ba",
    "K12D0421_H0381:473a-5": "phrag bdun cu rtsa gnyis kyi grangs kyi mkha' 'gro",
    "K12D0421_H0381:473a-6": "dang / mkha' 'gro mas yongs su bskor nas bha",
    "K12D0421_H0381:473a-7": "gu la chen po'i skyed mos tshal na bzhugs so",
    "K12D0421_H0381:473a-8": "dang / // der bcom ldan 'das kyis lha mo",
    "K12D0421_H0381:473a-9": "legs dgyes dbang mo dang lhan cig rol pa mdzad",
    "K12D0421_H0381:473a-10": "pa'i tshe rje btsun la ba spu langs so //",
    "K12D0421_H0381:473a-11": "de'i dus su bcom ldan 'das ma legs dgyes kyi sbyor ba las langs te /",
    "K12D0421_H0381:473a-12": "lan gsum du bskor ba byas nas zhabs la mgo bos phyag btsal te /",
    "K12D0421_H0381:473a-13": "'di skad ces gsol to //",
    "K12D0421_H0381:473a-14": "kye bcom ldan 'das /",
    "K12D0421_H0381:473a-15": "ci'i phyir nyid kyi sku la ba spu langs lags /",
    "K12D0421_H0381:473a-16": "bcom ldan 'das kyis bka' stsal pa /",
    "K12D0421_H0381:473a-17": "kye bcom ldan 'das ma /",
    "K12D0421_H0381:473a-18": "de dgos pa ci zhig yod /",
    "K12D0421_H0381:473a-19": "gang gi don gyi phyir nga'i sku la ba spu langs pa de ni /",
    "K12D0421_H0381:473a-20": "gsang ba chen po'o //",
    "K12D0421_H0381:473a-21": "bcom ldan 'das mas gsol pa /",
    "K12D0421_H0381:473a-22": "gsang ba chen po lags mod kyang mchog gi dbang phyug bka' stsol cig /",
    "K12D0421_H0381:473a-23": "bcom ldan 'das kyis bka' stsal pa /",
    "K12D0421_H0381:473a-24": "nga yis legs dgyes kyi bde ba nyams su myong",
    "K12D0421_H0381:473a-25": "zhing steng dang 'og gnas pa'i skyed byed ma rnams",
    "K12D0421_H0381:473a-26": "la 'dus pa las ba spu langs so //",
    "K12D0421_H0381:473a-27": "bcom ldan 'das ma sa gsol pa /",
    "K12D0421_H0381:473b-0": "steng dang 'og na gnas pa'i dga' pa @473b skyed byed ma rnams la 'dus pa ji ltar lags /",
    "K12D0421_H0381:473b-1": "bcom ldan 'das kyis bka' stsal pa /",
    "K12D0421_H0381:473b-2": "steng dang 'og na gnas pa'i dga' ba skyed byed",
    "K12D0421_H0381:473b-3": "ma rnams la gang zhig 'dus pa de ci'i phyir",
    "K12D0421_H0381:473b-4": "mi shes so // bcom ldan 'das mas gsol pa /",
    "K12D0421_H0381:473b-5": "bcom ldan 'das /",
    "K12D0421_H0381:473b-6": "de skad du de ltar ni lags mod kyi /",
    "K12D0421_H0381:473b-7": "'on kyang mi shes pa'i phyir bcom ldan 'das kyi drung du bdag gis ni zhus so //",
    "K12D0421_H0381:473b-8": "bcom ldan 'das kyis bka' stsal pa //",
    "K12D0421_H0381:473b-9": "'di ni /",
    "K12D0421_H0381:473b-10": "so so rang gi nyams su myong ba yin mod kyang /",
    "K12D0421_H0381:473b-11": "'on kyang khyod kyi ngor ngas bshad par bya ste /",
    "K12D0421_H0381:473b-12": "dga' bral gyi dga' ba 'byung ba'i stong phrag bdun",
    "K12D0421_H0381:473b-13": "cu rtsa gnyis kyi bdag nyid kyi rtsa yi dra",
    "K12D0421_H0381:473b-14": "ba 'dar zhing g-yos pa tsam gyis tshul shar ro",
    "K12D0421_H0381:473b-15": "// tshul shar bas thig le'i rgyal po zhu'o //",
    "K12D0421_H0381:473b-16": "thig le'i rgyal po zhu pa las steng dang 'og",
    "K12D0421_H0381:473b-17": "na gnas pa'i dga' ba skyed byed ma rnams la",
    "K12D0421_H0381:473b-18": "'dus pa'o // de skad ces thos nas bcom ldan",
    "K12D0421_H0381:473b-19": "'das kyi zhabs la mgo bos phyag 'tshal te dam",
    "K12D0421_H0381:473b-20": "du 'khyud pa byas nas ma mchu'i bdud rtsi'i btung",
    "K12D0421_H0381:473b-21": "bas dgyes par byas te phyin nas yang zhu ba",
    "K12D0421_H0381:473b-22": "'dus pa'o // mdzad do // kye bcom ldan 'das /",
    "K12D0421_H0381:473b-23": "dga' bral gyi dga' pa'i dus su 'dus pa lags na /",
    "K12D0421_H0381:473b-24": "de la sbyor ba med pa gang gi dus lags /",
    "K12D0421_H0381:473b-25": "bcom ldan 'das kyis bka' stsal pa /",
    "K12D0421_H0381:473b-26": "dris pa yang dag dgyes pa mchog /",
    "K12D0421_H0381:473b-27": "sangs rgyas rnams kyis rnyed dka' ba //",
    "K12D0421_H0381:473b-28": "dga' bral dus su sbyor ba med //",
    "K12D0421_H0381:474a-0": "@474a *// de ni dga' bral dga' ba min //",
    "K12D0421_H0381:474a-1": "bcom ldan 'das mas gsol pa /",
    "K12D0421_H0381:474a-2": "kye bcom ldan 'das /",
    "K12D0421_H0381:474a-3": "dga' bral gyi dga' ba dang /",
    "K12D0421_H0381:474a-4": "dga' bral la khyad par ci lags /",
    "K12D0421_H0381:474a-5": "bcom ldan 'das kyis bka' stsal pa /",
    "K12D0421_H0381:474a-6": "dga' mo /",
    "K12D0421_H0381:474a-7": "khyod ci'i phyir de skad ces smra /",
    "K12D0421_H0381:474a-8": "dga' bral gyi dga' ba dang /",
    "K12D0421_H0381:474a-9": "dga' bral gnyis la khyad par cher yod pa de brjod par bya'o //",
    "K12D0421_H0381:474a-10": "gang zhig dga' bral gyi dga' ba de zhu ba gnas pa ste /",
    "K12D0421_H0381:474a-11": "'pho ba la sogs pa dang bral ba'o //",
    "K12D0421_H0381:474a-12": "gang zhig dga' bral de ni /",
    "K12D0421_H0381:474a-13": "dga' ba dang bral ba 'pho zhing 'jig pa'o //",
    "K12D0421_H0381:474a-14": "dga' bral gyi dga' ba ni /",
    "K12D0421_H0381:474a-15": "zhu ba gnas pa ste /",
    "K12D0421_H0381:474a-16": "'pho ba la sogs pa dang bral ba'i phyir rang gis nyams su myong ba'i ngo bo'o //",
    "K12D0421_H0381:474a-17": "bcom ldan 'das mas gsol pa; rang gi nyams su",
    "K12D0421_H0381:474a-18": "myong ba'i mtshan nyid dga' bral gyi dga' ba dang",
    "K12D0421_H0381:474a-19": "/ lhan cig skyes pa'i dga' ba'i khyad par ci lags /",
    "K12D0421_H0381:474a-20": "bcom ldan 'das kyis bka' stsal pa /",
    "K12D0421_H0381:474a-21": "lhan cig skyes pa'i dga' ba ni /",
    "K12D0421_H0381:474a-22": "dngos po yang ma yin /",
    "K12D0421_H0381:474a-23": "dngos po ma yin pa yang ma yin /",
    "K12D0421_H0381:474a-24": "gsang ba yang ma yin /",
    "K12D0421_H0381:474a-25": "ye shes kyang ma yin /",
    "K12D0421_H0381:474a-26": "ye shes las byung ba yang ma yin /",
    "K12D0421_H0381:474a-27": "srid pa yang ma yin /",
    "K12D0421_H0381:474a-28": "mya ngan las 'das pa yang ma yin /",
    "K12D0421_H0381:474a-29": "char yang ma yin /",
    "K12D0421_H0381:474a-30": "thig le yang ma yin /",
    "K12D0421_H0381:474a-31": "tshul yang ma yin /",
    "K12D0421_H0381:474a-32": "tshul tsam yang ma yin /",
    "K12D0421_H0381:474a-33": "mchog kyang ma yin /",
    "K12D0421_H0381:474b-0": "gzhan @474b mchog kyang ma yin /",
    "K12D0421_H0381:474b-1": "shar ba yang ma yin /",
    "K12D0421_H0381:474b-2": "nub pa yang ma yin /",
    "K12D0421_H0381:474b-3": "gzugs kyang ma yin /",
    "K12D0421_H0381:474b-4": "sgra yang ma yin /",
    "K12D0421_H0381:474b-5": "dri yang ma yin /",
    "K12D0421_H0381:474b-6": "ro yang ma yin /",
    "K12D0421_H0381:474b-7": "reg bya yang ma yin /",
    "K12D0421_H0381:474b-8": "yi ge yang ma yin /",
    "K12D0421_H0381:474b-9": "rten yang ma yin /",
    "K12D0421_H0381:474b-10": "brten pa yang ma yin /",
    "K12D0421_H0381:474b-11": "khams kyang ma yin /",
    "K12D0421_H0381:474b-12": "shes rab kyang ma yin /",
    "K12D0421_H0381:474b-13": "thabs kyang ma yin /",
    "K12D0421_H0381:474b-14": "thim pa yang ma yin /",
    "K12D0421_H0381:474b-15": "longs spyod kyang ma yin /",
    "K12D0421_H0381:474b-16": "dbang yang ma yin /",
    "K12D0421_H0381:474b-17": "sprul pa yang ma yin /",
    "K12D0421_H0381:474b-18": "chos kyang ma yin /",
    "K12D0421_H0381:474b-19": "longs spyod kyang ma yin /",
    "K12D0421_H0381:474b-20": "lus kyang ma yin /",
    "K12D0421_H0381:474b-21": "ngag kyang ma yin /",
    "K12D0421_H0381:474b-22": "yid kyang ma yin /",
    "K12D0421_H0381:474b-23": "rnam pa thams cad dang rnam par bral ba /",
    "K12D0421_H0381:474b-24": "mi bzad pa /",
    "K12D0421_H0381:474b-25": "dri ma med pa /",
    "K12D0421_H0381:474b-26": "skye ba med pa /",
    "K12D0421_H0381:474b-27": "'gag pa med pa /",
    "K12D0421_H0381:474b-28": "rtag tu shar ba'o //",
    "K12D0421_H0381:474b-29": "bcom ldan 'das mas gsol pa /",
    "K12D0421_H0381:474b-30": "de lta bu'i lhan cig skyes pa'i dga' ba gang las rnyed /",
    "K12D0421_H0381:474b-31": "bcom ldan 'das kyis bka' stsal pa; dga' bral gyi dga' ba nyams su myong ba las rnyed de /",
    "K12D0421_H0381:474b-32": "de bzhin du bsam gtan la sogs pas ma yin no //",
    "K12D0421_H0381:474b-33": "bcom ldan 'das mas gsol ba /",
    "K12D0421_H0381:474b-34": "lhan cig skyes pa'i dga' ba de; dga' bral gyi dga' ba'i nyams su myong ba'i rgyu lags sam /",
    "K12D0421_H0381:474b-35": "'bras bu lags /",
    "K12D0421_H0381:474b-36": "bcom ldan 'das kyis bka' stsal pa /",
    "K12D0421_H0381:474b-37": "lhan cig skyes pa'i dga' ba'i rgyu yin te /",
    "K12D0421_H0381:474b-38": "'bras bu ni; ma yin no //",
    "K12D0421_H0381:474b-39": "bcom ldan 'das mas gsol pa /",
    "K12D0421_H0381:474b-40": "lhun gyis grub pa'i lhan cig skyes pa'i dga' ba",
    "K12D0421_H0381:474b-41": "'byung ba la rgyu'i dngos pos dgos pa ci mchis",
    "K12D0421_H0381:475a-0": "/ rang bzhin med pa'i @475a *//",
    "K12D0421_H0381:475a-1": "phyir ro; ;ji ltar sreg pa la dud pa bzhin no //",
    "K12D0421_H0381:475a-2": "bcom ldan 'das kyis bka' stsal pa /",
    "K12D0421_H0381:475a-3": "de skad du smra ba ni /",
    "K12D0421_H0381:475a-4": "tshad ma ma yin te /",
    "K12D0421_H0381:475a-5": "dang por sreg pa med par der dud pa 'byung ba gang las 'ong /",
    "K12D0421_H0381:475a-6": "de lta bu'i rigs las lhan cig skyes pa'o //",
    "K12D0421_H0381:475a-7": "bcom ldan 'das mas gsol pa /",
    "K12D0421_H0381:475a-8": "de ltar lags na lhan cig skyes pa las dga' bral gyi dga' ba ni /",
    "K12D0421_H0381:475a-9": "rgyu yang yin la 'bras bu yang yin na /",
    "K12D0421_H0381:475a-10": "'on kyang 'dir rgyu ni /",
    "K12D0421_H0381:475a-11": "gnyis su dbye ba dang /",
    "K12D0421_H0381:475a-12": "'bras bu yang gnyis su dbye ste /",
    "K12D0421_H0381:475a-13": "gsal ba'i rgyu dang /",
    "K12D0421_H0381:475a-14": "'byung ba'i rgyu'o //",
    "K12D0421_H0381:475a-15": "'bras bu yang de bzhin no //",
    "K12D0421_H0381:475a-16": "bcom ldan 'das mas gsol pa /",
    "K12D0421_H0381:475a-17": "kye bcom ldan 'das /",
    "K12D0421_H0381:475a-18": "gsal ba'i rgyu ci 'dra ba dang /",
    "K12D0421_H0381:475a-19": "'byung ba'i rgyu ci 'dra ba bstan du gsol /",
    "K12D0421_H0381:475a-20": "bcom ldan 'das kyis bka' stsal pa /",
    "K12D0421_H0381:475a-21": "gsal ba'i rgyu ni /",
    "K12D0421_H0381:475a-22": "dga' bral gyi dga' ba ste /",
    "K12D0421_H0381:475a-23": "ji ltar mar me bzhin no //",
    "K12D0421_H0381:475a-24": "'byung ba'i rgyu ni /",
    "K12D0421_H0381:475a-25": "dga' pa las mchog gi dga' ba ste /",
    "K12D0421_H0381:475a-26": "ji ltar sa bon las myu gu bzhin no //",
    "K12D0421_H0381:475a-27": "dga' bral gyi dga' ba ni /",
    "K12D0421_H0381:475a-28": "gzhan rnams dang mi 'dra ba'i phyir 'byung ba'i rgyu ma yin te /",
    "K12D0421_H0381:475a-29": "dga' ba gzhan dang mi 'dra ba las 'byung ba yin no; ;dpal ye shes snying po las /",
    "K12D0421_H0381:475a-30": "lhan cig skyes pa'i dga' ba'i don zhes bya ba'i le'u ste dang po'o ////",
    "K12D0421_H0381:475a-31": "bcom ldan 'das mas gsol pa /",
    "K12D0421_H0381:475b-0": "gang zhig @475b dpal phyag rgya chen po'i thig le'i",
    "K12D0421_H0381:475b-1": "rgyud kyi rgyal po las phyag rgya chen po'i don",
    "K12D0421_H0381:475b-2": "bstan pa de thob par bya ba'i don du de'i",
    "K12D0421_H0381:475b-3": "thabs bcom ldan 'das kyis bdag la bka' stsal du",
    "K12D0421_H0381:475b-4": "gsol bcom ldan 'das kyis bka' stsal pa /",
    "K12D0421_H0381:475b-5": "khyod kyis bdag la zhus pa gang //",
    "K12D0421_H0381:475b-6": "nyon cig lha mo rab tu bshad //",
    "K12D0421_H0381:475b-7": "phyag rgya chen po ni /",
    "K12D0421_H0381:475b-8": "'dir bzhir dbye ba ste /",
    "K12D0421_H0381:475b-9": "las kyi phyag rgya dang /",
    "K12D0421_H0381:475b-10": "dam tshig gi phyag rgya dang /",
    "K12D0421_H0381:475b-11": "ye shes kyi phyag rgya dang /",
    "K12D0421_H0381:475b-12": "chos kyi phyag rgya'o //",
    "K12D0421_H0381:475b-13": "gang zhig las kyi phyag rgya ni /",
    "K12D0421_H0381:475b-14": "snang ba'i rang bzhin dga' ba'i lo dang ldan pa'o //",
    "K12D0421_H0381:475b-15": "gang zhig dam tshig gi phyag rgya de ni /",
    "K12D0421_H0381:475b-16": "snang ba mched pa'i rang bzhin skye mched kyi lo dang ldan pa'o //",
    "K12D0421_H0381:475b-17": "gang zhig ye shes kyi phyag rgya de ni /",
    "K12D0421_H0381:475b-18": "snang ba thob pa'i rang bzhin khams kyi lo dang ldan pa'o //",
    "K12D0421_H0381:475b-19": "gang zhig chos kyi phyag rgya de ni /",
    "K12D0421_H0381:475b-20": "'od gsal gyi rang bzhin no //",
    "K12D0421_H0381:475b-21": "phyag rgya chen po de yang 'od gsal ma yin pa gzhan las mi rnyed do //",
    "K12D0421_H0381:475b-22": "bcom ldan 'das mas gsol pa /",
    "K12D0421_H0381:475b-23": "bcom ldan 'das /",
    "K12D0421_H0381:475b-24": "'od gsal zhes bgyi pa ji ltar lags /",
    "K12D0421_H0381:475b-25": "gang du gnas pa yin /",
    "K12D0421_H0381:475b-26": "bcom ldan 'das kyis bka' stsal pa /",
    "K12D0421_H0381:475b-27": "'od gsal ni /",
    "K12D0421_H0381:475b-28": "nam mkha'i dbus su gnas pa'i thig le'i ngo bo ste; des ni /",
    "K12D0421_H0381:475b-29": "phyag rgya chen po rnyed par 'gyur ro //",
    "K12D0421_H0381:475b-30": "bcom ldan 'das mas gsol pa /",
    "K12D0421_H0381:475b-31": "re zhig 'od gsal ni /",
    "K12D0421_H0381:475b-32": "ji ltar rnyed pa lags /",
    "K12D0421_H0381:476a-0": "bcom ldan 'das kyis bka' stsal pa @476a *//",
    "K12D0421_H0381:476a-1": "las dang dam tshig dang ye shes dang chos kyi phyag rgyas so //",
    "K12D0421_H0381:476a-2": "bcom ldan 'das mas gsol pa /",
    "K12D0421_H0381:476a-3": "phyag rgya rnams nyid ni /",
    "K12D0421_H0381:476a-4": "gang las rnyed par 'gyur lags bcom ldan 'das kyis bka' stsal pa /",
    "K12D0421_H0381:476a-5": "dbang bskur ba'i phyi'i phyag rgya la brten nas nang gi phyag rgya rnams rnyed do //",
    "K12D0421_H0381:476a-6": "bcom ldan 'das mas gsol pa /",
    "K12D0421_H0381:476a-7": "phyi dang nang gi phyag rgya de gnas gang du gnas par 'gyur /",
    "K12D0421_H0381:476a-8": "mtshan ni /",
    "K12D0421_H0381:476a-9": "ji lta bu /",
    "K12D0421_H0381:476a-10": "rang gi ngo bo ni /",
    "K12D0421_H0381:476a-11": "ji lta bu /",
    "K12D0421_H0381:476a-12": "der dbang ni /",
    "K12D0421_H0381:476a-13": "ji lta bu lags /",
    "K12D0421_H0381:476a-14": "bcom ldan 'das kyis bka' stsal pa /",
    "K12D0421_H0381:476a-15": "'dir dbang ni; bzhi ste /",
    "K12D0421_H0381:476a-16": "slob dpon dang /",
    "K12D0421_H0381:476a-17": "gsang ba dang /",
    "K12D0421_H0381:476a-18": "shes rab ye shes dang /",
    "K12D0421_H0381:476a-19": "de ltar de bzhin bzhi pa'o //",
    "K12D0421_H0381:476a-20": "slob dpon gyi dbang ni /",
    "K12D0421_H0381:476a-21": "dga' ba'i lo dang ldan pa gzhon nu ma la",
    "K12D0421_H0381:476a-22": "rdo rje dang dril bu mnyam par ldan pas nu",
    "K12D0421_H0381:476a-23": "ma dang 'dza' gu ni reg par byas pas so",
    "K12D0421_H0381:476a-24": "// gsang ba'i dbang ni /",
    "K12D0421_H0381:476a-25": "skye mched kyi lo dang ldan pa'i gzhon nu ma",
    "K12D0421_H0381:476a-26": "la nang gi rkan yongs su 'jibs pa las so",
    "K12D0421_H0381:476a-27": "// shes rab ye shes ni /",
    "K12D0421_H0381:476a-28": "khams kyi lo dang ldan pa'i gzhon nu ma la",
    "K12D0421_H0381:476a-29": "lhan cig srub dang srub pa'i thabs chen po las",
    "K12D0421_H0381:476a-30": "zhu ba 'pho ba'i dus su ye shes nyams su",
    "K12D0421_H0381:476a-31": "myong bas so // de ltar de bzhin bzhi pa ni /",
    "K12D0421_H0381:476a-32": "shes rab ye shes de nyid brtan par byed pa ste /",
    "K12D0421_H0381:476a-33": "de'i phyir de ltar de bzhin zhes bstan pa yin no //",
    "K12D0421_H0381:476b-0": "brtan par byas pa tsam gyis @476b drug cu rtsa",
    "K12D0421_H0381:476b-1": "bzhi 'dab ma'i nang du phyag rgya bzhi mnyam par",
    "K12D0421_H0381:476b-2": "sbyor bar 'gyur ba yin no //",
    "K12D0421_H0381:476b-3": "de yang 'jug pa dang /",
    "K12D0421_H0381:476b-4": "gnas pa dang /",
    "K12D0421_H0381:476b-5": "'gro ba dang /",
    "K12D0421_H0381:476b-6": "rten pa'i ngo bos so //",
    "K12D0421_H0381:476b-7": "'jug pa ni /",
    "K12D0421_H0381:476b-8": "gtum mo'o; ;gnas pa ni /",
    "K12D0421_H0381:476b-9": "rang bzhin gyi rtog pa med pa'o //",
    "K12D0421_H0381:476b-10": "'gro ba ni /",
    "K12D0421_H0381:476b-11": "phyag dong ma'i rtsa'o //",
    "K12D0421_H0381:476b-12": "rten pa'i ngo bos sgrog ma'i rtsa'o //",
    "K12D0421_H0381:476b-13": "don dam par phyag rgya chen po gcig pu ste /",
    "K12D0421_H0381:476b-14": "'on kyang las kyi rang bzhin gyis bzhir dbye'o //",
    "K12D0421_H0381:476b-15": "bcom ldan 'das mas gsol pa /",
    "K12D0421_H0381:476b-16": "bcom ldan 'das /",
    "K12D0421_H0381:476b-17": "de rnams la las kyi rang bzhin gyi bye brag ji ltar lags /",
    "K12D0421_H0381:476b-18": "bcom ldan 'das kyis bka' stsal pa /",
    "K12D0421_H0381:476b-19": "zhi ba dang /",
    "K12D0421_H0381:476b-20": "rgyas pa dang /",
    "K12D0421_H0381:476b-21": "dbang dang /",
    "K12D0421_H0381:476b-22": "drag po ste /",
    "K12D0421_H0381:476b-23": "las kyi bye brag gis phyag rgya chen po thob pa'o //",
    "K12D0421_H0381:476b-24": "bcom ldan 'das mas gsol pa /",
    "K12D0421_H0381:476b-25": "bcom ldan 'das /",
    "K12D0421_H0381:476b-26": "zhi ba dang /",
    "K12D0421_H0381:476b-27": "rgyas pa dang /",
    "K12D0421_H0381:476b-28": "dbang dang /",
    "K12D0421_H0381:476b-29": "drag po rnams kyi ming dang /",
    "K12D0421_H0381:476b-30": "spyod pa ji ltar lags /",
    "K12D0421_H0381:476b-31": "bcom ldan 'das kyis bka' stsal pa /",
    "K12D0421_H0381:476b-32": "zhi ba ni /",
    "K12D0421_H0381:476b-33": "dgod pa'o //",
    "K12D0421_H0381:476b-34": "rgyas pa ni /",
    "K12D0421_H0381:476b-35": "lta ba'o //",
    "K12D0421_H0381:476b-36": "dbang ni /",
    "K12D0421_H0381:476b-37": "lag pas 'khyud pa'o //",
    "K12D0421_H0381:476b-38": "drag po ni /",
    "K12D0421_H0381:476b-39": "gnyis kyi gnyis snyoms par 'jug pa'o //",
    "K12D0421_H0381:476b-40": "de rnams la spyod pa'i tshangs pa'i gnas pa'i spyod pa dang /",
    "K12D0421_H0381:476b-41": "brtul zhugs chen po'i spyod pa dang /",
    "K12D0421_H0381:476b-42": "gos bral gyi brtul zhugs kyi spyod pa dang /",
    "K12D0421_H0381:476b-43": "rang dbang gi spyod pas so //",
    "K12D0421_H0381:476b-44": "dpal ye shes snying po las /",
    "K12D0421_H0381:476b-45": "phyag rgya chen po dang /",
    "K12D0421_H0381:476b-46": "dbang bskur ba'i don zhes bya ba'i le'u ste gnyis pa'o ////",
    "K12D0421_H0381:477a-0": "@477a *// bcom ldan 'das mas gsol ba /",
    "K12D0421_H0381:477a-1": "dbang bskur ba'i dus su dkyil 'khor rnams ji lta bu /",
    "K12D0421_H0381:477a-2": "slob dpon ni /",
    "K12D0421_H0381:477a-3": "ji lta bus bya /",
    "K12D0421_H0381:477a-4": "bcom ldan 'das kyis bka' stsal pa /",
    "K12D0421_H0381:477a-5": "slob dpon gyi dbang bskur ba'i dus su rdul tshon la sogs pa'i dkyil 'khor ro //",
    "K12D0421_H0381:477a-6": "gsang ba'i dbang la bla ma la dbul ba'i dkyil 'khor ni /",
    "K12D0421_H0381:477a-7": "rang byung gi me tog dang ldan pa'i me tog gis so //",
    "K12D0421_H0381:477a-8": "shes rab ye shes kyi dbang gi dus su byang",
    "K12D0421_H0381:477a-9": "chub kyi sems dang ldan pa'i bzhi mnyam gyis so",
    "K12D0421_H0381:477a-10": "// bzhi pa'i dus su gzhan ma yin pa byang chub kyi sems 'ba' zhig dkyil 'khor gyis so //",
    "K12D0421_H0381:477a-11": "de la slob dpon ni /",
    "K12D0421_H0381:477a-12": "mtshan thams cad kyis brgyan pa dang /",
    "K12D0421_H0381:477a-13": "rgyud thams cad mkhyen pa dang /",
    "K12D0421_H0381:477a-14": "dbang bskur ba la mkhas pa dang /",
    "K12D0421_H0381:477a-15": "thugs rje dang ldan pa dang /",
    "K12D0421_H0381:477a-16": "rgya che ba la mos pa dang /",
    "K12D0421_H0381:477a-17": "sngags la sogs pa dang /",
    "K12D0421_H0381:477a-18": "rab tu sbyor ba la mkhas pa dang /",
    "K12D0421_H0381:477a-19": "dngos grub thob pa'i slob dpon la sogs pas dbang bskur ba dang /",
    "K12D0421_H0381:477a-20": "dngos grub thob pa'i bla ma'i bka'i gnang ba thob pa dang /",
    "K12D0421_H0381:477a-21": "yang na rang nyid dngos grub thob pa des ni /",
    "K12D0421_H0381:477a-22": "dkyil 'khor dang /",
    "K12D0421_H0381:477a-23": "dbang bskur ba'i rim pa dang; sgrub thabs la sogs pa bya'o //",
    "K12D0421_H0381:477a-24": "de bzhin du rtog ge pa la sogs pas ni /",
    "K12D0421_H0381:477a-25": "ma yin no //",
    "K12D0421_H0381:477a-26": "bcom ldan 'das mas gsol pa /",
    "K12D0421_H0381:477b-0": "kye bcom ldan 'das slob dpon gyi ni dbang @477b bskur pa'i //",
    "K12D0421_H0381:477b-1": "dkyil 'khor mtshan ma ji ltar lags //",
    "K12D0421_H0381:477b-2": "dkyil 'khor gyi ni tshad ji tsam //",
    "K12D0421_H0381:477b-3": "gtso bo bdag po yang ni gang //",
    "K12D0421_H0381:477b-4": "ngo bo gang gis slob ma gzung //",
    "K12D0421_H0381:477b-5": "las kyi slob dpon ji lta bu; ;mchod pa rnams ni ji ltar lags //",
    "K12D0421_H0381:477b-6": "bla ma'i yon ni ji ltar lags //",
    "K12D0421_H0381:477b-7": "bcom ldan 'das kyis bka' stsal pa //",
    "K12D0421_H0381:477b-8": "khyod kyis bdag la gang zhus pa //",
    "K12D0421_H0381:477b-9": "lha mo nyon cig bdag gis bshad; ;mtshan ma'i slob ma'i mos pas so //",
    "K12D0421_H0381:477b-10": "yang na ji ltar dkyil 'khor gyi //",
    "K12D0421_H0381:477b-11": "slob dpon gyi yid dpa'o //",
    "K12D0421_H0381:477b-12": "de bzhin mthe bo'i sor gsum lhag pa'i khru phyed dang do'i dkyil 'khor bya'o //",
    "K12D0421_H0381:477b-13": "de ni /",
    "K12D0421_H0381:477b-14": "re zhig mtshan ma'i dkyil 'khor yin te /",
    "K12D0421_H0381:477b-15": "de'ang rnal 'byor ma'i rgyud kyi go rim gyis bya'o //",
    "K12D0421_H0381:477b-16": "de yang yan lag thams cad tshang ba'o //",
    "K12D0421_H0381:477b-17": "de yi dbus su nyi ma'i dkyil 'khor bri'o //",
    "K12D0421_H0381:477b-18": "de'i steng du sna tshogs rdo rje ste /",
    "K12D0421_H0381:477b-19": "sna tshogs rdo rje'i lte ba'i nang du h'um gam rnam pa /",
    "K12D0421_H0381:477b-20": "phyi rol tu sna tshogs padma 'dab ma brgyad dang ldan pa /",
    "K12D0421_H0381:477b-21": "rdo rje'i phreng bas rnam par brgyan par bya'o //",
    "K12D0421_H0381:477b-22": "de'i shar gyi 'dab ma la 'khor lo mdog dkar po dang /",
    "K12D0421_H0381:477b-23": "lhor rin po che mdog ser po dang /",
    "K12D0421_H0381:477b-24": "nub tu padma mdog dmar po dang /",
    "K12D0421_H0381:477b-25": "byang du ral gri mdog ljang gu dang /",
    "K12D0421_H0381:477b-26": "me'i mtshams su rin po che'i shing dang /",
    "K12D0421_H0381:477b-27": "chu'i mtshams su ze'u 'bru dang /",
    "K12D0421_H0381:477b-28": "rlung gi mtshams su rgyal mtshan dang /",
    "K12D0421_H0381:477b-29": "dbang ldan gyi mtshams su ka p'a la'o //",
    "K12D0421_H0381:477b-30": "shar sgor rdo rje lcags kyu dang /",
    "K12D0421_H0381:478a-0": "lhor zhags pa @478a *//",
    "K12D0421_H0381:478a-1": "dang /",
    "K12D0421_H0381:478a-2": "nub tu rdo rje lcags sgrog dang /",
    "K12D0421_H0381:478a-3": "byang du rdo rje dril bu'o //",
    "K12D0421_H0381:478a-4": "mtshams rnams su me tog gi chun 'phyang dang /",
    "K12D0421_H0381:478a-5": "bdug spos kyi reng bu dang /",
    "K12D0421_H0381:478a-6": "mar me dang /",
    "K12D0421_H0381:478a-7": "dri'i dung chos so; ;de'i phyi rol tu rdo rje phreng ba'o //",
    "K12D0421_H0381:478a-8": "sna tshogs rdo rje'i lte ba'i nang du h'um gi",
    "K12D0421_H0381:478a-9": "rnam pa yongs su gyur pa las rdo rje 'dzin",
    "K12D0421_H0381:478a-10": "pa chen po zhal gsum pa /",
    "K12D0421_H0381:478a-11": "spyan gsum pa /",
    "K12D0421_H0381:478a-12": "phyag bzhi pa; rgyal po'i bzhugs thabs kyis gnas pa /",
    "K12D0421_H0381:478a-13": "rang 'od kyi rig mas 'khyud pa /",
    "K12D0421_H0381:478a-14": "nam mkha' sngon po'i mdog can /",
    "K12D0421_H0381:478a-15": "rgyan thams cad kyis brgyan pa /",
    "K12D0421_H0381:478a-16": "brgyad gnyis kyi lo dang ldan pa; nyi ma bye ba'i 'od dang ldan pa /",
    "K12D0421_H0381:478a-17": "ral pa'i dbu rgyan gyis brgyan pa /",
    "K12D0421_H0381:478a-18": "rdo rje dang /",
    "K12D0421_H0381:478a-19": "dril bu dang /",
    "K12D0421_H0381:478a-20": "rnge'u chung dang /",
    "K12D0421_H0381:478a-21": "ka p'a la dang /",
    "K12D0421_H0381:478a-22": "kha tv'am ga 'dzin pa'i bdag po'o //",
    "K12D0421_H0381:478a-23": "mtshan ma'i skabs su dbus su rdo rje dang /",
    "K12D0421_H0381:478a-24": "dril bus bya'o //",
    "K12D0421_H0381:478a-25": "de nas slob ma sta gon byas la sman sna tshogs kyis khrus byas pa /",
    "K12D0421_H0381:478a-26": "rnam par snang mdzad kyi ngo bos slob ma gzung bar bya'o //",
    "K12D0421_H0381:478a-27": "las kyi slob dpon ni /",
    "K12D0421_H0381:478a-28": "bstan bcos thams cad la mkhas a /",
    "K12D0421_H0381:478a-29": "ser nsa med pa /",
    "K12D0421_H0381:478a-30": "mtshan ma cung zad thob pa'o //",
    "K12D0421_H0381:478a-31": "der mchod pa po rnams shin tu mkhas pa /",
    "K12D0421_H0381:478a-32": "chags pa la sogs pa dang bral ba /",
    "K12D0421_H0381:478a-33": "mtshan ma rnyed pa /",
    "K12D0421_H0381:478a-34": "dbang gsum thob pa'o //",
    "K12D0421_H0381:478a-35": "slob dpon la dbang bskur ba'i dus su'am /",
    "K12D0421_H0381:478a-36": "rgyud thos pa'i dus su shin tu gces pa'i chung ma dang /",
    "K12D0421_H0381:478a-37": "bu mo dang /",
    "K12D0421_H0381:478b-0": "@478b gzhan yang gser dang /",
    "K12D0421_H0381:478b-1": "mu tig dang /",
    "K12D0421_H0381:478b-2": "nor bu dang /",
    "K12D0421_H0381:478b-3": "glang po che dang /",
    "K12D0421_H0381:478b-4": "rta dang /",
    "K12D0421_H0381:478b-5": "zhing dang /",
    "K12D0421_H0381:478b-6": "bran dang /",
    "K12D0421_H0381:478b-7": "bran mo dang //",
    "K12D0421_H0381:478b-8": "na bza' du ma la sogs pa ci tsam nus pa dbal bar bya'o //",
    "K12D0421_H0381:478b-9": "nor la sogs pa yod nas gang zhig mi 'bul na /",
    "K12D0421_H0381:478b-10": "de ni /",
    "K12D0421_H0381:478b-11": "bskal pa stong gi bar du dmyal bar skye bar 'gyur ro //",
    "K12D0421_H0381:478b-12": "longs spyod med par gyur pas kyang rang gi lus po dbul bar bya ste /",
    "K12D0421_H0381:478b-13": "bran du bya'o; ;des ni /",
    "K12D0421_H0381:478b-14": "tshe 'di nyid la sangs rgyas nyid dam /",
    "K12D0421_H0381:478b-15": "yang na rdo rje 'dzin pa nyid thob par 'gyur ro //",
    "K12D0421_H0381:478b-16": "lha mos gsol pa /",
    "K12D0421_H0381:478b-17": "bcom ldan 'das /",
    "K12D0421_H0381:478b-18": "sbyin pa la sogs pa tsam gyis sangs rgyas sam /",
    "K12D0421_H0381:478b-19": "rdo rje 'dzin par 'gyur ram ci /",
    "K12D0421_H0381:478b-20": "bcom ldan 'das kyis bka' stsal pa /",
    "K12D0421_H0381:478b-21": "lha mo /",
    "K12D0421_H0381:478b-22": "sbyin pa la sogs pa tsam gyis sangs rgyas sam /",
    "K12D0421_H0381:478b-23": "rdo rje 'dzin par mi 'gyur te /",
    "K12D0421_H0381:478b-24": "'on kyang bla ma la mchod pas bsod nams chen po'i tshogs skye'o //",
    "K12D0421_H0381:478b-25": "bsod nams chen po'i tshogs bsags pa las sdig pa'i phung po zad de /",
    "K12D0421_H0381:478b-26": "bla ma'i mchog sangs rgyas thams cad kyi rang bzhin",
    "K12D0421_H0381:478b-27": "rang gi lha'i sku yang dag pa dang phrad pa",
    "K12D0421_H0381:478b-28": "thob bo // phrad pas yang dag pa'i man ngag gnang bar 'gyur ro //",
    "K12D0421_H0381:478b-29": "man ngag thob pa las brtson 'grus chen po dang ldan pa yin na /",
    "K12D0421_H0381:478b-30": "des tshe 'di nyid la sangs rgyas sam /",
    "K12D0421_H0381:478b-31": "rdo rje 'dzin pa thob par 'gyur ro //",
    "K12D0421_H0381:478b-32": "dpal ye shes snying po las /",
    "K12D0421_H0381:478b-33": "dbang bskur ba dang /",
    "K12D0421_H0381:479a-0": "dkyil 'khor gyi don zhes bya ba'i le'u ste gsum @479a *//",
    "K12D0421_H0381:479a-2": "pa'o;;/ /bcom ldan 'das mas gsol pa /",
    "K12D0421_H0381:479a-3": "khyod kyi dkyil 'khor ji ltar lags //",
    "K12D0421_H0381:479a-4": "mnga' bdag chen po bka' stsol cig /",
    "K12D0421_H0381:479a-5": "bcom ldan 'das kyis bka' stsal pa //",
    "K12D0421_H0381:479a-6": "bdag gi dkyil 'khor dge ba ni //",
    "K12D0421_H0381:479a-7": "nyon cig lha mo rab tu bshad //",
    "K12D0421_H0381:479a-8": "gru bzhi pa la sgo bzhi pa //",
    "K12D0421_H0381:479a-9": "rta babs bzhis ni rnam par brgyan //",
    "K12D0421_H0381:479a-10": "dra ba dre phyed chun 'phyang dang //",
    "K12D0421_H0381:479a-11": "'dod yon rin chen la sogs brgyan //",
    "K12D0421_H0381:479a-12": "de yi dbus su gzhan min bdag /",
    "K12D0421_H0381:479a-13": "zhal bzang khyod dang lhan cig go /",
    "K12D0421_H0381:479a-14": "phyag bzhi pa la zhal bzhi pa //",
    "K12D0421_H0381:479a-15": "spyan gsum autpal sngon po'i mdog /",
    "K12D0421_H0381:479a-16": "phyag rgya drug dang ldan pa dang //",
    "K12D0421_H0381:479a-17": "sna tshogs rus pa'i rgyan dang ldan //",
    "K12D0421_H0381:479a-18": "zhi ba chen po'i rang bzhin can //",
    "K12D0421_H0381:479a-19": "sna tshogs padma'i steng du ni //",
    "K12D0421_H0381:479a-20": "'jigs byed dus mtshan zhabs kyis mnan //",
    "K12D0421_H0381:479a-21": "rgyal po'i bzhugs thabs kyis ni bzhugs //",
    "K12D0421_H0381:479a-22": "rdo rje dril bu rde'u chung dang //",
    "K12D0421_H0381:479a-23": "ka p'a la dang kha tv'am bsnams //",
    "K12D0421_H0381:479a-24": "zhal gzhan ser dpad mar dang ljang //",
    "K12D0421_H0381:479a-25": "lha mo khyod kyang bdag gi mdog /",
    "K12D0421_H0381:479a-26": "zhal gsum ma la spyan gsum pa //",
    "K12D0421_H0381:479a-27": "phyag gnyis gri gug pad snod 'dzin //",
    "K12D0421_H0381:479a-28": "sna tshogs rgyan gyis brgyan pa'o //",
    "K12D0421_H0381:479a-29": "bcom ldan 'das mas gsol pa /",
    "K12D0421_H0381:479a-30": "'di yi dkyil 'khor 'khor lo la //",
    "K12D0421_H0381:479a-31": "'khor ni gang lags grangs du mchis //",
    "K12D0421_H0381:479a-32": "bcom ldan 'das kyis bka' stsal pa /",
    "K12D0421_H0381:479a-33": "gang zhig khyod kyis bdag la zhus //",
    "K12D0421_H0381:479b-0": "@479b nyon cig lha mo bdag gis bshad //",
    "K12D0421_H0381:479b-1": "dkyil 'khor phyogs bzhir dpa' chen po //",
    "K12D0421_H0381:479b-2": "shes rab yan lag mas 'khyud cing //",
    "K12D0421_H0381:479b-3": "mtshams su rdo rje ma mo bzhi //",
    "K12D0421_H0381:479b-4": "sgor ni khros pa'i lha mo bzhi; ;bcom ldan 'das mas gsol pa /",
    "K12D0421_H0381:479b-5": "de rnams la skyed pa'i cho ga ni /",
    "K12D0421_H0381:479b-6": "gang /",
    "K12D0421_H0381:479b-7": "mdog dang phyag rgya dang bzhugs thabs la sogs ji ltar lags /",
    "K12D0421_H0381:479b-8": "bcom ldan 'das kyis bka' stsal pa; khyod dang bdag rol pa mdzad cing /",
    "K12D0421_H0381:479b-9": "srub pa dang srub pa'i thabs chen po'i sbyor ba'i",
    "K12D0421_H0381:479b-10": "dga' ba'i rtags las dpa' bo chen po tshangs pa",
    "K12D0421_H0381:479b-11": "zhes bya ba phyag bzhi pa /",
    "K12D0421_H0381:479b-12": "zhal gsum pa; spyan gsum pa /",
    "K12D0421_H0381:479b-13": "gser gyi mdog nyi ma'i dkyil 'khor gyi steng du rgyal po'i bzhugs thabs kyis gnas pa /",
    "K12D0421_H0381:479b-14": "ral pa'i cod pan gyis brgyan pa /",
    "K12D0421_H0381:479b-15": "shes rab ma'i yan lag gis 'khyud pa /",
    "K12D0421_H0381:479b-16": "phyag rgya lnga 'dzin pa /",
    "K12D0421_H0381:479b-17": "rgyan sna tshogs kyis brgyan pa'o //",
    "K12D0421_H0381:479b-18": "rdo rje dang /",
    "K12D0421_H0381:479b-19": "dril bu dang /",
    "K12D0421_H0381:479b-20": "rde'u chung dang /",
    "K12D0421_H0381:479b-21": "ka pa'i la dang /",
    "K12D0421_H0381:479b-22": "kha tv'am ga bsnams pa /",
    "K12D0421_H0381:479b-23": "shar gyi 'dab mar ro //",
    "K12D0421_H0381:479b-24": "yang srub pa dang srub pa'i thabs kyis mchog gi",
    "K12D0421_H0381:479b-25": "dga' ba'i rtags las dpa' bo chen po khyab 'jug",
    "K12D0421_H0381:479b-26": "ces bya ba ma ra ka ta'i mdog /",
    "K12D0421_H0381:479b-27": "lhag ma ni /",
    "K12D0421_H0381:479b-28": "tshangs pa bzhin du byang du'o //",
    "K12D0421_H0381:479b-29": "yang srub pa dang srub pa'i thabs kyis dga' bral",
    "K12D0421_H0381:479b-30": "gyi dga' ba'i rtags las dpa' bo chen po drag",
    "K12D0421_H0381:479b-31": "po zhes bya ba mdog nag po //",
    "K12D0421_H0381:479b-32": "khyab 'jug bzhin nub tu'o //",
    "K12D0421_H0381:480a-0": "yang srub pa dang srub pa'i thabs kyis @480a *//",
    "K12D0421_H0381:480a-1": "lhan cig skyes pa'i dga' ba'i rtags las dpa' bo",
    "K12D0421_H0381:480a-2": "chen po dbang phyug ces bya ba mdog dkar po",
    "K12D0421_H0381:480a-3": "// khyab 'jug bzhin lho phyogs su'o //",
    "K12D0421_H0381:480a-4": "padma'i mtshams su dri zhim pa dang ldan pa'i chus",
    "K12D0421_H0381:480a-5": "gang ba'i bum pa'i steng du bdud rtsi lngas bkang",
    "K12D0421_H0381:480a-6": "ba'i ka p'a la bzhi'o //",
    "K12D0421_H0381:480a-7": "yang srub pa dang srub pa'i thabs kyis ro brgyad",
    "K12D0421_H0381:480a-8": "las me'i mtshams su dpa' mo chen mo dkar mo'o",
    "K12D0421_H0381:480a-9": "// chu'i mtshams su gzhan gyis mi thub ma bee d'urya'i mdog go /",
    "K12D0421_H0381:480a-10": "rlung gi mtshams su dus mtshan ma nam mkha' sngon po'i mdog go /",
    "K12D0421_H0381:480a-11": "dbang ldan gyi mtshams su goo r'i mdog ser po'o //",
    "K12D0421_H0381:480a-12": "thams cad kyang shin tu lang tsho la bab pa /",
    "K12D0421_H0381:480a-13": "zhal gcig pa /",
    "K12D0421_H0381:480a-14": "spyan gsum pa /",
    "K12D0421_H0381:480a-15": "phyag bzhi pa /",
    "K12D0421_H0381:480a-16": "nyi ma'i dkyil 'khor gyi steng du rgyal po'i bzhugs thabs kyis bzhugs pa /",
    "K12D0421_H0381:480a-17": "phyag rgya lnga 'dzin pa /",
    "K12D0421_H0381:480a-18": "phyogs kyi gos can /",
    "K12D0421_H0381:480a-19": "gri gug dang /",
    "K12D0421_H0381:480a-20": "ka p'a la dang /",
    "K12D0421_H0381:480a-21": "kha tv'am ga dang /",
    "K12D0421_H0381:480a-22": "rde'u chung bsnams pa'o //",
    "K12D0421_H0381:480a-23": "shar phyogs kyi sgor rdo rje gtum mo ni /",
    "K12D0421_H0381:480a-24": "nag mo chen mo'i mdog go /",
    "K12D0421_H0381:480a-25": "byang sgor rdo rje 'jigs byed ma ser mo'i mdog go /",
    "K12D0421_H0381:480a-26": "nub sgor rdo rje sgra ma dmar mo chen mo'i mdog go /",
    "K12D0421_H0381:480a-27": "lho sgor rdo rje rtsa rtsi ka ljang gu'i mdog go /",
    "K12D0421_H0381:480a-28": "phyag bzhi pa /",
    "K12D0421_H0381:480a-29": "zhal gcig pa /",
    "K12D0421_H0381:480a-30": "spyan gsum pa /",
    "K12D0421_H0381:480a-31": "g-yon brkyang ba /",
    "K12D0421_H0381:480a-32": "na bza' spangs pa rim pa bzhin du nam mkha' lding dang /",
    "K12D0421_H0381:480a-33": "seng+ge dang /",
    "K12D0421_H0381:480a-34": "stag dang /",
    "K12D0421_H0381:480b-0": "@480b ma he'i steng na gnas pa'o //",
    "K12D0421_H0381:480b-1": "phyag rgya lngas brgyan pa /",
    "K12D0421_H0381:480b-2": "mgo chen po'i chun po 'phyang ba 'dzin pa /",
    "K12D0421_H0381:480b-3": "'jigs byed chen po mche ba gtsigs pa /",
    "K12D0421_H0381:480b-4": "ljags 'dril ba /",
    "K12D0421_H0381:480b-5": "dbu skyes 'bar ba /",
    "K12D0421_H0381:480b-6": "sgra chen po'i sgra sgrog pa /",
    "K12D0421_H0381:480b-7": "ral gri dang /",
    "K12D0421_H0381:480b-8": "rtse gsum pa dang /",
    "K12D0421_H0381:480b-9": "ka p'a la dang /",
    "K12D0421_H0381:480b-10": "kha tv'am ga bsnams pa /",
    "K12D0421_H0381:480b-11": "rang 'od kyi thabs dang 'khyud pa'o //",
    "K12D0421_H0381:480b-12": "bcom ldan 'das mas gsol pa /",
    "K12D0421_H0381:480b-13": "bcom ldan 'das; dpa' bo chen po rnams la shes rab ma'i yan lag ji ltar lags /",
    "K12D0421_H0381:480b-14": "bcom ldan 'das kyis bka' stsal pa /",
    "K12D0421_H0381:480b-15": "dpa' bo chen po rnams la shes rab ma'i yan lag rang rang gi mdog dang mtshungs pa ste /",
    "K12D0421_H0381:480b-16": "'on kyang khyod bzhin du zhal gcig pa'o //",
    "K12D0421_H0381:480b-17": "de lta'i dkyil 'khor rgyal po ni //",
    "K12D0421_H0381:480b-18": "rnal 'byor rgyud du rnyed par dka'//",
    "K12D0421_H0381:480b-19": "dgyes pa thams cad grub byed cing //",
    "K12D0421_H0381:480b-20": "sdig pa thams cad 'jig par mdzad //",
    "K12D0421_H0381:480b-21": "bcom ldan 'das mas gsol pa /",
    "K12D0421_H0381:480b-22": "bcom ldan khyod dang bdag skyed pa'i //",
    "K12D0421_H0381:480b-23": "sa bon gang lags snying po ci //",
    "K12D0421_H0381:480b-24": "nye ba'i snying po ci lta bu //",
    "K12D0421_H0381:480b-25": "'khor gyi sngags ni ji ltar lags //",
    "K12D0421_H0381:480b-26": "bcom ldan 'das kyis bka' stsal pa //",
    "K12D0421_H0381:480b-27": "khyod kyi bdag la gang zhig zhus //",
    "K12D0421_H0381:480b-28": "nyon cig lha mo bdag gis bshad //",
    "K12D0421_H0381:480b-29": "sa bon ya sde'i bdun pa ni //",
    "K12D0421_H0381:480b-30": "dbyangs yig lnga pa dang ldan pa //",
    "K12D0421_H0381:480b-31": "lha mo chen mo thig le ldan //",
    "K12D0421_H0381:480b-32": "khyod kyi sa bon rab mchog gi /",
    "K12D0421_H0381:480b-33": "ya sde'i sa bon brgyad pa ni //",
    "K12D0421_H0381:480b-34": "dbyangs yig drug pa dang ldan pa //",
    "K12D0421_H0381:480b-35": "dbu ni thig le yis ni brgyan //",
    "K12D0421_H0381:481a-0": "@481a *// bdag gi sa bon rab mchog go /",
    "K12D0421_H0381:481a-1": "de ni sa bon gnyis ka rab //",
    "K12D0421_H0381:481a-2": "thams cad dbang du byed pa ni //",
    "K12D0421_H0381:481a-3": "lus can gsum gyi snying la bzhugs skye ba dang ni sdud byed do //",
    "K12D0421_H0381:481a-4": "drug pa brgyad pa bzhi pa dang //",
    "K12D0421_H0381:481a-5": "bcu gnyis pa dang bcu dang nyi //",
    "K12D0421_H0381:481a-6": "dang por aom dang h'um phat mthar //",
    "K12D0421_H0381:481a-7": "bdag gi snying po rab tu mchog /",
    "K12D0421_H0381:481a-8": "nyi shu pa dang bcu gnyis mkha'//",
    "K12D0421_H0381:481a-9": "dang po dang ni bcu drug nyi //",
    "K12D0421_H0381:481a-10": "dbang po tshangs pa h'um phat mthar //",
    "K12D0421_H0381:481a-11": "khyod kyi snying po dgyes pa mchog /",
    "K12D0421_H0381:481a-12": "dang por aom dang h'um phat mthar //",
    "K12D0421_H0381:481a-13": "dbus su ming dang spel ba ni; ;tshogs kun gyi ni sngags yin te //",
    "K12D0421_H0381:481a-14": "mchod pa'i dus su mchod par bya //",
    "K12D0421_H0381:481a-15": "aom sarba m'a ra bi marda na mah'a bi ra r'a dza h'um h'um phat phat/",
    "K12D0421_H0381:481a-16": "skal ldan mo de khyod kyi ni //",
    "K12D0421_H0381:481a-17": "nye ba'i snying po drag po che //",
    "K12D0421_H0381:481a-18": "aom ham ham ham ham ham/",
    "K12D0421_H0381:481a-19": "ke le ke le sarba do sta pra bh'a dza ka h'um h'aum phat phat/",
    "K12D0421_H0381:481a-20": "padm'i zhal de dag gi ni //",
    "K12D0421_H0381:481a-21": "'od chen nye ba'i snying po'o //",
    "K12D0421_H0381:481a-22": "bcom ldan 'das mas gsol pa; sngags 'di la nus pa'i mthu ci tsam zhig mchis lags /",
    "K12D0421_H0381:481a-23": "bcom ldan 'das kyis bka' stsal pa /",
    "K12D0421_H0381:481a-24": "grub pa tsam gyis khams gsum thams cad dbang du byed par 'gyur ro //",
    "K12D0421_H0381:481a-25": "rnal 'byor pa khro ba'i lta bas 'bum phrag gcig bzlas pa byas na /",
    "K12D0421_H0381:481a-26": "lha ma yin gyi dbang po lta bu la 'bum phrag gcig gis gsod par byed do //",
    "K12D0421_H0381:481b-0": "zhi ba'i @481b [?] gyis bzlas pa byas nas /",
    "K12D0421_H0381:481b-1": "grangs med pa'i nad dang /",
    "K12D0421_H0381:481b-2": "nyon mongs pa dang /",
    "K12D0421_H0381:481b-3": "dbul po dang /",
    "K12D0421_H0381:481b-4": "mdze dang /",
    "K12D0421_H0381:481b-5": "phol mig 'jig par byed do //",
    "K12D0421_H0381:481b-6": "phra mo'i grub pa brgyad skad cig gis byed do //",
    "K12D0421_H0381:481b-7": "gzhan yang las du ma rjes su 'brang bar byed do //",
    "K12D0421_H0381:481b-8": "bcom ldan 'das kyis de skad ces bka' stsal nas /",
    "K12D0421_H0381:481b-9": "bcom ldan 'das ma legs dgyes dbang mo stan las langs nas mgo pos phyag 'tshal te /",
    "K12D0421_H0381:481b-10": "'khor thams cad dang lhan cig tu lan gsum du",
    "K12D0421_H0381:481b-11": "bskor ba byas nas rang rang gi rdzu 'phrul gyis",
    "K12D0421_H0381:481b-12": "mchod pa byas te /",
    "K12D0421_H0381:481b-13": "bcom ldan 'das mchog gi dbang phyug legs so legs",
    "K12D0421_H0381:481b-14": "so zhes brjod nas yang gnyis su med pa'i sbyor",
    "K12D0421_H0381:481b-15": "bas bzhugs so // de'i dus su nam mkha' la me tog rnam pa sna tshogs ba'i char dang /",
    "K12D0421_H0381:481b-16": "rin po che sna tshogs kyi char chen po bcom",
    "K12D0421_H0381:481b-17": "ldan 'das kyi zhabs kyi drung du 'babs par gyur",
    "K12D0421_H0381:481b-18": "to // de nas bcom ldan 'das me tog dang",
    "K12D0421_H0381:481b-19": "rin po che de dag gis thog tu bcibs te",
    "K12D0421_H0381:481b-20": "'khor dang bcas pa mi snang bar gyur to //",
    "K12D0421_H0381:481b-21": "dpal ye shes snying po las /",
    "K12D0421_H0381:481b-22": "gsang ba'i dkyil 'khor 'byung ba'i don zhes bya ba'i le'u ste bzhi pa'o ////",
    "K12D0421_H0381:481b-23": "dpal ye shes snying po zhes bya ba rnal 'byor",
    "K12D0421_H0381:481b-24": "ma chen mo'i rgyud kyi rgyal po'i rgyal po rdzogs",
    "K12D0421_H0381:482a-0": "so //// rgya gar gyi mkhan po dpal @482a *//",
    "K12D0421_H0381:482a-1": "shes rab gsang ba'i zhal snga nas bsgyur ba'o //"
}