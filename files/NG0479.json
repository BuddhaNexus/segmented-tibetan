{
    "NG0479:1": "@#// rgya gar skad du /",
    "NG0479:2": "ab+hi shiny+tsa gu ru rat+na tan+t+ra /",
    "NG0479:3": "bod skad du /",
    "NG0479:4": "dbang bskur bla ma rin po che'i rgyud /",
    "NG0479:5": "bcom ldan 'das dpal rdo rje sems dpal la phyag 'tshal lo //",
    "NG0479:6": "dbang bskur bla ma rin po che'i rgyud 'di la spyi don gsum gyis bstan te /",
    "NG0479:7": "de la dang po rdo rje sems dpa'i tshe bsgrub bstan pa dang */",
    "NG0479:8": "gnyis pa dbang rin po che bskur bar bstan pa dang */",
    "NG0479:9": "gsum pa sangs rgyas kyi gdams pa bstan pa'o //",
    "NG0479:10": "de yang dang por tshe bstan te /",
    "NG0479:11": "tshe bsgrub la yang gsum ste /",
    "NG0479:12": "man+dal bri zhing rgyan dgong pa dang *//",
    "NG0479:13": "rdzas dang yo byad sogs par bstan pa dang *//",
    "NG0479:14": "ye shes lha'i sngags dang phyag rgya sa tshe dgu",
    "NG0479:15": "gcing ba stim par bstan pa'o // // dang po",
    "NG0479:16": "man+dal 'dom gang gru ba ni //",
    "NG0479:17": "de la shar du sor bzhi stod de lha'i pho brang bkod //",
    "NG0479:18": "om ahhum swa ha zhes cha ga cha ga gdab //",
    "NG0479:19": "phyi ma'i thig ni zhi ba'i dkyil 'khor bzhin //",
    "NG0479:20": "dbus su pho brang zlum po la rdo rje rgya gram gri bar bya //",
    "NG0479:21": "phyogs bzhi mtshams brgyad rin po che //",
    "NG0479:22": "de yi phyi rim pad+ma drug / gru chad sgo byung ldan par bri //",
    "NG0479:23": "de nas d+hi / sa dang yo byad bkod //",
    "NG0479:24": "dbus kyi pho brang zlum po la //",
    "NG0479:25": "gser gyi bum pa bzang po ru //",
    "NG0479:26": "dza gad chang gis gtam la bzhag / a mri ta dang rin po che //",
    "NG0479:27": "gser gyi sku ya gtsug la bzhag / de yi mgul pa dar gyis bcings *//",
    "NG0479:28": "gzungs thag rna bzhi phyogs bzhir gdags //",
    "NG0479:29": "tsan dan shing gis kha brgyan la //",
    "NG0479:30": "dbus su rma bya'i rgyal mtshan gzugs //",
    "NG0479:31": "'brang rgyas gru bzhi rgyas pa la //",
    "NG0479:32": "dbus kyi tshe ni zlum por bya //",
    "NG0479:33": "mar gyis legs par byugs byas la //",
    "NG0479:34": "rtse mor rnam par rgyal bar gzugs //",
    "NG0479:35": "'du ba rnam bzhi'i na da sel lo //",
    "NG0479:36": "de ting rma bya'i rgyal mtshan gzugs */",
    "NG0479:37": "'byung po gdon bgegs zhi bar byed //",
    "NG0479:38": "de'i gting me long rgyal mtshan gdags //",
    "NG0479:39": "ye shes kun tu gsal ba'i rtags *//",
    "NG0479:40": "de ni dbus kyi pho brang ngo //",
    "NG0479:41": "phyogs bzhi rin chena'akhor lo la //",
    "NG0479:42": "rin chen bum pa bzhi bkod de //",
    "NG0479:43": "bgegs bskrad byin brlabs byas nas ni //",
    "NG0479:44": "bum pa'i yo byad blugs par bya //",
    "NG0479:45": "kha rgyan mgul chings gong bzhin bya /",
    "NG0479:46": "rang rang lha yi sngags kyis mtshan //",
    "NG0479:47": "de nas tshe yi snying po ni //",
    "NG0479:48": "'bru bcud 'di dag rtag par bzlas //",
    "NG0479:49": "om tshe ku ru dz+nya na pany+tsa badzra sa twa hum /",
    "NG0479:50": "rtag par zlos na dngos grub 'byung *//",
    "NG0479:51": "rdo rje sems dpa'i tshe dang ldan //",
    "NG0479:52": "om tshe ku ru dz+nya na pany+tsa rat+na ma le tre /",
    "NG0479:53": "om tshe ku ru dz+nya na pany+tsa pad+ma d+ha ra d+h+ri /",
    "NG0479:54": "om tsha ku ru dz+nya na pany+tsa sa man d+ha ra ha /",
    "NG0479:55": "zhes lha mo so so'i bsnyen pa dbul lo //",
    "NG0479:56": "de nas sa ma ti bskul ba 'di skad do //",
    "NG0479:57": "hum bcom ldan mgon po ye shes tshe dpag med //",
    "NG0479:58": "thugs rje yon tan sku mchog bsam mi khyab //",
    "NG0479:59": "sku mdog dkar la gangs ri 'tsher ba 'dra //",
    "NG0479:60": "rin chen rgyan dang do shal se mo @#//",
    "NG0479:61": "do //",
    "NG0479:62": "yid bzhin rin chen dbu rgyan 'phreng ba bsnams //",
    "NG0479:63": "g.yas pa skyabs sbyin phyag rgya kun la snyoms //",
    "NG0479:64": "g.yon pa mchod sbyin phyag rgya bum pa bsnams //",
    "NG0479:65": "'gro ba yongs kyi tshe la dbang sgyur zhing *//",
    "NG0479:66": "rnal 'byor tshe yi dbang grub stsal //",
    "NG0479:67": "hum badzra d+h+rig / ces bdag rdo rje sems dpar gyur te /",
    "NG0479:68": "shar phyogs rdo rje brtsegs pa'i zhing khams na //",
    "NG0479:69": "rdo rje mi bskyod yab yum rang byung ba //",
    "NG0479:70": "phyag na rin chen dngul gyi bum pa 'dzin //",
    "NG0479:71": "bdud rtsi'i chu rgyun rgyun gyi ting 'dzin gyis //",
    "NG0479:72": "sems can zhe sdang las kyi bag chags 'khyud //",
    "NG0479:73": "'gro ba yongs kyi tshe dpal bskyed mdzad pa //",
    "NG0479:74": "'gyur med tshe yi dngos grub stsal du gsol //",
    "NG0479:75": "lho phyogs rin chen brtsegs pa'i zhing khams nas //",
    "NG0479:76": "rin chen 'byung ldan yab yum rang byung ba //",
    "NG0479:77": "phyag na rdo rje bair+ya'i bum pa bsnams //",
    "NG0479:78": "bdud rtsi'i chu rgyun rgyun gyi ting 'dzin gyis //",
    "NG0479:79": "sems can nga rgyal las kyi bag chags 'khrud //",
    "NG0479:80": "'gro ba yongs kyi tshe dpal bskyed mdzad pa //",
    "NG0479:81": "'gyur med tshe yi dngos grub stsal du gsol //",
    "NG0479:82": "nub phyogs pad+ma brtsegs pa'i zhing khams na //",
    "NG0479:83": "snang ba mtha' yas yab yum rang byung ba //",
    "NG0479:84": "phyag na rin chen byi ru'i bum pa bsnams //",
    "NG0479:85": "bdud rtsi'i chu rgyun rgyun gyi ting 'dzin gyis //",
    "NG0479:86": "sems can 'dod chags las kyi bag chags 'khrud //",
    "NG0479:87": "'gro ba yongs kyi tshe dpal bskyed mdzad pa //",
    "NG0479:88": "'gyur med tshe yi dngos grub stsal du gsol //",
    "NG0479:89": "byang phyogs rgya gram brtsegs pa'i zhing khams na //",
    "NG0479:90": "don yod grub pa yab yum rang byung ba //",
    "NG0479:91": "in+d+ra ni le'i bum pa phyag na bsnams //",
    "NG0479:92": "bdud rtsi'i chu rgyun rgyun gyi ting 'dzin gyis //",
    "NG0479:93": "sems can phrag dog las kyi bag chags 'khrud //",
    "NG0479:94": "'gro ba yongs kyi tshe dpal bskyed mdzad pa //",
    "NG0479:95": "'gyur med tshe yi dngos grub stsal du gsol //",
    "NG0479:96": "ces brjod pas phyi snod kyi 'jig rten 'byung pa",
    "NG0479:97": "lngas bsdus pa thams cad bum pa chos kyi dbyings",
    "NG0479:98": "su bsdus / nang bcud kyi 'jig rten 'gro ba",
    "NG0479:99": "rigs drug gi sems can thams cad rigs lnga sangs",
    "NG0479:100": "rgyas kyi sku skye shi med pa'i tsher bsdus te",
    "NG0479:101": "su bsdus / gnas so // de nas rigs drug",
    "NG0479:102": "gi sems can gyi tshe bum pa'i lha la bsdus",
    "NG0479:103": "su bsdus / gnas so // pa de / bdag",
    "NG0479:104": "gi phung po khams dang skye mched la bsdus te",
    "NG0479:105": "su bsdus / gnas so // pa de / /",
    "NG0479:106": "sems can gyi rig pa byang chub kyi sems dang",
    "NG0479:107": "su bsdus / gnas so // pa de / /",
    "NG0479:108": "*/ bdag gi rig pa byang chub kyi sems gnyis",
    "NG0479:109": "su bsdus / gnas so // pa de / /",
    "NG0479:110": "*/ su med par / bdag gi tsit+ta rin po",
    "NG0479:111": "che gur phub pa'i nang bstims pa'i dus na /",
    "NG0479:112": "'gyur med rdo rje lta bu'i tshe zhes bya ba'o //",
    "NG0479:113": "'gro drug byang chub sems de yang *//",
    "NG0479:114": "bdag gis byang chub sems su gcig / ces 'byung ste /  tshe dgug pa /",
    "NG0479:115": "hum bcom ldan mgon po ye shes tshe dpag med //",
    "NG0479:116": "thugs rje sku mchog yon tan bsam mi khyab //",
    "NG0479:117": "sku mchog dkar ser gser gyi ri bo 'dra //",
    "NG0479:118": "rin chen brgyan 'phreng do shal se mo do //",
    "NG0479:119": "yid bzhin rin chen dbu rgyan 'phreng bas @#//",
    "NG0479:120": "brgyan //",
    "NG0479:121": "g.yas pa skyabs sbyin phyag rgya kun la snyoms //",
    "NG0479:122": "g.yon pa mchod sbyin phyag rgya bdud rtsi'i bum pa bsnams //",
    "NG0479:123": "'gro ba yongs kyi tsha la dbang sgyur zhing *//",
    "NG0479:124": "tshe zad tshe nyams mod la 'tsho bar mdzod //",
    "NG0479:125": "tshe dpag med kyi yum chen lots+tsa ni //",
    "NG0479:126": "tshe yi dbang po rgyud 'phel tshogs pa'i spyan //",
    "NG0479:127": "dkar mo mdog bzang 'gro ba'i tshe gso ma //",
    "NG0479:128": "phyag na rin chen shel gyi bum pa bsnams //",
    "NG0479:129": "'jig rten rigs drug gnas nas tshe khug la //",
    "NG0479:130": "tshe zad tshe nyams mod la 'tsho bar mdzod //",
    "NG0479:131": "na mo b+ha ga wa te /",
    "NG0479:132": "a pa ra mi ta /",
    "NG0479:133": "a yu dz+nya na /",
    "NG0479:134": "san dar san dar /",
    "NG0479:135": "su pa ri sho ra tsam ya /",
    "NG0479:136": "ta tha ga ta ya /",
    "NG0479:137": "tad ya tha /",
    "NG0479:138": "om ma ha sa ma ya /",
    "NG0479:139": "be re be re swa ha /",
    "NG0479:140": "tshe zad mod la gsos shing dar cing rgyas par",
    "NG0479:141": "gyur cig / rdo rje sems dpa' la tshe bslang",
    "NG0479:142": "ba ni / hum bskal pa grangs med 'das pa'i sngon rol nas //",
    "NG0479:143": "tshe bsags pas /",
    "NG0479:144": "skye shi las 'das rnal 'byor chen po'i mthu //",
    "NG0479:145": "rgyal bas rtogs dka' de nyid sku gsung thugs //",
    "NG0479:146": "bcom ldan tshe yi dngos grub 'dir stsol cig / kun tu bzang po bzang mo'i sbyor ba yis //",
    "NG0479:147": "byang chub sems ni cir yang bsgyur du btub //",
    "NG0479:148": "sna tshogs cir yang bsgyur ba'i tshe 'phel ma //",
    "NG0479:149": "bcom ldan tshe yi dngos grub 'dir stsol cig / khro bo khro mo'i thugs ka nas //",
    "NG0479:150": "lcags kyu dkar dang dmar gyi tshogs bkye nas //",
    "NG0479:151": "bde bar gshegs pa'i thugs kha man chad nas //",
    "NG0479:152": "mthu chen lha klu gnod sbyin gang yang rung *//",
    "NG0479:153": "gshin rje dmar po lag nas tshe drongs shig /",
    "NG0479:154": "bcom ldan 'das tshe yi dngos grub stsal du gsol",
    "NG0479:155": "// om a yu dz+nya na brum ni dza /",
    "NG0479:156": "om badzra a yu she a /",
    "NG0479:157": "a yu dz+nya na bra ti ku ru tra /",
    "NG0479:158": "om badzra am ku sha hum /",
    "NG0479:159": "sarba ta tha ga ta hri da ya /",
    "NG0479:160": "badzra ad+hi tish+tha twam /",
    "NG0479:161": "tshe la 'tshe ba'i bgegs bskrad pa dang */",
    "NG0479:162": "dbang bskur ba /",
    "NG0479:163": "byams dang ldan pa gsang ba rigs kyi yum //",
    "NG0479:164": "tshe la dbang bskur byin gyis rlob par mdzod //",
    "NG0479:165": "rta mgrin khro bo chen pos bgegs tshogs bskrad //",
    "NG0479:166": "mi 'gyur brtan par dbang bskur byin gyis rlobs //",
    "NG0479:167": "bud+d+ha lo ts+tsha na om /",
    "NG0479:168": "badzra lo ts+tsha hum /",
    "NG0479:169": "rat+na lo ts+tsha na tram /",
    "NG0479:170": "pad+ma lo ts+tsha hri /",
    "NG0479:171": "karma lo ts+tsha na a /",
    "NG0479:172": "zhes dbang bskur ro //",
    "NG0479:173": "tshe stim pa /",
    "NG0479:174": "dbang gi rgyal po rta mchog dpal //",
    "NG0479:175": "gsang ba yum bzhi'i mkha' dbyings nas //",
    "NG0479:176": "rigs kyi yum dang rol pa mdzad //",
    "NG0479:177": "rgyas 'debs mas ni rgyas btab nas //",
    "NG0479:178": "ji ltar rgyal po'i phyag rgya la //",
    "NG0479:179": "bran rnams 'da' bar mi byed ltar //",
    "NG0479:180": "bdag nyid gsang bas rgyas btab pas //",
    "NG0479:181": "su yang 'da' bar mi byed cig / tshe 'dzin",
    "NG0479:182": "mas ni tshe zung zhig / bdud dang gshin rje",
    "NG0479:183": "gang la yang *// tshe dpal mi shor dam du zung *//",
    "NG0479:184": "sbed byed mas ni tshe sbos shig / sbed byed gzung ba'i tshe sbas nas //",
    "NG0479:185": "mthu chen gshin rje gang gis kyang *//",
    "NG0479:186": "tshe la ye 'brog byed 'gyur med //",
    "NG0479:187": "spel byed mas ni tshe spel cig / spel byed gsang bas tshe @#//",
    "NG0479:188": "spel na //",
    "NG0479:189": "tshe dang gzi byin rgyas par spel //",
    "NG0479:190": "tshe'i bum pa bstan pa /",
    "NG0479:191": "bcom ldan mgon po ye shes tshe dpag med //",
    "NG0479:192": "mkha' dbyings rnam dag yum kyi gzhal yas na //",
    "NG0479:193": "rdo rje ye shes dpal gyi g.yung drung sku //",
    "NG0479:194": "byang chub bde mchog rol pa thabs kyi gtso //",
    "NG0479:195": "gnyis med rol ba thugs kyi dkyil 'khor nas //",
    "NG0479:196": "byang chub sems rgyud ye shes thugs rje yis //",
    "NG0479:197": "skal ldan rnams la tshe yi dngos grub stsol //",
    "NG0479:198": "spros pas 'jig rten kun gyi bkrag dang ldan //",
    "NG0479:199": "mnan pas khams gsum yongs kyi mdangs dang ldan //",
    "NG0479:200": "bsdus pas srid pa gsum gyi dbang dang ldan //",
    "NG0479:201": "bcings pas 'bral med rdo rje lu gu rgyud //",
    "NG0479:202": "brtan pas mi 'gyur rdo rje lhun po 'dra //",
    "NG0479:203": "bdag ni skal ldan rdo rje bde chen te //",
    "NG0479:204": "khams gsum brjid mchog tshe yi dngos grub stsal du gsol //",
    "NG0479:205": "de nas tshe brtan zhing bkra shis par bya ba'i phyir /",
    "NG0479:206": "rdo rje sems dpa'i tshe sgrub gzhung dang mthun par byas nas /",
    "NG0479:207": "rnal 'byor tshe'i po ti thob par byed pa ni /",
    "NG0479:208": "rdo rje sems dpa'i tshe bsgrub bstan pa'o /",
    "NG0479:209": "zhes ye shes bla ma rin chen bstan pa'i rgyud dang po'o //",
    "NG0479:210": "rdo rje sems dpa'i tshe sgrub bstan pa'i le'u ste le lag dang po'o ///",
    "NG0479:211": "/ de nas byang chub sems dpa' sems dpa' chen",
    "NG0479:212": "pos dbang bskur ba'i thabs bstan cing bkru dang bstan",
    "NG0479:213": "dang rdzogs pa dang *//",
    "NG0479:214": "mthar phyin pa yi gdams ngag go / zhes 'byung ste /",
    "NG0479:215": "slob ma snod dang ldan bya'i phyir //",
    "NG0479:216": "ye shes bdud rtsi chen po yis //",
    "NG0479:217": "phyi nang gsang ba'i khrus kyang zhes 'byung ste /",
    "NG0479:218": "lus ngag yid gsum gyis khrus kyi cho ga byas te /",
    "NG0479:219": "snod dag par byas nas /",
    "NG0479:220": "gsang sngags kyi snod du rung bar byas la /",
    "NG0479:221": "dbang bskur bar bya'o //",
    "NG0479:222": "de yang ye shes spyi blugs kyi dbang rdzogs par bya ba la /",
    "NG0479:223": "longs spyod rdzogs pa'i sku lngas dbang bskur te /",
    "NG0479:224": "shar gyi bum pa blangs te /",
    "NG0479:225": "hum /",
    "NG0479:226": "shar phyogs chos dbyings dngul gyi bum pa ni //",
    "NG0479:227": "rdo rje mi bskyod yab yum sku bstan pa //",
    "NG0479:228": "byang chub sems dpa'i 'khor dang bcas //",
    "NG0479:229": "snying po don gyi bcud bsdus nas //",
    "NG0479:230": "spyi bo nas ni dbang bskur bas //",
    "NG0479:231": "zhe sdang 'khor ba'i rgyun bcad nas //",
    "NG0479:232": "me long lta bu'i ye shes kyis //",
    "NG0479:233": "dbang mchog des ni dbang bskur ro //",
    "NG0479:234": "badzra ka la sha a b+hi shany+tsi hum /",
    "NG0479:235": "lho phyogs chos dbyings gser gyi bum pa na //",
    "NG0479:236": "rin chane 'byung ldan yab yum sku bstan pa //",
    "NG0479:237": "rin chen sems dpa' 'khor dang bcas //",
    "NG0479:238": "snying po don gyi bcud bsdus nas //",
    "NG0479:239": "spyi bo ni dbang bskur bas //",
    "NG0479:240": "nga rgyal 'khor ba'i rgyun bcad nas //",
    "NG0479:241": "mnyam pa nyid kyi ye shes kyis //",
    "NG0479:242": "dbang mchog des ni dbang bskur ro //",
    "NG0479:243": "rat+na ka la sha a b+hi shany+tsi tram /",
    "NG0479:244": "nub phyogs chos dbyings zangs kyi bum pa ni //",
    "NG0479:245": "snang ba mtha' yas yab yum sku bstan pa //",
    "NG0479:246": "pad+ma'i sems dpa'i 'khor dang bcas //",
    "NG0479:247": "snying po don gyi bcud bsdus nas //",
    "NG0479:248": "spyi bo @#//",
    "NG0479:249": "nas ni dbang bskur bas //",
    "NG0479:250": "'dod chags 'khor ba'i rgyun bcad nas //",
    "NG0479:251": "so sor rtog pa'i ye shes kyis //",
    "NG0479:252": "dbang mchog des ni dbang bskur ro //",
    "NG0479:253": "pad+ma ka la sha a b+hi shany+tsi hri /",
    "NG0479:254": "byang phyogs dbyings in+d+ra'i bum pa na //",
    "NG0479:255": "don yod grub pa yab yum sku bstan pa //",
    "NG0479:256": "las kyi sems dpa'i 'khor dang bcas //",
    "NG0479:257": "snying po don gyi bcud bsdus nas //",
    "NG0479:258": "spyi bo nas ni dbang bskur bas //",
    "NG0479:259": "phrag dog 'khor ba'i rgyun yang gcad //",
    "NG0479:260": "bya ba grub pa'i ye shes kyis //",
    "NG0479:261": "dbang mchog des ni dbang bskur ro //",
    "NG0479:262": "karma ka la sha a b+hi shiny+tsa a / dbus phyogs chos dbyings rnam dag zhing khams na //",
    "NG0479:263": "bcom ldan kun bzang yab yum sku bstan pa //",
    "NG0479:264": "tshom bu lnga yi 'khor dang bcas //",
    "NG0479:265": "snying po don gyi bcud bsdus nas //",
    "NG0479:266": "spyi bo nas ni dbang bskur bas //",
    "NG0479:267": "gti mug 'khor ba'i rgyun bcad nas //",
    "NG0479:268": "chos kyi dbyings kyi ye shes kyis //",
    "NG0479:269": "dbang mchog des ni dbang bskur ro //",
    "NG0479:270": "bud+d+ha ka la sha a b+hi shany+tsi om /",
    "NG0479:271": "dering phan chad bu khyod ni //",
    "NG0479:272": "rgyal ba'i sras su dbang bskur bas //",
    "NG0479:273": "nyon mongs lnga dang mtshams med lnga //",
    "NG0479:274": "de nas rang byung dag pa'i sku //",
    "NG0479:275": "mi gnam mya ngan 'das pa yi //",
    "NG0479:276": "dbang bskur dam pa thob par shog / ces longs",
    "NG0479:277": "spyod rdzogs pa'i sku lngas dbang bskur ba bstan pa'o",
    "NG0479:278": "// bar 'dir rin po che sna bdun gyi dbang dang */",
    "NG0479:279": "bkra shis rdzas brgyad kyi dbang bskur ro //",
    "NG0479:280": "de nas rgyal rtags phyag rgya'i dbang bskur ba la gnyis te /",
    "NG0479:281": "byang chub sems dpa' drug gi phyag mtshan gyis dbang bskur ba dang */",
    "NG0479:282": "sangs rgyas kyi gdung brgyud 'dzin pa a tsar+ya mi",
    "NG0479:283": "bzhis 'dod pa'i yon tan lngas dbang bskur ba bstan",
    "NG0479:284": "pa'o // de la phyag mtshan gyis dbang bskur ba ni /",
    "NG0479:285": "sngon sum cu rtsa gsum dga' ldan gyi gnas rnam par rgyal ba'i khang bzangs su /",
    "NG0479:286": "lha'i dbang po brgya byin gyi btsun mo bzhin //",
    "NG0479:287": "sras nye dbang sum cu rtsa gnyis la /",
    "NG0479:288": "shing gi rgyal po yongs 'du sa brtol 'bras bu smin pa'i dus su /",
    "NG0479:289": "lha rdzas kyi me tog dang */",
    "NG0479:290": "'bras bu dang */",
    "NG0479:291": "snying po dang */",
    "NG0479:292": "sman dang */",
    "NG0479:293": "rtsi thog dang */",
    "NG0479:294": "'bru bcud dang */",
    "NG0479:295": "gdugs dang */",
    "NG0479:296": "ba dan dang */",
    "NG0479:297": "rgyal mtshan dang */",
    "NG0479:298": "dung dang */",
    "NG0479:299": "pi wang dang */",
    "NG0479:300": "gling bu dang */",
    "NG0479:301": "sil snyan dang */",
    "NG0479:302": "glu dang */",
    "NG0479:303": "gar dang */",
    "NG0479:304": "rol mo dang */",
    "NG0479:305": "rtse 'jos dbang bskur te /",
    "NG0479:306": "lha'i rgyal srid thob par byas so //",
    "NG0479:307": "de bzhin du rigs kyi bu khyod la dbang bskur bas /",
    "NG0479:308": "lha'i dbang po brgya byin lta bu'i dbang thob par 'gyur ro //",
    "NG0479:309": "de nas lha ma yin gyi gnas mi pham rgyal bas byin pa zhes bya bar /",
    "NG0479:310": "lha ma yin gyi rgyal po thags bzangs rigs zhes bya bas /",
    "NG0479:311": "shing gi rgyal po yongs 'dus brtol gyi me tog rgyas pa'i dus su /",
    "NG0479:312": "dpal be sa 'dzin pa dang */",
    "NG0479:313": "lag na be con dang */",
    "NG0479:314": "khros pa'i rkan brdebs dang */",
    "NG0479:315": "rno ba rdo rje mchu can no //",
    "NG0479:316": "de rnams ni dmag dpon du dbang bskur",
    "NG0479:318": "[(]22[)]@#// ro //",
    "NG0479:319": "phyi ma rnams ni dmag mir dbang bskur ro //",
    "NG0479:320": "'khor gyi gyad chen po bzhi la sogs te /",
    "NG0479:321": "dka' ba spyod pa'i skyes bu rnams la /",
    "NG0479:322": "go mtshon dang */",
    "NG0479:323": "sta re dang */",
    "NG0479:324": "mchog gi ha ta dang */",
    "NG0479:325": "lcags kyu zhags pa dang */",
    "NG0479:326": "ber ka dang */",
    "NG0479:327": "mda' gzhu+u la sogs te /",
    "NG0479:328": "ma he'i sha dang */",
    "NG0479:329": "stag dang */",
    "NG0479:330": "dom dang */",
    "NG0479:331": "dred dang */",
    "NG0479:332": "lce spyang dang */",
    "NG0479:333": "kang ka dang */",
    "NG0479:334": "mi dang */",
    "NG0479:335": "khyi dang */",
    "NG0479:336": "rta la sogs pa'i sha dang */",
    "NG0479:337": "khrag dang */",
    "NG0479:338": "dbang pos dbang bskur te /",
    "NG0479:339": "dmag dpon du dbang bskur ro //",
    "NG0479:340": "dmag byin po rnams ni gtor ma dang */",
    "NG0479:341": "myos pa'i chang dang */",
    "NG0479:342": "'bru'i chang dang */",
    "NG0479:343": "btsong dang */",
    "NG0479:344": "la phug dang */",
    "NG0479:345": "sgog skya yan yad kyi dbang bskur te /",
    "NG0479:346": "dmag mir dbang bskur ro //",
    "NG0479:347": "de bzhin du rigs kyi bu khyod la dbang bskur bas /",
    "NG0479:348": "'jig rten dang 'jig rten las 'das pa thams cad dbang du 'dus par 'gyur ro //",
    "NG0479:349": "de nas lho'i 'dzam bu gling mi mjed kyi 'jig",
    "NG0479:350": "rten gyi khams dbus chen po rdo rje gdan du",
    "NG0479:351": "/ mi'i ston pa shakya seng ges shing gi rgyal",
    "NG0479:352": "po yongs su sa brtol gyi lo 'dab rgyas pa'i",
    "NG0479:353": "/ dus su / 'khor sa bcu'i byang chub sems dpa' rnams dang */",
    "NG0479:354": "'phags pa nyan thos dgra bcom pa rnams la /",
    "NG0479:355": "de bzhin gshegs pa lnga'i bum pa dang */",
    "NG0479:356": "seg par dang bla gos dang */",
    "NG0479:357": "sangs rgyas kyi sku gdung rin po ches dbang bskur ro //",
    "NG0479:358": "de bzhin du rigs kyi bu khyod la dbang bskur bas /",
    "NG0479:359": "'gro ba rnam par 'dren pa'i stobs dang ldan par 'gyur ro //",
    "NG0479:360": "de nas bdag ma yin pa'i 'jig rten gyi khams su /",
    "NG0479:361": "byol song gi rgyal po a ba glang mgo can zhes bya bas /",
    "NG0479:362": "byol song gi gtso bo lnga la sogs te /",
    "NG0479:363": "gti mug gi bdag tu 'dzin pa rnams la /",
    "NG0479:364": "shing gi rgyal po yongs su sa brtol dbugs 'byin pa dus su /",
    "NG0479:365": "shes rab kyi po ti dang */",
    "NG0479:366": "lha'i rol mo dang */",
    "NG0479:367": "sgra snyan dang */",
    "NG0479:368": "bden pa'i tshig gis dbang bskur ro //",
    "NG0479:369": "de bzhin du rigs kyi bu khyod la dbang bskur bas /",
    "NG0479:370": "shes rab ma rmongs pa dang */",
    "NG0479:371": "lha dang mi'i mdzad spyod thams cad la longs spyod par gyur to //",
    "NG0479:372": "de nas 'jig rten gyi khams tir ka zhes bya ba na /",
    "NG0479:373": "yi dwags rgyal mo kha 'bar ma zhes bya bas /",
    "NG0479:374": "shing gi rgyal po rgyud ba'i dus su /",
    "NG0479:375": "'khor gyi pre ta ka zhes bya gsum la /",
    "NG0479:376": "rin po che sgrom bu dang */",
    "NG0479:377": "'dod pa'i yon tan lngas dbang bskur ro //",
    "NG0479:378": "de bzhin du rigs kyi bu khyod la dbang bskur bas /",
    "NG0479:379": "'jig rten gyi snying po byang chub la ma gnas kyi bar ru /",
    "NG0479:380": "yi dwags kyi sdug bsngal las grol bar gyur to //",
    "NG0479:381": "de nas 'jig rten gi khams rme sha can zhes",
    "NG0479:382": "bya ba na / gshin rje chos kyi rgyal pos",
    "NG0479:383": "/ 'khor gyi mgo brnyan chen po bzhi la /",
    "NG0479:384": "dpag bsam gyi shing dang */",
    "NG0479:385": "khrus kyi rdzing bu dang */",
    "NG0479:386": "ye shes kyi mar me dang */",
    "NG0479:387": "snyan pa'i tshig gis dbang bskur ro //",
    "NG0479:388": "de bzhin du rigs kyi bu khyod la dbang bskur bas /",
    "NG0479:389": "dmyal khams bcu drug gi @#//",
    "NG0479:390": "sdug bsngal /",
    "NG0479:391": "bde ba chen po longs spyod du gyur to //",
    "NG0479:392": "de yan chad thub pa drug gi phyag mtshan gyis",
    "NG0479:393": "dbang bskur bar bstan pa'o // // de nas pan+di",
    "NG0479:394": "tas dbang bskur ba ni /",
    "NG0479:395": "gnam la rdo rje zam ma chad //",
    "NG0479:396": "sa la dkyil 'khor rigs ma yal //",
    "NG0479:397": "bar na gdams ngag zam ma chad //",
    "NG0479:398": "ces 'byung ste /",
    "NG0479:399": "slob dpon dga' rab rdo rjes /",
    "NG0479:400": "'jam dpal bshes gnyen la sogs pa rim par dbang dang 'brel ba'i chos bstan pa'i tshe /",
    "NG0479:401": "slob ma bkrag dang gzi mdangs bskyed cing */",
    "NG0479:402": "lha'i longs spyod thob par bya ba'i phyir /",
    "NG0479:403": "'dod pa'i yon tan lngas dbang bskur te /",
    "NG0479:404": "tshe dang */",
    "NG0479:405": "gal phyi dang */",
    "NG0479:406": "dza ga dang */",
    "NG0479:407": "dzag ti dang */",
    "NG0479:408": "bla god dang */",
    "NG0479:409": "zla rgyas dang */",
    "NG0479:410": "zla khrom dang */",
    "NG0479:411": "zla tshes dang */",
    "NG0479:412": "drag po dang */",
    "NG0479:413": "kun tu rgyu la sogs te /",
    "NG0479:414": "'dod pa'i yon tan lngas dbang bskur ro //",
    "NG0479:415": "de bzhin du rigs kyi bu khyod la dbang bskur bas /",
    "NG0479:416": "longs spyod phun sum tshogs pa la longs spyod par",
    "NG0479:417": "gyur cig / ces ye shes bla ma chen po'i",
    "NG0479:418": "rgyud las / dbang bskur bla ma rin po che'i rgyud phyung ste /",
    "NG0479:419": "ye shes spyi blugs su dbang bskur bar bstan pa'i le'u ste gnyis pa'o ///",
    "NG0479:420": "/ de nas byang chub sems dpa' sems dpa' chen pos /",
    "NG0479:421": "sangs rgyas mar me mdzad stong gi gtsug phud rin po che la phyag btsal nas /",
    "NG0479:422": "byang chub sems dpa' sems dpa' chen po /",
    "NG0479:423": "ma 'ongs pa'i sems can rnams la sangs rgyas kyi 'bras bu smin par bya ba'i thabs ni /",
    "NG0479:424": "dbang dang 'brel pa'i chos 'phags na /",
    "NG0479:425": "dbang gi 'bras bu mthar phyin pa'i bya btsal dag bral ba'i chos ji ltar lags /",
    "NG0479:426": "bstan du gsol ces zhus te /",
    "NG0479:427": "de nas sangs rgyas mar me mdzad stong gi gtsug",
    "NG0479:428": "phud dang rin po che tshad med pa bzhi'i ting",
    "NG0479:429": "nge 'dzin las bzhengs te /",
    "NG0479:430": "zhal 'dzum pa mdzad nas /",
    "NG0479:431": "ro langs bde ba lha'i bu nyon cig / nga",
    "NG0479:432": "la phyogs bcu dus gsum gyi sangs rgyas thams cad",
    "NG0479:433": "kyi dbang rin po che rdzogs pa yin te /",
    "NG0479:434": "dbang thams cad kyi snying po rig pa rtsal gyi",
    "NG0479:435": "dbang gis skad cig ma gsum la grol ba 'di",
    "NG0479:436": "la bskur thabs lnga ste /",
    "NG0479:437": "ye shes kyi mar me dang */",
    "NG0479:438": "rin po che gser gyi thur ma dang */",
    "NG0479:439": "me long dang */",
    "NG0479:440": "sangs rgyas kyi mtshan dang */",
    "NG0479:441": "rdo rje dril bu dang lnga'o //",
    "NG0479:442": "de nas tshig 'di bsgrags te /",
    "NG0479:443": "dkyil 'khor la bskor ba byas la /",
    "NG0479:444": "sgo la dar gyi yol ba bres la /",
    "NG0479:445": "bad+ha bri bar bya'o //",
    "NG0479:446": "kye ma ha su ka rigs kyi bu khyod yongs su mya ngan las 'das par 'dod dam bya'o //",
    "NG0479:447": "na mo bud+d+ha ya ho /",
    "NG0479:448": "'o na khyod sa gzhi 'o ma shi sa shi'o //",
    "NG0479:449": "rigs kyi bu d+ha hi kan /",
    "NG0479:450": "d+ha hi kan ma la ma la /",
    "NG0479:451": "maha su kha ri sid+d+hi ho /",
    "NG0479:452": "de bzhin rim pas bstan pa ni //",
    "NG0479:453": "man ngag thabs kyi rgyal po yin //",
    "NG0479:454": "de ni bden par bstan par bya'o //",
    "NG0479:455": "mar me lag tu bskur ba /",
    "NG0479:456": "rigs kyi bu 'jig rten gyi khams su nga ma 'ongs pa'i tshe /",
    "NG0479:457": "gyad yul shing sa @#//",
    "NG0479:458": "la chen po'i snying po me tog pad+ma kha stong dang ldan pa'i sbubs nas 'than te /",
    "NG0479:459": "sku yongs su rdzogs pa'i dus su /",
    "NG0479:460": "rang gi snying po byang chub kyi sems gsal ba'i sgron mer shar te /",
    "NG0479:461": "ngas mthong ma myong ba'i yul mthong ngo *//",
    "NG0479:462": "rigs kyi bu de bzhin du ye shes kyi mar me gsal ba'i sgron ma 'dis dbang bskur bas /",
    "NG0479:463": "ma rig pa'i ling tog bsal nas /",
    "NG0479:464": "sangs rgyas kyi bden pa mthong bar 'gyur ro //",
    "NG0479:465": "rigs kyi bu rang rig pa'i ye shes la 'gyur ba med cing */",
    "NG0479:466": "rnam rtog gis ma bslad pas /",
    "NG0479:467": "yid gang du yang 'jug pa med do //",
    "NG0479:468": "rigs kyi bu de bzhin du rin po che gser gyi thur mas dbang bskur bas /",
    "NG0479:469": "'gyur ba med par rnol myur ba'i stobs dang ldan par gyur to //",
    "NG0479:470": "rigs kyi bu sangs rgyas kyi zhing yongs su dag pa'i yul du snang ba'i dus su /",
    "NG0479:471": "gzung 'dzin gyi mtha' las 'das so //",
    "NG0479:472": "rigs kyi bu de bzhin du me long lta bu'i ye shes 'dis dbang bskur bas /",
    "NG0479:473": "sangs rgyas kyi zhing yongs su dag ba snang bar gyur ro //",
    "NG0479:474": "rigs kyi bu rang byung gi ye shes la 'gag pa med par shar ba'i dus su /",
    "NG0479:475": "sku gsum gyi snang ba mngon du gyur te /",
    "NG0479:476": "ye shes kyi gzugs brnyan la thim pa'i dus su /",
    "NG0479:477": "len ma myong ba'i lus blangs te byang chub kyi",
    "NG0479:478": "snying po la byang chub kyi snying por shar ro",
    "NG0479:479": "// rigs kyi bu de bzhin du 'od gsal ba 'dis dbang bskur bas /",
    "NG0479:480": "snying po byang chub btsal dang bral ba'i sku thob par gyur to //",
    "NG0479:481": "rigs kyi bu rdo rje lta bu'i sku dus gsum du mi 'gyur bar bstan pa'i dus su /",
    "NG0479:482": "spros pa'i mtha' las 'das te /",
    "NG0479:483": "thugs rje 'byung ba'i sgo ma 'gags pas /",
    "NG0479:484": "sprul pa'i sku gsung rig pa'i khu byug tu bsgrags so //",
    "NG0479:485": "de bzhin du rtags kyi rdo rje dang dril bus dbang bskur bas /",
    "NG0479:486": "rigs kyi bu rdo rjes ni 'gyur ba med pa la /",
    "NG0479:487": "dril bus ni thugs rje'i rtsal 'gag pa med pa'i dbang thob par gyur to //",
    "NG0479:488": "kye rigs kyi bu ma 'ongs pa'i sems can rgyud",
    "NG0479:489": "dag pa rnams la ngas bstan pa bzhin byos shig",
    "NG0479:490": "/ ces bka' bsgo nas /",
    "NG0479:491": "dga' rab rdo rje de bzhin du mdzad pa ni /",
    "NG0479:492": "gnam la rdo rje zam ma chad de lta ba",
    "NG0479:493": "mi 'gyur ba la bzhag / sa la dkyil 'khor",
    "NG0479:494": "rigs ma yal te /",
    "NG0479:495": "rtogs pa'i ye shes rang gsal /",
    "NG0479:496": "bar na gdams ngag zam ma chad de /",
    "NG0479:497": "dus gsum gyi sangs rgyas dgongs pa brgyad pa dang */",
    "NG0479:498": "rigs 'dzin brdas brgyud pa dang */",
    "NG0479:499": "gang zag rna bas brgyud pa /",
    "NG0479:500": "rgyud man ngag tu dril nas gter du sbas so //",
    "NG0479:501": "sangs rgyas mar me mdzad stong gi gtsug phud rin po che /",
    "NG0479:502": "rig pa rang shar gyi dgongs pa /",
    "NG0479:503": "rig pa spyi blugs kyi dbang du bstan pa /",
    "NG0479:504": "ye shes bla ma chen po'i rgyud las /",
    "NG0479:505": "dbang bskur bla ma rin po che'i rgyud bstan pa'i",
    "NG0479:506": "le'u ste le'u'i lag gsum pa'o // // de nas",
    "NG0479:507": "byang chub sems dpa' sems dpa' chen pos yang zhus",
    "NG0479:508": "@#// pa /",
    "NG0479:509": "kye kye thugs rje chen po ma 'ongs pa'i sems can rnams la /",
    "NG0479:510": "tshe dbang rin po che gdams pa'i dus su /",
    "NG0479:511": "slob ma'i skyon yon bstan pa dang *//",
    "NG0479:512": "dus dang gnas kyi skyon yon gang *//",
    "NG0479:513": "rdo rje 'chang gis bstan du gsol //",
    "NG0479:514": "ces zhus te /",
    "NG0479:515": "rdo rje 'dzin pa nyon cig / slob ma'i skyon yon rnam gnyis te /",
    "NG0479:516": "sbang bar bya ba'i slob ma bzhi //",
    "NG0479:517": "dang dung blang ba'i slob ma bzhi //",
    "NG0479:518": "blo dman shes rab chung ba dang *//",
    "NG0479:519": "bud med lus ni dmad pa dang *//",
    "NG0479:520": "gsang dbang med par rdzob pa la //",
    "NG0479:521": "rgyud kyi rgyal po don mi bshad //",
    "NG0479:522": "bshad kyang blo rgyud ma grol bas //",
    "NG0479:523": "de bas zhib tu bstan pa med //",
    "NG0479:524": "seng ge dkar mo'i 'o ma 'di //",
    "NG0479:525": "rin chen gser gyis 'dzin gyur gyi //",
    "NG0479:526": "snod ngan gzhan du blags pa na //",
    "NG0479:527": "snod 'jig 'o ma 'bo bar 'gyur //",
    "NG0479:528": "zhes gsungs so //",
    "NG0479:529": "dad ldan brtson 'grus che ba dang *//",
    "NG0479:530": "bla ma la ni gus pa'o //",
    "NG0479:531": "blo brtan 'gyur med sgom sran che //",
    "NG0479:532": "rtag tu snying rje ldan gyur ba //",
    "NG0479:533": "de ni sgrub pa po ru bzhag / sgrub pa brtson zhing dam tshig che //",
    "NG0479:534": "zhe gnag khong gdug brtan par smra //",
    "NG0479:535": "bstan pa bsrung ba'i snod du bzhag / bud med mgo 'gar shes rab zab //",
    "NG0479:536": "dad pa brtan zhing theg chen mos //",
    "NG0479:537": "de ni snying rje'i slob mar bzhag / kye rdo",
    "NG0479:538": "rje 'dzin pa nyon cig / tshe dbang rin chen",
    "NG0479:539": "rdzogs phyed pa'i // dus kyi sbyor ba bstan pa ni //",
    "NG0479:540": "rnam pa bzhi ru shes bya ste //",
    "NG0479:541": "de yi mdo ni bsdu ba gces //",
    "NG0479:542": "ngas bstan khyod kyis yid la zung *//",
    "NG0479:543": "dbyar dgun ston dpyid bcu gnyis la //",
    "NG0479:544": "dpyid zla gsum ni srin bal gyi phung po lta bu'o //",
    "NG0479:545": "dbyar zla gsum ni pad+ma lta bu'o //",
    "NG0479:546": "ston zla gsum ni rin po che lta bu'o //",
    "NG0479:547": "dgun zla gsum ni rdo rje lta bu'o //",
    "NG0479:548": "de yang shing gi rgyal po yongs su sa brtol dang sbyar na /",
    "NG0479:549": "rtsa ba dang */",
    "NG0479:550": "sdong po dang */",
    "NG0479:551": "myu gu dang gsum /",
    "NG0479:552": "lo 'dab dang */",
    "NG0479:553": "me tog dang */",
    "NG0479:554": "'bras bu'o //",
    "NG0479:555": "de yang ston zla ra ba la rdzas bsags /",
    "NG0479:556": "ston zla 'bring po la bsgrub pa bya /",
    "NG0479:557": "ston zla tha chung gi nya la dbang bskur /",
    "NG0479:558": "dgun zla ra ba'i nya la gdam ngag gi gzhug rdzogs par bya'o //",
    "NG0479:559": "de ni sbyor ba dang po'o //",
    "NG0479:560": "de yang thub pa drug ltar byas na /",
    "NG0479:561": "tsan+d+ra bcu gnyis 'bring po la //",
    "NG0479:562": "brgyad la zhugs la rgyal par rdzogs //",
    "NG0479:563": "de ni sbyor ba 'bring po'o //",
    "NG0479:564": "de yang pan+di ta'i bskur thabs ni //",
    "NG0479:565": "zla ba bcu gnyis gang yang rung *//",
    "NG0479:566": "bcu gcig bco lnga'i bar gyis rdzogs //",
    "NG0479:567": "de ni sbyor ba tha ma yin //",
    "NG0479:568": "dus tshod tshes grangs bzang po la //",
    "NG0479:569": "bkra shis brjod cing dbang bskur na //",
    "NG0479:570": "tshe dang longs spyod rgyas 'gyur zhing *//",
    "NG0479:571": "bu tsha rigs rgyud 'phel bar 'gyur //",
    "NG0479:572": "zhes dga' rab rdo rjes gsungs so //",
    "NG0479:573": "de nas byang chub sems dpa' chen pos zhus pa /",
    "NG0479:574": "thugs rje chen po tshe dbang rin po che bskur ba'i dus su /",
    "NG0479:575": "gnas pa'i yon tan bstan du gsol //",
    "NG0479:576": "ces zhus te /",
    "NG0479:577": "rdo rje 'dzin pa nyon @#//",
    "NG0479:578": "cig / bkra mi shis pa'i dbang gnas dang */",
    "NG0479:579": "ya ga bar chad kyi gnas dang de la rme sha can gyi grong khyer du gtugs pas /",
    "NG0479:580": "zin pa'i grong khyer du /",
    "NG0479:581": "lha 'dre drag po rgyu srang dang *//",
    "NG0479:582": "bsod nams zad pa'i grong khyer dang *//",
    "NG0479:583": "mgar ba lham mkhan yug sa mo //",
    "NG0479:584": "grong khyer chen po'i dbus dag tu //",
    "NG0479:585": "rnal 'byor pa yis don mi 'grub //",
    "NG0479:586": "ces gsungs so //",
    "NG0479:587": "ri gsum 'dus pa'i rtse mo dang *//",
    "NG0479:588": "rtsi shing sman ljongs bya skad snyan //",
    "NG0479:589": "rgyab mtho mdun gzhol gzhog skyab pa //",
    "NG0479:590": "gzhan yang bkra shis nyams dga' yid 'thad dang *//",
    "NG0479:591": "bsod nams grub pa'i dgon pa dang *//",
    "NG0479:592": "grong zad mtha' dang nags tshal du //",
    "NG0479:593": "dam pa'i don de sgrub par gsungs //",
    "NG0479:594": "zhes ye shes bla ma chen po'i rgyud las /",
    "NG0479:595": "dbang bskur bla ma rin po che'i rgyud //",
    "NG0479:596": "sangs rgyas mar me mdzad stong gi gtsug phud rin",
    "NG0479:597": "po ches mdzad pa las le'u bzhi pa'o // //",
    "NG0479:598": "a tsar+ya bi ma la mi tra dang */",
    "NG0479:599": "bod kyi lo tsa ba ska cog zhang gsum gyis",
    "NG0479:600": "bsgyur cing zhus te gtan la phab pa'o // //",
    "NG0479:601": "rdzogs so /// / tha ras rgya yis btab bo //",
    "NG0479:602": "sngon du 'gro ba'i bsten pa ste sta gon cho ga rdzogs pa'o //",
    "NG0479:603": "dang po la ni sgrub pa 'byung *//",
    "NG0479:604": "ting 'dzin sngags dang 'phro 'du bya //",
    "NG0479:605": "gnyis pa tshe dbang bskur bar bya //",
    "NG0479:606": "gsum pa ye shes spyi blugs dang *//",
    "NG0479:607": "bzhi pa sangs rgyas rab bdun dang */",
    "NG0479:608": "lnga ba rig pa rtsal gyi dbang *//",
    "NG0479:609": "rim pa bzhin du las la sbyar //",
    "NG0479:610": "rdzogs dang rgyud lung man ngag bshad //",
    "NG0479:611": "nga yis bstan pa'i tshe dbang 'di //",
    "NG0479:612": "ma bskur bar du bshad pa min //",
    "NG0479:613": "ces dga' rab rdo rjes 'jam dpal la gdams pa'o //",
    "NG0479:614": "zhes ye shes bla ma'i le'u lag rdzogs so ///"
}