{
    "T04TD3906E:305b-0": "@305b # // rgya gar skad du /",
    "T04TD3906E:305b-1": "tsitta par'iksha /",
    "T04TD3906E:305b-2": "bod skad du /",
    "T04TD3906E:305b-3": "sems brtag pa /",
    "T04TD3906E:305b-4": "thams cad mkhyen pa la phyag 'tshal lo //",
    "T04TD3906E:305b-5": "sems brtag brjod phyir gus phyag 'tshal //",
    "T04TD3906E:305b-6": "nyon mongs las dang sdug bsngal dang //",
    "T04TD3906E:305b-7": "dad sogs dge dang bde ba dang //",
    "T04TD3906E:305b-8": "thar pa 'dod pa thams cad dang //",
    "T04TD3906E:305b-9": "sems las byung ba yin par gsungs //",
    "T04TD3906E:305b-10": "sems ma bsgoms pas thog med nas //",
    "T04TD3906E:305b-11": "'khor bar rtag tu 'khyams par gyur //",
    "T04TD3906E:305b-12": "de spang bde dang thar pa ni //",
    "T04TD3906E:305b-13": "don du gnyer bas sems la brtag / chags sdang rmongs dang rnam rtog dang //",
    "T04TD3906E:305b-14": "nga rgyal cha mnyam can gyis ni //",
    "T04TD3906E:305b-15": "thams cad bsdus pa yin par 'dod //",
    "T04TD3906E:305b-16": "srog gcod la sogs mi dge las //",
    "T04TD3906E:305b-17": "skye ba la sogs sdug bsngal lo //",
    "T04TD3906E:305b-18": "mi sdug byams pa rten 'brel dang //",
    "T04TD3906E:305b-19": "dbugs bgrang khams dbye gang 'dod kyi //",
    "T04TD3906E:305b-20": "dmigs pas nyon mongs can gyi sems //",
    "T04TD3906E:305b-21": "rim pa bzhin du spong bar 'gyur //",
    "T04TD3906E:305b-22": "gang gis gang la ji lta bur //",
    "T04TD3906E:305b-23": "sgom pa gzhan las bstan pa yin //",
    "T04TD3906E:305b-24": "de med phyir ni de mi 'byung //",
    "T04TD3906E:305b-25": "de yang med par 'gyur ba yin //",
    "T04TD3906E:305b-26": "mi rtag pa yi lcag gis ni //",
    "T04TD3906E:305b-27": "dad pa'i rtsa la sems gnas bya //",
    "T04TD3906E:305b-28": "ngo tsha khrel yod grogs kyis ni //",
    "T04TD3906E:305b-29": "'phen pa brtson 'grus yin par 'dod //",
    "T04TD3906E:305b-30": "bsrung ba bag yod bsgom bya ste //",
    "T04TD3906E:305b-31": "gnas pa ting nge 'dzin gyis ni //",
    "T04TD3906E:305b-32": "ngo bo ma chags la sogs kyis //",
    "T04TD3906E:305b-33": "bsgoms pa byams pa snying rje yi //",
    "T04TD3906E:305b-34": "rtsa ba can gyi byang chub sems //",
    "T04TD3906E:305b-35": "bdag gzhan mnyam nyid brje ba yin //",
    "T04TD3906E:305b-36": "sems dpag med pa bsgom par bya //",
    "T04TD3906E:305b-37": "de las bsod nams dpag med 'byung //",
    "T04TD3906E:305b-38": "'khor ba'i bde ba dpag tu med //",
    "T04TD3906E:305b-39": "mi dge ba ni thag ring ste //",
    "T04TD3906E:305b-40": "thar pa'ang gam na 'dug pa yin //",
    "T04TD3906E:305b-41": "sems ni rang bzhin 'od gsal 'dod //",
    "T04TD3906E:305b-42": "'od gsal stong pa nyid yin no //",
    "T04TD3906E:305b-43": "rtag tu de ni bsgom par bya //",
    "T04TD3906E:305b-44": "sgrib pa bag chags bcas pa spong //",
    "T04TD3906E:305b-45": "ye shes tshogs ni dpag tu med //",
    "T04TD3906E:305b-46": "gal te 'od gsal ma yin 'dod //",
    "T04TD3906E:305b-47": "dngos por lta bar 'gyur bas na //",
    "T04TD3906E:305b-48": "bdag dang bdag 'dzin la sogs pas //",
    "T04TD3906E:305b-49": "'khor bar 'khyam pa nyid du 'gyur //",
    "T04TD3906E:305b-50": "rten gyi sgo nas yang mi 'grub //",
    "T04TD3906E:305b-51": "snang du rung las ma dmigs dang //",
    "T04TD3906E:305b-52": "rdul phran dpyad pa'i rigs pa yis //",
    "T04TD3906E:305b-53": "rten gyis rab tu mi 'grub bo //",
    "T04TD3906E:305b-54": "'das dang ma 'ongs med phyir dang //",
    "T04TD3906E:305b-55": "da ltar skad cig mi gnas phyir //",
    "T04TD3906E:305b-56": "dus gsum 'gag pa'i rigs pa yis //",
    "T04TD3906E:305b-57": "dpyad na de yang mi 'grub po //",
    "T04TD3906E:306a-0": "dkar dmar @306a * //",
    "T04TD3906E:306a-1": "sogs sum grub phyir //",
    "T04TD3906E:306a-2": "rang gi ngo bo 'ang 'grub mi 'gyur //",
    "T04TD3906E:306a-3": "rgyu las kyang ni mi 'grub ste //",
    "T04TD3906E:306a-4": "yul las skye na gnyis su 'gyur //",
    "T04TD3906E:306a-5": "snga ma las skyes dang po ni //",
    "T04TD3906E:306a-6": "snga ma rgyu med can du 'gyur //",
    "T04TD3906E:306a-7": "rgyu med phyir na skye ba med //",
    "T04TD3906E:306a-8": "nam mkha' la sogs ji bzhin no //",
    "T04TD3906E:306a-9": "sgrub byed med phyir mi 'grub ste //",
    "T04TD3906E:306a-10": "gzhan gyis 'grub na sems tsam nyams //",
    "T04TD3906E:306a-11": "'dod na'ang rnam bcas rnam med kyis //",
    "T04TD3906E:306a-12": "'grub pa rab tu bkag pa yin //",
    "T04TD3906E:306a-13": "gnyis med phyir na de mi 'grub //",
    "T04TD3906E:306a-14": "mdzub mo'i rtse mo ji bzhin no //",
    "T04TD3906E:306a-15": "phyi rol 'gog pa'i rigs pa yis //",
    "T04TD3906E:306a-16": "sems la'ang ci yi phyir mi gnod //",
    "T04TD3906E:306a-17": "mdo las kyang ni gsal por gsungs //",
    "T04TD3906E:306a-18": "de phyir de ni stong nyid grub //",
    "T04TD3906E:306a-19": "de nyid gnyis kyi tshul gyis ni //",
    "T04TD3906E:306a-20": "sems ni legs par bsgom par bya //",
    "T04TD3906E:306a-21": "sems dul ba ni legs pa ste //",
    "T04TD3906E:306a-22": "bslab pa thams cad srung bar 'gyur //",
    "T04TD3906E:306a-23": "sems dul bas ni bde ba 'dren //",
    "T04TD3906E:306a-24": "sangs rgyas zhing ni rnam dag 'gyur //",
    "T04TD3906E:306a-25": "'di las byung ste skye bo rnams //",
    "T04TD3906E:306a-26": "'di don myur du rtogs gyur cig / sems brtag pa slob dpon tshul khrims 'phags pas mdzad pa rdzogs so /",
    "T04TD3906E:306a-28": "// / pandita ka na ka dang /",
    "T04TD3906E:306a-29": "lo ts'a ba chos 'bar gyis zhus te gtan la phab pa //"
}