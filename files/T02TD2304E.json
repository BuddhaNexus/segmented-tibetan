{
    "T02TD2304E:244a-0": "@244a # // rgya gar skad du /",
    "T02TD2304E:244a-1": "drishti sam kshipta n'a ma /",
    "T02TD2304E:244a-2": "bod skad du /",
    "T02TD2304E:244a-3": "lta ba mdor bsdus pa zhes bya ba /",
    "T02TD2304E:244a-4": "rdo rje mkha' 'gro la phyag 'tshal lo //",
    "T02TD2304E:244a-5": "thams cad mkhyen nyid skyob pa'i gtso //",
    "T02TD2304E:244a-6": "'gro ba'i mgon la phyag 'tshal lo //",
    "T02TD2304E:244a-7": "lung dang rigs pa'i rjes 'brangs nas //",
    "T02TD2304E:244a-8": "dngos don bsdus te gtan la dbab //",
    "T02TD2304E:244a-9": "snang zhing srid pa'i chos rnams kun //",
    "T02TD2304E:244a-10": "rang rig sems ni gud na med //",
    "T02TD2304E:244a-11": "snang zhing gsal ba yin pa'i phyir //",
    "T02TD2304E:244a-12": "dper na rang rig nyams myong zhin //",
    "T02TD2304E:244a-13": "gal te sems de ma yin na //",
    "T02TD2304E:244a-14": "'brel pa med phyir mi snang thal //",
    "T02TD2304E:244a-15": "de lar kun rdzob gtan la dbab //",
    "T02TD2304E:244a-16": "chos kun sems la gnas zhes gsungs //",
    "T02TD2304E:244b-0": "@244b chos kyi dngos gzhi sems nyid de //",
    "T02TD2304E:244b-1": "rigs pa bzhi sogs kyis dpyad kyang //",
    "T02TD2304E:244b-2": "dngos po sgra yi cha tsam med //",
    "T02TD2304E:244b-3": "dper na nam mkha'i padma bzhin //",
    "T02TD2304E:244b-4": "de ltar yod pa ma grub phyir //",
    "T02TD2304E:244b-5": "med pa cung zad grub mi 'gyur //",
    "T02TD2304E:244b-6": "phan tshun ltos pa nyid kyi phyir //",
    "T02TD2304E:244b-7": "tshu rol ma grub pha rol bzhin //",
    "T02TD2304E:244b-8": "yod med gnyis ka ma yin te //",
    "T02TD2304E:244b-9": "so so nyid du bkag phyir ro //",
    "T02TD2304E:244b-10": "gnyis ka med pa ma yin te //",
    "T02TD2304E:244b-11": "yod med dngos su 'gal ba'i phyir //",
    "T02TD2304E:244b-12": "lus can yang ni ma yin la //",
    "T02TD2304E:244b-13": "lus can min pa mi srid phyir //",
    "T02TD2304E:244b-14": "des na spros pa thams cad bral //",
    "T02TD2304E:244b-15": "de ltar don dam gtan la dbab //",
    "T02TD2304E:244b-16": "sems ni nam mkha' la gnas gsungs //",
    "T02TD2304E:244b-17": "rang rig spros bral de nyid kyang //",
    "T02TD2304E:244b-18": "snang zhing stong la stong zhing snang //",
    "T02TD2304E:244b-19": "de phyir snang stong dbyer med de //",
    "T02TD2304E:244b-20": "dper na chu yi zla ba bzhin //",
    "T02TD2304E:244b-21": "de ltar gnyis med gtan la dbab //",
    "T02TD2304E:244b-22": "nam mkha' ci la'ang mi gnas gsungs //",
    "T02TD2304E:244b-23": "rang bzhin spros bral de nyid ni //",
    "T02TD2304E:244b-24": "rig pa yin phyir gsal ba'o //",
    "T02TD2304E:244b-25": "rang rig min phyir mi rtog ste //",
    "T02TD2304E:244b-26": "rang rig rang la rtog mi srid //",
    "T02TD2304E:244b-27": "rnam par rtog bya min pa'i phyir //",
    "T02TD2304E:244b-28": "sems de'i rang bzhin mi rtog nyid //",
    "T02TD2304E:244b-29": "gsal ba mi rtog ye shes te //",
    "T02TD2304E:244b-30": "dper na bde gshegs ye shes bzhin //",
    "T02TD2304E:244b-31": "des na sems nyid 'od gsal la //",
    "T02TD2304E:244b-32": "sems ni ye shes yin rtogs na //",
    "T02TD2304E:244b-33": "sangs rgyas gzhan du mi btsal gsungs //",
    "T02TD2304E:244b-34": "'on kyang sems de glo bur gyi //",
    "T02TD2304E:244b-35": "rnam rtog dri mas nyon mongs te //",
    "T02TD2304E:244b-36": "chu dang gser dang nam mkha' ltar //",
    "T02TD2304E:244b-37": "gnas skabs dag dang ma dag gnyis //",
    "T02TD2304E:244b-38": "rang bzhin 'od gsal sems de dang //",
    "T02TD2304E:244b-39": "glo bur rnam rtog dri ma nyis //",
    "T02TD2304E:244b-40": "gcig gam tha dad gang yin pa //",
    "T02TD2304E:244b-41": "shin tu zab pa chen pa nyid //",
    "T02TD2304E:244b-42": "shin tu zab phyir mkhas pas dpyod //",
    "T02TD2304E:244b-43": "bshad pa yod kyang ma bris so //",
    "T02TD2304E:244b-44": "stong pa de nyid rig pa ses //",
    "T02TD2304E:244b-45": "byang chub sems kyang de nyid do //",
    "T02TD2304E:244b-46": "sangs rgyas rigs kyang de nyid yin //",
    "T02TD2304E:244b-47": "bde gshegs snying po de nyid de //",
    "T02TD2304E:244b-48": "de bzhin pa yi ro myang bas //",
    "T02TD2304E:244b-49": "bde ba chen po'ang de nyid yin //",
    "T02TD2304E:244b-50": "gsang sngags zhes pa'i nyid do //",
    "T02TD2304E:244b-51": "thabs dang shes rab de nyid la //",
    "T02TD2304E:244b-52": "zab dang rgya che de nyid yin //",
    "T02TD2304E:244b-53": "kun bzang yab yum de nyid do //",
    "T02TD2304E:244b-54": "nang stong dbyings dang ye shes las //",
    "T02TD2304E:244b-55": "ye sangs rgyas zhes de la bya //",
    "T02TD2304E:245a-0": "@245a * // dri ma dang bcas rang rig de //",
    "T02TD2304E:245a-1": "de yang gzhan la mi ltos phyir //",
    "T02TD2304E:245a-2": "rang byung ye shes de nyid do //",
    "T02TD2304E:245a-3": "'khor ba'i dngos gzhi de nyid de //",
    "T02TD2304E:245a-4": "mya ngan 'das pa'ang de nyid yin //",
    "T02TD2304E:245a-5": "dbu ma chen mo'ang de nyid do //",
    "T02TD2304E:245a-6": "mthong bar bya ba de nyid do //",
    "T02TD2304E:245a-7": "bsgom par bya ba'ang de nyid do //",
    "T02TD2304E:245a-8": "thob par bya ba'ang de nyid do //",
    "T02TD2304E:245a-9": "tshad ma'i bden pa'ang de nyid yin //",
    "T02TD2304E:245a-10": "rgyu dang thabs dang 'bras bu yi //",
    "T02TD2304E:245a-11": "rgyud ni rnam gsum grags pa dang //",
    "T02TD2304E:245a-12": "gzhi lam 'bras bur grags pa dang //",
    "T02TD2304E:245a-13": "de nyid kyi ni gnas skabs so //",
    "T02TD2304E:245a-14": "rgyu rkyen rtsa ba kun gzhi dang //",
    "T02TD2304E:245a-15": "'khor ba ji srid phung po dang //",
    "T02TD2304E:245a-16": "gzhan dbang shes pa la sogs grags //",
    "T02TD2304E:245a-17": "ae ma ho //",
    "T02TD2304E:245a-18": "sems nyid dri ma dang bcas de //",
    "T02TD2304E:245a-19": "rnam 'phrul 'gro ba drug la sogs //",
    "T02TD2304E:245a-20": "nam mkha'i khams kyi mtha' klas par //",
    "T02TD2304E:245a-21": "sdug bsngal 'khrul 'khor bsam las 'das //",
    "T02TD2304E:245a-22": "rnam rtog dri ma dang bral ba'i //",
    "T02TD2304E:245a-23": "rang rig spros bral de nyid ni //",
    "T02TD2304E:245a-24": "mig nas mya ngan las 'das pa yin //",
    "T02TD2304E:245a-25": "rdo rje sems dpa' 'ang de nyid yin //",
    "T02TD2304E:245a-26": "sangs rgyas drug pa'ang de nyid do //",
    "T02TD2304E:245a-27": "rigs drug pa'ang de nyid do //",
    "T02TD2304E:245a-28": "'jam dpal gzhon nu'ang de nyid yin //",
    "T02TD2304E:245a-29": "rnam par snang mdzad de yin te //",
    "T02TD2304E:245a-30": "chos kyi sku dang bde chen dang //",
    "T02TD2304E:245a-31": "zung 'jug ces pa de nyid do //",
    "T02TD2304E:245a-32": "bzhi pa'i dbang yang de yin te //",
    "T02TD2304E:245a-33": "lhan cig skyes dga' de nyid do //",
    "T02TD2304E:245a-34": "rang bzhin dag pa'ang de nyid la //",
    "T02TD2304E:245a-35": "de la sogs pa mdo rgyud las //",
    "T02TD2304E:245a-36": "rnam grangs tha snyad grags pa rnams //",
    "T02TD2304E:245a-37": "phal cher de la brten pa yin //",
    "T02TD2304E:245a-38": "ji ltar rigs par spyar bar bya //",
    "T02TD2304E:245a-39": "ae ma ho //",
    "T02TD2304E:245a-40": "sems nyid ri ma med pa de'i //",
    "T02TD2304E:245a-41": "rnam 'phrul gzugs skur bsdus pa yi //",
    "T02TD2304E:245a-42": "zhing khams rnam par dag pa dang //",
    "T02TD2304E:245a-43": "dkyil 'khor rnam 'phrul la sogs pa //",
    "T02TD2304E:245a-44": "ngo mtshar dngos gzhi de nyid de //",
    "T02TD2304E:245a-45": "nam mkha'i mtha' klas khyab par snang //",
    "T02TD2304E:245a-46": "rang sems de la rmongs pa yi //",
    "T02TD2304E:245a-47": "phyi rol mu stegs ba dag gis //",
    "T02TD2304E:245a-48": "bdag dang gtso bo la sogs zhes //",
    "T02TD2304E:245a-49": "grub mtha' log pa'i rgya mtshor zhugs //",
    "T02TD2304E:245a-50": "rang gi sde pa nyan thos dang //",
    "T02TD2304E:245a-51": "rang rgyal sems tsam ba dag gis //",
    "T02TD2304E:245a-52": "gzung 'dzi gnyis su 'dzin pa dang //",
    "T02TD2304E:245b-0": "gnyis med yang dag nyid du rtogs gzhan @245b yang rnam bden rnam brdzun sogs //",
    "T02TD2304E:245b-1": "rnam rtog dra bar chud par 'gyur //",
    "T02TD2304E:245b-2": "de ltar lta ba ma nor na //",
    "T02TD2304E:245b-3": "bsgom pa dang ni spyod pa dag / dngos dang mthun pas byang chub thob //",
    "T02TD2304E:245b-4": "dkyus bstan pa yi rta bzhin no //",
    "T02TD2304E:245b-5": "lta ba dngos dang ma mthun na //",
    "T02TD2304E:245b-6": "bsgom dang spyod pa 'khrul 'gyur bas //",
    "T02TD2304E:245b-7": "'bras bu ji bzhin mi 'thob ste //",
    "T02TD2304E:245b-8": "dmus long dmigs bu med pa bzhin //",
    "T02TD2304E:245b-9": "don dngos rgya mtsho ltar zab pas //",
    "T02TD2304E:245b-10": "khron pa'i sbal 'dra bdag gi blos //",
    "T02TD2304E:245b-11": "dpyod pas gang rnyed gal la 'gyur //",
    "T02TD2304E:245b-12": "nongs gyur mkhas la bzod par gsol //",
    "T02TD2304E:245b-13": "'di byas dge ba gang yin pas //",
    "T02TD2304E:245b-14": "skal ldan skye bo dam pa yi //",
    "T02TD2304E:245b-15": "'khrul ba'i dri ma rab spangs nas //",
    "T02TD2304E:245b-16": "rtogs pa'i shes ba skye bar shog / rje na ro ba'i lta ba mdor bsdus pa zhes bya ba rdzogs so /",
    "T02TD2304E:245b-18": "// / lo ts'a ba mar pa chos kyi blo gros kyi bsgyur cing zhus pa'o//"
}