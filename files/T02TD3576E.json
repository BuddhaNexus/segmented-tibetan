{
    "T02TD3576E:209a-0": "@209a # // rgya gar skad du /",
    "T02TD3576E:209a-1": "ku ru kulle s'a dha nam /",
    "T02TD3576E:209a-2": "bod skad du /",
    "T02TD3576E:209b-0": "ku ru kulle'i @209b sgrub thabs /",
    "T02TD3576E:209b-1": "ku ru kulle la phyag 'tshal lo //",
    "T02TD3576E:209b-2": "chu skyes rnam par rgyas par bung ba 'khor 'dra'i spyan //",
    "T02TD3576E:209b-3": "mngon gsar mchog gi dpal mo 'phrog pa'i lus kun mdzes //",
    "T02TD3576E:209b-4": "autpal rgyas pa'i gzhu rgyas mda' dang lcags kyus mtshan //",
    "T02TD3576E:209b-5": "'dod pa'i sbrul 'joms ku ru kulle la phyag 'tshal //",
    "T02TD3576E:209b-6": "dang por re zhig bsgoms pa'i thog mar skye bos dben pa'i sa phyogs su dri lngas byugs te /",
    "T02TD3576E:209b-7": "brtul zhugs dang ldan pa sems dga' bas stan bde ba la nye bar 'dug ste /",
    "T02TD3576E:209b-8": "de'i phyi nas snying gar ra yig dmar po las nyi ma'i dkyil 'khor 'bar zhing 'khrigs pa la /",
    "T02TD3576E:209b-9": "de nas rang gi snying gar dbyangs yig dang po las zla ba'i dkyil 'khor //",
    "T02TD3576E:209b-10": "de nas sa'i pha rol gyi sa bon gyi 'og tu mes rnam par brgyan pa bzhi ba'i dbyangs kyis brgyan pa'o //",
    "T02TD3576E:209b-11": "de nas sa bon las smig rgyu 'bar bas phyogs bcu'i 'jig rten gyi khams thams cad snang bar mdzad nas dpal ldan ku ru kulle'i gzugs su bkod nas slar log ste /",
    "T02TD3576E:209b-12": "de nyid du sa bon la rab tu zhugs te smig rgyu'i dra bar bsgom par bya'o //",
    "T02TD3576E:209b-13": "de'i phyi nas nam mkha'i phyogs su mdun du lo brgyad gnyis lon pa'i rnam pa 'bar zhing dbu skra dmar ser gyen du brdzes pa la thod pa lngas dbu brgyan pa /",
    "T02TD3576E:209b-14": "bya khyud [*khyung?] gi gdan la rdo rje skyil krung gis bzhugs pa /",
    "T02TD3576E:209b-15": "'od zer dkar po'i dkyil 'khor dang ldan pa /",
    "T02TD3576E:209b-16": "phyag drug pa /",
    "T02TD3576E:209b-17": "g-yas dang g-yon gyi dang po gnyis kyis 'jig rten gsum las rnam par rgyal ba'i phyag rgya mdzad pa /",
    "T02TD3576E:209b-18": "gnyis pa'i g-yon pa dang /",
    "T02TD3576E:209b-19": "g-yas pa dag gis mi 'jigs pa dang /",
    "T02TD3576E:209b-20": "kunda dkar po'i dog pa bsnams pa ;",
    "T02TD3576E:209b-21": "phyag lhag ma gnyis kyis bgrang phreng dang /",
    "T02TD3576E:209b-22": "spyi blugs bsnams pa /",
    "T02TD3576E:209b-23": "sgeg pa'i nyams dang ldan pa /",
    "T02TD3576E:209b-24": "gser gyi gdu bus lag pa brgyan pa /",
    "T02TD3576E:209b-25": "lang tsho gzhon zhing rgyas pa /",
    "T02TD3576E:209b-26": "na bza' dkar po bsnams pa /",
    "T02TD3576E:209b-27": "stod kor dkar po can //",
    "T02TD3576E:209b-28": "rgyan thams cad kyis brgyan pa /",
    "T02TD3576E:209b-29": "de bzhin gshegs pa lnga'i dbu rgyan can /",
    "T02TD3576E:209b-30": "thugs kar autpa la dkar po'i ze'u 'bru la zla ba'i dkyil 'khor la de'i sa bon bkod nas nga rgyal rnam par bsgom par bya ste /",
    "T02TD3576E:209b-31": "bdag nyid rje btsun ma ku ru kulle zhes so //",
    "T02TD3576E:210a-0": "de nas rang gi snying gar dbyangs yig dang po las yang dag par byung ba'i zla ba'i @210a * //",
    "T02TD3576E:210a-1": "dkyil 'khor la gnas pa /",
    "T02TD3576E:210a-2": "brgyad pa'i sa bon /",
    "T02TD3576E:210a-3": "de las byung ba'i nyer spyod lnga'i mchod pa dang ldan pa rnam pa sna tshogs pa'i lha mo rnams kyis mchod pa'i 'od zer gyi dra ba spros pas mchod par bya ba ni mchod pa'o //",
    "T02TD3576E:210a-4": "mchod nas mchog gi snying rje can gi rnal 'byor pa gus pas 'dud cing lus dang ngag dang yid kyis phyag 'tshal ba ni 'tshal ba'o //",
    "T02TD3576E:210a-5": "phyag 'tshal nas yang sdig pa bshags pa dang /",
    "T02TD3576E:210a-6": "bsod nams la rjes su yi rang pa la sogs pa bya ste /",
    "T02TD3576E:210a-7": "bdag gis sdig pa mi dge ba'i las ci bgyis pa dang /",
    "T02TD3576E:210a-8": "bgyis pa la rjes su yi rang ba de thams cad bcom ldan 'das ma'i spyan sngar mngon sum du bshags so //",
    "T02TD3576E:210a-9": "de'i rjes su byang chub tu sems bskyed par bya ba ni srid pa'i rgya mtshor lhung ba de rnams gdon par bya ba'i phyir sems kyi rdo rje mchog tu bya'o zhes bdag nyid byang chub tu sems bskyed par bya'o //",
    "T02TD3576E:210a-10": "de'i phyi nas tshad med pa'i gnas bzhi bsgom par bya'o //",
    "T02TD3576E:210a-11": "de'i rjes su bsgom pa thams cad rnam par dpyad nas /",
    "T02TD3576E:210a-12": "rang bzhin gyis lus yongs su gtong ba'i ngo bo nyid rnam par dag pa'i sngags kyi don mngon du bya zhing 'jig rten gsum gyi bdag nyid stong pa nyid du rnam par bsgoms te sngags 'dis rang gi sems byin gyis brlab par bya'o //",
    "T02TD3576E:210a-13": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD3576E:210a-14": "phyi nas sngon du gsungs pa'i smon lam gyi stobs las sems can gyi don la mngon par blta bzhin pa'i sngags pa'i lus lha'i skur bskyed par bya'o //",
    "T02TD3576E:210a-15": "sngags dgod pa'i rim pas lha'i skur mtshon pa'o //",
    "T02TD3576E:210a-16": "de'i rjes su nam mkha'i phyogs su drug pa'i sa bon las skyes pa'i padma dkar po rnam par rgyas pa'o //",
    "T02TD3576E:210a-17": "de'i steng du brgyad pa'i sa bon thig le dang bcas pas brgyan pa'i 'og tu drug pa'i dbyangs dang bcas pa'o //",
    "T02TD3576E:210a-18": "de'i steng du sna tshogs rdo rje //",
    "T02TD3576E:210a-19": "des sa gzhi rdo rje'i rang bzhin dang //",
    "T02TD3576E:210a-20": "rdo rje'i bla re dang /",
    "T02TD3576E:210a-21": "rdo rje'i rab yang bsam par bya'o //",
    "T02TD3576E:210a-22": "de'i dbus su ae yig gi rnam pa rab tu gsal ba'i chos 'byung ye shes dkar po rnam par bsgom par bya'o //",
    "T02TD3576E:210a-23": "de'i dbus su brgyad pa'i sa bon dkar po'i 'og tu mes rnam par brgyan pa //",
    "T02TD3576E:210a-24": "steng du bzhi pa'i dbyangs kyis brgyan pa tsheg drag dang bcas pa /",
    "T02TD3576E:210a-25": "de las byung ba'i chu skyes dkar po 'dab ma brgyad pa /",
    "T02TD3576E:210b-0": "de'i @210b steng du ze'u 'bru la sa bon dang mtshungs pa /",
    "T02TD3576E:210b-1": "de las byung ba'i nyi ma de'i steng du dbyangs yig dang po las byung ba'i zla ba dang nyi ma la dpe byad bzang po brgyad cus spras pa dang zla ba mthong ba'i bdag nyid mtshan sum cu rtsa gnyis kyis rnam par brgyan pa /",
    "T02TD3576E:210b-2": "'di dag gi dbus su sa bon dkar po /",
    "T02TD3576E:210b-3": "de yongs su gyur pa las autpa la dkar po la k'a li dang a'a li la rang gi sems rab tu zhugs par blta'o //",
    "T02TD3576E:210b-4": "phyi nas zla ba'i gdan dang padma sems gcig tu gyur pa khu ba bzhin du bdag nyid rnam par bsgoms nas /",
    "T02TD3576E:210b-5": "de nas sngon du gsungs pa'i ku ru kulle'i skur bdag nyid bsgom par bya'o //",
    "T02TD3576E:210b-6": "de nas bsgom par bya ba rang gi snying gar ra yig las nyi ma rnam par bsgoms te /",
    "T02TD3576E:210b-7": "de'i lte ba las bon slar yang bsgom par bya'o //",
    "T02TD3576E:210b-8": "de las byung ba'i 'od zer gyis mgon po 'od dpag tu med pa gdan drangs nas gsang ba dang gzhan gyi mchod pas de yang dag par mchod //",
    "T02TD3576E:210b-9": "yang dbang bskur ba zhu bar bya'o //",
    "T02TD3576E:210b-10": "de la 'dis zhu ba ste /",
    "T02TD3576E:210b-11": "aa bhi shinytsantu m'am /",
    "T02TD3576E:210b-12": "aa mi t'a bh'a na /",
    "T02TD3576E:210b-13": "zhes pas so //",
    "T02TD3576E:210b-14": "de nas mgon po 'od dpag tu med pa des bdud rtsi ldas yongs su gang ba'i bum pa rang gi thugs ka nas 'phro bar bsgom par bya'o //",
    "T02TD3576E:210b-15": "de nas bdud rtsi lngas gang ba'i bum pa de rnams kyis bcom ldan 'das ma la khrus gsol bar bya'o zhes so //",
    "T02TD3576E:210b-16": "de nas rang gi thugs kar rab tu zhugs par bsam par bya'o //",
    "T02TD3576E:210b-17": "de nas rnam par bkod pas spyi bor mgon po 'od dpag tu med pa bsam par bya'o //",
    "T02TD3576E:210b-18": "de nas thun mtshams gsum du bsgom zhing bsgom par bya ba bkod nas sngags bzlas par bya'o //",
    "T02TD3576E:210b-19": "sngags dgod pa bsdus pa ni drug pa'i gsum pa'i sa bon la zla ba phyed pas thig le'i 'og tu brgyan pa lnga pa'i dbyangs kyi dbye ba las steng du gtsug tor gyi cha'i mthar thug par dgong par bya'o //",
    "T02TD3576E:210b-20": "dang po'i dbyangs yig dkar po las byung ba zla ba phyed pas rnam par brgyan pa bkod nas mgrin pa dmar po la gsum pa gsum pa'i sa bon zla ba phyed pas rnam par brgyan pa /",
    "T02TD3576E:210b-21": "'og tu me yis rnam par brgyan pa bzhi pa'i dbyangs dang ldan pas lte ba'i 'og gsang gnas kyi mthar thug pa ser po'o //",
    "T02TD3576E:211a-0": "dang po'i gnyis pa'i sa bon la zla ba phyed pas rnam par brgyan pa bkod nas rkang pa'i mthar thug @211a * //",
    "T02TD3576E:211a-1": "pa ljang gu'o //",
    "T02TD3576E:211a-2": "sa dang chu dang /",
    "T02TD3576E:211a-3": "me dang /",
    "T02TD3576E:211a-4": "rlung dang /",
    "T02TD3576E:211a-5": "nam mkha' dang lnga'o //",
    "T02TD3576E:211a-6": "ksham dzam kham gam skam sam /",
    "T02TD3576E:211a-7": "dza:h'um bam ho:kham ram /",
    "T02TD3576E:211a-8": "mgo bo dang /",
    "T02TD3576E:211a-9": "snying ga dang /",
    "T02TD3576E:211a-10": "spyi bo dang /",
    "T02TD3576E:211a-11": "lte ba dang /",
    "T02TD3576E:211a-12": "mgrin par bya ste /",
    "T02TD3576E:211a-13": "dug nag po'i phung po la sogs pa las byung ba yang dag par 'joms par byed da //",
    "T02TD3576E:211a-14": "de nas rtsa ba'i sngags btu ba ni dang po la yi ge'i dbang po sbyin par bya'o //",
    "T02TD3576E:211a-15": "de nas lnga pa'i lnga pa dang bdun pa'i lnga pa'i mtha' la thig le gnyis kyis brgyan pa'o //",
    "T02TD3576E:211a-16": "de nas dang po'i dang po'i sa bon la lnga pa'i dbyangs kyis brgyan pa'o //",
    "T02TD3576E:211a-17": "drug pa'i gnyis pa'i sa bon la lnga pa'i dbyangs dang ldan pa'o //",
    "T02TD3576E:211a-18": "yang dang po'i dang po'i sa bon la lnga pa'i dbyangs dang ldan pa'o //",
    "T02TD3576E:211a-19": "drug pa'i gsum pa'i sa bon la de nas dang po'i bcu gcig pas rnam par brgyan pa'o //",
    "T02TD3576E:211a-20": "bdun pa'i bzhi pa'i sa bon la 'og tu mes rnam par brgyan pa'o //",
    "T02TD3576E:211a-21": "mgo la bzhi pa'i dbyangs dang ldan par byas nas mtha' la tsheg drag dang bcas pa mtha' la na mo slar yang boo sha ta de'i mtha' la bzlas par bya'o //",
    "T02TD3576E:211a-22": "sv'a h'a'i mtha' can slar yang thams cad la bya'o //",
    "T02TD3576E:211a-23": "bco lnga po'i sa bon 'di rnams kyi sngags kyi yi ge'i grangs kyi 'bum du bzlas la bcu chas me tog dkar pos sbyin sreg bya'o //",
    "T02TD3576E:211a-24": "g-yas su srog rab tu 'jug pas nyi ma dang zla bar gyur par bcing ba dang /",
    "T02TD3576E:211a-25": "g-yas g-yon gyi srog bcing bar byas nas sngags pas rtag tu bzlas par bya'o //",
    "T02TD3576E:211a-26": "shel dang mu tig gi 'bras bu'i bgrang phreng gis brgya rtsa brgyad kyi rdog po srad bus brgyu bar bya'o //",
    "T02TD3576E:211a-27": "srog 'byung ba'i dus su rdog po bskyod par bya'o //",
    "T02TD3576E:211a-28": "bdag nyid gang zhig dngos grub 'dod pas srog 'dzug pa na sngags bzlas par bya'o //",
    "T02TD3576E:211a-29": "aom ma:ksha:ku ru kulle hr'i:na mo boo sha ta sv'a h'a /",
    "T02TD3576E:211a-30": "lha mo'i snying ga'i sngags so //",
    "T02TD3576E:211a-31": "aom shve te h'um phat mgo la'o //",
    "T02TD3576E:211a-32": "aom shve te dz'a ta ni sv'ah'a skra la'o //",
    "T02TD3576E:211a-33": "aom ratn'a mi t'a bh'a padma ts'a be ti go cha'o //",
    "T02TD3576E:211a-34": "aom tsa kshu:sa manta tsakshur bi sho dha ne sv'a h'a mig la'o //",
    "T02TD3576E:211a-35": "aom bh'a ya n'a sa ni t'a sa ni tr'a se t'a se tr'a sa ya tr'a sa ya sarba n'a ga ya ksha bh'u tan bhri ti tr bee ra tra shve ta dz'a ta ni h'um h'um phat phat sv'ah'a /",
    "T02TD3576E:211a-36": "mtshon cha'o //",
    "T02TD3576E:211b-0": "@211b mu tig gi bgrang phreng gis bzlas par bya'o //",
    "T02TD3576E:211b-1": "bdud rtsi lnga'i bza' ba sngags 'dis sbyang bar bya'o //",
    "T02TD3576E:211b-2": "aom a'a:h'um zhes pa'i yi ge gsum gyi de nyid gsum gyis de byin gyis brlabs pas sngags 'grub bo zhes so //",
    "T02TD3576E:211b-3": "rang gi snying gar dbyangs yig dang po las thod pa gsum bsam zhing steng du padma'i snod do //",
    "T02TD3576E:211b-4": "de'i dbus su sa bon lnga'o //",
    "T02TD3576E:211b-5": "de nas sa bon las byung bas p'u li ra ma la yar song nas slar yang ji srid dz'a landha ra'i bar du'o //",
    "T02TD3576E:211b-6": "de nas dz'a landha ra ra song nas de bzhin gshegs pa rnams rtogs par bya'o //",
    "T02TD3576E:211b-7": "de la thams cad gcig tu gyur pas myur du zla ba'i dkyil 'khor gyi gzugs su blta ba ni bdud rtsi'o //",
    "T02TD3576E:211b-8": "dril bu'i bu ga'i lam nas 'dzag par byed pa'i bdud rtsi des phung po dang khams dang skye mched rnams chim par bya'o //",
    "T02TD3576E:211b-9": "tshim pa dang de'i snod la yang gnas par bya'o //",
    "T02TD3576E:211b-10": "de la dril bu'i steng du h'um yig mgo thur du 'phyang ba'o //",
    "T02TD3576E:211b-11": "de la steng du aom yig blta bar bya'o //",
    "T02TD3576E:211b-12": "de nas rang gi snying ga'i sa bon la padma'i snod la ye shes kyi bdud rtsi dri ma med pa'o //",
    "T02TD3576E:211b-13": "de nas yam yig yongs su gyur pa las rlung gi dkyil 'khor ba dan gyis mtshan pa gzhu'i rnam pa nag po'o //",
    "T02TD3576E:211b-14": "de'i steng du ram yig yongs su gyur pa las me'i dkyil 'khor gru gsum ram yig 'bar bas mtshan pa me'i 'od du ldan pa'i mdangs can no //",
    "T02TD3576E:211b-15": "de'i steng du lte bar 'dab ma dkar po brgyad dang ldan pa'i ze'u 'bru dang bcas pa gsang ba'i sbubs kyi mthar thug par son bar bsam par bya'o //",
    "T02TD3576E:211b-16": "de'i dbus su hr'i:yig 'bar ba'i phred ba 'khrigs pas shin tu gsal bde yongs su gyur pa las bcom ldan 'das ma ku ru kulle ye shes kyi bdud rtsis tshim par bya zhing /",
    "T02TD3576E:211b-17": "de bzhin gshegs pa lnga zhugs pa bsgom par bya'o //",
    "T02TD3576E:211b-18": "'dis ye shes kyi bdud rtsi'i char 'bab par bsam zhing dug g-yo ba thams cad zil gyis gnon par sbyor bar bsam pa'i sngags rig pas rtag tu'o //",
    "T02TD3576E:212a-0": "de nas sngags pas dug zhi bar 'dod pas dkar po'i tshes gcig nas brtsams te thun mtshams gsum du khri phrag re re la de bzhin du nyi ma so so @212a * //",
    "T02TD3576E:212a-1": "la bcom ldan 'das ma'i sku la dmigs te gos dkar po bzung nas lus la bgo bar bya'o //",
    "T02TD3576E:212a-2": "de'i rjes su rang gi snying ga'i zla ba la gnas pa'i hr'i:yig dkar po yongs su gyur pa las chu skyes 'dab ma brgyad pa'i sdong bu skye gnas kyi mthar thug par son pa bsgom par bya'o //",
    "T02TD3576E:212a-3": "de'i 'dab ma brgyad la dbyangs yig brgyad yongs su gyur pa las bung ba brgyad dga' ba dang mgu ba dang rgyas pa'o //",
    "T02TD3576E:212a-4": "nag po dang dmar po go rims bzhin du bzlog pas rang gi sna nas nags su au di yar 'dod zhing rang gi sna bug g-yas g-yon gyi bu gnas 'thon te /",
    "T02TD3576E:212a-5": "bsgrub bya dug gis mnar ba'i sna g-yas kyi bu ga nas rab tu zhugs te stobs dang ldan pas gcod cing dug rnams rnying bar bya'o //",
    "T02TD3576E:212a-6": "brgyad pa'i dang po dbyangs yig dang po las cung zad dkar ba'i 'dab ma dang ldan pas rnam par brgyan pa zhes rnam par bsam zhing dug gis mnar ba'i sna bug g-yas nas 'thon par bsam par bya'o //",
    "T02TD3576E:212a-7": "phyi nas rnal 'byor pas bgrang phreng gis mngon par bsnun cing spyi blugs kyi chus dbang bskur byas pas dug gis mnar ba langs par byed do //",
    "T02TD3576E:212a-8": "dus gsum du rnam par bsgoms par gyur pas rang nyid khyud gi gtsug gi nor bu'o //",
    "T02TD3576E:212a-9": "sgrub pa po mgal me'i 'khor lo bzhin du sngags kyi gzugs kyis rtag tu mngon par dga' ba dang ldan par gyur pas rgyun mi 'chad par goms pa'i yid kyis gdams dag nges pas so //",
    "T02TD3576E:212a-10": "mtha' yas la sogs pa rigs ldan rnams te /",
    "T02TD3576E:212a-11": "de la klu rnams dgod dar bya ste /",
    "T02TD3576E:212a-12": "gnas rnams thams cad du'o //",
    "T02TD3576E:212a-13": "sngon du yi ge rnams dgod par bya ste /",
    "T02TD3576E:212a-14": "dbyangs rnams kyi khyad par las so //",
    "T02TD3576E:212a-15": "de'i phyi nas mtha' yas dang rigs ldan dag gis dbu skra bcings pa'i gnas dag gser gyi mdog lta bu'o //",
    "T02TD3576E:212a-16": "'dzog pos rna rgyan du byas shing gdengs pa'o //",
    "T02TD3576E:212a-17": "lag gdub padma chen po gser btso ma'i 'od lta bu /",
    "T02TD3576E:212a-18": "stobs kyi rgyu dkar pos mchod phyir thogs byas pa'o //",
    "T02TD3576E:212a-19": "nor rgyas padma dmar po'i 'od lta bus ska rags byas pa /",
    "T02TD3576E:212a-20": "kunda dang bandu ka 'dres pa lta bu'i padma dang dung skyod dag gis rkang pa dag la'o //",
    "T02TD3576E:212b-0": "'di lta bu'i rgyan drag pos brgyan @212b nas sngags rig pas rtag tu ku ru kulle'i gzugs dang dbyibs kyi bya khyung gi gdan gyi steng du gnas pas g-yo ba dang mi g-yo ba thams cad bsgrub par bya'o //",
    "T02TD3576E:212b-1": "'di nyid kying rim pas sgrub pa po bdag nyid bsgoms par gyur pas rang nyid bya khyung gi gtsug gi nor bu'o //",
    "T02TD3576E:212b-2": "de la gnas pas bzlas pa bya zhing sngags pas thun mtshams gsum du ting nge 'dzin gyis so //",
    "T02TD3576E:212b-3": "sngags 'di nyid kyis zho'i zas aarka'i snod du byas nas bza' bar byas pa'i sngags pas rgya mtsho'i dug 'joms par byed do //",
    "T02TD3576E:212b-4": "bum pa gang ba'am /",
    "T02TD3576E:212b-5": "dung g-yas su 'khyil bar lan nyi shu rtsa gcig bzlas pas chu dug gis na bas btung bar bya'o //",
    "T02TD3576E:212b-6": "dkar po'i bsam gtan gyi dbral bar thig le'i gzugs kyis dug med par byed do //",
    "T02TD3576E:212b-7": "bsam gtan ser pos rengs par byed do //",
    "T02TD3576E:212b-8": "bsam gtan dmar pos klu'i dug gi gzugs rmongs par byed do //",
    "T02TD3576E:212b-9": "bsam gtan nag pos dug yang dag par 'pho bar byed do //",
    "T02TD3576E:212b-10": "ljang gu'i bsam gtan gyis slar yang 'tsho bar byed do zhes pa ni bsam gtan gyi khyad par du gsungs so //",
    "T02TD3576E:212b-11": "dpal ldan sgyu 'phrul dra ba rnal 'byor gyi rgyud chen po stong phrag bcu drug pa las byung ba'i ku ru kulle'i sgrub thabs mchog tu gyur pa slob dpon dpal nag po spyod pa'i zhabs kyis mdzad pa rdzogs so//"
}