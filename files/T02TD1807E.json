{
    "T02TD1807E:117a-0": "@117a # // rgya gar skad du //",
    "T02TD1807E:117a-1": "ma ho ma bi dhi:/",
    "T02TD1807E:117a-2": "bod skad du /",
    "T02TD1807E:117a-3": "ro bsreg pa'i cho ga / dpal rdo rje sems dpa' la phyag 'tshal lo //",
    "T02TD1807E:117a-4": "thams cad stong pa 'od gsal ba //",
    "T02TD1807E:117a-5": "gnyis med zhe sdang rdo rje gtso //",
    "T02TD1807E:117a-6": "srid pa'i rgya mtsho'i grur gyur la //",
    "T02TD1807E:117a-7": "gus pas rab tu phyag 'tshal lo //",
    "T02TD1807E:117a-8": "las las skyes pa'i sems can rnams //",
    "T02TD1807E:117a-9": "tshe 'das sdig pa sbyang ba dang //",
    "T02TD1807E:117a-10": "srid pa'i gze ba las bsgral ba'i phyir //",
    "T02TD1807E:117a-11": "dpal ldan 'dus pa'i ro bsreg brtsam //",
    "T02TD1807E:117a-12": "dgon pa chen po'i sa phyogs sam //",
    "T02TD1807E:117a-13": "me tog 'bras bu sogs pas brgyan //",
    "T02TD1807E:117a-14": "ri bo dben pa'i sa phyogs gang //",
    "T02TD1807E:117a-15": "slob dpon las la mkhas pa dang //",
    "T02TD1807E:117a-16": "las kyi rdo rje dag gis ni //",
    "T02TD1807E:117a-17": "de ru bsreg pa dag tu gsungs //",
    "T02TD1807E:117a-18": "dang por las kyi rim pa dag / bla ma nyid kyi zhal snga nas //",
    "T02TD1807E:117a-19": "cho ga nyi shur rgyas mdzad pas //",
    "T02TD1807E:117a-20": "rim pa bdag gis 'dir ma bris //",
    "T02TD1807E:117a-21": "de ltar rim par byas nas kyang//",
    "T02TD1807E:117a-22": "sta gon gnas pa'i dus dag tu //",
    "T02TD1807E:117a-23": "dag cing byin brlab gnang bya'i phyir //",
    "T02TD1807E:117a-24": "dri dang bdud rtsis bkru ba dang //",
    "T02TD1807E:117a-25": "srung skud byin rlabs tshul bzhin bya //",
    "T02TD1807E:117a-26": "bde gshegs sa bon rnams kyang dgod //",
    "T02TD1807E:117a-27": "de nas dkyil 'khor thig gdab ni //",
    "T02TD1807E:117a-28": "cho ga nyi shu'i tshul dag tu //",
    "T02TD1807E:117a-29": "btab nas me thab bca' bar bya //",
    "T02TD1807E:117a-30": "me thab tshad ni pho brang tshad //",
    "T02TD1807E:117a-31": "pho brang dkyil 'khor tshad dag ni //",
    "T02TD1807E:117a-32": "bdag nyid ji tsam 'dod kyi bar //",
    "T02TD1807E:117a-33": "de srid du ni bdag gis bya //",
    "T02TD1807E:117a-34": "rdo rjer ba'i zhing tshad du //",
    "T02TD1807E:117a-35": "dbangs kyang de bzhin shes par bya //",
    "T02TD1807E:117a-36": "zabs su khru gang sor bzhi bru //",
    "T02TD1807E:117a-37": "ba yi lci bas byugs pa dang //",
    "T02TD1807E:117a-38": "de ltar byi dor byas nas kyang //",
    "T02TD1807E:117a-39": "dang po'i thig so bzung nas ni //",
    "T02TD1807E:117a-40": "de bzhin du ni gdab par bya //",
    "T02TD1807E:117a-41": "de nas lha ni sum cu gnyis //",
    "T02TD1807E:117a-42": "tshul bzhin du ni bri bar bya //",
    "T02TD1807E:117a-43": "shing bu dag kyang brtsig par bya //",
    "T02TD1807E:117a-44": "slob dpon rig mar bcas pa'am //",
    "T02TD1807E:117a-45": "yang na thugs ka las phyung ste //",
    "T02TD1807E:117b-0": "rim pa bzhin du bskyed nas @117b kyang ;",
    "T02TD1807E:117b-1": "/ dam tshig lha rnams dbyung bar bya //",
    "T02TD1807E:117b-2": "ye shes dkyil 'khor spyan drang dang //",
    "T02TD1807E:117b-3": "gzhug dang bcing dang dgyes bskyed nas //",
    "T02TD1807E:117b-4": "mchod dbul bstod ba bya ba dang //",
    "T02TD1807E:117b-5": "zhu gnas gsol ba la sogs bya //",
    "T02TD1807E:117b-6": "rdzogs nas ro ni drang ba'o //",
    "T02TD1807E:117b-7": "gdugs dang rgyal mtshan ba dan dang //",
    "T02TD1807E:117b-8": "sna tshogs pa yis brgyan byas nas //",
    "T02TD1807E:117b-9": "shar sgor bcug ste lan gsum bskor //",
    "T02TD1807E:117b-10": "de nas rim bzhin dbang bskur bya //",
    "T02TD1807E:117b-11": "dbang bskur zin dang gnas su gzhag / bdag gis byang du kha bltas te //",
    "T02TD1807E:117b-12": "cho ga nyi shu'i tshul dag tu //",
    "T02TD1807E:117b-13": "mchod rdzas la sogs tshul bzhin gzhag / bdud rtsi 'khyil pas bsang gtor bya //",
    "T02TD1807E:117b-14": "bsil yab kyis ni me sbar ro //",
    "T02TD1807E:117b-15": "aom dzva la dzva la h'um phat /",
    "T02TD1807E:117b-16": "gco bo spyan drangs me lha bskyed //",
    "T02TD1807E:117b-17": "ram las byung ba'i me lha ni //",
    "T02TD1807E:117b-18": "kha dog dkar po 'od zer 'bar //",
    "T02TD1807E:117b-19": "spyan gsum ral pa'i thor tshugs can //",
    "T02TD1807E:117b-20": "phyag bzhi mchod phyir thogs 'chang ba //",
    "T02TD1807E:117b-21": "g-yas pas tho ba mchog sbyin bya //",
    "T02TD1807E:117b-22": "g-yon pa gundhe bgrang phreng 'dzin //",
    "T02TD1807E:117b-23": "de ltar tshul bzhin byas nas kyang //",
    "T02TD1807E:117b-24": "ye shes me lha spyan drang ba //",
    "T02TD1807E:117b-25": "aom takki ti ni p'a pa ka aagna ye takki ni h'um dza:/",
    "T02TD1807E:117b-26": "gzhug dang bcing dang dgyes pa bskyed //",
    "T02TD1807E:117b-27": "de la zhal bsil mchod yon dang //",
    "T02TD1807E:117b-28": "sreg rdzas lnga'am bdun du dbul //",
    "T02TD1807E:117b-29": "aom dza:h'um bam ho:kham ram /",
    "T02TD1807E:117b-30": "mchod yon gyi sngags so //",
    "T02TD1807E:117b-31": "aom ni ri ti h'um kham /",
    "T02TD1807E:117b-32": "zhal bsil gyi'o //",
    "T02TD1807E:117b-33": "aom a'a:badzra pushpe sv'a h'a //",
    "T02TD1807E:117b-34": "me tog gi'o //",
    "T02TD1807E:117b-35": "aom a'a:badzra dh'u ppe h'um sv'a h'a /",
    "T02TD1807E:117b-36": "spos me'i'o //",
    "T02TD1807E:117b-37": "aom a'a:badzra gandhe h'um sv'a h'a /",
    "T02TD1807E:117b-38": "dri chab kyi'o //",
    "T02TD1807E:117b-39": "aom a'a:badzra d'i pe h'um sv'a h'a /",
    "T02TD1807E:117b-40": "mar me'i'o //",
    "T02TD1807E:117b-41": "aom a'a:badzra nee bi tye h'um sv'a h'a /",
    "T02TD1807E:117b-42": "lha bshos kyi'o //",
    "T02TD1807E:117b-43": "aom aagna ye sv'a h'a /",
    "T02TD1807E:117b-44": "mar gyi'o //",
    "T02TD1807E:117b-45": "aom sarba p'a pam da ha na badzr'a ya sv'a h'a /",
    "T02TD1807E:117b-46": "til gyi'o //",
    "T02TD1807E:117b-47": "aom badzra bi dz'a ya sv'a h'a /",
    "T02TD1807E:117b-48": "d'ur ba'i'o //",
    "T02TD1807E:117b-49": "aom badzra ma h'a bee g'a ya sv'a h'a /",
    "T02TD1807E:117b-50": "zho'i 'o //",
    "T02TD1807E:117b-51": "aom badzra ma h'a ba l'a ya sv'a h'a //",
    "T02TD1807E:117b-52": "'bras kyi'o //",
    "T02TD1807E:117b-53": "aom badzra gha sma ri sv'a h'a /",
    "T02TD1807E:117b-54": "ku sha'i'o //",
    "T02TD1807E:117b-55": "aom badzra a'a dzny'a pa ya sv'a h'a /",
    "T02TD1807E:117b-56": "au dumw'a ra'i'o //",
    "T02TD1807E:117b-57": "aom po dhi bhriksha ye sv'a h'a /",
    "T02TD1807E:117b-58": "aa shvadtha'i'o //",
    "T02TD1807E:117b-59": "aom badzra la t'a ya sv'a h'a /",
    "T02TD1807E:117b-60": "pa la sha'i'o //",
    "T02TD1807E:117b-61": "aom badzra ku be r'a ya sv'a h'a /",
    "T02TD1807E:117b-62": "nya gro dhi'o //",
    "T02TD1807E:117b-63": "aom badzra ha sa ka r'a ya sv'a h'a /",
    "T02TD1807E:117b-64": "aa mra'i'o //",
    "T02TD1807E:117b-65": "ma lha'i rgyal po las kyi gtso //",
    "T02TD1807E:118a-0": "@118a * // phrin las kun la snyoms mdzad pa //",
    "T02TD1807E:118a-1": "thams cad kun gyi bdag po ste //",
    "T02TD1807E:118a-2": "mnyam snyoms khyod la phyag 'tshal lo //",
    "T02TD1807E:118a-3": "bstod nas me lhar gsol ba gdab //",
    "T02TD1807E:118a-4": "me lha rdo rje las kyi gtso //",
    "T02TD1807E:118a-5": "tshe 'das sems can sbyang ba dang //",
    "T02TD1807E:118a-6": "lha rnams tshim par bya ba'i phyir //",
    "T02TD1807E:118a-7": "de nyid du ni phrin las mdzod //",
    "T02TD1807E:118a-8": "phrin las rnam pa gnyis zhes bya //",
    "T02TD1807E:118a-9": "me lha'i rgyal po'i thugs ka nas //",
    "T02TD1807E:118a-10": "ye shes 'bar ba'i me phyung ste //",
    "T02TD1807E:118a-11": "tshe 'das sems can mi mthun phyogs //",
    "T02TD1807E:118a-12": "rnam rtog bag chags bsreg pa dang //",
    "T02TD1807E:118a-13": "lha rnams tshim par bya ba'o //",
    "T02TD1807E:118a-14": "rtog pa'i dngos po bsregs nas kyang //",
    "T02TD1807E:118a-15": "sgyu ma chu zla lta bu yi //",
    "T02TD1807E:118a-16": "rdo rje sems dpar byin gyis brlab //",
    "T02TD1807E:118a-17": "rdo rje sems dpa' lha rnams kyi //",
    "T02TD1807E:118a-18": "thugs kar ye shes tshul du bzhugs //",
    "T02TD1807E:118a-19": "tshim par bya ba'i rim pa dag / rang la mchod yon dbul ba dang //",
    "T02TD1807E:118a-20": "sreg rdzas rim pa bzhin du ni //",
    "T02TD1807E:118a-21": "rnal 'byor pa yis grub tshad dbul //",
    "T02TD1807E:118a-22": "sngags kyi thog mar rang sngags gzhug / thal bar gyur pa'i phung po dag / bshad gci'i mthar ni rnam par brtag / de nas bstod dang bsdu ba bya //",
    "T02TD1807E:118a-23": "yi ge gsum gyis bsdu pa'o //",
    "T02TD1807E:118a-24": "tshe 'das don du bdag gis ni //",
    "T02TD1807E:118a-25": "ro bsreg cho ga 'di byas pas//",
    "T02TD1807E:118a-26": "'di las dge ba gang thob pas //",
    "T02TD1807E:118a-27": "thams cad gnyis med thob par shog / tshe 'das pa yi sems can 'di //",
    "T02TD1807E:118a-28": "dbang bskur byang chub sems bskyed nas //",
    "T02TD1807E:118a-29": "lha rnams tshim par byas pa dang //",
    "T02TD1807E:118a-30": "rtog pa'i dngos po bsregs pa yis //",
    "T02TD1807E:118a-31": "bskyed pa'i rim pa mthar phyung ste //",
    "T02TD1807E:118a-32": "rdo rje bzlas pa thob par shog / rdo rje bzlas nas rnal 'byor pas //",
    "T02TD1807E:118a-33": "sems la dmigs pa thob par shog / sems la dmigs pa thob gyur nas //",
    "T02TD1807E:118a-34": "bdag byin brlab pa'i rim thob shog / bdag byin brlab pa'i rim thob nas //",
    "T02TD1807E:118a-35": "'od gsal ba ni thob gyur cig /'od gsal ba ni thob gyur nas //",
    "T02TD1807E:118a-36": "chos sku mkha' dang 'dra ba las //",
    "T02TD1807E:118a-37": "zung 'jug longs spyod rdzogs pa'i sku //",
    "T02TD1807E:118a-38": "sprin lta bu ni 'byung gyur cig / de las sprul sku char lta bus //",
    "T02TD1807E:118a-39": "srid pa'i rgya mtshor sprul gyur nas //",
    "T02TD1807E:118a-40": "sems can thams cad sgrol bar shog / gsang ba 'dus pa'i ro bsreg gi cho ga 'phags pa lhas mdzad pa rdzogs so /",
    "T02TD1807E:118b-0": "// / rgya gar gyi @118b mkhan po shraddh'a ka ra warma dang /",
    "T02TD1807E:118b-1": "bod kyi lo ts'a ba dge slong rin chen bzang pos bsgyur cing zhus te gtan la phab pa//"
}