{
    "T14TD4320E:18b-0": "@18b * // spos kyi sbyor ba re'u char byas pa'i thabs bshad pa bzhugs /",
    "T14TD4320E:18b-2": "# // dkon mchog gsum la phyag 'tshal lo //",
    "T14TD4320E:18b-3": "spos sbyor gtsug lag 'di la ni //",
    "T14TD4320E:18b-4": "rnam grangs rgyas par rab brjod na //",
    "T14TD4320E:18b-5": "mtha' yas pa zhig 'byung mod kyi //",
    "T14TD4320E:18b-6": "mdor bsdus don gyi rnam brgyad po //",
    "T14TD4320E:18b-7": "gdab spos phye ma byug pa dang //",
    "T14TD4320E:18b-8": "bdug spos dang ni khrus kyi spos //",
    "T14TD4320E:18b-9": "lus kyi dril phyi bya ba dang //",
    "T14TD4320E:18b-10": "btung ba bsgo dang kha yi spos //",
    "T14TD4320E:18b-11": "til mar dri zhim bsgo ba yis //",
    "T14TD4320E:18b-12": "spos rnams sbyor ba'i cho ga bstan //",
    "T14TD4320E:18b-13": "de la spos kyi sbyor ba thams cad kyi rtsa ba lta bur gyur pa aa ka ru la sogs pa'i spos rnam ba bcu drug po rnams spos snod re'u mig bcu drug dag tu gzhag pa bstan ni 'di ltar /",
    "T14TD4320E:18b-14": "aa kar pa tra tu rus rdo dregs bri yang gla sgang spra tshig ba li ka / bri ka shing tsha rgya spos spang spos tsan dan sen mo thang chu kun tur rnams //",
    "T14TD4320E:18b-15": "zhes bya ba dag yin te /",
    "T14TD4320E:18b-16": "de ltar aa ka ru la sogs pa spos sna bcu drug po rnams dang bor bstan pa 'di ni sbyor ba'i rnam pa thams cad la dri'i 'du 'phrod sna mthun par sbyar ba dang /",
    "T14TD4320E:18b-17": "sna bzhi po'i sbyor ba sbyil cha bco brgyad du nges par 'dod pa'i phyir re'u mig bcu drug po dag tu so sor gzhag pa go rims kyis nges par bstan pa yin no //",
    "T14TD4320E:18b-18": "'dir spos kyi rnam pa mang po bstan pa kun kyang dri'i sbyor ba spyi'i cho gar bstan pa ni dri gso ba dang /",
    "T14TD4320E:18b-19": "bdug pas bdug pa dang /",
    "T14TD4320E:18b-20": "me tog zhim pos bsgo bar bstan pa yin te /",
    "T14TD4320E:18b-21": "'di ltar spos rgyal gla rtsi ga pur dag gis gso zhing bdug pa mchog gis bdug / me tog zhim pos bsgo ba bgyis pa dang zhes bya bas bstan pa yin te /",
    "T14TD4320E:18b-22": "'di dag gi thabs dang cho ga ni zhib tu 'og nas ston to //",
    "T14TD4320E:18b-23": "dri sbyar mchog tu 'di 'gyur zhes bya ba ni sbyor ba'i yon tan brjod pa'o //",
    "T14TD4320E:18b-24": "lus mchog ma zhes bya ba ni snyan par bod pa'i tshig go //",
    "T14TD4320E:19a-0": "de la sngar bstan pa'i spos sna bcu drug po rnams nyid kyang so so'i cha mang nyung gi tshad bstan pa'i phyir go @19a * //",
    "T14TD4320E:19a-1": "rims kyi tshul du gzhan du bstan pa ni /",
    "T14TD4320E:19a-2": "shing tsha aa kar pa tra pri ka tu rus spang spos rgya spos rdo dregs dang //",
    "T14TD4320E:19a-3": "kun tur gan dha ba lig thang chu pri yang sen mo tsan dan gla sgang rnams //",
    "T14TD4320E:19a-4": "go rims bzhin du cha re bskyed cing dri yi sbyor ba brgyad pa phrag gnyis dang //",
    "T14TD4320E:19a-5": "zhes bya ba dag yin te /",
    "T14TD4320E:19a-6": "dri'i sbyor ba brgyad pa phrag gnyis su bya ba dang /",
    "T14TD4320E:19a-7": "go rims bzhin du cha re bskyed pa la shing tsha cha gcig / aa ka ru cha gnyis /",
    "T14TD4320E:19a-8": "gan dha pa tra cha gsum /",
    "T14TD4320E:19a-9": "pri ka cha bzhi /",
    "T14TD4320E:19a-10": "du ru cha lnga /",
    "T14TD4320E:19a-11": "spang spos cha drug / rgya spos cha bdun /",
    "T14TD4320E:19a-12": "rngo dregs cha brgyad du bya ba rnams la cha brgyad pa phrag cig dang /",
    "T14TD4320E:19a-13": "yang kun tu ru cha gcig / gan dhar ba cha gnyis //",
    "T14TD4320E:19a-14": "ba li ka cha gsum //",
    "T14TD4320E:19a-15": "thang chu cha bzhi /",
    "T14TD4320E:19a-16": "pri yang ku cha lnga /",
    "T14TD4320E:19a-17": "chu srin sen mo cha drug / tsan dan cha bdun /",
    "T14TD4320E:19a-18": "gla sgang cha brgyad du bya ba rnams ni cha brgyad pa phrag gnyis su bya ba yin na //",
    "T14TD4320E:19a-19": "de ltar shing tsha la sogs pa spos sna bcu drug po rnams smos pa de dag aa ka ru la sogs pa dang por bstan pa'i spos rnam pa bcu drug po de dag nyid yin na /",
    "T14TD4320E:19a-20": "ci'i phyir gong du don gcig tu bsdus te ma bshad ce na /",
    "T14TD4320E:19a-21": "snga ma ni sbyor ba rnam pa thams cad kyi spyi'i cha grangs mnyam par gtan la dbab pa'i phyir /",
    "T14TD4320E:19a-22": "re'u mig bcu drug po dag tu spos rnams so sor gzhag pa'i go rims kyi nges ba bstan pa yin la /",
    "T14TD4320E:19a-23": "'dir spos sna bcu drug po de dag gi so so'i dri'i khyad par 'jam rtsub dang drag dal la sogs pa mi 'dra ba'i sgo nas so so'i cha grangs mang nyung gi tshad mi mnyam par 'dod pa'i phyir cha bskyed pa'i go rims kyi tshul rnams pa gzhan du bstan pa yin no //",
    "T14TD4320E:19a-24": "de ltar spos sna bcu drug po da ltar spos sna grangs du zhig sbyor ba gcig tu bya /",
    "T14TD4320E:19a-25": "sbyor ba rnams ni du zhig yod /",
    "T14TD4320E:19a-26": "sbyor ba gcig la cha grangs ji tsam zhig tu bya zhe na /",
    "T14TD4320E:19a-27": "'di lta ste /",
    "T14TD4320E:19a-28": "bzhi ba'i sbyor ba zhes smos pas sna bzhi zhing sbyor ba gcig tu bya ba bstan pa yin na //",
    "T14TD4320E:19a-29": "sna bzhi ba'i sbyong ba de'i rnam grangs bstan pa ni 'di lta ste /",
    "T14TD4320E:19a-30": "mjug thogs su nyi shu zhes smos te /",
    "T14TD4320E:19a-31": "'dis spos sna bzhi pa'i sbyor ba rnam pa nyi shu yod par rig par bya'o //",
    "T14TD4320E:19a-32": "spos sna bzhi ba'i sbyor ba gcig la cha du zhig tu bya ba ma bstan pas cha las zhes bya ba smos te /",
    "T14TD4320E:19a-33": "cha'i sgo nas zhes bya ba'i tha tshig go //",
    "T14TD4320E:19a-34": "sna bzhi ba'i sbyor ba 'di la cha'i sgo nas grangs bstan pa ni /",
    "T14TD4320E:19b-0": "gnyis kyis nyung bar @19b gyis shig ces bya bar bstan te /",
    "T14TD4320E:19b-1": "gnyis kyi phris shig ces bya ba'i tha tshig go //",
    "T14TD4320E:19b-2": "gang las phri zhe na /",
    "T14TD4320E:19b-3": "sdang bzhi ba'i sbyong ba'i rnam pa ni nyi shu bstan ma thag pa nyi shu las gnyis kyis phri na grangs bco brgyad du 'gyur te /",
    "T14TD4320E:19b-4": "de ltar sna bzhi pa'i sbyor ba gang yang rung ba gcig la cha bco brgyad po dag tu bya ba bstan pa yin no //",
    "T14TD4320E:19b-5": "'dzangs ma mo zhes bya ba ni bshes gnyen can zhes bya ba ste /",
    "T14TD4320E:19b-6": "bod pa'i tshig go //",
    "T14TD4320E:19b-7": "de ltar spos sna bzhi la cha bco brgyad pa'i sbyor ba rnam pa nyi shu bzhed pa de ji lta bu zhig snyam pa la /",
    "T14TD4320E:19b-8": "'di ltar aa ka ru la sogs pa dang por bstan pa'i spos rnams ba bcu drug ba cha grangs gong du bstan pa bzhin du bskyed la /",
    "T14TD4320E:19b-9": "re'u mig bcu drug po dag tu go rims ji skad du 'byung ba bzhin du ma nor bar bzhag ste /",
    "T14TD4320E:19b-10": "'di ltar re'u mig bzhi pa'i phreng bzhi zhig yod pa las phred dang po la aa ka ru /",
    "T14TD4320E:19b-11": "gan dha pa tra /",
    "T14TD4320E:19b-12": "tu rus ka / rdo dreg bzhi gzhag pa dang /",
    "T14TD4320E:19b-13": "de nas yi ge phreng ba bzhin du phreng dang 'og re'u mig bzhi /",
    "T14TD4320E:19b-14": "pri yang ku /",
    "T14TD4320E:19b-15": "gla sgang /",
    "T14TD4320E:19b-16": "gan dha ra sa la /",
    "T14TD4320E:19b-17": "ba li ka bzhi gzhag / phreng gsum pa la pri ka //",
    "T14TD4320E:19b-18": "shing tsha rgya spos dang /",
    "T14TD4320E:19b-19": "spang spos bzhi gzhag / phreng tha ma la tsan dan /",
    "T14TD4320E:19b-20": "chu srin sen mo /",
    "T14TD4320E:19b-21": "thang chu /",
    "T14TD4320E:19b-22": "kun tu ru bzhi po rnams gzhag pa byas na cha bco brgyad yod pa'i spos sna bzhi bo'i sbyor ba rnam pa nyi shur 'gyur te /",
    "T14TD4320E:19b-23": "ji ltar zhe na /",
    "T14TD4320E:19b-24": "'di ltar re'u mig bzhi pa'i phreng ba bzhi po ngos gnyis su bsres pa la sbyor ba rnam pa brgyad /",
    "T14TD4320E:19b-25": "grva bzhi nas re'u zur sprod rgya gram du bgrangs pa'i sbyor ba rnam gnyis te bcu dang /",
    "T14TD4320E:19b-26": "yang phyogs bzhi nas mtha'i phreng ba re re bor la 'dab chags su re'u mig bzhir bgrangs pa'i sbyor ba rnam pa bzhi dang /",
    "T14TD4320E:19b-27": "mtha' bzhi nas re'u 'dab chags su bgrangs pa'i sbyor ba rnam ba bzhi ste brgyad dang /",
    "T14TD4320E:19b-28": "dbus kyi cha las re'u 'dab chags su bgrangs pa'i sbyor ba rnam pa gcig dang /",
    "T14TD4320E:19b-29": "grva bzhi nas re'u mig re re bzhi zhig bgrangs pa la sbyor ba rnam pa gcig ste bcu dang /",
    "T14TD4320E:19b-30": "de ltar rnam pa bzhi po de dag ni spos sna bzhi po cha brgyad yod pa'i sbyor ba rnam pa nyi shu po dag yin no //",
    "T14TD4320E:19b-31": "de ltar spos kyi sbyor ba rnam pa nyid shu po de dag las gang yang rung ba gcig sbyor bar 'dod na spos sna bzhi po cha bco brgyad por byas pa rnams phye mar btags la /",
    "T14TD4320E:19b-32": "dang por dri chus spru ba dang /",
    "T14TD4320E:20a-0": "dri gso ba dang @20a * //",
    "T14TD4320E:20a-1": "bdug pas bdug pa dang /",
    "T14TD4320E:20a-2": "me tog dri zhim pos bsgo ba rnams kun la'ang 'dra bar bya'o //",
    "T14TD4320E:20a-3": "de la dri chu sbyar ba ni //",
    "T14TD4320E:20a-4": "tsan dan gla sgang ba li ka / pu shel tse dang pri yang ku //",
    "T14TD4320E:20a-5": "dz'a ti pha la cha bsnyams pa //",
    "T14TD4320E:20a-6": "zhes spos kyi gtsug lag gzhan las 'byung ba'i spos de rnams rtsa ba'i spos phye ma srang lnga la khu ba'i spos zho gcig gi thang du brtsis te /",
    "T14TD4320E:20a-7": "rtsid por btags la chu bcu drug 'gyur gyi nang du bskol te /",
    "T14TD4320E:20a-8": "khu ba bzhi cha lus pas brul tsam du sprus nas de'i nang du dri gso ba'i rdzas sngar rtsa ba las bshad pa'i dz'a ti pha la dang /",
    "T14TD4320E:20a-9": "ga pur dang /",
    "T14TD4320E:20a-10": "gla rtsi rnams cha bsnyams la rtsa ba'i spos sna bzhi po'i spyir ji tsam yod pa las snga ma bzhin du srad la gzhal la dri gso ba'i phyir /",
    "T14TD4320E:20a-11": "zho gcig gi thang brtsis la /",
    "T14TD4320E:20a-12": "phye mar btags pas gdab cing 'dres par bya'o //",
    "T14TD4320E:20a-13": "de nas dud pas bdug pa ni yang rtsa ba'i spos rnams dri chus sprus te /",
    "T14TD4320E:20a-14": "lde gu byas la rje'u gsar ba'i nang du ngos la byugs te cung zad ma skams par byas la /",
    "T14TD4320E:20a-15": "rje'u gzhan gyi nang du me ma mur blugs te /",
    "T14TD4320E:20a-16": "spos kyi dud pa 'thul bar byas pa'i steng du kha sbub tu bzhag cing dud pa gzhan du ma shor bar bdug go //",
    "T14TD4320E:20a-17": "de la bdug pa'i spos sbyor bzhi //",
    "T14TD4320E:20a-18": "rgya skyegs thang chu pri yang phog / chu srin sen mo kun tu ru //",
    "T14TD4320E:20a-19": "ru rta dang ni bu ram bcas //",
    "T14TD4320E:20a-20": "bdug pa mchog tu bstan pa yin //",
    "T14TD4320E:20a-21": "zhes bshad pa yin te /",
    "T14TD4320E:20a-22": "'di rnams cha bsnyams pa phye mar btags pa bu ram nyid kyis sbrus pa des bdug par bya'o //",
    "T14TD4320E:20a-23": "de la me tog dri zhim pos bsgo ba ni sna ma'i me tog dang /",
    "T14TD4320E:20a-24": "bal lu dang /",
    "T14TD4320E:20a-25": "skyang sho ba la sogs pa me tog dri zhim po ga phur dang bsres la byib cing dris bsgo bar bya'o //",
    "T14TD4320E:20a-26": "spos phye ma'i sbyor ba sna bzhi po lha'i gnas dang /",
    "T14TD4320E:20a-27": "bdag nyid kyi khyim dang /",
    "T14TD4320E:20a-28": "gos dang /",
    "T14TD4320E:20a-29": "lus la gdags pa 'di nyid kyi sbyor ba'i cho ga dri gso ba la sogs pa'i rim pa ni de dag yin no //",
    "T14TD4320E:20a-30": "gzhan du 'og nas bdug spos la sogs pa'i sbyor ba gcig la dri gso ba la sogs pa'i rim pa mi mthun pa dag ni so so'i skabs nyid du bstan to //",
    "T14TD4320E:20a-31": "phyi ma'i spos sna bzhi po 'di nyid chu thabs su byas te byug pa'i gor yang spyad par bya'o //",
    "T14TD4320E:20a-32": "spos kyi sbyor ba re'u char byas pa'i thabs bshad pa rdzogs so /",
    "T14TD4320E:20a-34": "// /'di dag gi zhus dag lo ts'a pa snar thang pu nya rasmi yin no /"
}