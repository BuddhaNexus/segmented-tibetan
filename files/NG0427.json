{
    "NG0427:1": "@#// bcom ldan 'das dpal kun tu bzang po bde ba chen po la phyag 'tshal lo //",
    "NG0427:2": "ston pa thugs rje che mnga' bas //",
    "NG0427:3": "thugs kyi dkyil nas bcud phyung nas //",
    "NG0427:4": "byin gyis brlabs kyis bshad pa yis //",
    "NG0427:5": "rig pa thabs kyi brgyud pa 'di //",
    "NG0427:6": "lta ba khyung chen lding ba'i rgyud //",
    "NG0427:7": "'khor rnams kun la bstan pa ni //",
    "NG0427:8": "khyung chen gshog drug rdzogs nas snang srid mkha' la lding *//",
    "NG0427:9": "phyogs bcu+u sa phyogs gang la'ang nyam nga med //",
    "NG0427:10": "snang srid khyung chen gshog rdzogs mkha' la bde //",
    "NG0427:11": "gshog drug lus la rdzogs pas ltung ba'i nyam nga med //",
    "NG0427:12": "de bzhin man ngag snying po byang chub sems //",
    "NG0427:13": "thams cad rdzogs pas thig le chen po'i ngang *//",
    "NG0427:14": "'di la gcig med thig le chen po'i ngang *//",
    "NG0427:15": "'di la gcig med du ma med pa'i don //",
    "NG0427:16": "snying po nyid du gyur pas de bzhin nyid du bde //",
    "NG0427:17": "'di la sangs @#//",
    "NG0427:18": "rgyas sems can gnyis pa gdod nas med //",
    "NG0427:19": "lta ba gshog rdzogs mkha' la lding zhes pa'o //",
    "NG0427:20": "byang chub sems kyi man ngag khyung chen lding ba'i rgyud //",
    "NG0427:21": "rdo rje tshig gi yang dag don bstan pa /",
    "NG0427:22": "khyung chen gshog rdzogs mkha' lding gang la nyam nga med //",
    "NG0427:23": "rdzogs pa'i rdzogs pa byang chub snying po nyid //",
    "NG0427:24": "thams cad rang bzhin nyid de gang la nyam nga med //",
    "NG0427:25": "ma bcos thig le gcig pas snang srid ye sangs rgyas //",
    "NG0427:26": "don gyi khyung chen chos kyi dbyings na lding *//",
    "NG0427:27": "thig le ngang ste gang la nyam nga med //",
    "NG0427:28": "snangs srid phyi nang rang bzhin kun sangs rgyas //",
    "NG0427:29": "gdod nas ma bcos snying po de bzhin nyid //",
    "NG0427:30": "gdags pa'i tha snyad kun la gang yang spangs pa med //",
    "NG0427:31": "'di zhes bstan pa'i don med ston pa cang mi gsung *//",
    "NG0427:32": "lta ba khyung chen lding ste gang la nyam nga med //",
    "NG0427:33": "lta bas bltar med yid la 'di bzhag med //",
    "NG0427:34": "sgom du cang med gzung 'dzin yul mi gnas //",
    "NG0427:35": "ma bcos de bzhin nyid nas man ngag don gyi klong *//",
    "NG0427:36": "gang la ngang gis gnas par rig pa rang la gsal pa'i zer //",
    "NG0427:37": "man ngag khyung chen lding ste gang la nyam nga med //",
    "NG0427:38": "snying po mchog tu gyur pa'i byang chub sems nyid ni //",
    "NG0427:39": "gdod nas rnam dag gang ltar 'char mi mdzad //",
    "NG0427:40": "mi spong mi len bkag dang ma bkag med //",
    "NG0427:41": "mnyam pa chen po mdzad spyod rnam par dag //",
    "NG0427:42": "spyod pa khyung chen lding ste gang la nyam nga med //",
    "NG0427:43": "gzhi rtsa thig le gcig pas gsal ba'i tha snyad med //",
    "NG0427:44": "dam tshig khyung chen lding ste gang la nyam nga med //",
    "NG0427:45": "ma btsal lhun grub rang bzhin ye sangs rgyas //",
    "NG0427:46": "rang byung ye shes thig le nyag gcig ma //",
    "NG0427:47": "gzhan nas btsal du med de ye nas snying po byang chub sems //",
    "NG0427:48": "thams cad 'di nyid 'di las gzhan min pas //",
    "NG0427:49": "'phrin las khyung chen lding ste gang la nyam nga med //",
    "NG0427:50": "mi g.yo ma yengs gang la sems pa med //",
    "NG0427:51": "mi 'dzin mi rtog de bzhin nyid du gsal //",
    "NG0427:52": "rig pa rgyun chags gsal ba ngang gi gzer //",
    "NG0427:53": "gang du mi 'gyur de bzhin nyid du gnas //",
    "NG0427:54": "sgom pa khyung chen lding ste gang la nyam nga med //",
    "NG0427:55": "chos rnams ngo bo snying po byang chub sems //",
    "NG0427:56": "gting dpag gcad dka' nam mkha' rgya mtsho'i klong *//",
    "NG0427:57": "yon tan kun 'byung yid bzhin nor bu'i tshul //",
    "NG0427:58": "snying po gcig ste chu zla'i nyi zer 'dra //",
    "NG0427:59": "kun kyang yongs brdal thugs rje chen po'i ngang *//",
    "NG0427:60": "thugs rje byung chen lding ste gang la nyam nga med //",
    "NG0427:61": "snying po mchog tu gyur pa'i byang chub sems nyid ni //",
    "NG0427:62": "rgyu la rag ma lus pas rkyen gyis 'jig mtha' med //",
    "NG0427:63": "kun gyi rgyu nyid 'bras bu'i mchog gyur pas //",
    "NG0427:64": "tshogs gnyis ma bsags rang bzhin lhun gyis rdzogs //",
    "NG0427:65": "rgyu 'bras khyung chen lding ste gang la nyam nga med //",
    "NG0427:66": "nges pa'i khyung dgu lding pas snang srid ye sangs rgyas //",
    "NG0427:67": "'khor ba rtsa ba bcad kyang mya ngan 'das pa med //",
    "NG0427:68": "sa lam sgo phugs med par @#//",
    "NG0427:69": "khyab gdal thig le'i ngang *//",
    "NG0427:70": "'di zhes bstan du med pas yang dag rgyud kyi mchog //",
    "NG0427:71": "khyung chen lding ba man ngag don gyi rgyud //",
    "NG0427:72": "nges pa'i don ston kun grol thugs kyi gter //",
    "NG0427:73": "bag chags sgrib sel rnam dag chu bo'i rgyun //",
    "NG0427:74": "nyon mongs bdud 'dul bdud rtsi chen po'i bcud //",
    "NG0427:75": "rgyud dang ston par bcas la bstod phyag 'tshal //",
    "NG0427:76": "gang la sems gnyis med cing chags pa kun bral 'di //",
    "NG0427:77": "yang dag thugs kyi sras mchog khyod la gtad //",
    "NG0427:78": "nges par 'di bzung thugs la thugs kyi chongs //",
    "NG0427:79": "zhes bstod do //",
    "NG0427:80": "byang chub kyi sems man ngag khyung chen lding ba'i rgyud //",
    "NG0427:81": "sa ma ya so phag shi thams /"
}