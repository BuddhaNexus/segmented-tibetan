{
    "K10D0254_H0255:108b-0": "@108b rgya gar skad du /",
    "K10D0254_H0255:108b-1": "a'arya dharma ke tu dhva dza pa ri pritstsha n'a ma ma h'a y'a na s'u tra /",
    "K10D0254_H0255:108b-2": "bod skad du /",
    "K10D0254_H0255:108b-3": "'phags pa chos kyi rgyal mtshan gyis zhus pa zhes bya ba theg pa chen po'i mdo /",
    "K10D0254_H0255:108b-4": "sangs rgyas dang /",
    "K10D0254_H0255:108b-5": "byang chub sems dpa' thams cad la phyag 'tshal lo //",
    "K10D0254_H0255:108b-6": "'di skad bdag gis thos pa dus gcig na /",
    "K10D0254_H0255:108b-7": "bcom ldan 'das mnyan yod na rgyal bu rgyal byed",
    "K10D0254_H0255:108b-8": "kyi tshal mgon med zas sbyin gyi kun dga' ra",
    "K10D0254_H0255:108b-9": "ba na bzhugs te /",
    "K10D0254_H0255:109a-0": "de'i tshe 'khor der byang chub sems dpa' chos kyi rgyal mtshan zhes bya ba @109a *//",
    "K10D0254_H0255:109a-1": "'dug pa stan las langs te bcom ldan 'das la 'di skad ces gsol to //",
    "K10D0254_H0255:109a-2": "bcom ldan 'das /",
    "K10D0254_H0255:109a-3": "byang chub sems dpa' chos du dang ldan na /",
    "K10D0254_H0255:109a-4": "myur du bla na med pa yang dag par rdzogs pa'i sangs rgyas su 'gyur ba lags /",
    "K10D0254_H0255:109a-5": "bcom ldan 'das kyis bka' stsal pa /",
    "K10D0254_H0255:109a-6": "rigs kyi bu /",
    "K10D0254_H0255:109a-7": "byang chub sems dpa' chos bcu dang ldan na /",
    "K10D0254_H0255:109a-8": "myur du bla na med pa yang dag par rdzogs pa'i sangs rgyas su 'gyur ro //",
    "K10D0254_H0255:109a-9": "bcu gang zhe na /",
    "K10D0254_H0255:109a-10": "'dir byang chub sems dpa' dad pa dang ldan par bya ba dang /",
    "K10D0254_H0255:109a-11": "byang chub kyi sems dang ldan par bya ba dang /",
    "K10D0254_H0255:109a-12": "dge ba'i bshes gnyen yongs su mi gtang ba dang /",
    "K10D0254_H0255:109a-13": "dgon par brten cing 'du 'dzi spang ba dang /",
    "K10D0254_H0255:109a-14": "bla ma dang mkhan po'i gdams ngag yongs su stsal ba dang /",
    "K10D0254_H0255:109a-15": "snying rje dang ldan pa dang /",
    "K10D0254_H0255:109a-16": "mang du thos pa dang ldan pa dang /",
    "K10D0254_H0255:109a-17": "ting nge 'dzin dang ldan pa dang /",
    "K10D0254_H0255:109a-18": "tshul khrims dang ldan pa dang /",
    "K10D0254_H0255:109a-19": "brtson 'grus phun sum tshogs pas don ma lus par sgrub pa'o //",
    "K10D0254_H0255:109a-20": "bcom ldan 'das kyis de skad ces bka' stsal pa dang /",
    "K10D0254_H0255:109a-21": "byang chub sems dpa' chos kyi rgyal mtshan dang /",
    "K10D0254_H0255:109a-22": "thams cad dang ldan pa'i 'khor de dag bcom ldan 'das kyis gsungs pa la mngon par bstod do //",
    "K10D0254_H0255:109b-0": "'phags pa chos kyi rgyal mtshan @109b gyis zhus pa"
}