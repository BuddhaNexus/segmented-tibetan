{
    "T01D1152:194a-0": "@194a # // rgya gar skad du /",
    "T01D1152:194a-1": "bha ga w'an sh'akya mu ni sto tra /",
    "T01D1152:194a-2": "bod skad du /",
    "T01D1152:194a-3": "bcom ldan 'das sh'akya thub pa'i bstod pa /",
    "T01D1152:194a-4": "dkon mchog gsum la phyag 'tshal lo //",
    "T01D1152:194a-5": "'jig rten 'das pa 'jig rten sgron me mdzad //",
    "T01D1152:194a-6": "khyod ni 'jig rten don mdzad blo gros bzang //",
    "T01D1152:194a-7": "snang ba brnyes shing nyon mongs dri bsal ba //",
    "T01D1152:194a-8": "'jig rten snang mdzad khyod la phyag 'tshal lo //",
    "T01D1152:194a-9": "sbyin la dgyes shing stobs bcu'i mchog mnga' ba //",
    "T01D1152:194a-10": "gdul bya 'dul bzhin gdul bya'i pha rol byon //",
    "T01D1152:194a-11": "bcom ldan lha dang mi dang klus mchod pa //",
    "T01D1152:194a-12": "gdul bya'i mthar phyin khyod la phyag 'tshal lo //",
    "T01D1152:194a-13": "mtshan mchog 'gro ba mang po'i don mdzad cing //",
    "T01D1152:194a-14": "'dom gang 'od ni gser gyi kha dog 'dra //",
    "T01D1152:194a-15": "dge ba mtshan gyi dam pa'i gzugs mnga' ba //",
    "T01D1152:194a-16": "srid gsum mtshungs med khyod la phyag 'tshal lo //",
    "T01D1152:194b-0": "pha rol gshegs @194b pas gzhan gyi tshogs rdzogs shing //",
    "T01D1152:194b-1": "pha rol phas rgol tshogs 'joms mi g-yo ba //",
    "T01D1152:194b-2": "sems can gzhan gyi sems dang spyod la mkhas //",
    "T01D1152:194b-3": "pha rol tshogs 'joms khyod la phyag 'tshal lo //",
    "T01D1152:194b-4": "dgra bcom rgyal po nyon bcil dri bsal ba //",
    "T01D1152:194b-5": "'tsho ba dag cing brtul zhugs tshul khrims gnas //",
    "T01D1152:194b-6": "lha yi lha mchog dri med dri bral ba //",
    "T01D1152:194b-7": "thugs rje mchog ldan khyod la phyag 'tshal lo //",
    "T01D1152:194b-8": "chu bo bzhi brgal bden bzhi'i bka' mchid gsung //",
    "T01D1152:194b-9": "mig sbyin bdud rtsi chos kyi bka' mchid can //",
    "T01D1152:194b-10": "mnyam thugs 'gro ba kun la byams pa'i thugs //",
    "T01D1152:194b-11": "chos la mnyam gnas mi rnams kha lo sgyur //",
    "T01D1152:194b-12": "yon tan mthar phyin khyod la phyag 'tshal lo //",
    "T01D1152:194b-13": "snyan pa'i sgra dbyangs rnam par dag dang ldan //",
    "T01D1152:194b-14": "tshangs pa'i sgra dbyangs lta bur snyan pa'i gsung //",
    "T01D1152:194b-15": "thams cad dbyangs kyi yan lag gsung tshul rdzogs //",
    "T01D1152:194b-16": "bden pa snyan gsung khyod la phyag 'tshal lo //",
    "T01D1152:194b-17": "stong pa mtshan ma med cing smon dang bral //",
    "T01D1152:194b-18": "zab mo blta dka' shin tu rtogs par dka' //",
    "T01D1152:194b-19": "thar la 'jug par mkhas pa'i blo gros can //",
    "T01D1152:194b-20": "thar pa'i lam dgyes khyod la phyag 'tshal lo //",
    "T01D1152:194b-21": "rgyu la brten pa'i mkhas pa blo gros can //",
    "T01D1152:194b-22": "mtha' gnyis lta ba rtag tu mi mkhas pa //",
    "T01D1152:194b-23": "las kyi 'bras bu rnam smin kho nar gsung //",
    "T01D1152:194b-24": "lta ba'i mun bral khyod la phyag 'tshal lo //",
    "T01D1152:194b-25": "gang nas ma byon gang du'ang gshegs ma lags //",
    "T01D1152:194b-26": "rtag tu dben pa'i chos rnams rab gsung ba //",
    "T01D1152:194b-27": "smig rgyu sgyu bzhin nga yir mi mnga' ba //",
    "T01D1152:194b-28": "dge ba'i chos tshul khyod la phyag 'tshal lo //",
    "T01D1152:194b-29": "skye dang mi skye gang du skyes ma lags //",
    "T01D1152:194b-30": "skye dang 'jig dang gang du mi gsal ba //",
    "T01D1152:194b-31": "chos kyi gnas nyid ji ltar gnas la gnas //",
    "T01D1152:194b-32": "gnas dang mi gnas rgyal la phyag 'tshal lo //",
    "T01D1152:194b-33": "de bzhin kho na ba bzhin yang dag gsung //",
    "T01D1152:194b-34": "rtag tu mi g-yo de bzhin nyid la bzhugs //",
    "T01D1152:194b-35": "ri rab rdo rje rgyal mtshan 'dra ba'i sku //",
    "T01D1152:194b-36": "mi g-yo ri rab mtshungs la phyag 'tshal lo //",
    "T01D1152:194b-37": "bcom ldan 'das sh'akya thub pa'i bstod pa slob dpon"
}