{
    "T02TD3399E:59b-0": "@59b # // rgya gar skad du /",
    "T02TD3399E:59b-1": "m'a y'a dz'a la kra ma aa ba lo ki te shva ra s'a dha nam /",
    "T02TD3399E:59b-2": "bod skad du /",
    "T02TD3399E:60a-0": "sgyu 'phrul dra ba'i rim pa'i spyan @60a * //",
    "T02TD3399E:60a-1": "ras gzigs dbang phyug gi sgrub pa'i thabs /",
    "T02TD3399E:60a-2": "'phags pa spyan ras gzigs dbang phyug la phyag 'tshal lo //",
    "T02TD3399E:60a-3": "sngon du bstan pa'i cho gas stong pa nyid bsgom pa'i rjes su /",
    "T02TD3399E:60a-4": "nam mkha' la ram las byung ba'i nyi ma'i dkyil 'khor la h'um de yongs su gyur pa las /",
    "T02TD3399E:60a-5": "sna tshogs rdo rje rgya gram /",
    "T02TD3399E:60a-6": "de yongs su gyur pa las rdo rje'i ra ba dang rdo rje'i gur yang ngo //",
    "T02TD3399E:60a-7": "de'i nang du mi bzad pa'i dur khrod rnam par bsgoms nas /",
    "T02TD3399E:60a-8": "de'i dbus su padma dmar po 'dab ma brgyad pa /",
    "T02TD3399E:60a-9": "de'i dbus su hr'i: las byung ba'i bcom ldan 'das 'phags pa spyan ras gzigs dbang phyug mdog nag po /",
    "T02TD3399E:60a-10": "nyi ma'i dkyil 'khor la g-yon brkyang ba'i zhabs kyis gnas pa bsam par bya'o //",
    "T02TD3399E:60a-11": "zhal lnga pa spyan gsum pa /",
    "T02TD3399E:60a-12": "phyag bcu gnyis pa'o //",
    "T02TD3399E:60a-13": "dkar po dang dmar po ni /",
    "T02TD3399E:60a-14": "g-yas kyi zhal gnyis so //",
    "T02TD3399E:60a-15": "de bzhin du ser po dang /",
    "T02TD3399E:60a-16": "ljang gu ni g-yon gyi zhal gnyis so //",
    "T02TD3399E:60a-17": "g-yas kyi phyag na rde'u chung dang /",
    "T02TD3399E:60a-18": "kha tv'am ga dang /",
    "T02TD3399E:60a-19": "lcags kyu dang /",
    "T02TD3399E:60a-20": "zhags pa dang /",
    "T02TD3399E:60a-21": "rdo rje dang mda' bsnams pa'o //",
    "T02TD3399E:60a-22": "g-yon na sdigs mdzub dang /",
    "T02TD3399E:60a-23": "thod pa dang /",
    "T02TD3399E:60a-24": "padma dmar po dang /",
    "T02TD3399E:60a-25": "nor bu dang /",
    "T02TD3399E:60a-26": "'khor lo dang /",
    "T02TD3399E:60a-27": "gzhu bsnams pa'o //",
    "T02TD3399E:60a-28": "zhal thams cad mche ba gtsigs pa /",
    "T02TD3399E:60a-29": "phyag rgya drug dang ldan pa /",
    "T02TD3399E:60a-30": "sku la mgo bo rlon pa'i phreng bas brgyan pa /",
    "T02TD3399E:60a-31": "gcer bu g-yon brkyang ba'i zhabs kyis bzhugs pa /",
    "T02TD3399E:60a-32": "yan lag thams cad mdzes pa'i bdag nyid du skad cig gis rab tu brtags la /",
    "T02TD3399E:60a-33": "snying gar zla ba'i dbus su hr'i: yig gnas pa'o //",
    "T02TD3399E:60a-34": "aom a'a:h'um ai ti mu ni bar badzre hr'i: h'um dza:/",
    "T02TD3399E:60a-35": "zhes bya ba'i sngags phreng ba'i rnam pa can du bzla bar bya'o //",
    "T02TD3399E:60a-36": "mtshams med pa rnam pa lnga byas pa yang 'bum phrag gcig bzlas pas 'grub par 'gyur ro //",
    "T02TD3399E:60a-37": "sgyu 'phrul dra ba'i rim pa'i 'phags pa spyan ras gzigs dbang phyug gi sgrub thabs /",
    "T02TD3399E:60a-38": "slob dpon dgra las rnam par rgyal bas mdzad pa rdzogs so /",
    "T02TD3399E:60a-40": "// / pandi ta don yod rdo rje dang /",
    "T02TD3399E:60a-41": "khams pa lo ts'a ba dge slong ba ris bsgyur ba'o /"
}