{
    "T02D2308:248b-0": "@248b * // mu stegs la gdams pa bzhugs//",
    "T02D2308:248b-2": "# // aa ai rnal 'byor chen po kye //",
    "T02D2308:248b-3": "gnyis su med pa'i bde ba ni //",
    "T02D2308:248b-4": "rang byung rtsol ba bral ba ste //",
    "T02D2308:248b-5": "bsam gyis mi khyab ngo mtshar che //",
    "T02D2308:248b-6": "thabs chen rnam gnyis ma bstan par //",
    "T02D2308:248b-7": "de nyid rtogs pa med pa ste //",
    "T02D2308:248b-8": "sems nyid nor bu rin chen la //",
    "T02D2308:248b-9": "'dod pa med pa'i tshul gyis rtogs //",
    "T02D2308:248b-10": "shes rab lhun gyis grub pa yi //",
    "T02D2308:248b-11": "ye shes chen po bsam mi khyab /",
    "T02D2308:248b-12": "gnyis med lam gyi 'jug pa dang //",
    "T02D2308:248b-13": "zung 'jug chen po rgyal ba'i thugs //",
    "T02D2308:248b-14": "sgrib med nyi ma gsal ba yis //",
    "T02D2308:248b-15": "dngos po ma lus snang bar byed //",
    "T02D2308:248b-16": "don dam ye shes chen po la //",
    "T02D2308:248b-17": "kun rdzob rgyal ba'i dkyil 'khor shar //",
    "T02D2308:248b-18": "mnyam nyid sems la goms pa ni //",
    "T02D2308:248b-19": "skyes bu seng ge lta bur brjid //",
    "T02D2308:248b-20": "padma 'dam gyi nyes dang bral //",
    "T02D2308:248b-21": "mi dbang ma yi lto na gnas //",
    "T02D2308:248b-22": "sel med shes pa ma bcos pa //",
    "T02D2308:248b-23": "gsang ba'i dkyil 'khor chen po yin //",
    "T02D2308:248b-24": "gnyen pos bcos dang dgag pa med //",
    "T02D2308:248b-25": "rang lugs ye shes chen por gsal //",
    "T02D2308:248b-26": "mnyam pa'i gdeng dang ldan pa yis //",
    "T02D2308:248b-27": "dpa' bo mi mthun g-yul las rgyal //",
    "T02D2308:248b-28": "de ltar brtul zhugs spyod pa yis //",
    "T02D2308:248b-29": "rnal 'byor che la gnas par bya //",
    "T02D2308:248b-30": "rma bya dug gis mdzes pa ltar //",
    "T02D2308:248b-31": "dpa' bo nyon mongs rgyan du 'gyur //",
    "T02D2308:248b-32": "rgyal ba gshegs yul phrin las bzhi //",
    "T02D2308:248b-33": "de bzhin rnal 'byor pas shes mdzod //",
    "T02D2308:248b-34": "'dzin med ye shes chen po'i mes //",
    "T02D2308:248b-35": "rtog pa'i bag chags sreg par byed //",
    "T02D2308:248b-36": "sgrib bral byang chub sems la ni //",
    "T02D2308:248b-37": "dri mas nam yang gos pa med //",
    "T02D2308:248b-38": "rin thang med pa'i nor bu de //",
    "T02D2308:248b-39": "bsod nams phun tshogs dag la mnga' //",
    "T02D2308:248b-40": "ldan min sems kyi gter mdzod de //",
    "T02D2308:248b-41": "bla ma'i drin thob rnams la gsal //",
    "T02D2308:248b-42": "rig byed sems kyi rnam pa ni //",
    "T02D2308:248b-43": "man ngag rim pas thag bcad de //",
    "T02D2308:248b-44": "rang bzhin de ltar yid chas pas //",
    "T02D2308:248b-45": "rnam par mi rtog don dam mo //",
    "T02D2308:248b-46": "chos rnams nam mkha' mtshon pa ste //",
    "T02D2308:249a-0": "ngo bo sems kyi yul las @249a * //",
    "T02D2308:249a-1": "'das //",
    "T02D2308:249a-2": "smig rgyu'i rgyu yang nam mkha' la //",
    "T02D2308:249a-3": "sna tshogs snang ba de ltar byos //",
    "T02D2308:249a-4": "theg mchog yangs pa zab mo'i lam //",
    "T02D2308:249a-5": "dmigs med spros pa kun las 'das //",
    "T02D2308:249a-6": "chos kyi dbyings su mnyam pa yi //",
    "T02D2308:249a-7": "de nyid don chen blo la 'char //",
    "T02D2308:249a-8": "yod med sems kyi yul las 'das //",
    "T02D2308:249a-9": "re dogs 'dzin pa mtha' nas sangs //",
    "T02D2308:249a-10": "chos rnams du ma ro gcig phyir //",
    "T02D2308:249a-11": "sgom dang mi sgom rtsol ba bral //",
    "T02D2308:249a-12": "sems nyid ye nas sangs rgyas pas //",
    "T02D2308:249a-13": "chos nyid gzhan du bsgom mi dgos //",
    "T02D2308:249a-14": "yin par shes pa blo thag chod //",
    "T02D2308:249a-15": "spangs thob yon tan de tsam mo //",
    "T02D2308:249a-16": "rnam par rtog dang mi rtog kyang //",
    "T02D2308:249a-17": "rang bzhin shes pas yongs mi nyams //",
    "T02D2308:249a-18": "ngo bo nyid kyis ma skyes pas //",
    "T02D2308:249a-19": "rjes med bya lam bcos su med //",
    "T02D2308:249a-20": "mi mthun gnyen po dbyer med pa //",
    "T02D2308:249a-21": "de shes 'bad pa'i blo dang bral //",
    "T02D2308:249a-22": "mnyam gzhag chen po'i dgongs pa ste //",
    "T02D2308:249a-23": "gang la de yod rig ba can //",
    "T02D2308:249a-24": "gcer bu ral ba'i gtsug phud can //",
    "T02D2308:249a-25": "las kyis 'phangs pa'i rdzu 'phrul gyis //",
    "T02D2308:249a-26": "'jig rten sa la mi dor zhing //",
    "T02D2308:249a-27": "de nyid ye shes mthong ba med //",
    "T02D2308:249a-28": "kun gzhi rnam dag dkar po la //",
    "T02D2308:249a-29": "snang ba sna tshogs ri mo bkra //",
    "T02D2308:249a-30": "ji srid nam mkha'i mtha' yi bar //",
    "T02D2308:249a-31": "shes rab sprul pa bsam mi khyab //",
    "T02D2308:249a-32": "sprul tsam nyid na ma nges te //",
    "T02D2308:249a-33": "mnyam nyid rgyal po'i ngang la gnas //",
    "T02D2308:249a-34": "dbang bsgyur ye shes chen po ste //",
    "T02D2308:249a-35": "de nyid gzhan min bdag po nyid //",
    "T02D2308:249a-36": "sgra tshad lung gi mtshon cha yang //",
    "T02D2308:249a-37": "skye med rang byung ngang nas shar //",
    "T02D2308:249a-38": "tshangs pa dbang phyug la sogs kyang //",
    "T02D2308:249a-39": "yi ge shes par ma mthong ngo //",
    "T02D2308:249a-40": "lhan cig skyes pa'i ye shes de //",
    "T02D2308:249a-41": "rtsol bas ring du spong gyur pas //",
    "T02D2308:249a-42": "rtsol med bla ma'i zhal las ni //",
    "T02D2308:249a-43": "legs nyes ring thang bral ba ltos //",
    "T02D2308:249a-44": "rnal 'byor gyi dbang phyug chen po tilli pas //",
    "T02D2308:249a-45": "rgyal po sang grags seng ge'i sgo drung du mu",
    "T02D2308:249a-46": "stegs pa la gdams pa chos nyid bsam gyis mi"
}