{
    "T02TD2728E:96b-0": "@96b # // rgya gar skad du /",
    "T02TD2728E:96b-1": "lo ke shva ra sha ta ka sto tra /",
    "T02TD2728E:96b-2": "bod skad du /",
    "T02TD2728E:96b-3": "'jig rten dbang phyug gi bstod pa brgya pa /",
    "T02TD2728E:96b-4": "'jig rten mgon po la phyag 'tshal lo//",
    "T02TD2728E:96b-5": "mtho ris mgon po'i yan mchog btud cod pan 'dzin la 'od dang ldan pa'i nor bu lta bu'i 'od //",
    "T02TD2728E:96b-6": "mtsho skyes stan ldan gus pas rab btud mgo bo la ni dz'a ti'i me tog rgyas phreng 'od ltar te //",
    "T02TD2728E:96b-7": "bde 'byung dbu yi dbu rgyan ri dgas mtshan ldan dkar ser mi dman dman zhing nyams pa nyid bgyid pa //",
    "T02TD2728E:96b-8": "'jig rten dbang po'i zhabs sen dri med ri bong 'dzin pa'i mdzes pa zhi slad 'jig rten la gyur cig / ral khur 'dzin pa'i zla bar gsal ral pa dmar ser dang 'grogs lhan cig bkra ba'i zer rnams kyis //",
    "T02TD2728E:96b-9": "nges par mi brdzi 'phrog byed kyi ni dman pa min pa'i cod pan nor bu'i 'od rnams kyis kyang min //",
    "T02TD2728E:96b-10": "lha tshogs rnams kyi skra phreng mdzes pa nag po dag dang 'grogs pa las ni rnam par mi nyams pa //",
    "T02TD2728E:97a-0": "mi bzlogs 'jig rten dbang phyug zhabs sen 'od zer khyed rnams dag gi mun pa zhi ba'i slad gyur cig / yongs su rdzogs shing rgya che'i bang mdzod rab tu gsal zhing @97a * //",
    "T02TD2728E:97a-1": "dpal 'byor phun sum tshogs pa rnams kyi rgyu //",
    "T02TD2728E:97a-2": "sdug pa dang ni ring du gyur pa'i skye bo rnams kyi mi bzad 'jigs pa'i dogs pa rnam par sel //",
    "T02TD2728E:97a-3": "sprin rnams kyis kyang bsgrib par mi nus mun can gdug pa'i gza' las byung ba'i 'jigs bzhi gyur pa //",
    "T02TD2728E:97a-4": "'jig rten dbang po'i zhabs kyi sen mo bsil zer ldan pa'i sngon med zer gyis khyed rnams dag gyur cig / nyon mongs phung po'i bud shing dag ni lus pa med par sreg byed me chen mthon por gyur pa'i rtse //",
    "T02TD2728E:97a-5": "'jig rten gsum po dag tu rab dgar gsal zhing gti mug mun gnag dag gi smag rum thibs po sel //",
    "T02TD2728E:97a-6": "dmyal pa'i sa gzhir me yi phung po rnams la bdud rtsi'i chu bo rgya chen rgyun ni 'bras bcas pa //",
    "T02TD2728E:97a-7": "padmo 'dzin zhabs las 'khrungs sen tshogs 'od zer rnams kyis khyed kyi 'khor ba yang dag sel gyur cig / rang gi 'dun pas spyad pa'i 'dod pa sbyin la shin tu mkhas gyur yid bzhin nor bu bsam yas shing //",
    "T02TD2728E:97a-8": "shin tu 'jigs pa'i dogs pas gdungs gyur zhi bar bgyid pa'i bsil ba'i 'od zer yid ni rab 'phrog la //",
    "T02TD2728E:97a-9": "yon tan du ma'i tshogs rnams 'dzin pa gsal bar gyur cing mdzes pa dang ldan me long dag gi gzugs //",
    "T02TD2728E:97a-10": "'jig rten dbang phyug zhabs las skyes pa'i sen mo des bskyed 'od zer mdzes pas khyed rnams skyong gyur cig /'od zer dpag med las 'khrungs che ba'i 'od zer rnams kyis mdzes pa dang ldan gtsug phud chen po ni //",
    "T02TD2728E:97a-11": "mdzes ldan mgon po'i rab tu mdzes zhabs sen mo'i 'od zer tshogs ni de la mchod mkhas lha rnams kyi //",
    "T02TD2728E:97a-12": "mgo yi rin chen mchog gi tshogs las nges par 'phros gyur shin tu rab bkra'i 'od zer tshogs rnams kyis //",
    "T02TD2728E:97a-13": "bde sogs dga' ba'i gzhu la nye bar spyod byed 'di dag gis ni khyed rnams yun ring dar gyur cig / mngon par 'dod pa'i yul rnams 'thob pa'i sbyin pa las ni dpal dang ldan pa'i longs spyod kyis mtho zhing //",
    "T02TD2728E:97a-14": "kun tu rnam bar mi g-yo'i 'od ni brten byed rnams dag gi mgu ba skyed par byed gyur la //",
    "T02TD2728E:97a-15": "dri ma dang bral mtshungs pa med pa'i gzugs ni ri bong can las lhag cing skyon gyi mun sel ba //",
    "T02TD2728E:97b-0": "nor bu'i 'od zer lta bu phyag na padma'i zhabs kyis khyed rnams dag la tshim pa sbyin gyur cig / rab mdzes phyag na padma'i zhabs kyi @97b padma las 'khrungs sen mo'i tshigs rnams dag gi 'od zer ni //",
    "T02TD2728E:97b-1": "rgyun chad med par snying rje'i chu yis nye bar bran pa de yi sku lus dag gi sa gzhil //",
    "T02TD2728E:97b-2": "khyad 'phags ye shes sa bon btab pa las skyes mi chung dpag bsam shing gi myu gu'i tshogs rnams dang //",
    "T02TD2728E:97b-3": "mtshungs pa gang yin 'di yis khyed kyi srid pa'i 'jigs pa rab mang mthu tshogs nyams par byed gyur cig /'jig rten dbang po'i zhabs pad las skyes sen mo'i 'od zer bdud dang dgra ste bdag la skrag ster zhing //",
    "T02TD2728E:97b-4": "autpal dmar mdog dong par don yod mda' rnams mde'u rtse gyen du bstan bcug 'od zer ltar mdzes la //",
    "T02TD2728E:97b-5": "'jigs rung 'khor ba'i dong du rtag tu lhung ba'i skye bo 'dren byed sra mkhregs thag pa'i dpyangs thag 'dis //",
    "T02TD2728E:97b-6": "shin tu rnyed dka'i phun sum tshogs pa chen po mtho ba'i go 'phang dag la khyed rnams 'god gyur cig /'dod dang ldan zhing nyon mongs las kyi rang dbang med dub 'gro ba'i sdug bsngal rnam par gcod la dpa' //",
    "T02TD2728E:97b-7": "skyon gyi dmigs pa las ring gsal zhing mkhas pa'i bla ma skye bo rnams kyi sgrol bar byed gyur la //",
    "T02TD2728E:97b-8": "kun du dga' ba rab sdug ster zhing ri bong 'dzin dpal mtha' dag 'dzin gyur dri ma dang bral ba //",
    "T02TD2728E:97b-9": "bsam yas phyag na padma'i zhabs 'khrungs sen mo gang yin de yis khyed kyi bsam pa rgyal gyur cig / ci zhig bde 'byung gis 'di zla du ma rnams kyis mchod par bkod byas 'od dang ldan pa'i dum bu'am //",
    "T02TD2728E:97b-10": "yang na nges par khyed 'phags yid gyur byang chub dpal mos rin chen phreng ba bkod dam ci zhig yin //",
    "T02TD2728E:97b-11": "lha rnams kyis ni lha yi me tog rmad byung mtshungs pa med rnams phreng brgyus dpyangs pa min nam zhes //",
    "T02TD2728E:97b-12": "blo gros bskyed pa 'jig rten mgon po'i zhabs las 'khrungs pa sen mo'i phreng bas khyed rnams dgyes gyur cig / gang du 'di ni padmo las skyes phyag bgyid 'chi med mgo bor nor bu'i khri stan mthon po la //",
    "T02TD2728E:97b-13": "zhabs rdul dag na rgyun du gzims shing gang du yang ni 'dzin byed gzhi la mgo 'chang rab 'dud pa //",
    "T02TD2728E:97b-14": "de ltar rab bskyed 'od zer tshogs kyi so ring gsal zhing bzhad gad bgyid 'dra 'jig rten dbang phyug gi //",
    "T02TD2728E:98a-0": "zhabs skyes sen mo gang yin de dag rnams ni khyed kyi mtha' bral mun pa gzhil ba'i slad gyur cig / tsha @98a * //",
    "T02TD2728E:98a-1": "gdung sel byed dpa' bo dkar bsil mchog ldan bdud rtsi'i thigs pa'i char gyi rgyun ni 'bebs mdzad cing //",
    "T02TD2728E:98a-2": "mi bzad mda' chen char gyi rgyun ni drag po rab 'grems bdud la gnod byed phyir ltar gyur pa //",
    "T02TD2728E:98a-3": "phyag na padma'i zhabs kyi sen mo'i 'od zer dpal mdzad dag gis khyed kyi 'khor ba'i rnam pa yi //",
    "T02TD2728E:98a-4": "khongs chen btson rar dang rgya che'i sdug bsngal rnam mang 'jigs su rung rnams yang dag 'phrog par byed gyur cig /'jig rten dbang po'i zhabs las rab skyes sen mo'i gnas la snang bdag ni shin tu bzlog dka' ba'i //",
    "T02TD2728E:98a-5": "bdud kyis kun nas rab 'phangs mda' yis khyab rnams sgrib par byed pa'i yol bar 'khrul pa skyed byed cing //",
    "T02TD2728E:98a-6": "kun nas nyon mongs dpung rnams brlag 'gyur gsal bar go 'byed mjug rings chen po'i tshogs su rtag bya ba //",
    "T02TD2728E:98a-7": "'jig rten gsum gyis mi nus nus pa srid pa gsum las rgyal ba'i ru mtshon chen pos rgyal gyur cig / yang dag rdzogs pa'i byang chub sems kyi zla ba kun nas mdzes ldan mdzes ldan 'od kyi tshogs pa lta bu yis //",
    "T02TD2728E:98a-8": "nyon mongs nges bsregs thal ba'i tshogs rnams grol ba'i lam gyi rlung gis bdas nas bgrod pa lta bu dang //",
    "T02TD2728E:98a-9": "mi bzad bdud rnams kyis ni rnam par mi byed chung rdo dkar glegs bu bkod pa lta bu yis //",
    "T02TD2728E:98a-10": "nye bar mtshon 'os phyag na padma'i zhabs skyes sen mo'i 'od zer tshogs kyis khyed rnams srung gyur cig / mtshan mo'i mgon po nges pa kho nar phyogs la zad cing rang nyid dman pa skyengs par gyur pas ni //",
    "T02TD2728E:98a-11": "skad cig brtag par bya ba mtshungs med mun pa spong mkhas dri ma dang ni zad pa mi mnga' zhing //",
    "T02TD2728E:98a-12": "mi dman dgra yi srin po zad byed pha rol 'gro sbyong brdzi ba med pa'i brtul zhugs nyer mtshon pa //",
    "T02TD2728E:98a-13": "'jig rten dbang phyug zhabs sen gang de rnams kyis mi khom 'phen pa dag las khyed rnams srung gyur cig / phun tshogs dam pa'i sgrub byed rab tu stobs ldan padmo 'dzin pa'i zhabs kyi rdzod la gnas bcas shing //",
    "T02TD2728E:98a-14": "'jig rten gsum dpal rgyal bar bzhed pa sen mo'i 'od zer tshogs ni mtshungs med mngon par rab mtho ba //",
    "T02TD2728E:98a-15": "bshes gnyen 'char bas thob pa'i rab gsal rjes su 'grogs ldan shin tu phul byung 'phel ba rnyed gyur pa //",
    "T02TD2728E:98b-0": "rgud pa kun gyi @98b dgrar gyur theg chen yang dag 'grub pa'i rgyu des khyed rnams phongs las srung gyur cig / gtsug phud la ni zla phyed rgyan 'dzin bzhed par gyur pa'i phyugs bdag 'de ni ngo tsha dang bral la //",
    "T02TD2728E:98b-1": "nub par mi 'gyur nor bus mngon par mdzes 'dod khyab 'jug dag kyang ji ltar mkhas pa lta bu yin //",
    "T02TD2728E:98b-2": "dbang po yi ni mgo bo che la nor bu 'di yang don yod min zhes bya ba phyag na pad zhabs kyi //",
    "T02TD2728E:98b-3": "sen mo'i tshogs 'di mthong gyur gang zhig mdzes pas sems zin 'jig rten gyis bsams de yis rgyal gyur cig / rgya khyon cher byas ring du steng du 'gro zhing 'og tu 'ang dmyal ba rnams kyi sgrol ba byed par gyur //",
    "T02TD2728E:98b-4": "bsil zer ldan pa 'char kar gyur ltar dkar zhing dgra rnams bzhin ni nag po nyid du 'gyur ba'i rgyu //",
    "T02TD2728E:98b-5": "nus mthu rnam par shes par bya ba dka' zhing ma lus 'gro bas mchog tu gsal bar mthong zhing snang //",
    "T02TD2728E:98b-6": "dbu la sangs rgyas kyi ni zhabs pad la gnas sen mo'i 'od zer tshogs kyis khyed rnams srung gyur cig / lha dbang dgyes pa'i mchod pa la mkhas lha mos rab gtor ga pur phye ma kun nas 'thul ba yi //",
    "T02TD2728E:98b-7": "'od ltar snang zhing gus pa'i khur thogs 'phrog byed phyag 'tshal ral pa'i thal bar rnam par 'khrul pa'i sa //",
    "T02TD2728E:98b-8": "dpal mo mchod pa 'bul ba'i lag gi padma'i ge sar rtse yi rdul phran zag pa ltar mdzes pa //",
    "T02TD2728E:98b-9": "phyag na padma'i zhabs las skyes gyur sen mo'i 'od zer tshogs kyis khyed rnams phongs las srung gyur cig / lhun po'i 'od zer ser po min bgyid lha yi glang chen li khri'i tshon gyis gsal byas dmar po'i dpal//",
    "T02TD2728E:98b-10": "nyams par byed la dpa' zhing rta ljang can gyi rta yi mi dman ljang ba nyid kyi 'phrog bgyid la //",
    "T02TD2728E:98b-11": "sngon po'i snang ba nyams bgyid 'chi med bu mos 'o ma'i chu gter lud par rnam brtags skrag gyur pa //",
    "T02TD2728E:98b-12": "padmo 'dzin pa'i zhabs kyi padmo las 'khrungs sen mo'i 'od zer tshogs kyis khyed rnams srung gyur cig / lha rnams khyed kyi rnga yab bsil zer byed ltar dkar ba dag gis 'di la mdzes par mi 'os te //",
    "T02TD2728E:98b-13": "ksha ye ram bhe dgos pa med pa'i ga bur phye ma gus pa'i rtsom pas yongs su 'thor ba ci //",
    "T02TD2728E:99a-0": "bde sogs khyod kyi me tog dkar po rnams kyis rab tu gtor bas ci zhes mtho @99a * //",
    "T02TD2728E:99a-1": "ris sa yi rje //",
    "T02TD2728E:99a-2": "mchod la bsngags mdzad phyag na chu skyes zhabs 'khrungs sen mo'i 'od zer tshogs kyis khyed rnams srung gyur cig / kee la sha ltar 'bigs byed mdzes skyes lha min las rgyal lus kyi nag po nyid ni nyams par bgyid //",
    "T02TD2728E:99a-3": "nag mo rtse 'jos mdzes ldan byugs shing nyi ma'i rta yi 'od zer ljang gu nyid kyang dkar por mdzad //",
    "T02TD2728E:99a-4": "mchod mkhas lha yi skye bos gtor ba'i kunda'i zil las bsil zer can gyi dum bu ltar gyur rnams //",
    "T02TD2728E:99a-5": "ci zhig la dgos 'jig rten dbang po'i zhabs sen 'od zer che ba'i tshogs kyis khyed rnams srung gyur cig /'khor ba'i chu srin bdag po pha rol bgrod pa rnams la bsdams pa'i lam chen dag dang mtshungs 'gyur zhing //",
    "T02TD2728E:99a-6": "bzlog par dka' ba'i sdug bsngal me 'bar zhi bar mdzad pa bsod nams chen po'i tshogs kyi chu bo ni //",
    "T02TD2728E:99a-7": "dangs pa rang dga' dag tu 'bab pa lta bu dbu la sangs rgyas kyi ni zhabs las 'khrungs pa yi //",
    "T02TD2728E:99a-8": "'od zer mchog tu rnam par rgyal bar gyur rnams khyed kyi srid pa myur du sel bar mdzad gyur cig / nag mo dga' ba'i zla ba'i mdzes pa zil gyis non bgyid sa gzhi 'dzin pa kee la sha yi ni //",
    "T02TD2728E:99a-9": "snang ba rgyas pa gsal bar nyams shing dkar po nyid gyur kha ba can gyi dkar ba nyid kyang 'phrog /",
    "T02TD2728E:99a-10": "'o ma'i rgya mtsho rgyas pa lud pa dang mtshungs phyugs rnams kyi yang lha yi glang chen so rnams ni //",
    "T02TD2728E:99a-11": "bcag pa'i dum bu ltar mdzes 'jig rten dbang phyug zhabs sen 'od zer rgyas pas khyed rnams srung gyur cig / gang zhig yongs 'du'i me tog gis mchod mtsho skyes dpa' ni 'dzums shing bung ba'i tshogs rnams gar sgyur bgyid //",
    "T02TD2728E:99a-12": "gang la gnas bzhin bsnyen bkur la chags padma cung zad zum zhing rang byung 'dug pa dka' bar gyur //",
    "T02TD2728E:99a-13": "gang gis lha yi chung ma gdung ba'i skyon sel nyin mo'i dpal ni nag mo min par mtshan mor gyur //",
    "T02TD2728E:99a-14": "phyag na padma'i zhabs sen zla ba mdzes pa dang ldan zla ba'i 'od 'dis khyed rnams srung gyur cig / lha yin chung skye bo mdzes ma rnams kyis 'dod 'os su 'khrul mig tshugs lta zhing mchod gyur la //",
    "T02TD2728E:99a-15": "sen mo'i 'od gsal dkar zhing mdzes par gyur pa pad ma'i rtsa ba'i tshogs pa lta bu 'dzin mdzad cing //",
    "T02TD2728E:99b-0": "mi chung 'dod pa rab rgyas 'dod ldan lta bur gzhan gyi dbang gyur @99b ma yi spyod la rab tu 'jug / mi dman lha yi grong gi tsandan gyis byugs phyag na padma'i zhabs kyis khyed rnams srung gyur cig / kun dga'i khur bu mi dman rab rgyas lha yi lag pas yongs 'du'i me tog rab tu gtor rnams la //",
    "T02TD2728E:99b-1": "bung ba'i don mthun nag po brtsegs pa shin tu gnag par gsal ba'i tshogs pa lta bu rab rgyas pa //",
    "T02TD2728E:99b-2": "phyag na padma'i zhabs kyi mtsho skyes dag gi sen mo'i 'od ni dri med 'o ma'i chu gter gyi //",
    "T02TD2728E:99b-3": "dbus las 'khrungs pa'i dpal mo g-yo med dga' ba'i rgyu 'dis khyed kyi dge legs mchog tu sgrub gyur cig / re ba rnam chad skyobs 'phel ba'i me yi rtse mo gcod pa'i chu chen rab tu rgyas gyur cig / padma mdzes pa'i rjes mthun gyis drangs sbrang rtsi byed pa'i sgrib byed rnams kyis bsgribs par gyur pa'i dpal //",
    "T02TD2728E:99b-4": "sen mo'i 'od zer dkar zhing rags la stug por gyur pas rang dgar khyab cing nang ni khengs gyur pa //",
    "T02TD2728E:99b-5": "sor mo chu skyes dpal la reg pa'i zhabs kyis tshogs med ma chad khyed kyi 'dod pa sbyin gyur cig /'khor lo'i 'od ni rab tu mdzes dang ldan gyur dri med sen mos bskyed pa do zla med pa'i dpal //",
    "T02TD2728E:99b-6": "mtshungs med yon tan grangs med bsod nams rnams kyis 'thob pa'i mtshan gyi tshogs ni rnam par 'dzin gyur cing //",
    "T02TD2728E:99b-7": "ma lus gling rnams gsal ba'i mthu ldan shin tu che bar phun sum tshogs pas sa yi bdag po rnams //",
    "T02TD2728E:99b-8": "phyag bgyid mgo yi 'khor los sgyur ba dbu la sangs rgyas zhabs kyis khyed rnams yun ring srung gyur cig / mtho ris gang g'a'i gser gyi pad ljon me tog cung zad bye bas 'di la gtor ba'i yon tan ci //",
    "T02TD2728E:99b-9": "gsal ldan mtsho skyes su 'khrul bung ba'i phreng bas glu dbyangs nyid la glu rnams kyis ni ci zhig bya //",
    "T02TD2728E:99b-10": "rab mdzes sen mo 'di la nor bu'i phreng ba rnams kyis mdzes pa nyid du bgyi bar nus min zhes //",
    "T02TD2728E:99b-11": "gang zhig mchod la lha yi dbang pos gsungs gyur phyag na chu skyes bsdams pa'i zhabs des rgyal gyur cig / gang zhig mgon po kho na'i bde bar gshegs pa'i rgyur gyur 'ba' zhig ma yin skye ba'i snod kyi yang //",
    "T02TD2728E:99b-12": "gang du padmo mngon 'dod sprang rtsi 'thung ba'i tshogs nyid 'dab bskyod ma yin skye bo rnams kyi yang //",
    "T02TD2728E:100a-0": "gang gis rab lci sa nyid shin tu bla mar gyur cing 'dud rnyed ma yin 'jig rten @100a * //",
    "T02TD2728E:100a-1": "gsum po yang //",
    "T02TD2728E:100a-2": "dbu la bde gshegs ri bong 'dzin pa'i 'od kyis rnam par gsal ldan zhabs des 'jig rten srung gyur cig / gang zhig sten byed bung ba rnams la btud pa'i sbyin pas dga' mgu rangs pa'i tshogs ni skyed mdzad cing //",
    "T02TD2728E:100a-3": "gang gi rtsab mi dman nges pa kho nar ljang gu nyid min mchog tu mdzes pa nyer 'dzin la //",
    "T02TD2728E:100a-4": "rdul gyi tshogs rnams 'chi med mgor nyal dpal ni gnas pa'i sar gyur sen mo'i zer bzhad pa yi //",
    "T02TD2728E:100a-5": "ge sar dang ldan 'jig rten mgon po'i zhabs kyi padmas khyed la yun ring dge legs sbyin gyur cig / lus 'joms nyams byed 'jigs su rung ba'i dgra 'joms sgrub pa lus can rnams kyi mtshon te 'dod pa yi //",
    "T02TD2728E:100a-6": "dngos grub 'bod par byed cing kye ma shin tu cher bsags mi bzad sdig pa'i tshogs chen zad mdzad pa //",
    "T02TD2728E:100a-7": "nyon mongs bkod pa dgra yi bsam pa'i sreg blugs kyis bskyed sdug bsngal me chen gyis ni bsregs pa dag /",
    "T02TD2728E:100a-8": "sel ba'i chu klung phyag na padma'i zhabs kyi 'od kyis khyed kyi zer la rnam mang phan pa sgrub gyur cig / dbu la sangs rgyas rgyan ldan zhabs kyi nye 'khor du rgyu tshad med pa yi padmor 'khrul ldan pa //",
    "T02TD2728E:100a-9": "bung ba'i phreng ba sgra snyan sgrogs pa rnams ni sems can bskyab sa'i bya ba gcig pur rab brtan la //",
    "T02TD2728E:100a-10": "yun ring bzhugs par brtan par bgyi slad stobs chen snying rje dag gis sbom zhing gnag pa lcags kyi ni //",
    "T02TD2728E:100a-11": "lcags sgrog bkod pa lta bus khyed rnams dag gi phun sum tshogs pa des par g-yo med sgrub gyur cig / padma'i nang gi 'dab ma'i phreng ba ltar mdzes 'jam zhing rdo rje lta bu sra la rnam par brtan //",
    "T02TD2728E:100a-12": "gdug pa'i dgra rnams kyis ni rab tu bsnun byas mtshon cha'i tshogs rnams rnam par nyams par 'gyur ba'i sa //",
    "T02TD2728E:100a-13": "dmar zhing chags pa nye bar zhi ba 'khor ba'i chu gter dag las sgrol bar bgyid pa'i byed pa po //",
    "T02TD2728E:100a-14": "shin tu stobs ldan bde bar gshegs pa'i ri bong can 'dzin zhabs kyis khyed kyi skyo ba sel gyur cig / dbang po'i chu skyes rab tu rgyas shing mdzes pa'i tshogs la bung ba g-yo ldan yin yang mi g-yo zhing //",
    "T02TD2728E:100a-15": "kun du dga' ba'i kunda 'phrog byed lag na gnas pa'i tshogs la srog ldan yin yang mi sred de //",
    "T02TD2728E:100b-0": "mdun du khyab 'jug gis gtor mdzes ldan yongs 'du'i me @100b tog dri bzangs ldan la'ang dga' ba mi skye bar //",
    "T02TD2728E:100b-1": "gang du bung ba'i phreng ba dgar 'gyur rgyal ba 'dzin pa'i zhabs kyi padma des khyed srung gyur cig /'od zer rab tu mang ba'i tshogs las gyur pa'i ral pa g-yo zhing shin tu rab mdzes gsal ldan la //",
    "T02TD2728E:100b-2": "dmar zhing mdzes pas rjes 'brel rab tu mtho ba sen mo'i so gtsigs kun nas mdzes shing yid du 'ong //",
    "T02TD2728E:100b-3": "nyes par zhugs pa'i gnyis 'thung dgra bo skrag bgyid ring du g-yo ba'i spyan gyis kun tu gzigs gyur pa //",
    "T02TD2728E:100b-4": "pad skyes ral pa'i nags nyal 'jig rten dbang po'i zhabs kyi seng ge khyed rnams zhi ba'i slad gyur cig / shin tu dri ma med kyang mi chung yang ba min yang myur du phyogs kyi sgo rnams 'god par bgyid //",
    "T02TD2728E:100b-5": "'jig rten gsum po kun du dga' bar bgyid kyang stobs ldan pha rol lus khyab yongs su gdung ba'i rgyu //",
    "T02TD2728E:100b-6": "mdzes sdug 'gyur byed byug par ldan yang phul byung yid 'od rgyal ba'i 'od zer dag gis me tog ni //",
    "T02TD2728E:100b-7": "rnam rgyas phreng ba'i thod can zhabs kyi 'od zer khyed rnams phongs pa'i zug rngu 'gog par mdzad gyur cig / gang la rgyal po'i rgyal pos me tog rnams dang 'phrog byed kyis kyang yongs 'du'i ljon shing yid 'phrog rnams //",
    "T02TD2728E:100b-8": "zla bas kun dga' ldan par kunda rnams dang nor lha'i rgyud kyis 'od ldan nor bu mang po'i tshogs //",
    "T02TD2728E:100b-9": "zhabs ldan dga' bas p'a la sha ste de ltar lha yi skye bos mchod pa'i khyad par rab mang rnams //",
    "T02TD2728E:100b-10": "rjes su khrid pa'i snyan dag lta bus mchod bgyid phyag na chu skyes zhabs des khyed rnams srung gyur cig /'od rnams rnam par gsal ba nyi mas bstod bgyis sen mo rnams la mtho ris mgon po yis //",
    "T02TD2728E:100b-11": "sor mo'i rtse mo'i tshogs la dbang phyug 'dren byed rnam par mi g-yo mdzes pa'i mtha' la mthar byed kyang //",
    "T02TD2728E:100b-12": "lha yi 'jig rten rnams la gang gi thun mong min pa'i mdzes pa phul du byung ba'i yul rnams ni //",
    "T02TD2728E:100b-13": "ma lus mthong ba'i nus pa yod min mgo la sangs rgyas gzugs kyis mtshan ma'i zhabs des rgyal gyur cig / yang dag rdzogs pa'i sangs rgyas 'od kyis rab gsal ral pa'i tshogs kyi rtsi shing ldan pa che ba'i sku //",
    "T02TD2728E:100b-14": "'khor ba'i chu gter gting du 'jug byed skye bo'i tshogs kyi shin tu lci ba'i sa gzhi rab gnon zhing //",
    "T02TD2728E:101a-0": "mtha' rnams @101a * //",
    "T02TD2728E:101a-1": "dag las yang dag byung ba yid 'ong zab cing dmar ba'i khams chen ldan pa'i chu rnams 'bab //",
    "T02TD2728E:101a-2": "grub pa'i don mthun gyis bsten padmo 'dzin pa ri bo'i zhabs ni khyed kyi bzang bo'i slad gyur cig /'khor ba'i lam la rab bgrod 'gro ba mtha' dag ngal zhing dub ldan zhi ba'i rgyu yi grib bsil can //",
    "T02TD2728E:101a-3": "rab tu mdzes pa'i yal ga rang gsal sen mo'i me tog 'dzin cing 'dod don 'bras bu dang ldan pa //",
    "T02TD2728E:101a-4": "lha yi skye bos rab btud mgo yi phreng bas bskyor ba'i rtsa bar nor bu'i bum pa gang ba yi //",
    "T02TD2728E:101a-5": "dri med 'od kyi chus bran 'jig rten dbang po'i zhabs kyi ljon shing tshogs kyis khyed rnams srung gyur cig / rtsa ba rab brtan nyon mongs tshogs pa'i dgra bo stobs ldan stobs rnams rtsad bcad rnyed pa chen po yis //",
    "T02TD2728E:101a-6": "rangs pa thob gyur rnam par sgeg ldan stobs ldan las rgyal mgo yi gnas la g-yo zhing rnam par rtse //",
    "T02TD2728E:101a-7": "chu skyes rgyas pa'i rgyun la chags shing kun du sred ldan dar der mang po rab tu sgrogs pa yi //",
    "T02TD2728E:101a-8": "bung ba'i tshogs pa mi bzlogs mtshungs med dri bral padma 'dzin pa'i zhabs kyis khyed la srung gyur cig /'jig rten gsum gyi dbang phyug dpal 'byor lag ldan chung ma g-yo ba'i sdom thag gdags sa'i dbyug pa ste //",
    "T02TD2728E:101a-9": "nyon mongs sdug bsngal sbrul gdug sos zin 'gyel ba'i 'gro ba mtha' dag skyong bar byed mkhas nam mkha' lding //",
    "T02TD2728E:101a-10": "mi chung dmyal ba'i grong khyer nang na bzlog dkar 'jug pa'i sgo sdom rab brtan srid pa'i chu gter ni //",
    "T02TD2728E:101a-11": "legs par rgal ba'i gdos pa gcig pu 'jig rten dbang po'i zhabs ni khyed rnams 'byor pa'i slad gyur cig /",
    "T02TD2728E:101a-12": "'dun sa gang du lha yi rol mo mkhan rnams mdzes pas yid bzung mchod pa bgyid par mi nus te //",
    "T02TD2728E:101a-13": "gang rnams rnam pa las 'das sil snyan rig byed kha na ma tho med rnams de tshe rnam par nyams //",
    "T02TD2728E:101a-14": "dman pa min pa'i glu dbyangs mi len nyams rnams dag gis spras pa'i dngos po nyid min ngo bor gyur//",
    "T02TD2728E:101a-15": "de ltas brgya phyin nang du bzhad gyur lta bas mi ngoms gzugs can mtsho skyes can des rgyal gyur cig / dpal ldan par med rab tu mtshungs pa med cing cher gyur 'dod pa chen po'i khang pa mchog gi sar //",
    "T02TD2728E:101b-0": "lhag pa'i stobs ldan g-yon gyi rim par mi zad 'dus pa'i bdud kyi yid rnams rab @101b tu 'joms mdzad cing //",
    "T02TD2728E:101b-1": "sems can dga' bde rab bzhed grags pa dang ni 'jam pa'i thugs ldan ngal bas skyo bar mi 'gyur ba //",
    "T02TD2728E:101b-2": "mgo la 'dod dpag med pas khyed kyi gti mug gis bskrun rab 'joms rgya che'i 'jigs pa 'joms gyur cig / brtan pa'i ra ba 'jigs su rung bas bskor zhing sgra ldan bcing pas dam bcings ring por gsal ba'i sgra //",
    "T02TD2728E:101b-3": "drag po shin tu 'jigs rung dmyal ba'i grong khyer nyid kyi rnam par 'dzin pa'i dgra bo rnams dag ni //",
    "T02TD2728E:101b-4": "btson khang nang du gdung ba drag pos shin tu 'jigs par gyur rnams dran nas skyabs la rab gshegs shing //",
    "T02TD2728E:101b-5": "bkur stir sgrub mdzad snying rje rab lci 'jig rten dbang phyug gang yin de yis khyed rnams srung gyur cig / bskal pa'i mtha' yis dba' rlabs ltar 'phyo g-yo ba'i rlung gi stobs kyis rab gtsubs dba' rlabs phreng ba rnams //",
    "T02TD2728E:101b-6": "sgra drag sgrogs shing thor thor dang ldan chu srin tshogs kyis gang ba 'jigs rung chu yi chu gter ni //",
    "T02TD2728E:101b-7": "gang zhig dmigs pa nyid na mthon mthing dri ma med pa'i tshogs chen bkram pa rtse dga' dag gi gnas //",
    "T02TD2728E:101b-8": "nyams rab dga' bar 'grub 'gyur padmo can de shin tu myur bar 'gro rnams srung ba'i slad gyur cig / du ba'i tshogs kyi 'ching bas bcings pas zla ba nyi ma'i 'od zer nyams shing 'bras bu med par byed //",
    "T02TD2728E:101b-9": "'gog pa bskyed pa'i bgegs la mkhas pa'i lha yi chung ma rnams kyang brten pa'i mthu rnams nyams 'gyur ba'i //",
    "T02TD2728E:101b-10": "du ba'i rgyal mtshan can yang gang gi ming brjod rgyun 'dzin 'dzin byed rnams la rab tu nyams 'gyur ba //",
    "T02TD2728E:101b-11": "sangs rgyas 'dzin pas khyed la nyams dgar rgyun chad med cing sgrub byed dang bcas legs pa sgrub gyur cig / khros pas rab bslang lag pa dus kyi mtshon cha dang 'dra 'jigs su rung ba'i phud ces sgrogs par byed //",
    "T02TD2728E:101b-12": "chang gis bsgos pa'i 'gram pa dag tu bung ba'i tshogs gtibs glo bur gnag gyur dar zhing che ba'i lus //",
    "T02TD2728E:101b-13": "lag ldan dbang po 'ong ba gang gi mtshan gyi lcags kyu brnag dkas btab nas zhum zhing skrag 'gyur ba //",
    "T02TD2728E:101b-14": "'jig rten dbang po'i thugs rje rab 'dod yo byad de ni khyed kyi 'dod pa'i bya ba mdzad gyur cig / phud ces dbugs ni 'jigs rung khro ba'i rang gnas za bas sreg byed mi chung dug gi du bar ldan //",
    "T02TD2728E:102a-0": "so yi bza' ba mthong bas mgo bo @102a * //",
    "T02TD2728E:102a-1": "shin tu rab tu gdengs gyur nyes byed so rtse ldan pa rnams //",
    "T02TD2728E:102a-2": "rang gi mtshan ni dug so dbang po'i dgrar gyur blo la rnam par bzhugs pas nus med nyams 'gyur pa //",
    "T02TD2728E:102a-3": "'jig rten dbang de kun gyi nyon mongs phung po shin tu mi bzad mngon gyur zhi ba'i slad gyur cig / spos dris rab tu bslang ba'i dregs pa che 'dzin glang chen tshogs rnams za bar sgrogs shing 'jigs pa'i shugs //",
    "T02TD2728E:102a-4": "khro bas rtse gcig tu 'gro mgrin pa'i phug zab dag nas drag po'i dar sgra zab mo sgrogs byed pa'i //",
    "T02TD2728E:102a-5": "ri dgas dbang po 'khol byed kyis bkol 'os pa nyid du gang gi yon tan brjod pas ldan 'gyur ba //",
    "T02TD2728E:102a-6": "yan lag mchog 'thor bde gshegs gnas shing rnal 'byor ldan des khyed kyi ngan par 'brel pa sel gyur cig / rab mang gnod pas rjes su dpag bya brtse ba zad pa'i snying ldan 'jigs pa sgrub par byed gyur pa //",
    "T02TD2728E:102a-7": "mkha' la gnas shing ri yis nye bar gzhal bya bung ba ma he mngon 'gyur 'od lta'i lus kyi tshogs //",
    "T02TD2728E:102a-8": "sbyor thabs legs ldan sgyu ma'i rang bzhin lta bu gang zhabs brjod pas dman zhing brtson 'grus med pa dang //",
    "T02TD2728E:102a-9": "rnam par nyams par bgyid ldan pa de bar gshegs pa'i gnas des khyed rnams rnam par rgyal ba'i slad gyur cig / glang chen tshogs kyi chu srin rab rgyu ral gri mdung rings 'od dang ldan pa'i dba' rlabs 'khrug cing rgyug / rab bslang dkar zhing g-yo ba'i tog gi dbu ba legs par gsal ldan skrag pa'i gnas kyi sar gyur pa //",
    "T02TD2728E:102a-10": "mtshungs med sgra rnams yang dag sgrogs pa'i sde brtan chu bo dag ni gang zhig brtan pa legs pa'i grus //",
    "T02TD2728E:102a-11": "spro ba dang bcas yang dag rgal gyur mtsho skyes can des khyed kyi bde min bde bar sel gyur cig / sa 'dzin tshogs rnams 'byed pa'i mthu ldan 'od zer rab mang 'byor ba'i 'od la spyod cing 'jigs byed pa //",
    "T02TD2728E:102a-12": "rab tu bkra ba'i me 'od rnam 'dzin 'jigs pas zil gnon 'byung po rnams ni rmongs shing 'khrul bskyed pa //",
    "T02TD2728E:102a-13": "rdo rje 'jigs pa'i snod kyi mngon du lhung ba dag ni gang la gus pa'i mthu las myur nyid du //",
    "T02TD2728E:102a-14": "rnam par nyams pa'i sar 'gyur mdzes ldan mtsho skyes 'dzin pa de yis khyed kyi srid pa 'byed gyur cig / kun tu gzir bas brten nyams 'pho ba'i sgrub byed nye gyur lha ngan khros pas kha rje zhan gyur pa //",
    "T02TD2728E:102b-0": "zug gzer @102b brnag dka' drag pos 'gog byed rnam pa sna tshogs mang po'i nad kyis rab tu gzir ba'i lus //",
    "T02TD2728E:102b-1": "gang gis bsam gtan nges brjod bdud rtsi 'dzin byed kyis bzung 'gro ba blo ldan zug rngus mi brdzi bar //",
    "T02TD2728E:102b-2": "lhag par dga' bskyed mgo la sangs rgyas de yis khyed rnams blo ni byang chub slad du srung gyur cig / ring nas 'khod bzhin gshegs pa'i sa bdag mtshungs med dgra rnams nyams shing rab tu gdung bar byed pa'i glu //",
    "T02TD2728E:102b-3": "drag tu len cing khrims lugs grags pa pha mes bdag po'i grags pa las rgyal khrims lugs dag dang ldan //",
    "T02TD2728E:102b-4": "'byor pa rnam kun brlag pa bskyed pa'i rgyur gyur khros pa'i blo can gang zhabs brjod pa'i nus pa yis //",
    "T02TD2728E:102b-5": "mchog tu mdza' bar 'gugs byed rgyal ba'i khyu mchog gnas des khyed kyi 'jigs pa yang dag 'phrog gyur cig / tshangs pa dman pa nyid gyur bla ma yang ni bla ma min dang ma nyams par brjod nyams pa nyid //",
    "T02TD2728E:102b-6": "khyab 'jug mi smra'i ngang tshul dbang phyug kyang ni tshig rnams rnam par 'god pa'i khengs pa med gyur la //",
    "T02TD2728E:102b-7": "tshim zhing gsal bar bstod 'dod rnams kyang de ltar lha rnams gang gi yon tan brjod la mkhas min te //",
    "T02TD2728E:102b-8": "rgyal ba'i thugs kyi spyod yul nang gi yon tan tshogs mnga' phyag na padma dag gis rgyal gyur cig / yab kyis ya mtshan la ste lha dgra'i dgra yis spyod pa dang ni mig gsum ldan pas mig dag la //",
    "T02TD2728E:102b-9": "rigs kyi dgra yis rigs la bla ma yis kyang gshegs pa la ste mtshan mo'i bdag pos sku la'o //",
    "T02TD2728E:102b-10": "grogs po yis ni byams pa la ste aa tra'i bu yis 'gro kun bu ltar gyur pa'i mnyes gshin la //",
    "T02TD2728E:102b-11": "'di bstod bstod pa'i snod gang mtha' yas sbyin mdzad phyag na chu skyes de yis khyed rnams srung gyur cig / gang la tshangs pas rang gi zhal rnams mang po nyid las mang po legs par bzhad dang ldan pas bstod //",
    "T02TD2728E:102b-12": "kun dags khengs shing phung pos kyang ngo glu rnams dag gi mgon pos kyang ni spyi bos 'dud par bgyid //",
    "T02TD2728E:102b-13": "brgya byin 'dren byed brgya phrag bcu rnams bsngags pa bgyid cing gang la rnam gzigs rgyun chad med par ni //",
    "T02TD2728E:103a-0": "'dren byed dga' bas phyag 'tshal bstod pa'i snod gyur 'jig rten gnyen des 'jig rten gsum rnams srung gyur cig / padma 'dzin pa'i gdung med rab @103a * //",
    "T02TD2728E:103a-1": "gsal 'jig rten pa rnams snang ba'i don du yod pa min nam zhes //",
    "T02TD2728E:103a-2": "mkha' yi lam la nyi ma'i 'gron po 'di ni ngal zhing snang byed 'od zer 'bras bu med par gleng //",
    "T02TD2728E:103a-3": "blo yi nor can blo ldan rnams kyis bstod pa bgyis pas 'dun sar rags pa'i snang ba sgrub byed la //",
    "T02TD2728E:103a-4": "gang gi bka' drin myur du dgra rnams nyams par byed pa de las 'gro ba dge legs ldan gyur cig / phyag 'os gang la phyag 'tshal bkod pa las kyang bsod nams snod rnams shin tu mtho ba nyid 'gyur la //",
    "T02TD2728E:103a-5": "thun mong min pa'i mchod 'os gcig pu mchod kyang gus pa'i snod rnams nye bar bsags pa shin tu mang //",
    "T02TD2728E:103a-6": "gang gi bsam gtan gnas pa dran pa yis kyang 'byung po'i 'jigs pa dag ni 'phral la brjed 'gyur ba //",
    "T02TD2728E:103a-7": "mtha' yas bsam gyis mi khyab 'jig rten phan pa'i sgrub lam 'jig rten mgon des khyed rnams srung gyur cig / dbang po'i rdo rje brdzun te lha yi dgra rnams nyams par gang gis byas shing stobs ldan 'phrog byed ni //",
    "T02TD2728E:103a-8": "shin tu rno zhing yid 'phrog mngon par me tog mnga' can dag la me tog can ni 'bras bu med //",
    "T02TD2728E:103a-9": "khyab 'jug 'khor lo la ni 'khor lo don yod min zhes skye bo'i tshogs kyis nges par brjod ces nas //",
    "T02TD2728E:103a-10": "mtshon tshogs bzung ba med par dgra yi skye bo dga' bas bcom pa mtsho skyes ldan pas rgyal gyur cig /'jig rten 'das pa'i bde ba 'dzin par gyur kyang 'gro ba'i sdug bsngal drag po dag gis sdug bsngal ldan //",
    "T02TD2728E:103a-11": "rtag tu rjes su chags pa btang bar gyur kyang skyabs med sdug pa'i srog chags gtong ba dag las grol //",
    "T02TD2728E:103a-12": "'jig rten gsum gyi mgon po nyid du gyur kyang mi mnyam sreng ldan 'gro la brten zhing 'dud pa bgyid //",
    "T02TD2728E:103a-13": "mtshungs bral bsam yas spyod pa sgrub mdzad mgo la sangs rgyas gang des khyed rnams yun ring srung gyur cig / rgyun mi 'chad par 'jig rten gsum du dpe med mnyes gshin snum blugs sbyor ba dag las zhi bar ni //",
    "T02TD2728E:103a-14": "gang zhig mi gshegs stobs ldan mi chung mu stegs rlung 'tshubs dag gis rab tu rnam par mi g-yo zhing //",
    "T02TD2728E:103a-15": "gzhan phan rgyu la brtson pa rab brtan sdong bu mi nyams 'od zer dang ldan srid pa'i khang bar ni //",
    "T02TD2728E:103b-0": "gti mug mun nag rab 'thibs pa sel byed 'jig rten dbang po'i sgron ma de yis rgyal gyur cig / gang du 'di ni kun la byams ldan @103b mi bzad mang por gyur pa'i nyon mongs dgra rnams ci la bsreg / gang du grol bar nus pa'i mthu ldan snying rje'i zhags pa brtan pos g-yo ba med par ci la 'ching //",
    "T02TD2728E:103b-1": "gang du btang snyoms phyogs nyid la brten gzhan la phan par bgyid slad ci la 'khrug ste de yi phyir //",
    "T02TD2728E:103b-2": "rnam bkra ngo mtshar phyag na padma'i spyod pa 'gro las 'das pas khyed rnams dman las rgyal gyur cig / kun la phan zhing kun gyi rang bzhin du gsal rgya che tshul ldan dus kun du ni kun gyi mgon //",
    "T02TD2728E:103b-3": "kun gyi don chen thams cad sgrub slad gang zhig 'dul ba'i sgrub byed rnam pa kun ni ster bar bgyi //",
    "T02TD2728E:103b-4": "bla mar gyur cing che ba'i yon tan kun gyis kun las 'das shing khengs pa kun ni zhum par bgyid //",
    "T02TD2728E:103b-5": "kun ni kun la rab sbyin mgo la kun mkhyen des ni srid chen khyed rnams 'bras dang bcas gyur cig / dbang po rje bo skye dgu rnams bdag 'chi med bla ma 'jig rten skyong ba dag dang dbang po che //",
    "T02TD2728E:103b-6": "'od ldan dang ni dgra thul dbyug pa gzhan las rgyal ba'i stobs ldan las rgyal nor sbyin rgyal ba'i zhabs //",
    "T02TD2728E:103b-7": "don ldan ming gi snod ni rgyal ba nyid ces khong bshad kyis khengs 'khor gyi skye bos smras pa las //",
    "T02TD2728E:103b-8": "lha mi skye bo ngo mtshar gyur rnams gang la phyag bgyid phyag na chu skyes de yis rgyal gyur cig / gtso bo 'phags pa rnams kyi mchog gyur bsdoms pa dag ni pha rol phongs pa rab tu sel ba'i mchog / rab tu mang ba'i mchog sbyin rgya che'i tshogs kyi chu yi char drag gsal zhing che ba'i rgyun tshogs kyi //",
    "T02TD2728E:103b-9": "sbyin pa mi dman rgyun 'dzin gyur cing bzlog dkar rab brten bdud kyi dgra yi dpa' bos mi thul ba //",
    "T02TD2728E:103b-10": "dpag med 'od zer 'dzin pa'i dpa' bo yis ni khyed rnams dag gi dpa' bos dgra rnams bzlog gyur cig //",
    "T02TD2728E:103b-11": "gang du phyag na padmo mdzes ldan nus pa mchog gyur mthu dang ldan zhing rtag tu sbyor ba la //",
    "T02TD2728E:103b-12": "'khor ba'i chu bdag lam zhugs 'jig rten mgon po mtha' dag mgon dang bcas zhes rnam par bsams nas ni //",
    "T02TD2728E:104a-0": "sangs rgyas snying rje mi chung kun gyi sgron mar gyur par don dang ldan pa dam bca'i khur po dag / rnam par dor nas yang zhing mya ngan 'das pa 'thob par dgyes 'phel de yis khyed rnams srung gyur cig /'gro ba'i bya ba'i tshogs kyi khur ni bla mar gyur pa'i bde gshegs bzhin du gtsug gis legs par @104a * //",
    "T02TD2728E:104a-1": "blangs //",
    "T02TD2728E:104a-2": "bsngags par 'os pa padmo'i rgyan ni gus pa'i snod la rang nyid bzhin du lag tu legs par gtod //",
    "T02TD2728E:104a-3": "sems can tshogs kyis zhi ba dag ni dmyal me bzhin du yun ring 'thob par bgyid //",
    "T02TD2728E:104a-4": "gang gi nyon mongs rab 'ching rnams ni shin tu mi bzad 'gro ba bzhin du zhi mdzad des khyed srungs //",
    "T02TD2728E:104a-5": "gang zhig sgyu can min yang rang bzhin sna tshogs mtha' yas ston byed gsal bar grags pa'i rgyu dang ldan //",
    "T02TD2728E:104a-6": "'jigs kun yang dag zhi yang shin tu snying rje ldan pa nyid kyis 'jigs par gyur pa'i kun spyod mdzad //",
    "T02TD2728E:104a-7": "khro dang bral ba yin yang gdug pa'i bsam pa 'dul la mkhas pa'i khro ba rtag tu rjes su 'brel //",
    "T02TD2728E:104a-8": "bsam gyis khyab pa min yang chen bos bsam bya mgo la rdzogs sangs rgyas mdzes ldan des rgyal gyur cig / yan lag dam pa kho na ma lags sku lus mchog kyang dpag med 'od kyis mngon par dga' ba 'dzin //",
    "T02TD2728E:104a-9": "gang gi padmo kho na ma lags dgra sde dag kyang ci 'jigs bzod par dka' ba dag kyang sann'a lam //",
    "T02TD2728E:104a-10": "gang gis ral pa kho na ma lags nus pa dag kyang 'gro ba'i dgra 'joms byed par chas shing bsdangs //",
    "T02TD2728E:104a-11": "mkhas pa 'jig rten mgon 'dis gshin rje khros pa'i bzhin ni snang ba dag las khyed rnams srung gyur cig /",
    "T02TD2728E:104a-12": "ma lus sems can don gyi bya ba bgyi slad nus pa dag ni kun nas rab tu bstar byas shing //",
    "T02TD2728E:104a-13": "chas kyis bsdams pa gang gi tshe na srid pa'i chu gter dag ni skams kyi dogs nas 'dar byed cing //",
    "T02TD2728E:104a-14": "nyon mongs don mthun rab 'bros byang chub sems dpa' ngal so thub pa rnams kyang mya ngan 'das pa la //",
    "T02TD2728E:104a-15": "dge zhes bsngags shing gzhol byed mgo la bde gshegs gnas des khyed kyi rab 'dod dri ma zhi gyur cing //",
    "T02TD2728E:104a-16": "bgegs kyi tshogs rnams gnod pa dag gis rnam par 'joms pa mi bzad yid kyi 'ang spyod yul min pa'i las //",
    "T02TD2728E:104a-17": "gcig tu nges par bde ba gcod pa'i 'gro ba'i dgra bo bcad pa'i slad du phyag na padmo ni //",
    "T02TD2728E:104a-18": "dbang med myos bzhin shin tu 'jigs ldan rnam par mi 'gyur gang gis sko byed mgon po dag gi yang //",
    "T02TD2728E:104b-0": "lci par 'gyur ba'i jo bo brtse ba des ni khyed rnams brtse med mthar byed dag las srung gyur cig / zil gyis mnan pa'i sa nyid ma yin @104b shin tu 'jam pa yin yang ji snyed 'jig rten mkhas mtha' yas //",
    "T02TD2728E:104b-1": "brtson 'grus shin tu bzlog bya ma yin dus gcig la yang rab tu snang ba dag gis khyab par byed //",
    "T02TD2728E:104b-2": "ma lus shin tu gsal ba ma yin gzi ldan gzi yang me khyer 'od kyi cha shas rjes mthun pa //",
    "T02TD2728E:104b-3": "'jig rten dbang phyug gzi brjid de yis 'jigs pa zhi slad khyed kyi gti mug mun chen 'phrog gyur cig / ma lus nam mkha'i khams ni skye bo bzhin du kun nas yongs su rdzogs par byas gyur re ba'i phyogs //",
    "T02TD2728E:104b-4": "ltung ba'i phung po thams cad snang ba bzhin du rnam par nyams par rab brtson phul byung med par bgyid //",
    "T02TD2728E:104b-5": "gang gi rdzu 'phrul che ldan yid kyi bdud ni mun pa'i tshogs dang lhan cig zhi bar 'gro bgyid pa //",
    "T02TD2728E:104b-6": "mtsho skyes ldan pa'i snang ba de ni khyed rnams dag gi rab mang 'byor ba 'phel ba'i slad gyur cig / gzhan gyi 'od rnams nyams byed dbang phyug cig shos 'od kyis mtshungs dka' mun pa'i phung po'i stobs 'bigs shing //",
    "T02TD2728E:104b-7": "sems can 'tshe ba'i bsam pa can rnams khyad par du ni gdung byed bkra ba'i 'od zer mi nyams pa //",
    "T02TD2728E:104b-8": "sna tshogs mtha' yas g-yo med la tshogs bsgribs pa'i yul rnams dag ni gsal bar byed pa'i nus pa 'dzin //",
    "T02TD2728E:104b-9": "'jig rten dbang po'i snang ba gcig kyang 'chi med tshogs mtshungs de ni khyed kyi 'jigs sel slad gyur cig / gang du sems can ma lus rab mang 'dod pa'i chu la rgyu ba'i bde ba rnyed dka' phun tshogs shing //",
    "T02TD2728E:104b-10": "don med mu stegs ngan pa'i skye bo ri bo lta bu rgal bar dka' ba'i gting du 'gro byed la //",
    "T02TD2728E:104b-11": "bzlog dka' kun nas rab rgyas 'gro ba'i srid pa nyams par byed pa'i rlabs phreng rab tu 'phel ldan pa //",
    "T02TD2728E:104b-12": "phyag na padma'i 'od zer chu gter khyed kyi nags me'i 'jigs pa zhi slad rnam par 'phel gyur cig / chos kyi bdud rtsi'i chu bo gdul bya la yod gal te dmyal ba'i me rnams zhi ba 'di ni cig / bcing bar byas pa ral pa'i phung po la yod gal te dgra yi tshogs rnams 'gro ba bral ba ci //",
    "T02TD2728E:104b-13": "spyi bo'i khang par rgyal ba rab lci gnas gyur gal te mgon po 'jig rten gsum rnams dud pa ci //",
    "T02TD2728E:105a-0": "de ltar 'jig rten gnyen gyis rnam par bkra ba'i tha snyad dag gis khyed kyi dgra rnams 'joms gyur cig / mngon par dga' bas rgyas pa gcig pu nyid kyang @105a * //",
    "T02TD2728E:105a-1": "sems can bsam pa'i dbang byas rnam pa tha dad pa //",
    "T02TD2728E:105a-2": "dbye dka' yang dag min pa'i rtog pa g-yo med mi dag la rtsom pa chen po rdo rje'i rtse //",
    "T02TD2728E:105a-3": "dam pa'i blo gros ku mu ti la zla ba'i 'od zer mu stegs don med can brjod mun pa la //",
    "T02TD2728E:105a-4": "nyams par byed ba'i nyi ma 'jig rten dbang pos gsungs pa'i bstan pa khyed kyi srid 'byed slad gyur cig / sna tshogs rnam par rtsod pa'i gnas kyi 'dun sar 'dus pa rgya cher dregs pa'i cha las smra ba po //",
    "T02TD2728E:105a-5": "bzlog dkar rab gyur bsnyon pa'i sgra chen ldan pa rkang mig la sogs dman pa dang bcas zhum gyur cing //",
    "T02TD2728E:105a-6": "bag med myos pa'i skye bo rnams kyis rnam par ltung ba rab sel mkhas pa rnams kyi dga' skyed pa //",
    "T02TD2728E:105a-7": "mgo la rgyal ba'i sku lus 'od zer phun tshogs dag gi dngos po skye med gsung des rgyal gyur cig / dgra rnams dbang 'gyur rgyal ldan mtshon gang 'od zer tshogs ni rab tu mdzes shing 'gro ba dag gis bstod //",
    "T02TD2728E:105a-8": "mya ngan dmyal ba'i gnas rnams dag la rgya cher gdung ba rab tu 'joms byed rnam par rgyas pa'i chu //",
    "T02TD2728E:105a-9": "dgra yis 'phangs pa'i mtshon phreng dag la stobs ldan rdo rje srid gsum mtha' dag 'jigs par gyur pa rnams //",
    "T02TD2728E:105a-10": "nyams par bgyid pa la bsngags phyag na padma'i phyag ni khyed rnams chags nyams med pa'i slad gyur cig /'jig pa'i 'thor rlung dag gis rab tu dkrugs ltar yul gyi ri bo rab mthor ljon pa'i phreng ba'i rtsa ba rnams //",
    "T02TD2728E:105a-11": "rtsad nas 'byin pa'i stobs dang ldan zhing dgra yi glang chen dregs pa mi chud nyams pa nyid du bgyid //",
    "T02TD2728E:105a-12": "slong ba'i sbrang rtsi byed 'gugs sbyin pa'i rgyun 'bebs 'jig rten dbang phyug phyag gi sdong po la dga' ba //",
    "T02TD2728E:105a-13": "bzang po dag ni khyed kyi dgra yi grong khyer srid pa 'joms pa'i slad du brtun te 'jug gyur cig / dam pa'i khongs ni gang zhig nor la sred ldan skye bo'i tshogs kyi re ba mi 'chad grub pa'i gter //",
    "T02TD2728E:105a-14": "gang zhig yu ba dag ni rdo rje'i rjes mthun dgra rnams skrag bgyid 'dab ma dam par gyur pa'i tshe //",
    "T02TD2728E:105a-15": "yang dag rdzogs zer pags pa'i byang chub dpal mos gnas bgyis yon tan bsngags par 'os ldan rnam par ma btang ba //",
    "T02TD2728E:105b-0": "'jig rten mgon po'i phyag gi yongs rdzogs padma de ni khyed rnams dag gi grol ba'i rgyur gyur cig / rtag tu sred pa rnam par 'phel zhing mgrin pa'i @105b phugs skams dman par gyur pa'i yi dags phung po rnams //",
    "T02TD2728E:105b-1": "kun tu dga' ba skyed byed dam pa'i bcud ldan mchog tu byang chub dpal mo lhags par gnas pa can //",
    "T02TD2728E:105b-2": "'byor 'dod yid dang ldan pa rnams kyis legs par bsten gnas dam pa'i padma gsal zhing mdzes pa yi //",
    "T02TD2728E:105b-3": "tshogs kyis rab sbras ze ba dang ldan 'jig rten dbang po'i chu skyes gang des khyed rnams srung gyur cig / nyon mongs nyi ma sdug bsngal tshogs kyi 'od zer chung ba ma yin stug por gyur pa'i tsha gdung gis //",
    "T02TD2728E:105b-4": "gdung zhing dman pa'i skye bo gang dag rnams la tshad pa'i gdugs dang mtshungs par rjes su grub byed cing //",
    "T02TD2728E:105b-5": "mi dman gdung bar mi 'gyur ma lus 'jig rten dag la ma tshang med 'od steng gi bla rer bris //",
    "T02TD2728E:105b-6": "'jig rten dbang po'i phyag na 'byor pa'i dri med padmos khyed kyi sdig pa nyams par 'gro gyur cig / stobs rnams kyi gnas bdag nyid che rnams che bar dar ba'i gzhi dang 'od zer grags pa dag gi khyim //",
    "T02TD2728E:105b-7": "dgra rnams skrag par 'gyur ba'i gnas dang brnag par dka' ba'i 'jigs pa 'joms pa'i sa gzhi nyid gyur pa //",
    "T02TD2728E:105b-8": "sdug cing mdzes pa'i bsti gnas dang ni 'gro las 'das pa'i brtson 'grus phung po rgya cher gyur pa'i gnas //",
    "T02TD2728E:105b-9": "'jig rten dbang po'i dpung pa 'gro ba rnams kyi dgra mang tshar gcod gtum po'i dbyug pa nyid gyur cig / gang zhig rnam mdzes bdud rtsi'i rgyun gyi 'gyur bag ldan yang dgra bo rnams ni 'jigs pa kho nar bgyid //",
    "T02TD2728E:105b-10": "mthong ba rtsol bar bgyid pa min nyid de lta na yang lta byed rnams kyi dga' ba chung ba min //",
    "T02TD2728E:105b-11": "rgyan rnams kun gyis rab tu mdzes pa'i khang pa yin yang 'gro kun rgyan rnams mdzes dang bral bar bgyid //",
    "T02TD2728E:105b-12": "'od ldan chu skyes can gyi gos ni gcig pu de yis khyed kyi bde min bde bar sel gyur cig / gang zhig rab mdzes rgya mtshor gzugs kyi mngon pa'i nga rgyal nub cing bsod nams snod kyi lta byed rnams //",
    "T02TD2728E:105b-13": "'gro ba 'bras bu dang bcas sred pa skyes pa yang ni mi gnas rab tu g-yo bas 'joms 'gyur ba //",
    "T02TD2728E:105b-14": "mtshungs med rab tu mdzes ldan ri bong mtshan ma can sogs grangs med rnams ni gcig tu bgyis sam zhes //",
    "T02TD2728E:106a-0": "snyam par 'gyur zhes de yi padma las kyang rgyal ldan phyag na padma'i bzhin des rgyal gyur cig / gang zhig rgyun chad med par mdzes pa'i chu tshogs ldan pa'i @106a * //",
    "T02TD2728E:106a-1": "sprin rnams kyis bsgribs dgra rnams snod la ni //",
    "T02TD2728E:106a-2": "shin tu rab gsal lan cig ma yin 'tshig pa ster ba'i yul ngan du gyur lus can rnams la yang //",
    "T02TD2728E:106a-3": "shin tu rjes 'brel dri ma mang po'i snag tsha'i 'dam gyi tshogs kyis rab tu bsgos rnams 'khru bar bgyid //",
    "T02TD2728E:106a-4": "mgo la sangs rgyas khang ba'i bzhin ni shin tu bzhin bzangs khyed kyi rnam bkra'i bya ba mdzad gyur cig / phyag na bzhad pa'i chu skyes dag gis skyo ba med pa'i ral ba'i thor tshugs dag ni rab gsal zhing //",
    "T02TD2728E:106a-5": "che bar brtsigs te bkod pa'i nang na rnam bzhugs gsal ba dang 'dres 'od dpag med kyi 'od gsal tshogs //",
    "T02TD2728E:106a-6": "tha dad du byas 'od ni gsal ldan gyen du brtsams shing bcings ba'i steng gi stug po bkod pa ni //",
    "T02TD2728E:106a-7": "mdzes pas tshim pa mi mthong drag rnams rab 'jigs gsal zhing sgra ldan go chas khyed rnams srung gyur cig //",
    "T02TD2728E:106a-8": "rgyun chad med par rnam 'phro shin tu kun dga'i rgyur gyur 'od dpag med 'od chu yi tshogs lta bus //",
    "T02TD2728E:106a-9": "bran pa las ni shin tu phul byung dag cing mdzes pa'i 'phel ba rnyed gyur lhag pa'i dri bzangs can //",
    "T02TD2728E:106a-10": "lha yi me tog rmad byung tshogs rnams rdzogs pa'i padmo 'dzin pa'i ral pa dag gi ni //",
    "T02TD2728E:106a-11": "dpag bsam 'khri shing tshogs ni khyed rnams dag gi bsam pa'i don rnams phun tshogs 'grub pa'i rgyur gyur cig / gang zhig bcings par gyur kyang rnam par grol par nges par bgrod byed gang zhig lus la lhag gnas pa //",
    "T02TD2728E:106a-12": "gzhan rnams nges bar spangs kyang thun mong min par mgon po 'od dpag med kyis rnam par brgyan par mdzad //",
    "T02TD2728E:106a-13": "dri bzangs thams cad spangs kyang gang zhig mtshungs med dri bzangs mang pos ma lus phyogs rnams 'gengs gyur pa //",
    "T02TD2728E:106a-14": "'jig rten dbang po'i shin tu che ba'i ral pa de yis khyed kyi nges par thob bya'i 'ching ba 'phrog gyur cig / ral tshogs ma lags skye bo ma lus rnams kyi yid ni 'ching bar bgyid pa zhags pa'i phung po lags /",
    "T02TD2728E:106a-15": "mdzes sdug ma lags 'on kyang sdug bsngal me yis rnam bcom 'gro rnams gso byed bdud rtsi dag gi rgyun //",
    "T02TD2728E:106a-16": "padmo ma lags ma rungs mthar byed rta rgod 'dul lcag rgyal ba'i ri bong can sbyar skra yi dpal //",
    "T02TD2728E:106b-0": "khyed kyi nyon mongs skyon rnams shin tu 'joms shing mngon par 'dod pa'i dngos @106b grub sbyin par mdzad gyur cig / ma lus phyogs rnams sreg byed lhag par kun tu dmar ser gzi brjid ldan pa rnam par bkod gyur pa //",
    "T02TD2728E:106b-1": "'jig rten gsum po rmongs shing 'jigs la skyabs med za ba'i tshogs 'bar bskal pa'i me ltar brtag bya ba //",
    "T02TD2728E:106b-2": "so bsdams sdang mig rab tu 'bar ba'i rta mgrin dag gis rjes su kun nas gtad de gzigs pa las /",
    "T02TD2728E:106b-3": "mtshungs med brtse ldan 'jig rten dbang phyug skad cig 'jigs pa'i gzigs stangs skyes pas khyed rnams srung gyur cig /'jig rten rnams ni brlag par rab gtong gsal ba ma lus sa 'dzin che rnams di ring myur bar ni //",
    "T02TD2728E:106b-4": "phye mar 'gyur bgyid 'dzin par byed pa yang ste mtha' med chu yi gter rnams skam pa nyid bgyid pa //",
    "T02TD2728E:106b-5": "de ltas gang zhig khro ba bzung ste khro gnyer rab rgyas bsdus gyur 'jigs su rung ba'i dpral ba las //",
    "T02TD2728E:106b-6": "nges 'thon lha mo mtshungs med dpung stobs can gyis mthong nas skrag 'gyur mtsho skyes can des rgyal gyur cig / bstod 'os rnams kyis bstod cing bla ma rnams kyi'ang 'gro ba'i bla ma phyag bya rnams kyis phyag byas pa //",
    "T02TD2728E:106b-7": "mi nyung bskal par bsgrubs pa'i zol med nus ldan mtha' dag 'gro ba'i skyabs gyur mtshungs pa med pa yis //",
    "T02TD2728E:106b-8": "brtse ba rang nyid lus can bzhin du 'jig rten sdug bsngal gzhil phyir padmo can las legs 'thon pa //",
    "T02TD2728E:106b-9": "sgrol ma yis ni khyed kyi 'khor ba'i brtson ra'i nang du lci bar gyur pa'i gdung byed 'phrog gyur cig / tshig mtha' ldan pa'i tshogs kyis grangs ni bgrang bar lci zhing tshig bdag mchog gi tshig gi sde tshan yang //",
    "T02TD2728E:106b-10": "rjes su gzung bar nus pa ma yin ngang pa'i 'gros dang drag po'i tshig rnams kyis kyang gsal bar ni //",
    "T02TD2728E:106b-11": "brjod par rtogs dka' brjod bya min pa'i tshogs ni cha shas chung ngus gus pas brjod de yongs rdzogs pa //",
    "T02TD2728E:106b-12": "bde gshegs tshig gis yang dag brjod bya chu skyes ldan pa'i yon tan tshogs kyis khyed rnams srung gyur cig /",
    "T02TD2728E:106b-13": "skye ba'i skye ba rnams su spyan ras gzigs dbang gi //",
    "T02TD2728E:106b-14": "zhabs la gus shing rang bzhin shin tu drang ba dang //",
    "T02TD2728E:106b-15": "blo gros mi g-yo gzhan phan bla ma'i bya ba dag / bya bar ldan zhing snyan ngag mkhan du'ang 'gyur bar shog /'jig rten dbang phyug gi bstod pa brgya pa /",
    "T02TD2728E:107a-0": "snyan ngag mkhan chen po shr'i @107a * //",
    "T02TD2728E:107a-1": "badzra de ba zhes bya bas mdzad pa rdzogs so /",
    "T02TD2728E:107a-3": "// / yon tan phul du byung ba dpag tu med pa dang ldan pa bla ma dam pa chos kyi rgyal po dang /",
    "T02TD2728E:107a-4": "mi'i dbang po dpon chen sh'akya bzang po'i bka' lung gis /",
    "T02TD2728E:107a-5": "rgya gar gyi mkhan po snyan ngag mkhan po ma h'a pandi ta la kasham'i ka ra dang /",
    "T02TD2728E:107a-6": "bod kyi lo ts'a ba dge slong shong ston gyis bsgyur ba'o//"
}