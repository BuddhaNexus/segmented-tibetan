{
    "K12D0516=D0886_H0605:466a-0": "@466a rgya gar skad du /",
    "K12D0516=D0886_H0605:466a-1": "a'arya pushpa k'u ta n'a ma dh'a ra n'i /",
    "K12D0516=D0886_H0605:466a-2": "bod skad du /",
    "K12D0516=D0886_H0605:466a-3": "'phags pa me tog brtsegs pa zhes bya ba'i gzungs /",
    "K12D0516=D0886_H0605:466a-4": "sangs rgyas dang /",
    "K12D0516=D0886_H0605:466a-5": "byang chub sems dpa' thams cad la phyag 'tshal lo //",
    "K12D0516=D0886_H0605:466a-6": "'di skad bdag gis thos pa dus gcig na /",
    "K12D0516=D0886_H0605:466a-7": "bcom ldan 'das mtsho chen po ma dros pa na",
    "K12D0516=D0886_H0605:466a-8": "klu'i rgyal po ma dros pa'i khang pa na dge",
    "K12D0516=D0886_H0605:466a-9": "slong lnga brgya'i dge slong gi dge 'dun chen po",
    "K12D0516=D0886_H0605:466a-10": "dang thabs cig tu bzhugs te /",
    "K12D0516=D0886_H0605:466a-11": "byang chub sems dpa'i tshogs chen po 'jig rten gyi",
    "K12D0516=D0886_H0605:466b-0": "khams @466b gzhan dang gzhan dag nas 'dus pa byang",
    "K12D0516=D0886_H0605:466b-1": "chub sems dpa' stong du tshang ba thams cad kyang",
    "K12D0516=D0886_H0605:466b-2": "gzungs thob pa / ting nge 'dzin thob pa /",
    "K12D0516=D0886_H0605:466b-3": "skye ba cig gis thogs pa /",
    "K12D0516=D0886_H0605:466b-4": "sa bcu la gnas pa /",
    "K12D0516=D0886_H0605:466b-5": "de ma thag tu rgyal tshab tu dbang bskur bas dbang bskur ba /",
    "K12D0516=D0886_H0605:466b-6": "go cha chen po bgos pa /",
    "K12D0516=D0886_H0605:466b-7": "sangs rgyas kyi yon tan thams cad la the tshom med pa sha stag dang yang thabs cig go /",
    "K12D0516=D0886_H0605:466b-8": "de'i tshe na byang chub sems dpa' sems dpa' chen",
    "K12D0516=D0886_H0605:466b-9": "po seng+ge rnam par rtse ba zhes bya ba 'khor",
    "K12D0516=D0886_H0605:466b-10": "de nyid du 'dus par gyur te 'dug go /",
    "K12D0516=D0886_H0605:466b-11": "de nas byang chub sems dpa' sems dpa' chen po",
    "K12D0516=D0886_H0605:466b-12": "seng+ge rnam par rtse ba stan las langs te bla",
    "K12D0516=D0886_H0605:466b-13": "gos phrag pa gcig tu gzar nas bus mo g-yas",
    "K12D0516=D0886_H0605:466b-14": "pa'i lha nga sa la btsugs te bcom ldan 'das",
    "K12D0516=D0886_H0605:466b-15": "ga la ba de logs su thal mo sbyar ba",
    "K12D0516=D0886_H0605:466b-16": "btud nas bcom ldan 'das la 'di skad ces gsol",
    "K12D0516=D0886_H0605:466b-17": "to // bcom ldan 'das /",
    "K12D0516=D0886_H0605:466b-18": "rigs kyi bu'am /",
    "K12D0516=D0886_H0605:466b-19": "rigs kyi bu mo gang gis de bzhin gshegs pa la mchod pa bgyis na /",
    "K12D0516=D0886_H0605:466b-20": "de'i bsod nams ji snyed cig bskyed par 'gyur /",
    "K12D0516=D0886_H0605:466b-21": "de skad ces gsol ba dang /",
    "K12D0516=D0886_H0605:466b-22": "bcom ldan 'das kyis byang chub sems dpa' sems dpa'",
    "K12D0516=D0886_H0605:466b-23": "chen po seng+ge rnam par rtse ba la 'di skad",
    "K12D0516=D0886_H0605:466b-24": "ces bka' stsal to //",
    "K12D0516=D0886_H0605:466b-25": "bcom ldan 'das /",
    "K12D0516=D0886_H0605:466b-26": "rigs kyi bu'am rigs kyi bu mo gang gis de bzhin gshegs pa la mchod pa bgyis na /",
    "K12D0516=D0886_H0605:467a-0": "de'i bsod nams ji snyed @467a *//",
    "K12D0516=D0886_H0605:467a-1": "cig bskyed par 'gyur zhes seng+ge rnam par rtse ba khyod de skad ma zer cig /",
    "K12D0516=D0886_H0605:467a-2": "de ci'i phyir zhe na /",
    "K12D0516=D0886_H0605:467a-3": "de bzhin gshegs pa ni /",
    "K12D0516=D0886_H0605:467a-4": "tshul khrims dpag tu med pa /",
    "K12D0516=D0886_H0605:467a-5": "ting nge 'dzin dpag tu med pa /",
    "K12D0516=D0886_H0605:467a-6": "shes rab dpag tu med pa /",
    "K12D0516=D0886_H0605:467a-7": "rnam par grol ba dpag tu med pa /",
    "K12D0516=D0886_H0605:467a-8": "rnam par grol ba'i ye shes mthong ba dpag tu med pa ste /",
    "K12D0516=D0886_H0605:467a-9": "seng+ge rnam par rtse ba /",
    "K12D0516=D0886_H0605:467a-10": "gang gi phyir de bzhin gshegs pa dgra bcom pa",
    "K12D0516=D0886_H0605:467a-11": "yang dag par rdzogs pa'i sangs rgyas yon tan gyi",
    "K12D0516=D0886_H0605:467a-12": "tshogs dpag tu med pa dang ldan pa de'i phyir",
    "K12D0516=D0886_H0605:467a-13": "de la mchod pa'i rnam par smin pa de yang",
    "K12D0516=D0886_H0605:467a-14": "dpag tu med par shes par bya'o //",
    "K12D0516=D0886_H0605:467a-15": "seng+ge rnam par rtse ba /",
    "K12D0516=D0886_H0605:467a-16": "gang la la dag de bzhin gshegs pa bzhugs kyang rung //",
    "K12D0516=D0886_H0605:467a-17": "yongs su mya ngan las 'das kyang rung ste mchod pa byed pa de dag thams cad ni /",
    "K12D0516=D0886_H0605:467a-18": "'di lta ste /",
    "K12D0516=D0886_H0605:467a-19": "nyan thos kyi theg pa'am /",
    "K12D0516=D0886_H0605:467a-20": "rang sangs rgyas kyi theg pa'am /",
    "K12D0516=D0886_H0605:467a-21": "theg pa chen po'am /",
    "K12D0516=D0886_H0605:467a-22": "theg pa gsum las theg pa gcig gis yongs su mya ngan las 'da' bar 'gyur ro //",
    "K12D0516=D0886_H0605:467a-23": "seng+ge rnam par rtse ba /",
    "K12D0516=D0886_H0605:467a-24": "yang gang gis de bzhin gshegs pa dgra bcom pa",
    "K12D0516=D0886_H0605:467a-25": "yang dag par rdzogs pa'i sangs rgyas mthong nas sems",
    "K12D0516=D0886_H0605:467a-26": "dang bar gyur la /",
    "K12D0516=D0886_H0605:467a-27": "dad pa'i sems kyis rnyed pa dang /",
    "K12D0516=D0886_H0605:467a-28": "na bza' dang /",
    "K12D0516=D0886_H0605:467a-29": "zhal zas dang /",
    "K12D0516=D0886_H0605:467a-30": "gzims cha dang /",
    "K12D0516=D0886_H0605:467a-31": "snyun gyi gsos sman dang /",
    "K12D0516=D0886_H0605:467a-32": "yo byad dang /",
    "K12D0516=D0886_H0605:467b-0": "@467b bde bar sbyar ba thams cad kyis bsti stang",
    "K12D0516=D0886_H0605:467b-1": "du byas shing ri mor byas te mchod cing rjed",
    "K12D0516=D0886_H0605:467b-2": "la rim gror byas pa dang /",
    "K12D0516=D0886_H0605:467b-3": "gang zhig gis de bzhin gshegs pa yongs su mya",
    "K12D0516=D0886_H0605:467b-4": "ngan las 'das pa'i ring bsrel yungs 'bru tsam gyi",
    "K12D0516=D0886_H0605:467b-5": "mchod rten la mchod pa byas pa'i rnam par smin",
    "K12D0516=D0886_H0605:467b-6": "pa ni / mnyam par shes par bya ste /",
    "K12D0516=D0886_H0605:467b-7": "bye brag gam /",
    "K12D0516=D0886_H0605:467b-8": "tha dad du bya ba med do //",
    "K12D0516=D0886_H0605:467b-9": "seng+ge rnam par rtse ba /",
    "K12D0516=D0886_H0605:467b-10": "byang chub sems dpa' khyim pa gang zhig gis nyan thos dang /",
    "K12D0516=D0886_H0605:467b-11": "rang sangs rgyas dang /",
    "K12D0516=D0886_H0605:467b-12": "de bzhin gshegs pa dgra bcom pa yang dag par",
    "K12D0516=D0886_H0605:467b-13": "rdzogs pa'i sangs rgyas rnams la rin po che'i phung",
    "K12D0516=D0886_H0605:467b-14": "po ri rab tsam dbul ba phul ba bas /",
    "K12D0516=D0886_H0605:467b-15": "byang chub sems dpa' gang rab tu byung nas karsha pa na gcig tsam dbul bar phul la /",
    "K12D0516=D0886_H0605:467b-16": "phul nas kyang bla na med pa yang dag par rdzogs pa'i byang chub tu yongs su bsngos na /",
    "K12D0516=D0886_H0605:467b-17": "dge ba'i rtsa ba snga ma des dge ba'i rtsa",
    "K12D0516=D0886_H0605:467b-18": "ba phyi ma'i brgya'i char yang nye bar mi 'gro",
    "K12D0516=D0886_H0605:467b-19": "/ stong gi cha dang /",
    "K12D0516=D0886_H0605:467b-20": "'bum gyi cha dang /",
    "K12D0516=D0886_H0605:467b-21": "grangs dang /",
    "K12D0516=D0886_H0605:467b-22": "cha dang /",
    "K12D0516=D0886_H0605:467b-23": "bgrang ba dang /",
    "K12D0516=D0886_H0605:467b-24": "sgrun pa dang /",
    "K12D0516=D0886_H0605:467b-25": "rgyur yang nye bar mi 'gro ba nas dpe'i bar du yang mi bzod do //",
    "K12D0516=D0886_H0605:467b-26": "seng+ge rnam par rtse ba /",
    "K12D0516=D0886_H0605:467b-27": "gang zhig gis de bzhin gshegs pa dgra bcom pa",
    "K12D0516=D0886_H0605:467b-28": "yang dag par rdzogs pa'i sangs rgyas la lo gcig",
    "K12D0516=D0886_H0605:467b-29": "gam / lo brgya'am /",
    "K12D0516=D0886_H0605:467b-30": "lo stong yang rung ste bde ba'i yo byad thams cad kyis bsnyen bkur byas pa dang /",
    "K12D0516=D0886_H0605:468a-0": "@468a *// gang zhig gis de bzhin gshegs pa yongs su mya",
    "K12D0516=D0886_H0605:468a-1": "ngan las 'das pa'i mchod rten la byang chub kyi",
    "K12D0516=D0886_H0605:468a-2": "sems kyis yang dag par zin pas de bzhin gshegs",
    "K12D0516=D0886_H0605:468a-3": "pa la mchod pa'i phyir me tog 'ga' 'bul lam",
    "K12D0516=D0886_H0605:468a-4": "/ chu snyim pa gang tsam 'thor ram /",
    "K12D0516=D0886_H0605:468a-5": "byug pa'i thig le 'bri'am /",
    "K12D0516=D0886_H0605:468a-6": "me tog gi nyal nyil 'phyag gam /",
    "K12D0516=D0886_H0605:468a-7": "byug pa 'bul lam /",
    "K12D0516=D0886_H0605:468a-8": "spos 'bul lam /",
    "K12D0516=D0886_H0605:468a-9": "me tog 'bul lam /",
    "K12D0516=D0886_H0605:468a-10": "bdug spos 'bul lam /",
    "K12D0516=D0886_H0605:468a-11": "phreng ba 'bul lam /",
    "K12D0516=D0886_H0605:468a-12": "rol mo'i sil snyan 'bul lam /",
    "K12D0516=D0886_H0605:468a-13": "gdugs 'bul lam /",
    "K12D0516=D0886_H0605:468a-14": "dri 'bul lam /",
    "K12D0516=D0886_H0605:468a-15": "dpyangs pa 'bul lam /",
    "K12D0516=D0886_H0605:468a-16": "rgyal mtshan 'bul lam /",
    "K12D0516=D0886_H0605:468a-17": "ba dan 'bul lam /",
    "K12D0516=D0886_H0605:468a-18": "dar 'bul lam /",
    "K12D0516=D0886_H0605:468a-19": "mar me 'bul zhing /",
    "K12D0516=D0886_H0605:468a-20": "phul nas dga' ba'i sems kyis gom pa'i gar stabs",
    "K12D0516=D0886_H0605:468a-21": "'ga' bor te sangs rgyas bcom ldan 'das de la",
    "K12D0516=D0886_H0605:468a-22": "phyag 'tshal lo // zhes smra ba de dag ni /",
    "K12D0516=D0886_H0605:468a-23": "seng+ge rnam par rtse ba /",
    "K12D0516=D0886_H0605:468a-24": "bskal par ram /",
    "K12D0516=D0886_H0605:468a-25": "bskal pa brgya'am /",
    "K12D0516=D0886_H0605:468a-26": "bskal pa stong du'am /",
    "K12D0516=D0886_H0605:468a-27": "bskal pa 'bum du'ang ngan 'gror log par ltung bar 'gro bar 'gyur ba de'i gnas med de /",
    "K12D0516=D0886_H0605:468a-28": "'di la dogs pa'am /",
    "K12D0516=D0886_H0605:468a-29": "yid gnyis sam /",
    "K12D0516=D0886_H0605:468a-30": "the tshom za bar mi bya'o //",
    "K12D0516=D0886_H0605:468a-31": "seng+ge rnam par rtse ba /",
    "K12D0516=D0886_H0605:468a-32": "me tog brtsegs pa zhes bya ba'i gzungs yod kyi /",
    "K12D0516=D0886_H0605:468a-33": "skye bo mang po la phan pa dang /",
    "K12D0516=D0886_H0605:468a-34": "skye bo mang po la bde ba dang /",
    "K12D0516=D0886_H0605:468a-35": "'jig rten la snying brtse ba dang /",
    "K12D0516=D0886_H0605:468b-0": "lha dang mi'i skye bo phal @468b po che'i don dang /",
    "K12D0516=D0886_H0605:468b-1": "phan pa dang /",
    "K12D0516=D0886_H0605:468b-2": "bde ba'i phyir de bshad par bya'o //",
    "K12D0516=D0886_H0605:468b-3": "seng+ge rnam par rtse ba /",
    "K12D0516=D0886_H0605:468b-4": "gang la la zhig me tog brtsegs pa'i gzungs 'di 'dzin tam /",
    "K12D0516=D0886_H0605:468b-5": "'chang ngam /",
    "K12D0516=D0886_H0605:468b-6": "klog gam /",
    "K12D0516=D0886_H0605:468b-7": "yid la byed dam /",
    "K12D0516=D0886_H0605:468b-8": "kun chub par byed dam /",
    "K12D0516=D0886_H0605:468b-9": "gzhan dag la yang rgya cher yang dag par 'chad",
    "K12D0516=D0886_H0605:468b-10": "pa de rtag tu tshe rabs dran par 'gyur ro",
    "K12D0516=D0886_H0605:468b-11": "// de ngan 'gro log par ltung bar 'gro bar mi 'gyur /",
    "K12D0516=D0886_H0605:468b-12": "dal ba rnyed par 'gyur /",
    "K12D0516=D0886_H0605:468b-13": "nam du yang dkon mchog gsum dang mi 'bral bar 'gyur //",
    "K12D0516=D0886_H0605:468b-14": "nam du yang de bzhin gshegs pa dang mi 'bral bar 'gyur /",
    "K12D0516=D0886_H0605:468b-15": "nam du yang sangs rgyas rjes su dran pa dang mi 'bral bar 'gyur /",
    "K12D0516=D0886_H0605:468b-16": "nam du yang byang chub sems dpa' dang mi 'bral bar 'gyur /",
    "K12D0516=D0886_H0605:468b-17": "nam du yang byang chub kyi sems dang mi 'bral bar 'gyur ro //",
    "K12D0516=D0886_H0605:468b-18": "nam du yang dbang po ma tshang bar mi 'gyur /",
    "K12D0516=D0886_H0605:468b-19": "nam du yang rigs dma' bar skye bar mi 'gyur /",
    "K12D0516=D0886_H0605:468b-20": "spobs pa sna tshogs zab mo phun sum tshogs par 'gyur /",
    "K12D0516=D0886_H0605:468b-21": "phyogs bcu'i 'jig rten gyi khams grangs med pa dag",
    "K12D0516=D0886_H0605:468b-22": "gi sangs rgyas bcom ldan 'das rnams mthong bar 'gyur",
    "K12D0516=D0886_H0605:468b-23": "ro // tadya th'a /",
    "K12D0516=D0886_H0605:468b-24": "dha ra ni /",
    "K12D0516=D0886_H0605:468b-25": "dha ra ni /",
    "K12D0516=D0886_H0605:468b-26": "mu ni pra bha sva re /",
    "K12D0516=D0886_H0605:468b-27": "siddhe /",
    "K12D0516=D0886_H0605:468b-28": "tsande n'a ma:tsi ni rhe ri /",
    "K12D0516=D0886_H0605:468b-29": "aa ro ga ba ti /",
    "K12D0516=D0886_H0605:468b-30": "buddha ma ti dhe rye /",
    "K12D0516=D0886_H0605:468b-31": "aom ka ra te /",
    "K12D0516=D0886_H0605:468b-32": "ga ga ra te /",
    "K12D0516=D0886_H0605:468b-33": "r'a dza bi te /",
    "K12D0516=D0886_H0605:468b-34": "de dzo bi te /",
    "K12D0516=D0886_H0605:468b-35": "bi bu la buddhi /",
    "K12D0516=D0886_H0605:468b-36": "dharma aa ba bha se /",
    "K12D0516=D0886_H0605:468b-37": "aaksha ya kalpe /",
    "K12D0516=D0886_H0605:468b-38": "kalpa ba ti /",
    "K12D0516=D0886_H0605:468b-39": "aa mri kalpe h'um t'a sha ne /",
    "K12D0516=D0886_H0605:469a-0": "@469a *// te dzo ba ti /",
    "K12D0516=D0886_H0605:469a-1": "nee rya sam hi te /",
    "K12D0516=D0886_H0605:469a-2": "te dzo gra ba /",
    "K12D0516=D0886_H0605:469a-3": "tishth'i na dra ye tishthi na dra ye buddhi sv'ah'a /",
    "K12D0516=D0886_H0605:469a-4": "seng+ge rnam par rtse ba /",
    "K12D0516=D0886_H0605:469a-5": "gang la la zhig gis me tog brtsegs pa'i gzungs 'di'i ming dang /",
    "K12D0516=D0886_H0605:469a-6": "yi ge dang /",
    "K12D0516=D0886_H0605:469a-7": "tshig mtha' dag shes te kun tshub par byed pa des dpyid zla tha chung dang /",
    "K12D0516=D0886_H0605:469a-8": "dbyar zla ra ba dang /",
    "K12D0516=D0886_H0605:469a-9": "ston zla tha chung yar gyi ngo'i tshes brgyad nas",
    "K12D0516=D0886_H0605:469a-10": "bzung la bco lnga'i bar du sangs rgyas rjes su",
    "K12D0516=D0886_H0605:469a-11": "dran pa bsgom par bya ste /",
    "K12D0516=D0886_H0605:469a-12": "nyin lan gsum mtshan lan gsum bsam zhing de bzhin",
    "K12D0516=D0886_H0605:469a-13": "gshegs pa rtse gcig tu yid la byas la bcom",
    "K12D0516=D0886_H0605:469a-14": "ldan 'das la spos dang /",
    "K12D0516=D0886_H0605:469a-15": "me tog dang /",
    "K12D0516=D0886_H0605:469a-16": "mar me dang /",
    "K12D0516=D0886_H0605:469a-17": "bdug spos kyis mchod na /",
    "K12D0516=D0886_H0605:469a-18": "sangs rgyas bcom ldan 'das padma'i snying po'i seng+ge'i khri la bzhugs shing /",
    "K12D0516=D0886_H0605:469a-19": "chos kyang ston pa bco lnga mthong bar 'gyur ro //",
    "K12D0516=D0886_H0605:469a-20": "gzungs rab tu thob par 'gyur /",
    "K12D0516=D0886_H0605:469a-21": "dran pa dang ldan par 'gyur /",
    "K12D0516=D0886_H0605:469a-22": "blo gros dang ldan par 'gyur /",
    "K12D0516=D0886_H0605:469a-23": "rtogs pa dang ldan par 'gyur; blo dang ldan par 'gyur /",
    "K12D0516=D0886_H0605:469a-24": "yongs su mya ngan las 'da' ba'i bar du tshe rabs dran par 'gyur ro //",
    "K12D0516=D0886_H0605:469a-25": "thos pa thams cad dang /",
    "K12D0516=D0886_H0605:469a-26": "bstan bcos thams cad dang /",
    "K12D0516=D0886_H0605:469a-27": "bzo thams cad dang /",
    "K12D0516=D0886_H0605:469a-28": "las thams cad rab tu shes par 'gyur /",
    "K12D0516=D0886_H0605:469a-29": "ting nge 'dzin thams cad kyang de'i sems la gnas par 'gyur te /",
    "K12D0516=D0886_H0605:469a-30": "'phags pa'i bden pa bzhi ni /",
    "K12D0516=D0886_H0605:469b-0": "ma gtogs @469b so; ;de ci'i phyir zhe na /",
    "K12D0516=D0886_H0605:469b-1": "chos de dag ni /",
    "K12D0516=D0886_H0605:469b-2": "zag pa med par gtogs pa'i phyir ro //",
    "K12D0516=D0886_H0605:469b-3": "bcom ldan 'das kyis de skad ces bka' stsal nas",
    "K12D0516=D0886_H0605:469b-4": "byang chub sems dpa' sems dpa' chen po seng+ge rnam",
    "K12D0516=D0886_H0605:469b-5": "par rtse dang / byang chub sems dpa' de dag dang /",
    "K12D0516=D0886_H0605:469b-6": "dge slong de dag dang /",
    "K12D0516=D0886_H0605:469b-7": "lha dang /",
    "K12D0516=D0886_H0605:469b-8": "mi dang /",
    "K12D0516=D0886_H0605:469b-9": "lha ma yin dang /",
    "K12D0516=D0886_H0605:469b-10": "dri zar bcas pa'i 'jig rten yi rang ste bcom",
    "K12D0516=D0886_H0605:469b-11": "ldan 'das kyis gsungs pa la mngon par bstod do"
}