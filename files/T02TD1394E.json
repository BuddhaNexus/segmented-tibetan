{
    "T02TD1394E:32a-0": "@32a # // rgya gar skad du /",
    "T02TD1394E:32a-1": "shr'i k'a la tsa kra ho ma ba p'a yi ka bi dhi /",
    "T02TD1394E:32a-2": "bod skad du /",
    "T02TD1394E:32a-3": "dpal dus kyi 'khor lo'i sbyin sreg gi cho ga zhes bya ba /",
    "T02TD1394E:32a-4": "dpal dus kyi 'khor lo la phyag 'tshal lo //",
    "T02TD1394E:32b-0": "da ni dbang dang rab tu gnas pa la sogs pa thams cad la sbyin sreg sngon du 'gro bar @32b gsungs pas kun rdzob kyi sbyin sreg 'dir brjod par bya'o //",
    "T02TD1394E:32b-1": "nyin mo'i thun dang po la sogs pa la zhi ba la sogs pa'i las bya ste /",
    "T02TD1394E:32b-2": "de ltar mtshan mo la yang ngo //",
    "T02TD1394E:32b-3": "de ltar thun phyed rnams sam thun rnams la sta /",
    "T02TD1394E:32b-4": "las thams cad pa zhi ba dang /",
    "T02TD1394E:32b-5": "rgyas pa dang /",
    "T02TD1394E:32b-6": "gsad pa dang /",
    "T02TD1394E:32b-7": "dbye ba dang ;",
    "T02TD1394E:32b-8": "dbang dang /",
    "T02TD1394E:32b-9": "dgug pa dang /",
    "T02TD1394E:32b-10": "rmongs pa dang /",
    "T02TD1394E:32b-11": "rengs pa rnams grong khyer gyi dbus dang /",
    "T02TD1394E:32b-12": "gshin rje dang /",
    "T02TD1394E:32b-13": "bden bral dang /",
    "T02TD1394E:32b-14": "chu bdag dang /",
    "T02TD1394E:32b-15": "rlung dang gnod sbyin dang /",
    "T02TD1394E:32b-16": "dbang ldan dang /",
    "T02TD1394E:32b-17": "shar dang /",
    "T02TD1394E:32b-18": "me mtshams rnams su ste /",
    "T02TD1394E:32b-19": "dbang bskur ba'i dus su rdul tshon me ri'i phyir rol khru do spangs pa'i gnod sbyin nam /",
    "T02TD1394E:32b-20": "drag po ru zlum po dang /",
    "T02TD1394E:32b-21": "gru bzhi dang /",
    "T02TD1394E:32b-22": "gzhu'i rnam pa dang /",
    "T02TD1394E:32b-23": "zur lnga dang /",
    "T02TD1394E:32b-24": "bdun dang gsum dang drug dang brgyad rnams dang ldan pa'o //",
    "T02TD1394E:32b-25": "khru gang ba dang /",
    "T02TD1394E:32b-26": "khru do pa dang /",
    "T02TD1394E:32b-27": "khru gang gi phyed dang /",
    "T02TD1394E:32b-28": "zum po dang mtshungs pa dang /",
    "T02TD1394E:32b-29": "sor bzhi bcu dang /",
    "T02TD1394E:32b-30": "nyi shu dang /",
    "T02TD1394E:32b-31": "sum cu dang /",
    "T02TD1394E:32b-32": "drug cu rnams so //",
    "T02TD1394E:32b-33": "thab khung rnams kyi rgya'i phyed gting du'o //",
    "T02TD1394E:32b-34": "thab kyi kha khyer du thad kar dpangs kyi drug cha'o //",
    "T02TD1394E:32b-35": "de dag gi nyis 'gyur stegs bu la'o //",
    "T02TD1394E:32b-36": "de'i nyis 'gyur kha khyer chen po la'o //",
    "T02TD1394E:32b-37": "yang chu dang mnyam pa'i phyi ru kha khyer bya'o //",
    "T02TD1394E:32b-38": "steng du nyi ma dang zla ba dang mandala sngon po dang /",
    "T02TD1394E:32b-39": "dmar po dang /",
    "T02TD1394E:32b-40": "du ba'i mandala dang /",
    "T02TD1394E:32b-41": "mandala ser po dang ri rab gnyis rnams kyis mtshan ma'i thab bya'o //",
    "T02TD1394E:32b-42": "stegs bu cha lnga ru byas pa'i logs gnyis kyi cha gnyis spangs te cha gsum la 'og nas byung ba'i mtshan ma rnams kyis rim pa bzhin bskor ro //",
    "T02TD1394E:32b-43": "gal te sa yis byed na chu'i phyed kyis so //",
    "T02TD1394E:32b-44": "rdul tshon gyis phyed na ngos pa med do //",
    "T02TD1394E:32b-45": "de'i phyi rol du gnyis la padma'i 'dab ma dang /",
    "T02TD1394E:32b-46": "gnyis la sor mo dang bcas pa'i lag mthil dang /",
    "T02TD1394E:32b-47": "khra'i mjug sgro gnyis la shing aarga'i 'dab ma dmar po dang /",
    "T02TD1394E:32b-48": "shing aarga'i 'dab ma ser po rnams kyi phreng bas bskor ro //",
    "T02TD1394E:32b-49": "de'i phyi rol du gnyis la ku sha dang /",
    "T02TD1394E:32b-50": "shi ba'i skra dang /",
    "T02TD1394E:32b-51": "yi dags shing gi lo ma dang /",
    "T02TD1394E:32b-52": "gnyis la me tog dmar po dang /",
    "T02TD1394E:32b-53": "gnyis la me tog ser po rnams kyis bskor ro //",
    "T02TD1394E:32b-54": "thab kyi tshad kyis padma'i 'dab ma'o //",
    "T02TD1394E:33a-0": "bcu @33a * //",
    "T02TD1394E:33a-1": "gnyis kyi cha yis gtso bo'i lte ba la'o //",
    "T02TD1394E:33a-2": "de la rdo rje nag po dang padma dmar po dang /",
    "T02TD1394E:33a-3": "'khor lo dkar po dang /",
    "T02TD1394E:33a-4": "gri gug nag po dang /",
    "T02TD1394E:33a-5": "ral gri nag po dang /",
    "T02TD1394E:33a-6": "mda' dmar po dang /",
    "T02TD1394E:33a-7": "rdo rje lcags kyu dmar po dang /",
    "T02TD1394E:33a-8": "sbrul zhags ser po dang /",
    "T02TD1394E:33a-9": "rdo rje lcags sgrog ser po rnams dgod par bya'o //",
    "T02TD1394E:33a-10": "las thams cad pa'i thab khung la shar la sogs pa'i padma'i 'dab ma rnams la ral gri dang /",
    "T02TD1394E:33a-11": "rin po che dang /",
    "T02TD1394E:33a-12": "'khor lo dang /",
    "T02TD1394E:33a-13": "padma rnams so //",
    "T02TD1394E:33a-14": "mtshams rnams la ni gri gug nag po dang /",
    "T02TD1394E:33a-15": "lcags kyu dmar po dang /",
    "T02TD1394E:33a-16": "rdo rje zhags pa ser po dang /",
    "T02TD1394E:33a-17": "rtse gsum dkar po rnams so //",
    "T02TD1394E:33a-18": "de ltar zhi ba la yang ngo //",
    "T02TD1394E:33a-19": "rgyas pa la phyogs rnams rdo rje la sogs pa'i mtshan ma rnams dang /",
    "T02TD1394E:33a-20": "mtshams rnams su gri gug nag po la sogs pa'o //",
    "T02TD1394E:33a-21": "de ltar bsad pa la shar du phyogs pa'i dkyil 'khor te /",
    "T02TD1394E:33a-22": "gsad pa dang dbye ba la ral gri la sogs pas mtshan pa'o //",
    "T02TD1394E:33a-23": "dbang dang dgug pa la lhor kha phyogs pas phyogs rnams la rin po che rnams so //",
    "T02TD1394E:33a-24": "mtshams rnams su lcags kyu dmar po la sogs pa'o //",
    "T02TD1394E:33a-25": "rmongs pa dang rengs pa la nub tu kha phyogs pas phyogs dang phyogs bral rnams la 'khor lo'o //",
    "T02TD1394E:33a-26": "zhags pa ser po la sogs pa'o ;",
    "T02TD1394E:33a-27": "/ thab khung las khru do spangs par rdul tshon dkar po dang dmar po dang nag po rnams kyis ra ba gsum pa byas te /",
    "T02TD1394E:33a-28": "byang la sogs par kha phyogs pa'i ra ba'i nang gi rgya'i brgyad cha sgo'o //",
    "T02TD1394E:33a-29": "dkyil 'khor gyi sgo dang mtshungs pa'i rta babs dang bcas pa thab khung kun la bya'o //",
    "T02TD1394E:33a-30": "thab khung gi mdun du khru do spangs pa'i gnas su zhi ba la sogs pa'i dbye bas dbyibs dang ldan pa la snga ma ltar padma dang mtshan ma'i bye brag bkod pa'i khru gar pa rang rang gi phyogs su gzhag go //",
    "T02TD1394E:33a-31": "las thams cad pa la sna tshogs rdo rje chos 'byung du chud pas mtshan pa'o //",
    "T02TD1394E:33a-32": "de ltar sbyin sreg gi dgang gzar la sogs pa'i gdan dang /",
    "T02TD1394E:33a-33": "yon chab kyi gdan g-yon dang g-yas su'o //",
    "T02TD1394E:33a-34": "gdan de la rim pa ji lta ba bzhin gnas par bya ste /",
    "T02TD1394E:33a-35": "rkang pa g-yas pa g-yon pa'i pus mo'i 'og tu bzhag pa padma'i 'dug stangs so //",
    "T02TD1394E:33b-0": "rkang pa g-yas pa g-yon pa'i brla steng du bzhag cing g-yon pa @33b g-yas pa'i brla steng du bzhag pa rdo rje'i 'dug stangs so //",
    "T02TD1394E:33b-1": "lha ma yin gyi 'dug stangs ni lus bskum ste rus sbal ltar gnas pa'o //",
    "T02TD1394E:33b-2": "rkang pa'i long mo gnyis gshibs te tsos po che 'phongs dang sbyar nas pus mo gnyis bslang ba ni tsog bu'i 'dug stangs so //",
    "T02TD1394E:33b-3": "rkang pa g-yon pa skyil krung du gnas nas g-yas pa tsog pu ste cung zad brkyang ba skyil krung phyed pa'o //",
    "T02TD1394E:33b-4": "de las bzlog pa ni bye brag gnyis pa'o //",
    "T02TD1394E:33b-5": "rkang pa g-yon pa'i rting pa bshad lam du gnas te g-yas pa tsog pur gnas pa rkang pa bshad lam la gnas pa'o //",
    "T02TD1394E:33b-6": "de las bzlog pa rnams so //",
    "T02TD1394E:33b-7": "de nas rim pa bzhin du shel dang /",
    "T02TD1394E:33b-8": "mu tig dang /",
    "T02TD1394E:33b-9": "ba'i so dang /",
    "T02TD1394E:33b-10": "bo de tse dang /",
    "T02TD1394E:33b-11": "padma'i sa bon dang /",
    "T02TD1394E:33b-12": "tsandan dmar po dang /",
    "T02TD1394E:33b-13": "lung tang dang /",
    "T02TD1394E:33b-14": "ru dr'a kashi phreng ba rnams so //",
    "T02TD1394E:33b-15": "de nas pad snod 'dab ma dang /",
    "T02TD1394E:33b-16": "lte ba rnams la sor bcu gnyis pa shel dang dngul dang thod pa dang lcags dang /",
    "T02TD1394E:33b-17": "gser dang zangs dang shing dang sa las byas pa'i yon chab kyi snod rnams so //",
    "T02TD1394E:33b-18": "de nas dgang gzar ni /",
    "T02TD1394E:33b-19": "rdo rjes mtshan pa'i khru gang ba'i yu ba la ste thal mo sbyar ba'i rnam pa'o //",
    "T02TD1394E:33b-20": "de'i nang dbus su grub bzhi pa padmas mtshan pa sor bzhi pa dang ldan pa'o //",
    "T02TD1394E:33b-21": "de'i rtse mo rdo rje rtse lnga pa'o //",
    "T02TD1394E:33b-22": "ra dbus ma nas bcud 'gro ba'i gnas dang ldan pa'o //",
    "T02TD1394E:33b-23": "de nas cung zad phra la chung ba srid du mtshungs pa steng gi cha padma dang mtshungs pa'i blugs gzar ro //",
    "T02TD1394E:33b-24": "de ltar zhi ba la sogs pa'i las gnyis gnyis te /",
    "T02TD1394E:33b-25": "audumb'ara dang /",
    "T02TD1394E:33b-26": "byang chub shing dang /",
    "T02TD1394E:33b-27": "n+ya gro dha dang /",
    "T02TD1394E:33b-28": "parka di dang /",
    "T02TD1394E:33b-29": "rgun 'brum shing rnams kyi yam shing lnga brgya'o //",
    "T02TD1394E:33b-30": "mi'i rus pa mthe chung gi rnam pa lnga brgya dang /",
    "T02TD1394E:33b-31": "de ltar khra'i mjug sgro yang ngo //",
    "T02TD1394E:33b-32": "de ltar seng ldeng ngam pa la sha las byung ba dang /",
    "T02TD1394E:33b-33": "de ltar bi lo las byung ba lnga brgya sor bcu gnyis pa'o //",
    "T02TD1394E:33b-34": "de ltar rdzas rnams ni zhi ba la ba'i 'o ma dang d'ur ba'o //",
    "T02TD1394E:33b-35": "rgyas pa la mar dang d'ur ba'o //",
    "T02TD1394E:33b-36": "gsad pa la sha dang dug go //",
    "T02TD1394E:33b-37": "bskrad pa dang dbye ba la mi'i zhag dang bcas pa'i r'a dzi ka dang tshva'o //",
    "T02TD1394E:33b-38": "dbang la rdul dang ka ra b'i ra la sogs pa'i me tog dmar pa'o //",
    "T02TD1394E:33b-39": "dgug pa la dri chu dang shing le'i 'dab ma dang 'bras bu'o //",
    "T02TD1394E:33b-40": "rengs pa la mchil ma dang me tog rnying pa'o //",
    "T02TD1394E:33b-41": "rmongs pa la tshva dang thang phrom gyi 'dab ma'o //",
    "T02TD1394E:34a-0": "de ltar @34a * //",
    "T02TD1394E:34a-1": "gnyis gnyis te /",
    "T02TD1394E:34a-2": "me tog dri zhim pa la dkar ba dang /",
    "T02TD1394E:34a-3": "tsha ba la tsher ma dang ldan pa'i nag po dang /",
    "T02TD1394E:34a-4": "dmar po dang ser po rnams so //",
    "T02TD1394E:34a-5": "de ltar drang ba'i bdug spos ni aa ga ru dang /",
    "T02TD1394E:34a-6": "sihla dang /",
    "T02TD1394E:34a-7": "ga bur dang /",
    "T02TD1394E:34a-8": "sbrang rtsi kar rnams kyis so //",
    "T02TD1394E:34a-9": "de ltar shin tu bdug pa'i spos ni bshang ba dang sha dang khrag rnams kyis so //",
    "T02TD1394E:34a-10": "de ltar dri che bar gyur pa'i spos ni gu gul dang rgya skyegs dang /",
    "T02TD1394E:34a-11": "spos dkar dang /",
    "T02TD1394E:34a-12": "kun du ru dang /",
    "T02TD1394E:34a-13": "shri ba sa dang /",
    "T02TD1394E:34a-14": "bu ram rnams so //",
    "T02TD1394E:34a-15": "de ltar bska ba'i spos aa ru ra'i phye ma dang /",
    "T02TD1394E:34a-16": "bu ram dag gis so //",
    "T02TD1394E:34a-17": "yang na rim pa ji lta ba bzhin no //",
    "T02TD1394E:34a-18": "'o ma'i zan dang zho dang bcas pa'i zan dang grod pa dang /",
    "T02TD1394E:34a-19": "mar dang bcas pa'i zan dang /",
    "T02TD1394E:34a-20": "til dang bcas pa'i zan dang /",
    "T02TD1394E:34a-21": "sran ma tsan ka dang sha dang bcas pa'i zan rnams so //",
    "T02TD1394E:34a-22": "de ltar gnyis gnyis la tsandan dkar po dang /",
    "T02TD1394E:34a-23": "khrag dang /",
    "T02TD1394E:34a-24": "sol ba dang /",
    "T02TD1394E:34a-25": "gur kum dang /",
    "T02TD1394E:34a-26": "gi wang ngam tsandan dmar po dang /",
    "T02TD1394E:34a-27": "yung ba dang /",
    "T02TD1394E:34a-28": "ba bla rnams rnam par blugs so //",
    "T02TD1394E:34a-29": "de ltar mar dang mi'i zhag dang til mar dang /",
    "T02TD1394E:34a-30": "dz+yo ti sma'i mar dang /",
    "T02TD1394E:34a-31": "balla ta ka'i mar rnams kyi mar me'o //",
    "T02TD1394E:34a-32": "de ltar 'bras s'a lu dang /",
    "T02TD1394E:34a-33": "ra tsi ka dang /",
    "T02TD1394E:34a-34": "yungs kar dang /",
    "T02TD1394E:34a-35": "sran chung rnams kyis ma nyams pa'o //",
    "T02TD1394E:34a-36": "de ltar na na bza' dkar po la sogs par bgo bar bya'o //",
    "T02TD1394E:34a-37": "de nas slob dpon ji ltar gsungs pa'i gdan la ji ltar gsungs pa'i 'dug stangs kyis gnas nas las thams cad la ljang gu'o //",
    "T02TD1394E:34a-38": "zhi ba la sogs gnyis gnyis te /",
    "T02TD1394E:34a-39": "zhi zhing dkar ba dang /",
    "T02TD1394E:34a-40": "khro la gnag pa dang /",
    "T02TD1394E:34a-41": "chags pa dang bcas pa'i dmar po dang /",
    "T02TD1394E:34a-42": "rengs shing ser ba ste /",
    "T02TD1394E:34a-43": "sngon du gsungs pa'i dus kyi 'khor lo'i cha byad rnam par bsgoms te /",
    "T02TD1394E:34a-44": "srung ba'i 'khor lo byas nas sngon du gsungs pa'i cho ga'i rim pa bzhin du audumb'ara'i dang ba ta dang mya ngan med dang rus pa dang lcags dang seng ldeng dang sa ko ta dang /",
    "T02TD1394E:34a-45": "bi lo rnams las byung ba'i phur pas phyogs bcu ru btab la /",
    "T02TD1394E:34a-46": "aom a'a: h'um hr'i: phat /",
    "T02TD1394E:34a-47": "ces pa'i sngags kyis ku sha'i yon chab nas blangs te bsang gtor bya'o //",
    "T02TD1394E:34a-48": "de nas las thams cad pa dang zhi ba la sogs pa la tsandan la sogs pa dri zhim pa dang /",
    "T02TD1394E:34b-0": "'o ma can gyi shing @34b dang ;",
    "T02TD1394E:34b-1": "tsandan dmar po la sogs pa dang /",
    "T02TD1394E:34b-2": "bska ba'i shing rnams brtsigs te /",
    "T02TD1394E:34b-3": "lha khang dang /",
    "T02TD1394E:34b-4": "bram ze dang /",
    "T02TD1394E:34b-5": "dmangs rigs dang /",
    "T02TD1394E:34b-6": "gdol pa dang /",
    "T02TD1394E:34b-7": "rgyal rigs dang /",
    "T02TD1394E:34b-8": "rje rigs rnams kyi khyim nas me blangs te der bcug la rlung g-yab kyis sbar bar bya'o //",
    "T02TD1394E:34b-9": "de nas sngags 'dis me lha spyan drang ba ni /",
    "T02TD1394E:34b-10": "aom ae h+ye hi ma h'a bh'u ta de bi ra shi dvi dza sa ta ma /",
    "T02TD1394E:34b-11": "gri hi tv'a yu dha ma h'ar aa smin sa nni hi to bha b'a badzra dha ra aa dzny'a pa ya ti sv'a h'a zhes brjod de /",
    "T02TD1394E:34b-12": "rang gi snying ga dang phyi'i thab khung du las kyi bye brag gis zla ba 'am nyi ma la ram las byung ba'i me'i lha'i rnam pa bsgoms te /",
    "T02TD1394E:34b-13": "dza: h'um bam ho:/",
    "T02TD1394E:34b-14": "brjod cing lcags kyu'i phyag rgyas dgug go /",
    "T02TD1394E:34b-15": "rdo rje'i phyag rgyas gzhug go //",
    "T02TD1394E:34b-16": "zhags pa'i phyag rgyas bcing ngo //",
    "T02TD1394E:34b-17": "dril bu'i phyag rgyas dbang du bya'o //",
    "T02TD1394E:34b-18": "de nas yang las thams cad pa la sku mdog ljang gu g-yas pa'i phyag dag gis rdo rje dang phreng ba'o //",
    "T02TD1394E:34b-19": "g-yon pa'i phyag dag gis dril bu dang padma'o //",
    "T02TD1394E:34b-20": "na bza' dang spyan dang sbu skra rnams dmar la ser ba /",
    "T02TD1394E:34b-21": "mi bskyod pas rgyas btab pa'o //",
    "T02TD1394E:34b-22": "zhi ba la dkar po g-yas pa dag gis padmar dang shel gyi phreng ba'o //",
    "T02TD1394E:34b-23": "g-yon pa dag gis spyi blugs dang dung ngo //",
    "T02TD1394E:34b-24": "rgyas pa la g-yas pa dag gis 'khor lo dang mu tig gi phye ma'o //",
    "T02TD1394E:34b-25": "g-yon pa dag gis padma dang spyi blugs so //",
    "T02TD1394E:34b-26": "'od dpag med kyis rgyas btab pa'o //",
    "T02TD1394E:34b-27": "gsad pa la lag pa g-yas pa dag gis gri gug dang rtse gsum pa'o //",
    "T02TD1394E:34b-28": "g-yon pa dag gis thod pa dang kha tv'am ga'o //",
    "T02TD1394E:34b-29": "don yod grub pas rgyas btab pa'o //",
    "T02TD1394E:34b-30": "bskrad pa dang dbye ba la g-yas pa dag gis ral gri dang rtse gsum pa'o /",
    "T02TD1394E:34b-31": "g-yon pa dag gis thod pa dang kha tv'am ga'o //",
    "T02TD1394E:34b-32": "dbang du bya ba la gur gum gyi kha dog go //",
    "T02TD1394E:34b-33": "g-yas pa dag gis mda' dang rin po che'o //",
    "T02TD1394E:34b-34": "g-yon pa dag gis gzhu dang me long do //",
    "T02TD1394E:34b-35": "rin chen 'byung ldan gyis rgyas btab pa'o //",
    "T02TD1394E:34b-36": "dgug pa la g-yas pa dag gis rdo rje lcags kyu dang rin po che'o //",
    "T02TD1394E:34b-37": "g-yon pa dag gis rdo rje zhags pa dang me long ngo //",
    "T02TD1394E:34b-38": "rmongs pa dag la g-yas pa dag gis sbrul dang dbyug pa'o //",
    "T02TD1394E:34b-39": "g-yon pa dag gis 'khor lo dang thod pa'o //",
    "T02TD1394E:35a-0": "rengs pa dang phur bus gdab pa dag la @35a * //",
    "T02TD1394E:35a-1": "ser po g-yas pa dag gis lcags sgrog dang tho ba'o //",
    "T02TD1394E:35a-2": "g-yon pa dag gis 'khor lo dang phur ba dag gis so //",
    "T02TD1394E:35a-3": "rnam par snang mdzad kyis rgyas btab pa'o //",
    "T02TD1394E:35a-4": "zhi ba la sogs pa rang rang gi kha dog dang mtshungs pa'i na bza'o //",
    "T02TD1394E:35a-5": "de nas aom pra war sa ta k'a ra ma h'a r'a smin pra t'i tstsha sv'a h'a zhes pas yon chab sbyin no //",
    "T02TD1394E:35a-6": "de nas aom bdzra dang por ro //",
    "T02TD1394E:35a-7": "pushampa la sog sa bar du'o //",
    "T02TD1394E:35a-8": "sv'a h'a zhes pa mtha' sbyar ba'i pu shampa dang /",
    "T02TD1394E:35a-9": "dh'u bam dang /",
    "T02TD1394E:35a-10": "gandham dang /",
    "T02TD1394E:35a-11": "d'i pam dang /",
    "T02TD1394E:35a-12": "aaksha tam dang /",
    "T02TD1394E:35a-13": "nee bi d+yam dang /",
    "T02TD1394E:35a-14": "l'a s+yam dang /",
    "T02TD1394E:35a-15": "ha s+yam /",
    "T02TD1394E:35a-16": "b'a d+yam dang /",
    "T02TD1394E:35a-17": "nri t+yam dang /",
    "T02TD1394E:35a-18": "s'i t+yam dang /",
    "T02TD1394E:35a-19": "k'a mam rnams kyis mchod par bya'o //",
    "T02TD1394E:35a-20": "de nas me lta'i zhal gdangs par /",
    "T02TD1394E:35a-21": "aom sarba p'a pam da ha na badzra aagne bdzra satva s+ya sarba p'a pam da ha da ha sv'a h'a zhes pas /",
    "T02TD1394E:35a-22": "las thams cad pa la sog sas sreg blugs len par spyan drang ba'i gsang ba la sogs par aom bdzra aagni sarba bh'u ta na dzva la ya sarba nam bha smi ku ru sarba dusht'a na sv'a h'a zhes pas so //",
    "T02TD1394E:35a-23": "de nas aom a'a: h'um ho ham ksha: sv'a h'a zhes pas yam zhing brgya rtsa brgyad kyis bsnun par bya'o //",
    "T02TD1394E:35a-24": "aom hr'lim hril hrilam hrir hr'am sv'a h'a zhes pas brgya rtsa brgya do //",
    "T02TD1394E:35a-25": "de nas aom aa a'a ai a'i ri r'i au a'u li l'i aam aa: sv'a h'a zhes pas kyang de ltar ro //",
    "T02TD1394E:35a-26": "de nas aom aa a'a ae aee aar a'ar ao aoo aal a'al aam aa: sv'a h'a zhes pas kyang de ltar ro //",
    "T02TD1394E:35a-27": "de nas aom ha h'a ya y'a ra r'a wa w'a la l'a ham ha sv'a h'a zhes pas kyang de ltar ro //",
    "T02TD1394E:35a-28": "de ltar bzhi bcus lhag pa'i lnga brgya la lnga brgya zhes brjod do //",
    "T02TD1394E:35a-29": "zhi ba la sogs pa la chu shel dang pu shu r'a ga dang bandhu ka dang gser zhun ma'i kha dog rnams so //",
    "T02TD1394E:35a-30": "ma li ta dang /",
    "T02TD1394E:35a-31": "ga bur dang /",
    "T02TD1394E:35a-32": "aa ga ru dang /",
    "T02TD1394E:35a-33": "tsam pa ka'i dri rnams so //",
    "T02TD1394E:35a-34": "pi wang rgyud mngags dang /",
    "T02TD1394E:35a-35": "gling bu dang /",
    "T02TD1394E:35a-36": "mri dam ga dang /",
    "T02TD1394E:35a-37": "shin tu grags pa'i sgra rnams so //",
    "T02TD1394E:35a-38": "dpal be'u dang /",
    "T02TD1394E:35a-39": "gdugs dang /",
    "T02TD1394E:35a-40": "ral gri dang /",
    "T02TD1394E:35a-41": "padma dang /",
    "T02TD1394E:35a-42": "bum pa la sogs pa'i gzugs rnams so //",
    "T02TD1394E:35a-43": "gcig dang gnyis dang gsum dang bzhi la sogs pa bzang ngo //",
    "T02TD1394E:35a-44": "shin tu g-yo ba dang /",
    "T02TD1394E:35a-45": "thig le nag po can dang /",
    "T02TD1394E:35a-46": "me stag 'phro ba dang /",
    "T02TD1394E:35a-47": "rang gi phyogs su phyogs pa dang /",
    "T02TD1394E:35a-48": "g-yo zhing 'bar ba dang /",
    "T02TD1394E:35a-49": "kha dog sna tshogs pa dang /",
    "T02TD1394E:35a-50": "shin tu gnag pa dang /",
    "T02TD1394E:35a-51": "tsheg sgra dang /",
    "T02TD1394E:35b-0": "thog sgra rnams ni gsad pa @35b la bzang ngo //",
    "T02TD1394E:35b-1": "de nas 'bru la sogs pa rnams sngon du sgong ba'i sngags kyi chogs te /",
    "T02TD1394E:35b-2": "dgang gzar yang ngo //",
    "T02TD1394E:35b-3": "de nyid med na lag pa g-yon pa gan rkyal du byas te /",
    "T02TD1394E:35b-4": "lag pa g-yas pa mchog sbyin byas pa'i mthe bos bskyor zhing sngon gyi rdzas rnams la bsnun bar bya'o //",
    "T02TD1394E:35b-5": "zhi ba la ni ma'i mtha' can no //",
    "T02TD1394E:35b-6": "rgyas ba la sv'a h'a mtha' can no //",
    "T02TD1394E:35b-7": "dgug pa la bo sha ta'o //",
    "T02TD1394E:35b-8": "gsad pa dang bskrad pa dang dbye ba rnams la h'um ngo //",
    "T02TD1394E:35b-9": "dbang la wa shat ces pa'o //",
    "T02TD1394E:35b-10": "phur bus gdab pa dang /",
    "T02TD1394E:35b-11": "rengs pa dang rmongs pa rnams la phat kyi mtha' rten dang bcas pa brjod cing bsnun par bya'o //",
    "T02TD1394E:35b-12": "de nas h'um hkshmlwyam zhes pa'i sngags kyis mar gyis dgang gzar bkang la mnyam par gzhag pa'i slob dpon dang las kyi rdo rjes me lha la dgang blugs dbul bar bya'o //",
    "T02TD1394E:35b-13": "de nas me tog la sogs pa sngags kyis phyogs bcur sbyin pa ni /",
    "T02TD1394E:35b-14": "aom bhur bhu wa sva: na mo de be bh+ya /",
    "T02TD1394E:35b-15": "sva sti pra dz'a bh+ya:/",
    "T02TD1394E:35b-16": "sva h'a r'a dza bhya: sva dha pi tri bh+ya /",
    "T02TD1394E:35b-17": "aa lam bhu te bh+ya;/",
    "T02TD1394E:35b-18": "wa sha dim ndr'a ya zhes pas so //",
    "T02TD1394E:35b-19": "de ltar me long la sogs pa dbul lo //",
    "T02TD1394E:35b-20": "aom a'a: h'um k'a ya b'a ka tsitta sva bh'a wa shuddha: sv'a h'a zhes pas zhal bsil dbul lo //",
    "T02TD1394E:35b-21": "de nas aom dza ;",
    "T02TD1394E:35b-22": "gatstsha ma h'a ra smi sva stha na sa nitra pto ho /",
    "T02TD1394E:35b-23": "pu na r'a g'a mi shu si yi de wa /",
    "T02TD1394E:35b-24": "h'a na y'a mi sv'a h'a zhes pas snying ga'i padma las ye shes kyi me lha gshegs su gsol zhing /",
    "T02TD1394E:35b-25": "thab kyi me lha yang gshegs su gsol lo //",
    "T02TD1394E:35b-26": "'di ni sbyin sreg gi cho ga'i rim ba'o //",
    "T02TD1394E:35b-27": "de nas slob dpon gyis snga ma ltar mchod pa byas la /",
    "T02TD1394E:35b-28": "rdo rje dang dril bu bzung ste rdo rje'i 'dug stangs la gnas nas /",
    "T02TD1394E:35b-29": "rang gi snying ga'i padma las ye shes sems dpa' gshegs su gsol ba ni rim pa bzhin du /",
    "T02TD1394E:35b-30": "gtsug tor dang /",
    "T02TD1394E:35b-31": "dpral ba dang /",
    "T02TD1394E:35b-32": "mgrin pa dang /",
    "T02TD1394E:35b-33": "snying ga dang /",
    "T02TD1394E:35b-34": "lte ba dang /",
    "T02TD1394E:35b-35": "gsang ba'i 'khor lo rnams so //",
    "T02TD1394E:35b-36": "aa ai ri au li ham /",
    "T02TD1394E:35b-37": "yi ge rnams stong pa la sogs pa'i zad pa rnams dang /",
    "T02TD1394E:35b-38": "phyogs skyong rnams dang ;",
    "T02TD1394E:35b-39": "gza' rnams dang /",
    "T02TD1394E:35b-40": "klu rnams dang /",
    "T02TD1394E:35b-41": "'byung po rnams dang /",
    "T02TD1394E:35b-42": "khro bo'i tshogs rnams gshegs su gsol lo //",
    "T02TD1394E:35b-43": "de nas bum pa'i gos zung rnams bum ba bsrung ba'i gzhon nu ma rnams la sbyin du gzhug go //",
    "T02TD1394E:35b-44": "byang chub shing ge lo ma 'am /",
    "T02TD1394E:35b-45": "rang gi lag pa 'am rdo rjes /",
    "T02TD1394E:36a-0": "tshangs pa'i thig @36a * //",
    "T02TD1394E:36a-1": "gi lam nas bde ba chen po'i 'khor lo'i bar bshig par bya'o //",
    "T02TD1394E:36a-2": "de nas rang gi spyi gtsug tu rdul tshon cung zad bzhag ste /",
    "T02TD1394E:36a-3": "padma la sogs pa bsdu bar bya'o //",
    "T02TD1394E:36a-4": "de nas rdul tshon phyags te bum par blugs nas ji ltar 'dzom pa ltar glang po la sogs pa'i steng du bzhag ste ;",
    "T02TD1394E:36a-5": "gdugs dang rgyal mtshan la sogs pa dang bcas pas khyer la /",
    "T02TD1394E:36a-6": "rgya mtsho la 'gro ba'i chu bo la dor bar bya'o //",
    "T02TD1394E:36a-7": "bum pa de nyid nas bkang la /",
    "T02TD1394E:36a-8": "dkyil 'khor gyi khang bar 'ongs te gtor nas ba lang gi lci ba la sogs pas kyang byugs te /",
    "T02TD1394E:36a-9": "der gnas nas 'o ma la sogs pa'i dkar ba dang mngar ba dang /",
    "T02TD1394E:36a-10": "ras zung rnams kyis gzhon nu ma rnams mnyes par byas nas gshegs su gsol ba dang /",
    "T02TD1394E:36a-11": "mtshan mo'i dus su sngon gyi cho gas dpa' bo'i ston mo sbyin par bya'o //",
    "T02TD1394E:36a-12": "'dir ni gshegs su gsol ba'i cho ga'i rim pa'o //",
    "T02TD1394E:36a-13": "sems can don phyir rab tu spro bar mdzad pa'i mnga' bdag dpal ldan dus kyi 'khor lo yi //",
    "T02TD1394E:36a-14": "dkyil 'khor cho ga'i yan lag sbyin sreg byas pa'i dge bar gyur pa dkar ba'i 'od zer dang ldan pas /",
    "T02TD1394E:36a-15": "'gro kun ma rig mun pa'i sgrib pa zad nas bla med mchog gi lam la myur bar bgrod par shog //",
    "T02TD1394E:36a-16": "dpal dus kyi 'khor lo'i lugs kyi sbyin sreg slob dpon dus 'khor zhabs kyis mdzad pa rdzogs so /",
    "T02TD1394E:36a-18": "// / pandi ta w'a g'i shva ra dang chos rab kyis bsgyur pa'o//"
}