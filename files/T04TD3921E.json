{
    "T04TD3921E:72a-0": "@72a // mi sdug pa bsgom pa'i rim pa bzhugs //",
    "T04TD3921E:72a-2": "# // mi sdug pa bsgom pa'i rim pa /",
    "T04TD3921E:72a-3": "'dod chags la sogs pa'i skyon thams cad dang bral ba 'phags pa nam mkha'i snying po la phyag 'tshal lo //",
    "T04TD3921E:72a-4": "mi gtsang ba bsgom pa bshad par bya'o //",
    "T04TD3921E:72a-5": "gang rnal 'byor pa srid pas dmus byung nas thar pa la dad pa skyed pa des 'di ltar brtag par bya ste /",
    "T04TD3921E:72a-6": "dang por rang gi dpral ba'am /",
    "T04TD3921E:72a-7": "lag pa dang rkang pa'i mthe bo la thor bu'am /",
    "T04TD3921E:72a-8": "'brum bu sngon po'am /",
    "T04TD3921E:72a-9": "ser po'i rnam pa rnag gis kun tu gang ba zhig rdol bar bsgom ste /",
    "T04TD3921E:72a-10": "nam zhi gnas grub pa'i bar du'o //",
    "T04TD3921E:72a-11": "de grub nas ni bdag gi lus thams cad mthar gyis rul myags par bsam par bya'o //",
    "T04TD3921E:72a-12": "de nas ji ltar bdag gi lus la dmigs pa bzhin du sa gzhi thams cad mi ros gang bar mthong ngo //",
    "T04TD3921E:72a-13": "de ltar mi gtsang ba bsgom pa yang kha dog dang /",
    "T04TD3921E:72a-14": "dbyibs dang /",
    "T04TD3921E:72a-15": "reg pa dang /",
    "T04TD3921E:72a-16": "'khrig pa'i 'dod chags kyi gnyen po rnam pa bzhir shes par bya ste /",
    "T04TD3921E:72a-17": "de la dang po ni /",
    "T04TD3921E:72a-18": "mi'i ro bsngos pa dang /",
    "T04TD3921E:72a-19": "rmugs pa dang /",
    "T04TD3921E:72a-20": "mdog mi sdug pa dang /",
    "T04TD3921E:72a-21": "dri bshul ba dang /",
    "T04TD3921E:72a-22": "rnam par 'bus gzhigs pa'o //",
    "T04TD3921E:72a-23": "dang 'og ni lus snga ma bzhin du bam zhing /",
    "T04TD3921E:72a-24": "rkang lag dang kha mig rnams mi sdug cing 'jigs su rung bar gyur ba'o//",
    "T04TD3921E:72a-25": "tha ltag ni rnam par rul pa dang /",
    "T04TD3921E:72a-26": "rnag gis kun tu gang ba dang /",
    "T04TD3921E:72a-27": "bsnam pa dang /",
    "T04TD3921E:72a-28": "'bu mang pos gzhigs shing myags pa'o //",
    "T04TD3921E:72a-29": "tha mar lus kyi keng rus tsam ma bral zhing rgyus pas 'brel pa /",
    "T04TD3921E:72a-30": "sha ra ri chags pa dri mi zhim pa sbrang mas gzings shing 'phungs pas rnags shing dmar bar bsgom ste go rims bzhin no //",
    "T04TD3921E:72a-31": "de ltar bsgoms pa'i 'og tu stan las ma langs pa kho nar mi gtsang ba dang keng rus kyi rnam pa 'di dag rang gi blos brtags pa kho nar zad de /",
    "T04TD3921E:72a-32": "dmigs pa med bzhin du yang shes pa skye ba las na /",
    "T04TD3921E:72b-0": "chos thams cad kyang brtags pa'i ngo @72b bo kho nar zad la /",
    "T04TD3921E:72b-1": "rtog pa yang rkyen tshogs pa'i dbang gis byung ba yin te /",
    "T04TD3921E:72b-2": "gang dang gang rkyen las byung ba de thams cad ni rang gi ngo bo ma skyes pa yin te /",
    "T04TD3921E:72b-3": "skye ba med pa dang 'gag pa yang med pas na /",
    "T04TD3921E:72b-4": "skye ba dang 'gag pa mi dmigs par de kho na'i don gyi rnam pa la sems kyi rgyun gtad de ci nus su bsgom mo /",
    "T04TD3921E:72b-5": "de nas sems skyo na dge ba'i rtsa ba bla na med pa'i byang chub tu bsngos nas ldang ngo //",
    "T04TD3921E:72b-6": "langs nas chos thams cad sgyu ma lta bur bltas te /",
    "T04TD3921E:72b-7": "sbyin pa la sogs pa snying rje sngon du song ba'i blos bya'o //",
    "T04TD3921E:72b-8": "de phan chad ni dmigs pa /",
    "T04TD3921E:72b-9": "gang kho na las 'dod chags skye ba'i dmigs pa de nyid kyang rang gi lus la mi gtsang ba ji lta ba bzhin yid la bya'o //",
    "T04TD3921E:72b-10": "de ltar rgyun du yid la byas shing bsgoms na lus la yid 'byung zhing 'dod chags rnam pa bzhi po yang gnon par gyur la 'phags pa'i lam yang skye ste /",
    "T04TD3921E:72b-11": "nyon mongs pa rtag tu spangs par yang 'gyur ro //",
    "T04TD3921E:72b-12": "mi gtsang ba bsgom pa'i thabs bshad pa slob dpon dge ba'i go chas mdzad pa rdzogs so /",
    "T04TD3921E:72b-14": "// /'di ni sngon gyi lo ts'a ba chen po rnams kyis bsgyur ba ste /",
    "T04TD3921E:72b-15": "'gyur rnying lags skad do//"
}