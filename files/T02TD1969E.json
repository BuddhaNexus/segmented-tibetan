{
    "T02TD1969E:109a-0": "@109a # // rgya gar skad du //",
    "T02TD1969E:109a-1": "ya m'a ri tu no tanta badzra dhrik / bod skad du /",
    "T02TD1969E:109a-2": "rdo rje 'dzin pas gshin rje gshed po la bstod pa'i rgyud /",
    "T02TD1969E:109a-3": "byang chub sems dpa' 'jam dpal gzhon nur gyur pa la phyag 'tshal lo //",
    "T02TD1969E:109b-0": "de nas 'og min gyi gnas btsun mo'i bha ga @109b la //",
    "T02TD1969E:109b-1": "khro bo'i rgyal po gshin rje gshed rang gi che ba bstod cing bzhugs so //",
    "T02TD1969E:109b-2": "de'i tshe rdo rje 'dzin pas btsun mo'i bha ga rgyas par byas te /",
    "T02TD1969E:109b-3": "gshin rje gshed po la bstod pa //",
    "T02TD1969E:109b-4": "h'um khro bo'i rgyal po zhe sdang gshin rje gshed //",
    "T02TD1969E:109b-5": "rang bzhin spros bral chos kyi dbyings la gnas //",
    "T02TD1969E:109b-6": "mtshan ma'i rtog med rang bzhin lhun gyis grub //",
    "T02TD1969E:109b-7": "'chi bdag sdang 'joms ye shes gnyis med sku //",
    "T02TD1969E:109b-8": "dri med rnam dag thugs rje shugs las skyes //",
    "T02TD1969E:109b-9": "'bar ba'i sku mchog bcom ldan gshin rje gshed //",
    "T02TD1969E:109b-10": "longs spyod bde ba chen po gnyis med 'khril //",
    "T02TD1969E:109b-11": "kha sbyor 'dod chags skyon gyis ma gos shing //",
    "T02TD1969E:109b-12": "thugs rje'i thabs kyis 'gro ba 'dul mdzad pa //",
    "T02TD1969E:109b-13": "drag po 'dul phyir mi bzad drag po'i gzugs //",
    "T02TD1969E:109b-14": "khro bo'i rgyal po gzhan gyis khyod mthong nas //",
    "T02TD1969E:109b-15": "ngo mtshar rab tu 'jigs shing 'bros par 'gyur //",
    "T02TD1969E:109b-16": "khyod kyi thugs ni zhe sdang 'chi bdag 'joms //",
    "T02TD1969E:109b-17": "nyon mongs bdud mdzad 'gro ba'i mgon po khyod //",
    "T02TD1969E:109b-18": "ma g-yos mi rtog chos kyi sku la gnas //",
    "T02TD1969E:109b-19": "rnam rtog dra ba gcod mdzad gshin rje gshed //",
    "T02TD1969E:109b-20": "zhe sdang thugs kyi rigs la phyag 'tshal lo /",
    "T02TD1969E:109b-21": "spros med chos kyi dbyings las ma g-yos kyang //",
    "T02TD1969E:109b-22": "zhe sdang drag pos gdul phyir 'bar ba'i sku //",
    "T02TD1969E:109b-23": "'chi bdag gshin rje pho mo gdan du btang //",
    "T02TD1969E:109b-24": "ma he'i thog na zhabs gnyis brkyang bskum bzhugs //",
    "T02TD1969E:109b-25": "stobs ldan ma he drag brgyug lcags rmig can //",
    "T02TD1969E:109b-26": "aog yu 'bar zhing rva rno nyi ma'i gdan //",
    "T02TD1969E:109b-27": "khyod kyi sku ni char sprin lta bu ste //",
    "T02TD1969E:109b-28": "zhal gsum pa la phyag drug rnam par mdzes //",
    "T02TD1969E:109b-29": "mgo skyes kham pa sma ra gyen du 'greng //",
    "T02TD1969E:109b-30": "rigs bzhi'i klu dang phyag rgya lnga yis ni //",
    "T02TD1969E:109b-31": "khyod kyi dbu ni mdzes par brgyan pa yin //",
    "T02TD1969E:109b-32": "smin mtshams par ni mthong nas nges par 'jigs //",
    "T02TD1969E:109b-33": "me mdag lta bu'i spyan dgu gyen du bzlog / gyen 'bud shangs nas zhe sdang gdug pa'i sprul //",
    "T02TD1969E:109b-34": "khrag gis brlan pa'i zhal ni shin tu bgrad //",
    "T02TD1969E:109b-35": "mche ba zla tshes zang yag 'bar ba gtsigs //",
    "T02TD1969E:109b-36": "rngam pa'i h'um sgrogs ljags ni gyen du 'dril //",
    "T02TD1969E:109b-37": "sha za'i mgo bcad lus kyi rgyan du thogs //",
    "T02TD1969E:109b-38": "nga rgyal kun 'phrog mi thung 'jigs pa'i gzugs //",
    "T02TD1969E:110a-0": "bdud bzhi 'joms mdzad @110a * //",
    "T02TD1969E:110a-1": "'khor lo 'bar ba sta //",
    "T02TD1969E:110a-2": "shes rab gnyis med ral gri thabs kyis gdengs //",
    "T02TD1969E:110a-3": "las kyi dbyug pa dag gis 'chi bdag 'joms //",
    "T02TD1969E:110a-4": "nyon mongs bsreg mkhas phyag gis 'khor ba bsdigs //",
    "T02TD1969E:110a-5": "nyon mongs gcod mdzad shes rab dgra sta gdengs //",
    "T02TD1969E:110a-6": "log par lta ba bde ba chen por 'ching //",
    "T02TD1969E:110a-7": "rigs dang shes rab pha rol phyin par ldan //",
    "T02TD1969E:110a-8": "gsus pa che la thur du bshal ba dang //",
    "T02TD1969E:110a-9": "mtshams thung rngam chen khyod ni mthong bas 'jigs //",
    "T02TD1969E:110a-10": "gcan gzan rgan po stag gi na bzas brgyan //",
    "T02TD1969E:110a-11": "yan lag lnga ni klu lngas legs par dkris //",
    "T02TD1969E:110a-12": "zag pa med pa'i bde bas kun la khyab //",
    "T02TD1969E:110a-13": "bskal ba 'jigs pa'i me yi nang na bzhugs //",
    "T02TD1969E:110a-14": "rab tu mdzes pa'i sku 'bar 'od tshogs can //",
    "T02TD1969E:110a-15": "thabs dang shes rab bde bas gnyis med 'khril //",
    "T02TD1969E:110a-16": "rab brjid gshin rje gshed po'i sku mthong na //",
    "T02TD1969E:110a-17": "khro bo'i rgyal po gzhan gyi lag ca 'chor //",
    "T02TD1969E:110a-18": "dus gsum sangs rgyas rnams kyang khyod la bstod //",
    "T02TD1969E:110a-19": "rngam pa'i 'khor tshogs rab tu 'jigs mdzad pa //",
    "T02TD1969E:110a-20": "'jam dpal gshin rje'i sku la phyag 'tshal bstod //",
    "T02TD1969E:110a-21": "'khor lo bzhi yi bde ba khyod la gnas //",
    "T02TD1969E:110a-22": "dri med rnam dag gsung ni yang dag sgrogs //",
    "T02TD1969E:110a-23": "hr'i: shtri /",
    "T02TD1969E:110a-24": "sngags kyis srid gsum gdug pa 'dul //",
    "T02TD1969E:110a-25": "rdo rje phag mo rab tu dgyes mdzad ma //",
    "T02TD1969E:110a-26": "ha ha bzhad pa'i dregs pas dgyes mdzad cing //",
    "T02TD1969E:110a-27": "gdug pa za byed rgyal ba'i gsung mchog la //",
    "T02TD1969E:110a-28": "phyogs bcu'i rgyal ba rnams kyis mgrin gcig bstod //",
    "T02TD1969E:110a-29": "rgyal ba gsung ba 'khor lo rnam par dag / mgon po gshin rje gshed la phyag 'tshal bstod //",
    "T02TD1969E:110a-30": "nam mkha'i mtha' dang mnyam pa'i 'gro don mdzad //",
    "T02TD1969E:110a-31": "phrin las thogs pa med pa phyogs bcur khyab //",
    "T02TD1969E:110a-32": "las kyi 'khrul 'khor khyod kyis gcod mdzad cing //",
    "T02TD1969E:110a-33": "phrin las bzhi yi 'khor lo rdzogs mdzad pa //",
    "T02TD1969E:110a-34": "khro bo'i rgyal po zhe sdang gshin rje gshed //",
    "T02TD1969E:110a-35": "sku gsung rdzogs mdzad 'jam dpal gshin rje gshed //",
    "T02TD1969E:110a-36": "gdug pa za byed 'jam dpal gshin rje'i sku //",
    "T02TD1969E:110a-37": "phrin las mthar phyin khyod la phyag 'tshal bstod //",
    "T02TD1969E:110a-38": "gang zhig dus gsum dag tu 'di dag gis //",
    "T02TD1969E:110a-39": "rtog med gus pa sems kyis gang bstod pa //",
    "T02TD1969E:110b-0": "de ni rgyal ba thams cad bstod pas @110b na //",
    "T02TD1969E:110b-1": "che gcig gis ni gshin rje gshed 'drar 'gyur //",
    "T02TD1969E:110b-2": "rdo rje 'dzin pas gshin rje gshed po la bstod pa le'u'i rgyud las bstod pa'i le'u'o //",
    "T02TD1969E:110b-3": "rdzogs so//"
}