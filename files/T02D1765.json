{
    "T02D1765:256b-0": "@256b # // rgya gar skad du /",
    "T02D1765:256b-1": "ma h'a k'a la ba lim te sya n'a ma /",
    "T02D1765:256b-2": "bod skad du /",
    "T02D1765:256b-3": "dpal mgon po'i gtor ma zhes bya ba /",
    "T02D1765:256b-4": "dpal lcam dral la phyag 'tshal lo //",
    "T02D1765:256b-5": "dur khrod la sogs pa'i yid du 'ong ba'i gnas su /",
    "T02D1765:256b-6": "byang chub kyi sems sngon du btang la /",
    "T02D1765:256b-7": "bam bsgrub bam gtor ma dbul te /",
    "T02D1765:256b-8": "gtor ma la gsum /",
    "T02D1765:256b-9": "bdag khyad par du bya ba dang /",
    "T02D1765:256b-10": "gtor ma khyad par du bya ba dang /",
    "T02D1765:256b-11": "mgron khyad par du bya ba'o //",
    "T02D1765:256b-12": "dang po ni rang nyid skad cig la bcom ldan 'das mi g-yo bar bsgoms la /",
    "T02D1765:256b-13": "sku gsung thugs kyi ye shes byin gyis brlab par bya'o //",
    "T02D1765:256b-14": "gnyis pa ni bandha 'am thod pa'i nang du mi'i",
    "T02D1765:256b-15": "sha chen nam sha khrag gis brgyan pa'i mgon po'i",
    "T02D1765:256b-16": "gtor ma bzang po bshams /",
    "T02D1765:256b-17": "de med na snod gzhan du mar gyis brgyan pa bsham mo //",
    "T02D1765:256b-18": "gtor ma bshams zin pa dang /",
    "T02D1765:256b-19": "aom sv'a bhra wa bi shuddha:sarba dharm'a:sv'a bh'a wa bi",
    "T02D1765:256b-20": "shuddhonyaham zhes bya ba lan gsum brjod pas gtor ma",
    "T02D1765:256b-21": "mi dmigs par stong par bsgom /",
    "T02D1765:256b-22": "stong pa'i ngang las yam sngon po cig yongs su gyur pa las /",
    "T02D1765:257a-0": "rlung gi dkyil 'khor kha dog sngo @257a * //",
    "T02D1765:257a-1": "skyar 'dug pa'i dbyibs gzhu bzhin nar mor 'dug pa /",
    "T02D1765:257a-2": "gzhu mchog gnyis ni mda' dar gyi ba dan gyis mtshan pa cig bsgom /",
    "T02D1765:257a-3": "de'i steng du ram las me'i dkyil 'khor gru gsum 'bar ba tsha ba cig bsgom /",
    "T02D1765:257a-4": "de'i steng na aa yongs su gyur pa las thod",
    "T02D1765:257a-5": "pa shin tu yangs shing che ba cig bsam mo",
    "T02D1765:257a-6": "// de'i steng du hr'i:dkar po de las 'od zer 'phros gtor ma la mar 'phros song bas /",
    "T02D1765:257a-7": "gtor ma'i mi gtsang ba dang /",
    "T02D1765:257a-8": "snod kyi dri ma dag par bsam mo //",
    "T02D1765:257a-9": "der hr'i:yang bdud rtsir zhu bar bsam /",
    "T02D1765:257a-10": "de nas gtor ma bas khru gang gis mtho ba'i",
    "T02D1765:257a-11": "steng du ram las nyi ma'i dkyil 'khor de'i steng",
    "T02D1765:257a-12": "du h'um mthing nag de yongs su gyur pa las",
    "T02D1765:257a-13": "rdo rje nag po rtse dgu pa khong seng can",
    "T02D1765:257a-14": "cig bsam / de'i steng du ram yongs su gyur pa las nyi ma'i dkyil 'khor /",
    "T02D1765:257a-15": "de'i steng du h'um mthing nag cig bzhengs nas bzhugs par bsam /",
    "T02D1765:257a-16": "h'um las 'od zer 'phros nas rdo rje khong seng nas song /",
    "T02D1765:257a-17": "rdo rje'i ra 'og ma nas gnyis su gyes nas song bas /",
    "T02D1765:257a-18": "gzhu mchog gnyis kyis ba dan la brgyab pas /",
    "T02D1765:257a-19": "ba dan gyis rlung g-yab pas rlung gis me sbar mes thod pa khol /",
    "T02D1765:257a-20": "'od yar 'phros nas song bas /",
    "T02D1765:257a-21": "sangs rgyas dang byang chub sems dpa' dang de bzhin",
    "T02D1765:257a-22": "gshegs pa'i thugs ka nas ye shes kyi bdud rtsi",
    "T02D1765:257a-23": "rnam pa lnga char 'bab par bsams la /",
    "T02D1765:257a-24": "ngag tu aom aa k'a ro mu kham sarba dharm'a",
    "T02D1765:257a-25": "n'am a'adya nu tpannta tv'a ta aom a'a:h'um phat sv'a",
    "T02D1765:257a-26": "h'a zhes bya ba'i sngags lan lnga'am bdun brjod /",
    "T02D1765:257a-27": "a'a h'um dang de bzhin brjod rdo rje'i steng gi nyi ma dang /",
    "T02D1765:257a-28": "'og gi nyi ma gnyis h'um dang gsum 'khyag pa'i",
    "T02D1765:257a-29": "zar bu zhu ba gtsug tu bdud rtsir zhu bar",
    "T02D1765:257a-30": "bsams la / de nas rang gi lag pas rdo",
    "T02D1765:257a-31": "rje blangs nas lan gsum dkrugs pas bdud rtsi dkar",
    "T02D1765:257a-32": "chil gyur par bsam mo //",
    "T02D1765:257a-33": "de nas rang gi lag pa'i rdo rje mi dmigs par bsgom mo //",
    "T02D1765:257a-34": "de ni gtor ma khyad par du bya ba'o //",
    "T02D1765:257a-35": "mgron khyad par du bya ba ni gtor ma'i mdun",
    "T02D1765:257a-36": "gyi nam mkha' la ram yongs su gyur pa las",
    "T02D1765:257a-37": "nyi ma'i dkyil 'khor /",
    "T02D1765:257a-38": "de'i steng du h'um mthing nag cig bsam /",
    "T02D1765:257a-39": "de las 'od 'phros sems can thams cad la phog",
    "T02D1765:257a-40": "/ sdig sgrib dag / thams cad dpal mgon po'i",
    "T02D1765:257a-41": "skur gyur / de slar 'dus pas dpal mgon po",
    "T02D1765:257b-0": "sku @257b mdog mthing nag zhal gcig phyag gnyis pa",
    "T02D1765:257b-1": "g-yas g-yon na mi shes pa gcod pa'i ral gri",
    "T02D1765:257b-2": "dang thod pa khrag gis bkang ba bsnams pa /",
    "T02D1765:257b-3": "dbu skra dmar ser gyen du brdzes pa /",
    "T02D1765:257b-4": "mche ba gtsigs pa mi mgo rlon pa'i do shal",
    "T02D1765:257b-5": "dang stag gi pags pa'i sham thabs can cig bsam",
    "T02D1765:257b-6": "/ de'i thugs kar ram yongs su gyur pa las",
    "T02D1765:257b-7": "nyi ma'i dkyil 'khor de'i steng na h'um mthing nag",
    "T02D1765:257b-8": "las g-yas su phat dmar nag cig chad song ba",
    "T02D1765:257b-9": "las nyi ma'i gdan la dpal legs ldan nag po",
    "T02D1765:257b-10": "sku mdog dmar nag zhal gcig phyag gnyis pa /",
    "T02D1765:257b-11": "g-yas g-yon na tsandan gyi be co na dang thod pa khrag gis gang ba bsnams pa /",
    "T02D1765:257b-12": "zhabs g-yon pa cung zad brkyang ba /",
    "T02D1765:257b-13": "g-yas pa cung zad bskum pa'i 'gying bag can /",
    "T02D1765:257b-14": "rus pa'i ze phrog can 'jol ber sum brtsegs g-yel",
    "T02D1765:257b-15": "ba gser gyi ska rags bcings pa cig tu bsgom",
    "T02D1765:257b-16": "mo // de nas rang gi thugs ka nas 'od 'phros pas /",
    "T02D1765:257b-17": "ri rab kyi byang phyogs kyi bad rim nas mgon po dpon g-yog spyan drangs la /",
    "T02D1765:257b-18": "dza:h'um bam ho:sa bstim mo //",
    "T02D1765:257b-19": "dpal legs ldan la yang de bzhin du bstim mo //",
    "T02D1765:257b-20": "sku gsung thugs byin gyis brlab po //",
    "T02D1765:257b-21": "yang mgon po'i g-yon phyogs su yam sngo skya yongs su gyur pa las ;",
    "T02D1765:257b-22": "/ rlung gi dkyil 'khor /",
    "T02D1765:257b-23": "de'i steng na bhyo:smug nag de las 'od 'phros sems",
    "T02D1765:257b-24": "can la phog sdig sgrib dag thams cad dpal lha",
    "T02D1765:257b-25": "mo'i skur slar 'dus pas dpal lha mo sku mdog",
    "T02D1765:257b-26": "smug nag bong bu ga dmar la bcibs pa zhal",
    "T02D1765:257b-27": "gcig phyag gnyis pa /",
    "T02D1765:257b-28": "g-yas g-yon na ral gri dang thod pa khrag gis bkang ba bsnams pa /",
    "T02D1765:257b-29": "mche ba gtsigs pa /",
    "T02D1765:257b-30": "dbu skra dmar ser gyen du brjes pa /",
    "T02D1765:257b-31": "rus pa'i rgyan cha can /",
    "T02D1765:257b-32": "gong smed gong thag sbrul las byas pa /",
    "T02D1765:257b-33": "snga sha phyi sha la mi ro btags pa /",
    "T02D1765:257b-34": "nad kyi rkyal pa dang /",
    "T02D1765:257b-35": "mtshon gyi dru du thogs pa cig bsgom mo //",
    "T02D1765:257b-36": "'de'i thugs ka nas ram yongs su gyur pa las nyi ma'i dkyil 'khor /",
    "T02D1765:257b-37": "de'i steng na bhyo:smug nag de las g-yon phyogs su bhyo:nag po cig chad song ba /",
    "T02D1765:257b-38": "dpal re ma ti sku mdog nag mo re ba'i",
    "T02D1765:257b-39": "gos gyon pa dre'u nag po la chibs pa zhal",
    "T02D1765:257b-40": "gcig phyag gnyis ma g-yas g-yon na ral gri dang",
    "T02D1765:257b-41": "thod pa thogs pa /",
    "T02D1765:258a-0": "@258a * // mche ba gtsigs pa /",
    "T02D1765:258a-1": "skra gzings pa /",
    "T02D1765:258a-2": "gong smed gong thag sbrul las byas pa /",
    "T02D1765:258a-3": "snga sha phyi sha la mi ro btags pa /",
    "T02D1765:258a-4": "nad kyi rkyal bu dang mtshon gyi dru gu thogs pa cig tu bsgom mo //",
    "T02D1765:258a-5": "de nas rang gi thugs ka nas 'od 'phros song bas /",
    "T02D1765:258a-6": "sum cu rtsa gsum gyi rnam par rgyal ba'i khang",
    "T02D1765:258a-7": "bzangs [*pa zangs?] kyi byang shar mtshams kyi mtsho mu",
    "T02D1765:258a-8": "le ldings nas ye shes kyi lha mo 'khor bcas",
    "T02D1765:258a-9": "spyan drangs la / dza:h'um bam ho:sa bstim mo //",
    "T02D1765:258a-10": "lha mo drel zhon ma la yang de bzhin du bstim mo //",
    "T02D1765:258a-11": "de nas sku gsung thugs byin gyis brlab po //",
    "T02D1765:258a-12": "de nas bzlas pa byed na /",
    "T02D1765:258a-13": "rang gi snying gnas ram yongs su gyur pa las",
    "T02D1765:258a-14": "nyi ma'i dkyil 'khor gyi steng na h'um mthing nag",
    "T02D1765:258a-15": "bzhengs nas bzhugs pa la /",
    "T02D1765:258a-16": "aom tsanda ma h'a k'a la badzra dam shti na",
    "T02D1765:258a-17": "h'um h'um h'um phat ces bya ba'i sngags kyis g-yas",
    "T02D1765:258a-18": "skor nas yod par bsams la /",
    "T02D1765:258a-19": "de rang gi kha nas thon mgon po'i zhal du song /",
    "T02D1765:258a-20": "lte ba nas thon rang gi lte bar yang rang",
    "T02D1765:258a-21": "gi kha nas thon mgon po'i zhal du de bzhin",
    "T02D1765:258a-22": "du khor yug tu 'khor bar bsams shing bzlas par",
    "T02D1765:258a-23": "bya'o // dpal lha mo'i zlas pa byed na khor",
    "T02D1765:258a-24": "yug gi bzlas pa mi bya bar dpal lha mo",
    "T02D1765:258a-25": "bya'o // la dmigs la / aom ro ru ro",
    "T02D1765:258a-26": "ru tri tsa pa la aa shug me ma h'um",
    "T02D1765:258a-27": "bhyo:dzdza:dzdza:zhes bya ba'i bzlas pa bya'o //",
    "T02D1765:258a-28": "bzlas pa mi byed par gtor ma btang na /",
    "T02D1765:258a-29": "bskyed pa bzhi po la mi dmigs te lce'i steng du h'um re yang btab po //",
    "T02D1765:258a-30": "h'um bzhi po de yongs su gyur pa las /",
    "T02D1765:258a-31": "lce stod rdo rje smad sbu gur yod par bsams la /",
    "T02D1765:258a-32": "mgon po la stobs na h'um zhes brjod pas /",
    "T02D1765:258a-33": "gtor ma la dar btsugs nas gsol bar bsams la /",
    "T02D1765:258a-34": "h'um aom tsanda ma h'a k'a la kha kha ba",
    "T02D1765:258a-35": "lim ta kh'a hi zhes bya ba lan gsum gyis",
    "T02D1765:258a-36": "bstabs so // aom tsanda de ba ma h'a k'a",
    "T02D1765:258a-37": "la ba lim kh'a hi kh'a hi zhes bya ba",
    "T02D1765:258a-38": "lan gsum gyis lha mo dpon g-yog la bstabs so",
    "T02D1765:258a-39": "bstabs so // // de nas 'dod pa'i don la gsol ba gdab po //",
    "T02D1765:258a-40": "aom khyed kyis sems can don kun mdzad //",
    "T02D1765:258a-41": "rjes su mthun pa'i dngos grub stsol //",
    "T02D1765:258a-42": "sangs rgyas yul du gshegs nas kyang //",
    "T02D1765:258a-43": "slar yang sems can don la gshegs //",
    "T02D1765:258a-44": "aom a'a:h'um mu:zhes bya bas ye shes sems dpa' gshegs /",
    "T02D1765:258a-45": "bskyed pa bzhi po mi dmigs par bsgom /",
    "T02D1765:258b-0": "gtor ma @258b sa gtsang sar bskyal lo //",
    "T02D1765:258b-1": "d'i pam ka ra shr'i dzny'a nas mdzad pa /",
    "T02D1765:258b-2": "lo ts'a ba 'brom ston gyis bsgyur ba'o //",
    "T02D1765:258b-3": "aom shr'i ma h'a k'a la tri yam dza /",
    "T02D1765:258b-4": "aom trag rag sha ma'i thun bhyo ma h'a yag sha tri na nag mo thun bhyo /"
}