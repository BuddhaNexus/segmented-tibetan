{
    "T02TD1806E:114b-0": "@114b # // rgya gar skad du /",
    "T02TD1806E:114b-1": "aa bhi bo dhi kra ma au pa de sha /",
    "T02TD1806E:114b-2": "bod skad du /",
    "T02TD1806E:114b-3": "mngon par byang chub pa'i rim pa'i man ngag /'jam dpal gzhon nur gyur pa la phyag 'tshal lo //",
    "T02TD1806E:114b-4": "rdo rje sems dpa' phyag 'tshal te //",
    "T02TD1806E:114b-5": "mngon par byang chub rim bshad bya //",
    "T02TD1806E:114b-6": "thub pa chen pos chos rnams ni //",
    "T02TD1806E:114b-7": "brgyad khri bzhi stong gsungs pa las //",
    "T02TD1806E:114b-8": "mngon par byang chub mtshan nyid ni //",
    "T02TD1806E:114b-9": "snying po las kyang snying por gsungs //",
    "T02TD1806E:114b-10": "mngon par byang chub rnam gnyis te //",
    "T02TD1806E:114b-11": "phyi dang nang gi zhes su bshad //",
    "T02TD1806E:114b-12": "phyi ni mdo sde rnal 'byor rgyud //",
    "T02TD1806E:114b-13": "thub pa mi g-yo la zhugs la //",
    "T02TD1806E:114b-14": "rgyal ba kun gyis 'di skad bskul //",
    "T02TD1806E:114b-15": "'dis ni mthar thug mi thob ste //",
    "T02TD1806E:114b-16": "nam mkha'i dkyil ltar mchog gyur pa //",
    "T02TD1806E:114b-17": "'od gsal ba yi gnas thob nas //",
    "T02TD1806E:114b-18": "rab 'ga' gzugs su skye 'gyur gsungs //",
    "T02TD1806E:114b-19": "de ltar thams cad stong bsgoms pas //",
    "T02TD1806E:114b-20": "byang chub snying por mngon na sangs rgyas //",
    "T02TD1806E:114b-21": "byang chub sems dpa' don grub la //",
    "T02TD1806E:114b-22": "rigs bzhi'i bde bar gshegs pa yis //",
    "T02TD1806E:114b-23": "mngon par byang chub lnga brtags pas //",
    "T02TD1806E:114b-24": "de bzhin byang chub sems lnga bsgoms pas //",
    "T02TD1806E:114b-25": "'og min gnas dang ri rab rtser //",
    "T02TD1806E:114b-26": "rnam par snang mdzad rdor dbyings su //",
    "T02TD1806E:114b-27": "mngon par sangs rgyas phyi yi tshul //",
    "T02TD1806E:114b-28": "nang ni gsang sngags nang tshul te //",
    "T02TD1806E:114b-29": "skye bo 'dod chags can don du //",
    "T02TD1806E:114b-30": "bcom ldan rnam par snang mdzad kyis //",
    "T02TD1806E:114b-31": "'dod chags chen po'i tshul nyid kyi //",
    "T02TD1806E:114b-32": "ting nge 'dzin la snyoms zhugs te //",
    "T02TD1806E:114b-33": "nyid kyis 'khor bsdus gzugs sprul te //",
    "T02TD1806E:114b-34": "bde ba'i rnam pa snang ba gsum //",
    "T02TD1806E:114b-35": "zil mnan 'od gsal mi rtog pas //",
    "T02TD1806E:114b-36": "bdag byin brlab pa'i gzhal yas bskyed //",
    "T02TD1806E:114b-37": "sngags kyi bdag por byin brlabs te //",
    "T02TD1806E:114b-38": "zhal gsum lta bur dbus su bzhugs //",
    "T02TD1806E:114b-39": "chos bshad 'khor rnams rim phyung ba //",
    "T02TD1806E:114b-40": "de ni nang gi mngon byang chub //",
    "T02TD1806E:115a-0": "yang na nang gi phyi @115a * //",
    "T02TD1806E:115a-1": "nyid ni //",
    "T02TD1806E:115a-2": "phyag rgya mo la rab brten te //",
    "T02TD1806E:115a-3": "snang gsum rim myong las 'das pa'o //",
    "T02TD1806E:115a-4": "thams cad stong pa'i 'od gsal ba //",
    "T02TD1806E:115a-5": "bla ma'i man ngag las rnyed pa //",
    "T02TD1806E:115a-6": "de ni nang gi phyi zhes bshad //",
    "T02TD1806E:115a-7": "nang gi nang ni phyag rgya bral //",
    "T02TD1806E:115a-8": "dang po smig rgyu 'od lnga'i tshul //",
    "T02TD1806E:115a-9": "bde ba rtog bral nyams myong gsum //",
    "T02TD1806E:115a-10": "gsum po las 'das gsum po nyid //",
    "T02TD1806E:115a-11": "thams cad stong pa'i rang bzhin dag / bla ma'i man ngag las rnyed pa'o //",
    "T02TD1806E:115a-12": "de bzhin rjes 'jug rnal 'byor pa'i //",
    "T02TD1806E:115a-13": "nyams su blang ba'i bsam gtan ni //",
    "T02TD1806E:115a-14": "stong pa gsum gyi rnam dag gang //",
    "T02TD1806E:115a-15": "'od gsal thams cad stong pa ste //",
    "T02TD1806E:115a-16": "rgyu ba dang ni mi rgyu ba //",
    "T02TD1806E:115a-17": "lung dang rigs pa'i gtan tshigs kyis //",
    "T02TD1806E:115a-18": "gzhigs te 'od gsal bar byas nas //",
    "T02TD1806E:115a-19": "phyi nas rang nyid de bzhin byed //",
    "T02TD1806E:115a-20": "rjes gzhig rim gyis thun mong ngo //",
    "T02TD1806E:115a-21": "mngon par byang chub lnga bsgoms pas //",
    "T02TD1806E:115a-22": "de yang rjes 'jug bsam gtan no //",
    "T02TD1806E:115a-23": "khyad par rjes 'jug bsam gtan ni //",
    "T02TD1806E:115a-24": "gzung 'dzin bral ba'i snang gsum nyid //",
    "T02TD1806E:115a-25": "lha yi de nyid sgyu ma'i sku //",
    "T02TD1806E:115a-26": "bdag byin brlab pa'i rim du bshad //",
    "T02TD1806E:115a-27": "de nyid ril por 'dzin rnams kyis //",
    "T02TD1806E:115a-28": "mgo po nas ni rkang pa'i bar //",
    "T02TD1806E:115a-29": "ji srid snying gar phyin gyi bar //",
    "T02TD1806E:115a-30": "dbugs kyi rlung ni me long la //",
    "T02TD1806E:115a-31": "ji ltar kun du thim gyur ltar //",
    "T02TD1806E:115a-32": "rnal 'byor yang dag mtha' la 'jug / thams cad stong pa gang yang min //",
    "T02TD1806E:115a-33": "ril por 'dzin pa zhes su bshad //",
    "T02TD1806E:115a-34": "yang na yang dag snang gsum yin //",
    "T02TD1806E:115a-35": "chos bdag med pa'i rigs pa yis //",
    "T02TD1806E:115a-36": "gzhigs pa'i sgyu ma'i snang ba gsum //",
    "T02TD1806E:115a-37": "de nyid rigs pas yang gzhigs pas //",
    "T02TD1806E:115a-38": "'od gsal thams cad stong pa nyid //",
    "T02TD1806E:115a-39": "de nyid rjes gzhig thun mong ngo //",
    "T02TD1806E:115a-40": "yang na khyad par snang ba gsum //",
    "T02TD1806E:115a-41": "'byung ba'i rim gyis sgyu ma'i sku //",
    "T02TD1806E:115a-42": "smig rgyu lta bu'i yid kyi lus //",
    "T02TD1806E:115a-43": "bdag la byin gyis brlabs pa nyid //",
    "T02TD1806E:115a-44": "mgo bo nas ni rkang pa'i bar //",
    "T02TD1806E:115a-45": "snying ga'i bar la snang ba gsum /",
    "T02TD1806E:115a-46": "'dus pa'i thig le'ang je chung nas //",
    "T02TD1806E:115a-47": "me long gi ni rang bzhin du //",
    "T02TD1806E:115a-48": "mi dmigs 'od gsal thams cad stong //",
    "T02TD1806E:115a-49": "ril por 'dzin pa zhes su bshad //",
    "T02TD1806E:115a-50": "ji ltar mar me bum nang gnas //",
    "T02TD1806E:115a-51": "phyi rol du ni snang mi 'gyur //",
    "T02TD1806E:115a-52": "bum pa de nyid bcag gyur na //",
    "T02TD1806E:115a-53": "de 'og mar me'i 'od snang 'gyur//",
    "T02TD1806E:115b-0": "@115b de bzhin bum pa rang lus nyid //",
    "T02TD1806E:115b-1": "de nyid mar me lta bu yin //",
    "T02TD1806E:115b-2": "bla ma'i zhal gyis legs bcag nas //",
    "T02TD1806E:115b-3": "sangs rgyas ye shes gsal bar 'gyur //",
    "T02TD1806E:115b-4": "snang ba gsal te mi dmigs la //",
    "T02TD1806E:115b-5": "chad par lta bar 'gyur zhe na //",
    "T02TD1806E:115b-6": "snang ba mi snang yod med sogs //",
    "T02TD1806E:115b-7": "de kun ltos pa'i rigs pa yis //",
    "T02TD1806E:115b-8": "snang yod la sogs bsgrubs gyur na //",
    "T02TD1806E:115b-9": "mi snang med sogs 'grub par 'gyur //",
    "T02TD1806E:115b-10": "snang yod la sogs ma grub na //",
    "T02TD1806E:115b-11": "mi snang med sogs ga la 'grub //",
    "T02TD1806E:115b-12": "mtha' bral dbus kyang mi dmigs te //",
    "T02TD1806E:115b-13": "thams cad stong pa 'od gsal ba //",
    "T02TD1806E:115b-14": "spros pa kun bral gang yang min //",
    "T02TD1806E:115b-15": "chad par lta ba ga la yin //",
    "T02TD1806E:115b-16": "de yi mtshan nyid yod med dang //",
    "T02TD1806E:115b-17": "snang dang mi snang rtag chad sogs //",
    "T02TD1806E:115b-18": "pho mo ma ming kha dog dbyibs //",
    "T02TD1806E:115b-19": "skyed dang sngags dang sems la dmigs //",
    "T02TD1806E:115b-20": "bden gnyis 'khor 'das la sogs dang //",
    "T02TD1806E:115b-21": "bsod nams gzugs dang sdig gzugs min //",
    "T02TD1806E:115b-22": "sku dang yon tan gang yang min //",
    "T02TD1806E:115b-23": "brjod pa'i tha snyad kun dang bral //",
    "T02TD1806E:115b-24": "ae ma'o kun du bzang po yi //",
    "T02TD1806E:115b-25": "rdo rje sku dang gsung thugs sogs //",
    "T02TD1806E:115b-26": "skye ba med pa'i tshul gyis ni //",
    "T02TD1806E:115b-27": "skye ba dag tu rab tu bsgrags //",
    "T02TD1806E:115b-28": "skyes pa nyid na skye ba med //",
    "T02TD1806E:115b-29": "skyes dang ma skyes gnyis su med //",
    "T02TD1806E:115b-30": "dngos po med pa bsgom pa'i dngos //",
    "T02TD1806E:115b-31": "bsgom par bya ba bsgom pa min //",
    "T02TD1806E:115b-32": "de ltar dngos po dngos med pas //",
    "T02TD1806E:115b-33": "bsgom pa dmigs su med pa'o //",
    "T02TD1806E:115b-34": "dngos po thams cad dang bral ba //",
    "T02TD1806E:115b-35": "phung po khams dang skye mched dang //",
    "T02TD1806E:115b-36": "gzung dang 'dzin pa rnam spangs pa //",
    "T02TD1806E:115b-37": "chos bdag med pa mnyam nyid pas //",
    "T02TD1806E:115b-38": "rang sems gdod nas ma skyes pa //",
    "T02TD1806E:115b-39": "stong pa nyid kyi rang bzhin no //",
    "T02TD1806E:115b-40": "dngos po 'di rnams ma skyes pas //",
    "T02TD1806E:115b-41": "chos dang chos nyid med pa ste //",
    "T02TD1806E:115b-42": "nam mkha' lta bur bdag med pa //",
    "T02TD1806E:115b-43": "byang chub tshul ni brtan pa'o //",
    "T02TD1806E:115b-44": "chos rnams thams cad dngos med pas //",
    "T02TD1806E:115b-45": "chos kyi mtshan nyid rnam par spangs //",
    "T02TD1806E:115b-46": "bdag med chos las kung du 'byung //",
    "T02TD1806E:115b-47": "byang chub tshul 'di brtan pa'o //",
    "T02TD1806E:115b-48": "ma skyes pa yi chos rnams la //",
    "T02TD1806E:115b-49": "ngo bo med de bsgom pa'ang med //",
    "T02TD1806E:115b-50": "nam mkha'i tshul du sbyor ba yis //",
    "T02TD1806E:115b-51": "dngos po dag tu rab tu grags //",
    "T02TD1806E:115b-52": "chos rnams rang bzhin 'od gsal ba //",
    "T02TD1806E:116a-0": "gdod nas @116a * //",
    "T02TD1806E:116a-1": "dag ba nam mkha' bzhin //",
    "T02TD1806E:116a-2": "byang chub med cing rtog pa med //",
    "T02TD1806E:116a-3": "byang chub tshul 'di brtan pa'o //",
    "T02TD1806E:116a-4": "mngon par byang chub mngon sangs rgyas //",
    "T02TD1806E:116a-5": "bdag gi de nyid chos kyi dbyings //",
    "T02TD1806E:116a-6": "de bzhin nyid la sogs pa'i tshig / thams cad de yi rnam grangs so //",
    "T02TD1806E:116a-7": "sus kyang ma byas ma bcos pa //",
    "T02TD1806E:116a-8": "ma bslad mi 'gyur de bzhin nyid //",
    "T02TD1806E:116a-9": "byang chub nam mkha'i mtshan nyid pas //",
    "T02TD1806E:116a-10": "mngon par byang chub ces brjod do //",
    "T02TD1806E:116a-11": "de nyid rtogs te mthong sgom tshe //",
    "T02TD1806E:116a-12": "gzhan gyi don du lan 'ga' zhig / chu las nya ldang ji bzhin du //",
    "T02TD1806E:116a-13": "bdag byin brlab pa'i rim gyis ni //",
    "T02TD1806E:116a-14": "rtsol bas skur bzhengs don mdzad de //",
    "T02TD1806E:116a-15": "da dung bden gnyis phra mor snang //",
    "T02TD1806E:116a-16": "de nas zung 'jug ye shes skye //",
    "T02TD1806E:116a-17": "chos rnams gang la'ang mi bzod dang //",
    "T02TD1806E:116a-18": "'jigs skrag nyam nga'i rtog pa med //",
    "T02TD1806E:116a-19": "gnyis pa thams cad rnam spangs pa'i //",
    "T02TD1806E:116a-20": "dbyer med zung du 'jug pa nyid //",
    "T02TD1806E:116a-21": "de ltar rtogs pas thams cad de //",
    "T02TD1806E:116a-22": "spyod pa'ang de bzhin gnyis med pa'o //",
    "T02TD1806E:116a-23": "sngags pas seng ge bzhin du spyod //",
    "T02TD1806E:116a-24": "zung 'jug ting nge 'dzin bslabs pas //",
    "T02TD1806E:116a-25": "mi slob zung 'jug chos sku thob //",
    "T02TD1806E:116a-26": "yid bzhin nor bu rin chen ltar //",
    "T02TD1806E:116a-27": "mi rtog smon lam dbang gis na //",
    "T02TD1806E:116a-28": "gzugs sku la sogs yon tan rnams //",
    "T02TD1806E:116a-29": "gdul bya dag pa'i ngo la snang //",
    "T02TD1806E:116a-30": "ma rungs phyi ma'i dus su ni //",
    "T02TD1806E:116a-31": "lung zab man ngag mi bsten par //",
    "T02TD1806E:116a-32": "'thad sgrub rigs pa gtsor byed pas //",
    "T02TD1806E:116a-33": "rang rang grub mtha' dam par 'dzin //",
    "T02TD1806E:116a-34": "sbas don tsam gyis chog byed cing //",
    "T02TD1806E:116a-35": "mthar thug lta ba zab mo la //",
    "T02TD1806E:116a-36": "mi mos slar yang sun 'byin byed //",
    "T02TD1806E:116a-37": "des ni bdag gzhan don brlag 'gyur //",
    "T02TD1806E:116a-38": "glang chen myos pa rang yan ni //",
    "T02TD1806E:116a-39": "glang rdzi lcags kyu ldan pa yis //",
    "T02TD1806E:116a-40": "glang chen gzhan yang sun 'byin rlag / glang rdzi lcags kyu nyid kyang 'joms //",
    "T02TD1806E:116a-41": "de ni rgyal po'i dkor min te //",
    "T02TD1806E:116a-42": "rang gzhan gnyis ka'i don rlag byed //",
    "T02TD1806E:116a-43": "de bzhin gnyis dang mi ldan pa'i //",
    "T02TD1806E:116a-44": "rigs pa'i glang po rang yan gyis //",
    "T02TD1806E:116a-45": "gnyis ldan rigs pa'ang sun 'byin zhing //",
    "T02TD1806E:116a-46": "gnyis pa nyid kyang 'joms par byed //",
    "T02TD1806E:116a-47": "de ni gsang sngags la min te //",
    "T02TD1806E:116a-48": "bdag gzhan gsang ba'i don rlag byed //",
    "T02TD1806E:116b-0": "seng ge'i @116b gzugs can nga rgyal gyis //",
    "T02TD1806E:116b-1": "wa yi tshig gis zab mo yi //",
    "T02TD1806E:116b-2": "mnyam nyid gang yang ma yin pa //",
    "T02TD1806E:116b-3": "stong nyid lta ba sun 'byin 'joms //",
    "T02TD1806E:116b-4": "rin chen rdzab tu bsnubs gyur kyang //",
    "T02TD1806E:116b-5": "'od dang yon tan rang snang bzhin //",
    "T02TD1806E:116b-6": "mthar thug lta sman rdzas bsnubs kyang //",
    "T02TD1806E:116b-7": "rtsal can blo la 'bar zhing snang //",
    "T02TD1806E:116b-8": "'dul 'dzin dman dang rtsod dus su //",
    "T02TD1806E:116b-9": "'thad sgrub rigs pa gnyis gtso ste //",
    "T02TD1806E:116b-10": "'jig rten grags te gtsor byed pas //",
    "T02TD1806E:116b-11": "gong ma'i lung dag mi tshad kyang //",
    "T02TD1806E:116b-12": "gsang sngags mthar thug lta dus su //",
    "T02TD1806E:116b-13": "yid dang dbang po mngon sum dang //",
    "T02TD1806E:116b-14": "rjes su dpag pa mi tshad de //",
    "T02TD1806E:116b-15": "lung zab man ngag tshad mar bya //",
    "T02TD1806E:116b-16": "gang zhig nga rgyal gyis sbags shing //",
    "T02TD1806E:116b-17": "de nyid chos la brnyas byas te //",
    "T02TD1806E:116b-18": "yang dag rim pa sun 'byin pa //",
    "T02TD1806E:116b-19": "mnar med sems can dmyal bar ltung //",
    "T02TD1806E:116b-20": "gang zhig slob dpon smod pa dang //",
    "T02TD1806E:116b-21": "theg pa chen po sun 'byin dang //",
    "T02TD1806E:116b-22": "mi gang gsang sngags rgyud dag gi / sbyor ba la ni 'phya byed pa //",
    "T02TD1806E:116b-23": "des ni dngos grub thob mi 'gyur //",
    "T02TD1806E:116b-24": "de ni rtag tu gdon gyis 'dzin //",
    "T02TD1806E:116b-25": "khab len rdo la lcags 'du ltar //",
    "T02TD1806E:116b-26": "mi 'dod yid du mi 'ong ba //",
    "T02TD1806E:116b-27": "tshe 'dir mi 'dod sna tshogs 'du //",
    "T02TD1806E:116b-28": "phyi mar ngan song gsum mthar ltung //",
    "T02TD1806E:116b-29": "dngos po don dam mi shes par //",
    "T02TD1806E:116b-30": "phyi rol dngos la mngon zhen pas //",
    "T02TD1806E:116b-31": "ngan par rtog pa'i rnam rtog gis //",
    "T02TD1806E:116b-32": "rin chen sems ni dri mar byas //",
    "T02TD1806E:116b-33": "sgyu mar 'dzin la mngon zhen cing //",
    "T02TD1806E:116b-34": "don dam phyi rol byas pa yi //",
    "T02TD1806E:116b-35": "lta ba dman pa pa rnams kyis //",
    "T02TD1806E:116b-36": "bla med byang chub ji ltar thob //",
    "T02TD1806E:116b-37": "tha snyad tshig gi nga rgyal gyis //",
    "T02TD1806E:116b-38": "bla ma mi bsten bsnyen pa kur med //",
    "T02TD1806E:116b-39": "dman pa'i lta ba la mos te //",
    "T02TD1806E:116b-40": "sbas gsum lta zhen mi gtong zhing //",
    "T02TD1806E:116b-41": "mthar thug don la mi mos te //",
    "T02TD1806E:116b-42": "rigs pa gtsor byed shes rab kyis //",
    "T02TD1806E:116b-43": "mthar thug zab mo sun 'byin pa //",
    "T02TD1806E:116b-44": "de la de nyid bstan mi bya //",
    "T02TD1806E:116b-45": "gang zhig bla ma bsnyen bkur zhing//",
    "T02TD1806E:116b-46": "thams cad stong pas mi skrag bzod //",
    "T02TD1806E:116b-47": "mthar thug don la dad mos la //",
    "T02TD1806E:116b-48": "de la bla ma'i drin sbyin bya //",
    "T02TD1806E:116b-49": "'phags pa klu sgrub man ngag la brten nas //",
    "T02TD1806E:116b-50": "bdag gis mchog tu gsang ba 'di bshad pas //",
    "T02TD1806E:116b-51": "kun gyi kun rdzob bden pa dag gyur nas //",
    "T02TD1806E:117a-0": "mthar thug don rtogs byang chub mi @117a * //",
    "T02TD1806E:117a-1": "dmigs bsngo //",
    "T02TD1806E:117a-2": "mngon par byang chub pa'i rim pa 'bras bu dang bcas pa slob dpon 'phags pa lhas mdzad pa'i man ngag rdzogs so /",
    "T02TD1806E:117a-4": "// / rgya gar gyi mkhan po shraddh'a ka ra barma dang /",
    "T02TD1806E:117a-5": "lo ts'a ba dge slong rin chen bzang pos bsgyur nas zhus te gtan la phab pa'o//"
}