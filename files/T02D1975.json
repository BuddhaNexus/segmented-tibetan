{
    "T02D1975:145a-0": "@145a # // rgya gar skad du /",
    "T02D1975:145a-1": "ma hirsh'a nan ya s'a dha nam /",
    "T02D1975:145a-2": "bod skad du /",
    "T02D1975:145a-3": "ma he'i zhal gyi sgrub pa'i thabs /",
    "T02D1975:145a-4": "bcom ldan 'das ma hirsh'a zhal can la phyag 'tshal lo //",
    "T02D1975:145a-5": "gus pas bla ma dang ni de rjes gshin rje",
    "T02D1975:145a-6": "gshed po 'jam pa'i mchog / sgyu ma'i bdag nyid",
    "T02D1975:145a-7": "yan lag bde bas rgyas pa gzhan gyi don 'jug",
    "T02D1975:145a-8": "pa // gri gug la sogs mtshan ma bsnams shing /",
    "T02D1975:145a-9": "khro ba dang bcas mtshungs pa med //",
    "T02D1975:145a-10": "zhal dgu yis ni 'jigs pa sel byed de la spyi bos phyag 'tshal 'dud //",
    "T02D1975:145a-11": "gshin rje 'joms pa'i sgrub thabs kyis //",
    "T02D1975:145a-12": "blo ldan de nyid 'dod pa gang //",
    "T02D1975:145a-13": "dbang bskur la sogs thob pa dag / de yi sgrub thabs rim pa 'di //",
    "T02D1975:145a-14": "byis pa rnams kyis rtogs phyir dang //",
    "T02D1975:145a-15": "mnyam pas dran pa'i phyir dang ni //",
    "T02D1975:145a-16": "mchog rnams byis pa'i ngag la yang //",
    "T02D1975:145a-17": "mgu ba bskyed phyir bri bar bya //",
    "T02D1975:145a-18": "de nas yang dag rab bshad bya //",
    "T02D1975:145a-19": "rdo rje 'jigs byed sgrub pa'i thabs //",
    "T02D1975:145a-20": "lha nyid dag ni thams cad kun //",
    "T02D1975:145a-21": "shin tu 'jigs par byed pa'o //",
    "T02D1975:145a-22": "de la dur khrod la sogs pa yid dang mthun pa'i gnas shig tu gnas nas /",
    "T02D1975:145a-23": "sgrub pa'i thabs brtsam par bya'o //",
    "T02D1975:145a-24": "de nas gnas ni brjod par bya ste /",
    "T02D1975:145a-25": "dur khrod dang chu bo'i dogs dang /",
    "T02D1975:145a-26": "shing gcig dang /",
    "T02D1975:145a-27": "rtags gcig pa dang /",
    "T02D1975:145a-28": "lam gyi gzhi mdo dang /",
    "T02D1975:145a-29": "ri bo'i rtse dang /",
    "T02D1975:145a-30": "gnas khang stong pa dang /",
    "T02D1975:145a-31": "ma mo'i khang pa dang /",
    "T02D1975:145a-32": "lha'i gnas sam /",
    "T02D1975:145a-33": "g-yul 'gyed pa'i sa'am /",
    "T02D1975:145a-34": "grong khyer ram /",
    "T02D1975:145a-35": "dgon pa'am /",
    "T02D1975:145a-36": "grong la sogs pa'i gnas nas /",
    "T02D1975:145a-37": "'dir rdo rje 'jigs byed chen por dbang bskur ba'i rnal 'byor pas /",
    "T02D1975:145a-38": "sbyin pa dang /",
    "T02D1975:145a-39": "tshul khrims la sogs pa dang ldan pa /",
    "T02D1975:145b-0": "sems can gyi don @145b la brtson pa byams pa la sogs pa dang ldan pa /",
    "T02D1975:145b-1": "dad pa dang thos pas rnam par brgyan pa /",
    "T02D1975:145b-2": "kha la sogs pa dag par byed pa'i snying rje",
    "T02D1975:145b-3": "can de bde bar 'jam pa ro la sogs pa'i",
    "T02D1975:145b-4": "steng du 'dug ste /",
    "T02D1975:145b-5": "rang gi snying gar padma las dbyangs yig dang po yongs su gyur pa las /",
    "T02D1975:145b-6": "zla ba'i dkyil 'khor bsam mo //",
    "T02D1975:145b-7": "de'i steng du yi ge dh'i:'i rnam pa blta'o //",
    "T02D1975:145b-8": "de nas de'i 'od zer rnams kyis phyogs bcu mtha'",
    "T02D1975:145b-9": "yas mu med pa'i 'jig rten gyi khams dpag tu",
    "T02D1975:145b-10": "med pa'i mthar thug par gnas pa'i de bzhin gshegs",
    "T02D1975:145b-11": "pa dang / byang chub sems dpa' dang /",
    "T02D1975:145b-12": "rig pa'i lha mo dang /",
    "T02D1975:145b-13": "khro bo la sogs pa rnams bskul te /",
    "T02D1975:145b-14": "bkug nas mdun du yang dag par bzhugs par byas la /",
    "T02D1975:145b-15": "bsod nams kyi tshogs 'phel bar bya ba'i don du /",
    "T02D1975:145b-16": "mchod pa dang sdig pa bshags pa dang /",
    "T02D1975:145b-17": "bsod nams la rjes su yi rang ba dang /",
    "T02D1975:145b-18": "bsod nams yongs su bsngo ba dang /",
    "T02D1975:145b-19": "gsum la skyabs su 'gro ba dang /",
    "T02D1975:145b-20": "byang chub tu sems bskyed pa dang /",
    "T02D1975:145b-21": "lam bsten pa dang /",
    "T02D1975:145b-22": "byams pa la sogs pa bsgom pa yang byas la /",
    "T02D1975:145b-23": "de nas stong pa nyid du blta bar bya'o //",
    "T02D1975:145b-24": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D1975:145b-25": "de nas sva bh'a wa shuddha: sarba dharm'a: sva bh'a wa shuddho&amp; ham /",
    "T02D1975:145b-26": "zhes brjod do ;",
    "T02D1975:145b-27": "/ chos thams cad bdag med pa'i rang bzhin du byas pa'i dbus su /",
    "T02D1975:145b-28": "yi ge yam las rdzogs pa'i rlung gi dkyil 'khor du ba'i rnam pa can bsam mo //",
    "T02D1975:145b-29": "de'i steng du dbyangs yig dang po las rdzogs pa'i zla ba'i dkyil 'khor bsam mo //",
    "T02D1975:145b-30": "de'i steng du yi ge dh'i: las 'jam dpal 'og",
    "T02D1975:145b-31": "nas bshad pa'i gzhon nu'i gzugs can skad cig gis",
    "T02D1975:145b-32": "bskyed la / de'i thugs kar aa las rdzogs pa'i nyi ma'i dkyil 'khor bsam te /",
    "T02D1975:145b-33": "de nas nyi ma'i dkyil 'khor las 'od zer byung ste /",
    "T02D1975:145b-34": "phyogs bcu'i 'jig rten gyi khams mthar thug pa na",
    "T02D1975:145b-35": "gnas pa'i de bzhin gshegs pa la sogs pa'i 'od",
    "T02D1975:145b-36": "zer gyis bskul nas bkug ste nyi ma'i dkyil 'khor",
    "T02D1975:145b-37": "de nyid la zhugs par bsam par bya'o //",
    "T02D1975:145b-38": "'jam dpal de nyid dang /",
    "T02D1975:145b-39": "de bzhin gshegs pa la sogs pa de nyid ro gcig par gyur te /",
    "T02D1975:145b-40": "nyi ma'i dkyil 'khor du bsam par bya'o //",
    "T02D1975:146a-0": "'od 'bar @146a * //",
    "T02D1975:146a-1": "ba dpag tshad brgya stong khyab pa'i rnam par bsgom par bya ste /",
    "T02D1975:146a-2": "de'i steng du h'um nag po kha dog rnam pa lnga'i 'od zer dang ldan pa bltas la /",
    "T02D1975:146a-3": "de nas de'i 'od zer rnams kyis khams gsal bar",
    "T02D1975:146a-4": "byas nas yang h'um de nyid la bsam par bya'o",
    "T02D1975:146a-5": "// de nyid gyur pa las kha gyen du phyogs",
    "T02D1975:146a-6": "pa'i rdo rje chen po mdog nag po 'od zer",
    "T02D1975:146a-7": "'phro ba bsam par bya'o //",
    "T02D1975:146a-8": "de nas rdo rje phra mo'i rnam pa can sangs rgyas dang byang chub sems dpa' dang /",
    "T02D1975:146a-9": "khro bo dang rig pa'i lha mo dang bcas pa /",
    "T02D1975:146a-10": "nam mkha'i khams na til gyi gang bu bzhin nyi ma la gnas pa bsam par bya'o //",
    "T02D1975:146a-11": "de la gnas pa sangs rgyas la sogs pas sems",
    "T02D1975:146a-12": "can yongs su smin par byas shing gdul bya so",
    "T02D1975:146a-13": "sor byang chub la bkod de /",
    "T02D1975:146a-14": "yang de dag nyid dang lhan cig tu /",
    "T02D1975:146a-15": "slar 'ongs nas /",
    "T02D1975:146a-16": "rdo rje'i gzugs la zhugs pa'i rnam pa can du bsam par bya'o //",
    "T02D1975:146a-17": "rdo rje'i gzugs de nyid zhal dgu pa ma he'i",
    "T02D1975:146a-18": "gzugs 'jig pa'i dus kyi bskal ba'i me lta bu'i",
    "T02D1975:146a-19": "'od can rdo rje 'jigs byed chen po /",
    "T02D1975:146a-20": "khams gsum za bar nus pa /",
    "T02D1975:146a-21": "gtsigs pa'i zhal can /",
    "T02D1975:146a-22": "ha ha zer zhing lce 'dril ba rnam par bsgyur ba'i mthar 'jigs pa'i khro gnyer byed pa /",
    "T02D1975:146a-23": "'jigs pa'i smin ma dang spyan can ;",
    "T02D1975:146a-24": "'brug gi sgra sgrogs pa mi'i khrag dang /",
    "T02D1975:146a-25": "zhag dang /",
    "T02D1975:146a-26": "sha dang /",
    "T02D1975:146a-27": "tshil bu dang rkang rnams gsol ba /",
    "T02D1975:146a-28": "'jig rten dang 'jig rten las 'das pa la sogs pa'i lha la sdigs mdzub byed pa /",
    "T02D1975:146a-29": "brgya byin dang tshangs pa dang /",
    "T02D1975:146a-30": "zla ba dang nyi ma dang /",
    "T02D1975:146a-31": "gzhon nu nag po la sogs pa kha thur du bltas la zhabs kyi 'og tu mnan pa /",
    "T02D1975:146a-32": "thod pa las byas pa'i thod can /",
    "T02D1975:146a-33": "sbrul mchod phyir thogs pa /",
    "T02D1975:146a-34": "thod pa'i phreng ba'i rgyan gyis brgyan pa /",
    "T02D1975:146a-35": "zhabs bcu drug pa /",
    "T02D1975:146a-36": "gcer bu'i gzugs can mtshan ma gyen du bsgreng pa /",
    "T02D1975:146a-37": "g-yon brkyang ba gsus pa 'phyang ba /",
    "T02D1975:146a-38": "skra gyen du brdzes pa /",
    "T02D1975:146a-39": "'jigs par byed pa chen po phem ka ra'i sgra 'byin pa /",
    "T02D1975:146a-40": "phyag sum cu rtsa bzhi pa /",
    "T02D1975:146a-41": "glang po'i pags pa rlon pa bsnams pa /",
    "T02D1975:146a-42": "dpal rdo rje 'jigs byed chen po ma he'i zhal can /",
    "T02D1975:146a-43": "de la phyag g-yas kyi dang po na gri gug / gnyis pa na mtshon rtse gcig pa /",
    "T02D1975:146b-0": "gsum @146b pa na gtun shing /",
    "T02D1975:146b-1": "bzhi pa na chu gri /",
    "T02D1975:146b-2": "lnga pa na mdung thung /",
    "T02D1975:146b-3": "drug pa na dgra sta /",
    "T02D1975:146b-4": "mdun pa na mdung /",
    "T02D1975:146b-5": "brgyad pa na mda'/",
    "T02D1975:146b-6": "dgu pa na lcags kyu /",
    "T02D1975:146b-7": "bcu pa na dbyug pa /",
    "T02D1975:146b-8": "bcu gcig pa na kha tv'am ga /",
    "T02D1975:146b-9": "bcu gnyis pa na 'khor lo /",
    "T02D1975:146b-10": "bcu gsum pa na rdo rje /",
    "T02D1975:146b-11": "bcu bzhi pa na rdo rje'i tho ba /",
    "T02D1975:146b-12": "bco lnga pa na ral gri /",
    "T02D1975:146b-13": "bcu drug pa na da ma ru'o //",
    "T02D1975:146b-14": "de bzhin du g-yon pa'i phyag dang po na thod pa /",
    "T02D1975:146b-15": "gnyis pa na mgo /",
    "T02D1975:146b-16": "gsum pa na phub /",
    "T02D1975:146b-17": "bzhi pa na rkang pa /",
    "T02D1975:146b-18": "lnga pa na zhags pa /",
    "T02D1975:146b-19": "drug pa na gzhu /",
    "T02D1975:146b-20": "bdun pa na rgyu ma /",
    "T02D1975:146b-21": "brgyad pa na dril bu /",
    "T02D1975:146b-22": "dgu pa na lag pa /",
    "T02D1975:146b-23": "bcu pa na dur khrod kyi ras /",
    "T02D1975:146b-24": "bcu gcig pa na mdung gis phug pa'i skyes bu /",
    "T02D1975:146b-25": "bcu gnyis pa na me thab /",
    "T02D1975:146b-26": "bcu gsum pa na ro'i snod /",
    "T02D1975:146b-27": "bcu bzhi pa na sdigs mdzub /",
    "T02D1975:146b-28": "bco lnga pa na ba dan rtse gsum pa /",
    "T02D1975:146b-29": "bcu drug pa na rlung gi ras so //",
    "T02D1975:146b-30": "phyag gnyis dag gis glang po che'i pags pa bsnams pa'o //",
    "T02D1975:146b-31": "de bzhin du g-yas kyi zhabs dang po la mi /",
    "T02D1975:146b-32": "gnyis pa na ma he /",
    "T02D1975:146b-33": "gsum pa na glang /",
    "T02D1975:146b-34": "bzhi pa na bong bu /",
    "T02D1975:146b-35": "lnga pa na rnga mo /",
    "T02D1975:146b-36": "drug pa na khyi /",
    "T02D1975:146b-37": "bdun pa na lug / brgyad pa na ce sbyang ngo //",
    "T02D1975:146b-38": "g-yon gyi zhabs dang po na bya rgod /",
    "T02D1975:146b-39": "gnyis pa na 'ug pa /",
    "T02D1975:146b-40": "gsum pa na bya rog / bzhi pa na ne tso /",
    "T02D1975:146b-41": "lnga pa na khra /",
    "T02D1975:146b-42": "drug pa na bya rgod chen po /",
    "T02D1975:146b-43": "bdun pa na khyim bya /",
    "T02D1975:146b-44": "brgyad pa na bzhad do //",
    "T02D1975:146b-45": "de la rdo rje 'jigs byed chen po /",
    "T02D1975:146b-46": "zhal dang po ni ma he'i gdong shin tu gnag pa /",
    "T02D1975:146b-47": "shin tu khros pa'o //",
    "T02D1975:146b-48": "rva'i g-yas gsum ni nag po dang dmar po dang ser po ste /",
    "T02D1975:146b-49": "shin tu khros pa /",
    "T02D1975:146b-50": "rva'i g-yon gyi zhal gsum ni ;",
    "T02D1975:146b-51": "dkar po dang du ba'i mdog dang nag po ste /",
    "T02D1975:146b-52": "shin tu khros shing gtsigs pa'i zhal rnam par bsam mo //",
    "T02D1975:146b-53": "rva'i logs kyi dbus kyi zhal dmar po shin tu khros pa khrag 'dzag pa bsgom par bya'o //",
    "T02D1975:146b-54": "de'i steng gi zhal cung zad ser ba /",
    "T02D1975:146b-55": "cung zad khros pa gzhon nu'i rgyan gyis brgyan pa /",
    "T02D1975:146b-56": "zur phud lnga'i thod can /",
    "T02D1975:146b-57": "zhal thams cad ni spyan gsum par bsams te /",
    "T02D1975:146b-58": "brtan par byas la /",
    "T02D1975:146b-59": "shin tu mnyam par bzhag pa'i sngags pas /",
    "T02D1975:146b-60": "rtag tu de nyid la sbyor bas bdag nyid dpal",
    "T02D1975:146b-61": "chen po ma hirsha'i zhal gyi bdag nyid do zhes",
    "T02D1975:147a-0": "bsgom par bya'o // @147a * //",
    "T02D1975:147a-1": "bzlas pa'i dus su rang gi snying gar nyi ma'i dkyil 'khor rnams bsams te /",
    "T02D1975:147a-2": "rang gi sngags kyi yi ge 'bar ba rnam par dgod do //",
    "T02D1975:147a-3": "de'i rjes su yid nang du chud pas bzlas par bya'o //",
    "T02D1975:147a-4": "de la bzlas pa'i sngags ni 'di yin te /",
    "T02D1975:147a-5": "aom hr'i: shtri: wi kri t'a na na h'um phat /",
    "T02D1975:147a-6": "snying po'o ;",
    "T02D1975:147a-7": "/ aom ya m'anta ka h'um phat /",
    "T02D1975:147a-8": "nye ba'i snying po'o //",
    "T02D1975:147a-9": "aom ya ma r'a dza /",
    "T02D1975:147a-10": "sa do me ya /",
    "T02D1975:147a-11": "ya me do ru /",
    "T02D1975:147a-12": "na yo da ya /",
    "T02D1975:147a-13": "ya da yo ni /",
    "T02D1975:147a-14": "ra ya kshe ya /",
    "T02D1975:147a-15": "yakshe yatstsha /",
    "T02D1975:147a-16": "ni r'a ma ya phat /",
    "T02D1975:147a-17": "phreng ba'i sngags so //",
    "T02D1975:147a-18": "sngags 'dis rnal 'byor ba'i las thams cad thogs pa med par byed do //",
    "T02D1975:147a-19": "dur khrod la sogs par gnas te rtag tu bsgom par bya'o //",
    "T02D1975:147a-20": "bdud rtsi rnam pa lnga bza' bar bya ste /",
    "T02D1975:147a-21": "de yis bsgrubs na 'grub par 'gyur gyis gzhan du ni ma yin no //",
    "T02D1975:147a-22": "gzhan yang sgron ma chen po la sogs pa bza'",
    "T02D1975:147a-23": "zhing nub mo rgyu zhing 'gro ba'i rnal 'byor bas",
    "T02D1975:147a-24": "rtsa ba'i sngags 'bum bzlas pa bya'o //",
    "T02D1975:147a-25": "bzlas pa byas pa'i sngags pas las thams cad byed cing 'grub par 'gyur ro //",
    "T02D1975:147a-26": "bsam gtan la brtan pa'i sngags pas shin tu mnyam par gzhag par bya'o //",
    "T02D1975:147a-27": "ma dad pa dang mi mos pa dang /",
    "T02D1975:147a-28": "dkyil 'khor du ma zhugs pa la mi gtad cing res 'ga' yang rgyud sbyin par mi bya'o //",
    "T02D1975:147a-29": "sngags kyang res 'ga' sbyin par mi bya'o //",
    "T02D1975:147a-30": "dpal rdo rje 'jigs byed chen po'i rnal 'byor dang bsam gtan ni brjod par mi bya'o //",
    "T02D1975:147a-31": "sngags chung ma dang g-yog pos ma tshor bar ro //",
    "T02D1975:147a-32": "'di phyed par mi bya'o //",
    "T02D1975:147a-33": "bris sku mdun du yang mi bstan /",
    "T02D1975:147a-34": "bris sku gsang la gzung ngo //",
    "T02D1975:147a-35": "rgyud 'di'i sbyor ba gang su'i drung du yang mi brjod do //",
    "T02D1975:147a-36": "gal te smras na dpal rdo rje 'jigs byed chen",
    "T02D1975:147a-37": "po dang rnal 'byor ma rnams kyis za ste dam",
    "T02D1975:147a-38": "tshig nyams pa'i phyir ro //",
    "T02D1975:147a-39": "de'i phyir sngags pas su la yang sbyin par mi bya'o //",
    "T02D1975:147a-40": "yang na dam tshig mi phyed pa rtog pa dang",
    "T02D1975:147a-41": "bral ba la bstan pa'i brtul zhugs dpa' bo dang",
    "T02D1975:147a-42": "/ bla ma la gus pa dul ba de bzhin gshegs pa'i bstan pa la gcig tu gnas pa /",
    "T02D1975:147a-43": "sngags sbed pa dang khro ba med pa /",
    "T02D1975:147a-44": "ster ba la dpa' ba /",
    "T02D1975:147a-45": "bzlas pa dang /",
    "T02D1975:147a-46": "bsgom pa la dga' ba /",
    "T02D1975:147b-0": "dkyil 'khor mthong @147b pa ;",
    "T02D1975:147b-1": "dpal rdo rje 'jigs byed chen po la gus pa /",
    "T02D1975:147b-2": "snying rje chen po la sogs pas yid rtog pa dang bral ba /",
    "T02D1975:147b-3": "legs par brtag pa la legs par sems pa /",
    "T02D1975:147b-4": "de lta bu'i slob ma la dpal rdo rje 'jigs",
    "T02D1975:147b-5": "byed chen po'i sgrub thabs sbyin par gzhan du gal",
    "T02D1975:147b-6": "te sngags pas ster na /",
    "T02D1975:147b-7": "slob ma dang bcas nas dmyal bar 'gro bar the tshom med do //",
    "T02D1975:147b-8": "'jig rten 'dir yang 'jigs pa chen po myong bar 'gyur ro //",
    "T02D1975:147b-9": "'jig rten pha rol tu yang dmyal bar 'gro ste /",
    "T02D1975:147b-10": "dam tshig nyams pa'i phyir ro //",
    "T02D1975:147b-11": "'dod chags zhe sdang la sogs chu srid 'khrus shing rmugs dang gnyid sogs dbu ba can //",
    "T02D1975:147b-12": "'khor ba'i rgya mtsho skye dang 'chi ba'i dpa' klong zab mo 'jigs pa las sgrol ba //",
    "T02D1975:147b-13": "dpal ldan gshin rje bde ba'i rang bzhin sgrub thabs byas pas skye 'gro kun //",
    "T02D1975:147b-14": "bdag 'bad pa yi bsod nams rnyed pa des 'dir 'jig rten de yi go 'phang grub par shog //",
    "T02D1975:147b-15": "/ dpal rdo rje 'jigs byed chen po'i rgyud kyi",
    "T02D1975:147b-16": "sgrub thabs slob dpon dpal 'dzin gyis mdzad pa rdzogs",
    "T02D1975:147b-17": "so / //",
    "T02D1975:147b-18": "/ rgya gar gyi mkhan po rnam par snang mdzad srung ba'i zhabs dang /"
}