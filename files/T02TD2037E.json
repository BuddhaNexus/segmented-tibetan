{
    "T02TD2037E:136b-0": "@136b # // rgya gar skad du /",
    "T02TD2037E:136b-1": "shr'i rakta ya m'a ri dz'i bam tattva au pa de sha n'a ma /",
    "T02TD2037E:136b-2": "bod skad du /",
    "T02TD2037E:137a-0": "dpal @137a * //",
    "T02TD2037E:137a-1": "gshin rje gshed dmar po'i 'tsho ba'i de kho na nyid ces bya ba'i man ngag / dpal gshin rje gshed dmar po la phyag 'tshal lo //",
    "T02TD2037E:137a-2": "dag cing dri med bdud bzhi 'joms //",
    "T02TD2037E:137a-3": "dpa' bo gshin rje gshed btud de //",
    "T02TD2037E:137a-4": "dpal ldan gshin rje gshed rgyud las //",
    "T02TD2037E:137a-5": "sbas pa bla ma'i lung gis bshad //",
    "T02TD2037E:137a-6": "phyi dang nang dang gzhan rnams kyis //",
    "T02TD2037E:137a-7": "dus dgra'i tshul 'di shes bya ste //",
    "T02TD2037E:137a-8": "lho phyogs sa 'og rim pa bdun //",
    "T02TD2037E:137a-9": "sgo med mun khung bcu drug gnas //",
    "T02TD2037E:137a-10": "chos kyi rgyal po'i las kyi 'khor //",
    "T02TD2037E:137a-11": "bye ba 'bum bcas gshin rje ste //",
    "T02TD2037E:137a-12": "grub pa'i dngos grub phun sum tshogs //",
    "T02TD2037E:137a-13": "zhal gcig phyag gnyis nyi ma'i mdog ltar gsal //",
    "T02TD2037E:137a-14": "ma he la bzhugs de yi gshed yin te //",
    "T02TD2037E:137a-15": "lhar bcas 'jig rten kun gyi gtsug gis mchod //",
    "T02TD2037E:137a-16": "gdug cing gtum pa'i skye bo gang //",
    "T02TD2037E:137a-17": "log par ltung ba gshin rje yin //",
    "T02TD2037E:137a-18": "snying rjes bstan la gzhug pa'i phyir //",
    "T02TD2037E:137a-19": "tshar gcod pa ni gshed yin no //",
    "T02TD2037E:137a-20": "k'a li ya ste a'a li ma //",
    "T02TD2037E:137a-21": "g-yas dang g-yon pa gshin rje ste //",
    "T02TD2037E:137a-22": "kun 'dar ma ni dbus gnas su //",
    "T02TD2037E:137a-23": "gang zhig gnyis su med de gshed //",
    "T02TD2037E:137a-24": "nyi ma zla ba'i lam gnyis por //",
    "T02TD2037E:137a-25": "'gro ba gang yin gshin rje ste //",
    "T02TD2037E:137a-26": "de yang dbus su gang gnas pa //",
    "T02TD2037E:137a-27": "ye shes de ni gshed yin no //",
    "T02TD2037E:137a-28": "mnan pa'i snying gi dbus song rtsa //",
    "T02TD2037E:137a-29": "nyon mongs ngo bo nyid yin no //",
    "T02TD2037E:137a-30": "srid pa'i rtsa ba gshin rjer bshad //",
    "T02TD2037E:137a-31": "rnal 'byor pa la tshul de nyid //",
    "T02TD2037E:137a-32": "yang dag ye shes nyid du 'gyur //",
    "T02TD2037E:137a-33": "de ni de yi gshed yin no //",
    "T02TD2037E:137a-34": "gzung ba ya ste 'dzin rtog ma //",
    "T02TD2037E:137a-35": "gzung dang 'dzin pa'i kun rtog na //",
    "T02TD2037E:137a-36": "'khor ba'i rtsa ba gshin rje ste //",
    "T02TD2037E:137a-37": "aa ni rnam par skye ba med //",
    "T02TD2037E:137a-38": "ri ni gang yin snying rje'o //",
    "T02TD2037E:137a-39": "stong nyid snying rje ro gcig pa //",
    "T02TD2037E:137a-40": "mi gnas mya ngan 'das te gshed //",
    "T02TD2037E:137a-41": "gang zhig lus ngag sems kyi ni //",
    "T02TD2037E:137a-42": "snyigs ma gang yin gshin rje ste //",
    "T02TD2037E:137a-43": "sku gsung thugs kyi ye shes kyis ;",
    "T02TD2037E:137a-44": "/ dngos por gyur pa gshed yin no //",
    "T02TD2037E:137a-45": "mdor na srid pa'i kun rtog tshogs //",
    "T02TD2037E:137a-46": "gang yin gshin rje gshed po ste //",
    "T02TD2037E:137a-47": "rnam par dag pa'i ye shes sku //",
    "T02TD2037E:137a-48": "kun mkhyen pa ni gshed du gsungs //",
    "T02TD2037E:137a-49": "lte snying mgrin pa spyi bor ni //",
    "T02TD2037E:137a-50": "bdud bzhi gnas pa gshin rje ste //",
    "T02TD2037E:137b-0": "mthar byed @137b bzhi ni gshed yin no //",
    "T02TD2037E:137b-1": "ya la sogs pa'i yi ge ni //",
    "T02TD2037E:137b-2": "ma dag las kyi gshin rje ni //",
    "T02TD2037E:137b-3": "mi bzad srid pa'i las kyis bzir //",
    "T02TD2037E:137b-4": "dag pas dpal ldan dus kyi dgra //",
    "T02TD2037E:137b-5": "srid pa'i 'ching ba las grol zhing //",
    "T02TD2037E:137b-6": "dngos grub bde chen mchog ster yin /",
    "T02TD2037E:137b-7": "ya ma gnyis su 'dzin pa ste //",
    "T02TD2037E:137b-8": "spros med 'od gsal aantar brjod //",
    "T02TD2037E:137b-9": "ka yig bla mas bstan pa nyid //",
    "T02TD2037E:137b-10": "gshin rje mthar byed ces byar grags //",
    "T02TD2037E:137b-11": "'tsho ba zhes bya srog tu brjod //",
    "T02TD2037E:137b-12": "'tsho ba'i dbye ba zhes bya ba //",
    "T02TD2037E:137b-13": "'jig rten 'jig rten 'das pa'i srog /'od gsal rnam par mi rtog pa //",
    "T02TD2037E:137b-14": "srog gi gsang 'di gang gis shes//",
    "T02TD2037E:137b-15": "thams cad grub cing rang dbang 'gyur //",
    "T02TD2037E:137b-16": "gzhan yang srid dang zhi ba las //",
    "T02TD2037E:137b-17": "srog ni de bzhin gnyis su brjod //",
    "T02TD2037E:137b-18": "dangs ma dang ni snyigs ma gnas //",
    "T02TD2037E:137b-19": "sangs rgyas thams cad gcig bsdus pa //",
    "T02TD2037E:137b-20": "bla ma'i thugs su shes bya ste //",
    "T02TD2037E:137b-21": "mi phyed brtan pa'i gus pa yis //",
    "T02TD2037E:137b-22": "ltos pa med pa'i bsnyen bkur bya //",
    "T02TD2037E:137b-23": "stong nyid snying rje dbyer med pas //",
    "T02TD2037E:137b-24": "mi 'gyur ba ni srog gi mchog / de las gzhan pa'i bskyod pa yi //",
    "T02TD2037E:137b-25": "yig 'bru rnams dang phyag mtshan dang //",
    "T02TD2037E:137b-26": "phyag rgya snying po la sogs pa //",
    "T02TD2037E:137b-27": "rgyal ba sras bcas srog yin te //",
    "T02TD2037E:137b-28": "dad pas thugs dam bskul bar bya //",
    "T02TD2037E:137b-29": "stong nyid snying po'i snying rje can //",
    "T02TD2037E:137b-30": "rnal 'byor lam pa rnams kyi srog / dngos grub chen po 'dod rnams kyi //",
    "T02TD2037E:137b-31": "srog ni dam tshig sdom pa yin //",
    "T02TD2037E:137b-32": "rnal 'byor pa rnams bsgrub bya ba //",
    "T02TD2037E:137b-33": "'jig rten pa dang 'jig rten 'das //",
    "T02TD2037E:137b-34": "yon tan 'byung gnas srog gcig tu //",
    "T02TD2037E:137b-35": "byang chub sems ni kun 'dar brjod //",
    "T02TD2037E:137b-36": "bla ma lhag pa'i lha rnams kyi //",
    "T02TD2037E:137b-37": "byin brlabs srog ni mi phyed pa'i //",
    "T02TD2037E:137b-38": "gus pas brtan pa med na min //",
    "T02TD2037E:137b-39": "de las gzhan pa 'jig rten pa'i //",
    "T02TD2037E:137b-40": "'byung po phal che'i srog gi gnas //",
    "T02TD2037E:137b-41": "srog dang 'tsho ba dang ni tshe //",
    "T02TD2037E:137b-42": "'di rnams dbye bas shes par bya //",
    "T02TD2037E:137b-43": "rtsa ba'i srog ni sngon bzhin no //",
    "T02TD2037E:137b-44": "sa steng 'byung po kha cig gi / dbugs rlung srog tu nges pa yin //",
    "T02TD2037E:137b-45": "'byung po rnams kyi rang rang gi / bod pa'i sngags dang sa bon dang //",
    "T02TD2037E:137b-46": "ma ni rnams ni srog yin no //",
    "T02TD2037E:137b-47": "sde tshan bzhi pa'i dang po la //",
    "T02TD2037E:137b-48": "me sa brgyan dbyangs kyi gsum pas brgyan //",
    "T02TD2037E:138a-0": "'byung po rnams kyi srog @138a * //",
    "T02TD2037E:138a-1": "la gnas //",
    "T02TD2037E:138a-2": "de las gzhan pa 'byung po'i srog / kha cig gnas la gnas pa yod //",
    "T02TD2037E:138a-3": "zhug shang la sogs gnas pa ni //",
    "T02TD2037E:138a-4": "kha cig rdzas la brten te gnas //",
    "T02TD2037E:138a-5": "kha cig rang gi grib mar gnas //",
    "T02TD2037E:138a-6": "kha cig phyi yi 'byung bar gnas //",
    "T02TD2037E:138a-7": "nor bu ri rab gos la sogs //",
    "T02TD2037E:138a-8": "kha cig sman dang kha cig dug / kha cig 'gro ba gzhan gyi gzugs //",
    "T02TD2037E:138a-9": "sa steng 'byung po rnams kyi srog / bdag gi rtsal gnas pa yin //",
    "T02TD2037E:138a-10": "de la sogs pa du ma yis //",
    "T02TD2037E:138a-11": "srog gi dbye ba sna tshogs pa //",
    "T02TD2037E:138a-12": "'di ru brjod par mi nus so //",
    "T02TD2037E:138a-13": "mi rnams kyi ni srog gyur pa //",
    "T02TD2037E:138a-14": "ming dang ming yin dang po dang //",
    "T02TD2037E:138a-15": "rnam par shes pa tshe gzugs yin //",
    "T02TD2037E:138a-16": "gza' dang rgyu skar la sogs pa //",
    "T02TD2037E:138a-17": "mdor na brtan g-yo ma lus pa'i //",
    "T02TD2037E:138a-18": "srog ni phyi dang nang du gnas //",
    "T02TD2037E:138a-19": "rnam rtog ma rig chen po ste //",
    "T02TD2037E:138a-20": "'khor bar gnas pa rnams kyi srog / stong nyid snying rje mi 'gyur ba de //",
    "T02TD2037E:138a-21": "mi gnas mya ngan 'das pa'i srog / srid pa dang ni mya ngan 'das //",
    "T02TD2037E:138a-22": "rtsa yi bdag nyid lus la gnas //",
    "T02TD2037E:138a-23": "lte ba mgrin snying spyi bo la //",
    "T02TD2037E:138a-24": "rlung me chu sa zhes bya ba //",
    "T02TD2037E:138a-25": "phrag dog zhe sdang chags dang rmongs //",
    "T02TD2037E:138a-26": "lus ngag yid gsum mi phyed gnas //",
    "T02TD2037E:138a-27": "bdud bzhi po ni rnam par gnas //",
    "T02TD2037E:138a-28": "sdug bsngal kun 'byung lam dang 'gog / bden pa bzhi yi ngo bo nyid //",
    "T02TD2037E:138a-29": "rgyu mthun rnams smin skyes bu can //",
    "T02TD2037E:138a-30": "dri ma med pa'i 'bras bu bzhi //",
    "T02TD2037E:138a-31": "srid pa'i skye gnas bzhi po dang //",
    "T02TD2037E:138a-32": "ae wam ma ya yi ge bzhi //",
    "T02TD2037E:138a-33": "de bzhin ya ma r'a dza bzhi //",
    "T02TD2037E:138a-34": "spyan dang m'a ma gos dkar sgrol //",
    "T02TD2037E:138a-35": "yum bzhi pho ni rnam pa ste //",
    "T02TD2037E:138a-36": "gshin rje shes rab padma dang //",
    "T02TD2037E:138a-37": "bgegs zhes bya ba mthar byed bzhi //",
    "T02TD2037E:138a-38": "tshad med bzhi dang mthar byed bzhi //",
    "T02TD2037E:138a-39": "dga' ba bzhi dang skad cig bzhi //",
    "T02TD2037E:138a-40": "dam tshig las chos phyag rgya che //",
    "T02TD2037E:138a-41": "phyag rgya che yi rang bzhin no //",
    "T02TD2037E:138a-42": "rigs bzhi ye shes bzhi yi dngos //",
    "T02TD2037E:138a-43": "sku bzhi ye shes bzhi dang ldan //",
    "T02TD2037E:138a-44": "khams gsum la sogs thams cad kyi //",
    "T02TD2037E:138a-45": "bdag nyid chen po rdo rje 'dzin //",
    "T02TD2037E:138a-46": "bdud kyi bar chad bsrung ba'i phyir //",
    "T02TD2037E:138a-47": "de phyir gsang ba bshad par bya //",
    "T02TD2037E:138a-48": "a'a li k'a li'i sbyor ba yis //",
    "T02TD2037E:138a-49": "lus ngag yid gsum bsrung bar bya'o //",
    "T02TD2037E:138a-50": "bdag nyid lhag pa'i lhar gsal bas //",
    "T02TD2037E:138b-0": "a'a li @138b k'a li rab brjod pas //",
    "T02TD2037E:138b-1": "spyi gtsug nas ni rkang mthil bar //",
    "T02TD2037E:138b-2": "shes rab thabs kyis bskor phyogs su //",
    "T02TD2037E:138b-3": "mi phyed par ni bcing bar bya //",
    "T02TD2037E:138b-4": "a'a li k'a li rtsa gnyis po //",
    "T02TD2037E:138b-5": "thabs dang shes rab yi ges bsrung //",
    "T02TD2037E:138b-6": "gnyis med rtsa ni rdo rjes bsrung //",
    "T02TD2037E:138b-7": "phyi dang nang gi bdag nyid do //",
    "T02TD2037E:138b-8": "rang gi gsang sngags rgyal po la //",
    "T02TD2037E:138b-9": "shes rab thabs kyi ye shes mchog / thog ma nas ni mtha' ru sbyar //",
    "T02TD2037E:138b-10": "aom a'a:h'um phat sbyor ba yi //",
    "T02TD2037E:138b-11": "h'um las byung ba'i rdo rje yis //",
    "T02TD2037E:138b-12": "rang gi gsang sngags brtan par 'gyur //",
    "T02TD2037E:138b-13": "rang ming rigs kyi yi ge dag / ya dang ma yi nang bcug ste //",
    "T02TD2037E:138b-14": "a'a li k'a li gnyis med pa'i //",
    "T02TD2037E:138b-15": "za ma tog gi nang son la //",
    "T02TD2037E:138b-16": "lto ba'i chu skyes 'og tu sba //",
    "T02TD2037E:138b-17": "brgya byin gyis kyang mi tshugs na //",
    "T02TD2037E:138b-18": "sha za phra mo smos ci dgos //",
    "T02TD2037E:138b-19": "thabs dang shes rab ro gcig pa //",
    "T02TD2037E:138b-20": "rnam par mi rtog bde ba che //",
    "T02TD2037E:138b-21": "'od gsal ting 'dzin mchog gi ni //",
    "T02TD2037E:138b-22": "lhag pa'i bsrung ba gzhan med do//",
    "T02TD2037E:138b-23": "sa bcu pas kyang mi phyed do //",
    "T02TD2037E:138b-24": "aa a'a /",
    "T02TD2037E:138b-25": "ai a'i /",
    "T02TD2037E:138b-26": "au a'u /",
    "T02TD2037E:138b-27": "ri r'i /",
    "T02TD2037E:138b-28": "li l'i /",
    "T02TD2037E:138b-29": "ae aee /",
    "T02TD2037E:138b-30": "ao aoo /",
    "T02TD2037E:138b-31": "aam aa:/",
    "T02TD2037E:138b-32": "aom ma ra pa tsa mum h'um phat /",
    "T02TD2037E:138b-33": "ka kha ga gha nga /",
    "T02TD2037E:138b-34": "tsa tsha dza dznya nya /",
    "T02TD2037E:138b-35": "ta tha da dha na /",
    "T02TD2037E:138b-36": "ta tha da dha na /",
    "T02TD2037E:138b-37": "pa pha ba bha ma /",
    "T02TD2037E:138b-38": "ya ra la wa /",
    "T02TD2037E:138b-39": "sha sha sa ha ksha:/",
    "T02TD2037E:138b-40": "shes rab yi ges 'jig rten dang //",
    "T02TD2037E:138b-41": "'das pa'i bsgrub bya dbang du 'gyur //",
    "T02TD2037E:138b-42": "rtag tu sgrub pa po rnams la //",
    "T02TD2037E:138b-43": "thabs kyi yi ge brtan par 'gyur //",
    "T02TD2037E:138b-44": "yi ge brgya pa'i gsang sngags kyis //",
    "T02TD2037E:138b-45": "lhag pa'i lha ni mnyes par bya //",
    "T02TD2037E:138b-46": "bla ma'i man ngag rjes 'brang 'di //",
    "T02TD2037E:138b-47": "blo ldan slob mas bskul ba'i phyir //",
    "T02TD2037E:138b-48": "me long ltar gsal bya sa pa la //",
    "T02TD2037E:138b-49": "bla ma lhar bcas bzod mdzad rigs //",
    "T02TD2037E:138b-50": "dge ba gang des 'gro ba kun //",
    "T02TD2037E:138b-51": "bdud bzhi'i dgra las rgyal gyur cig / dpal gshin rje gshed kyi 'tsho ba'i de kho na nyid ces bya ba /",
    "T02TD2037E:138b-52": "rgya gar gyi pandi ta darpa na a'a ts'arya'i zhabs kyis mdzad pa rdzogs so /",
    "T02TD2037E:138b-55": "// / rgya gar gyis ndi ta dngos grub brnyes pa darpana a'a ts'arya de nyid dang /",
    "T02TD2037E:138b-56": "glo bo lo ts'a ba dge slong shes rab rin chen gyis /",
    "T02TD2037E:138b-57": "chos kyi rgyal po'i sku mkhar nyi zungs su bsgyur cing zhus te gtan la phab pa'o//"
}