{
    "T02D1971:120b-0": "@120b # // rgya gar skad du /",
    "T02D1971:120b-1": "shr'i badzra bhee ra ba tanta pa ne ka ra n'a ma /",
    "T02D1971:120b-2": "bod skad du /",
    "T02D1971:120b-3": "dpal rdo rje 'jigs byed kyi rgyud kyi mdor bshad pa zhes bya ba /",
    "T02D1971:120b-4": "bcom ldan 'das dpal rdo rje 'jigs byed la phyag 'tshal lo //",
    "T02D1971:120b-5": "rdo rje 'jigs byed mgon dpal dang //",
    "T02D1971:120b-6": "bla ma'i zhabs pad la btud nas //",
    "T02D1971:120b-7": "bshad pa'i rgyud kyi rgyal po de'i //",
    "T02D1971:120b-8": "mdor bshad pa ni bdag gis brtsams /",
    "T02D1971:120b-9": "de nas zhes bya ba la sogs pa la 'dir",
    "T02D1971:120b-10": "de nas kyi sgra ni ma thag go bar byed",
    "T02D1971:120b-11": "do // 'on gal te de lta yin na /",
    "T02D1971:120b-12": "'di skad bdag gis zhes bya ba'i dag por nas ji ltar rgyud kyi dang po bstan zhe na /",
    "T02D1971:120b-13": "de nas zhes bya ba'i sgra bstan pas gzhung gi",
    "T02D1971:120b-14": "grangs stong phrag bco brgyad pa'i 'jam dpal gyi rgyud",
    "T02D1971:120b-15": "las 'jigs byed chen po'i sgrub thabs kyi de ma",
    "T02D1971:120b-16": "thag tu 'di grangs pa'i rgyud yin no zhes bsgrub",
    "T02D1971:120b-17": "par bya ba'i phyir rgyud kyi dang por lhag par",
    "T02D1971:120b-18": "sbyar ba yin no //",
    "T02D1971:120b-19": "yang ldag rab bshad bya zhes bya ba la yang",
    "T02D1971:120b-20": "dag pa'i don ni 'dir bzlas pa dang 'khrul 'khor",
    "T02D1971:120b-21": "dang sbyin sreg dang bsam gtan dang las rnams so",
    "T02D1971:120b-22": "// rdo rje 'jigs byed sgrub thabs zhes bya ba ni //",
    "T02D1971:120b-23": "rdo rje stong pa nyid rab gsungs //",
    "T02D1971:120b-24": "'jigs byed las kyi rdo rje 'dod //",
    "T02D1971:120b-25": "de yi bdag nyid 'di sgrub pa //",
    "T02D1971:120b-26": "rdo rje 'jigs bye sbyor bas so //",
    "T02D1971:120b-27": "zhes bya ba stong pa nyid dang rdo rje tha",
    "T02D1971:120b-28": "mi dad pa rdo rje sems dpa'i ngo bo ni",
    "T02D1971:120b-29": "rdo rje 'jigs byed do ;",
    "T02D1971:120b-30": "/ de'i sgrub thabs ni lha rdo rje 'jigs byed",
    "T02D1971:120b-31": "kyi ngo bor 'dis sgrub par byed pa yin te",
    "T02D1971:120b-32": "/ de ltar byas nas gzhung bkod pa las rgyud 'dir de nyid rgyud du byed de //",
    "T02D1971:120b-33": "bye brag tu rtogs par byed pas so //",
    "T02D1971:120b-34": "drag shul can zhes bya ba ni sems ma rungs pa'i phyir ro //",
    "T02D1971:121a-0": "'jigs byed ces bya ba ni gzugs mi @121a * //",
    "T02D1971:121a-1": "sdug pa'i phyir ro //",
    "T02D1971:121a-2": "shing gcig ces bya ba ni shing de'i gri ba ma la shing gzhan gyis mi rig pa'o //",
    "T02D1971:121a-3": "dbang du bya ba dang dgug pa dang gsad pa",
    "T02D1971:121a-4": "zhes bya ba la sogs pa ni mdor bstan pa'i",
    "T02D1971:121a-5": "tshig go // rgyas par bstan pa ni dngos grub sna tshogs bshad par bya'o //",
    "T02D1971:121a-6": "ro bsregs pa'i thal ba zhes bya ba'i tshon ni dkar ba'o //",
    "T02D1971:121a-7": "nag po ni ro bsregs pa'i sol bas so //",
    "T02D1971:121a-8": "ser po ni ba blas so //",
    "T02D1971:121a-9": "dmar po ni dur khrod kyi so phag gis so //",
    "T02D1971:121a-10": "ljang gu ni nim pa dang /",
    "T02D1971:121a-11": "ni sun dha ra la sogs pa'i lo mas so //",
    "T02D1971:121a-12": "rdul tshon de rnams kyis dkyil 'khor bri bar bya'o zhes par 'brel lo ;",
    "T02D1971:121a-13": "/ gru bzhi pa zhes bya ba mi mnyam pa med pa'i phyir ro //",
    "T02D1971:121a-14": "sgo bzhi pa zhes bya ba ni stong pa nyid dang /",
    "T02D1971:121a-15": "mtshan ma med pa dang //",
    "T02D1971:121a-16": "smon pa med pa dang /",
    "T02D1971:121a-17": "mngon par 'du byed pa med pa rnams te rnam",
    "T02D1971:121a-18": "par thar pa'i sgo bzhi rnam par dag pas sgo",
    "T02D1971:121a-19": "bzhi'o // rta babs bzhis brgyan zhes pa ni bsam gtan bzhi rnam par dag pa'o //",
    "T02D1971:121a-20": "chos thams cad stong pa nyid du go bar bya ba'i phyir dril bu'i sgra sgrogs pa'o //",
    "T02D1971:121a-21": "gsung rab yan lag dgu rnam par dag pas na ba dan dgu'o //",
    "T02D1971:121a-22": "'dod pa'i yon tan lnga rnam par dag pas dri",
    "T02D1971:121a-23": "zhim po'i me tog gi phreng ba dang ldan pa'o",
    "T02D1971:121a-24": "// rdo rje rin chen zhes bya ba ni rdo rje ni stong pa nyid do ;",
    "T02D1971:121a-25": "/ rin chen zhes bya ba ni bla na med",
    "T02D1971:121a-26": "pa'i dga' bas rgyas par byed pa yin pas zhes",
    "T02D1971:121a-27": "bya ba snying rje chen po ste /",
    "T02D1971:121a-28": "de dag tha mi dad pa'o //",
    "T02D1971:121a-29": "zhes mtshon par bya ba'i don to //",
    "T02D1971:121a-30": "zla ba phyed pa ni 'dzag pa byang chub kyi sems mtshon par byed pa'o //",
    "T02D1971:121a-31": "thabs dang shes rab rnam par dag pas rgyan phreng dang rgyan phreng phyed pa'o//",
    "T02D1971:121a-32": "de dbus 'khor lo bri bya ba //",
    "T02D1971:121a-33": "re'u mig dgu pa zhes bya ba ni go sla'o //",
    "T02D1971:121a-34": "sgo bzhi'i grva rnams su yang ni sgo bzhi rnams kyi nye bar ro //",
    "T02D1971:121a-35": "ro langs chen po zhes bya ba ni ro langs te /",
    "T02D1971:121a-36": "lag pa gnyis pa /",
    "T02D1971:121a-37": "gdong gcig pa mig dmar ba gsum yod pa skra",
    "T02D1971:121a-38": "ser skya gyen du phyogs pa gcer bu kha mche",
    "T02D1971:121a-39": "ba gtsigs pa / kha dog nag po lag pa g-yas na gri gug gdengs pa /",
    "T02D1971:121a-40": "g-yon na khrag gis bkang ba'i thod pa 'dzin pa rnams so //",
    "T02D1971:121a-41": "gzhag par bya'o zhes bya ba ni bri bar bya'o //",
    "T02D1971:121a-42": "mar khu chen po zhes bya ba la sogs pa ni go sla'o //",
    "T02D1971:121a-43": "sngar spyod pa byas pa zhes bya ba ni bsnyen pa byas pa'o //",
    "T02D1971:121b-0": "ha ha zhes bya zhing zhes @121b pa ni gad mo rnams bgad cing ngo //",
    "T02D1971:121b-1": "shin tu mnyam par bzhag ste zhes pa ni rdo",
    "T02D1971:121b-2": "rje 'jigs byed kyi rnal 'byor dang ldan par ro",
    "T02D1971:121b-3": "// de dbus bsgrub bya zhes bya ba ni mngon par 'dod pa'i dngos grub bo //",
    "T02D1971:121b-4": "de'i steng du zhes bya ba ni de la zhon pa'o //",
    "T02D1971:121b-5": "nam zhig sngags pas ma grub na //",
    "T02D1971:121b-6": "zhes bya ba ni bcom ldan 'das mnyes na phyag rgya chen po 'ang ster bar byed do //",
    "T02D1971:121b-7": "nam zhig rnal 'byor pa bsod nams ma yin pa'i dbang gis ma grub na /",
    "T02D1971:121b-8": "de'i tshe las phran tshegs rnams nges par 'grub par",
    "T02D1971:121b-9": "'gyur ro zhes dad pa nye bar 'phel bar bya",
    "T02D1971:121b-10": "ba'i don du'o // 'di ni zhes bya ba ni yongs su rdzogs pa'o //",
    "T02D1971:121b-11": "'jam dpal zhes bya ba ni 'jam dpal gyi sprul pa'o //",
    "T02D1971:121b-12": "dkyil 'khor rgyas par bstan pa zhes bya ba ni",
    "T02D1971:121b-13": "dkyil 'khor zhes bya ba ni rdul tshon gyi dkyil",
    "T02D1971:121b-14": "'khor ro // rtog pa gang du rgyas par bstan pa de la de skad ces gsungs so //",
    "T02D1971:121b-15": "'o na ji ltar dang po rdul tshon gyi dkyil 'khor bstan zhe na /",
    "T02D1971:121b-16": "dbang ma bskur bar rgyud du gsungs pa'i las mi bya ba dang /",
    "T02D1971:121b-17": "rgyud kyang blta bar mi bya'o zhes rtogs par bya",
    "T02D1971:121b-18": "ba'i phyir dang po nyid du rdul tshon gyi dkyil",
    "T02D1971:121b-19": "'khor bstan par rigs so //",
    "T02D1971:121b-20": "rdzogs so zhes bya ba ni yang dag par thob pa ste rab tu thob pa'o //",
    "T02D1971:121b-21": "'di ni rdo rje 'jigs byed kyi rnal 'byor gyi rgyud las rtog pa dang po'i bshad pa'o /",
    "T02D1971:121b-23": "// / dgos pa med par su yang 'jug par mi",
    "T02D1971:121b-24": "'gyur ba yin pas dgos pa bstan pa'i don du",
    "T02D1971:121b-25": "/ de nas zhes bya ba la sogs pa dngos grub sna tshogs kyi rtog pa gsungs pa /",
    "T02D1971:121b-26": "shin tu ma rungs pa'i sngags pa zhes bya ba ni /",
    "T02D1971:121b-27": "bsad pa dang bskrad pa dang dbye ba'i las gsum",
    "T02D1971:121b-28": "pa khros pa'i sems kyis byed pa yin no zhes",
    "T02D1971:121b-29": "bya ba ni lhag ma yin no //",
    "T02D1971:121b-30": "me gnyis kyi dbus su zhes bya ba ni me ni ra yig go //",
    "T02D1971:121b-31": "gang la rtog ce na me'i sa bon yin pa'i phyir te /",
    "T02D1971:121b-32": "rgyu la 'bras bu btags pa'i phyir ro zhes bya ba kho nar thob po //",
    "T02D1971:121b-33": "h'um brgyad ces bya ba ni phyogs su'o //",
    "T02D1971:121b-34": "zur rnams su yi ge phat ces bya bya ba",
    "T02D1971:121b-35": "ni phyogs bral du phat yig brgyad bri'o zhes bya",
    "T02D1971:121b-36": "ba dang 'brel to //",
    "T02D1971:121b-37": "ma yin te rims kyis thebs par bya bar 'dod",
    "T02D1971:121b-38": "na zhes bya ba ni gang gi tshe rnal 'byor",
    "T02D1971:121b-39": "bas rims kyis thebs par bya bar 'dod pa de'i",
    "T02D1971:121b-40": "tshe / cho ga 'di bya ste mtshon gyis bsnun",
    "T02D1971:121b-41": "pa'am steng nas 'gegs pa'i mi'i thod pa la sen",
    "T02D1971:122a-0": "tshe / rtsi'i khu ba'am / @122a * //",
    "T02D1971:122a-1": "sa dkar rdo rgyus kyis rims mngon par bris te",
    "T02D1971:122a-2": "de la tsha ba'i rims ni dmar po skra dmar",
    "T02D1971:122a-3": "zhing gyen du phyogs pa'o //",
    "T02D1971:122a-4": "grang ba'i rims ni dkar po skra 'phyang ba khro",
    "T02D1971:122a-5": "ba dang bcas pa zhes bya ba ni gnyi ga",
    "T02D1971:122a-6": "yang rkang pa gsum pa lag pa gsum pa yin",
    "T02D1971:122a-7": "no // phyi nas ro bsregs pa'i sol ba dang",
    "T02D1971:122a-8": "thal ba bsgrub bya'i rkang pa'i rdul dang lhan cig",
    "T02D1971:122a-9": "tu byas pas gzugs brnyan 'khrul 'khor 'dir sngar gyi",
    "T02D1971:122a-10": "cho ga nyid kyis legs par bris la de'i snying",
    "T02D1971:122a-11": "no // gar bcug ste / dug dang lan tshva",
    "T02D1971:122a-12": "dang skye tshe la sogs pas legs par byugs pa",
    "T02D1971:122a-13": "padma bhandha gzhan du gzugs brnyan de bcug pa gnyis",
    "T02D1971:122a-14": "ka la 'dug pa byas nas thod pa la bris",
    "T02D1971:122a-15": "pa de'i steng du kha sbub tu bzhag de nas",
    "T02D1971:122a-16": "de yis gzung bar sems shing me thab kyi 'og",
    "T02D1971:122a-17": "no // gar bcug ste / tu bsregs te /",
    "T02D1971:122a-18": "rdo rje 'jigs byed kyi rnal 'byor gyis mtshan mo",
    "T02D1971:122a-19": "zla ba la byas na nges pa kho nar rims",
    "T02D1971:122a-20": "kyis 'dzin par 'dir the tshom med do //",
    "T02D1971:122a-21": "bya rog gi lhag ma zhes bya ba ni bya",
    "T02D1971:122a-22": "rog gis yongs su zos pa'i lhag ma yis so",
    "T02D1971:122a-23": "// bsad pa la 'khrul 'khor la che ge mo m'a ra ya zhes smos la bri'o //",
    "T02D1971:122a-24": "bskrad pa la che ge mo autstsha te zhes bya'o //",
    "T02D1971:122a-25": "dbye ba la che ge mo bi dve sha ya zhes bya'o //",
    "T02D1971:122a-26": "de dag la sogs pas las dang rjes su mthun par thams cad la rtogs par bya'o //",
    "T02D1971:122a-27": "bsad pa la gshin rje'i lto bar gnas pa'i me'i dkyil 'khor du 'khor lo bri'o //",
    "T02D1971:122a-28": "dgar ba la ni rnga mo'i rgyab tu gnas pa'i rlung gi dkyil 'khor la'o //",
    "T02D1971:122a-29": "dran pa zhes bya ba ni man ngag gis yi ge ha'o //",
    "T02D1971:122a-30": "zla ba phyed pa dang thig le dang /",
    "T02D1971:122a-31": "dbyangs yig drug pas brgyan pa yin par khong du chud par bya'o //",
    "T02D1971:122a-32": "rengs pa la ri rab zur brgyad pas nye bar mdzes pa'i dbus so //",
    "T02D1971:122a-33": "dbang du bya ba la bud med kyi chos kyi 'byung gnas kyi nang du'o //",
    "T02D1971:122a-34": "dgug pa la rkang pa brgyad pa'i seng ge'i rgyab tu'o //",
    "T02D1971:122a-35": "zhi ba la zla ba'o //",
    "T02D1971:122a-36": "rgyas pa la zla ba ser po'o //",
    "T02D1971:122a-37": "dbye ba la ma he dang rta'i snying gar ro //",
    "T02D1971:122a-38": "lkugs par bya ba la ra'i snying gar ro //",
    "T02D1971:122a-39": "de dag la sogs pa'i gnas rnams su las dang rjes su mthun par bri bar bya'o //",
    "T02D1971:122a-40": "zhi bar bya ba'i phyir 'khor lo dbyi ba la /",
    "T02D1971:122a-41": "dang por mtha'i yi ge ya //",
    "T02D1971:122a-42": "dbyi byin dang ni gnyi ga dang /",
    "T02D1971:122a-43": "phyis nas dbus kyi yi ge ya //",
    "T02D1971:122a-44": "yi ge lhag ma ci bde bar //",
    "T02D1971:122b-0": "'di ni rnal @122b 'byor gyi rgyud rdo rje 'jigs byed las rtog pa gnyis pa'i bshad pa'o /",
    "T02D1971:122b-2": "// / rtog pa gnyis pa gsungs pa'i dgongs pa de",
    "T02D1971:122b-3": "nyid sngags med par 'grub par mi 'gyur bas sngags",
    "T02D1971:122b-4": "la the tshom med par bya ba'i don du /",
    "T02D1971:122b-5": "de nas zhes bya ba la sogs pa sngags btu ba'i rtog pa gsungs pa /",
    "T02D1971:122b-6": "de nas zhes bya ba la sogs pa ni go sla'o //",
    "T02D1971:122b-7": "ya yig phra ma zhes byar 'gyur //",
    "T02D1971:122b-8": "kshe yig gti mug tu brjod do //",
    "T02D1971:122b-9": "yi ge ma ni phra mar grags //",
    "T02D1971:122b-10": "me ni 'dod chags dgra gsod pa'o //",
    "T02D1971:122b-11": "phrag dog ngo bo da yig 'gyur //",
    "T02D1971:122b-12": "yatstsha tho ba dbyug pa nyid //",
    "T02D1971:122b-13": "ni yig lag ni padma ste //",
    "T02D1971:122b-14": "r'a yig ral gri bsgreng ba'o //",
    "T02D1971:122b-15": "dza yig lha mo ts'artsi k'a /",
    "T02D1971:122b-16": "phag mo yang ni sa yig nyid //",
    "T02D1971:122b-17": "do yig dbyangs can ma ru grags //",
    "T02D1971:122b-18": "ru yig rang bzhin go r'i nyid //",
    "T02D1971:122b-19": "na yo ni ra'i rang bzhin yang //",
    "T02D1971:122b-20": "thod pa'i dus ni 'jigs byed rnams //",
    "T02D1971:122b-21": "yi ge bcu bdun gyis de dag / lha bcu bdun gyi rang bzhin du rnam par bsgoms la /",
    "T02D1971:122b-22": "rang gi snying ga'i sa bon gyi 'od zer rnams",
    "T02D1971:122b-23": "kyis gshin rje dgra lha bcu bdun gyi bdag nyid",
    "T02D1971:122b-24": "kyi ye shes kyi dkyil 'khor spyan drangs la mdun",
    "T02D1971:122b-25": "du rnam par bzhugs su gsol la /",
    "T02D1971:122b-26": "mchod yon la sogs pa phul nas sngar bris pa'i",
    "T02D1971:122b-27": "'khor lo la tho ba la sogs pa'i rab tu",
    "T02D1971:122b-28": "sbyor bas bcug la /",
    "T02D1971:122b-29": "de nas las dang rjes su mthun par gsungs pa'i rim pas bdag nyid rnam par bsgoms la /",
    "T02D1971:122b-30": "sngags yongs su bzlas te las rab tu bsgrub par bya'o //",
    "T02D1971:122b-31": "rnal 'byor gyi rgyud rdo rje 'jigs byed las rtog pa gsum pa'i bshad pa'o /",
    "T02D1971:122b-33": "// / de dag bstan pa'i dgos pa ni lha'i dmigs",
    "T02D1971:122b-34": "pa med par 'grub par mi 'gyur bas lha'i dmigs",
    "T02D1971:122b-35": "pa'i don du de nas zhes bya ba la sogs",
    "T02D1971:122b-36": "pa sgrub thabs kyi rtog pa gsungs pa /",
    "T02D1971:122b-37": "de nas zhes bya ba ni sngas btu ba'i de ma thag tu'o //",
    "T02D1971:122b-38": "rdo rje 'jigs byed sgrub pa'i thabs zhes bya ba",
    "T02D1971:122b-39": "ni rdo rje 'jigs byed du thabs gang gis sgrub",
    "T02D1971:122b-40": "par byed / bdag nyid du 'gyur par byed pa ni de'i sgrub thabs so //",
    "T02D1971:122b-41": "yang dag rab bshad bya zhes bya ba la yang",
    "T02D1971:122b-42": "dag pa'i don ni 'dir bla ma'i man ngag gis",
    "T02D1971:122b-43": "bshad par bya'o // de la man ngag ni 'di yin te /",
    "T02D1971:122b-44": "chos thams cad bdag med pa sngon du song bas",
    "T02D1971:122b-45": "lha'i gzugs su byas te zhes bya ba ni phyi",
    "T02D1971:122b-46": "nas rtogs par bya'o //",
    "T02D1971:122b-47": "dang por re zhig ces bya ba ni dang por ro //",
    "T02D1971:123a-0": "@123a * // de la dgongs pa 'di yin te dang por re",
    "T02D1971:123a-1": "zhig sngags pas skye bo 'ga' zhig la brten nas",
    "T02D1971:123a-2": "stan bde ba la 'dug ste /",
    "T02D1971:123a-3": "bdud rtsi lnga la sogs pa'i ri lu khar bcug",
    "T02D1971:123a-4": "la rnal 'byor pa gcer bu gtsug phud bshig pa",
    "T02D1971:123a-5": "/ kha lhor mngon par phyogs pa ste /",
    "T02D1971:123a-6": "de nas rang gi snying gar nyi ma la gnas",
    "T02D1971:123a-7": "pa'i sa bon gyi 'od rnams kyis phyogs bcu'i 'jig",
    "T02D1971:123a-8": "rten gyi khams mngon par khyab ste /",
    "T02D1971:123a-9": "sangs rgyas dang byang chub sems dpa' dang /",
    "T02D1971:123a-10": "khro bo la sogs pa'i lha tshogs spyan drangs te /",
    "T02D1971:123a-11": "mdun gyi nam mkha'i phyogs su bzhugs su gsol la /",
    "T02D1971:123a-12": "de nas snying ga'i sa bon gyi 'od zer las",
    "T02D1971:123a-13": "byung ba'i rdo rje ts'a rtsi k'a la sogs pa'i",
    "T02D1971:123a-14": "lha mo bzhis mchod pa'i yo byad sna tshogs lag",
    "T02D1971:123a-15": "pa'i padma lta bu gzung ba rnams kyis legs par",
    "T02D1971:123a-16": "mchod do // sdig pa bshags pa la sogs pa dang /",
    "T02D1971:123a-17": "gshegs su gsol ba byas nas /",
    "T02D1971:123a-18": "de dag thams cad bsgoms la chos thams cad bdag",
    "T02D1971:123a-19": "med pa zhes bya ba'i tshig gis tshangs pa'i gnas",
    "T02D1971:123a-20": "bzhi bsgoms pa mtshon pa'o //",
    "T02D1971:123a-21": "de la sems can thams cad la bu gcig pa ltar sdug pa'i mtshan nyid ni byams pa'o //",
    "T02D1971:123a-22": "sdug bsngal dang sdug bsngal gyi rgyu las yang dag par 'don pa'i snying rje dang /",
    "T02D1971:123a-23": "bde ba brtan pa nyid kyis dga' ba dang /",
    "T02D1971:123a-24": "gzung ba dang 'dzin pa'i rnam par rtog pa thams",
    "T02D1971:123a-25": "cad la btang snyoms su byed pa'i phyir btang snyoms",
    "T02D1971:123a-26": "so // de nas thams cad rten cing 'brel bar 'byung ba dang /",
    "T02D1971:123a-27": "mu bzhi dang bral bar rnam par bltas la /",
    "T02D1971:123a-28": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D1971:123a-29": "zhes bya ba'i sngags brjod la sngags kyi don mngon",
    "T02D1971:123a-30": "du byed cing bdag nyid khams gsum la snang ba",
    "T02D1971:123a-31": "med par byas nas /",
    "T02D1971:123a-32": "de nas smon lam gyi stobs las bar snang la",
    "T02D1971:123a-33": "yi ge aa: dmar po las byung ba'i nyi ma'i",
    "T02D1971:123a-34": "steng du h'um gi 'od zer lnga 'phro ba can",
    "T02D1971:123a-35": "no / de yongs su gyur pa las sna tshogs rdo rje /",
    "T02D1971:123a-36": "de yongs su gyur pa las rdo rje ra ba dang gur dang /",
    "T02D1971:123a-37": "bla re dang /",
    "T02D1971:123a-38": "sa gzhi bsgoms par bya'o //",
    "T02D1971:123a-39": "de dag thams cad bsgoms la yang /",
    "T02D1971:123a-40": "yi ge yam las rlung gi dkyil 'khor zhes bya",
    "T02D1971:123a-41": "ba ni rjes su nga ro dang bcas pas so",
    "T02D1971:123a-42": "// dh'i: las zhes bya ba ni dh'i: ser po las so //",
    "T02D1971:123a-43": "'dzam pa'i rdo rje zhes bya ba ni mgon po",
    "T02D1971:123a-44": "zhal gcig phyag gnyis pa phyag na ral gri dang",
    "T02D1971:123a-45": "glegs bam can / rdo rje'i skyil mo krung gi",
    "T02D1971:123b-0": "@123b sbyor bas rgyu'i rdo rje 'dzin pa'i bdag nyid",
    "T02D1971:123b-1": "glegs bam can / can no // rgyud dang rgyud",
    "T02D1971:123b-2": "du gsungs pa'i rim pas 'bras bu rdo rje 'chang",
    "T02D1971:123b-3": "gi ngo bor bdag nyid dur khrod brgyad kyis brgyan",
    "T02D1971:123b-4": "par bskyed la srid pa dang zhi ba gnyis su",
    "T02D1971:123b-5": "med pa'i nga rgyal med cing /",
    "T02D1971:123b-6": "aom sva bh'a wa shuddha: sarba dharm'a: s'a bha wa shuddho&amp; ham /",
    "T02D1971:123b-7": "zhes bya ba'i sngags brjod par bya'o //",
    "T02D1971:123b-8": "de nas mig la sogs pa byin gyis brlab par bya'o //",
    "T02D1971:123b-9": "dbang bskur mi bskyod rgyas gdab pa //",
    "T02D1971:123b-10": "dbang po rtsa ba'i spyi bor bsgom //",
    "T02D1971:123b-11": "sgeg pa la sogs ro dang ldan //",
    "T02D1971:123b-12": "khro bo gzugs ni phyi rol las //",
    "T02D1971:123b-13": "rang gi snying ga'i sa bon gyi 'od zer las",
    "T02D1971:123b-14": "sna tshogs par bzhugs pa'i sangs rgyas sras dang bcas",
    "T02D1971:123b-15": "pa rnams spyan drangs te mdun du bltas la /",
    "T02D1971:123b-16": "de rnams kyis rnam par 'phros pa'o //",
    "T02D1971:123b-17": "ts'a rtsi k'a la sogs pa zla ba lta bu'i",
    "T02D1971:123b-18": "bum pa bdud rtsi lnga yis yongs su gang ba",
    "T02D1971:123b-19": "gzung ba de rnams kyis bkra shis kyi tshigs su",
    "T02D1971:123b-20": "bcad pa sngon du song bas bdag nyid la dbang",
    "T02D1971:123b-21": "bskur byed par bsams nas /",
    "T02D1971:123b-22": "rang gi snying ga'i sa bon gyi 'od zer gyis",
    "T02D1971:123b-23": "ye shes sems dpa' spyan drangs la mdun du bzhugs",
    "T02D1971:123b-24": "su gsol to // mchod yon dang zhabs bsil la sogs pa phul nas /",
    "T02D1971:123b-25": "aom mung+gar dza: zhes bya ba'i sngags kyis bkug la /",
    "T02D1971:123b-26": "aom danda h'um zhes bya ba 'dis bcug cing /",
    "T02D1971:123b-27": "aom padma pam /",
    "T02D1971:123b-28": "zhes bya ba 'dis bcing la /",
    "T02D1971:123b-29": "aom khadga ho /",
    "T02D1971:123b-30": "zhes bya ba 'dis dbang du bya ba'o //",
    "T02D1971:123b-31": "de nas rang gi snying ga'i sa bon las byung",
    "T02D1971:123b-32": "ba'i rdo rje ts'a rtsi k'a la sogs pa rnams",
    "T02D1971:123b-33": "kyis mchod pa'i yo byad sna tshogs pa dag gis",
    "T02D1971:123b-34": "mkhas pas mchod par bya'o //",
    "T02D1971:123b-35": "de nas 'bar ba la sogs pa'i cho gas bsgrubs",
    "T02D1971:123b-36": "pa'i bdud rtsi las lce rdo rje'i sbu gus drangs",
    "T02D1971:123b-37": "la bza' bar bya'o //",
    "T02D1971:123b-38": "bdag nyid de'i phyir sbyor ba nyid //",
    "T02D1971:123b-39": "bden min brdzun pa min pa nyid //",
    "T02D1971:123b-40": "lha yi rnam pa bsgom par bya //",
    "T02D1971:123b-41": "de nas rnam dag dran par bya //",
    "T02D1971:123b-42": "thod pas thod du byas pa zhes ba ni ye shes lnga'i rang bzhin yin pa'i phyir ro //",
    "T02D1971:123b-43": "'jigs su rung ba chen po zhes bya ba ni bdud rnams sngangs par byed pa'i phyir ro //",
    "T02D1971:123b-44": "thod pa'i rgyan gyis brgyan pa zhes bya ba ni",
    "T02D1971:123b-45": "chos kyi dbyings nas bzhengs pa yin pa'i phyir ro",
    "T02D1971:123b-46": "// zhabs bcu drug ni stong pa nyid bcu drug rnam par dag pas so //",
    "T02D1971:123b-47": "gcer bu ni chos rnams kyi sgrib pa nyid grol bar byed pa'i phyir ro //",
    "T02D1971:124a-0": "mtshan ma 'greng ba ni bde ba chen @124a * //",
    "T02D1971:124a-1": "por rang bzhin gyis so //",
    "T02D1971:124a-2": "chos thams cad stong pa nyid so sor bzhag pa'i phyir g-yon brkyang ba'i gom pa'o //",
    "T02D1971:124a-3": "gtum pa khro ba yin pa'i phyir gsus pa che ba'o //",
    "T02D1971:124a-4": "skra gyen du brdzes pa ni mya ngan las 'das pa'i go 'phang ston pa'i phyir ro //",
    "T02D1971:124a-5": "phe ta'i sgra brjod pa ni sdang ba la sogs pa rnams skrag par byed pa'i phyir ro //",
    "T02D1971:124a-6": "phyag sum cu rtsa bzhi ni byang chub kyi phyogs",
    "T02D1971:124a-7": "kyi chos sum cu rtsa bzhi rnam par dag pa'o",
    "T02D1971:124a-8": "// yang dag pa'i rtsol ba dang /",
    "T02D1971:124a-9": "yang dag pa'i dran pa dang /",
    "T02D1971:124a-10": "yang dag pa'i ting nge 'dzin dang /",
    "T02D1971:124a-11": "bcom ldan 'das nyid kyi sku gsung thugs kyi ngo bor bsdus pa'o //",
    "T02D1971:124a-12": "shin tu mnyam par bzhag pas lus dang ngag dang yid ma yengs pas so //",
    "T02D1971:124a-13": "rtag tu zhes bya ba ni dus gsum du'o //",
    "T02D1971:124a-14": "de kho na nyid kyi sbyor ba zhes bya ba",
    "T02D1971:124a-15": "ni bsgom bya dang sdom pa po dang sgom pa",
    "T02D1971:124a-16": "rnams dmigs su med pa'o //",
    "T02D1971:124a-17": "gri gug ni ma rig pa gcod pa'o //",
    "T02D1971:124a-18": "bhindi pha la ni gzung ba dang 'dzin pa'i rnam par rtog pa 'byed pa'o //",
    "T02D1971:124a-19": "gtun shing ni dran pa nyams pa 'joms pa'o //",
    "T02D1971:124a-20": "chu gri ni sdig pa gcod pa'o //",
    "T02D1971:124a-21": "rdo rje rtse gcig pa ni lus ngag gi nyes pa 'joms pa'o //",
    "T02D1971:124a-22": "sta re ni sems kyi mkhregs pa gcod pa'o //",
    "T02D1971:124a-23": "mdung ni lta ba ngan pa 'bigs pa'o //",
    "T02D1971:124a-24": "mda' ni kun du rtog pa'i zug rngu 'bigs par byed pa'o //",
    "T02D1971:124a-25": "lcags kyu ni 'gugs par byed pa'i phyir ro //",
    "T02D1971:124a-26": "mtshon ka ta ni las kyi sgrib pa 'joms par byed pa'o //",
    "T02D1971:124a-27": "kha tv'am ga ni byang chub sems kyi ngo bo'o //",
    "T02D1971:124a-28": "'khor lo ni chos kyi 'khor lo bskor ba'i phyir ro //",
    "T02D1971:124a-29": "rdo rje ni ro nyam par 'gyur ba ye shes lnga'i bdag nyid do //",
    "T02D1971:124a-30": "rdo rje tho ba ni ser sna 'byed par byed pa'o //",
    "T02D1971:124a-31": "ral gri ni ral gri la sogs pa'i dngos grub ster ba'i phyir ro //",
    "T02D1971:124a-32": "mchog tu dga' bas sangs rgyas thams cad skul bar byed pa ni da ma ru'o //",
    "T02D1971:124a-33": "khrag gis bkang ba'i thod pa ni dam tshig skyong bar byed pa'o //",
    "T02D1971:124a-34": "tshangs pa'i mgo bo ni snying rjes 'gro ba'i don mdzad pa'i phyir ro ;",
    "T02D1971:124a-35": "/ phub ni bdud las rgyal ba'i phyir ro //",
    "T02D1971:124a-36": "rkang pa ni sgom pa po la sangs rgyas kyi go 'phang ster ba'i phyir ro //",
    "T02D1971:124a-37": "zhags pa ni yang dag pa'i ye shes bcing bar byed pa'o //",
    "T02D1971:124a-38": "gzhu ni 'jig rten gsum las rgyal ba'i phyir ro //",
    "T02D1971:124a-39": "rgyu ma ni stong pa nyid du go bar byed pa'i phyir ro //",
    "T02D1971:124b-0": "dril bu ni shes @124b rab kyi pha rol tu phyin pa'i rang bzhin no //",
    "T02D1971:124b-1": "lag pa ni las thams cad byed pa'i phyir ro //",
    "T02D1971:124b-2": "dur khrod kyi ras ni chos thams cad bdag med",
    "T02D1971:124b-3": "pa la ma rig pa'i sgrib g-yogs 'joms par byed",
    "T02D1971:124b-4": "pa'o // gsal shing gis phug pa zhes bya ba",
    "T02D1971:124b-5": "ni dngos po thams cad stong pa nyid du phug",
    "T02D1971:124b-6": "pa yin no zhes rtogs par bya ba'i phyir ro",
    "T02D1971:124b-7": "pa'o // ; / me thab ces bya ba ni",
    "T02D1971:124b-8": "chos thams cad 'od gsal ba nyid mtshon par byed",
    "T02D1971:124b-9": "pa'o // ; pa'o // tsa sha ka ni snying rje bdud rtsis bkang ba'o //",
    "T02D1971:124b-10": "sdigs mdzub ni bdud rnams la tho 'tsham par byed pa'i phyir ro //",
    "T02D1971:124b-11": "'phan rtse gsum pa ni lus dang ngag dang yid",
    "T02D1971:124b-12": "rnams kyi ngo bo gcig tu rtogs par byed pa'o",
    "T02D1971:124b-13": "// rlung gi ras ni chos thams cad sgyu mar mtshon par byed pa'o //",
    "T02D1971:124b-14": "glang po che'i pags pa zhes bya ba ni gti mug glang po che'o //",
    "T02D1971:124b-15": "zhabs g-yas pa rnams su mi la sogs pa brgyad",
    "T02D1971:124b-16": "ni dngos grub chen po brgyad rnam par dag pa'o",
    "T02D1971:124b-17": "// zhabs g-yon pa rnams su bya rgod la sogs",
    "T02D1971:124b-18": "pa brgyad ni dbang phyug chen po brgyad rnam par",
    "T02D1971:124b-19": "// dag pa'o // zhal dgu ni yan lag dgu'i",
    "T02D1971:124b-20": "chos ston pas sems can yongs su smin par byed",
    "T02D1971:124b-21": "// dag pa'o // pas na'o // khams gsum pa",
    "T02D1971:124b-22": "rnams la bdag nyid yin pa'i phyir ma he'i zhal",
    "T02D1971:124b-23": "// dag pa'o // pas na'o // lo // bden pa gnyis rnam par dag pas rva gnyis so //",
    "T02D1971:124b-24": "phyag rgya lnga zhes bya ba ni de bzhin gshegs pa'i lnga'i rang bzhin no //",
    "T02D1971:124b-25": "sangs rgyas kyi chos kyis sems can rnams 'tshed par",
    "T02D1971:124b-26": "byed pas steng gi zhal dmar po khrag 'dzag pa'o",
    "T02D1971:124b-27": "// 'jam dpal gyi sprul pa mtshon pa'i zhal dgu pa ser po'o //",
    "T02D1971:124b-28": "gzhon nu'i rgyan gyis brgyan pa ni gzhon nu'i ngo bo'i phyir ro //",
    "T02D1971:124b-29": "zur phud lnga'i thod can ni rnam pa lnga rnam par dag pas so //",
    "T02D1971:124b-30": "dus gsum du gzigs par byed pa'i phyir spyan gsum mo //",
    "T02D1971:124b-31": "lha'i rnal 'byor la sogs pas de ltar bdag nyid rnam par bltas la /",
    "T02D1971:124b-32": "ji srid yid ni mi skyo bar //",
    "T02D1971:124b-33": "de srid rnal 'byor pas sngags bzla //",
    "T02D1971:124b-34": "sngags kyi yi ge gang dag bzlas pa de dag",
    "T02D1971:124b-35": "rang gi snying gar nyi ma'i dkyil 'khor gyi steng",
    "T02D1971:124b-36": "du g-yas phyogs su bskor bas zlum po byas pa",
    "T02D1971:124b-37": "'od zer dang bcas pa rnams blta zhing //",
    "T02D1971:124b-38": "dbugs byung ba sgo'i bu ga nas byung ba spro ba'i sbyor bas 'gro ba'i don byas nas /",
    "T02D1971:124b-39": "yang bsdus la dbugs rngub pa'i sna'i bug nas bcug",
    "T02D1971:124b-40": "la gnas pa'o zhes yang dang yang du ji srid",
    "T02D1971:124b-41": "mi skyo ba'i mthar thug par cho ga 'di nyid",
    "T02D1971:124b-42": "kyis bzlas par bya'o //",
    "T02D1971:125a-0": "de nas skyo na cho ga ji lta ba bzhin du gtor ma byin la ye shes @125a * //",
    "T02D1971:125a-1": "sems dpa' gshegs su gsol la lha'i rnal 'byor gyis gnas par bya'o //",
    "T02D1971:125a-2": "'di ni rnal 'byor gyi rgyud las rdo rje 'jigs",
    "T02D1971:125a-3": "byed bsgom pa'i rtog pa ste bzhi ba bshad pa'o",
    "T02D1971:125a-5": "/ // / lha'i bsgom pa de nyid gsal por bya ba'i",
    "T02D1971:125a-6": "don du de nas zhes bya ba la sogs pa",
    "T02D1971:125a-7": "ras ris kyi rtog pa gsungs pa /",
    "T02D1971:125a-8": "de nas zhes bya ba la sogs pa ni go sla'o //",
    "T02D1971:125a-9": "rnam par rtog pa med pa zhes bya ba ni de kho na nyid shes pa'o //",
    "T02D1971:125a-10": "ri mo mkhan bzang po zhes bya ba ni dam tshig bsten pa'o //",
    "T02D1971:125a-11": "gsang ba zhes bya ba ni ting nge 'dzin ma 'khrul ba'o //",
    "T02D1971:125a-12": "byang ba zhes bya ba ni ri mo'i las la'o //",
    "T02D1971:125a-13": "dpa' bo'i rim pa zhes bya ba ni chang dang",
    "T02D1971:125a-14": "sha la nye bar rol cing dga' ba'i sems so",
    "T02D1971:125a-15": "// dud chen po phreng ba zhes bya ba ni",
    "T02D1971:125a-16": "dung chen po'i phreng ba ste de rnam par sbyang",
    "T02D1971:125a-17": "bar byas nas so //",
    "T02D1971:125a-18": "de la 'di ni rnam par sbyang ba'i man ngag",
    "T02D1971:125a-19": "ste ri lu so sor h'um las dpal rdo rje",
    "T02D1971:125a-20": "'jig byed kyi rnam par bltas nas sam /",
    "T02D1971:125a-21": "yang na khrag 'dzag pa'i mi mgo'i phreng ba'i rang",
    "T02D1971:125a-22": "bzhin du rnam par bsgom la gsang sngags bzlas par",
    "T02D1971:125a-23": "bya'o zhes bya ba dang 'brel to //",
    "T02D1971:125a-24": "'di ni rdo rje 'jigs byed rnal 'byor gyi rgyud las rtog pa lnga pa'i bshad pa'o /",
    "T02D1971:125a-26": "// / sbyin sreg la rab chags pa yi //",
    "T02D1971:125a-27": "sems can rnams la cho ga mdzad //",
    "T02D1971:125a-28": "las rnams thams cad rab bsgrub par //",
    "T02D1971:125a-29": "dpal ldan rdo rje sems dpas bstan //",
    "T02D1971:125a-30": "sbyin sreg gi las kyi cho ga zhes bya ba ni go sla'o //",
    "T02D1971:125a-31": "gang gis bsad par 'dod na zhes bya ba ni gang gi tshe bsad par 'dod par te /",
    "T02D1971:125a-32": "rnal 'byor pas de'i tshe dur khrod du song nas brtan por //",
    "T02D1971:125a-33": "rdo rje 'jigs byed kyi rnal 'byor gyis /",
    "T02D1971:125a-34": "ro bsregs pa'i me la 'chad par 'gyur ba'i rim",
    "T02D1971:125a-35": "pas me lha la sogs pa'i zhal du rdzas kyi",
    "T02D1971:125a-36": "sbyin sreg bya'o // yang na khyim du gnas la",
    "T02D1971:125a-37": "dben par byas la bcu bzhi la zur gsum dmar",
    "T02D1971:125a-38": "sbyin sreg bya'o // po / sor nyi shu'i tshad /",
    "T02D1971:125a-39": "sor lnga gnyis brkos la rdo rje'i phreng bas brgyan",
    "T02D1971:125a-40": "pa'i me thab dmar po byas nas 'dir dur khrod",
    "T02D1971:125a-41": "kyi me'am / gdol pa'i me'i dbus su pam las byung ba'i sna tshogs padma'i dbus su /",
    "T02D1971:125a-42": "me gsum pa'i dbus ram las byung ba'i me lha",
    "T02D1971:125a-43": "kha dog dkar po zhal gsum pa phyag drug pa",
    "T02D1971:125a-44": "/ phyag g-yas na phreng ba dang /",
    "T02D1971:125a-45": "gzhan gyis mi 'jigs pa dang /",
    "T02D1971:125a-46": "g-yon pa dbyu gu gsum pa bsnams pa /",
    "T02D1971:125a-47": "gzhan gyis ril ba spyi blugs bsnams pa /",
    "T02D1971:125b-0": "gzhan @125b gyis gri gug dang thod pa bsnams pa'o //",
    "T02D1971:125b-1": "g-yon pa brkyang ba'i gom pas gnas pa //",
    "T02D1971:125b-2": "khro bo rgyan gyis brgyan pa /",
    "T02D1971:125b-3": "de'i snying gar rang gi sa bon gnas /",
    "T02D1971:125b-4": "de nas ye shes kyi me lha spyan drangs la /",
    "T02D1971:125b-5": "mchod yon dang zhabs bsil la sogs pa phul nas /",
    "T02D1971:125b-6": "dam tshig pa bcug la mchod pa la sogs pa byas te /",
    "T02D1971:125b-7": "de'i zhal du yi ge ram bkod la cung zad dbul bar bya ste /",
    "T02D1971:125b-8": "aom aagna se sv'a h'a /",
    "T02D1971:125b-9": "zhes bya ba ni sngags 'dis so //",
    "T02D1971:125b-10": "de'i snying gar rdo rje 'jigs byed bstan pa'i gzugs bstan pa'i rim pa bsams la /",
    "T02D1971:125b-11": "mig la sogs pa byin gyis brlab pa sngon du",
    "T02D1971:125b-12": "'gro bas ye shes sems dpa' spyan drangs pa la",
    "T02D1971:125b-13": "sogs pa byas nas /",
    "T02D1971:125b-14": "mchod pa la sogs pa byas la de'i zhal du yi ge ram bkod la /",
    "T02D1971:125b-15": "bdag nyid rdo rje 'jigs byed kha dog dang ldan",
    "T02D1971:125b-16": "pa'i rnal 'byor dang ldan pas sbyin rdzas sreg nas",
    "T02D1971:125b-17": "gsungs pa ltar 'gyur ro //",
    "T02D1971:125b-18": "bsang dang bskrad pa dang /",
    "T02D1971:125b-19": "dbye ba la sogs pa drag shul spyod pa'i las",
    "T02D1971:125b-20": "rnams ni bcu bzhi la ma rungs pa'i sems kyis",
    "T02D1971:125b-21": "zhes bya ba ni khyad par ro //",
    "T02D1971:125b-22": "bsad pa'i me thab ji lta bar dbye ba'i yang ngo //",
    "T02D1971:125b-23": "de nas bskrad par 'dod na zhes bya ba ni gang gi tshe bskrad par 'dod pa de'i tshe /",
    "T02D1971:125b-24": "khru do'i tshad la khru gang tsam brkos la /",
    "T02D1971:125b-25": "rdo rje'i phreng bas brgyan pa sngon po ste /",
    "T02D1971:125b-26": "der gsungs pa yi rim pa yis //",
    "T02D1971:125b-27": "thams cad las la sbyin sreg bya'o //",
    "T02D1971:125b-28": "de nas zhi bar 'dod na yang zhes bya ba ni /",
    "T02D1971:125b-29": "yar ngo tshes gcig la khru gang ba'i tshad la",
    "T02D1971:125b-30": "khru phyed brus pa zlum po dkar po 'khor lo'i",
    "T02D1971:125b-31": "phreng bas brgyan pa'i me thab byas nas nad sogs",
    "T02D1971:125b-32": "zhi bar bya bar 'dod pas zhes bya ba ni",
    "T02D1971:125b-33": "zhi ba dge ba'i sems kyis rdo rje 'jigs byed",
    "T02D1971:125b-34": "kha dog dkar po'i rnal 'byor gyis sngar bzhin du",
    "T02D1971:125b-35": "thams cad me thab byas la /",
    "T02D1971:125b-36": "gsungs pa'i rdzas kyis sbyin sreg byas na zhi bar 'gyur ro //",
    "T02D1971:125b-37": "de nas rgyas par 'dod na zhes bya ba ni",
    "T02D1971:125b-38": "de'i tshe zur bzhi pa'i ser po khru gnyis pa'i",
    "T02D1971:125b-39": "tshad la khru gang tsam brus pa rin po che'i",
    "T02D1971:125b-40": "phreng bas bskor ba'i sbyin sreg gi thab tu sngar",
    "T02D1971:125b-41": "bzhin du thams cad byas la rdo rje 'jigs byed",
    "T02D1971:125b-42": "ser po'i rnal 'byor gyis kha byang cu bltas te",
    "T02D1971:125b-43": "rgyas pa'i sems kyis zla ba nya la gsungs pa'i",
    "T02D1971:125b-44": "rdzas rnams kyis sbyin sreg byas na rgyas par 'gyur",
    "T02D1971:126a-0": "ro // yang na 'gugs par 'dod na zhes bya ba ni gang gi tshe @126a * //",
    "T02D1971:126a-1": "'gugs par 'dod pa de'i tshe /",
    "T02D1971:126a-2": "brgyad la sngar bzhin du thab khung byas la sngar",
    "T02D1971:126a-3": "bzhin du thams cad byas nas der rdo rje 'jigs",
    "T02D1971:126a-4": "byed kha dog dmar po'i rnal 'byor gyis chags pa'i",
    "T02D1971:126a-5": "sems kyis kha nub tu bltas la gsungs pa'i rdzas",
    "T02D1971:126a-6": "rnams kyis sbyin sreg byas na 'gugs par 'gyur ro",
    "T02D1971:126a-7": "// 'gugs pa ji lta ba de bzhin dbang la yang ngo //",
    "T02D1971:126a-8": "'di ni rnal 'byor gyi rgyud rdo rje 'jigs byed las rtog pa drug pa'i bshad pa'o /",
    "T02D1971:126a-10": "// / rtag tu sngags pas bsam gtan bstan //",
    "T02D1971:126a-11": "gsang sngags bzlas pas dub gyur pa //",
    "T02D1971:126a-12": "de la phan phyir kun mkhyen gyis //",
    "T02D1971:126a-13": "rtog pa bdun pa gsungs pa yin //",
    "T02D1971:126a-14": "de la zhes bya ba la sogs pa go sla'o //",
    "T02D1971:126a-15": "bye brag ni 'di kho na ste /",
    "T02D1971:126a-16": "gal te sngags pas gsod par byed na /",
    "T02D1971:126a-17": "rang nyid rdo rje 'jigs byed rnal 'byor ba dmigs nas /",
    "T02D1971:126a-18": "rang gi snying gar nyi ma la gnas pa'i sa",
    "T02D1971:126a-19": "bon las nges par 'byung ba'i khro bo'i tshogs du",
    "T02D1971:126a-20": "mas bskor ba'i sprul pa'i gzugs kyis song nas /",
    "T02D1971:126a-21": "bsgrub bya'i snying gar song ste /",
    "T02D1971:126a-22": "bsgrub bya'i snying gar bzhugs nas /",
    "T02D1971:126a-23": "de byin gyis rlob par byed pa'o //",
    "T02D1971:126a-24": "lha legs par mchod de gsol ba gdab par bya'o //",
    "T02D1971:126a-25": "'di ni rnam pa 'di lta bu'i las bgyid pa /",
    "T02D1971:126a-26": "des pa kho nar dmyal bar 'chi ba lags kyis /",
    "T02D1971:126a-27": "de bas 'di yongs su bor la khyed cag gshegs shig /",
    "T02D1971:126a-28": "des na de dag bsrung ba dang bcas pa rang",
    "T02D1971:126a-29": "gi gnas su bkug nas mchod yon la sogs pa",
    "T02D1971:126a-30": "phul la / rang gi zhal gyi lam nas bcug",
    "T02D1971:126a-31": "la snying ga'i sa bon gyis sbyar ba dang legs",
    "T02D1971:126a-32": "par mnyes par byas la gzhag par bya'o //",
    "T02D1971:126a-33": "bsrung ba'i lha bzung nas nam mkha' la dong ngo //",
    "T02D1971:126a-34": "de nas bsgrub bya'i lus stong par bltas la las de dag bya'o //",
    "T02D1971:126a-35": "dpag tshad brgyar gnas pa'i skyes bu yang bzung ste zhes pa ni /",
    "T02D1971:126a-36": "na tshod dang mdog dang mtshan ma dang /",
    "T02D1971:126a-37": "gzugs dang ming rnams shes par byas la /",
    "T02D1971:126a-38": "bsam gtan brtsam mo zhes bya bar 'brel to //",
    "T02D1971:126a-39": "lag na lcags kyu dang zhags pa 'dzin pa zhes bya ba ni lcags kyu zhags pa 'dzin pa'o //",
    "T02D1971:126a-40": "gshin rje gzugs can zhes bya ba ni padma gshin",
    "T02D1971:126a-41": "rje gshed kyi gzugs zhal gcig pa phyag gnyis pa'o",
    "T02D1971:126a-42": "// ma he'i gdong gi sbyor ba zhes pa ni",
    "T02D1971:126a-43": "ma he'i zhal gyi rnal 'byor dang ldan pas so",
    "T02D1971:126a-44": "// // padma 'dab ma brgyad pa zhes bya ba ni dkar po'o //",
    "T02D1971:126b-0": "de'i ze 'bru hr'i: yi @126b sa bon bdud rtsi 'dzag pa'o //",
    "T02D1971:126b-1": "de'i 'dab ma brgyad la ai dkar po brgyad do //",
    "T02D1971:126b-2": "spyi bor aa las bya ba ni yi ge aa",
    "T02D1971:126b-3": "yongs su gyur ba las zla ba'i dkyil 'khor la",
    "T02D1971:126b-4": "gnas pa'i yi ge aa las bya bar 'brel to",
    "T02D1971:126b-5": "// 'di ni rnal 'byor gyi rgyud las dpal rdo",
    "T02D1971:126b-6": "rje 'jigs byed las rtog pa bdun pa'i bshad pa'o",
    "T02D1971:126b-8": "// ; // / rdo rje 'jigs byed rgyud la ni //",
    "T02D1971:126b-9": "mdor bshad gsal po byas pa las //",
    "T02D1971:126b-10": "bsod nams thob pa gang yin pas //",
    "T02D1971:126b-11": "de yis 'gro ba rgyal bar shog / dpal rdo rje 'jigs byed kyi rgyud kyi mdor bshad pa /",
    "T02D1971:126b-12": "slob dpon so na shr'is mdzad pa rdzogs so /"
}