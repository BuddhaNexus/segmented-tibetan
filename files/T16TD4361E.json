{
    "T16TD4361E:228b-0": "@228b ` // sangs rgyas gtso bo'i rgya cher 'grel pa bzhugs /",
    "T16TD4361E:228b-2": "# // sangs rgyas gtso la phyag 'tshal lo //",
    "T16TD4361E:228b-3": "skyob pa'i chos la phyag 'tshal lo //",
    "T16TD4361E:228b-4": "dge 'dun che la phyag 'tshal lo //",
    "T16TD4361E:228b-5": "gsum la rtag tu phyag 'tshal lo //",
    "T16TD4361E:228b-6": "sangs rgyas la don rnam pa lngas bstan te /",
    "T16TD4361E:228b-7": "de yang gang zhe na /",
    "T16TD4361E:228b-8": "rgyu phun sum tshogs pa dang /",
    "T16TD4361E:228b-9": "'bras bu phun sum tshogs pa dang /",
    "T16TD4361E:228b-10": "rang bzhin phun sum tshogs pa dang /",
    "T16TD4361E:228b-11": "bdag gi don phun sum tshogs pa dang /",
    "T16TD4361E:228b-12": "gzhan gyi don phun sum tshogs pa ste /",
    "T16TD4361E:228b-13": "de ltar don rnam pa lngas bstan to //",
    "T16TD4361E:228b-14": "de la tshogs chen gnyis rdzogs zhes 'byung bas rgyu phun sum tshogs pa bstan te /",
    "T16TD4361E:228b-15": "tshogs chen gnyis rdzogs ni bsod nams dang ye shes kyi tshogs gnyis yin te /",
    "T16TD4361E:228b-16": "de yang gang zhe na /",
    "T16TD4361E:228b-17": "pha rol tu phyin pa drug tshogs gnyis su 'dus te /",
    "T16TD4361E:228b-18": "de la sbyin pa'i pha rol tu phyin pa dang /",
    "T16TD4361E:228b-19": "tshul khrims kyi pha rol tu phyin pa dang /",
    "T16TD4361E:228b-20": "bzod pa'i pha rol tu phyin pa dang /",
    "T16TD4361E:228b-21": "bsam gtan gyi pha rol tu phyin pa'i nang nas /",
    "T16TD4361E:228b-22": "byams pa'i ting nge 'dzin la sogs pa tshad med pa bzhi dang /",
    "T16TD4361E:228b-23": "lha'i ting nge 'dzin la sogs pa mtshan ma'i ting nge 'dzin thams cad dang /",
    "T16TD4361E:228b-24": "brtson 'grus kyi cha gcig ni bsod nams kyi tshogs su bsdu /",
    "T16TD4361E:228b-25": "bsam gtan gyi nang nas rnam par thar pa'i sgo gsum la sogs te /",
    "T16TD4361E:228b-26": "de bzhin nyid kyi ting nge 'dzin dang /",
    "T16TD4361E:228b-27": "shes rab kyi pha rol tu phyin pa dang /",
    "T16TD4361E:228b-28": "brtson 'grus kyi cha gcig ni ye shes kyi tshogs su bsdu ste /",
    "T16TD4361E:228b-29": "de ltar na tshogs chen po gnyis rdzogs pas ni rgyu phun sum tshogs pa'o //",
    "T16TD4361E:228b-30": "mkhyen bzhi sku gsum grub ces pas ni /",
    "T16TD4361E:228b-31": "'bras bu phun sum tshogs pa bstan te /",
    "T16TD4361E:228b-32": "mkhyen bzhi ni ye shes bzhi la bya ste gang zhe na /",
    "T16TD4361E:228b-33": "me long lta bu'i ye shes dang /",
    "T16TD4361E:228b-34": "mnyam pa nyid kyi ye shes dang /",
    "T16TD4361E:228b-35": "so sor rtog pa'i ye shes dang /",
    "T16TD4361E:228b-36": "bya ba grub pa'i ye shes dang bzhi'o //",
    "T16TD4361E:228b-37": "de yang dngos gang zhe na /",
    "T16TD4361E:228b-38": "so so'i skye bo'i gnas skabs na rnam par shes pa'i tshogs brgyad gnas gyur na /",
    "T16TD4361E:228b-39": "ye shes bzhir 'gyur te /",
    "T16TD4361E:228b-40": "de la kun gzhi rnam par shes pa gnas gyur na /",
    "T16TD4361E:228b-41": "me long lta bu'i ye shes su 'gyur ro //",
    "T16TD4361E:228b-42": "nyon mongs pa can gyi yid gnas gyur na /",
    "T16TD4361E:228b-43": "mnyam pa nyid kyi ye shes su 'gyur ro //",
    "T16TD4361E:229a-0": "so so'i skye bo'i gnas skabs na yid kyi rnam par shes pa @229a * //",
    "T16TD4361E:229a-1": "gnas gyur na /",
    "T16TD4361E:229a-2": "so sor rtog pa'i ye shes su 'gyur ro //",
    "T16TD4361E:229a-3": "sgo lnga'i rnam par shes pa gnas gyur pa ni /",
    "T16TD4361E:229a-4": "bya ba grub pa'i ye shes su 'gyur ro //",
    "T16TD4361E:229a-5": "de ltar na ye shes bzhi ni de dag go //",
    "T16TD4361E:229a-6": "sku gsum ni chos kyi sku dang /",
    "T16TD4361E:229a-7": "longs spyod rdzogs pa'i sku dang /",
    "T16TD4361E:229a-8": "sprul pa'i sku dang gsum mo //",
    "T16TD4361E:229a-9": "de rnams kyang gang zhe na /",
    "T16TD4361E:229a-10": "ye shes bzhi dang sku gsum dang sbyar na /",
    "T16TD4361E:229a-11": "me long lta bu'i ye shes ni chos kyi sku dang sbyar te /",
    "T16TD4361E:229a-12": "mnyam pa nyid kyi ye shes dang /",
    "T16TD4361E:229a-13": "so sor rtog pa'i ye shes gnyis longs spyod rdzogs pa'i sku dang sbyar ro //",
    "T16TD4361E:229a-14": "bya ba grub pa'i ye shes dang /",
    "T16TD4361E:229a-15": "sprul pa'i skur sbyar ro //",
    "T16TD4361E:229a-16": "de ltar sku gsum dang ye shes bzhi po 'di dag ni rgyu tshogs gnyis rdzogs pa'i 'bras bu yin pa'i phyir ro //",
    "T16TD4361E:229a-17": "'bras bu phun sum tshogs pa zhes bya'o //",
    "T16TD4361E:229a-18": "rnam rtog mi mnga' ci yang sa ler mkhyen //",
    "T16TD4361E:229a-19": "zhes 'byung ba ni /",
    "T16TD4361E:229a-20": "rang bzhin phun sum tshogs pa bstan te /",
    "T16TD4361E:229a-21": "de la sangs rgyas bcom ldan 'das thams cad kyi rang bzhin ni rnam par rtog pa ni rdul tsam yang mi mnga' la /",
    "T16TD4361E:229a-22": "kun nas nyon mongs pa dang /",
    "T16TD4361E:229a-23": "rnam par byang ba dang /",
    "T16TD4361E:229a-24": "'dus byas dang /",
    "T16TD4361E:229a-25": "'dus ma byas dang /",
    "T16TD4361E:229a-26": "phyi snod kyi 'jig rten dang /",
    "T16TD4361E:229a-27": "nang bcud kyi 'jig rten la sogs pa phyogs bcu'i 'jig rten gyi khams thams cad na /",
    "T16TD4361E:229a-28": "chos ji snyed yod pa de dag thams cad ji lta ba bzhin ma nor bar skyu ru ra phyag mthil du gzhag pa bzhin du sa ler mkhyen pa'i phyir /",
    "T16TD4361E:229a-29": "rnam rtog mi mnga' ci yang sa ler mkhyen //",
    "T16TD4361E:229a-30": "zhes bya ste /",
    "T16TD4361E:229a-31": "de lta bu'i sangs rgyas thams cad kyi rang bzhin yin no //",
    "T16TD4361E:229a-32": "chos sku mkha' 'dra gzugs sku mdzes skur ldan //",
    "T16TD4361E:229a-33": "zhes 'byung bas na /",
    "T16TD4361E:229a-34": "bdag cag gi don phun sum tshogs pa ston te /",
    "T16TD4361E:229a-35": "de la sangs rgyas kyi chos kyi sku ni gzugs can ma yin pa /",
    "T16TD4361E:229a-36": "rnam par rtog pa thams cad dang bral ba /",
    "T16TD4361E:229a-37": "spros pa thams cad las 'das pa yang dag pa ji lta bur yang dmigs su med pa ste /",
    "T16TD4361E:229a-38": "dper na nam mkha' ji lta bur yang dmigs su med pa dang 'dra ba'i phyir /",
    "T16TD4361E:229a-39": "chos sku mkha' 'dra zhes bya'o //",
    "T16TD4361E:229b-0": "gzugs sku ni gdul bya so so kun gyi rnam par rig pa ji ltar mos shing dad pa bzhin du mdzes par snang @229b ba'i phyir /",
    "T16TD4361E:229b-1": "gzugs sku mdzes skur ldan zhes bya ste /",
    "T16TD4361E:229b-2": "de yang bcom ldan 'das rnam par snang mdzad mngon par rdzogs par byang chub pa chen po 'og min gyi gnas na /",
    "T16TD4361E:229b-3": "byang chub sems dpa' sa chen po la bzhugs pa rnams kyi dkyil 'khor na /",
    "T16TD4361E:229b-4": "mtshan bzang po sum cu rtsa gnyis dang ;",
    "T16TD4361E:229b-5": "/ dpe byad bzang po brgyad cus brgyan zhing /",
    "T16TD4361E:229b-6": "chos la longs spyod par mdzad pa dang /",
    "T16TD4361E:229b-7": "bcom ldan 'das sh'akya thub pa la byang chub sems dpa' mos pas spyod pa'i sa la gnas pa rnams dang /",
    "T16TD4361E:229b-8": "'phags pa nyan thos la sogs pa'i 'khor gyi dkyil 'khor na mtshan bzang po sum cu rtsa gnyis dang /",
    "T16TD4361E:229b-9": "dpe byad bzang po brgyad cus brgyan te /",
    "T16TD4361E:229b-10": "rab tu byung ba'i tshul du bzhugs pa dang /",
    "T16TD4361E:229b-11": "gzhan yang 'gro ba'i ris lnga so so'i lus dang mthun par mdzes par sku sna tshogs su ston pa'i phyir /",
    "T16TD4361E:229b-12": "gzugs sku mdzes skur ldan zhes bya ste /",
    "T16TD4361E:229b-13": "de dag ni bdag gi don phun sum tshogs pa'o //",
    "T16TD4361E:229b-14": "sangs rgyas dpag bsam 'dra la phyag 'tshal lo //",
    "T16TD4361E:229b-15": "zhes bya ba 'byung bas ni gzhan gyi don phun sum tshogs pa bstan te /",
    "T16TD4361E:229b-16": "de la sangs rgyas bcom ldan 'das ni bsam gyi shing ngam /",
    "T16TD4361E:229b-17": "yid bzhin gyi nur bu rin po che dang 'dra ste /",
    "T16TD4361E:229b-18": "dper na dpag bsam gyi shing dang yid bzhin gyi nor bu rin po che ni rtog pa rdul tsam yang med na yang skal ba can gang zhig gis rnyed dam yod na /",
    "T16TD4361E:229b-19": "long bas gzugs mthong /",
    "T16TD4361E:229b-20": "'on pas sgra thos /",
    "T16TD4361E:229b-21": "smyon pas dran pa rnyed pa la sogs pa yon tan gzhan yang grang ba'i dus na dro zhing 'jam pa dang /",
    "T16TD4361E:229b-22": "tsha zhing gdung ba'i dus na bsel ba la sogs pa ji ltar 'dod cing smon pa'i don thams cad yid bzhin du byed pa dang /",
    "T16TD4361E:229b-23": "grub par nges pa dang 'dra bar sku gsum rnam pa sna tshogs kyis sems can thams cad kyi don yid bzhin du grub par mdzad pas /",
    "T16TD4361E:229b-24": "sangs rgyas dpag bsam 'dra zhes bya ste /",
    "T16TD4361E:229b-25": "de ltar sangs rgyas dkon mchog la don lngas bstan to //",
    "T16TD4361E:229b-26": "chos dkon mchog la don bzhis bstan te /",
    "T16TD4361E:229b-27": "de yang gang zhe na /",
    "T16TD4361E:229b-28": "rgyu phun sum tshogs pa dang /",
    "T16TD4361E:229b-29": "'bras bu phun sum tshogs pa dang /",
    "T16TD4361E:229b-30": "rang bzhin phun sum tshogs pa dang /",
    "T16TD4361E:230a-0": "gzhan gyi don @230a * //",
    "T16TD4361E:230a-1": "phun sum tshogs pa ste /",
    "T16TD4361E:230a-2": "chos dbyings rgyu mthun zhes 'byung bas na /",
    "T16TD4361E:230a-3": "rgyu phun sum tshogs pa bstan te /",
    "T16TD4361E:230a-4": "de la dbyings zhes bya ba ni /",
    "T16TD4361E:230a-5": "rgya gar gyi sgra las drangs na dh'a tu zhes 'byung /",
    "T16TD4361E:230a-6": "dh'a tu bod skad du bzlog na dbyings zhes 'byung ste /",
    "T16TD4361E:230a-7": "dbyings kyi don ni rgyu'i don te /",
    "T16TD4361E:230a-8": "dbyings kyi rgyu'i don de yang gang zhe na /",
    "T16TD4361E:230a-9": "chos thams cad kyi chos nyid stong pa bdag med pa la bya ste /",
    "T16TD4361E:230a-10": "chos nyid stong pa de ji ltar rgyu yin zhe na /",
    "T16TD4361E:230a-11": "chos kyi dbyings stong pa bdag med pa de la dmigs pas /",
    "T16TD4361E:230a-12": "de rtogs pa las gsung rab yan lag bcu gnyis la sogs pa bshad pa'i chos dang /",
    "T16TD4361E:230a-13": "byang chub kyi phyogs kyi chos sum cu rtsa bdun la sogs pa lam gyi chos dang /",
    "T16TD4361E:230a-14": "stobs dang /",
    "T16TD4361E:230a-15": "mi 'jigs pa la sogs pa'i 'bras bu'i chos dang /",
    "T16TD4361E:230a-16": "mdor na yon tan gyi phyogs mtha' dag 'byung ba'i gzhir gyur ba'i phyir chos la dbyings sam rgyu zhes bya'o //",
    "T16TD4361E:230a-17": "gsung rab bcu gnyis zhes 'byung bas /",
    "T16TD4361E:230a-18": "'bras bu phun sum tshogs pa ston to //",
    "T16TD4361E:230a-19": "mdo'i sde la sogs pa gsung rab bcu gnyis ni chos kyi dbyings te rtogs pa'i rgyu mthun pa'i 'bras bu yin pa'i phyir /",
    "T16TD4361E:230a-20": "'bras bu phun sum tshogs pa bstan to //",
    "T16TD4361E:230a-21": "chos nyid skye 'gag med cing spros las dben //",
    "T16TD4361E:230a-22": "zhes pa ni /",
    "T16TD4361E:230a-23": "rang bzhin phun sum tshogs pa bstan te /",
    "T16TD4361E:230a-24": "chos thams cad kyi chos nyid ni gzod ma nas ma byung ma skyes pa /",
    "T16TD4361E:230a-25": "spros pa thams cad dang bral ba yin la /",
    "T16TD4361E:230a-26": "de ltar yang dag par ma skyes na /",
    "T16TD4361E:230a-27": "'gag kyang mi srid de /",
    "T16TD4361E:230a-28": "skye 'gag gyi rtag chad yod med la sogs pa'i spros pa'i mtha' thams cad las dben pa'i rang bzhin yin pas /",
    "T16TD4361E:230a-29": "chos nyid skye 'gag med cing spros las dben //",
    "T16TD4361E:230a-30": "zhes bya bas bstan to //",
    "T16TD4361E:230a-31": "de la dmigs te yon tan kun grub pa //",
    "T16TD4361E:230a-32": "legs rgyu dam pa'i chos la phyag 'tshal lo //",
    "T16TD4361E:230a-33": "zhes 'byung bas /",
    "T16TD4361E:230a-34": "gzhan gyi don phun sum tshogs pa bstan te /",
    "T16TD4361E:230a-35": "chos kyi dbyings spros pa med par bstan pa dang /",
    "T16TD4361E:230a-36": "de rtogs pa las 'byung ba gsung rab yan lag bcu gnyis po de la dmigs shing goms par byas na /",
    "T16TD4361E:230b-0": "'jig rten dang 'jig rten las 'das pa'i yon tan gyi tshogs thams cad lhun gyis grub pa'i @230b phyir /",
    "T16TD4361E:230b-1": "de la dmigs nas yon tan kun grub pa yin la /",
    "T16TD4361E:230b-2": "de ltar yon tan grub pa'i gzhi 'am dmigs par gyur pa de nyid legs pa thams cad 'thob pa'i rgyu yin pas /",
    "T16TD4361E:230b-3": "de legs pa thams cad kyi rgyu gyur ba'i chos la phyag 'tshal lo zhes bstan te /",
    "T16TD4361E:230b-4": "de ltar chos dkon mchog la don bzhis bstan to //",
    "T16TD4361E:230b-5": "dge 'dun dkon mchog la don lngas bstan to //",
    "T16TD4361E:230b-6": "de yang gang zhe na /",
    "T16TD4361E:230b-7": "rgyu phun sum tshogs pa dang /",
    "T16TD4361E:230b-8": "'bras bu phun sum tshogs pa dang /",
    "T16TD4361E:230b-9": "gzhan gyi don phun sum tshogs pa dang /",
    "T16TD4361E:230b-10": "bdag gi don phun sum tshos pa dang /",
    "T16TD4361E:230b-11": "rang bzhin phun sum tshogs pa dang /",
    "T16TD4361E:230b-12": "de ltar rnam pa lngas bstan te /",
    "T16TD4361E:230b-13": "de la /",
    "T16TD4361E:230b-14": "nyon mongs sgrib dang shes bya'i sgrib pa dag / gnyen pos rim par zhes 'byung bas /",
    "T16TD4361E:230b-15": "rgyu phun sum tshogs pa bstan te /",
    "T16TD4361E:230b-16": "sgrib pa mtha' dag mdor bsdu na /",
    "T16TD4361E:230b-17": "nyon mongs pa'i sgrib pa dang /",
    "T16TD4361E:230b-18": "shes bya'i sgrib pa gnyis su 'dus so //",
    "T16TD4361E:230b-19": "de la nyon mongs pa'i sgrib pa ni 'dod chags dang /",
    "T16TD4361E:230b-20": "zhe sdang dang /",
    "T16TD4361E:230b-21": "gti mug la sogs pa nyon mongs pa drug dang /",
    "T16TD4361E:230b-22": "nye ba'i nyon mongs pa nyi shu la bya /",
    "T16TD4361E:230b-23": "shes bya'i sgrib pa ni nyon mongs pa can ma yin pa ste /",
    "T16TD4361E:230b-24": "dngos su gzung ba dang 'dzin pa la mngon par zhen pa dang /",
    "T16TD4361E:230b-25": "rig pa'i gnas lnga la sogs pa mi shes pa la bya /",
    "T16TD4361E:230b-26": "de'i gnyen po ni 'phags pa'i lam yan lag brgyad pa la sogs pa byang chub kyi phyogs kyi chos sum cu rtsa bdun dang /",
    "T16TD4361E:230b-27": "rnam par mi rtog pa'i ting nge 'dzin dang /",
    "T16TD4361E:230b-28": "theg pa chen po thun mong ma yin pa'i dbu ma'i lam dang /",
    "T16TD4361E:230b-29": "rig pa'i gnas lnga la sogs pa lam la sogs pa la mkhas pa la bya /",
    "T16TD4361E:230b-30": "rim par bsal te sar bzhugs pa //",
    "T16TD4361E:230b-31": "zhes 'byung bas ni 'bras bu phun sum tshogs pa bstan te /",
    "T16TD4361E:230b-32": "gnyen po gong du smos pa des mi mthun pa'i phyogs nyon mongs pa dang /",
    "T16TD4361E:230b-33": "shes bya'i sgrub pa mthong ba dang bsgom pas spang bar bya ba'i rim gyis spangs pa'i 'bras bu /",
    "T16TD4361E:230b-34": "sa la bzhugs pa ni byang chub sems dpa'i sa dang po rab tu dga' ba dang /",
    "T16TD4361E:230b-35": "sa gnyis pa dri ma med pa dang /",
    "T16TD4361E:230b-36": "sa gsum pa 'od byed pa dang /",
    "T16TD4361E:230b-37": "sa bzhi pa 'od 'phro ba dang /",
    "T16TD4361E:230b-38": "sa lnga ba shin tu sbyang dka' ba dang /",
    "T16TD4361E:230b-39": "sa drug pa mngon du gyur pa dang /",
    "T16TD4361E:231a-0": "sa bdun pa @231a * //",
    "T16TD4361E:231a-1": "ring du song ba dang /",
    "T16TD4361E:231a-2": "sa brgyad pa mi g-yo ba dang /",
    "T16TD4361E:231a-3": "sa dgu pa legs pa'i blo gros dang /",
    "T16TD4361E:231a-4": "sa bcu pa chos kyi sprin te /",
    "T16TD4361E:231a-5": "byang chub sems dpa'i sa bcu dang /",
    "T16TD4361E:231a-6": "'phags pa'i nyan thos dang /",
    "T16TD4361E:231a-7": "rang rgyal ba'i dge 'dun skyes bu chen po zung bzhi gang zag ya brgyad sa bdun gyis bsdus te /",
    "T16TD4361E:231a-8": "dkar po rnam par mthong ba'i sa dang /",
    "T16TD4361E:231a-9": "rigs kyi sa dang /",
    "T16TD4361E:231a-10": "brgyad pa'i sa dang /",
    "T16TD4361E:231a-11": "mthong ba'i sa dang /",
    "T16TD4361E:231a-12": "bsrabs pa'i sa dang /",
    "T16TD4361E:231a-13": "'dod chags dang bral ba'i sa dang /",
    "T16TD4361E:231a-14": "byas pa rtogs pa can gyi sa ste /",
    "T16TD4361E:231a-15": "de ltar na byang chub sems dpa'i sa bcu dang /",
    "T16TD4361E:231a-16": "nyan thos dang rang sangs rgyas kyi sa bdun dang /",
    "T16TD4361E:231a-17": "spangs pa phun sum tshogs pa dang /",
    "T16TD4361E:231a-18": "ye shes phun sum tshogs pa la rim bzhin du bzhugs pa ni 'bras bu phun sum tshogs pa yin no //",
    "T16TD4361E:231a-19": "sems can don mdzad ces 'byung bas ni gzhan gyi don phun sum tshogs pa bstan te /",
    "T16TD4361E:231a-20": "'phags pa'i dge 'dun sa la rim bzhin du bzhugs pa'i phrin las ni /",
    "T16TD4361E:231a-21": "sku gsung thugs kyi sgo nas thabs rnam pa sna tshogs kyis sems can gyi don kho na mdzad de /",
    "T16TD4361E:231a-22": "'di ni gzhan gyi don phun sum tshogs pa yin no //",
    "T16TD4361E:231a-23": "sangs rgyas zhing sbyong ba zhes 'byung bas ni /",
    "T16TD4361E:231a-24": "bdag gi don phun sum tshogs pa bstan te /",
    "T16TD4361E:231a-25": "'di ltar sangs rgyas kyi zhing rnam pa gnyis te /",
    "T16TD4361E:231a-26": "phyi snod kyi 'jig rten dang /",
    "T16TD4361E:231a-27": "nang bcud kyi 'jig rten dang gnyis so //",
    "T16TD4361E:231a-28": "de dag sbyong ba ni phyi snod kyi 'jig rten ngam grol dang /",
    "T16TD4361E:231a-29": "sdong dum dang /",
    "T16TD4361E:231a-30": "tsha sgo can la sogs te /",
    "T16TD4361E:231a-31": "ma dag pa rnams la gser la sogs pa rin po che sna tshogs dang /",
    "T16TD4361E:231a-32": "bde ba can dang /",
    "T16TD4361E:231a-33": "padma can la sogs pa yon tan sna tshogs dang ldan par 'gyur bar bsgrub pa ni phyi snod kyi 'jig rten sangs rgyas kyi zhing sbyong ba yin no //",
    "T16TD4361E:231a-34": "nang bcud kyi 'jig rten 'gro ba rigs lngas bsdus pa sems can sdug bsngal ba rnams bde ba la dgod pa dang /",
    "T16TD4361E:231a-35": "mi dge ba bcu la gnas pa rnams dge ba bcu la dgod pa dang /",
    "T16TD4361E:231a-36": "rnam par g-yeng ba rnams ni bsam gtan dang snyoms par 'jug pa la dgod pa dang /",
    "T16TD4361E:231a-37": "'khor ba pa rnams 'phags pa'i lam dang /",
    "T16TD4361E:231a-38": "byang chub gsum gyi 'bras bu la dgod par byed pa dang /",
    "T16TD4361E:231b-0": "rang sems rgyud @231b sbyong ba ste ci'i phyir sangs rgyas kyi zhing sbyong ba zhes bya zhe na /",
    "T16TD4361E:231b-1": "de rang dang gzhan gyi rgyud sbyang ba las /",
    "T16TD4361E:231b-2": "sangs rgyas su 'grub pa'am skye ba'i phyir /",
    "T16TD4361E:231b-3": "sangs rgyas kyi zhing zhes bya ste /",
    "T16TD4361E:231b-4": "dper na zhing las nas skye ba bzhin no //",
    "T16TD4361E:231b-5": "skabs 'dir gtsor yang rang gi sems sbyang ba la bya /",
    "T16TD4361E:231b-6": "rang gi sems sbyang ba yang gzhan gyi don byas pas 'grub po //",
    "T16TD4361E:231b-7": "'phags pa'i dge 'dun che zhes bya bas ni /",
    "T16TD4361E:231b-8": "rang bzhin phun sum tshogs pa bstan te /",
    "T16TD4361E:231b-9": "'di ltar 'phags pa'i dge 'dun thams cad kyi rang bzhin na /",
    "T16TD4361E:231b-10": "rgyu las dang nyan mongs pa dang /",
    "T16TD4361E:231b-11": "'bras bu sdug bsngal gsum dang brgyad la sogs te /",
    "T16TD4361E:231b-12": "'khor ba'i nyes pa'i skyon thams cad las 'phags pa yin la /",
    "T16TD4361E:231b-13": "'phags pa de lta bu mang po 'dus pa la dge 'dun zhes bya /",
    "T16TD4361E:231b-14": "che zhes 'byung ba yang gnyis te /",
    "T16TD4361E:231b-15": "de yang gang zhe na /",
    "T16TD4361E:231b-16": "mthu che ba dang grangs mang bas che ba'o //",
    "T16TD4361E:231b-17": "de la mthu che ba ni nyon mongs pa'i sgrib pa dang shes bya'i sgrib pa la sogs pa'i dgra thams cad choms pa dang /",
    "T16TD4361E:231b-18": "lha'i bu'i bdud la sogs pa bdud bzhi'i tshogs thams cad kyis mi tshugs shing /",
    "T16TD4361E:231b-19": "'phags par mdzad pas na mthu che ba yin no //",
    "T16TD4361E:231b-20": "stong nyis brgya la sogs pa mang du bzhugs pas grangs kyis che ba yin no //",
    "T16TD4361E:231b-21": "de lta bu ni dge 'dun gyi rang bzhin te /",
    "T16TD4361E:231b-22": "de ltar dge 'dun dkon mchog la don lngas bstan to //",
    "T16TD4361E:231b-23": "de ltar dkon mchog gsum gyi mtshan nyid dang /",
    "T16TD4361E:231b-24": "yon tan la dmigs te /",
    "T16TD4361E:231b-25": "sems dang ba dang mos pa chen pos phyag byas na /",
    "T16TD4361E:231b-26": "sgrib pa gnyis byang nas /",
    "T16TD4361E:231b-27": "'bras bu rnam pa gsum 'thob po //",
    "T16TD4361E:231b-28": "sangs rgyas gtso'i t'i ka rgya cher 'grel pa bod kyi lo ts'a ba zhang ye shes sdes mdzad pa rdzogs so /"
}