{
    "T08D4142:157a-0": "@157a # // rgya gar skad du /",
    "T08D4142:157a-1": "au pa si ka samba r'ashta kam bi ba ra nam /",
    "T08D4142:157a-2": "bod skad du /",
    "T08D4142:157a-3": "dge bsnyen gyi sdom pa brgyad pa'i bshad pa /",
    "T08D4142:157a-4": "sangs rgyas dang byang chub sems dpa' thams cad la phyag 'tshal lo //",
    "T08D4142:157a-5": "bslab gsum rgya mtsho'i pha rol byon //",
    "T08D4142:157a-6": "bde bar gshegs la phyag 'tshal nas //",
    "T08D4142:157a-7": "bslab pa lnga yi go 'phang gnas //",
    "T08D4142:157a-8": "spang zhing gsal bar bshad par bya //",
    "T08D4142:157a-9": "'dir nges par gang zag gsum ste /",
    "T08D4142:157a-10": "kha cig ni 'dod pa nyes par spyod pa dag las dben par spyod pa dang /",
    "T08D4142:157a-11": "kha cig ni 'dod pa spyod pa tsam las dben bar spyod pa dang /",
    "T08D4142:157a-12": "kha cig ni nyes par spyod pa tsam las dben par spyod pa ste /",
    "T08D4142:157a-13": "de bzhin du sngar goms pa'i phyir ro //",
    "T08D4142:157a-14": "spang dka' ba'i 'dod pa tsam las dben par spyod",
    "T08D4142:157a-15": "cing nyes ba la spyod pa mi srid pa dang",
    "T08D4142:157a-16": "; bslab pa'i nyes par spyod pa'i dben pa tsam",
    "T08D4142:157a-17": "la spyod cing 'dod pa tsam la spyod pa mi",
    "T08D4142:157a-18": "srid pa ma yin no //",
    "T08D4142:157a-19": "dper na shin tu sra ba'i shing gcod pa la",
    "T08D4142:157a-20": "sgrin pa shin tu 'jam pa'i autpal sngon po'i 'dab",
    "T08D4142:157a-21": "ma gcod pa la le lo can du mthong ba",
    "T08D4142:157a-22": "dang / spos kyi glang po che smyon pa'i tshogs",
    "T08D4142:157a-23": "la 'thab tu 'gro ba'i skyes bur byed pa'i seng",
    "T08D4142:157a-24": "ge'i phru gu ni /",
    "T08D4142:157a-25": "yang rlung gi stobs kyis bskyod pa'i yal 'dab la",
    "T08D4142:157a-26": "sogs pa 'gul pa tsam gyis skrag pa'i sha ba",
    "T08D4142:157a-27": "la sogs pa la rtsod pas 'jigs pa ni mi",
    "T08D4142:157a-28": "srid do // gzhan ni dben ba gnyi ga la ma sbyangs pa'o //",
    "T08D4142:157a-29": "de la gang zag dang po'i dbang du byas te",
    "T08D4142:157b-0": "rab tu byung ba dang @157b bsnyen par rdzogs par",
    "T08D4142:157b-1": "bcas so // gnyis pa las brtsams te yan lag",
    "T08D4142:157b-2": "lnga'i dge bsnyen gyi sdom pa yang dag par bshad",
    "T08D4142:157b-3": "bcas so // do // gsum pa la gtad de gso spyod brjod do //",
    "T08D4142:157b-4": "de la dang bo'i sdom pa gnyis 'dul ba'i dbang du byas pas de nyid du go bar bya'o //",
    "T08D4142:157b-5": "lhag ma dag ni slar yang sdom pa gnyis po'i",
    "T08D4142:157b-6": "nang nas dge bsnyen gyi sdom pa len pa'i cho",
    "T08D4142:157b-7": "ga brjod par bya ste /",
    "T08D4142:157b-8": "sdom gnas bla ma mkhas pa las //",
    "T08D4142:157b-9": "gsum la skyabs 'gro blangs nas ni //",
    "T08D4142:157b-10": "ji srid 'tsho bar gsod dang 'phrog / log par",
    "T08D4142:157b-11": "spyod dang brdzun gyi tshig / chang gi btung ba",
    "T08D4142:157b-12": "dag las ldog / yan lag tshang ba cho ga",
    "T08D4142:157b-13": "bzhin ; / zhes bya ba la sdom gnas zhes",
    "T08D4142:157b-14": "bya ba ni dge bsnyen gyi sdom pa la slob",
    "T08D4142:157b-15": "pa rnams yin gyi gzhan las ma yin te mi",
    "T08D4142:157b-16": "dbang ba'i phyir ro //",
    "T08D4142:157b-17": "bla ma la ste ma brnyas pa las so //",
    "T08D4142:157b-18": "de la ltos pas tshogs pa tshang yang bslab pa'i",
    "T08D4142:157b-19": "go 'phang las mi nyams pa srid pa'i phyir ro",
    "T08D4142:157b-20": "// mkhas pa las te sdom pa rab tu ster ba la mkhas pa las so //",
    "T08D4142:157b-21": "gzhan las ni ma yin te /",
    "T08D4142:157b-22": "cho ga nyams pa las sdom pa mi 'thob pa'i phyir ro //",
    "T08D4142:157b-23": "blangs zhes bya ba ni sdom pa blangs pa'o //",
    "T08D4142:157b-24": "gsum la skyabs su 'gro ba ni dkon mchog gsum la'o //",
    "T08D4142:157b-25": "skyabs su 'gro ba ni sdom pa thams cad len",
    "T08D4142:157b-26": "pa la sgor gyur pa'i phyir dang por bstan to",
    "T08D4142:157b-27": "// ji srid 'tsho bar ni gson po'i mtha' ste /",
    "T08D4142:157b-28": "'dir yang dag par blangs pa ni ji srid 'tsho ba yin pas so //",
    "T08D4142:157b-29": "gsod pa ni 'di gsad par bya'o zhes yang dag par bsams te de nyid bsad pa ste /",
    "T08D4142:157b-30": "blo sngon du song ba dang /",
    "T08D4142:157b-31": "de nyid gzhan du ma 'khrul nas mi yin pas so //",
    "T08D4142:157b-32": "'di ltar 'og ma la yang rig par bya'o //",
    "T08D4142:157b-33": "bdag po'i mngon sum du de la ltos pa dang",
    "T08D4142:157b-34": "lkog tu gyur pa yang rung ste gzhan gyi rdzas",
    "T08D4142:157b-35": "khyer ba ni 'phrogs pa'o //",
    "T08D4142:157b-36": "log par spyod pa ni 'dod pa la log par spyod pa ste /",
    "T08D4142:157b-37": "phyogs gcig gis kun mtshon pa ste /",
    "T08D4142:157b-38": "dper na bden pa'i bhra ma la bhra ma zhes pa'o //",
    "T08D4142:157b-39": "de yang bzhi ste /",
    "T08D4142:157b-40": "'gro bar mi bya ba la 'gro ba dang /",
    "T08D4142:157b-41": "yan lag ma yin pa la 'gro ba dang /",
    "T08D4142:157b-42": "yul ma yin pa la 'gro ba dang /",
    "T08D4142:157b-43": "dus ma yin pa la 'gro ba ste /",
    "T08D4142:157b-44": "'di rnams ni 'dir mangs pas 'jigs pas 'dir ma smos so //",
    "T08D4142:157b-45": "brdzun gyi tshig ni dag gzhan no //",
    "T08D4142:158a-0": "myos @158a * //",
    "T08D4142:158a-1": "pa skyed par byed pa'i chang la sogs pa'i dngos po 'byung ba ni chang gi btung ba'o //",
    "T08D4142:158a-2": "brjod ma thag pa 'di rnams las ldog pa ni ldog par bya'o //",
    "T08D4142:158a-3": "gang gis dge bsnyen gyi sdom pa rdzogs par thob pa'i yan lag ni de'o //",
    "T08D4142:158a-4": "yan lag rnams kyang re zhig dad pa ste /",
    "T08D4142:158a-5": "dad pa med pa'i mi rnams la ni dkar po'i chos rnams mi skye'o //",
    "T08D4142:158a-6": "dpar na sa bon me'i tshig pa rnams la myu",
    "T08D4142:158a-7": "gu dang ljang bu bzhin no zhes pa'i tshig gis",
    "T08D4142:158a-8": "so // bud med kyi dbang po dang skyes pa'i dbang po yang ma tshang ba med pa dang /",
    "T08D4142:158a-9": "mtshams med pa lnga la sogs pa yang spangs pas so //",
    "T08D4142:158a-10": "cho ga bzhin ni cho ga las ma rgal ba'o //",
    "T08D4142:158a-11": "de la 'di ni cho ga ste /",
    "T08D4142:158a-12": "dge bsnyen gyi sdom pa 'dod pas bla ma'i zhabs gnyis la phyag 'tshal te /",
    "T08D4142:158a-13": "bdag la dge bsnyen gyi sdom pa rigs kyi bu'am /",
    "T08D4142:158a-14": "btsun pas stsal du gsol zhes gsol ba btab ste /",
    "T08D4142:158a-15": "stod g-yogs phyogs gcig tu byas /",
    "T08D4142:158a-16": "tsog tsog por 'dug pa'am /",
    "T08D4142:158a-17": "pus mo g-yas pa'i lha nga sa la btsugs te snyim pa thal mo sbyar te /",
    "T08D4142:158a-18": "des brjod pa'i rjes su bzlas pas yang dag par blangs bar bya'o //",
    "T08D4142:158a-19": "'di ltar bdag ming 'di zhes bgyi ba dus 'di nas bzung ste /",
    "T08D4142:158a-20": "ji srid 'tsho'i bar du sangs rgyas la skyabs su mchi'o //",
    "T08D4142:158a-21": "bdag ming 'di zhes bgyi ba chos la skyabs su mchi'o //",
    "T08D4142:158a-22": "bdag ming 'di zhes bgyi ba dge 'dun la skyabs su mchi'o //",
    "T08D4142:158a-23": "lan gsum mo //",
    "T08D4142:158a-24": "bdag ming 'di zhes bgyi pa dus 'di nas bzung ste /",
    "T08D4142:158a-25": "ji srid 'tsho'i bar du srog gcod pa las slar ldog par bgyi'o //",
    "T08D4142:158a-26": "de bzhin du ma byin par len pa dang /",
    "T08D4142:158a-27": "'dod pas log par spyod pa dang /",
    "T08D4142:158a-28": "brdzun du smra ba dang /",
    "T08D4142:158a-29": "'bru'i chang dang /",
    "T08D4142:158a-30": "btsos pa'i chang gi btung ba las slar ldog par bgyi'o //",
    "T08D4142:158a-31": "gsum nyid du'o //",
    "T08D4142:158a-32": "gsum la skyabs su song nas bslab pa'i gnas lnga",
    "T08D4142:158a-33": "blangs pa'i dge bsnyen du bdag slob dpon gyis gzung",
    "T08D4142:158a-34": "du gsol / 'di ltar bslab pa'i yan lag lnga pa 'di ni /",
    "T08D4142:158a-35": "dge bsnyen gyi sdom pa yongs su rdzogs par brjod do //",
    "T08D4142:158a-36": "thams cad las ldog par nus pa med na yang",
    "T08D4142:158a-37": "re re la yang nges pa sngon du song ba",
    "T08D4142:158a-38": "las log na 'bras bu chen po nyid do //",
    "T08D4142:158a-39": "gso sbyong ni yang nyi ma shar ba la brten",
    "T08D4142:158a-40": "pa'i nyi ma la glo bur ba'i rgyan rnams bsal",
    "T08D4142:158b-0": "@158b te blang bar bya'o //",
    "T08D4142:158b-1": "'dir gsum la skyabs su 'gro ba ni snga ma bzhin no //",
    "T08D4142:158b-2": "'di ni khyad par te /",
    "T08D4142:158b-3": "ji ltar 'phags pa dgra bcom pa de dag gis",
    "T08D4142:158b-4": "srog gcod pa spangs te srog gcod pa las slar",
    "T08D4142:158b-5": "log pa dang / dbyig pa spangs ba dang /",
    "T08D4142:158b-6": "mtshon cha spangs pa dang /",
    "T08D4142:158b-7": "ngo tsha dang ldan bas srog chags su gyur pa'i",
    "T08D4142:158b-8": "sems can thams cad la tha na grog ma phra",
    "T08D4142:158b-9": "mo yang nye bar bzung ba de bzhin du bdag",
    "T08D4142:158b-10": "ming 'di skad ces bgyi ba yang dus 'di nas",
    "T08D4142:158b-11": "bzung ste / ji srid sang gi nyi ma shar",
    "T08D4142:158b-12": "ba la thug par srog gcod pa spangs te srog",
    "T08D4142:158b-13": "gcod pa las slar ldog par bgyi'o //",
    "T08D4142:158b-14": "yan lag dang po 'dis 'phags pa dgra bcom pa",
    "T08D4142:158b-15": "de dag gi bslab pa la rjes su slob bo",
    "T08D4142:158b-16": "// rjes su sgrub bo //",
    "T08D4142:158b-17": "rjes su bgyid do //",
    "T08D4142:158b-18": "ji ltar 'phags pa dgra bcom pa de rnams kyis",
    "T08D4142:158b-19": "yang nyi ma shar gyi bar du ma byin par",
    "T08D4142:158b-20": "len pa dang / mi tshangs par spyod pa dang /",
    "T08D4142:158b-21": "brdzun du smra ba dang /",
    "T08D4142:158b-22": "'bru dang bcos pa'i chang myos par 'gyur ba'i gnas dang /",
    "T08D4142:158b-23": "gar dang /",
    "T08D4142:158b-24": "glu dang /",
    "T08D4142:158b-25": "rol mo dang /",
    "T08D4142:158b-26": "dga' ba'i ltad mo dang /",
    "T08D4142:158b-27": "phreng ba dang /",
    "T08D4142:158b-28": "dri dang /",
    "T08D4142:158b-29": "byug pa dang /",
    "T08D4142:158b-30": "kha dog gi rgyan 'dzin pa dang /",
    "T08D4142:158b-31": "khri stan mthon po dang /",
    "T08D4142:158b-32": "mal stan chen po dang /",
    "T08D4142:158b-33": "dus ma yin pa'i kha zas las slar log pa",
    "T08D4142:158b-34": "de bzhin du bdag ming 'di zhes bgyi ba yang",
    "T08D4142:158b-35": "dus 'di nas bzung ste /",
    "T08D4142:158b-36": "ji srid sang nyi ma 'char ba la thug par ma byin par len pa dang /",
    "T08D4142:158b-37": "mi tshangs par spyod pa dang /",
    "T08D4142:158b-38": "brdzun du smra ba dang /",
    "T08D4142:158b-39": "'bru'i chang bcos pa'i chang myos par 'gyur ba bag med pa'i gnas dang /",
    "T08D4142:158b-40": "gar dang glu dang rol mo dang /",
    "T08D4142:158b-41": "dga' ba'i ltad mo dang /",
    "T08D4142:158b-42": "phreng ba dang /",
    "T08D4142:158b-43": "dri dang /",
    "T08D4142:158b-44": "byug pa dang /",
    "T08D4142:158b-45": "kha dog gi rgyan 'dzin pa dang /",
    "T08D4142:158b-46": "khri stan mthon po dang /",
    "T08D4142:158b-47": "khri stan chen po dang /",
    "T08D4142:158b-48": "dus ma yin pa'i kha zas kyang spangs te /",
    "T08D4142:158b-49": "ji srid du dus ma yin pa'i kha zas las slar ldog par bgyid do //",
    "T08D4142:158b-50": "ji srid du yan lag brgyad pa 'dis 'phags pa",
    "T08D4142:158b-51": "dgra bcom pa de rnams kyi bslab pa la rjes",
    "T08D4142:158b-52": "su slob bo // rjes su sgrub bo //",
    "T08D4142:158b-53": "rjes su bgyid do //",
    "T08D4142:158b-54": "'di ltar lan gsum mo gso sbyong can du bdag slob dpon gyis gzung du gsol /",
    "T08D4142:158b-55": "'di ltar yan lag brgyad pa'i bsnyen gnas kyi sdom par 'gyur ro //",
    "T08D4142:159a-0": "'dis 'phags pa rnams la bsnyen nas gnas pas @159a * //",
    "T08D4142:159a-1": "bsnyen gnas su brjod do //",
    "T08D4142:159a-2": "dge ba'i sa bon gso bar byed pas gso sbyong du brjod do //",
    "T08D4142:159a-3": "gso sbyong 'di blangs pa dben pa rnam pa gnyis la sbyar ba'i don du /",
    "T08D4142:159a-4": "bsnyen gnas kyis kyang bsnyen gnas kyi dus dang /",
    "T08D4142:159a-5": "cho 'phrul gyi phyogs la nyams su blang ngo //",
    "T08D4142:159a-6": "rim gyis sbyar bas shin tu spro ba 'di ji srid 'tsho ba'i bar du glang ngo //",
    "T08D4142:159a-7": "zhag gcig tsam gyis dus nges bas ni gang zag dbang po gdul dka' ba'i dbang gis so //",
    "T08D4142:159a-8": "slar yang gzhan du sdom pa mi 'chags pa ni ma yin no //",
    "T08D4142:159a-9": "ji srid 'tsho ba'i bar du yang 'di rnams byin",
    "T08D4142:159a-10": "pas go mi'i sdom pa blang ba yin no zhes",
    "T08D4142:159a-11": "'dod do // nyin mtshan ni bud med dang shan",
    "T08D4142:159a-12": "pa bzhin du ldog par mi nus na nyin mo",
    "T08D4142:159a-13": "'dod do // tsam dang / mtshan mo tsam du yang spang bar bya'o //",
    "T08D4142:159a-14": "de la nyin mo tsam len na yang nyi ma nub pa la thug pa zhes brjod do //",
    "T08D4142:159a-15": "mtshan mo tsam len na yang sngar bzhin no //",
    "T08D4142:159a-16": "de ltar na legs par spyad pa tsam du 'gyur",
    "T08D4142:159a-17": "gyi gso spyod ni ma yin te nyin mtshan gyi",
    "T08D4142:159a-18": "dus yin pa'i phyir ro //",
    "T08D4142:159a-19": "ci ste dge bsnyen gyi sdom pa 'di len pa",
    "T08D4142:159a-20": "na rang bzhin gyi kha na ma tho ba bzhi",
    "T08D4142:159a-21": "dang / bcas pa'i kha na ma tho ba lnga rnams te /",
    "T08D4142:159a-22": "chang gi btung ba las ldog na dge ba bcu'i",
    "T08D4142:159a-23": "las kyi lam la 'jug pa yin zhe na de",
    "T08D4142:159a-24": "brjod pa / brdzun gyi tshig las ldog pa yis //",
    "T08D4142:159a-25": "de yi skyon ni gzhan las kyang //",
    "T08D4142:159a-26": "ldog par bya ste gang yang brdzun gyi tshig las ldog pa des ni de'i tshig ste /",
    "T08D4142:159a-27": "phyogs gcig gzung ba'i phyir ro //",
    "T08D4142:159a-28": "gzhan las kyang ste phra ma dang /",
    "T08D4142:159a-29": "tshig rtsub dang /",
    "T08D4142:159a-30": "tshig 'khyal bar grags pa'i nyes pa las ldog par bya'o //",
    "T08D4142:159a-31": "gcig gi tshig ni nyes pa'i rigs las ldog pas so //",
    "T08D4142:159a-32": "de la nyon mongs pa'i bsam pas gzhan 'byed pa'i tshig ni phra ma'o //",
    "T08D4142:159a-33": "de 'dra ba'i sems nyid kyis brtse ba ma yin pa'i brjod pa ni tshig rtsub mo'o //",
    "T08D4142:159a-34": "'di 'dra nyid kyi yid kyis brdzun la sogs pa",
    "T08D4142:159a-35": "las gzhan chags pa la sogs pa'i tshig de ni",
    "T08D4142:159a-36": "tshig 'khyal pa'o // gal te de ltar na brdzun",
    "T08D4142:159a-37": "gyi tshig gcig kho na bslab pa'i tshogs bstan pa",
    "T08D4142:159a-38": "tshig 'khyal pa'o // la brjod do // yang phra ma la sogs pa yang ma yin /",
    "T08D4142:159a-39": "ldog bshad pa /",
    "T08D4142:159a-40": "de yang shin tu smad pa'i phyir /",
    "T08D4142:159a-41": "de nyid de brdzun gyi tshig nyid do //",
    "T08D4142:159a-42": "gang thams cad la nges par bzung ba dang bcas pa'i phyir ro //",
    "T08D4142:159b-0": "ldog @159b bshad pa ni shin tu smad pa'i phyir ro //",
    "T08D4142:159b-1": "shin tu smad pa ni brdzun gyi tshig ste /",
    "T08D4142:159b-2": "'jug pa tsam gyi sdig pa gzhan thams cad la 'jug pas so //",
    "T08D4142:159b-3": "de gsungs pa /",
    "T08D4142:159b-4": "chos gcig las ni brgal ba ste //",
    "T08D4142:159b-5": "brdzun gyi tshig ni lus can no //",
    "T08D4142:159b-6": "'jig rten pha rol las rgal ba'i //",
    "T08D4142:159b-7": "sdig pa mi bya cung zad med //",
    "T08D4142:159b-8": "ces pas so //",
    "T08D4142:159b-9": "de ltar yin na lus dang ngag gi nyes par spyod pa las ldog pas /",
    "T08D4142:159b-10": "yid kyi nyes par spyod pa las ldog pa yang ji ltar grub ce na /",
    "T08D4142:159b-11": "gang phyir lus ngag mi dge las //",
    "T08D4142:159b-12": "ldog pa yid kyi dge las so //",
    "T08D4142:159b-13": "de phyir brnab sems gnod pa'i sems //",
    "T08D4142:159b-14": "lta las ldog rnams grub pa yin //",
    "T08D4142:159b-15": "gang phyir ni brjod ma thag pa'o //",
    "T08D4142:159b-16": "lus dang ngag gi nyes par spyod pa las ldog",
    "T08D4142:159b-17": "pa ni dge ba las te ma chags pa dang",
    "T08D4142:159b-18": "/ zhe sdang med pa dang /",
    "T08D4142:159b-19": "gti mug med pa'i rang bzhin gyi yid grub par 'gyur te /",
    "T08D4142:159b-20": "yid ni sngon du song ba'i chos zhes bya ba'i tshig las so /",
    "T08D4142:159b-21": "de las ni brnab sems las dang /",
    "T08D4142:159b-22": "gnod sems las dang /",
    "T08D4142:159b-23": "lta ba las ni log lta la ste /",
    "T08D4142:159b-24": "phyogs gcig gis ni kun mtshon te sngar bzhin no //",
    "T08D4142:159b-25": "ldog rnams grub rnams yin te /",
    "T08D4142:159b-26": "ldog rnams zhes bya ba ni ldog pa du ma'i phyir log pa rnams kyang mang po'i tshig go //",
    "T08D4142:159b-27": "de la brnab sems ni gang la pha rol gyi bud med dang /",
    "T08D4142:159b-28": "nor la sogs pa de bdag gis gyur cig ces 'dod pa ngan pa'o //",
    "T08D4142:159b-29": "sems can 'di rnams la rgyob cig ces bya ba",
    "T08D4142:159b-30": "la sogs pa'i rnam par sems rtsub pa ni gnod",
    "T08D4142:159b-31": "sems so // log par lta ba ni las de'i",
    "T08D4142:159b-32": "'bras bu la sogs pa la skur pa 'debs pa'i",
    "T08D4142:159b-33": "nyon mongs pa can 'chal pa'i shes rab bo //",
    "T08D4142:159b-34": "gal te de ltar na yan lag bcu gcig gi",
    "T08D4142:159b-35": "dge bsnyen gyi sdom par 'gyur te ji ltar yan",
    "T08D4142:159b-36": "lag lngar 'gyur / yan lag lnga yi sdom pa nyid //",
    "T08D4142:159b-37": "gzhug pa ru ni 'dod pa'o //",
    "T08D4142:159b-38": "'di ni bden te yan lag lnga'i dge bsnyen gyi",
    "T08D4142:159b-39": "sdom pa zhes pa ni sngar bcom ldan 'das kyis",
    "T08D4142:159b-40": "bshad pa re zhig blo yang ba rnams gzhug pa'o",
    "T08D4142:159b-41": "// rim gyis mi dge ba gzhan rnams las kyang ldog par nus so zhes dgongs pa'o //",
    "T08D4142:159b-42": "bcom ldan 'das kyis dgongs pa ni thams cad nyid",
    "T08D4142:159b-43": "las ldog pa'o zhes gang gsungs pa 'dir ni dge",
    "T08D4142:160a-0": "slong rnams sam / rigs kyi bu 'am rigs @160a * //",
    "T08D4142:160a-1": "kyi bu mo yang dad pa dang ldan par 'gyur ro //",
    "T08D4142:160a-2": "dad pa mang por 'gyur ro //",
    "T08D4142:160a-3": "las kyi rnam par smin pa thams cad la /",
    "T08D4142:160a-4": "dad par byed pa dang /",
    "T08D4142:160a-5": "nges par byed pa dang /",
    "T08D4142:160a-6": "the tshom med par 'gyur ro //",
    "T08D4142:160a-7": "de nag po dang dkar po'i las kyi 'bras bu",
    "T08D4142:160a-8": "chud mi za bar rig nas srog gi phyir yang",
    "T08D4142:160a-9": "bya ba ma yin pa mi byed do //",
    "T08D4142:160a-10": "de srog gcod pa las slar ldog par 'gyur ro //",
    "T08D4142:160a-11": "ma byin par len pa las dang /",
    "T08D4142:160a-12": "'dod pas log par g-yem pa las dang /",
    "T08D4142:160a-13": "brdzun du smra ba las dang /",
    "T08D4142:160a-14": "phra ma las dang /",
    "T08D4142:160a-15": "tshig rtsub mo las dang /",
    "T08D4142:160a-16": "tshig 'khyal pa las dang /",
    "T08D4142:160a-17": "brnab sems las dang /",
    "T08D4142:160a-18": "gnod sems las dang /",
    "T08D4142:160a-19": "log par lta ba las dang ldog par 'gyur ro //",
    "T08D4142:160a-20": "de dge bcu'i las kyi lam rnams yang dag par blangs pa la 'jug go //",
    "T08D4142:160a-21": "mi dge ba bcu'i las kyi lam rnams mi byed do zhes pa la sogs pa'o //",
    "T08D4142:160a-22": "'di ltar yan lag brgyad pa'i bsnyen gnas kyi sdom par rig par bya'o ;",
    "T08D4142:160a-23": "/'di ltar bcu gcig po rnams las ldog pa grub par 'gyur te /",
    "T08D4142:160a-24": "yang thams cad nyams su blangs pas sam /",
    "T08D4142:160a-25": "yang kha cig gis sdom pa nyams par byed /",
    "T08D4142:160a-26": "mi gsod pa dang dngos po rku //",
    "T08D4142:160a-27": "yongs su rdzogs dang gzhan bud med //",
    "T08D4142:160a-28": "bdag gir byed pa brdzun tshig smra //",
    "T08D4142:160a-29": "sdom pa nyams pa'i rgyu rnams so //",
    "T08D4142:160a-30": "yan lag lnga mngon par grub pa'i lto na gnas",
    "T08D4142:160a-31": "pa'am phyir byung ba'i mi rnams la sman dang mtshon",
    "T08D4142:160a-32": "la sogs pas tshe'i bar chad kyi rgyu ni ltung",
    "T08D4142:160a-33": "ba'i chos gcig go //",
    "T08D4142:160a-34": "yongs su rdzogs pa'i k'ar sh'a pa na bzhi cha'am /",
    "T08D4142:160a-35": "de'i rin gyi dngos po 'phrog pa ni gnyis pa'o //",
    "T08D4142:160a-36": "gzhan gyi bud med stobs kyis sam de'i 'dod pas khas len pa ni gsum pa'o //",
    "T08D4142:160a-37": "brdzun smra ba'i chos brjod pa gzhan gyi sems shes",
    "T08D4142:160a-38": "pa la sogs pa bdag la yod do zhes dam",
    "T08D4142:160a-39": "bcas pa ni bzhi pa'o //",
    "T08D4142:160a-40": "ci ste dge bsnyen 'di bzhi po rnams las ltung",
    "T08D4142:160a-41": "ba'i chos gcig byung bas pham pa byung ba'i dge",
    "T08D4142:160a-42": "slong snod ma yin pa bzhin du mthong ba'i chos",
    "T08D4142:160a-43": "la slar yang sdom pa len nam ma yin /",
    "T08D4142:160a-44": "sdom pa slar yang blang bar bya //",
    "T08D4142:160a-45": "de 'dra'i gang zag nyid las so //",
    "T08D4142:160a-46": "de lta bu las te /",
    "T08D4142:160a-47": "sngar bshad pa'i gang zag nyid las so //",
    "T08D4142:160a-48": "byang chub sems dpa'i sdom pa bzhin du slar rang nyid ni ma yin no //",
    "T08D4142:160b-0": "so sor @160b thar pa'i sdom pa thob pa ni gzhan gyi rnam par rig byed las 'dod do //",
    "T08D4142:160b-1": "slar dge bsnyen gyi sdom pa go rims ji lta bar blang ngo //",
    "T08D4142:160b-2": "'o na chos gzhan byung na ji ltar bya zhes gzhan dag ji lta bar ni bshags /",
    "T08D4142:160b-3": "mkhas pa la ni mkhas pa ste /",
    "T08D4142:160b-4": "ngag gi rnam par rig byed dang /",
    "T08D4142:160b-5": "de'i don rtogs pa'i stobs dang ldan pa las dang /",
    "T08D4142:160b-6": "sdom pa dang ldan pa'i gang zag la'o //",
    "T08D4142:160b-7": "ltung bar 'gyur ba rnams las gzhan srog gcod pa la sogs pa dang /",
    "T08D4142:160b-8": "phra ma la sogs pa dang /",
    "T08D4142:160b-9": "mi tshangs par spyod pa la sogs pa'i ltung ba rnams dang /",
    "T08D4142:160b-10": "chang gi btung ba spang ngo //",
    "T08D4142:160b-11": "ji lta bar zhes bya ba ni ltung ba nyid",
    "T08D4142:160b-12": "ces pa dang ldan pa zhes nges par bya ste",
    "T08D4142:160b-13": "/ gus pa dang bcas pas lus kyi sbyor ba blangs te /",
    "T08D4142:160b-14": "dbus su 'dom gang du bla gos phyogs gcig tu byas te /",
    "T08D4142:160b-15": "tsog cog po'am pus mo g-yas pa'i lha nga sa la btsugs te /",
    "T08D4142:160b-16": "thal mo sbyar nas dngos po bsgrags te bshags par bya'o //",
    "T08D4142:160b-17": "de'i bshags pa brjod pa 'di yin te /",
    "T08D4142:160b-18": "rigs kyi bu'am btsun pa'am slob dpon bdag la dgongs su gsol /",
    "T08D4142:160b-19": "bdag ming 'di skad ces bya ba /",
    "T08D4142:160b-20": "dge bsnyen la ji skad brjod pa ltung ba'i gzhi",
    "T08D4142:160b-21": "dang ldan pas de gcig tu bzlums nas rigs kyi",
    "T08D4142:160b-22": "bu 'am / slob dpon nam /",
    "T08D4142:160b-23": "btsun pa'i mdun du bshags par bgyi'o //",
    "T08D4142:160b-24": "bshags na bde ba la reg par gnas par 'gyur gyi /",
    "T08D4142:160b-25": "ma mthol ma bshags na ni mi 'gyur ro zhes brjod par bya ste /",
    "T08D4142:160b-26": "rigs kyi bu khyod kyis ltung ba mthong ngam /",
    "T08D4142:160b-27": "'dis brjod pa mthong lags so //",
    "T08D4142:160b-28": "slar yang des brjod pa phyin chad sdom mam /",
    "T08D4142:160b-29": "slar yang 'dis sdom lags so //",
    "T08D4142:160b-30": "shin tu legs pas spyi bos len to //",
    "T08D4142:160b-31": "shes shing mthong ba dang /",
    "T08D4142:160b-32": "dran pa na chos ji lta ba dang /",
    "T08D4142:160b-33": "'dul ba ji lta ba bzhin du bgyid do //",
    "T08D4142:160b-34": "'di ltar lan gsum mo //",
    "T08D4142:160b-35": "gang gi phyir gzhan yang ba rnams spyod pa na ji ltar bsgrub /",
    "T08D4142:160b-36": "yang rnams yang dag bsdam zhes pa ni gang ltung",
    "T08D4142:160b-37": "bar 'gyur ba rnams las gzhan srog gcod pa la",
    "T08D4142:160b-38": "sogs pa yan lag ma tshang ba dang /",
    "T08D4142:160b-39": "phra ma la sogs pa yan lag ma tshang ba",
    "T08D4142:160b-40": "de rnams yang ba ste bsdam par bya ba de",
    "T08D4142:160b-41": "mdzes pa'o // de lta bu spyod pa slar yang",
    "T08D4142:160b-42": "sdom par bgyid do zhes sems bskyed par bya'o zhes",
    "T08D4142:160b-43": "bya ba'i bar du'o //",
    "T08D4142:161a-0": "bshags par mi bya @161a * //",
    "T08D4142:161a-1": "ba ni bsdams pa tsam gyis ldang ba'i phyir ro //",
    "T08D4142:161a-2": "las kyi sgrib pa thams cad sbyang ba'i don du",
    "T08D4142:161a-3": "yang phung po gsum pa'i chos kyi rnam grangs dang",
    "T08D4142:161a-4": "/ sgo drug pa'i gzungs nyin mtshan du lan drug tu rtag tu gdon par bya'o //",
    "T08D4142:161a-5": "ldog pa'i tshul khrims bshad nas 'jug pa'i tshul khrims la gus par byed de /",
    "T08D4142:161a-6": "'di ltar sdom pa'i tshul khrims gnas /",
    "T08D4142:161a-7": "'jug pa la yang stobs ji ltar gus par bya",
    "T08D4142:161a-8": "ste de ltar brjod pa'i rim pas ldog pa'i tshul",
    "T08D4142:161a-9": "khrims brtan por gyur nas /",
    "T08D4142:161a-10": "'jug pa'i tshul khrims ni rab tu 'jug pas tshul khrims te /",
    "T08D4142:161a-11": "thos pa dang bsams pa la sogs pa'i ngo bo dang ;",
    "T08D4142:161a-12": "sbyin pa la sogs pa'i rang bzhin no //",
    "T08D4142:161a-13": "stobs ji ltar te /",
    "T08D4142:161a-14": "nus pa ji lta ba bzhin du gus par bya'o //",
    "T08D4142:161a-15": "de ci'i phyir zhe na /",
    "T08D4142:161a-16": "de'i sbyor bas 'bras bu sna tshogs ster ba /",
    "T08D4142:161a-17": "de ni ldog pa'i tshul khrims te /",
    "T08D4142:161a-18": "de dang 'jug pa'i tshul khrims sbyor ba ni 'brel pas so //",
    "T08D4142:161a-19": "sna tshogs ni bdag gi don du phun sum tshogs pa ster ba'o //",
    "T08D4142:161a-20": "da ni mjug bsdu bas tshul khrims rnam pa gnyis la sbyor bar byed de /",
    "T08D4142:161a-21": "'di la 'bad de sbyar bar bya //",
    "T08D4142:161a-22": "bde 'gro yang ni 'dod pa yis //",
    "T08D4142:161a-23": "'di ni de'i phyir de tshul khrims rnam pa gnyis la 'bad pa ste brtson par bya'o //",
    "T08D4142:161a-24": "bde 'gro yang ni lha dang mir bcas pa'i phun",
    "T08D4142:161a-25": "sum tshogs pa'i mtshan nyid la 'dod pa ni mngon",
    "T08D4142:161a-26": "par 'dod pa ste /",
    "T08D4142:161a-27": "thar pa 'dod pa la lta ci smos /",
    "T08D4142:161a-28": "ci ste gang gi phyir tshul khrims rnam pa gnyis",
    "T08D4142:161a-29": "las ji ltar yang ngan 'gro nyid du 'gyur gyi",
    "T08D4142:161a-30": "/ bde 'gro ma yin na de ltar 'dod pas kyang 'jug ce na /",
    "T08D4142:161a-31": "khre yi myu gu'i rgyu ru ni //",
    "T08D4142:161a-32": "s'a lu'i sa bon gang du mthong //",
    "T08D4142:161a-33": "s'a lu'i sa bon ni khre'i myu gu'i rgyu ru ni gang du mthong ste /",
    "T08D4142:161a-34": "kha cig tu ni rig cing shes pa ma yin no //",
    "T08D4142:161a-35": "de gang gi phyir s'a lu'i sa bon nyid kyis te rgyu dang 'bras bur nges pa'i phyir ro //",
    "T08D4142:161a-36": "de bzhin du bde 'gro'i rgyu tshul khrims kyang ji",
    "T08D4142:161a-37": "ltar na ngan 'gror skye ba'i rgyur 'gyur zhes bsams",
    "T08D4142:161a-38": "pa'o // 'di lta bu'i yul rgyu dang 'bras bu'i",
    "T08D4142:161a-39": "nges pa ni 'khor gsum yongs su dag pa'i lung",
    "T08D4142:161a-40": "nyid de thabs gzhan ni mi srid pa'i phyir ro",
    "T08D4142:161a-41": "pa'o // // dge bsnyen sdom pa brgyad pa'i tshig",
    "T08D4142:161a-42": "gi 'grel pa bdag gis gsal bar bshad pa yis",
    "T08D4142:161a-43": "pa'o // // // bsod nams stobs ldan bdag la",
    "T08D4142:161b-0": "gang skyes @161b nyi ma'i shing rta 'jug pa'i lam",
    "T08D4142:161b-1": "la gtugs gyur pa //",
    "T08D4142:161b-2": "des ni 'khor ba'i rgya mtshor 'jug pa'i rgal bar dka' ba'i pha rol sgrol ba la brtson pa //",
    "T08D4142:161b-3": "skye bo rnams ni shin tu ngo mtshar gzigs la",
    "T08D4142:161b-4": "spyod pas phul byung sbyor bar shog / dge bsnyen",
    "T08D4142:161b-5": "gyi sdom pa brgyad pa'i bshad pa slob dpon chen",
    "T08D4142:161b-6": "po sun ya shr'i mdzad pa rdzogs so /",
    "T08D4142:161b-8": "// / rgya gar gyi mkhan po pandi ta chen po su na ya shr'i dang /",
    "T08D4142:161b-9": "bod kyi lo ts'a ba chen po dge slong dar"
}