{
    "NG0822:1": "rdzogs pa chen po a ti yo ga mthar phyin pa'o //",
    "NG0822:2": "de'i tshe snying po byang chub kyi sems thig le bde stong bdag med du gsal bas /",
    "NG0822:3": "chos kyi sku la mngon par rdzogs par sangs rgyas zhes rang bzhin rdo rje 'dzin pas gsungs //",
    "NG0822:4": "de ldan rnal 'byor don spyod na //",
    "NG0822:5": "gsang sngags rdo rje 'dzin pas gsungs //",
    "NG0822:6": "mthar phyin byang chub sems kyi sgron ma /",
    "NG0822:7": "las kyi rgyal po'i le'u ste nyer dgu pa'o //",
    "NG0822:8": "// 'jam dpal bshes gnyen thugs kyi yang mdzod gsal",
    "NG0822:9": "ba'i sgron ma 'di /",
    "NG0822:10": "rgyal po ba su d+ha ra'i thugs su rgyud /",
    "NG0822:11": "mtsho ma dros pa'i 'gram /",
    "NG0822:12": "ri spos ri ngad ldan gyi rtsar /",
    "NG0822:13": "shing chen dpag bsam ljon shing gi rtsa bar klu'i rgyal po'i dngos grub thob ste /",
    "NG0822:14": "gsang sngags kyi lta spyod 'dis gtan la dbab pa'o //",
    "NG0822:15": "de nas de nyid yang dag bshad bya ba /",
    "NG0822:16": "rtsa ba las kyi rgyal po chos nyid a la bstim @#//",
    "NG0822:17": "pa'i phyir /",
    "NG0822:18": "rtsa ba byang chub sems kyi sgron ma bshad /",
    "NG0822:19": "dang po ting 'dzin rnam gsum nas /",
    "NG0822:20": "byang chub sems kyi yan lag rdzogs byas te /",
    "NG0822:21": "snying po byang chub sems kyi 'bras bu /",
    "NG0822:22": "mthar phyin rgyu skye med 'di bzhin sgom /",
    "NG0822:23": "ye shes thugs kyi snying po las //",
    "NG0822:24": "byin brlabs 'phro 'du 'od bzhin dmigs //",
    "NG0822:25": "snang srid thams cad byin brlabs dbang bskur nas //",
    "NG0822:26": "thams cad lha'i phyag rgyar shes shing rtogs pa las //",
    "NG0822:27": "bzlas brjod brnyen pa rdzogs par 'bul //",
    "NG0822:28": "yengs pa med pa'i ting 'dzin gyis //",
    "NG0822:29": "chos skur gsal ba dang bying med rgyun du bzlas /",
    "NG0822:30": "ngang la rgyun du gnas pa /",
    "NG0822:31": "bde gshegs thugs te sbyang mi dgos /",
    "NG0822:32": "sangs rgyas sa la gnas pa yin //",
    "NG0822:33": "de nas de nyid bshad pa'i phyir //",
    "NG0822:34": "ye shes snying po thugs kyi snying po las //",
    "NG0822:35": "gong bzhin thugs kyi 'phro 'du ste //",
    "NG0822:36": "snang srid thams cad dbang gi rang bzhin du //",
    "NG0822:37": "dmar phyam gyis zhu bar bsam /",
    "NG0822:38": "de las dbang gi lha tshogs su gyur te /",
    "NG0822:39": "srog gi dgongs pa shes par bya /",
    "NG0822:40": "de nas dbang gi lha tshogs thams cad /",
    "NG0822:41": "bdag gi sku gsung thugs la 'dus te /",
    "NG0822:42": "rang bzhin du 'dus thim par bsam /",
    "NG0822:43": "dper na nyi ma'i snying po la /",
    "NG0822:44": "zer phyogs bcu nas 'dus pa bzhin nam /",
    "NG0822:45": "chu zla zla ba la 'dus pa bzhin nam /",
    "NG0822:46": "gzugs brnyan gzugs sku la 'dus pa bzhin du /",
    "NG0822:47": "dus gsum gyi sangs rgyas thams cad dbang gi rang bzhin du gyur nas /",
    "NG0822:48": "bdag nyid kyi sku gsung thugs la gnyis su med par thim par bsam mo //",
    "NG0822:49": "de ltar dbang rims rdzogs pa na //",
    "NG0822:50": "gnyis med byin rlabs rang la 'char //",
    "NG0822:51": "sems kyi byin rlabs sna tshogs 'byung *//",
    "NG0822:52": "yi dam lha gsal lung ston 'byung *//",
    "NG0822:53": "kun tu bzang po'i thugs dang gnyis med gnyis su med pa ston /",
    "NG0822:54": "zhes dam tshig chen po nga yis bshad //",
    "NG0822:55": "de nas de nyid bshad bya ba //",
    "NG0822:56": "ye shes thugs kyi snying po @#//",
    "NG0822:57": "las //",
    "NG0822:58": "gong bzhin thugs kyi 'phro 'du ste //",
    "NG0822:59": "snang srid thams cad drag po'i las su gyur te /",
    "NG0822:60": "rdo rje 'dzin pa'i khro bo'i sku gsung thugs la gong bzhin du thim par bsam mo //",
    "NG0822:61": "de nas drag po'i las byas na //",
    "NG0822:62": "rang rig snying po byin rlabs can //",
    "NG0822:63": "srid pa gsum yang sgrol bar 'gyur //",
    "NG0822:64": "ye shes thugs kyis bdud rnams bsreg / rang byung",
    "NG0822:65": "mthu yis srid pa gsum yang sgrol bar nus zhes",
    "NG0822:66": "gsungs / zhes dam tshig chen po nga yis bshad //",
    "NG0822:67": "de nas de nyid bshad bya ba //",
    "NG0822:68": "ye shes thugs kyi snying po las //",
    "NG0822:69": "gong bzhin thugs kyi 'phro 'du las //",
    "NG0822:70": "snang srid thams cad zhi rgyas kyi las su gyur te /",
    "NG0822:71": "ye shes sems dpa'i sku gsung thugs la gong bzhin du 'dus par bsam mo //",
    "NG0822:72": "de nas zhes pa'i las byas na //",
    "NG0822:73": "rang rig snying po byin rlabs kyis //",
    "NG0822:74": "mi ro rkam po la bdud rtsi'i zil thigs 'byung ba bzhin //",
    "NG0822:75": "thang cig yud kyis shes ba skye //",
    "NG0822:76": "skye ldog zla tshes lta bur bshad //",
    "NG0822:77": "byin rlabs bdud rtsi lta bu yin //",
    "NG0822:78": "kun kyang sos par nga yis bshad //",
    "NG0822:79": "byin rlabs shugs kyis sa bcu lam lnga bgrod /",
    "NG0822:80": "rdo rje'i las kyis kha lo bsgral /",
    "NG0822:81": "zhes rdo rje sems dpa' nga yis bshad /",
    "NG0822:82": "de nas de nyid bshad bya ba /",
    "NG0822:83": "ye shes snying po las /",
    "NG0822:84": "'phro 'du'i las rnams rdzogs pa dang *//",
    "NG0822:85": "gnyis su med phyir rdzogs rim bshad //",
    "NG0822:86": "gnyis med gnyis su med pa'i phyir //",
    "NG0822:87": "snang srid thams cad snying po rang gi sems //",
    "NG0822:88": "snying po 'du 'bral med pa ste //",
    "NG0822:89": "yang dag mtha' ste rnam par gnas //",
    "NG0822:90": "bdag med seng ge'i sgra dang ldan //",
    "NG0822:91": "zhes dam tshig chen po nga yis bshad //",
    "NG0822:92": "e ma ho /",
    "NG0822:93": "chos rnams thams cad rmi lam tshul //",
    "NG0822:94": "snang stong ngo bo nyid kyis dben //",
    "NG0822:95": "ma skyes pa yi chos nyid 'di //",
    "NG0822:96": "dngos por bden par ma gsungs so //",
    "NG0822:97": "sgyu ma'i tshul du skyed pa yin //",
    "NG0822:98": "sgra ming tshig las 'das pa yin //",
    "NG0822:99": "rang gi ngo bor bstan du med //",
    "NG0822:100": "'jig med dbang po'i sa thob pas //",
    "NG0822:101": "bde gshegs sku ste sbyang mi dgos //",
    "NG0822:102": "theg gsum sa bcu mi gnas pa'i //",
    "NG0822:103": "rnal 'byor rdzogs rim mchog gi sa //",
    "NG0822:104": "gsang sngags mchog gi spyod pa rnams //",
    "NG0822:105": "rnal 'byor mchog gi mchog 'dod pas //",
    "NG0822:106": "dang po tshogs lam bskyed pa nas //",
    "NG0822:107": "ting 'dzin rim 'jug sems rtsal sbyang *//",
    "NG0822:108": "las su rung ba'i ting 'dzin gyis //",
    "NG0822:109": "'phrin las gso bzhin bya bar gsungs //",
    "NG0822:110": "de nas byang sems mthar thug 'di bzhin sgom //",
    "NG0822:111": "snang srid gnyis med rang la bsdu //",
    "NG0822:112": "rang sku lha yi nga rgyal kyang *//",
    "NG0822:113": "gong bzhin rims kyis bsdu ba ste //",
    "NG0822:114": "bye tshan la yar mar thim mam //",
    "NG0822:115": "rdo tshan la kha ba bab pa bzhin du bsdu /",
    "NG0822:116": "rdo rje dang snying po yang 'od du zhu ste /",
    "NG0822:117": "am la thim par bsam /",
    "NG0822:118": "om yang hum yungs 'bru tsam la thim pas /",
    "NG0822:119": "hum de ye shes lnga dang ldan te /",
    "NG0822:120": "snying po de nyid chos sku las /",
    "NG0822:121": "mi nyams par bya ba'i phyir zhabs kyu 'a la bsdu /",
    "NG0822:122": "'a ha la @#//",
    "NG0822:123": "bsdu /",
    "NG0822:124": "ha zla tshes la bsdu /",
    "NG0822:125": "zla tshes zlum po thig le can la bsdu /",
    "NG0822:126": "thig le byang chub sems kyi rang bzhin ming snang bar dmigs te /",
    "NG0822:127": "de'i tshe de'i dus na snang srid thams cad chos kyi sku'i ngang du gnas par gyur te /",
    "NG0822:128": "snang srid thams cad thig le bde stong pa bdag med du shes par bya'o //",
    "NG0822:129": "de'i tshe byang chub kyi lam mthar phyin to //",
    "NG0822:130": "sku gsung 'du 'bral med de rdo rje 'chang *//",
    "NG0822:131": "yang dag rdzogs pa'i sa la gnas //",
    "NG0822:132": "phyag rgya chen po'i sku zhes de la gdags //",
    "NG0822:133": "de la bshad du med do //",
    "NG0822:134": "de la gcad du med do rdo rje rgyal //",
    "NG0822:135": "zhes rang bzhin rdo rje sems pas gsungs /",
    "NG0822:136": "de ltar de la spyad par bya zhes /",
    "NG0822:137": "dam tshig chen po nga yis bshad //",
    "NG0822:138": "rtsa ba byang chub sems kyi sgron ma /",
    "NG0822:139": "las po'i lta spyod bstan pa'i le'u ste sum cu",
    "NG0822:140": "pa'o // // bdag 'dra sangs rgyas ye shes kyis",
    "NG0822:141": "// rgya yi skad bsgyur lo ts+tsha'i tshig sbyangs nas //",
    "NG0822:142": "rgyal po ba su d+ha ra'i dgongs pa 'di //",
    "NG0822:143": "rin chen snying po gser phul nas //",
    "NG0822:144": "mos gus dad pa'i sgo nas zhus //",
    "NG0822:145": "srog gis btsal kyang 'di don mi rnyed de //",
    "NG0822:146": "las 'phro dag pa cig dang phrad par shog /"
}