{
    "T02TD3370E:44b-0": "@44b # // rgya gar skad du /",
    "T02TD3370E:44b-1": "ao di y'a na bi ni ra ga ta ku ru kulle s'a dha nam /",
    "T02TD3370E:44b-2": "bod skad du /",
    "T02TD3370E:44b-3": "ao di y'an nas byung ba'i rigs byed ma'i sgrub pa'i thabs /",
    "T02TD3370E:44b-4": "'phags ma rigs byed ma la phyag 'tshal lo //",
    "T02TD3370E:44b-5": "dang por re zhig bsgom pa'i dang por dri zhim po rnam pa lngas sa'i phyogs cig byugs la /",
    "T02TD3370E:44b-6": "brtul zhugs dang ldan pas dga' ba'i sems kyis mnyam par bzhag pas 'jam pa'i gdan la nye bar gnas la /",
    "T02TD3370E:45a-0": "de nas phyis ni rang gi snying gar ram yongs su gyur pa las nyi ma'i dkyil 'khor 'od 'bar ba'i @45a * //",
    "T02TD3370E:45a-1": "phreng ba'i rnam pa 'khrugs pa'o //",
    "T02TD3370E:45a-2": "de'i lte bar hr'i:dmar po rnam par bsam mo //",
    "T02TD3370E:45a-3": "de nas hr'i:las nges par 'byung ba'i 'od zer gyi dra bas phyogs bcu na nye bar gnas pa'i sems can gyi khams gsal bar bya ste /",
    "T02TD3370E:45a-4": "dpal rigs byed ma'i gzugs su nye bar gnas par byas la ;",
    "T02TD3370E:45a-5": "yang 'od zer de nyid phyir 'ongs te /",
    "T02TD3370E:45a-6": "de nyid la zhugs pas 'od zer gyi dra ba rnam par bsgom par bya'o //",
    "T02TD3370E:45a-7": "de nas phyis ni mdun gyi nam mkha' la brgyad gnyis lon pa'i rnam pa mgo skyes kham pa gyen du 'greng ba /",
    "T02TD3370E:45a-8": "thod pa rnam pa lnga dbu la 'chang ba /",
    "T02TD3370E:45a-9": "ro la zhon pa mgo'i phreng bas do shal byas shing skyil krung phyed pa'i gar gyis gnas pa cung zhig mche ba gtsigs pa'i zhal /",
    "T02TD3370E:45a-10": "ljags 'dril ba /",
    "T02TD3370E:45a-11": "'khor lo dang /",
    "T02TD3370E:45a-12": "rna cha dang /",
    "T02TD3370E:45a-13": "mgul rgyan dang /",
    "T02TD3370E:45a-14": "dpung rgyan dang /",
    "T02TD3370E:45a-15": "ska rags dang /",
    "T02TD3370E:45a-16": "rkang rgyan gyis brgyan pa /",
    "T02TD3370E:45a-17": "stag gi pags pa'i sham thabs can /",
    "T02TD3370E:45a-18": "g-yon du byas pa'i spyan gsum ni zlum zhing dmar la g-yo ba'o //",
    "T02TD3370E:45a-19": "'od dpag med pa'i dbu rgyan can /",
    "T02TD3370E:45a-20": "phyag bzhi pa /",
    "T02TD3370E:45a-21": "rna ba'i bar du bkang pa /",
    "T02TD3370E:45a-22": "autpa la dmar po /",
    "T02TD3370E:45a-23": "mde'u can gyi mda' dang /",
    "T02TD3370E:45a-24": "me tog dmar po'i gzhu bkang zhing bsnams pa'o //",
    "T02TD3370E:45a-25": "phyag lhag ma gnyis na me tog dmar po las byas pa'i lcags kyu dang /",
    "T02TD3370E:45a-26": "autpa la dmar po bsnams pa'i rnam pa bsam par bya'o //",
    "T02TD3370E:45a-27": "'di nyid mchod pa'i don du rang gi snying ga'i nyi ma'i dkyil 'khor la gnas pa hr'i:las byung ba'i mchod pa rnam pa lnga /",
    "T02TD3370E:45a-28": "me tog dang /",
    "T02TD3370E:45a-29": "bdug pa dang /",
    "T02TD3370E:45a-30": "mar me dang /",
    "T02TD3370E:45a-31": "dri dang /",
    "T02TD3370E:45a-32": "lha bshos la sogs pa rnams kyis mchod par bya'o //",
    "T02TD3370E:45a-33": "mchod nas mchog gi snying rje chen po'i rnal 'byor pas gus pas btud cing lus la sogs pas phyag bya'o //",
    "T02TD3370E:45a-34": "de nas gang zhig sdig pa byed du bcug pa dang /",
    "T02TD3370E:45a-35": "bdag gis bgyis pa dang /",
    "T02TD3370E:45a-36": "rjes su yi rang ba 'di dag bcom ldan 'das ma la mngon sum du bshags par bya'o //",
    "T02TD3370E:45a-37": "de'i rjes su 'khor ba'i rgya mtshor lhung ba'i sems can gyi khams bsgral ba'i ngo bo nyid /",
    "T02TD3370E:45a-38": "byang chub kyi sems rnam par gzung ngo //",
    "T02TD3370E:45a-39": "de nas tshangs pa'i gnas bzhi bsgom par bya'o //",
    "T02TD3370E:45a-40": "de'i rjes su stong pa nyid bsgoms te /",
    "T02TD3370E:45a-41": "sngags 'dis sems tsam du lhag par gnas par bya'o //",
    "T02TD3370E:45a-42": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD3370E:45b-0": "zhes bya @45b bas sems byin gyis brlabs la /",
    "T02TD3370E:45b-1": "de'i rjes su nam mkha'i phyogs su ram yongs su gyur pa las nyi ma'i dkyil 'khor 'bar ba brtan pa'i rnam par bsgom par bya'o //",
    "T02TD3370E:45b-2": "de'i steng du h'um nag po yongs su gyur pa las sna tshogs rdo rje'o //",
    "T02TD3370E:45b-3": "ra ba dang /",
    "T02TD3370E:45b-4": "gur bcing ba dang /",
    "T02TD3370E:45b-5": "rdo rje'i sa gzhi bsgom par bya'o zhes pa ni srung ba'i 'khor lo'o //",
    "T02TD3370E:45b-6": "de nas dbus su ae'i rnam par byed pa'i lha rdzas kyi chos 'byung gi ye shes mdog dkar ba'i rnam par bsgom par bya'o //",
    "T02TD3370E:45b-7": "de'i dbus su hr'i:dmar po las byung ba'i padma dmar po 'dab ma brgyad pa'o //",
    "T02TD3370E:45b-8": "de'i steng gi ze'u 'bru la ram yongs su gyur pa las nyi ma'o ;",
    "T02TD3370E:45b-9": "/ de'i steng du ro'o //",
    "T02TD3370E:45b-10": "yang de'i steng du aa yongs su rdzogs pa'i zla ba dkar po /",
    "T02TD3370E:45b-11": "mtshan sum cu rtsa gnyis kyi bdag nyid do //",
    "T02TD3370E:45b-12": "de'i steng du yang nyi ma'i dkyil 'khor dpe byad bzang po brgyad cu'i ngo bo nyid kha dog dmar po'o //",
    "T02TD3370E:45b-13": "de nyid kyi dbus su hr'i:dmar po yongs su gyur pa las autpa la dmar po'i mde'u can gyi mda' la rang sems zhugs par rnam par bsgom par bya'o //",
    "T02TD3370E:45b-14": "phyis ni zla ba dang nyi ma dang /",
    "T02TD3370E:45b-15": "mda' gcig tu gyur pa las de nyid du sngon bzhin gyi bdag nyid rigs byed ma'i gzugs su rnam par bsgom par bya'o //",
    "T02TD3370E:45b-16": "rnam par bsgoms nas rang gi snying gar ram las nyi ma'i dkyil 'khor /",
    "T02TD3370E:45b-17": "de'i lte ba la yang hr'i:yig bsgom par bya'o //",
    "T02TD3370E:45b-18": "de las byung ba'i 'od zer gyis mgon po 'od dpag med pa bkug cing spyan drangs la /",
    "T02TD3370E:45b-19": "gsang ba dang cig shos kyi mchod pas yang dag par mchod la /",
    "T02TD3370E:45b-20": "dbang bskur bar gsol ba gdab par bya'o //",
    "T02TD3370E:45b-21": "de la 'di ni gsol ba ste /",
    "T02TD3370E:45b-22": "mgon po 'od dpag med pa khyed kyis bdag la dbang skur du gsol zhes pa'o //",
    "T02TD3370E:45b-23": "de nas mgon po 'od dpag med pa des rang gi snying ga las bdud rtsi rnam pa lngas gang ba'i bum pa lnga spros pa'i rnam par bsgom par bya'o //",
    "T02TD3370E:45b-24": "de nas bdud rtsi rnam pa lngas gang ba'i bum pa des mngon par khrus bya'o //",
    "T02TD3370E:45b-25": "khrus byas nas rang gi snying gar bum pa gzhug go //",
    "T02TD3370E:45b-26": "de la zhugs nas rnal 'byor pa'i mgo la mgon po 'od dpag med pa bsgom par bya'o //",
    "T02TD3370E:45b-27": "thun mtshams gsum du bsgom zhing bzlas pa bya'o //",
    "T02TD3370E:45b-28": "de nas sngags ni aom ku ru kulle hr'i:sv'a h'a tsandan na dmar po'i ched du bzlas par bya'o //",
    "T02TD3370E:46a-0": "aom a'a:h'um @46a * //",
    "T02TD3370E:46a-1": "zhes bya bas kha byin gyis brlab pa ni dgos pa'o //",
    "T02TD3370E:46a-2": "gzhan yang sngags pas skyes pa'am bud med dbang du bya bar 'dod pas /",
    "T02TD3370E:46a-3": "dkar po'i phyogs kyi tshes gcig nas brtsams te /",
    "T02TD3370E:46a-4": "thun mtshams gsum du khri tsho gcig nyi ma re re zhing bcom ldan 'das ma'i gzugs dmigs la gos dmar pos ro smad dang /",
    "T02TD3370E:46a-5": "lus la dkris la de'i rjes su rang gi snying gar nyi ma la gnas pa'i hr'i:dmar po yongs su gyur pa las padma dmar po 'dab ma brgyad pa /",
    "T02TD3370E:46a-6": "skye gnas kyi bar du son pa'i sdong bu'i rnam pa bsgom par bya'o //",
    "T02TD3370E:46a-7": "de'i 'dab ma rnams su bung ba brgyad brgyad pa'i mtha'i mtha' dbyangs yig de yongs su gyur pa las bung ba brgyad do //",
    "T02TD3370E:46a-8": "shin tu dga' ba dang rgyas pa dang /",
    "T02TD3370E:46a-9": "khros shing chags pa ni go rims bzhin du yongs su brjod do //",
    "T02TD3370E:46a-10": "rang gi sna'i rlung gis bskul te /",
    "T02TD3370E:46a-11": "'phur nas g-yas pa las gzhan cig shos kyis na'i khung bu nas byung ste /",
    "T02TD3370E:46a-12": "bsgrub bya'i g-yas pa'i sna bug nas zhugs nas /",
    "T02TD3370E:46a-13": "dga' bas dum bur gtub cing nyams par byas dbyangs yig dang po la sogs pa brgyad cung zhig dmar ba dang ldan pa'i 'dab ma bzhi bar bya'o //",
    "T02TD3370E:46a-14": "'di ltar lta bar byed pa ni rnal 'byor pas /",
    "T02TD3370E:46a-15": "phyi nas rna ba'i bar du bkang ba'i autpa la'i mde'u dang ldan pa'i mda' 'chang ba la lta ba dang ldan pa'i sngags pas /",
    "T02TD3370E:46a-16": "ze'u 'bru so sor rtog par bya'o //",
    "T02TD3370E:46a-17": "de nas bung ba de dbugs kyis bskul te /",
    "T02TD3370E:46a-18": "g-yon pa'i sna'i bu ga nas byung nas dbyangs yig re blangs shing khyer nas /",
    "T02TD3370E:46a-19": "rnal 'byor pa'i sna bug g-yas pa nas zhugs te /",
    "T02TD3370E:46a-20": "rang gi snying gar rang dang gzhan gyi ye shes gcig pa'i ngo bo nyid du bya'o //",
    "T02TD3370E:46a-21": "de nas autpa las ske ba nas bcings te /",
    "T02TD3370E:46a-22": "ske nas lcags kyus phug cing mda'i dra ba'i rnam par bsams na dbang du 'gyur ro //",
    "T02TD3370E:46a-23": "mgal me'i 'khor lo la gnas pa'i bsgrub bya bsam par bya'o //",
    "T02TD3370E:46a-24": "sgrub pa po ni sngags gzugs kyis //",
    "T02TD3370E:46a-25": "gdams ngag dag ni nges byas la //",
    "T02TD3370E:46a-26": "rtag tu dga' bas sngags bzlas bya //",
    "T02TD3370E:46a-27": "aom ku ru kulle hr'i:aa mu k'im me ba sha ma n'a ya sv'a h'a /",
    "T02TD3370E:46a-28": "ma lus par 'di yang nyin dang mtshan du bya'o //",
    "T02TD3370E:46a-29": "de nas myos par gyur nas 'ong bar 'gyur ro //",
    "T02TD3370E:46b-0": "sngags kyis bskul nas skra grol ba gos med pa 'dod pa spyod 'dod @46b pas non pa /",
    "T02TD3370E:46b-1": "de thob nas rang gi lhag pa'i lha'i rnal 'byor gyis dkyil 'khor mchod par bya'o //",
    "T02TD3370E:46b-2": "dngos grub rgya chen po gang gis gzhom par mi nus pa'i ao di y'a na nas byung ba'i lha mo rigs byed ma'i sgrub thabs rdzogs so //",
    "T02TD3370E:46b-3": "pandi ta don yod rdo rje dang /",
    "T02TD3370E:46b-4": "khams pa lo ts'a ba dge slong ba ris bsgyur ba'o//"
}