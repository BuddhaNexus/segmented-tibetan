{
    "T04D3952:296a-0": "@296a # // rgya gar skad du /",
    "T04D3952:296a-1": "bo dhi sa tva ka rm'a di marg'a ba t'a ra de sha na /",
    "T04D3952:296a-2": "bod skad du /",
    "T04D3952:296a-3": "byang chub sems dpa' las dang po pa'i lam la 'jug pa bstan pa /",
    "T04D3952:296a-4": "bla ma dam pa la phyag 'tshal lo //",
    "T04D3952:296a-5": "ngan 'gro 'khor ba 'joms pa dang //",
    "T04D3952:296a-6": "mngon mtho nges 'byung rtsol mdzad pa //",
    "T04D3952:296a-7": "phyogs bcu'i dkon mchog thams cad dang //",
    "T04D3952:296a-8": "bla ma'i zhabs la phyag 'tshal lo //",
    "T04D3952:296a-9": "'di na gang dag rang bzhin gyis snying rje dang",
    "T04D3952:296a-10": "shes rab che ba theg pa chen po'i rigs can",
    "T04D3952:296a-11": "dang / yang gang dag skye ba snga ma dag",
    "T04D3952:296a-12": "tu theg pa chen po la goms par byas pa'i",
    "T04D3952:296a-13": "dang / skyes bu / 'khor ba la yid legs par byung ba 'chi ba rjes su dran pa /",
    "T04D3952:296a-14": "phyi nang gi dngos po thams cad la zhen pa chung ba dang /",
    "T04D3952:296a-15": "dge ba'i bshes gnyen dam pa cig la theg pa",
    "T04D3952:296a-16": "chen po'i lam phyin ci ma log pa cig thos",
    "T04D3952:296a-17": "par gyur na ci ma rung /",
    "T04D3952:296a-18": "bdag gis dam pa cig btsal bar bya'o snyam du sems pa des /",
    "T04D3952:296a-19": "dge ba'i bshes gnyen du rung ba'i bla ma btsal te /",
    "T04D3952:296a-20": "gzhan du bstan pa bzhin du gsum la skyabs su 'gro ba khyad par can dang /",
    "T04D3952:296a-21": "'gro ba mtha' yas pa yul du byas te bsam",
    "T04D3952:296a-22": "pa bzang po dang ldan pas bla na med pa'i",
    "T04D3952:296a-23": "byang chub chen por sems thun mong ma yin pa",
    "T04D3952:296a-24": "bskyed pa dang / lhag pa'i bsam pa bzang po",
    "T04D3952:296a-25": "dang ldan pas g-yo sgyu dang bral ba'i 'jug pa",
    "T04D3952:296a-26": "byang chub kyi sems chen pos /",
    "T04D3952:296a-27": "byang chub sems dpa'i tshul khrims kyi bslab pa gsum legs par blang bar bya'o //",
    "T04D3952:296a-28": "de nas khyi dang gdol pa dang /",
    "T04D3952:296a-29": "bran gyi 'du shes dang ldan pa /",
    "T04D3952:296a-30": "g-yo sgyu dang bral ba'i byang chub sems dpa' de",
    "T04D3952:296a-31": "tshogs kyi lam pa yin pas nyin dang mtshan du",
    "T04D3952:296a-32": "lus dang ngag dang yid kyi bya ba thams cad",
    "T04D3952:296a-33": "don med par mi 'gyur ro //",
    "T04D3952:296a-34": "'di ltar sems des zas tshod rig par bya ba dang /",
    "T04D3952:296a-35": "dbang po'i sgo rnams bsdam pa dang /",
    "T04D3952:296a-36": "kha na ma tho ba phra rab tsam la yang 'jigs par lta ba dang /",
    "T04D3952:296a-37": "nyin dang mtshan du rnal 'byor la brtson par bya'o //",
    "T04D3952:296a-38": "de nas dbugs phyi nang du rgyu ba yang gzhan",
    "T04D3952:296a-39": "gyi don du 'gyur bar 'dod pa des tho rangs",
    "T04D3952:296b-0": "kyi thun @296b la langs te /",
    "T04D3952:296b-1": "bshang ba dang gci ba dor ba la sogs pa'i spyod lam legs par byas nas /",
    "T04D3952:296b-2": "yul dbus dang yul mtha' 'khob kyi bye brag gis khrus byas la /",
    "T04D3952:296b-3": "'gro ba mtha' dag la dmigs te tshad med pa bzhis byang chub tu sems bskyed la /",
    "T04D3952:296b-4": "dkon mchog gsum gyi gzugs brnyan gyi spyan sngar byug",
    "T04D3952:296b-5": "ris legs par byas te me tog dri zhim po",
    "T04D3952:296b-6": "sil ma legs par gtor nas /",
    "T04D3952:296b-7": "de dag gi spyan sngar pus mo gnyis sa la btsugs nas thal mo sbyar te /",
    "T04D3952:296b-8": "phyogs bcu'i 'jig rten gyi khams kyi sangs rgyas thams cad dang chos thams cad dang /",
    "T04D3952:296b-9": "theg pa chen po'i dge 'dun gyi spyan sngar lus",
    "T04D3952:296b-10": "kyi bkod pa grangs med cing brjod du med par",
    "T04D3952:296b-11": "sprul te / de dag re re'i zhabs la legs par phyag bya'o //",
    "T04D3952:296b-12": "de dag la zang zing gi mchod pa tshad med",
    "T04D3952:296b-13": "pa rgya che ba dpag tu med pas mnyes par",
    "T04D3952:296b-14": "bya'o // de nas lus re re la mgo brjod",
    "T04D3952:296b-15": "du med pa mgo re re la lce brjod du",
    "T04D3952:296b-16": "med par sprul te bdag dang gzhan gyi sdig pa",
    "T04D3952:296b-17": "ma lus par bshags par bya'o //",
    "T04D3952:296b-18": "bdag dang gzhan gyi dge ba la rjes su yi rang bar bya'o //",
    "T04D3952:296b-19": "sangs rgyas bcom ldan 'das mngon par rdzogs par sangs",
    "T04D3952:296b-20": "rgyas nas ring po ma lon pa rnams la chos",
    "T04D3952:296b-21": "kyi 'khor lo bskor bar bskul ma gdab bar bya'o",
    "T04D3952:296b-22": "// gang dag chos kyi 'khor lo bskor nas tshe'i",
    "T04D3952:296b-23": "'du byed gtong ba dag la 'khor ba ji srid",
    "T04D3952:296b-24": "pa'i bar du yongs su mya ngan las mi 'da'",
    "T04D3952:296b-25": "bar gsol ba gdab par bya'o //",
    "T04D3952:296b-26": "dge ba'i rtsa ba de dag thams cad bla na",
    "T04D3952:296b-27": "med pa yang dag par rdzogs pa'i byang chub tu",
    "T04D3952:296b-28": "bsngo bar bya'o // ji ltar mdo las 'byung ba",
    "T04D3952:296b-29": "bzhin du yan lag de dag re re la tshig",
    "T04D3952:296b-30": "shin tu rgyas par brjod par bya'o //",
    "T04D3952:296b-31": "de nas mchod pa bdun po'i rjes la 'gro ba mtha' dag la dmigs te /",
    "T04D3952:296b-32": "gsum la skyabs su 'gro ba'i tshig lan gsum gyi bar du brjod par bya'o //",
    "T04D3952:296b-33": "de nas byang chub tu sems bskyed par bya ste /",
    "T04D3952:296b-34": "ji ltar cho ga las 'byung ba bzhin du bya'o //",
    "T04D3952:296b-35": "tha na yang 'di skad du /",
    "T04D3952:296b-36": "sangs rgyas chos dang tshogs kyi mchog rnams la //",
    "T04D3952:296b-37": "byang chub bar du bdag ni skyabs su mchi //",
    "T04D3952:297a-0": "bdag gi sbyin sogs bgyis pa 'di @297a * //",
    "T04D3952:297a-1": "dag gis /",
    "T04D3952:297a-2": "'gro la phan phyir sangs rgyas 'grub par shog / ces lan gsum brjod par bya'o //",
    "T04D3952:297a-3": "de nas bdag gi lus dbul ba dang /",
    "T04D3952:297a-4": "de nas skyes bu chen po'i chos lugs shing rta",
    "T04D3952:297a-5": "chen po'i lam la gnas par dam bca' bar bya'o",
    "T04D3952:297a-6": "// de nas rang gi mal du skyil mo krung gis 'dug la /",
    "T04D3952:297a-7": "bla ma rje btsun dpal byang chub bzang pos bkod",
    "T04D3952:297a-8": "pa'i ting nge 'dzin gyi le'u las gsungs pa'i yan",
    "T04D3952:297a-9": "lag dgu po shes par byas la /",
    "T04D3952:297a-10": "zhi gnas dang lhag mthong gi rnal 'byor bsgom par bya ste /",
    "T04D3952:297a-11": "de yang bying ba dang rgod pa la sogs pa'i",
    "T04D3952:297a-12": "skyon du gyur pa thams cad bsal te bsgom par",
    "T04D3952:297a-13": "bya'o // de nas mig phye la dbugs phyung ste /",
    "T04D3952:297a-14": "phyi dang nang gi dngos po mthong ba na /",
    "T04D3952:297a-15": "ae ma'o re mtshar /",
    "T04D3952:297a-16": "ae ma'o re mtshar /",
    "T04D3952:297a-17": "nam mkha' lta bu'i skye ba med pa las rten",
    "T04D3952:297a-18": "cing 'brel par 'byung ba'i stobs kyis sna tshogs su",
    "T04D3952:297a-19": "snang zhing gnas pa 'di /",
    "T04D3952:297a-20": "ae ma'o ngo mtshar ro snyam du sgyu ma'i dpe brgyad kyi tshul du shes par bya'o //",
    "T04D3952:297a-21": "de nas snying rje chen po'i yid kyis mi snang",
    "T04D3952:297a-22": "ba'i sems can thams cad la chos bshad pa'i phyir",
    "T04D3952:297a-23": "rtog pa ci yod pas theg pa chen po'i mdo",
    "T04D3952:297a-24": "sde kha ton du gdon par bya'o //",
    "T04D3952:297a-25": "de nas zas kyi bya ba'i dus su mi gtsang",
    "T04D3952:297a-26": "ba'i rdzas sum cu rtsa drug gis gang ba'i lus",
    "T04D3952:297a-27": "snying po med pa mthar 'jig pa 'dis sangs rgyas",
    "T04D3952:297a-28": "kyi chos kyi sku'i snying po de btsal bar bya'o",
    "T04D3952:297a-29": "zhes bsams la rgyags pa'i phyir ma yin la /",
    "T04D3952:297a-30": "ro la chags pas kyang ma yin te /",
    "T04D3952:297a-31": "gru lta bu'i blos bza' bar bya'o //",
    "T04D3952:297a-32": "zas kyi tshod rig par yang bya ste /",
    "T04D3952:297a-33": "gso ba rig pa'i rgyud yan lag brgyad pa las /",
    "T04D3952:297a-34": "lto yi sum cha zas kyis te //",
    "T04D3952:297a-35": "cha gnyis pa ni skom gyis so //",
    "T04D3952:297a-36": "rlung la sogs pa'i gnas su ni //",
    "T04D3952:297a-37": "cha gcig stong par gzhag par bya //",
    "T04D3952:297a-38": "zhes bshad do //",
    "T04D3952:297a-39": "zas de la cha bzhir bgo bar bya /",
    "T04D3952:297a-40": "cha dang po dkon mchog gsum dang bla ma la dbul bar bya'o //",
    "T04D3952:297a-41": "cha gcig rang nyid longs spyad par bya'o //",
    "T04D3952:297a-42": "cha gcig byis pa dang mgon med pa dag la sbyin par bya'o //",
    "T04D3952:297a-43": "cha gcig ni khyi dang bya rog la sogs pa'i byol song la sbyin par bya'o //",
    "T04D3952:297b-0": "gang dag gis spyod pa bsdus par ni gzhan du yang brjod @297b do ;",
    "T04D3952:297b-1": "/ tshul gzhan ni spyod pa bsdus pa'i sgron ma las bshad pa bzhin no //",
    "T04D3952:297b-2": "de nas snga dro'i thun la yang tho rangs kyi",
    "T04D3952:297b-3": "thun la ji skad brjod pa ltar thams cad bya'o",
    "T04D3952:297b-4": "// gung gi thun dang /",
    "T04D3952:297b-5": "dgongs mo'i thun dang /",
    "T04D3952:297b-6": "srod kyi thun dang /",
    "T04D3952:297b-7": "mtshan mo'i gung gi thun thams cad du ji ltar brjod pa'i cho ga thams cad rdzogs par bya'o //",
    "T04D3952:297b-8": "de ltar rnal 'byor pa de la ni gnyid log",
    "T04D3952:297b-9": "pa dang nyal ba'i dus la nges pa med do",
    "T04D3952:297b-10": "zhes bla ma dag gsung ngo //",
    "T04D3952:297b-11": "de lta bu'i rnal 'byor pa tshogs kyi lam pa /",
    "T04D3952:297b-12": "thar pa'i cha dang mthun pa'i dge ba'i rtsa ba",
    "T04D3952:297b-13": "bskyed 'dod pa'i las dang po pa nyin dang mtshan",
    "T04D3952:297b-14": "du don med par mi gnas pa de lta bu",
    "T04D3952:297b-15": "la ltung ba'i nyes pa ga la 'byung /",
    "T04D3952:297b-16": "gal te bag chags ngan pa'i stobs kyis ltung ba byung bar gyur na /",
    "T04D3952:297b-17": "'di ltar myur du gso bar byed de /",
    "T04D3952:297b-18": "de yang 'di ltar thun drug po dag dum bu",
    "T04D3952:297b-19": "bco brgyad du bgos nas skad cig ma lnga bcu",
    "T04D3952:297b-20": "rtsa bzhir 'gyur ro //",
    "T04D3952:297b-21": "byang chub sems dpa' yang rab 'bring dgur 'gyur ro //",
    "T04D3952:297b-22": "bla ma'i man ngag gis gso ba'i thabs rnams shes par bya'o //",
    "T04D3952:297b-23": "dam pa rnams kyis bshad pa'i lam bzang po //",
    "T04D3952:297b-24": "byang chub 'od sogs slob mas bskul byas pa //",
    "T04D3952:297b-25": "theg chen rigs can rnams kyis bgrod byas nas //",
    "T04D3952:297b-26": "rkang gnyis dbang po'i gnas su 'gro bar shog / rje btsun bla ma byang chub sems dpa' la //",
    "T04D3952:297b-27": "dge slong byang chub 'od kyis gsol ba btab //",
    "T04D3952:297b-28": "dge slong tshul khrims rgyal bas zhus nas bsgyur //",
    "T04D3952:297b-29": "theg pa chen po pa rnams spyod gyur cig /",
    "T04D3952:297b-30": "byang chub sems dpa' las dang po pa'i lam la",
    "T04D3952:297b-31": "'jug pa bstan pa /",
    "T04D3952:297b-32": "slob dpon dpal mar me mdzad ye shes kyis mdzad pa rdzogs so /",
    "T04D3952:297b-34": "// / pandi ta de nyid dang /"
}