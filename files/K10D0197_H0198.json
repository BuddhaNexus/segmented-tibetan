{
    "K10D0197_H0198:428b-0": "@428b / /rgya gar skad du /",
    "K10D0197_H0198:428b-1": "a'a rya aa mri ta by'a ha ran n'a ma ma h'a y'a na s'u tra /",
    "K10D0197_H0198:428b-2": "bod skad du /",
    "K10D0197_H0198:428b-3": "'phags pa bdud rtsi brjod pa zhes bya ba theg pa chen po'i mdo /",
    "K10D0197_H0198:428b-4": "sangs rgyas dang /",
    "K10D0197_H0198:428b-5": "byang chub sems dpa' thams cad la phyag 'tshal lo //",
    "K10D0197_H0198:428b-6": "'di skad bdag gis thos pa dus gcig na /",
    "K10D0197_H0198:428b-7": "bcom ldan 'das rgyal po'i khab na 'od ma'i tshal",
    "K10D0197_H0198:428b-8": "bya ka landa ka gnas pa na dge slong lnga",
    "K10D0197_H0198:428b-9": "brgya tham pa'i dge 'dun chen po dang thabs gcig",
    "K10D0197_H0198:428b-10": "tu bzhugs te / byang chub sems dpa' bdun khri",
    "K10D0197_H0198:428b-11": "nyis stong gi byang chub sems dpa'i dge 'dun chen",
    "K10D0197_H0198:428b-12": "po dang yang thabs gcig go /",
    "K10D0197_H0198:428b-13": "de'i tshe byang chub sems dpa' sems dpa' chen po",
    "K10D0197_H0198:428b-14": "byams pa zhes bya ba 'khor de nyid du 'dus",
    "K10D0197_H0198:428b-15": "par gyur te 'dug go /",
    "K10D0197_H0198:428b-16": "de nas byang chub sems dpa' sems dpa' chen po",
    "K10D0197_H0198:428b-17": "byams pa stan las langs te bla gos phrag pa",
    "K10D0197_H0198:428b-18": "gcig tu gzar nas pus mo g-yas pa'i lha ngas",
    "K10D0197_H0198:428b-19": "la btsugs te / bcom ldan 'das ga la ba de logs su thal mo sbyar ba btud nas /",
    "K10D0197_H0198:428b-20": "bcom ldan 'das la 'di skad ces gsol to //",
    "K10D0197_H0198:428b-21": "gal te zhus nas zhu ba lung bstan pa'i slad du bdag la skabs dbye bar gnang na /",
    "K10D0197_H0198:429a-0": "bcom ldan 'das de bzhin gshegs pa dgra bcom pa yang dag par rdzogs pa'i sangs @429a *//",
    "K10D0197_H0198:429a-1": "rgyas la bdag phyogs 'ga' zhig zhu bar 'tshal lo //",
    "K10D0197_H0198:429a-2": "bcom ldan 'das kyis bka' stsal pa /",
    "K10D0197_H0198:429a-3": "byams pa /",
    "K10D0197_H0198:429a-4": "de bzhin gshegs pa khyod la rtag tu skabs phye yi /",
    "K10D0197_H0198:429a-5": "byams pa /",
    "K10D0197_H0198:429a-6": "khyod ci dang /",
    "K10D0197_H0198:429a-7": "ci 'dod pa de bzhin gshegs pa dgra bcom pa",
    "K10D0197_H0198:429a-8": "yang dag par rdzogs pa'i sangs rgyas la dris shig",
    "K10D0197_H0198:429a-9": "dang / dris pa de dang; de'i lung bstan pas ngas khyod kyi sems rangs par bya'o //",
    "K10D0197_H0198:429a-10": "de skad ces bka' stsal pa dang /",
    "K10D0197_H0198:429a-11": "bcom ldan 'das la byang chub sems dpa' sems dpa' chen po byams pas 'di skad ces gsol to //",
    "K10D0197_H0198:429a-12": "bcom ldan 'das /",
    "K10D0197_H0198:429a-13": "byang chub sems dpa' sems dpa' chen po rnams chos",
    "K10D0197_H0198:429a-14": "du dag dang ldan na bdud kyi ris thams cad",
    "K10D0197_H0198:429a-15": "kyi sa bgegs bgyid par mi 'gyur ba dang /",
    "K10D0197_H0198:429a-16": "bdud kyi 'khor thams cad kyis 'da' bar bgyi ba ma lags pa dang /",
    "K10D0197_H0198:429a-17": "sems can rnams la snying brtse ba'i slad du tshe ring du skyong bar bgyid pa dang /",
    "K10D0197_H0198:429a-18": "myur du bla na med pa yang dag par rdzogs",
    "K10D0197_H0198:429a-19": "pa'i byang chub mngon par rdzogs par 'tshang rgya bar",
    "K10D0197_H0198:429a-20": "'gyur lags / de nas bcom ldan 'das kyis byang",
    "K10D0197_H0198:429a-21": "chub sems dpa' sems dpa' chen po byams pa la",
    "K10D0197_H0198:429a-22": "legs so zhes bya ba byin te /",
    "K10D0197_H0198:429a-23": "byams pa /",
    "K10D0197_H0198:429a-24": "legs so //",
    "K10D0197_H0198:429a-25": "legs so //",
    "K10D0197_H0198:429a-26": "byams pa /",
    "K10D0197_H0198:429a-27": "khyod skye bo mang po la phan pa'i phyir zhugs",
    "K10D0197_H0198:429b-0": "@429b te; skye bo mang po la bde ba dang",
    "K10D0197_H0198:429b-1": "/ 'jig rten la snying brtse ba dang; lha dang /",
    "K10D0197_H0198:429b-2": "mi rnams kyi skye bo phal po che'i don dang /",
    "K10D0197_H0198:429b-3": "phan pa dang /",
    "K10D0197_H0198:429b-4": "bde ba'i phyir de bzhin gshegs pa dgra bcom pa",
    "K10D0197_H0198:429b-5": "yang dag par rdzogs pa'i sangs rgyas la don 'di",
    "K10D0197_H0198:429b-6": "'dri bar sems pa khyod yang legs so //",
    "K10D0197_H0198:429b-7": "de'i phyir byams pa khyod legs par rab tu nyon la yid la zungs shig dang ngas bshad do //",
    "K10D0197_H0198:429b-8": "byang chub sems dpa' sems dpa' chen po byams pas de ltar 'tshal lo zhes gsol te /",
    "K10D0197_H0198:429b-9": "bcom ldan 'das kyi ltar nyan pa dang /",
    "K10D0197_H0198:429b-10": "bcom ldan 'das kyis de la 'di skad ces bka' stsal to //",
    "K10D0197_H0198:429b-11": "byams pa /",
    "K10D0197_H0198:429b-12": "byang chub sems dpa' sems dpa' chen po rnams chos",
    "K10D0197_H0198:429b-13": "lnga dang ldan na bdud kyi ris thams cad kyi",
    "K10D0197_H0198:429b-14": "bgegs bya bar mi 'gyur ba dang /",
    "K10D0197_H0198:429b-15": "bdud kyi 'khor thams cad kyis 'da' bar bya ba ma yin pa dang /",
    "K10D0197_H0198:429b-16": "sems can la snying brtse ba'i phyir tshe ring du skyong bar byed pa dang /",
    "K10D0197_H0198:429b-17": "myur du bla na med pa yang dag par rdzogs",
    "K10D0197_H0198:429b-18": "pa'i byang chub mngon par rdzogs par 'tshang rgya bar",
    "K10D0197_H0198:429b-19": "'gyur ro // lnga po dag gang zhe na /",
    "K10D0197_H0198:429b-20": "'di lta ste /",
    "K10D0197_H0198:429b-21": "rgyun mi 'chad par chos sbyin pa dang /",
    "K10D0197_H0198:429b-22": "rgyun mi 'chad par sems can thams cad la mi 'jigs pa sbyin pa dang /",
    "K10D0197_H0198:429b-23": "rgyun mi 'chad par byams pa chen po dang /",
    "K10D0197_H0198:429b-24": "snying rje chen po dang /",
    "K10D0197_H0198:429b-25": "dga' ba chen po dang /",
    "K10D0197_H0198:430a-0": "btang snyoms chen po bsgom pa @430a *//",
    "K10D0197_H0198:430a-1": "dang; rgyun mi 'chad par mchod rten rnying pa bcos pa dang /",
    "K10D0197_H0198:430a-2": "rgyun mi 'chad par sems can thams cad byang chub kyi sems la mos par bya ba ste /",
    "K10D0197_H0198:430a-3": "byams pa; byang chub sems dpa' sems dpa' chen po",
    "K10D0197_H0198:430a-4": "rnams chos lnga po de dag dang ldan na bdud",
    "K10D0197_H0198:430a-5": "kyi ris thams cad kyis bgegs bya bar mi 'gyur",
    "K10D0197_H0198:430a-6": "ba dang / bdud kyi 'khor thams cad kyis 'da' bar bya ba ma yin pa dang /",
    "K10D0197_H0198:430a-7": "sems can rnams la snying brtse ba'i phyir tshe ring du skyong bar byed pa dang /",
    "K10D0197_H0198:430a-8": "myur du bla na med pa yang dag par rdzogs",
    "K10D0197_H0198:430a-9": "pa'i byang chub mngon par rdzogs par 'tshang rgya bar",
    "K10D0197_H0198:430a-10": "'gyur ro // bcom ldan 'das kyis chos lnga bstan",
    "K10D0197_H0198:430a-11": "pa 'di bshad pa na dge slong lnga stong ni",
    "K10D0197_H0198:430a-12": "len pa med pa zag pa rnams las sems rnam",
    "K10D0197_H0198:430a-13": "'gyur ro // par grol lo // byang chub sems",
    "K10D0197_H0198:430a-14": "dpa' bdun khri nyis stong ni mi skye ba'i chos",
    "K10D0197_H0198:430a-15": "la bzod pa thob par gyur to //",
    "K10D0197_H0198:430a-16": "lha'i bu brgyad khri bzhi stong ni chos rnams la",
    "K10D0197_H0198:430a-17": "chos kyi mig rdul med cing dri ma dang bral",
    "K10D0197_H0198:430a-18": "ba nyon mongs pa med pa rnam par dag go",
    "K10D0197_H0198:430a-19": "/ de nas bcom ldan 'das la byang chub sems",
    "K10D0197_H0198:430a-20": "dpa' sems dpa' chen po byams pas 'di skad ces",
    "K10D0197_H0198:430a-21": "/ gsol to // bcom ldan 'das /",
    "K10D0197_H0198:430a-22": "bdag spobs lags so //",
    "K10D0197_H0198:430a-23": "bde bar gshegs pa /",
    "K10D0197_H0198:430a-24": "bdag spobs lags so //",
    "K10D0197_H0198:430a-25": "bcom ldan 'das kyis bka' stsal pa /",
    "K10D0197_H0198:430b-0": "rigs @430b kyi bu; da de'i dus la bab par shes na'o //",
    "K10D0197_H0198:430b-1": "de nas byang chub sems dpa' sems dpa' chen po byams pa /",
    "K10D0197_H0198:430b-2": "bcom ldan 'das kyis gnang ba de'i tshe stan las",
    "K10D0197_H0198:430b-3": "langs te bla gos phrag pa gcig tu gzar nas",
    "K10D0197_H0198:430b-4": "pus mo g-yas pa'i lha nga sa la btsugs te",
    "K10D0197_H0198:430b-5": "/ bcom ldan 'das ga la ba de logs su",
    "K10D0197_H0198:430b-6": "thal mo sbyar ba btud nas bcom ldan 'das la",
    "K10D0197_H0198:430b-7": "'di skad ces gsol to //",
    "K10D0197_H0198:430b-8": "sems can 'dod chags dang /",
    "K10D0197_H0198:430b-9": "zhe sdang dang /",
    "K10D0197_H0198:430b-10": "gti mug thams cad kyi bro nad can /",
    "K10D0197_H0198:430b-11": "lta ba thams cad kyi rab rib dang /",
    "K10D0197_H0198:430b-12": "ling tog gi mun pas bsgribs pa thams cad kyis",
    "K10D0197_H0198:430b-13": "nyon mongs pa thams cad kyi bro nad gso ba",
    "K10D0197_H0198:430b-14": "dang / chos kyi mig bla na med pa yongs su sbyang ba'i slad du /",
    "K10D0197_H0198:430b-15": "bcom ldan 'das /",
    "K10D0197_H0198:430b-16": "chos kyi rnam grangs bstan pa 'di ni aa la la rmad du byung ba chen po lags so //",
    "K10D0197_H0198:430b-17": "bcom ldan 'das /",
    "K10D0197_H0198:430b-18": "chos kyi rnam grangs bstan pa 'di ni aa la la bdud rtsi chen po lags so //",
    "K10D0197_H0198:430b-19": "bcom ldan 'das /",
    "K10D0197_H0198:430b-20": "chos kyi rnam grangs bstan pa 'di ni aa la",
    "K10D0197_H0198:430b-21": "la sman pa'i rgyal po chen po lta bu lags",
    "K10D0197_H0198:430b-22": "so // tha na dud 'gro'i skye gnas su skyes pa'ang rung ste /",
    "K10D0197_H0198:430b-23": "gang dag gi rna lam du chos kyi rnam grangs",
    "K10D0197_H0198:430b-24": "'di grag par gyur pa de dag ni dge ba'i",
    "K10D0197_H0198:430b-25": "rtsa ba chen po'i tshogs bsags pa dag ste /",
    "K10D0197_H0198:430b-26": "sems can thams cad las khyad par du 'phags pa lags /",
    "K10D0197_H0198:431a-0": "sangs rgyas thams cad la @431a *//",
    "K10D0197_H0198:431a-1": "lta ba dang ldan pa lags /",
    "K10D0197_H0198:431a-2": "skye bo mang po la lhag par bgyi ba bgyis pa lags /",
    "K10D0197_H0198:431a-3": "dge ba'i rtsa ba bskrun pa lags so //",
    "K10D0197_H0198:431a-4": "de dag las kyi sgrib pa de yongs su dag",
    "K10D0197_H0198:431a-5": "nas dud 'gro'i yul de las yongs su thar te",
    "K10D0197_H0198:431a-6": "mi'i lus thob par 'gyur zhing /",
    "K10D0197_H0198:431a-7": "thob nas kyang tshe rabs snga ma dran te /",
    "K10D0197_H0198:431a-8": "de bzhin gshegs pa'i bstan pa la dad pa rnyed",
    "K10D0197_H0198:431a-9": "nas sangs rgyas kyi zhing gang dang gang du skye",
    "K10D0197_H0198:431a-10": "bar 'tshal ba de dang /",
    "K10D0197_H0198:431a-11": "der skye bar 'gyur na /",
    "K10D0197_H0198:431a-12": "mir gyur nas thos pa rnams lta smos kyang ci 'tshal /",
    "K10D0197_H0198:431a-13": "bcom ldan 'das /",
    "K10D0197_H0198:431a-14": "chos kyi rnam grangs 'di thos pa de ni 'di",
    "K10D0197_H0198:431a-15": "ltar sems can rnams kyi don chen po lags so",
    "K10D0197_H0198:431a-16": "// bcom ldan 'das /",
    "K10D0197_H0198:431a-17": "gang dag chos kyi rnam grangs 'di thos pa'i sems",
    "K10D0197_H0198:431a-18": "can de dag ni bla na med pa yang dag",
    "K10D0197_H0198:431a-19": "par rdzogs pa'i byang chub la nges pa'i tshogs la",
    "K10D0197_H0198:431a-20": "gnas par 'gyur ba lags te /",
    "K10D0197_H0198:431a-21": "btsun pa bcom ldan 'das /",
    "K10D0197_H0198:431a-22": "de dag ni de bzhin gshegs pa dgra bcom pa",
    "K10D0197_H0198:431a-23": "yang dag par rdzogs pa'i sangs rgyas rnams kyis yongs",
    "K10D0197_H0198:431a-24": "su bzung bas myur du bla na med pa yang",
    "K10D0197_H0198:431a-25": "dag par rdzogs pa'i byang chub mngon par rdzogs par",
    "K10D0197_H0198:431a-26": "'tshang rgya bar 'gyur ba lags so //",
    "K10D0197_H0198:431a-27": "bcom ldan 'das kyis bka' stsal pa /",
    "K10D0197_H0198:431a-28": "byams pa /",
    "K10D0197_H0198:431a-29": "legs so //",
    "K10D0197_H0198:431a-30": "legs so //",
    "K10D0197_H0198:431a-31": "byams pa /",
    "K10D0197_H0198:431b-0": "khyod kyis ji skad @431b smras pa de ni de bzhin no //",
    "K10D0197_H0198:431b-1": "de ni bden no //",
    "K10D0197_H0198:431b-2": "de ni kho na'o //",
    "K10D0197_H0198:431b-3": "de ni ma nor ba'o //",
    "K10D0197_H0198:431b-4": "gang dag chos kyi rnam grangs 'di the tshom dang",
    "K10D0197_H0198:431b-5": "bcas pas thos pa'i sems can de dag kyang dge",
    "K10D0197_H0198:431b-6": "ba'i rtsa ba chung ngu dang ldan pa ma yin",
    "K10D0197_H0198:431b-7": "na / gang dag the tshom med par nyan pa dang /",
    "K10D0197_H0198:431b-8": "'dzin pa dang /",
    "K10D0197_H0198:431b-9": "'chang ba dang /",
    "K10D0197_H0198:431b-10": "klog pa dang /",
    "K10D0197_H0198:431b-11": "kun chub par byed pa dang /",
    "K10D0197_H0198:431b-12": "rgya cher yang dag par ston pa lta smos kyang ci dgos /",
    "K10D0197_H0198:431b-13": "mdo sde 'dzin pa de lta bu de dag la bdud kyi las 'byung bar mi 'gyur ro //",
    "K10D0197_H0198:431b-14": "de dag la 'dod chags dang /",
    "K10D0197_H0198:431b-15": "zhe sdang dang /",
    "K10D0197_H0198:431b-16": "gti mug dang /",
    "K10D0197_H0198:431b-17": "nga rgyal dang /",
    "K10D0197_H0198:431b-18": "ser sna dang /",
    "K10D0197_H0198:431b-19": "khro ba dang /",
    "K10D0197_H0198:431b-20": "gnod sems kyis gnod par mi 'gyur ro //",
    "K10D0197_H0198:431b-21": "de'i lus la rims nad dam /",
    "K10D0197_H0198:431b-22": "nad 'byung bar mi 'gyur ro //",
    "K10D0197_H0198:431b-23": "yul gang na mdo sde 'di lta bu 'dzin pa dang /",
    "K10D0197_H0198:431b-24": "chos smra ba gnas pa'am /",
    "K10D0197_H0198:431b-25": "chos kyi rnam grangs 'di glegs bam du bris te yod pa'i yul der nad dang /",
    "K10D0197_H0198:431b-26": "yams kyi nad dang /",
    "K10D0197_H0198:431b-27": "gnod pa dang /",
    "K10D0197_H0198:431b-28": "'go ba'i nad dang /",
    "K10D0197_H0198:431b-29": "'khrug pa thams cad rab tu zhi bar 'gyur ro //",
    "K10D0197_H0198:431b-30": "de nas bcom ldan 'das la byang chub sems dpa'",
    "K10D0197_H0198:431b-31": "sems dpa' chen po byams pas 'di skad ces gsol",
    "K10D0197_H0198:431b-32": "to // bcom ldan 'das /",
    "K10D0197_H0198:431b-33": "slad ma'i tshe slad ma'i dus lnga brgya pa tha",
    "K10D0197_H0198:431b-34": "ma la dam pa'i chos 'jig par 'gyur ba'i dus",
    "K10D0197_H0198:432a-0": "la bab cing @432a *//",
    "K10D0197_H0198:432a-1": "sangs rgyas kyi byang chub 'jig par 'gyur ba 'jigs",
    "K10D0197_H0198:432a-2": "pa chen pos 'jig pa'i dus la bab pa na",
    "K10D0197_H0198:432a-3": "bdag gis chos kyi rnam grangs 'di skyes bu dam",
    "K10D0197_H0198:432a-4": "pa de dag la rab tu bstan par bgyi'o //",
    "K10D0197_H0198:432a-5": "de dag la gzi byin stsal bar bgyi'o //",
    "K10D0197_H0198:432a-6": "yul gang na mdo sde 'di 'dzin pa de lta",
    "K10D0197_H0198:432a-7": "bu dag gnas pa'i yul der bdag gis dus ma",
    "K10D0197_H0198:432a-8": "lags pa'i bser ma dang /",
    "K10D0197_H0198:432a-9": "dgung char dang /",
    "K10D0197_H0198:432a-10": "mu ge dang /",
    "K10D0197_H0198:432a-11": "bro nad yang ba dang /",
    "K10D0197_H0198:432a-12": "mi ngas dang /",
    "K10D0197_H0198:432a-13": "yams kyi nad dang /",
    "K10D0197_H0198:432a-14": "'go ba'i nad dang /",
    "K10D0197_H0198:432a-15": "gnod pa dang /",
    "K10D0197_H0198:432a-16": "'khrug pa thams cad rab tu zhi par bgyi'o //",
    "K10D0197_H0198:432a-17": "yul gang na chos kyi rnam grangs 'di 'chang ba dang /",
    "K10D0197_H0198:432a-18": "glegs bam du bgyis pa'am /",
    "K10D0197_H0198:432a-19": "rgyal mtshan gyi rtse mor btags pa la mchod pa",
    "K10D0197_H0198:432a-20": "bgyid pa'i yul der bdag gis byin gyi rlabs kyis",
    "K10D0197_H0198:432a-21": "pha rol gyi dmag tshogs thams cad dang /",
    "K10D0197_H0198:432a-22": "chom rkun dang /",
    "K10D0197_H0198:432a-23": "srin po dang /",
    "K10D0197_H0198:432a-24": "mkha' 'gro ma'i ya nga ba thams cad rab tu zhi bar 'gyur ro //",
    "K10D0197_H0198:432a-25": "gang dag na chos smra ba 'di lta bu dang /",
    "K10D0197_H0198:432a-26": "mdo sde 'di 'chang ba'i yul der bdag gis lo tog dang /",
    "K10D0197_H0198:432a-27": "nor dang /",
    "K10D0197_H0198:432a-28": "'bru dang /",
    "K10D0197_H0198:432a-29": "me tog dang /",
    "K10D0197_H0198:432a-30": "lo ma dang /",
    "K10D0197_H0198:432a-31": "'bras bu thams cad phun sum tshogs pa dang /",
    "K10D0197_H0198:432a-32": "bde ba thams cad 'byung bar byin gyis brlab par bgyi'o //",
    "K10D0197_H0198:432b-0": "bcom ldan @432b 'das kyis bka' stsal pa /",
    "K10D0197_H0198:432b-1": "byams pa /",
    "K10D0197_H0198:432b-2": "khyod sems can thams cad kyi don gyi phyir dang /",
    "K10D0197_H0198:432b-3": "de bzhin gshegs pa'i dam pa'i chos yongs su gzung ba'i phyir dang /",
    "K10D0197_H0198:432b-4": "de bzhin gshegs pa'i chos kyi tshul yongs su bskyang",
    "K10D0197_H0198:432b-5": "ba'i phyir go cha chen po bgos te seng ge'i",
    "K10D0197_H0198:432b-6": "sgra bsgrags pa legs so //",
    "K10D0197_H0198:432b-7": "legs so //",
    "K10D0197_H0198:432b-8": "chos kyi rnam grangs 'di khyod la yongs su gtad kyi phyi ma'i tshe /",
    "K10D0197_H0198:432b-9": "phyi ma'i dus lnga brgya tha ma la dam pa'i",
    "K10D0197_H0198:432b-10": "chos nub pa'i dus la bab cing sangs rgyas kyi",
    "K10D0197_H0198:432b-11": "byang chub 'jig par 'gyur la /",
    "K10D0197_H0198:432b-12": "'jigs pa chen pos 'jig pa'i dus la bab pa'i",
    "K10D0197_H0198:432b-13": "tshe khyod kyis chos kyi rnam grangs 'di sems can",
    "K10D0197_H0198:432b-14": "thams cad la bstan par bya'o //",
    "K10D0197_H0198:432b-15": "rab tu bsgrag par bya'o //",
    "K10D0197_H0198:432b-16": "skyes bu dam pa de dag gis mos pa bskyed par bya'o //",
    "K10D0197_H0198:432b-17": "don dam pa'i chos nyid tshad mar byas la mngon",
    "K10D0197_H0198:432b-18": "par brtson pas las gzhan mi bya bar rab tu",
    "K10D0197_H0198:432b-19": "bsgrag par bya'o // don dam pa'i chos nyid kho",
    "K10D0197_H0198:432b-20": "na las brtsams te dbang du byas la bstan par",
    "K10D0197_H0198:432b-21": "bsgrag par bya'o // bya'o // ci nas kyang skyes",
    "K10D0197_H0198:432b-22": "bu dam pa de dag gis chos kyi rnam grangs",
    "K10D0197_H0198:432b-23": "'di ji lta ba bzhin du phyin ci ma log",
    "K10D0197_H0198:432b-24": "par don rtogs par 'gyur ba de ltar bstan par",
    "K10D0197_H0198:432b-25": "bsgrag par bya'o // bya'o // bya'o // byang chub sems dpa' byams pas gsol pa /",
    "K10D0197_H0198:432b-26": "bcom ldan 'das /",
    "K10D0197_H0198:432b-27": "de ltar 'tshal lo //",
    "K10D0197_H0198:432b-28": "de nas dbang po dang bcas pa'i lha rnams dang /",
    "K10D0197_H0198:433a-0": "@433a *// tshangs pa dang bcas pa'i lha rnams dang /",
    "K10D0197_H0198:433a-1": "skye dgu'i bdag po dang bcas pa rnams kyis chos",
    "K10D0197_H0198:433a-2": "kyi rnam grangs 'di mjug tu phyin pa'i dus la",
    "K10D0197_H0198:433a-3": "bab par shes nas /",
    "K10D0197_H0198:433a-4": "bcom ldan 'das dang /",
    "K10D0197_H0198:433a-5": "byang chub sems dpa' sems dpa' chen po byams pa la lha'i me tog dang /",
    "K10D0197_H0198:433a-6": "bdug pa dang /",
    "K10D0197_H0198:433a-7": "spos dang /",
    "K10D0197_H0198:433a-8": "me tog phreng dang /",
    "K10D0197_H0198:433a-9": "byug pa dang /",
    "K10D0197_H0198:433a-10": "phye ma dang /",
    "K10D0197_H0198:433a-11": "gos dang /",
    "K10D0197_H0198:433a-12": "gdugs dang /",
    "K10D0197_H0198:433a-13": "rgyal mtshan dang /",
    "K10D0197_H0198:433a-14": "ba dan dag gis mchod nas /",
    "K10D0197_H0198:433a-15": "'di skad ces /",
    "K10D0197_H0198:433a-16": "bcom ldan 'das /",
    "K10D0197_H0198:433a-17": "gang gis sems can dpag tu ma mchis pa rnams",
    "K10D0197_H0198:433a-18": "kyi don bgyi ba chos kyi rnam grangs 'di ni",
    "K10D0197_H0198:433a-19": "aa la la bdud rtsi brjod pa lags so zhes",
    "K10D0197_H0198:433a-20": "smras so // de nas bcom ldan 'das kyis tshe",
    "K10D0197_H0198:433a-21": "dang ldan pa kun dga' bo la bka' stsal pa",
    "K10D0197_H0198:433a-22": "smras so // / kun dga' bo; chos kyi rnam grangs 'di lta bu thos par dka' yi //",
    "K10D0197_H0198:433a-23": "khyod kyis chos kyi rnam grangs 'di zungs shig /",
    "K10D0197_H0198:433a-24": "yi ger bris shig /",
    "K10D0197_H0198:433a-25": "chongs shig /",
    "K10D0197_H0198:433a-26": "lhogs shig /",
    "K10D0197_H0198:433a-27": "kun chub par gyis shig /",
    "K10D0197_H0198:433a-28": "tshe dang ldan pa kun dga' bos gsol pa /",
    "K10D0197_H0198:433a-29": "bcom ldan 'das /",
    "K10D0197_H0198:433a-30": "bdag gis chos kyi rnam grangs 'di gzung lags na /",
    "K10D0197_H0198:433a-31": "bcom ldan 'das /",
    "K10D0197_H0198:433a-32": "chos kyi rnam grangs 'di'i ming ci lags /",
    "K10D0197_H0198:433a-33": "'di ji ltar gzung bar bgyi /",
    "K10D0197_H0198:433a-34": "bcom ldan 'das kyis bka' stsal pa /",
    "K10D0197_H0198:433a-35": "kun dga' bo /",
    "K10D0197_H0198:433b-0": "de'i phyir khyod kyis chos kyi rnam grangs @433b 'di bdud rtsi brjod pa zhes bya bar zungs shig /",
    "K10D0197_H0198:433b-1": "byams pas zhus pa zhes bya bar yang zungs shig /",
    "K10D0197_H0198:433b-2": "bcom ldan 'das kyis de skad ces bka' stsal nas /",
    "K10D0197_H0198:433b-3": "tshe dang ldan pa kun dga' bo dang /",
    "K10D0197_H0198:433b-4": "byang chub sems dpa' sems dpa' chen po byams pa dang /",
    "K10D0197_H0198:433b-5": "dge slong de dag dang /",
    "K10D0197_H0198:433b-6": "byang chub sems dpa' de dag dang /",
    "K10D0197_H0198:433b-7": "thams cad dang ldan pa'i 'khor de dang /",
    "K10D0197_H0198:433b-8": "lha dang /",
    "K10D0197_H0198:433b-9": "mi dang /",
    "K10D0197_H0198:433b-10": "lha ma yin dang /",
    "K10D0197_H0198:433b-11": "dri zar bcas pa'i 'jig rten yi rangs te /",
    "K10D0197_H0198:433b-12": "bcom ldan 'das kyis gsungs pa la mngon par bstod do //",
    "K10D0197_H0198:433b-13": "'phags pa bdud rtsi brjod pa zhes bya ba theg pa chen po'i mdo rdzogs so ////",
    "K10D0197_H0198:433b-14": "rgya gar gyi mkhan po pradzny'a wa rma dang /"
}