{
    "NK041(di)014:1": "// sngon yang dag par rdzogs pa'i sangs rgyas sh+aakya thub pa la /",
    "NK041(di)014:2": "gzugs kyi lha mo 'od 'chang mas me long phul bas /",
    "NK041(di)014:3": "bkra shis pa'i rdzas su byin gyis brlabs pa de bzhin du /",
    "NK041(di)014:4": "deng 'dir yang rab tu gnas par byas pa'i rten",
    "NK041(di)014:5": "rnams dang bdag dang sbyin pa'i bdag pos gtso byas",
    "NK041(di)014:6": "sems can thams cad me long gi rdzas la brten",
    "NK041(di)014:7": "nas shin tu bkra shis par gyur cig /",
    "NK041(di)014:8": "me long ye shes rgya mtsho chen po yis //",
    "NK041(di)014:9": "ye shes rgya mtsho mchog tu dag gyur te //",
    "NK041(di)014:10": "rnam dag chos la thogs med longs spyod pa'i //",
    "NK041(di)014:11": "bkra shis des kyang sgrib pa dag gyur cig /",
    "NK041(di)014:12": "de bzhin du /",
    "NK041(di)014:13": "glang po che sa srung gis sman gi wang phul",
    "NK041(di)014:14": "bas gi wang dug gsum 'joms pa nad kyi sman",
    "NK041(di)014:15": "// sman mchog chos nyid rab tu rtogs gyur nas //",
    "NK041(di)014:16": "nyon mongs zug rngu med par gyur pa yi //",
    "NK041(di)014:17": "bkra shis des kyang sdug bsngal zhi gyur cig /",
    "NK041(di)014:18": "zhing pa'i bu mo legs skyes mas zho phul bas zho ni kun gyi snying por gyur pa ste //",
    "NK041(di)014:19": "snying po rnam dag ye shes rnams rtogs te //",
    "NK041(di)014:20": "yon tan kun gyi dbyings su gyur pa yi //",
    "NK041(di)014:21": "bkra shis des kyang dug gsum zhi gyur cig /",
    "NK041(di)014:22": "bram ze kun+da l+ais rtsa d+aurba phul bas d+aurbasa tshe ni 'phel bar byed pa ste //",
    "NK041(di)014:23": "rdo rje sems dpa'i tshe ni rab bsgrubs nas //",
    "NK041(di)014:24": "nyon mongs skye shi rgyun chad gyur pa yi //",
    "NK041(di)014:25": "bkra shis des ni tshe yang 'phel gyur cig /",
    "NK041(di)014:26": "shing gi lha mo 'od 'chang mas shing tog bilba",
    "NK041(di)014:27": "phul bas bilba rgyu rkyen 'bras bur bcas pa'i chos",
    "NK041(di)014:28": "// 'jig rten 'jig rten 'das pa'i spyod pa kun //",
    "NK041(di)014:29": "byang chub snying po mchog tu gyur pa yi //",
    "NK041(di)014:30": "bkra shis des kyang don kun 'grub gyur cig /",
    "NK041(di)014:31": "lha'i dbang po brgya byin gyis dung dkar po g.yas",
    "NK041(di)014:32": "su 'khyil ba phul bas dung ni chos kyi sgra",
    "NK041(di)014:33": "rnams sgrogs pa'i tshul //",
    "NK041(di)014:34": "ye shes rgya mtsho nyid du dag gyur te //",
    "NK041(di)014:35": "chos rnams ma nor yongs su ston pa yi //",
    "NK041(di)014:36": "bkra shis des kyang tshig dbang thob gyur cig /",
    "NK041(di)014:37": "sa'i lha mo brtan mas li khri phul bas li khri dmar po dbang gi rang bzhin te //",
    "NK041(di)014:38": "chos rnams ma lus dbang du bsdus nas kyang //",
    "NK041(di)014:39": "chos kyi rgyal srid rab tu brtan gyur pa'i //",
    "NK041(di)014:40": "bkra shis des kyang chos srid brtan gyur cig /",
    "NK041(di)014:41": "gsang ba'i bdag po phyag na rdo rjes yungs kar",
    "NK041(di)014:42": "phul bas yungs kar rdo rje'i rigs te thams cad",
    "NK041(di)014:43": "du // bgegs rnams ma lus 'joms par byed pa yi //",
    "NK041(di)014:44": "mthu stobs yon tan phun sum tshogs gyur pa'i //",
    "NK041(di)014:45": "bkra shis des kyang bgegs rnams zhi gyur cig /",
    "NK041(di)014:46": "ces rdzas brgyad dang /",
    "NK041(di)014:47": "skabs 'ga' zhig tu rgyas pa la mos na /",
    "NK041(di)014:48": "lha rdzas las byas lte ba shin tu zlum //",
    "NK041(di)014:49": "rtsibs stong ldan cing mu khyud rab mnyam bzang //",
    "NK041(di)014:50": "sdang ba'i dgra las rnam par rgyal gyur pa'i //",
    "NK041(di)014:51": "'khor lo rin chen dam pa'i bkra shis shog /",
    "NK041(di)014:52": "rin chen ngo bo lha rdzas beed+aur+ya //",
    "NK041(di)014:53": "kun tu dpag tshad tsam du snang byed cing //",
    "NK041(di)014:54": "dri med nyin mo ji bzhin mtshan de bzhin //",
    "NK041(di)014:55": "nor bu rin chen dam pa'i bkra shis shog /",
    "NK041(di)014:56": "gzugs mdzes lta na sdug cing tshul bzang ma //",
    "NK041(di)014:57": "pags pa'i mdog legs 'jam zhing dri mchog ldan //",
    "NK041(di)014:58": "yid 'ong 'dod dgu'i reg bya dang ldan pa'i //",
    "NK041(di)014:59": "btsun mo rin chen dam pa'i bkra shis shog /",
    "NK041(di)014:60": "gang yang rgyal ba mu tig mdangs ldan pas //",
    "NK041(di)014:61": "gser sogs mang po thub la phul ba ltar //",
    "NK041(di)014:62": "bzod ldan mtshungs pa'i khyim bdag nor ldan pa //",
    "NK041(di)014:63": "blon po rin chen dam pa'i bkra shis shog /",
    "NK041(di)014:64": "yan lag thams cad legs skyes sa la ni //",
    "NK041(di)014:65": "rab gnas gangs can ri 'dra glang po che //",
    "NK041(di)014:66": "rgyal po la 'os mkha' la rab 'gro ba'i //",
    "NK041(di)014:67": "glang po rin chen dam pa'i bkra shis shog /",
    "NK041(di)014:68": "tho rangs dus su phyogs rnams ma lus pa'i //",
    "NK041(di)014:69": "sa rnams bskor zhing slar yang ldog byed cing //",
    "NK041(di)014:70": "rma bya'i mgrin pa'i spu ltar yid 'ong ba'i //",
    "NK041(di)014:71": "rta mchog rin chen dam pa'i bkra shis shog /",
    "NK041(di)014:72": "'gro dang ldog dang kun nas 'ong gyur pa'i //",
    "NK041(di)014:73": "ma lus bdud dpung 'joms par byed pa la //",
    "NK041(di)014:74": "dpa' brtan 'byor pa'i dpung dang bcas pa yi //"
}