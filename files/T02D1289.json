{
    "T02D1289:144a-0": "@144a *// phyag mtshan gyi phan yon bzhugs so//",
    "T02D1289:144a-2": "# // bcom ldan 'das kye'i rdo rje la phyag 'tshal lo //",
    "T02D1289:144b-0": "@144b kye'i rdo rje bdag med ldan //",
    "T02D1289:144b-1": "mkha' 'gro brgyad kyis yongs skor la //",
    "T02D1289:144b-2": "phyag 'tshal nas ni phyag mtshan rnams //",
    "T02D1289:144b-3": "bsnams pa'i phan yon rim bzhin brjod //",
    "T02D1289:144b-4": "glang po la sogs bsnams pa ni //",
    "T02D1289:144b-5": "nad rnams zhi par mdzad pa ste //",
    "T02D1289:144b-6": "glo dang dbugs dang de bzhin smyo //",
    "T02D1289:144b-7": "khrag skyug mdze nad 'brum bu dang //",
    "T02D1289:144b-8": "mcher pa mchin pa'i rang bzhin no //",
    "T02D1289:144b-9": "glang pa la sogs rim zhes grags //",
    "T02D1289:144b-10": "sa la sogs pa brgyad rnams pa //",
    "T02D1289:144b-11": "phyug po thams cad 'grub pa'o //",
    "T02D1289:144b-12": "nga rgyal la sogs skyon drug po //",
    "T02D1289:144b-13": "gcod phyir gri gug g-yas pas te //",
    "T02D1289:144b-14": "dngos dang dngos med rtog pa la //",
    "T02D1289:144b-15": "g-yon pa na ni pad snod do //",
    "T02D1289:144b-16": "'khor ba'i rgya mtsho'i dug chu las //",
    "T02D1289:144b-17": "nya 'dra'i 'gro ba 'don phyir dang //",
    "T02D1289:144b-18": "bkra shis 'dzin pa ro he ta //",
    "T02D1289:144b-19": "nyon mongs rgya 'dra gri gug g-yas //",
    "T02D1289:144b-20": "gti mug gis ni rab rmongs la //",
    "T02D1289:144b-21": "phag dang 'dra ba'i sems can rnams //",
    "T02D1289:144b-22": "gti mug gnyid las bslang ba'i phyir //",
    "T02D1289:144b-23": "g-yas na cang te'u'i sgra sgrogs pa //",
    "T02D1289:144b-24": "'dong chags kyis gdungs rus sbal ni //",
    "T02D1289:144b-25": "'gro ba'i nad rnams bsal phyir dang //",
    "T02D1289:144b-26": "chags chen bdud rtsis tshim bya'i phyir //",
    "T02D1289:144b-27": "rus sbal dang ni pad snod bsnams //",
    "T02D1289:144b-28": "zhe sdang dgra yis pham byas pa //",
    "T02D1289:144b-29": "sbrul dang 'dra ba'i sems can rnams //",
    "T02D1289:144b-30": "zhe sdang chen pos tshim bya'i phyir //",
    "T02D1289:144b-31": "phyag na sprul dang thod pa'o //",
    "T02D1289:144b-32": "ngan rtog pa yi ri dags rnams //",
    "T02D1289:144b-33": "skrag par bya phyir seng ge'am //",
    "T02D1289:144b-34": "seng 'dra nga rgyal gzhom phyir ram //",
    "T02D1289:144b-35": "seng ge dang ni sgra sta bsnams //",
    "T02D1289:144b-36": "bdag tu lta ba sogs pa yi //",
    "T02D1289:144b-37": "lta ba po yi gnyis pa'o //",
    "T02D1289:144b-38": "bdag tu lta ba'i mdud pa dang //",
    "T02D1289:144b-39": "ser sna dgrol bar bya ba'i phyir //",
    "T02D1289:144b-40": "dge slong dang ni 'khor gsil lo //",
    "T02D1289:144b-41": "dper na thod pa lta bu yi //",
    "T02D1289:144b-42": "chos ni 'khor lo bskor ba yis //",
    "T02D1289:144b-43": "nyon mongs tha ba rlog pa'i phyir //",
    "T02D1289:144b-44": "'khor lo dang ni thod pa bsnams //",
    "T02D1289:144b-45": "rnam par rtog pa'i ri brnyil [?] zhing //",
    "T02D1289:144b-46": "gdug pa tshar gcad bya ba'i phyir //",
    "T02D1289:144b-47": "g-yas pa sdigs mdzub bstan pa'o //",
    "T02D1289:144b-48": "bcom ldan dpal chen he ru ka / ma mo'i tshogs kyis yongs bskor ba'i //",
    "T02D1289:144b-49": "phyag mtshan bsnams pa'i yon tan rnams //",
    "T02D1289:144b-50": "ci nus brjod thob yon tan rnams //",
    "T02D1289:144b-51": "thabs dang shes rab gru chen dang //",
    "T02D1289:144b-52": "brten nas mtha' yas sems can rnams //",
    "T02D1289:145a-0": "@145a * // 'khor ba'i rgya mtsho las brgal te //",
    "T02D1289:145a-1": "thar pa'i skam sar gnas par shog //"
}