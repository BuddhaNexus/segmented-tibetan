{
    "T02D2722:89b-0": "@89b # // rgya gar skad du /",
    "T02D2722:89b-1": "p'a pa bi d'a ra na man ha ra n'a ma lo ka n'a tha sto tra /",
    "T02D2722:89b-2": "bod skad du //",
    "T02D2722:89b-3": "'jig rten mgon po'i bstod pa yid 'phrog sdig 'joms zhes bya ba /",
    "T02D2722:89b-4": "thugs rje chen po la phyag 'tshal lo //",
    "T02D2722:89b-5": "lha dang lha min mi yis zhabs la phyag byas shing //",
    "T02D2722:89b-6": "skye rga na 'chi ma lus rab tu 'joms pa'i sku //",
    "T02D2722:89b-7": "'jig rten dbang phyug thugs rje ldan pa khyod kyis ni //",
    "T02D2722:89b-8": "mgon med bdag la bsrung mdzad thugs rje mdzad du gsol //",
    "T02D2722:89b-9": "'khor ba'i rgya mtsho'i klong dkyil du ni nub gyir te //",
    "T02D2722:89b-10": "nyon mongs dba' rlabs kyis ni yang dag nyams nyes shing //",
    "T02D2722:89b-11": "tsho nges 'debs pa bdag la btang snyoms ma mdzad par //",
    "T02D2722:89b-12": "khyod la bstod bgyid thugs rje chen pos bsrung du gsol //",
    "T02D2722:89b-13": "srid pa'i rab rib kyis ni blo mig nyer gtses shing //",
    "T02D2722:89b-14": "'chi ba'i 'jigs pa yis ni lus sems g-yengs gyur pa //",
    "T02D2722:89b-15": "ji srid mi bzad mnar med gnas sum lhung ba //",
    "T02D2722:89b-16": "bcom ldan spyan ras gzigs kyis bdag la bskyab tu gsol //",
    "T02D2722:89b-17": "rmongs pas rgyun du gzhan gyi bud med bsten bgyis dang //",
    "T02D2722:89b-18": "srog chags stong phrag srog dang bral ba la sogs pa //",
    "T02D2722:89b-19": "mgon po bdag gis sdug bsngal rgyu ni tshang bar bgyis //",
    "T02D2722:89b-20": "lus kyi nyes pa de dag yang dag sbyang du gsol //",
    "T02D2722:89b-21": "gang zhig bkur sti'i ched dang 'tsho ba'i ched du ni //",
    "T02D2722:89b-22": "'jig rten mi bden brdzun tshig brlang po la sogs pa //",
    "T02D2722:89b-23": "'jig rten dbang phyug ngag gi nyes pa'i kun sbyor yang //",
    "T02D2722:89b-24": "dmyal ba'i rgyu de yun rings ma lus goms par bgyis //",
    "T02D2722:89b-25": "sems can rnams la rang gis gnod pa gang bgyis dang //",
    "T02D2722:89b-26": "gzhan gyis bgyis pa la ni rjes su yi rang ba'i //",
    "T02D2722:89b-27": "bdag gis yid kyi sdig de dag ni smre sngags su //",
    "T02D2722:89b-28": "'don zhing mchis pas bsal du gsol dang mgon po kye //",
    "T02D2722:89b-29": "lha dang mi dang lha min skye ba rnams dang ni //",
    "T02D2722:89b-30": "dud 'gro dang ni dmyal ba yi dgas rnams su yang //",
    "T02D2722:89b-31": "sdug bsngal dang bcas 'gro ba gang gnas de dag la//",
    "T02D2722:89b-32": "bsrung ba mdzad ces khyod kyi lo rgyus bdag la khums //",
    "T02D2722:90a-0": "des na bdag la @90a * //",
    "T02D2722:90a-1": "thugs rje yang dag mdzad du gsol //",
    "T02D2722:90a-2": "g-yar lus dar la bab pa yal bar nyams la khad //",
    "T02D2722:90a-3": "de phyir ji srid dmyal ba'i gnas su ma zhugs par //",
    "T02D2722:90a-4": "bcom ldan khyod ni bdag gis zhu ba gsan par mdzod //",
    "T02D2722:90a-5": "gzhan yang gzhan don la ni rang nyid gshegs mdzad na //",
    "T02D2722:90a-6": "bsod nams ma bsags bdag ni spyan sdar mchis kyang spong //",
    "T02D2722:90a-7": "khyod kyi thugs rje bsod nams dag la ltos sam ci //",
    "T02D2722:90a-8": "sdug bsngal med la snying rje bya bar su lags na //",
    "T02D2722:90a-9": "dran pa tsam gyis khyod ni yongs su mnyes nas su //",
    "T02D2722:90a-10": "sdig zad mdzad ces bdag gis ma khums lags sam ci//",
    "T02D2722:90a-11": "de phyir bcom ldan gzhan phan mdzad la phul du byung //",
    "T02D2722:90a-12": "bdag 'dir ma dor bsrung dang bskyab pa mdzad du gsol //",
    "T02D2722:90a-13": "glang chen dag dang nor bu sras bcas btsun mo dang //",
    "T02D2722:90a-14": "gnod med rgyal srid khang bzangs rnam par bkra ba dang //",
    "T02D2722:90a-15": "sha dang rus pa dbu ni sku mtshal mthar thug btang //",
    "T02D2722:90a-16": "grub pa'i mig sman rkang pa byug pa dag dang ni //",
    "T02D2722:90a-17": "grub pa'i gnod sbyin dang ni gnod sbyin mo dag kyang //",
    "T02D2722:90a-18": "'jig rten mnga'a bdag khyod ni mnyes par gang su",
    "T02D2722:90a-19": "dag / don gnyer rnams la mthar thug ma mchis",
    "T02D2722:90a-20": "sbyin par mdzad // gang dag rkang pa lag pa mig dang bral rnams dang //",
    "T02D2722:90a-21": "sna tshogs bro 'tshal gyis ni 'jigs pa dang bcas rnams //",
    "T02D2722:90a-22": "yon tan zab mo khyod mnyes pa yis de dag gi //",
    "T02D2722:90a-23": "yan lag sobs 'gyur bro 'tshal dag kyang zhi bar 'gyur //",
    "T02D2722:90a-24": "mkha' lding sprul gdug gnod dang mkha' 'gro ma dang ni //",
    "T02D2722:90a-25": "rnal 'byor ma yi gnod kun rtag tu zhi mdzad cing //",
    "T02D2722:90a-26": "rgyal ba khyod kyis gang la dgongs pa de la ni//",
    "T02D2722:90a-27": "gshin rje'i pho nya rmi lam du yang mthong mi 'gyur //",
    "T02D2722:90a-28": "mgon po bdag ni 'jigs pas rnam par g-yengs pa yis //",
    "T02D2722:90a-29": "nyin dang mtshan du lag pa gyen du brkyang ste du //",
    "T02D2722:90a-30": "'jig rten dbang phyug des na bdag ni 'gums pa dang //",
    "T02D2722:90a-31": "nye ba lags na bcom ldan skyabs med 'bor ram ci //",
    "T02D2722:90a-32": "yul dang dbang po gdul dka' sems kyang g-yo ba dang //",
    "T02D2722:90a-33": "mnyam par ma bzhag lus kyis sdig pa mang po bgyis //",
    "T02D2722:90a-34": "nyams pa bdag gi 'khor bzhin du ni skye ba 'dir //",
    "T02D2722:90a-35": "thams cad kyis ni sdig pa 'ba' zhig bsgrubs par zad //",
    "T02D2722:90a-36": "de phyir da ltar khyod la thal mo sbyar nas ni //",
    "T02D2722:90b-0": "'jig rten dbang phyug gang gis @90b ngan song sdug bsngal dag //",
    "T02D2722:90b-1": "myong mi 'gyur bar khyod kyi spyan sngar bde 'gror ni //",
    "T02D2722:90b-2": "mchi bar bdag zhu 'di ni gnang bar mdzad du gsol //",
    "T02D2722:90b-3": "khyod ni 'dod chags zhe sdang rnam par 'joms pa'i sku //",
    "T02D2722:90b-4": "khyod ni 'khor ba'i mtsho chen gyi ni chu lon lags //",
    "T02D2722:90b-5": "khyod ni ltung bas skrag pa 'dren pa'i lag pa ste//",
    "T02D2722:90b-6": "khyod ni brjed bcas mi dge 'dzin pa'i sgra gcan lags //",
    "T02D2722:90b-7": "khyod ni bde gshegs bla med de nyid ston pa po //",
    "T02D2722:90b-8": "khyod ni sdug bsngal mang ldan 'gro ba'i skyob byed yin //",
    "T02D2722:90b-9": "khyod ni yid 'joms gdul dka'i bdud las nges brgal ba //",
    "T02D2722:90b-10": "khyod ni srid pa'i rgya mtsho'i pha rol brgal ba lags //",
    "T02D2722:90b-11": "khyod ni nad pa ma lus nad ni rgyun gcod sku //",
    "T02D2722:90b-12": "khyod kyi sku ni 'gro ba'i nang na mchog tu mdzes //",
    "T02D2722:90b-13": "khyod ni dpe med thugs rje'i rgya mtsho chen po ste //",
    "T02D2722:90b-14": "khyod ni rgyu med gnyen du 'gro ba rnams kyis rtogs //",
    "T02D2722:90b-15": "khyod kyis g-yo ba'i dbang po 'bad pha med par btul //",
    "T02D2722:90b-16": "khyod ni yul la chags pa yongs su bcom pa lags //",
    "T02D2722:90b-17": "khyod kyi thugs ni bsam gtan mchog la mnyam par",
    "T02D2722:90b-18": "bzhag / khyod kyi thugs ni song ba kun la",
    "T02D2722:90b-19": "snyoms par mdzad // thugs rje ldan pa gzhan la phan par mdzad kyang ni //",
    "T02D2722:90b-20": "mi rig sbrul chen rgyab tu zhon nas yul rnams kyi //",
    "T02D2722:90b-21": "'dod pas dge ba nyams par gyur pa bdag la 'dir //",
    "T02D2722:90b-22": "khyod ni gang gis yongs su dgyes par mi mdzad lags //",
    "T02D2722:90b-23": "khyod kyi spyan sngar g-yar chab 'byin cing smre ba yi //",
    "T02D2722:90b-24": "sdig ldan bdag la gang gis bsrung ba mi mdzad na //",
    "T02D2722:90b-25": "mgon po 'gro ba kun rten thugs rje gang lags pa /",
    "T02D2722:90b-26": "de ci khyod kyis nyi tshe ba ru bskyed lags sam //",
    "T02D2722:90b-27": "mgon po khyod kyi thugs rjes nam mkha' khyab pa yi //",
    "T02D2722:90b-28": "sprin byung char pa'i rgyun ni chu dang skam dag dang //",
    "T02D2722:90b-29": "mtho na dman yul ni kun 'bab cing sems can gyi //",
    "T02D2722:90b-30": "don du kun la nyin mtshan rgyun mi 'chad du",
    "T02D2722:90b-31": "'jug / de ltar bcom ldan dran pa'i bdag gi",
    "T02D2722:90b-32": "bsod nams gang // des ni 'gro ba'i sdug bsngal mang ldan de dag gis //",
    "T02D2722:90b-33": "'gro nang mdzes pa rnam mang rnam par rol pa yi //",
    "T02D2722:90b-34": "po ta la yi ri rtser gnas pa thob par",
    "T02D2722:90b-35": "shog /'jig rten dbang phyug gi bstod pa yid 'phrog",
    "T02D2722:90b-36": "sdig 'joms zhes bya ba /",
    "T02D2722:90b-37": "shar phyogs ba ren da'i slob dpon mkhas pa chen po tsandra go mis mdzad pa rdzogs so /",
    "T02D2722:91a-0": "// / rgya gar shar phyogs ba ren da'i @91a * //"
}