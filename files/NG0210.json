{
    "NG0210:1": "'babs na phyung ste nam mkhar gnas //",
    "NG0210:2": "nam mkha' la ni byung nas kyang *//",
    "NG0210:3": "'dod pa bzhin du ltung bar byed //",
    "NG0210:4": "'di ni rang 'byung ngo mtshar la //",
    "NG0210:5": "'di ni dus gsum sngon du byung *//",
    "NG0210:6": "spyod pa gzhan yang snga ma bzhin /",
    "NG0210:7": "khro bo sgom pas byed par gsungs //",
    "NG0210:8": "he la'i 'khor lo dgod pa ni //",
    "NG0210:9": "rab tu gsang ba yin par bshad //",
    "NG0210:10": "gsang dang bcas shing sbyor bcas pa //",
    "NG0210:11": "shes na dngos grub thob par 'gyur //",
    "NG0210:12": "de nas gzhan yang ci rigs pa //",
    "NG0210:13": "tsham ngam bcu gnyis sbyor ba dag / mdo dang rgyas pa'i tshul dag gis //",
    "NG0210:14": "da ni rab tu bshad par bya //",
    "NG0210:15": "kun tu g.yo ba dang po yin //",
    "NG0210:16": "de bzhin rab tu g.yo bar bshad //",
    "NG0210:17": "sgrag par byed pa gsum pa ste //",
    "NG0210:18": "bzhi pa kun tu sdom par byed //",
    "NG0210:19": "rab tu 'khrug ces bya ba lnga //",
    "NG0210:20": "rmongs par byed pas de bzhin drug / myur ba tsham ngam de la gnas /",
    "NG0210:21": "kha gdangs pa ni brgyad par bshad //",
    "NG0210:22": "mdzes zhes bya ba dgu pa ste //",
    "NG0210:23": "'jigs par byed pa bcu pa yin //",
    "NG0210:24": "ki li ka la zhes bya dang *//",
    "NG0210:25": "ki li ki la chen po yi /",
    "NG0210:26": "khro bo tsham ngam bcu gnyis so //",
    "NG0210:27": "'di dag rim bzhin bshad pa yin //",
    "NG0210:28": "thog mar bsdigs pa'i rim pa yis //",
    "NG0210:29": "be con phyag rgya ldan par bya //",
    "NG0210:30": "phyi nas rang gzugs ji bzhin du //",
    "NG0210:31": "sngags pa dag gis shes par bya //",
    "NG0210:32": "rang gi gzugs kyang rang gnas pa //",
    "NG0210:33": "bsdigs shing tsham ngam byed la sogs //",
    "NG0210:34": "skrag par byed pa'i kha ni zab //",
    "NG0210:35": "khro bo'i lta ba gdong 'gyur ba //",
    "NG0210:36": "rkang pa 'gyed par gzhag pa dag / tsham ngam mtshan nyid bshad pa yin //",
    "NG0210:37": "rkang pa ya gcig myur du gzhag / gdong dang nu mjing yon po byas //",
    "NG0210:38": "khro gnyer 'jigs par byed pa bsnyer //",
    "NG0210:39": "g.yon pa mdzub mo gcig gis bsdigs //",
    "NG0210:40": "tsham ngam byed cing be con gdengs //",
    "NG0210:41": "gdong dang brla dang rkang pa g.yon //",
    "NG0210:42": "kun du g.yo zhes bya ba ste /",
    "NG0210:43": "khro bo tsham ngam snyems dang bcas //",
    "NG0210:44": "kun du g.yo ba'i rim gsungs la //",
    "NG0210:45": "rab tu g.yo zhes bya ba ni //",
    "NG0210:46": "cung zad du ni dbus dman pa'o //",
    "NG0210:47": "rab tu g.yo ba brtag par bya //",
    "NG0210:48": "de bzhin dpung pa brkyang pa dang *//",
    "NG0210:49": "rkang pa g.yon pa gdangs pa dang *//",
    "NG0210:50": "lag gnyis drag tu rdob pa ni //",
    "NG0210:51": "de bzhin skrag par byed par bshad //",
    "NG0210:52": "be con la ni blta bar gtad //",
    "NG0210:53": "rkang pa g.yas pa gsal bar phyar //",
    "NG0210:54": "de ni kun tu sdom par bshad //",
    "NG0210:55": "g.yon pa'i 'dzub [\\[]mdzub [\\]]mos sdigs par byed //",
    "NG0210:56": "dpung pa gdengs pa g.yon bzhin du //",
    "NG0210:57": "mig ni mdzub mo gcig la gtad //",
    "NG0210:58": "rkang pa g.yas pa phyar ba ni //",
    "NG0210:59": "kun du 'khrugs pa zhes bya'o //",
    "NG0210:60": "rkang pa g.yon pa gdengs byas te //",
    "NG0210:61": "g.yon phyogs su ni phyar zhing bskor //",
    "NG0210:62": "dpung pa brkyang pa'i be con gdengs //",
    "NG0210:63": "bsdigs pa gcig tu rmongs par byed //",
    "NG0210:64": "myur du tsham ngam zhes bya ba //",
    "NG0210:65": "de nyid dpung brdabs bsdigs pa'o //",
    "NG0210:66": "de nyid las ni kha @#//",
    "NG0210:67": "gdangs pa //",
    "NG0210:68": "kha gdangs pa zhes bsgrags pa yin //",
    "NG0210:69": "sran dang bcas la bzhi ni bskor //",
    "NG0210:70": "mthu rtsal che ba'i stabs su stsol //",
    "NG0210:71": "mchu yi mtha' ma so yis mnan //",
    "NG0210:72": "lag pa phyar te sdigs par byed //",
    "NG0210:73": "bsnyems dang bcas shing sgra yang 'byin //",
    "NG0210:74": "'jigs par byed pa'i hu~m bsgrags pa'i //",
    "NG0210:75": "tsham ngam legs par bshad pa ni //",
    "NG0210:76": "mdzes pa'i khro bos gnon pa'o //",
    "NG0210:77": "btsan thabs su ni bskor bar bya //",
    "NG0210:78": "rkang po g.yas pa btsugs te mnan //",
    "NG0210:79": "lag pa gnyis ka drag rdob pa //",
    "NG0210:80": "byas nas 'jigs par bya ba ni //",
    "NG0210:81": "de bzhin snyems dang bcas bshad pa //",
    "NG0210:82": "tsham ngam bdag nyid chen po 'di //",
    "NG0210:83": "'jigs par byed pa zhes bya ste //",
    "NG0210:84": "rtag tu khro bo bsgom pa'o //",
    "NG0210:85": "rkang pa mnyam par bzhag te 'dug / g.yas pa cung zad mtho bar bya //",
    "NG0210:86": "dpal dang ldan pas g.yon pa smad //",
    "NG0210:87": "g.yon pa sor mo gcig gis bsdigs //",
    "NG0210:88": "dpung pa bteg ste be con 'phyar //",
    "NG0210:89": "rkang pa dang ni gdong bsgyur ba //",
    "NG0210:90": "rtag tu khro bo bsgom pa ni //",
    "NG0210:91": "ki li ki la zhes bya'o //",
    "NG0210:92": "ki li ki la chen po ni //",
    "NG0210:93": "de nyid las ni rgyab tu blta /",
    "NG0210:94": "khro bo mig ni ya gcig btsums //",
    "NG0210:95": "myur du mchod stabs byed pa'o //",
    "NG0210:96": "'di ni tsham ngam sbyor ba ste //",
    "NG0210:97": "he la'i 'khor lo rtsibs rim las //",
    "NG0210:98": "mdor na ji ltar dgod pa dag / legs par bshad pa 'di yin no //",
    "NG0210:99": "he la'i 'khor lo'i mthu sngags dang *//",
    "NG0210:100": "tsham ngam g.yas kyi mthu dga' yis //",
    "NG0210:101": "las rnams rab tu ngo mtshar ba //",
    "NG0210:102": "ji skad gsungs pa'i las rnams bya'o //",
    "NG0210:103": "bsgrub pa de dag gsang rgyud dang *//",
    "NG0210:104": "he la'i 'khor lo 'di shes na /",
    "NG0210:105": "khro bo dngos dang gcig 'gyur bas /",
    "NG0210:106": "khro bo'i skad du spyod par 'gyur //",
    "NG0210:107": "rtog pa 'di ni gsang bar bcas //",
    "NG0210:108": "gsang ba'i snying po'i mchog tu bshad //",
    "NG0210:109": "khro bo'i rgyal po'i rtog 'di las //",
    "NG0210:110": "mchog tu gyur pa gzhan med do /",
    "NG0210:111": "khro bo rnam par rgyal ba las //",
    "NG0210:112": "rtog pa phyi ma'i phyi ma 'di //",
    "NG0210:113": "rab tu gsang ba zhes bya ba //",
    "NG0210:114": "thos nas gsang ba'i don bsgoms pas //",
    "NG0210:115": "lha de thams cad yi rangs nas /",
    "NG0210:116": "khro bo mchog la phyag 'tshal te //",
    "NG0210:117": "rab tu dga' ba'i mchog tu 'gyur //",
    "NG0210:118": "gsang ba'i rtog par gtogs pa lnga pa ste bcom",
    "NG0210:119": "ldan 'das 'jam dpal gshin rje gshed po la rjes",
    "NG0210:120": "su yi rang ba'i rim par phye ba ste nyi",
    "NG0210:121": "shu rtsa gnyis pa'o ///"
}