{
    "T02TD3185E:199a-0": "@199a # // rgya gar skad du /",
    "T02TD3185E:199a-1": "siddhee ae ka b'i ra s'a dha nam /",
    "T02TD3185E:199a-2": "bod skad du /",
    "T02TD3185E:199a-3": "dpa' bo gcig tu grub pa'i sgrub thabs /",
    "T02TD3185E:199a-4": "sngar bshad pa'i cho gas stong pa nyid bsgoms pa'i rjes la /",
    "T02TD3185E:199a-5": "padma dkar po'i steng du yi ge a'a: dkar po las byung ba'i zla ba la yi ge dh'i: dkar po yongs su gyur pa las rje btsun 'jam dpal dpa' bo gcig tu grub pa zhes bya ba /",
    "T02TD3185E:199a-6": "sku mdog thams cad dkar ba zhal gcig phyag gnyis pa /",
    "T02TD3185E:199a-7": "g-yas pas mchog sbyin pa /",
    "T02TD3185E:199a-8": "g-yon pas autpala sngon po bsnams pa /",
    "T02TD3185E:199a-9": "lha rdzas kyi rgyan dang ldan zhing mdzes pa /",
    "T02TD3185E:199a-10": "rnam par bkra pa'i na bza' bsnams nas skyil krung gis bzhugs par bdag nyid skad cig gis rdzogs par byas la /",
    "T02TD3185E:199a-11": "mgo bo dang mgrin pa dang /",
    "T02TD3185E:199a-12": "snying ga rnams su yi ge aom a'a: h'um rnams dgod par bya'o //",
    "T02TD3185E:199a-13": "a'a:'i yi ge dang h'um gi gnyis kyi bar du yang yi ge dh'i:'i 'od zer gyis 'jig rten gyi don byed par gyur pas gsang sngags bzlas par bya ste /",
    "T02TD3185E:199a-14": "aom rdo rje rnon pos sdug bsngal gcod //",
    "T02TD3185E:199a-15": "shes rab ye shes dag gi sku //",
    "T02TD3185E:199a-16": "ye shes sku ste gsung dbang phyug / aa ra pa tsa na dbang 'dud //",
    "T02TD3185E:199a-17": "dpa' bo gcig tu grub pa'i sgrub thabs so //",
    "T02TD3185E:199a-18": "mkhas pa aa bha ya las tshul khrims rgyal mtshan gyis bsgyur ba'o//"
}