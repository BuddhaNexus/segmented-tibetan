{
    "T02TD1766E:258b-0": "@258b # // rgya gar skad du /",
    "T02TD1766E:258b-1": "shr'i de w'i k'a li s'a dhano pi ka / bod skad du /",
    "T02TD1766E:258b-2": "dpal lha mo nag mo sgrub pa'i thabs kyi chog / dpal lha mo nag mo la phyag 'tshal lo //",
    "T02TD1766E:258b-3": "dpal lha mo nag mo bsgrub par 'dod pa'i rnal 'byor pas /",
    "T02TD1766E:258b-4": "yo byad phun sum tshogs pas lha bsams la /",
    "T02TD1766E:258b-5": "de nas gnas dur khrod dam /",
    "T02TD1766E:258b-6": "shing drung ngam /",
    "T02TD1766E:258b-7": "gcong rong ngam /",
    "T02TD1766E:258b-8": "khang stong dam /",
    "T02TD1766E:258b-9": "dben pa'i sa phyogs su phyin la /",
    "T02TD1766E:258b-10": "de nas dang po phyogs skyong bcu la sogs pa 'jig rten pa thams cad la gtor ma rgyas par btang /",
    "T02TD1766E:258b-11": "de nas ae'i mandala kun du khru re ba la dpangs su yang khru gang gi tshad du bya /",
    "T02TD1766E:258b-12": "de la stegs bu rim pa gsum du bya'o //",
    "T02TD1766E:258b-13": "bar ma la zla gam gsum gsum du bya /",
    "T02TD1766E:258b-14": "tha ma la gru gsum dang /",
    "T02TD1766E:258b-15": "dang po la gru gsum du bya /",
    "T02TD1766E:258b-16": "rabs chad kyi thod pa re re'am /",
    "T02TD1766E:258b-17": "yang na gang yang rung ba'i thod pa re re bzhag ste /",
    "T02TD1766E:258b-18": "de yang thod pa'i steng du mngon par byas nas /",
    "T02TD1766E:258b-19": "thod pa'i nang du yang nag po re re ro sol kyis bri /",
    "T02TD1766E:258b-20": "thod pa'i phyi yang dmar po re re mi khrag gis bris /",
    "T02TD1766E:258b-21": "zla gam gsum gsum yang dmar por byug / gru gsum nag pos tshon btang ste /",
    "T02TD1766E:258b-22": "tshon btang ma legs na skyon 'di lta bu yod do //",
    "T02TD1766E:258b-23": "tshon sboms na slob dpon dang /",
    "T02TD1766E:258b-24": "slob ma nad mang du'ong /",
    "T02TD1766E:258b-25": "tshon phras na nad mang bar yong /",
    "T02TD1766E:258b-26": "yo bar gyur na yul du 'khrug pa yong /",
    "T02TD1766E:258b-27": "bar chad par gyur na slob dpon slob bu myur du 'chi bar 'gyur /",
    "T02TD1766E:258b-28": "de bas re kh'a smyug ma 'bring po tsam du byas la /",
    "T02TD1766E:258b-29": "g-yas nas bskor zhing bri ste /",
    "T02TD1766E:258b-30": "tshon dgye ba yang gru gsum nyis 'gyur du dgye ste /",
    "T02TD1766E:258b-31": "nang gi gru gsum nag por bya /",
    "T02TD1766E:258b-32": "phyi gru gsum de dmar por byug / nang dang phyi gru gsum re re la rdo rje phyed ma re res mtshan pa bri /",
    "T02TD1766E:258b-33": "thal chen dang khrag skam bsres pas /",
    "T02TD1766E:258b-34": "ae'i dbus su sngags sa bon gyi h'um bri /",
    "T02TD1766E:258b-35": "nang gi zur gsum la ma mo thams cad kyi srog gi snying po bhyo:re re bri bar bya ba yin no //",
    "T02TD1766E:259a-0": "de yang da du ra'i khu ba dang dur khrod @259a * //",
    "T02TD1766E:259a-1": "kyi sol ba dang ra khyi'i khrag dang /",
    "T02TD1766E:259a-2": "bya nag mo'i khrag dang /",
    "T02TD1766E:259a-3": "de rnams cha bsnyams la bsres te zhib tu btags la tshon rtsi dang sbyar bas dur khrod kyi ras la lha mo'i sku bris la /",
    "T02TD1766E:259a-4": "ae'i mandala gyi dbus su bzhugs su gsol te /",
    "T02TD1766E:259a-5": "de nas spos la sogs pa mchod pa'i yo byad lnga tshang bar bshams te mchod pa dbul /",
    "T02TD1766E:259a-6": "de yang bdag dam tshig gi lha mo bsgom pa ni /",
    "T02TD1766E:259a-7": "dang po rang gi snying gar padma 'dab ma bzhi'am /",
    "T02TD1766E:259a-8": "yang na 'dab ma brgyad pa ge sar dang bcas pa cig bsam /",
    "T02TD1766E:259a-9": "padma de'i ge sar gyi dbus su yi ge aam klad kor dang bcas pa 'od 'bar ba cig bsams la de'i steng du yi ge h'um rang gi gzi brjid kyis rang nyid me ltar 'bar ba cig bsgom /",
    "T02TD1766E:259a-10": "me des bdag nyid rnam par rtog pa can gyi lus bsregs nas thal bar gyur par bsam mo //",
    "T02TD1766E:259a-11": "yang thal ba de'i dbus su zhi ba'i 'od kyis bsam par bya ba /",
    "T02TD1766E:259a-12": "sngon gyi padma'i snying po la gnas pa /",
    "T02TD1766E:259a-13": "srog gi rang bzhin gyi yi ge aom /",
    "T02TD1766E:259a-14": "de'i steng du bam bsam mo //",
    "T02TD1766E:259a-15": "de nas yi ge bam yongs su gyur pa las /",
    "T02TD1766E:259a-16": "bum pa gang ba dkar po'i kha nas bdud rtsi'i chu rgyun 'bab pa cig bsam /",
    "T02TD1766E:259a-17": "de nas srog tu bshad pa'i yi ge aom de yis bdud rtsi'i chu rgyun 'bab cing sbreng bas /",
    "T02TD1766E:259a-18": "yi ge kun gyi mchog srog tu bshad pa'i yi ge aa zhes pa'i chu des lhag par brtan zhing brtas par byas nas /",
    "T02TD1766E:259a-19": "gzi brjid dang ldan par gyur nas /",
    "T02TD1766E:259a-20": "zla ba dang /",
    "T02TD1766E:259a-21": "kha ba dang /",
    "T02TD1766E:259a-22": "kunda dang /",
    "T02TD1766E:259a-23": "sprin dkar po dang /",
    "T02TD1766E:259a-24": "dur lta bur bsam par bya'o //",
    "T02TD1766E:259a-25": "de nas dpal lha mo'i mtshan sngags aom ma h'a k'a li de w'i k'a li /",
    "T02TD1766E:259a-26": "tranta k'a la ti tsanda r'u pi ni h'um phat /",
    "T02TD1766E:259a-27": "ces brjod pa'i sgo nas /",
    "T02TD1766E:259a-28": "sngags kyi sa bon yi ge aa de las lhar bsgrubs te /",
    "T02TD1766E:259a-29": "dpal lha mo nag mo'i skur bsgyur zhing bsgom par bya ba ni /",
    "T02TD1766E:259a-30": "sku mdog nag mo char sprin nam /",
    "T02TD1766E:259a-31": "bung ba ltar gnag pa /",
    "T02TD1766E:259a-32": "shin tu rid pa /",
    "T02TD1766E:259a-33": "keng rus kyi rus can /",
    "T02TD1766E:259a-34": "zhal gcig phyag bzhi pa /",
    "T02TD1766E:259a-35": "zhabs gnyis pa /",
    "T02TD1766E:259a-36": "g-yas kyi dang po na ral gri //",
    "T02TD1766E:259a-37": "'og ma na bhandha dmar gyis bskyil ba /",
    "T02TD1766E:259a-38": "kha tv'am ga dkrol ma ste /",
    "T02TD1766E:259a-39": "g-yon na shakti /",
    "T02TD1766E:259a-40": "'og mas tri sh'u la'i dar dbyangs 'phyar ba thogs pa /",
    "T02TD1766E:259a-41": "mi ro rengs pa khar bcug nas mche ba gtsigs pa /",
    "T02TD1766E:259a-42": "spyan dmar po gsum bzlog nas lta ba /",
    "T02TD1766E:259b-0": "dbu'i @259b ral pa gyen du brdzes shing len bu g-yon du 'khyil pa /",
    "T02TD1766E:259b-1": "dbu skra'i ral pa la thod pa'i phreng bas brgyan pa /",
    "T02TD1766E:259b-2": "snyan cha g-yas pa sbrul gyi mgul nas dril bu gsil ba /",
    "T02TD1766E:259b-3": "snyan cha g-yon pa seng ge'i ral pa dmar ba /",
    "T02TD1766E:259b-4": "rna ltag gnyis na me tog dang dar dmar nag gi cod pan 'phur ba /",
    "T02TD1766E:259b-5": "lha ma yin la sogs pa'i thod pa'i do shal byas pa /",
    "T02TD1766E:259b-6": "glang po che'i ko rlon stod g-yogs su byas pa /",
    "T02TD1766E:259b-7": "ba lang gi ko rlon chen po dral ba la re lde ser pos sham bu byas pa sku smad dkris pa /",
    "T02TD1766E:259b-8": "khrag dang zhag gi thig les tshom bur bris pa /",
    "T02TD1766E:259b-9": "klu'i rgyal po gnyis gshibs pas ska rags su byas pa /",
    "T02TD1766E:259b-10": "zhabs gnyis lcags sgrog gis brgyan nas /",
    "T02TD1766E:259b-11": "bod bu gva pa'i steng na rtsen skyil du bzhugs pa /",
    "T02TD1766E:259b-12": "dur khrod brgyad kyi dbus na skad dung dang 'brug gi sgra ltar sgrogs shing /",
    "T02TD1766E:259b-13": "ma mo mkha' 'gro sha za thams cad dbang du sdud pa cig tu bsgom mo //",
    "T02TD1766E:259b-14": "de ltar gsal ba dang de'i snying ga'i dbus su /",
    "T02TD1766E:259b-15": "thugs mar me 'dra ba la rang gi sor bzhi'i tshad la dbyibs sgo nga'i gzugs 'dra ba cig gsal bar bsgom mo //",
    "T02TD1766E:259b-16": "sgo nga de'i nang gi dbus su h'um nyi ma zla ba'i dkyil 'khor dang ldan pa cig bsgom mo //",
    "T02TD1766E:259b-17": "de'i yang h'um gi thig le ni nyi ma'i dkyil 'khor du bsam /",
    "T02TD1766E:259b-18": "h'um gi zla tshes zla ba'i dkyil 'khor du bsam /",
    "T02TD1766E:259b-19": "de'i 'og tu h'um de las 'od zer byung bas bzlas pa'i yig 'bru rnams phreng bar gyur nas /",
    "T02TD1766E:259b-20": "h'um de nyid la blta zhing gsal ba dang /",
    "T02TD1766E:259b-21": "'dris shing goms pa'i sbyor bas rtse gcig kho nar bsgom mo //",
    "T02TD1766E:259b-22": "de ltar bdag dam tshig gi lha mor gsal ba dang /",
    "T02TD1766E:259b-23": "grub pa'i gnas nas rang bzhin gyi lha mo sngar gyi de dang 'dra ba zhig la /",
    "T02TD1766E:259b-24": "'khor ma mo gcer bu ral pa can thod pas se ral khar brgyan pa /",
    "T02TD1766E:259b-25": "lag pa g-yas pas mi'i snying thogs pa /",
    "T02TD1766E:259b-26": "lag pa g-yon pas bhandha raktas bkar ba 'dzin pa /",
    "T02TD1766E:259b-27": "snying gi dkyil na srog gi snying po bhyo:re re yod pa /",
    "T02TD1766E:259b-28": "bsam gyis mi khyab pa dang bcas pa byon par bsam mo //",
    "T02TD1766E:259b-29": "de nas nam mkha' la spyan drangs nas /",
    "T02TD1766E:259b-30": "mdun du ae'i dbus su sngags kyi sa bon h'um dang bhyo:la so sor thim pas sku phyag rgyar bzhengs par bya'o //",
    "T02TD1766E:260a-0": "de la dgug pa dang gzhug pa dang bcing ba dang dbang du bya ba sngags 'dis @260a * //",
    "T02TD1766E:260a-1": "bya'o //",
    "T02TD1766E:260a-2": "dri shya dza:h'um bam ho:sa ma ya stvam sa ma ya stvam zhes brjod nas de nas gzugs la mngon du sku ston pa cig bsgom mo //",
    "T02TD1766E:260a-3": "de ltar mi ston na /",
    "T02TD1766E:260a-4": "aom h'um bhyo:ae a'ar li hr'i:dza:zhes brjod cing gzir ro //",
    "T02TD1766E:260a-5": "mngon du ma byung na bdag gi sems la ci 'dod pa ni khyod kyis sgrub par gyis shig ces bsgo ba'o //",
    "T02TD1766E:260a-6": "de yang las byed pa'i tshe rig sngags kyi dam tshig sbyin te /",
    "T02TD1766E:260a-7": "dam tshig kyang gur gum chu la sngags kyis btab la sbyin no //",
    "T02TD1766E:260a-8": "dam tshig gi sngags 'di'o //",
    "T02TD1766E:260a-9": "aom ha na ha na badzra sa ma ya aa dhi kra ma nan h'um phat /",
    "T02TD1766E:260a-10": "dam tshig gi chu sbyin nas bsgo ba /",
    "T02TD1766E:260a-11": "lha mo khyod dam tshig 'di las 'das nas bsgo ba bzhin du ma byas na rab tu gzir ba chen po byed pa dang /",
    "T02TD1766E:260a-12": "dam tshig gi chu 'di yang ha la ha la chen por 'gyur te /",
    "T02TD1766E:260a-13": "mthong bas khrag skyugs pa dang /",
    "T02TD1766E:260a-14": "rdo rje za byed chen pos snying dral te dus ma yin par 'chi bar 'gyur ba dang /",
    "T02TD1766E:260a-15": "rdo rje gnod sbyin gyis gsod pa la sogs par 'gyur ro //",
    "T02TD1766E:260a-16": "khro bo za byed chen por 'gyur te /",
    "T02TD1766E:260a-17": "rdo rje me dpal 'bar bas tshig nas lus thal bar byas te /",
    "T02TD1766E:260a-18": "so so rang gi rnam pa gsal bzhin du dmyal ba 'bod sgrogs su skye bar 'gyur ro zhes dam tshig por /",
    "T02TD1766E:260a-19": "de nas lha mo la mchod pa lnga dang gtor ma dbul lo ;",
    "T02TD1766E:260a-20": "/ aom h'um shr'i ya de b'i k'a li ma h'a k'a li h'um bhyo: //",
    "T02TD1766E:260a-21": "aom badzra pushpe p'u dza spha ra na sa ma ye h'um phat ces brjod de me tog dbul lo //",
    "T02TD1766E:260a-22": "aom badzra dh'u pe p'u dza spa ra na sa ma ye h'um zhes brjod de bdug spos shangs la dbul lo //",
    "T02TD1766E:260a-23": "aom badzra d'i pe p'u dza spha ra na sa ma ye h'um zhes brjod de mar me spyan la dbul lo //",
    "T02TD1766E:260a-24": "aom badzra gandhe p'u dza spha ra na sa ma ye h'um zhes brjod de dri thugs kar dbul lo //",
    "T02TD1766E:260a-25": "aom badzra nee wi dye p'u dza spha ra nasa ma ya h'um zhes brjod de lha bshos phyag tu dbul lo //",
    "T02TD1766E:260a-26": "de nas ra rog po'i sha khrag dang /",
    "T02TD1766E:260a-27": "bya nag mo'i sha khrag dang /",
    "T02TD1766E:260a-28": "gzhan gyi yang sha khrag sna tshogs gang 'byor pa dang /",
    "T02TD1766E:260a-29": "chang la sogs pa bza' ba sna tshogs dang ldan pa'i gtor ma dbul bar bya ste /",
    "T02TD1766E:260a-30": "ma h'a mam sa kh'a hi /",
    "T02TD1766E:260a-31": "ma h'a go ro tsa na kh'a hi /",
    "T02TD1766E:260a-32": "ma h'a tsitta kh'a hi /",
    "T02TD1766E:260a-33": "ma h'a ba su ta kh'a hi /",
    "T02TD1766E:260a-34": "ai dam ba lim gri dn'a sa ma ya h'um phat sv'a h'a zhes brjod de gtor ma dbul bar bya'o //",
    "T02TD1766E:260b-0": "de ltar mchod pa @260b rdzogs par phul nas bstod pa bya'o //",
    "T02TD1766E:260b-1": "gling bu 'bud pa'am /",
    "T02TD1766E:260b-2": "mi rkang 'bud pa'am /",
    "T02TD1766E:260b-3": "cang te'u'am /",
    "T02TD1766E:260b-4": "mi thod kyi rnga brdung zhing dbyangs snyan pos bstod pa bya ste /",
    "T02TD1766E:260b-5": "aom dpal ldan nag mo mi pham srid gsum bdag / rang don grub cing rnam thar sgor gzhol kyang //",
    "T02TD1766E:260b-6": "snying rje'i dbang gis gzhan don rjes thob cing //",
    "T02TD1766E:260b-7": "shes rab sna tshogs dag gis 'gro don byed //",
    "T02TD1766E:260b-8": "lha mo sku mdog nag mo char sprin mdog / mtshan mo nag mo shin tu gtum pa'i gzugs //",
    "T02TD1766E:260b-9": "shin tu rid cing keng rus lus can ma //",
    "T02TD1766E:260b-10": "zhal gcig phyag bzhi zhabs gnyis brjid pa'i sku //",
    "T02TD1766E:260b-11": "ral pa gyen 'greng lan bu g-yon du 'khyil //",
    "T02TD1766E:260b-12": "skra rked sbrul dang thod pa'i phreng thod can //",
    "T02TD1766E:260b-13": "rna ltag me tog dar nag cod pan can //",
    "T02TD1766E:260b-14": "khrag gi chang gis ra ro spyan rtsa dmar //",
    "T02TD1766E:260b-15": "mi ro rengs pa khar bcug mche ba gtsigs //",
    "T02TD1766E:260b-16": "rnam par gtsigs nas khrag la shin tu dgyes //",
    "T02TD1766E:260b-17": "snyan cha g-yas pa sprul gyi mgul nas dril bu gsil //",
    "T02TD1766E:260b-18": "gdug pa btul nas tshangs pa'i sgra sgrogs ma //",
    "T02TD1766E:260b-19": "snyan cha g-yon par seng ge ral pa dmar //",
    "T02TD1766E:260b-20": "dpa' bo khams gsum seng ge'i sgra sgrogs shing //",
    "T02TD1766E:260b-21": "phyag bzhi g-yas kyi dang po ral gri 'dzin //",
    "T02TD1766E:260b-22": "'og ma bhandha rakta dmar bskyil 'dzin //",
    "T02TD1766E:260b-23": "g-yon gyi dang po shakti mtshon cha 'dzin //",
    "T02TD1766E:260b-24": "'og ma tri sh'ul mgul na dar dpyangs 'dzin //",
    "T02TD1766E:260b-25": "shakti ral gri mtshon gyis bsad pa yam //",
    "T02TD1766E:260b-26": "lha ma yin gyi mgo bos do shal byas //",
    "T02TD1766E:260b-27": "glang po che yi ko rlon stod g-yogs byas //",
    "T02TD1766E:260b-28": "smad ni ba lang ko rlon dras pa la //",
    "T02TD1766E:260b-29": "phyed ni re lnga ser po'i sham bus dkris //",
    "T02TD1766E:260b-30": "klu yi dbang po gzhibs pa'i rked chings can //",
    "T02TD1766E:260b-31": "zhabs gnyis lcags sgrog dag gis mdzes par brgyan //",
    "T02TD1766E:260b-32": "khrag zhag mang po dag gi tshom bus thig ler bris //",
    "T02TD1766E:260b-33": "bong bu gzhon mtshan mo dur khrod rgyu //",
    "T02TD1766E:260b-34": "bong bu'i rmig pa glog gi shugs can ma //",
    "T02TD1766E:260b-35": "khams gsum skad cig tsam gyis skor bar byed //",
    "T02TD1766E:260b-36": "skad ni dung dang 'brug gi sgra ltar sgrogs //",
    "T02TD1766E:260b-37": "ma mo mkha' 'gro sha za dbang du sdud //",
    "T02TD1766E:260b-38": "lho phyogs gshin rje'i pho brang dag na gnas //",
    "T02TD1766E:260b-39": "dam pa'i sa nas gzugs sku gnyis gzigs ma //",
    "T02TD1766E:261a-0": "@261a * // ting 'dzin dbang thob gzugs khams gnas su byon //",
    "T02TD1766E:261a-1": "tshangs pa'i rgyal po la sogs phyag byas ma //",
    "T02TD1766E:261a-2": "gzhan la dbang bsgyur 'dod khams ya mthar byon //",
    "T02TD1766E:261a-3": "dbang phyug chen po'i sku la dgyes 'khril ma //",
    "T02TD1766E:261a-4": "sum cu rtsa gsum tshal du byon pa'i tshe / lha rnams dbugs phyung brgya byin phyag byas ma //",
    "T02TD1766E:261a-5": "lha ma yin rnams phung bar byas pa'i tshe //",
    "T02TD1766E:261a-6": "lha min dbang po kun gyis phyag byas ma //",
    "T02TD1766E:261a-7": "sku mdog ri rab che dang 'gran pa'i tshe //",
    "T02TD1766E:261a-8": "lte ba'i thad ka'i phyogs nas nyi zla 'char //",
    "T02TD1766E:261a-9": "rgyal chen bzhi la sogs pas phyag byas ma //",
    "T02TD1766E:261a-10": "rgya mtsho'i gting nas me sbar mtsho skems nus //",
    "T02TD1766E:261a-11": "sa 'og dbang po kun gyis phyag byas ma //",
    "T02TD1766E:261a-12": "lha mo khyod kyis cho 'phrul 'di bstan pas //",
    "T02TD1766E:261a-13": "bdud dang gshin rje'i rgyal po 'dar zhing 'dud //",
    "T02TD1766E:261a-14": "ma mo srin mo'i tshogs rnams rngam zhing rgod //",
    "T02TD1766E:261a-15": "dam sri'i tshogs rnams 'dar zhing dam la 'dud //",
    "T02TD1766E:261a-16": "tsitta'i rin chen gur phub gzhal yas nas //",
    "T02TD1766E:261a-17": "nyi zla'i dkyil 'khor brtsegs pa'i 'od zer 'bar //",
    "T02TD1766E:261a-18": "phyogs bcu 'jig rten dag gi bcud bsdus nas //",
    "T02TD1766E:261a-19": "nyi ma'i dkyil 'khor dag la thim mdzad ma //",
    "T02TD1766E:261a-20": "dug gi rlangs pas nag po'i phyogs rnams kyi //",
    "T02TD1766E:261a-21": "bzhi brgya rtsa bzhi'i nang rnams slong mdzad ma //",
    "T02TD1766E:261a-22": "de phyir nad kyi bdag mo dam la 'du //",
    "T02TD1766E:261a-23": "phyogs bcu'i 'jig rten bdud rtsi'i bcud bsdus nas //",
    "T02TD1766E:261a-24": "zla ba'i dkyil 'khor dag la thim mdzad ma //",
    "T02TD1766E:261a-25": "bdud rtsi'i rlangs pas dkar po'i phyogs rnams kyi //",
    "T02TD1766E:261a-26": "bzhi brgya rtsa bzhi'i nad kyi rtsad gcod ma //",
    "T02TD1766E:261a-27": "bdud rtsi sman gyi rgyal mo dam la 'du //",
    "T02TD1766E:261a-28": "gang zhig khyod la dad nam bas byams //",
    "T02TD1766E:261a-29": "de phyir nad bdag ma gcig sman gyi gtso //",
    "T02TD1766E:261a-30": "bdud rtsi lha mo khyod la rtag tu bstod //",
    "T02TD1766E:261a-31": "sangs rgyas sh'akya thub pa'i spyan snga ru //",
    "T02TD1766E:261a-32": "bdag gi deng nas 'khor ba ji srid par //",
    "T02TD1766E:261a-33": "dkar po'i phyogs kyi nad dang sdug bsngal sogs //",
    "T02TD1766E:261a-34": "zhi bar bya phyir tshe dang bsod nams spel //",
    "T02TD1766E:261a-35": "nag po'i phyogs ni bkug cing dbang du sdud //",
    "T02TD1766E:261a-36": "smyo 'bog bsad la sogs pa'i las 'di rnams //",
    "T02TD1766E:261a-37": "bstan pa srung phyir las 'di bsgrub par bgyi //",
    "T02TD1766E:261a-38": "'di las 'gal na rgyal ba'i sku bslus pas //",
    "T02TD1766E:261b-0": "dus gsum rgyal ba'i rdo rjes mgo @261b 'gems shog / de skad rgyal ba'i spyan sngar dam bcas pas //",
    "T02TD1766E:261b-1": "khas blangs bzhin du dam tshig dgyes dgongs la //",
    "T02TD1766E:261b-2": "dam bcas bzhin du phrin las myur du mdzod //",
    "T02TD1766E:261b-3": "rnal 'byor bdag dang bdag gi 'khor bcas la //",
    "T02TD1766E:261b-4": "zhal nas bdud rtsi'i rgyun gyi char phob la //",
    "T02TD1766E:261b-5": "nad sogs sdug bsngal tshogs rnams zhi bar mdzod //",
    "T02TD1766E:261b-6": "tshe dang dbang thang longs spyod rgyas par mdzod //",
    "T02TD1766E:261b-7": "zang zing lo tog 'bru yi phung po dang //",
    "T02TD1766E:261b-8": "rin chen rkang 'gro phyugs rnams 'phel bar mdzod //",
    "T02TD1766E:261b-9": "bla ma smod cing dkon mchog dbu 'phang smod //",
    "T02TD1766E:261b-10": "bdag gi dge ba'i bar chad byed pa rnams //",
    "T02TD1766E:261b-11": "che ge mo zhes bya ba'i las ngan 'di //",
    "T02TD1766E:261b-12": "khyod kyi khong nas dug gi rlung bus la //",
    "T02TD1766E:261b-13": "'du ba rnam bzhi'i nad rnams khong nas slong //",
    "T02TD1766E:261b-14": "pags gzhi sa la lhung la rdebs su chug / don snod lnga po khong khrag skyug tu chug / las ngan 'khor bcas brang chen brdung du chug / smre sngags tshe de gnam du 'bod du chug /'chi bdag gsad smyo 'bogs pas gsad par mdzod //",
    "T02TD1766E:261b-15": "gcan gzan mkha' lding la sogs ltas ngan phob //",
    "T02TD1766E:261b-16": "bstan pa srung ba'i las 'di myur du mdzod //",
    "T02TD1766E:261b-17": "aom ro ru ro ru bi tishtha ba dho tsh'i ka m'a la raksha s'i h'um bhyo: //",
    "T02TD1766E:261b-18": "che ge mo m'a ra ya h'um phat ces bzlas shing dam bdar /",
    "T02TD1766E:261b-19": "gtor ma sphreng zhing brgya rtsa brgyad dam //",
    "T02TD1766E:261b-20": "yang na nyi shu rtsa gcig bzlas //",
    "T02TD1766E:261b-21": "gzhan yang lha mo'i gzungs la sogs bstod pa mtha' dag bya'o //",
    "T02TD1766E:261b-22": "de nas lha mo'i rnal 'byor la gnas nas //",
    "T02TD1766E:261b-23": "don thams cad grub par byed pa'i snying po'i sngags 'dis bzlas par bya ste /",
    "T02TD1766E:261b-24": "myur bar ma yin bul ma yin //",
    "T02TD1766E:261b-25": "mi gsal ma yin gsal bar min //",
    "T02TD1766E:261b-26": "gug skyed nyams pa ma yin pa //",
    "T02TD1766E:261b-27": "g-yeng ba'i rtog pa spangs pas bzlas //",
    "T02TD1766E:261b-28": "aom h'um shri ya de w'i k'a li ma h'a k'a li h'um bhyo: //",
    "T02TD1766E:261b-29": "a'a ra li hrim dza: zhes yig 'bru gsal bar byas te /",
    "T02TD1766E:261b-30": "sngags kyi bzlas pa thams cad kyang lha mo'i tshig yin par che ba'i nga rgyal bya zhing /",
    "T02TD1766E:261b-31": "rang gi sprul pa'i lha mo thams cad kyi zhal nas kyang sngags kyi sgra 'byung bar bsam zhing bzlas pa la sogs pa bya ste /",
    "T02TD1766E:261b-32": "de lta bu thams cad kyis bzlas par 'gyur //",
    "T02TD1766E:261b-33": "de ni sngon du bya ba sngags te /",
    "T02TD1766E:261b-34": "'bum phrag bdun bzlas pa'am /",
    "T02TD1766E:262a-0": "@262a * // yang na gsum bzlas pas las thams cad 'grub par 'gyur ro //",
    "T02TD1766E:262a-1": "de yang sngags khri phrag bzlas nas gtor ma re re btang ste /",
    "T02TD1766E:262a-2": "khu tshur bcings te mdzub mo gnyis bsgrengs la /",
    "T02TD1766E:262a-3": "kha 'gram g-yas g-yon du mche ba ltar byas la /",
    "T02TD1766E:262a-4": "aom bya b'a batt'a li che zhes lan bdun nam gsum bzlas nas 'di skad du /",
    "T02TD1766E:262a-5": "dur khrod ma mo dngos grub zhal //",
    "T02TD1766E:262a-6": "gtum mo gtsigs byed yi dgas kha //",
    "T02TD1766E:262a-7": "dam tshig srung ma khrag dga' mo //",
    "T02TD1766E:262a-8": "lha chen dgyes mdzad khyed la bstod //",
    "T02TD1766E:262a-9": "ki li sgra sgrogs sbyor 'dzin ma //",
    "T02TD1766E:262a-10": "dur khrod ro yi mtsho dbus na //",
    "T02TD1766E:262a-11": "tshogs dang pho nya bcas pa ru //",
    "T02TD1766E:262a-12": "gtsigs byed gtum bdud mdzad la bstod //",
    "T02TD1766E:262a-13": "las bzhi'i dbang phyug sna tshogs gzugs //",
    "T02TD1766E:262a-14": "shin tu rid pa'i 'jigs gzugs can //",
    "T02TD1766E:262a-15": "lus la lpags gyon bong bu zhon //",
    "T02TD1766E:262a-16": "gnas gsum bdag mo khyed bstod do //",
    "T02TD1766E:262a-17": "ske cha lus rgyan thal bas mtshan //",
    "T02TD1766E:262a-18": "phyogs bzhi nyul zhing srog gi bdag / ya mtshan gyur nas de mtshan gyis //",
    "T02TD1766E:262a-19": "sngon chad la sogs 'dud la bstod //",
    "T02TD1766E:262a-20": "gsol cig bzhes shig dam tshig lha //",
    "T02TD1766E:262a-21": "gnas nas gnas su mdzad du gsol //",
    "T02TD1766E:262a-22": "bdag gi bsam pa ci 'dod pa //",
    "T02TD1766E:262a-23": "de ni khyod kyis 'grub par gyis //",
    "T02TD1766E:262a-24": "bdag gi las 'di ci byed kyang //",
    "T02TD1766E:262a-25": "de la kun gyis grogs gyis shig / grihna grihna /",
    "T02TD1766E:262a-26": "sarba dusht'am /",
    "T02TD1766E:262a-27": "pra dusht'am /",
    "T02TD1766E:262a-28": "bhaksha bhaksha /",
    "T02TD1766E:262a-29": "phrum phrum phrum phad sv'a h'a zhes brjod de /",
    "T02TD1766E:262a-30": "se gol lan gsum brdabs la gtang bar bya'o //",
    "T02TD1766E:262a-31": "sngags ma rdzogs kyi bar du de ltar shes par bya'o //",
    "T02TD1766E:262a-32": "ji srid skyo bar ma gyur gyi bar de srid du bzlas la ;",
    "T02TD1766E:262a-33": "/ skyo bar gyur na yang bstod pa byas la mchod yon phul te mchod la phyag byas la /",
    "T02TD1766E:262a-34": "lha mo slar gshegs su gsol //",
    "T02TD1766E:262a-35": "dpal lha mo la sngon du mchod pa phul zhing bsnyen pa rdzogs par byas la /",
    "T02TD1766E:262a-36": "lha mos lung bstan cing mtshan ma thob pa'i rnal 'byor pas kyang dang po nyid du snying po'i sngags 'bum bzlas te /",
    "T02TD1766E:262a-37": "de nas bzod las la sbyar ro //",
    "T02TD1766E:262a-38": "de la smyo zhing bsad pa'i las bya ste /",
    "T02TD1766E:262a-39": "grog mkhar gyi sa dang /",
    "T02TD1766E:262a-40": "chu 'gram gnyis kyis dang /",
    "T02TD1766E:262a-41": "dur khrod kyis dang /",
    "T02TD1766E:262a-42": "dur khrod kyi thal ba dron po dang /",
    "T02TD1766E:262a-43": "dur khrod kyi sol ba dang /",
    "T02TD1766E:262a-44": "rdzas de dag gcig tu bsres te /",
    "T02TD1766E:262b-0": "zhib tu @262b btags la /",
    "T02TD1766E:262b-1": "lung bong gi gcin gyis sbrus te /",
    "T02TD1766E:262b-2": "bsgrub bya'i gzugs brnyan byas la ldum bu med na yang /",
    "T02TD1766E:262b-3": "lung tang tse'i 'bras bu dang /",
    "T02TD1766E:262b-4": "dug dang /",
    "T02TD1766E:262b-5": "ske tshe dang /",
    "T02TD1766E:262b-6": "lan tshv'a dang /",
    "T02TD1766E:262b-7": "ra khrag sbyar la mi de'i rus rigs bla gang yin pa'i gzugs gro ga la bris la /",
    "T02TD1766E:262b-8": "bla de'i lus la de'i ming rus dang /",
    "T02TD1766E:262b-9": "sod cig pa'i bskul tshig dang ldan pa bris te /",
    "T02TD1766E:262b-10": "'di skad du /",
    "T02TD1766E:262b-11": "h'um che ge mo m'a ra ya m'a ra ya aun manta ku ru h'um phat ces bri /",
    "T02TD1766E:262b-12": "bla rdo dang sbrags la gzugs brnyan gyi snying gar gzhug / gzhan yang gong gi rdzas dang /",
    "T02TD1766E:262b-13": "tsha ba gsum dang /",
    "T02TD1766E:262b-14": "mu zin ga po bsres te zhib tu btags la /",
    "T02TD1766E:262b-15": "lung bong gi gcin dang sbyar te /",
    "T02TD1766E:262b-16": "gzugs brnyan la khyab par bsku'o //",
    "T02TD1766E:262b-17": "de nas gcan gzan gyi thod par bcug la mandala gyi dbus su gzhag / de nas gang la bya ba de bkug cing gzugs brnyan la bstims te /",
    "T02TD1766E:262b-18": "mi de yin pa kho nar bsams la de la las bya'o //",
    "T02TD1766E:262b-19": "gsal shing la bskyon la gsad pa'i tshul du /",
    "T02TD1766E:262b-20": "'dir lcags las gsal shing rtse gcig pa brdungs la bya'o //",
    "T02TD1766E:262b-21": "de ltar byas pa ni lha mo yin te /",
    "T02TD1766E:262b-22": "gzugs brnyan gyi rkub nas gyen du btsugs par phyung la gzugs so //",
    "T02TD1766E:262b-23": "de nas sngags 'bum phrag gsum bzlas na dgra bo brlag par 'gyur ro //",
    "T02TD1766E:262b-24": "de dbus bsam par bya ba ni /",
    "T02TD1766E:262b-25": "bsgrub bya de'i snying ga'i dbus su yi ge kam las gyur pa'i sdig pa kha dog nag po mi sdug pa cig / snying gi mar me'i dbus su zhugs nas /",
    "T02TD1766E:262b-26": "snying khrag 'thung zhing sha za bar bsam mo //",
    "T02TD1766E:262b-27": "gzhan yang dpal lha mo nag mo bsgoms pa'i thugs ka'i mar me la /",
    "T02TD1766E:262b-28": "nang gi h'um gi 'od zer las dza:dmar po sgril mar phyogs bcur 'phros 'dus de yongs su gyur pa las /",
    "T02TD1766E:262b-29": "lcags kyi spyang mo ral pa can gcig tu bsgom mo //",
    "T02TD1766E:262b-30": "des bsgrub bya'i snying rtsa'i dbus nas khrag rngub par bsam zhing sngags bzlas te /",
    "T02TD1766E:262b-31": "aom h'um shr'i de w'i k'a li ma h'a k'a li h'um bhyo: //",
    "T02TD1766E:262b-32": "ma ma sha tr'um a'a mu kam m'a ra ya h'um h'um phat ces brgya rtsa re bzlas nas /",
    "T02TD1766E:262b-33": "rdzas ni ka na ka'i rtsa ba dang /",
    "T02TD1766E:262b-34": "zi ra nag po dang /",
    "T02TD1766E:262b-35": "dbang po'i lag pa dang /",
    "T02TD1766E:262b-36": "gnod sbyin gyi lag pa dang /",
    "T02TD1766E:262b-37": "be'u rgyug pa dang /",
    "T02TD1766E:262b-38": "skye ba dmar po dang /",
    "T02TD1766E:262b-39": "dur khrod kyi sol ba dang /",
    "T02TD1766E:263a-0": "lan tshv'a'i phye ma rnams zhib tu @263a * //",
    "T02TD1766E:263a-1": "btags pa'i phye ma sbyar ba byas la /",
    "T02TD1766E:263a-2": "sngags bzlas nas gzugs brnyan la gdab /",
    "T02TD1766E:263a-3": "phur pa dmar lhang nge ba bsregs la snying gar gdab /",
    "T02TD1766E:263a-4": "de ltar mtshon rnon bos gzugs dum bur gtubs la /",
    "T02TD1766E:263a-5": "phye mar byas la /",
    "T02TD1766E:263a-6": "de du re'i 'bras bu yod na rab /",
    "T02TD1766E:263a-7": "med na yang lung tang tse'i 'bras bu brgya rtsa brgyad blangs la /",
    "T02TD1766E:263a-8": "rtsab mo'i nang du btsags nas gzugs brnyan gyi phye ma dang bsres nas /",
    "T02TD1766E:263a-9": "dpal lha mo'i sbyor bas skra bshig gcer bur phyung nas /",
    "T02TD1766E:263a-10": "kha lho phyogs su bltas te tsher ma la sbyin sreg bya'o //",
    "T02TD1766E:263a-11": "de nas sngags la /",
    "T02TD1766E:263a-12": "aom h'um shr'i de w'i k'a li ma h'a k'a li h'um bhyo: //",
    "T02TD1766E:263a-13": "ma ma sha tr'um a'a mu kam m'a ra ya aun manta ku ru h'um phat ces brgya rtsa brgyad bzlas shing /",
    "T02TD1766E:263a-14": "rdzas dang bstan zhing bsreg par bya'o //",
    "T02TD1766E:263a-15": "de ltar byas na smyo nas 'chi bar 'gyur ro //",
    "T02TD1766E:263a-16": "ham gis thal ba de nyid blangs te /",
    "T02TD1766E:263a-17": "de nyid spyi bor btab na lo nyi shu rtsa gcig tu smyo bar 'gyur ro zhes kyang bshad do //",
    "T02TD1766E:263a-18": "gzhan yang bdag gi rmi ltas su //",
    "T02TD1766E:263a-19": "bud med nag mo khros pa yis //",
    "T02TD1766E:263a-20": "gang zhig 'ching bas bcings gyur na //",
    "T02TD1766E:263a-21": "mtshan mo nag mor de shes bya //",
    "T02TD1766E:263a-22": "bsgrub bya nyi ma bdun na ni //",
    "T02TD1766E:263a-23": "'chi ste gshin rje'i yul du 'gro //",
    "T02TD1766E:263a-24": "gal te re zhig cung zad 'gror na yang /",
    "T02TD1766E:263a-25": "nyin zhag bdun du bsam gtan 'di bya'o //",
    "T02TD1766E:263a-26": "bsgrub bya lus po skams la rid pa /",
    "T02TD1766E:263a-27": "skra 'dzings pa /",
    "T02TD1766E:263a-28": "spub pa /",
    "T02TD1766E:263a-29": "khu ba dang /",
    "T02TD1766E:263a-30": "rdul dang khrag 'dzag pa /",
    "T02TD1766E:263a-31": "'dar ba'i cha byad can zhig mdun du mngon sum du bsam mo //",
    "T02TD1766E:263a-32": "bdag lha mor gzhan pa'i h'um las 'od zer nyi ma dang me stag lta bu 'byung ba las /",
    "T02TD1766E:263a-33": "bskal ba'i me bzhin 'bar zhing /",
    "T02TD1766E:263a-34": "'ur 'ur dang /",
    "T02TD1766E:263a-35": "tog tog dang /",
    "T02TD1766E:263a-36": "chem chem can du drag po'i yi ge h'um du gyur nas /",
    "T02TD1766E:263a-37": "h'um de las rdo rje'i khab tu gyur par bsam mo //",
    "T02TD1766E:263a-38": "rdo rje 'bar ba'i khab de dgra bo'i bshad khung gi sgor zhugs te /",
    "T02TD1766E:263a-39": "snying phug nas kha'i nang nas sam /",
    "T02TD1766E:263a-40": "spyi gtsug gi tshangs pa'i bu gnas phyung nas cher 'bar bar bsams te /",
    "T02TD1766E:263a-41": "snying po'i sngags kyi mjug la /",
    "T02TD1766E:263a-42": "che ge mo ha na ha na /",
    "T02TD1766E:263a-43": "da ha da ha /",
    "T02TD1766E:263a-44": "h'um h'um phat phat ces pa'i sngags kyis khas bub tu lhung bar bya'o //",
    "T02TD1766E:263b-0": "de lta bus bsam gtan gyi lha yang 'chi na 'khor ba na gnas pa'i mi rnams la lta @263b ci smos //",
    "T02TD1766E:263b-1": "lha mo mu stegs kyi sgrub lugs //",
    "T02TD1766E:263b-2": "slob dpon lo ka shr'i yis bsgyur ba rdzogs so//"
}