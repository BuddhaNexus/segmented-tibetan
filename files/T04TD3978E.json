{
    "T04TD3978E:257a-0": "@257a # // rgya gar skad du /",
    "T04TD3978E:257a-1": "tri samba ra kra ma /",
    "T04TD3978E:257a-2": "bod skad du /",
    "T04TD3978E:257a-3": "sdom pa gsum gyi rim pa /",
    "T04TD3978E:257a-4": "dkon mchog gsum la phyag 'tshal lo //",
    "T04TD3978E:257a-5": "de la byang chub sems dpa' khyim pa slob pa la /",
    "T04TD3978E:257a-6": "bsnyen gnas dpog pa dang /",
    "T04TD3978E:257a-7": "dge bsnyen gyi sdom pa dang /",
    "T04TD3978E:257a-8": "byang chub sems dpa'i sems bskyed pa dang por bya'o //",
    "T04TD3978E:257a-9": "bsnyen gnas dpog pa ni /",
    "T04TD3978E:257a-10": "btsun pa'am /",
    "T04TD3978E:257a-11": "slob dpon dgongs su gsal /",
    "T04TD3978E:257a-12": "bdag dge bsnyen ming 'di zhes bgyi ba /",
    "T04TD3978E:257a-13": "ji srid byang chub snying po la mchis kyi bar du /",
    "T04TD3978E:257a-14": "sangs rgyas dang chos dang dge 'dun la skyobs su mchi'o //",
    "T04TD3978E:257a-15": "de bzhin du lan gnyis lan gsum du bya'o //",
    "T04TD3978E:257a-16": "de ltar btsun pas bdag la gsum la skyabs su song bar gzung du gsol zhes bya'o //",
    "T04TD3978E:257a-17": "btsun pa'am slob dpon bdag la dgongs su gsol //",
    "T04TD3978E:257a-18": "bdag dge bsnyen ming 'di zhes bgyi ba dus 'di nas bzung ste /",
    "T04TD3978E:257a-19": "ji srid sang nyi ma ma shar gyi bar du /",
    "T04TD3978E:257a-20": "srog chags so cog gsod pa dang /",
    "T04TD3978E:257a-21": "gzhan gyi nor 'phrog pa dang /",
    "T04TD3978E:257a-22": "mi tshangs par spyod pa dang /",
    "T04TD3978E:257a-23": "brdzun du smra ba dang /",
    "T04TD3978E:257a-24": "myos byed 'thung ba dang /",
    "T04TD3978E:257a-25": "dus ma yin par za ba dang /",
    "T04TD3978E:257a-26": "phreng ba dang /",
    "T04TD3978E:257a-27": "kha dog bsgyur ba dang /",
    "T04TD3978E:257a-28": "gar dang /",
    "T04TD3978E:257a-29": "glu dang /",
    "T04TD3978E:257b-0": "rtsed @257b 'jo dang /",
    "T04TD3978E:257b-1": "mal stan mthon po la sogs pa ldog par bgyid pa /",
    "T04TD3978E:257b-2": "yon tan brgyad kyis bdag dgra bcom pa rnams kyi tshul du 'jog go zhes bya ba ni bsnyen gnas dpog pa'o //",
    "T04TD3978E:257b-3": "tshe dang ldan pa brjod cing /",
    "T04TD3978E:257b-4": "bdag la dgongs su gsol /",
    "T04TD3978E:257b-5": "bdag ming 'di zhes bgyi ba dus 'di nas bzung ste /",
    "T04TD3978E:257b-6": "ji srid 'tsho'i bar du rkang gnyis rnams kyi mchog sangs rgyas la skyabs su mchi'o //",
    "T04TD3978E:257b-7": "theg pa chen po'i chos mtha' dag la skyabs su mchi'o //",
    "T04TD3978E:257b-8": "tshogs rnams kyi mchog dge 'dun la skyabs su mchi'o //",
    "T04TD3978E:257b-9": "btsun pas bdag dge bsnyen du gzung du gsol /",
    "T04TD3978E:257b-10": "thabs yin no //",
    "T04TD3978E:257b-11": "legs so //",
    "T04TD3978E:257b-12": "tshe dang ldan pa brjod cig / slob dpon dgongs su gsol /",
    "T04TD3978E:257b-13": "ji ltar 'phags pa dgra bcom pa de dag gis ji srid 'tsho'i bar du srog gcod pa spangs te /",
    "T04TD3978E:257b-14": "srog gcod pa las log pa de bzhin du /",
    "T04TD3978E:257b-15": "bdag ming 'di zhes bgyi ba yang dus deng nas bzung ste /",
    "T04TD3978E:257b-16": "ji srid 'tsho'i bar du srog gcod pa spangs te ;",
    "T04TD3978E:257b-17": "srog gcod pa las slar ldog par bgyid do //",
    "T04TD3978E:257b-18": "yan lag dang po 'dis bdag 'phags pa dgra bcom pa de dag gi bslab pa la rjes su slob pa dang rjes su sgrub po //",
    "T04TD3978E:257b-19": "rjes su bgyid do //",
    "T04TD3978E:257b-20": "gzhan yang 'phags pa dgra bcom pa de dag gis ji srid 'tsho'i bar du /",
    "T04TD3978E:257b-21": "ma byin par len pa dang /",
    "T04TD3978E:257b-22": "'dod pas log par g-yem pa dang /",
    "T04TD3978E:257b-23": "brdzun du smra ba dang /",
    "T04TD3978E:257b-24": "'bru'i chang dang /",
    "T04TD3978E:257b-25": "bcos pa'i chang myos par 'gyur ba bag med pa'i gnas spangs te /",
    "T04TD3978E:257b-26": "ma byin par len pa dang /",
    "T04TD3978E:257b-27": "'dod pas log par g-yem pa dang /",
    "T04TD3978E:257b-28": "brdzun du smra ba dang /",
    "T04TD3978E:257b-29": "'bru'i chang dang /",
    "T04TD3978E:257b-30": "bcos pa'i chang myos par 'gyur ba'i bag med pa'i gnas las slar ldog pa de bzhin du /",
    "T04TD3978E:257b-31": "bdag ming 'di zhes bgyi bas kyang dus 'di nas bzung ste /",
    "T04TD3978E:257b-32": "ji srid 'tsho'i bar du /",
    "T04TD3978E:257b-33": "ma byin par len pa dang /",
    "T04TD3978E:257b-34": "'dod pas log par g-yem pa dang /",
    "T04TD3978E:257b-35": "brdzun du smra ba dang /",
    "T04TD3978E:257b-36": "'bru'i chang dang /",
    "T04TD3978E:257b-37": "bcos pa'i chang myos par gyur ba bag med pa'i gnas spangs te /",
    "T04TD3978E:257b-38": "ma byin par len pa dang /",
    "T04TD3978E:257b-39": "'dod pas log par g-yem pa dang /",
    "T04TD3978E:257b-40": "brdzun du smra ba dang /",
    "T04TD3978E:257b-41": "'bru'i chang dang /",
    "T04TD3978E:257b-42": "bcos pa'i chang myos par 'gyur ba bag med pa'i gnas las slar ldog par bgyid do //",
    "T04TD3978E:257b-43": "yan lag gnyis pa dang /",
    "T04TD3978E:257b-44": "gsum pa dang /",
    "T04TD3978E:257b-45": "bzhi pa dang /",
    "T04TD3978E:258a-0": "@258a * // lnga pa 'dis bdag 'phags pa dgra bcom pa de dag gi bslab pa la rjes su bslab po //",
    "T04TD3978E:258a-1": "rjes su sgrub po //",
    "T04TD3978E:258a-2": "rjes su bgyid do //",
    "T04TD3978E:258a-3": "thabs yin no //",
    "T04TD3978E:258a-4": "legs so //",
    "T04TD3978E:258a-5": "dge bsnyen gyi sdom pa dpog pa'o //",
    "T04TD3978E:258a-6": "ji ltar sangs rgyas bcom ldan 'das rnams dang /",
    "T04TD3978E:258a-7": "byang chub sems dpa' chen po de dag gis /",
    "T04TD3978E:258a-8": "byang chub kyi sems chen po bskyed pa de bzhin du /",
    "T04TD3978E:258a-9": "bdag gis kyang deng nas bzung ste /",
    "T04TD3978E:258a-10": "ji srid byang chub snying po la mchis kyi bar du /",
    "T04TD3978E:258a-11": "sems can ma brgal ba rnams bsgral ba dang /",
    "T04TD3978E:258a-12": "sems can ma grol ba rnams dgrol ba dang /",
    "T04TD3978E:258a-13": "sems can dbugs ma phyin pa rnams dbugs phyin pa dang /",
    "T04TD3978E:258a-14": "sems can yongs su mya ngan las ma 'das pa rnams mya ngan las bzla ba'i slad du /",
    "T04TD3978E:258a-15": "byang chub kyi sems chen po bskyed par bgyi'o //",
    "T04TD3978E:258a-16": "bdag gi de ring skyob pa thams cad kyi //",
    "T04TD3978E:258a-17": "spyan sngar 'gro ba bde gshegs nyid dang ni //",
    "T04TD3978E:258a-18": "bar du bde la mgron du bos zin gyis //",
    "T04TD3978E:258a-19": "lha dang mi la sogs pa dga' bar gyis //",
    "T04TD3978E:258a-20": "zhes de ltar sangs rgyas dang byang chub sems dpa' thams cad dang /",
    "T04TD3978E:258a-21": "'jig rten skyong ba brgyad la sogs pa'i lha rnams thams cad yid kyis dmigs te /",
    "T04TD3978E:258a-22": "dad pa chen pos byang chub tu sems bskyed par bya'o //",
    "T04TD3978E:258a-23": "de ltar kun rdzob kyi rnam pa smon lam gyi rang bzhin du gyur pa'i byang chub kyi sems bskyed do //",
    "T04TD3978E:258a-24": "don dam pa la ni bsgoms pa'i stobs kyis bskyed par bya'o //",
    "T04TD3978E:258a-25": "byang chub tu sems bskyed pa'o //",
    "T04TD3978E:258a-26": "sdom pa gsum gyi rim pa /",
    "T04TD3978E:258a-27": "slob dpon chen po rnyog med rdo rje'i zhal snga nas mdzad pa rdzogs so /",
    "T04TD3978E:258a-29": "// / rgya gar gyi mkhan po aa tu lya d'a sa dang /",
    "T04TD3978E:258a-30": "zhu chen gyi lo ts'a ba dge slong blo ldan shes rab kyis bsgyur ba'o /"
}