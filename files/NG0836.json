{
    "NG0836:0": "[(]2[)]@#// che'o //",
    "NG0836:2": "bya ba med pa las bde ba'i mchog nam mkha' dang 'dra bar mi 'gyur bar gnas pa ni /",
    "NG0836:3": "chos nyid kyi mangs sems can gyi zhing la rol cing ci yang mi mdzad pa'o //",
    "NG0836:4": "cir yang mi dmigs gti mug la //",
    "NG0836:5": "de ma thag du rang las 'byung *//",
    "NG0836:6": "zhes pa ni /",
    "NG0836:7": "de bzhin du rang byung ba nam mkha' dang 'dra'o //",
    "NG0836:8": "nam mkha' ni cir yang mi dgongs te gti mug chen po'o //",
    "NG0836:9": "de ltar gti mug chen po de las de ma",
    "NG0836:10": "thag du shes rab kyi rang bzhin chos kyi dbyings",
    "NG0836:11": "su 'char bar 'gyur te //",
    "NG0836:12": "de bas na /",
    "NG0836:13": "cir yang mi dmigs gti mug la //",
    "NG0836:14": "de ma thag du rang las byung */",
    "NG0836:15": "zhes gsungs pa yin no //",
    "NG0836:16": "'di ni thams cad mtshungs pa'i lam //",
    "NG0836:17": "'gro ba kun gyi rang bzhin gnas /",
    "NG0836:18": "zhes pa ni /",
    "NG0836:19": "sems can thams cad mi dmigs pa la mnyam par gnas pa dang *//",
    "NG0836:20": "mtshan nyid grangs med par ston kyis kyang */",
    "NG0836:21": "snying po byang chub kyi rang bzhin cig pa la /",
    "NG0836:22": "phyin ci log gis bslad pas bsgribs pa'i phyir /",
    "NG0836:23": "skad cig ma la gnas te /",
    "NG0836:24": "de yang byang chub kyi rgyu'i phyir /",
    "NG0836:25": "byis pas bslad pas 'khrul pa'i phyir //",
    "NG0836:26": "sman nyid sman pa tshol ba bzhin /",
    "NG0836:27": "zhes pa ni /",
    "NG0836:28": "dper na sman zhes bya ba'i ming gis sems can",
    "NG0836:29": "thams cad kyi sdug bsngal sel bar byed pa yin",
    "NG0836:30": "na / de yang sman pa zhes bya ba'i ming thob pas ma sbyar ma btad na /",
    "NG0836:31": "bsod par mi 'gyur ba dang 'dra bar /",
    "NG0836:32": "phyin ci log kyang byang chub kyi rang bzhin yin mod kyi /",
    "NG0836:33": "phyin ci ma log pa yang byang chub ste /",
    "NG0836:34": "thabs mkhas pa'i yul yin pas /",
    "NG0836:35": "de bas na /",
    "NG0836:36": "sman nyid sman pa tshol ba bzhin /",
    "NG0836:37": "zhes 'byung ba yin no //",
    "NG0836:38": "da ni 'gro ba thams cad rang bzhin gyis sangs",
    "NG0836:39": "rgyas pa'i che ba nyid du gnas pa'i skabs 'chad",
    "NG0836:40": "de // byang chub kyi sems ye nas rnam par dag pa'i don ston to //",
    "NG0836:41": "byams pa chen po'i don to //",
    "NG0836:42": " go ba'i yul na bde ba che //",
    "NG0836:43": "de nyid rnam dag 'jig rten yin //",
    "NG0836:44": "zhes pa ni /",
    "NG0836:45": "chos thams cad zhi ba dang bya ba med par gyur pa na /",
    "NG0836:46": "bde ba chen po ste kun tu bzang po'o //",
    "NG0836:47": "gang de bzhin du gnas pa dang */",
    "NG0836:48": "gnas pa de nyid gzung ba dang 'dzin pa la mi ltos pa ni /",
    "NG0836:49": "dus thams cad du rnam par dag pa'i 'jig rten na gnas pa zhes bya ste /",
    "NG0836:50": "de la yang ming tsam du chos thams cad la mnga' brnyes pa'i dbang gis phyogs mtshams dang */",
    "NG0836:51": "bla 'og la sogs pa gnyis su med pa'i bde ba las 'od 'dus pas /",
    "NG0836:52": "phyogs bcu'o zhes sgyu ma'i mtshan nyid du rnam par bsgrags te /",
    "NG0836:54": "de la rang bzhin ni chos kyi dbyings ye nas gnas pa'i mthus /",
    "NG0836:55": "mi 'gyur ba'i 'jig rten sgyu mar gnas pa'o //",
    "NG0836:56": "las ni bltos pa'i mthu las sgyu mar snang bas /",
    "NG0836:57": "de la phyogs kyi 'od 'dus pas /",
    "NG0836:58": "phyogs bzhi mtshams dang bla 'og 'grub /",
    "NG0836:59": "ces 'byung @#//",
    "NG0836:60": "ba yin no //",
    "NG0836:61": "ma nges 'ja' tshon kha dog las /",
    "NG0836:62": "rigs kyi khyad par mngon bar snang */",
    "NG0836:63": "zhes pa ni /",
    "NG0836:64": "'ja' tshon ni ma nges pa'i dpe ste /",
    "NG0836:65": "kha dog rnam pa sna tshogs pa sems can du snang du snang ba rnams so //",
    "NG0836:66": "de la skye ba'i rgyu de mi mthun pa'i kha brgyud cing skye ba rnams ni /",
    "NG0836:67": "rigs kyi khyad par snang ba rnams so //",
    "NG0836:68": "de bzhin g.yo rdul mi g.yo ba /",
    "NG0836:69": "'byung ba lnga bas gtso chen yin /",
    "NG0836:70": "zhes pa ni /",
    "NG0836:71": "de la g.yo ba'i rdul ni ma lus pa'i sems can no //",
    "NG0836:72": "mi g.yo ba ni snod kyi 'jig rten te //",
    "NG0836:73": "gzhan gyi dbang gis ni g.yo zhing spyod la /",
    "NG0836:74": "rang gi mthun ni mi g.yo ba'o //",
    "NG0836:75": "rdul zhes pa ni mi dmigs par don cig pa'i phyir ro //",
    "NG0836:76": "'byung ba lnga ni snying rje chen po lnga ste //",
    "NG0836:78": "la mtshungs par gnas shing lhag pa'i bsam pa thams",
    "NG0836:79": "cad dang bral ba'i phyir sangs rgyas chen po lnga",
    "NG0836:80": "yin no // nga ni tshogs dbul ba dang */",
    "NG0836:81": "rnal 'byor gyi dbang phyug 'das pa dang */",
    "NG0836:82": "da ltar gyi dang ma byon pa'i rnams mchod cing bskul ba dang */",
    "NG0836:83": "rgyud dang gal po'i rnams las sngags dang phyag rgya dang ting nge 'dzin du bya bas //",
    "NG0836:84": "spyan drang ba dang bshos gsang sbyar ba dang */",
    "NG0836:85": "sems can gyi don du 'gyur ba'i thabs su gsungs pa yang mang mod kyi //",
    "NG0836:86": "de ni lung dang man ngag nges pa ma thob pa rnams la bstan pa ste /",
    "NG0836:87": "sbyang ba'i don no //",
    "NG0836:88": "da ni rang bzhin gyis gnas pa dang */",
    "NG0836:89": "yongs su rdzogs pa'i skabs 'chad de /",
    "NG0836:90": "byed pa thams cad dang bral ba'i don ston to //",
    "NG0836:91": "'das dang ma byon da ltar gyi /",
    "NG0836:92": "tha snyad ming la mi gnas te /",
    "NG0836:93": "skye 'gag med par rnam brtags shing */",
    "NG0836:94": "'di nyid dus gsum chen por sbyor /",
    "NG0836:95": "zhes pa ni /",
    "NG0836:96": "'das pa dang ma 'ongs pa dang da ltar 'byung ba'i ming yang sgyu ma'i bla dgas te /",
    "NG0836:97": "dus zhes bya ba ci yang med pa la /",
    "NG0836:98": "dus gsum du gses pas 'khrul pa ste /",
    "NG0836:99": "tha snyad dang ming tsam mo //",
    "NG0836:100": "shes rab chen pos bskyod de //",
    "NG0836:101": " skye 'gag med pa'i chos la byang chub nyid kyang len pa med /",
    "NG0836:102": "sangs rgyas su yang gnas par mi 'dzin na /",
    "NG0836:103": "dus dang khyad par lta ci smos te /",
    "NG0836:104": "de ma thag gcig las yang gsum 'byung ste /",
    "NG0836:105": "de ma thag gcig sngon ma ni 'das pa'o //",
    "NG0836:106": "de'i bar pa ni da ltar gyi'o //",
    "NG0836:107": "de'i 'og ma ni ma 'ongs pa ste /",
    "NG0836:108": "de bzhin du gcig nas gcig du skyes pa mi rtag pas zhi bar 'gyur te /",
    "NG0836:109": "de ni chos nyid kyi rol pa ste /",
    "NG0836:110": "chos kyi dbyings dang 'dra bar thams cad du gnas pa yin no //",
    "NG0836:111": "de bas na /",
    "NG0836:112": "skye 'gag med par rnam brtags shing */",
    "NG0836:113": "de nyid dus gsum chen por sbyor /",
    "NG0836:114": "zhes 'byung ba yin no //",
    "NG0836:115": "mnyam pas rin par bkod pa med /",
    "NG0836:116": "gcig pas phyogs su sngo dang bral /",
    "NG0836:117": "zhes pa ni /",
    "NG0836:118": "mnyam pa nyid ni yongs su rdzogs pa ste /",
    "NG0836:119": "mchod sbyin dang tshogs la sogs pa rim par che ba dang dus nges pa med do //",
    "NG0836:120": "kun tu bzang po'i spyod pa ni /",
    "NG0836:121": "rnam par mi dbye zhing phyogs thams cad @#//",
    "NG0836:122": "gcig pa'i phyir /",
    "NG0836:123": "'di'o zhes bsngo ba lhag pa med do //",
    "NG0836:124": "chos kyi rgyan dang bkram pa yang *//",
    "NG0836:125": "rang bzhin gnas pas 'grems pa med //",
    "NG0836:126": "ces 'byung ba yin te /",
    "NG0836:127": "bcud kyi 'jig rten 'dod pa'i yon tan lnga la sogs te /",
    "NG0836:128": "kun tu bzang po'i rgyan du gyur pas na /",
    "NG0836:129": "chos thams cad kyi rgyan zhes 'byung ba yin no //",
    "NG0836:130": "de rnams da gzod 'grems zhing rim par dgod mi dgos te /",
    "NG0836:131": "ye nas gnas pa'i phyir 'grems pa med do //",
    "NG0836:132": "lhun gyis grub pas mi bsngo zhing */",
    "NG0836:133": "gdod nas dag pas bdud rtsi la //",
    "NG0836:134": "zhes pa ni /",
    "NG0836:135": "thams cad kun tu bzang po'i rgyan yin pa'i phyir //",
    "NG0836:136": "lhun gyis grub ste khyad par med pas bsngo ba med la //",
    "NG0836:137": "khyad par med pa'i chos ni /",
    "NG0836:138": "sdug bsngal gyi nad thams cad dang bral ba ste /",
    "NG0836:139": "bdud rtsi dang 'dra'o //",
    "NG0836:140": "de yang gdod ma nas grub pa'i bdag nyid can no //",
    "NG0836:141": "'du mched bcu gnyis khyad bar du /",
    "NG0836:142": "lhag pa'i bsam pas gzung ba med /",
    "NG0836:143": "zhes pa ni /",
    "NG0836:144": "'du ba dang mched pa ni dbang sgyur ba'i chos can te /",
    "NG0836:145": "gzungs kyi rang bzhin no //",
    "NG0836:146": "mi gnas pa'i bde ba la /",
    "NG0836:147": "chos kyi dbyings su 'du ba dang */",
    "NG0836:148": "bdag gi rol pas kun tu bzang po'i rgyan thams cad du longs spyod pas mched pa ste /",
    "NG0836:149": "mched pa ni sems can thams cad mi gtong ba'i snying rje shes rab kyi mes //",
    "NG0836:150": "sdug bsngal gyi rgya mtsho skems pa la mched pa ste /",
    "NG0836:151": "nang gi rol pa drug dang */",
    "NG0836:152": "phyi'i bde ba len pa drug ste bcu gnyis so //",
    "NG0836:153": "de rnams kyang rang bzhin gyis gnas pa dang */",
    "NG0836:154": "'jig rten thams cad mtshungs par sbyor ba dang */",
    "NG0836:155": "rgyu gcig pa las kun tu 'byung ba'i phyir /",
    "NG0836:156": "lhag pa'i bsam pas bsngo zhing gzung du med do //",
    "NG0836:157": "zhes bstan pa yin no //",
    "NG0836:158": "da ni lhun gyis grub pa'i skabs 'chad de //",
    "NG0836:159": "bya ba med pa'i don ston to //",
    "NG0836:160": "yud kyis bsam pa yon bdag ste /",
    "NG0836:161": "bltas pa'i stobs kyi bkram pa'o //",
    "NG0836:162": "zhes pa ni /",
    "NG0836:163": "mi gnas pa'i ting nge 'dzin la yud tsam du gnas pa ni /",
    "NG0836:164": "chos kyi dbyings la dbang ba ste /",
    "NG0836:165": "dper na chos thams cad kyi rgyal po ni yon bdag chen po zhes bya'o //",
    "NG0836:167": "grub pa'i stobs su gyur pa ni chos thams cad tshogs su bkram pa'o //",
    "NG0836:168": "mthong bar gyur pas dngos grub la //",
    "NG0836:169": "de ni mnyam bzhag rdzogs pa'o //",
    "NG0836:170": "zhes pa ni /",
    "NG0836:171": "tshogs de dmigs par mthong ba ni mi 'gyur ba'i dngos grub chen po'o //",
    "NG0836:172": "de la mi gnas pa'i yongs su rdzogs pa'i mnyam pa nyid do //",
    "NG0836:173": "yud tsam bzung bas sbyor ba yin //",
    "NG0836:174": "dga' bar gyur pa dam tshig ste /",
    "NG0836:175": "thabs kyi gar thabs bskyod pa yis //",
    "NG0836:176": "gnyis med sbyor ba phul ba yin //",
    "NG0836:177": "zhes pa ni /",
    "NG0836:178": "bdag dang gzhan du mi dmigs pa ni chos kyi dbyings la sbyor ba ste /",
    "NG0836:179": "sbyor ba chen po zhes bya'o //",
    "NG0836:180": "de bzhin bde ba la gnas pa ni /",
    "NG0836:181": "kun tu bzang po ste dga' ba chen po'o //",
    "NG0836:182": "chos kyi dbyings ma dang dga' bar ldan pa na / @#//",
    "NG0836:183": "mi gtong ba'i shugs nam mkha' dang 'dra bar sbyor bas //",
    "NG0836:184": "dam tshig ste nyams pa med do //",
    "NG0836:185": "sgyu ma'i sprul pa 'gyed pa ni thabs kyi gar thabs so //",
    "NG0836:186": "gzungs dang bde bar ldan pa'i don las 'byung bas na //",
    "NG0836:187": "bskyod pa ni chos kyi dbyings rang bzhin gyis dmigs su med pa dang */",
    "NG0836:188": "chos kyi dbyings la kun tu bzang po mi dmigs pas //",
    "NG0836:189": "gnyis dang gnyis su med pa'i sbyor ba yin zhes 'byung ba yin no //",
    "NG0836:190": "da ni las rgya mtsho mnyam par bzhag pas 'grub pa'i skabs 'chad de //",
    "NG0836:191": "gzungs de dang bdag dang bcas pa'i gtor ma ston to //",
    "NG0836:192": "mi gzung gtor bas gtor ma yin //",
    "NG0836:193": "bya ba med pas las rnams zin //",
    "NG0836:194": "mi rtog ye shes bgegs bsal nas //",
    "NG0836:195": "mi gsung mnyam bzhag sngags tshig go / zhes 'byung ba yin ste //",
    "NG0836:196": "de la chos thams cad ni gzung ba dang 'dzin pa'i mtha' spangs te /",
    "NG0836:197": "mnyam pa nyid la gnas pa mnyam ba nyid kyang mi rtog pa /",
    "NG0836:198": "'di ni gtong ba chen po ste sdug bsngal thams cad zhi bar byed pa'i gtor ma'o //",
    "NG0836:199": "bya ba thams cad bral ba mi lhun gyis grub pa ste /",
    "NG0836:200": "chos kyi dbyings kyi mthu dang ldan bas /",
    "NG0836:201": "'khor ba dang mya ngan las 'das par gyur pa'i las thams cad zil gyis mnan pa yin no //",
    "NG0836:202": "de la rnam par rtog na 'khor ba'i rgya mtsho ste bgegs chen po'o //",
    "NG0836:203": "mi rtog pa ni ye shes kyi nyi ma ste /",
    "NG0836:204": "chos thams cad la mnga' brnyes pas /",
    "NG0836:205": "phyi nang gi bgegs thams cad zil gyis mnan pa dang bsal zin pa'o //",
    "NG0836:206": "mnyam pa nyid las chos cig byung bas //",
    "NG0836:207": "rgyud 'dzin pa'i mthar 'gyur te /",
    "NG0836:208": "bgegs kyi gnas so //",
    "NG0836:209": "de la gzung ba dang bral ba ni byang chub ste chos kyi dbyings kyi mthu'o //",
    "NG0836:210": "de bzhin du mi gsung bar 'dul ba ni sngags kyi tshig dam pa'o //",
    "NG0836:211": "da ni thabs med cing mi mkhas pas /",
    "NG0836:212": "bdag dang bcas pa'i sbyin ba dang */",
    "NG0836:213": "gtong ba dang */",
    "NG0836:214": "bsod nams kyi tshogs bsags pa rnams la /",
    "NG0836:215": "nyon mongs par 'gyur ba'i skabs 'chad de /",
    "NG0836:216": "de bzhin gshegs pa la chags pa dang ma chags pa'i don ston to //",
    "NG0836:217": "bla ma mchod dang gtong ba dang */",
    "NG0836:218": "de bzhin bsod nams thams cad kyang *//",
    "NG0836:219": "ma chags mi g.yo stobs med na //",
    "NG0836:220": "byas na 'ching ba chen por 'gyur /",
    "NG0836:221": "zhes 'byung ba yin te /",
    "NG0836:222": "bla ma zhes pa ni byang chub kyi snying po de //",
    "NG0836:223": "rang gi rig pa las byung ba'i sangs rgyas so //",
    "NG0836:224": "ci tsam du bdag chos nyid bde bar gnas pa na //",
    "NG0836:225": "'khor gsum chen po yongs su tshim pa'i mchod pa chen po ste /",
    "NG0836:226": "de mi byang chub kyi snying pos mchod pa'i rang bzhin no //",
    "NG0836:227": "de la rdo rje slob dpon ni chos nyid kyi rang bzhin te /",
    "NG0836:228": "chos nyid de slob ma la 'byin bar mdzad pas /",
    "NG0836:229": "ston pa po sangs rgyas kyi spyan kyi yang spyan zhes bya'o //",
    "NG0836:230": "chos kyi mchod pa 'bul ba dang */",
    "NG0836:231": "yid bzhin gyi nor bu rin po che rang las mchod pa dbul bar bya'o //",
    "NG0836:232": "de bzhin @#//",
    "NG0836:233": "du bsod nams su bya ba yang */",
    "NG0836:234": "zin pa med pa'i gdeng dang */",
    "NG0836:235": "chags pa med pa la mi dmigs par mi sbyor gyi /",
    "NG0836:236": "bsod nams so zhes g.yo ba'i sems dang ldan na /",
    "NG0836:237": "nyon mongs pa'i sa bon 'debs kyi /",
    "NG0836:238": "bsod nams mi byed do //",
    "NG0836:239": "de la ma chags pa ni rgyu /",
    "NG0836:240": "mi dmigs pa ni sbyin pa chen po ste /",
    "NG0836:241": "de bzhin du bsod nams thams cad nang du bsam par bya'o //",
    "NG0836:242": "de lta bas na /",
    "NG0836:243": "byas na 'ching ba chen por 'gyur /",
    "NG0836:244": "zhes 'byung ba yin no //",
    "NG0836:245": "da ni lung 'grel pa ming dang brdar bstan pa'i skabs 'chad de /",
    "NG0836:247": "de bas de bya sgrib par 'gyur /",
    "NG0836:248": "de ltar de las de rtog na /",
    "NG0836:249": "de la de nyid grub pa med /",
    "NG0836:250": "ces 'byung ba yin te /",
    "NG0836:251": "de ni de bzhin nyid de lung de nyid la bya'o //",
    "NG0836:252": "de bzhin nyid la de bzhin nyid tshol bas sgrib bar 'gyur te //",
    "NG0836:253": "btsal ni sgrib par 'gyur ro //",
    "NG0836:254": "de bzhin nyid de las de bzhin nyid blangs te /",
    "NG0836:255": "thob pa'i de bzhin nyid de la gnas na /",
    "NG0836:256": "rtog pa chen po ste /",
    "NG0836:257": "nyon mongs pa'o //",
    "NG0836:258": "ci'i phyir zhe na /",
    "NG0836:259": "zin pa'i chos nyid la bya bar rtsol ba ni /",
    "NG0836:260": "nam mkha'i khams gzod bkod pa dang 'dra ste grub pa'i mtha' med do //",
    "NG0836:261": "de ltar bas na zhi ba mnyam pa chen po la ci dgar spyod cing *//",
    "NG0836:262": "kun tu bzang po'i spyod yul la gnas na chos nyid yin no //",
    "NG0836:263": "zhes bcom ldan 'das lung thams cad kyi rang bzhin /",
    "NG0836:264": "dpal rdo rje sems dpa'i gsungs pa rdzogs so ///"
}