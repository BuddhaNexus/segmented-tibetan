{
    "T02TD1505E:272a-0": "@272a # // rgya gar skad du /",
    "T02TD1505E:272a-1": "shr'i tsa kra sam'a ra tatta garbha sam gra ha /",
    "T02TD1505E:272a-2": "bod skad du /",
    "T02TD1505E:272a-3": "dpal 'khor lo sdom pa'i snying po'i de kho na nyid bsdus pa /",
    "T02TD1505E:272a-4": "dpal 'khor lo sdom pa la phyag 'tshal lo //",
    "T02TD1505E:272a-5": "gdod nas dag cing gdod nas grol //",
    "T02TD1505E:272a-6": "gdod nas zhi ba'i bdag nyid can //",
    "T02TD1505E:272a-7": "dngos po kun gyi de bzhin nyid //",
    "T02TD1505E:272a-8": "gzung 'dzin bral la phyag 'tshal lo //",
    "T02TD1505E:272a-9": "blta bar dka' zhing rtogs par dka' //",
    "T02TD1505E:272a-10": "brjod 'das tshig gis mtshon min par //",
    "T02TD1505E:272a-11": "rang ri rig pa'i ye shes ni //",
    "T02TD1505E:272a-12": "gnyis med gsal ba'i rang bzhin can //",
    "T02TD1505E:272a-13": "gang zhig dri mas bsgribs pa'i sems //",
    "T02TD1505E:272a-14": "yul du snang ba'i rjes 'jug pa //",
    "T02TD1505E:272a-15": "gzung dang 'dzin pa'i rtog pa ste //",
    "T02TD1505E:272a-16": "chags sdang rnam rmongs las la ni //",
    "T02TD1505E:272a-17": "rnam g-yeng sdug bsngal dang bcas pa'i //",
    "T02TD1505E:272a-18": "'khor ba mngon par 'grub pa'o //",
    "T02TD1505E:272a-19": "gang gis bla ma'i drin thob nas //",
    "T02TD1505E:272a-20": "sems kyi de nyid rig pa gang //",
    "T02TD1505E:272a-21": "ri dbang rtse nas lhung ba ltar //",
    "T02TD1505E:272a-22": "grol ba'i thabs ni bla na med //",
    "T02TD1505E:272a-23": "gzhan du dka' thub mi bzad sogs //",
    "T02TD1505E:272a-24": "lus nyon mongs par byed pa yis //",
    "T02TD1505E:272a-25": "thar ba'i 'bras bu mi rnyed par //",
    "T02TD1505E:272a-26": "slar zhing rnam par 'khor bar 'gyur //",
    "T02TD1505E:272a-27": "gang gis sems kyi de nyid rig / de las gzhan du grol ba'i thabs //",
    "T02TD1505E:272a-28": "bzlas dang bsam gtan la sogs pa //",
    "T02TD1505E:272a-29": "pha rol sgrol ba'i gru bzhin 'dor //",
    "T02TD1505E:272a-30": "de bas bzlas med bsam gtan dang //",
    "T02TD1505E:272a-31": "dka' thub med cing sbyin sreg med //",
    "T02TD1505E:272b-0": "@272b dkyil 'khor dkyil 'khor pa med pa //",
    "T02TD1505E:272b-1": "rang rig ye shes gcig pu nyid //",
    "T02TD1505E:272b-2": "rnam thar bzhi yi rang bzhin dang //",
    "T02TD1505E:272b-3": "dus gsum mkhyen pa'i bdag nyid can //",
    "T02TD1505E:272b-4": "rten 'brel bcu gnyis dag pa yis //",
    "T02TD1505E:272b-5": "zhal phyag rnam pa'i gzugs can nyid //",
    "T02TD1505E:272b-6": "thabs dang shes rab dbyer med sku //",
    "T02TD1505E:272b-7": "byang chub phyogs chos sum cu bdun //",
    "T02TD1505E:272b-8": "gcig bu'i nyams ni du ma'i gar //",
    "T02TD1505E:272b-9": "dkyil 'khor 'khor lo'i rnam pa'o //",
    "T02TD1505E:272b-10": "gang gis de yongs shes pa yis //",
    "T02TD1505E:272b-11": "rang bzhin de ni rtogs 'gyur na //",
    "T02TD1505E:272b-12": "gzhan du spros pa sna tshogs kyang //",
    "T02TD1505E:272b-13": "grol ba'i rgyu nyid kho na'o //",
    "T02TD1505E:272b-14": "de phyir rang rig mtshon ba yi ;",
    "T02TD1505E:272b-15": "/ thabs kyi spros pa sna tshogs pa //",
    "T02TD1505E:272b-16": "gangg'a'i rgya mtsho'i ro bzhin du //",
    "T02TD1505E:272b-17": "spros pa med pa'i rang bzhin byed //",
    "T02TD1505E:272b-18": "de bas gang gis thabs rig pas //",
    "T02TD1505E:272b-19": "bsam gtan la ni mngon par gzhol //",
    "T02TD1505E:272b-20": "gzings la legs par sbyor ba ltar //",
    "T02TD1505E:272b-21": "sems kyi de nyid mthong bar 'gyur //",
    "T02TD1505E:272b-22": "'dir ni phung po khams rnams dang //",
    "T02TD1505E:272b-23": "skye mched drug las rnam grol ba //",
    "T02TD1505E:272b-24": "sgyu ma'i gzugs la legs gnas pa'i //",
    "T02TD1505E:272b-25": "ae bam rtsa yi 'khor lo la //",
    "T02TD1505E:272b-26": "bcu drug thog mar thig ler bcas //",
    "T02TD1505E:272b-27": "dro ba rnams kyi bzhi pa la //",
    "T02TD1505E:272b-28": "dbyangs kyi drug pa dang ldan pa //",
    "T02TD1505E:272b-29": "zla phyed thig les rnam par mdzes//",
    "T02TD1505E:272b-30": "dbyangs yig bcu gsum thig les brgyan //",
    "T02TD1505E:272b-31": "ya tshogs brgyad pa'i mtha' gnas pa //",
    "T02TD1505E:272b-32": "gzhom med bde ba che rang bzhin //",
    "T02TD1505E:272b-33": "n'a da thig le dang bcas pa'o //",
    "T02TD1505E:272b-34": "srog dang rtsol ba legs bsdams te //",
    "T02TD1505E:272b-35": "sprul par rlung lnga bcings pa yis //",
    "T02TD1505E:272b-36": "du ba la sogs rtags mthong nas ;",
    "T02TD1505E:272b-37": "/ ye shes me ni rnam par 'bar //",
    "T02TD1505E:272b-38": "glog gi 'od dang mtshungs pa yi //",
    "T02TD1505E:272b-39": "gsal ba'i gzugs can gyen 'gro bas //",
    "T02TD1505E:272b-40": "stang nas byang chub sems blangs te //",
    "T02TD1505E:272b-41": "'o ma'i rgyun gyi rnam par 'bab //",
    "T02TD1505E:272b-42": "lte bar gsang ba'i snyoms 'jug las //",
    "T02TD1505E:272b-43": "ye shes skyes gang rang bzhin ni //",
    "T02TD1505E:272b-44": "'dod chags ma yin chags bral min //",
    "T02TD1505E:272b-45": "dbu mar yang ni mi dmigs shing //",
    "T02TD1505E:272b-46": "chags dang chags med 'dres gyur pa'i //",
    "T02TD1505E:272b-47": "lhan skyes yang dag byang chub nyid //",
    "T02TD1505E:272b-48": "zla ba nyi ma'i dbus gnas pa'i //",
    "T02TD1505E:272b-49": "nam mkha' sems gcig gyur pa las //",
    "T02TD1505E:273a-0": "rlung rnams ma lus der bcings @273a * //",
    "T02TD1505E:273a-1": "te ;",
    "T02TD1505E:273a-2": "/ yid ni ri bong lngar gnas byed //",
    "T02TD1505E:273a-3": "nyin dang mtshan mo rnams spangs shing //",
    "T02TD1505E:273a-4": "'gro dang 'ong ba las grol ba //",
    "T02TD1505E:273a-5": "dus gsum mnyam par sbyor ba'o //",
    "T02TD1505E:273a-6": "bsam gyis mi khyab bde ba che //",
    "T02TD1505E:273a-7": "rang bzhin gnyug ma lhan cig skyes //",
    "T02TD1505E:273a-8": "dngos po kun gyi de kho na //",
    "T02TD1505E:273a-9": "sems kyi de nyid mthong ba po //",
    "T02TD1505E:273a-10": "rang bzhin gyis ni rnam dag pa //",
    "T02TD1505E:273a-11": "gzung 'dzin dri bral mngon sangs rgyas //",
    "T02TD1505E:273a-12": "dmigs med snying rje'i bdag nyid can //",
    "T02TD1505E:273a-13": "'khor ba ji srid gnas kyi bar //",
    "T02TD1505E:273a-14": "'gyur ba med pa'i ngo bos bzhugs //",
    "T02TD1505E:273a-15": "rin chen sems las gzhan gyur pa //",
    "T02TD1505E:273a-16": "'khor med mya ngan 'das pa med //",
    "T02TD1505E:273a-17": "sems kyi de nyid rig pa la //",
    "T02TD1505E:273a-18": "'khor nyid mya ngan 'das par 'gyur //",
    "T02TD1505E:273a-19": "dpal ldan mgon po spyod 'chang ba'i //",
    "T02TD1505E:273a-20": "drin gyis rtogs pa de nyid gang //",
    "T02TD1505E:273a-21": "gzhung lugs rgya mtsho'i snying po yis //",
    "T02TD1505E:273a-22": "'gro ba'i sgrib shes sgrib sel shog / dpal 'khor lo sdom pa'i snying po de kho na nyid bsdus pa slob dpon ku sa li bas mdzad pa rdzogs so /",
    "T02TD1505E:273a-24": "// / rdo rje slob dpon ngag gi dbang phyug dang /",
    "T02TD1505E:273a-25": "a'a ts'a rya mar pa chos kyi dbang phyug gis bsgyur ba'o//"
}