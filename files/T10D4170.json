{
    "T10D4170:192a-0": "@192a # // rgya gar skad du /",
    "T10D4170:192a-1": "ka l'i yu ka pa ri ka th'a /",
    "T10D4170:192a-2": "bod skad du /",
    "T10D4170:192a-3": "rtsod pa'i dus kyi gtam /",
    "T10D4170:192a-4": "'phags pa 'jam dpal gzhon nur gyur pa la phyag 'tshal lo //",
    "T10D4170:192a-5": "tshul khrims las nyams thos pa'i nor bral 'dod pas 'di nyid cung zad mchod par byed //",
    "T10D4170:192a-6": "nyes med tshul khrims ldan la yon tan ro la rgyab phyogs zhe sdang cung zad nyes pa rgod //",
    "T10D4170:192a-7": "rab byung rnams la khyim pas las bsgo de nas rab byung des kyang khyim pa mgu bar byed //",
    "T10D4170:192a-8": "ci spyad 'gro ba 'dir ni 'gro ba'i khyim du ma lus dus kyi snyigs ma zhugs pa yin //",
    "T10D4170:192a-9": "da ltar legs par spyod pa'i skye bo ngo tsha sdig pa can bsngags dga' bar 'gyur //",
    "T10D4170:192a-10": "slob dpon nor rnams mchog tu sems pas 'joms phyir slob ma rnams ni zhum par gnas //",
    "T10D4170:192a-11": "'di na byis pa'i nye du'i 'khrul 'khor gyis bcings pa ni sun 'byin byed pa bzhin //",
    "T10D4170:192a-12": "da ltar rtsod pa'i dus na 'jig rten rnams la g-yo sgyu'i mtshon drag stobs dang ldan //",
    "T10D4170:192a-13": "bcud rnams sas 'thung dngos rnams stobs chung lha rnams char ni 'bebs mi byed //",
    "T10D4170:192a-14": "rlung rnams rab tu drag ldang lo tog rnams ni mi smin skye mi 'gyur //",
    "T10D4170:192a-15": "skyes la ser 'babs rnams rtsod pa'i dus kyis dbang sgyur 'bras bu med //",
    "T10D4170:192a-16": "dngos rnams mthu med dgos pa sgrub rnams nyams pa",
    "T10D4170:192a-17": "thob la brtag /'gro la nad 'phel sa ni de",
    "T10D4170:192a-18": "dag skye bo rnams kyis stongs //",
    "T10D4170:192b-0": "ljon pa'i nags tshal @192b skom pas yal ga'i lag pa gyen du 'gred byed de //",
    "T10D4170:192b-1": "rtsod pa'i dus kyis bcom byas bzang po'i dus nub ri bo tshe nges 'debs //",
    "T10D4170:192b-2": "yul bzang chags pa rnam spangs sa rnams su ni dus bzang yongs su zad //",
    "T10D4170:192b-3": "yon tan mkhas la mi bkur nor ldan rnams la mchod bya min par mchod //",
    "T10D4170:192b-4": "skye rmongs mchod byed gshin rjes 'jig rten sdug bsngal",
    "T10D4170:192b-5": "des khrid gang gis bzlog / tshul khrims 'tshal ba",
    "T10D4170:192b-6": "stobs ldan tshul khrims ldan pa bsdigs shing tshar gcod",
    "T10D4170:192b-7": "byed // sdig pa dga' ba'i stobs ldan g-yon can rnams kyis dam chos bsnub par 'gyur //",
    "T10D4170:192b-8": "gang zhig sdom pa la gnas brtan pa'i mchog la 'jug par byed pa nyung //",
    "T10D4170:192b-9": "the tshom yod min drang srong bstan pa ring po mi thogs nub par 'gyur //",
    "T10D4170:192b-10": "g-yul 'gyed rtsod pa du mas gos ltar sa g-yogs lo tog skyes la 'dod mi 'byung //",
    "T10D4170:192b-11": "rlung rnams mi bzang ldang zhing de bzhin skye bo dam pa yang dag mchod mi byed //",
    "T10D4170:192b-12": "rgyal po dgra dang rkun ma'i 'jigs pas mi dag bag phebs nor rnams longs mi spyod //",
    "T10D4170:192b-13": "da ltar skye bo sdug bsngal bcas 'tsho 'gro ba rnams la 'jigs pa 'byung //",
    "T10D4170:192b-14": "gang zhig dus su char med gang du lam zhugs ser ba mi mthun du ma 'bab //",
    "T10D4170:192b-15": "gang zhig ba rnams 'o ma mi 'byung dus rnams 'khrugs shing sa las 'bru mi skye //",
    "T10D4170:192b-16": "sman rnams gang yin nus med de bzhin khyad par rnams ni rab tu nyams //",
    "T10D4170:192b-17": "yid ni nges bcom chos min rtsod pas dngos po 'di rnams nyes dang bcas ;",
    "T10D4170:192b-18": "/ rtsod pa'i dus 'dir chos spangs mi bzad pa la yang dag zhugs pas na //",
    "T10D4170:192b-19": "gang du dbang pos char phab ljon shing yal ga dag las me tog 'bras bu cung zad snang //",
    "T10D4170:192b-20": "sa gzhi rlan pa dang bcas sa rnams gang yin pa las lo tog smin gyur pa //",
    "T10D4170:192b-21": "de kun tshul khrims brtul zhugs yang ngag sdom ldan chos dang ldan pa'i mthu ;",
    "T10D4170:192b-22": "/ dus rnams 'khrul zhing sa la bcud rnams nub 'gyur nyi zla log par rgyu //",
    "T10D4170:192b-23": "chung ma khyo la gcugs pas 'brel pa'i sems med dman pa rnams ni mthon por 'gyur //",
    "T10D4170:192b-24": "rgyal po chos spangs nor rnams mchog tu don gnyer bu rnams pha la sdang //",
    "T10D4170:192b-25": "kyi hud sdug bsngal rtsod pa'i dus ni nyer gnas bsod nams gnyer ba nags su song ;",
    "T10D4170:192b-26": "/ chos dang rab byung dka' thub rnams 'bros bde ba rnams ni ring du song bar gyur //",
    "T10D4170:192b-27": "sa rnams 'bras bu nyung zhing rgyal po 'khrug byed mtshon gyis rgyal byed rnam par gnon //",
    "T10D4170:192b-28": "'jig rten bud med la dad bud med kyang g-yem bram ze rnams ni 'dod chen bcas //",
    "T10D4170:193a-0": "legs pa rnams nub skye ngan stobs ldan du ma rtsod pa'i dus @193a * //",
    "T10D4170:193a-1": "su bzang po yi //",
    "T10D4170:193a-2": "dus song bde ba rnams 'das dus der sbyor ba'i skyes bu rnams kyang 'das //",
    "T10D4170:193a-3": "'dir yang dus mtha' de rnams mun bcas phug bzhin shes ma yin //",
    "T10D4170:193a-4": "legs spyad brgya phrag dri yis bsgos pa yi //",
    "T10D4170:193a-5": "skal ldan nub cing dus ni 'das par 'gyur //",
    "T10D4170:193a-6": "bad gzhon rtsa ba'i skud pa bzhin //",
    "T10D4170:193a-7": "dkar po'i chos rnams phra bar 'gyur //",
    "T10D4170:193a-8": "blo ldan skyes bu gtam mkhas dri mas rgod //",
    "T10D4170:193a-9": "'gro 'di dga' med dgal ston zin pa bzhin //",
    "T10D4170:193a-10": "bdag nyid chen po 'di ni yang dag 'gags //",
    "T10D4170:193a-11": "gang na yon tan rnams kyi stobs phra la //",
    "T10D4170:193a-12": "yon tan la bdud 'bab pas gcod byed cing //",
    "T10D4170:193a-13": "skye bo smra ba la brten 'tsho bar byed ;",
    "T10D4170:193a-14": "/ rtsod pa'i dus kyi gtam slob dpon ma ti tsi tras mdzad pa rdzogs so /",
    "T10D4170:193a-16": "// / rgya gar gyi mkhan po aa dzi ta shr'i bha dra dang /"
}