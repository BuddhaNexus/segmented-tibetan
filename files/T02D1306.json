{
    "T02D1306:215a-0": "@215a # // rgya gar skad du /",
    "T02D1306:215a-1": "nee ra a'a tam s'a dha nam n'a ma /",
    "T02D1306:215a-2": "bod skad du //",
    "T02D1306:215a-3": "bdag med ma zhes bya ba'i sgrub pa'i thabs /",
    "T02D1306:215a-4": "bcom ldan 'das bdag med ma la phyag 'tshal lo //",
    "T02D1306:215b-0": "'khor ba bud med gdul @215b gzigs nas //",
    "T02D1306:215b-1": "bdag med rnal 'byor mar bsgyur gang //",
    "T02D1306:215b-2": "thub pas pha rol phyin phyag 'tshal //",
    "T02D1306:215b-3": "sgyu ma'i phyag rgya phyag 'tshal 'dud //",
    "T02D1306:215b-4": "rnal 'byor dang po slob dus na //",
    "T02D1306:215b-5": "nges pa'i gnas bzang brtag byas te //",
    "T02D1306:215b-6": "gar gnas sngas pas sgrub ba yi //",
    "T02D1306:215b-7": "sems ni gcig bu mnyam gzhag pa'i //",
    "T02D1306:215b-8": "ri dang tshad tshing bya skyibs ni //",
    "T02D1306:215b-9": "me tog 'bras bu sogs brgyan pa'i //",
    "T02D1306:215b-10": "rdo rje skyil krung bcas byas la //",
    "T02D1306:215b-11": "snying gar pam las padma ste //",
    "T02D1306:215b-12": "de steng ram las nyi dkyil 'khor //",
    "T02D1306:215b-13": "der ni gsal bar aa bsams te //",
    "T02D1306:215b-14": "de las 'od zer rab 'phros pas //",
    "T02D1306:215b-15": "rdo rje las byung thugs rje che //",
    "T02D1306:215b-16": "nam mkhar rje btsun dmigs byas la //",
    "T02D1306:215b-17": "rgyan rnams thams cad 'dzin pa yi //",
    "T02D1306:215b-18": "lha mo brgyad kyis mchod par bya //",
    "T02D1306:215b-19": "goo r'i ri bong can 'dzin cing //",
    "T02D1306:215b-20": "chom rkun ma ni nyi ma'i snod //",
    "T02D1306:215b-21": "ro langs ma ni lag na chu //",
    "T02D1306:215b-22": "za phod ma ni sman 'dzin cing //",
    "T02D1306:215b-23": "pukka s'i lag rdo rje ste //",
    "T02D1306:215b-24": "de bzhin ri khrod ma ro 'dzin //",
    "T02D1306:215b-25": "gtum mo cang te'u brdung byas te //",
    "T02D1306:215b-26": "'di rnams kyis ni gtso bo mchod //",
    "T02D1306:215b-27": "'dod chags chen po'i rjes chags pas //",
    "T02D1306:215b-28": "g-yung mos phrag nas 'khyud pa nyid //",
    "T02D1306:215b-29": "bla mas sangs rgyas rab tu mchod //",
    "T02D1306:215b-30": "bla ma rdo rje mchod nas ni //",
    "T02D1306:215b-31": "bdun po yongs su dag pa bya //",
    "T02D1306:215b-32": "sdig pa byas pa bshags pa dang //",
    "T02D1306:215b-33": "byed pa yang ni sdom pa dang //",
    "T02D1306:215b-34": "bsod nams dag la rjes yi rang //",
    "T02D1306:215b-35": "de nas yongs su bsngo bar gyis //",
    "T02D1306:215b-36": "dkon mchog gsum la skyabs su 'gro //",
    "T02D1306:215b-37": "byang chub mchog sems bskyed pa dang //",
    "T02D1306:215b-38": "lam la gnas shing bdag kyang ni //",
    "T02D1306:215b-39": "gzhan gyi don du 'bul ba dang //",
    "T02D1306:215b-40": "gnang nod yang ni tshangs pa yi //",
    "T02D1306:215b-41": "gnas bzhis sems ni dbugs phyung ste //",
    "T02D1306:215b-42": "dang po byams pa bsgom par bya //",
    "T02D1306:215b-43": "gnyis pa snying rje'i bye brag bsgom //",
    "T02D1306:215b-44": "gsum pa dga' ba bsgom par bya //",
    "T02D1306:215b-45": "thams cad tha ma btang snyoms so //",
    "T02D1306:215b-46": "phyis ni byang chub sems brtan bya //",
    "T02D1306:215b-47": "de nas bsrung pa'i dam tshig go //",
    "T02D1306:215b-48": "dad po bden brdzun rnam dpyad nas //",
    "T02D1306:215b-49": "rtog pa bya na bsgom mi nus //",
    "T02D1306:215b-50": "bskyed pa med par rab sbyor bas //",
    "T02D1306:215b-51": "bskyed pa 'di ni rab bshad do //",
    "T02D1306:215b-52": "aom sh'u nya t'a dznya'a na badzra sva bh'a ba a'a tam ko&amp; ham //",
    "T02D1306:215b-53": "stong par rab bskyed h'um sngon las //",
    "T02D1306:215b-54": "sna tshogs rdo rje'i bsam gtan bya //",
    "T02D1306:216a-0": "@216a * // 'gro ba'i bdud rnams sel byed pa //",
    "T02D1306:216a-1": "h'um las gsal bar spro bar bya //",
    "T02D1306:216a-2": "aom raksha raksha h'um h'um zhes brjod do //",
    "T02D1306:216a-3": "'di las rdo rjes bskor ba'i gur //",
    "T02D1306:216a-4": "bla re yang ni bsgom par bya //",
    "T02D1306:216a-5": "nam mkha'i khams su bha ga bsam //",
    "T02D1306:216a-6": "de yi dbus su bsgom pa ni //",
    "T02D1306:216a-7": "yam byung rlung gi dkyil 'khor te //",
    "T02D1306:216a-8": "sngon po gzhu bdungs ba dan mtshan //",
    "T02D1306:216a-9": "ram byung me yi dkyil 'khor ni //",
    "T02D1306:216a-10": "rdo rje'i phreng bskor gru gsum dmar //",
    "T02D1306:216a-11": "bam las byung ba'i dkyil 'khor zlum //",
    "T02D1306:216a-12": "dkar po bum pas bskor ba mtshan //",
    "T02D1306:216a-13": "lam byung dkyil 'khor gru bzhi ste //",
    "T02D1306:216a-14": "ser po rdo rje'i phreng bas bskor //",
    "T02D1306:216a-15": "bhr'um las 'khor lo'i steng du bdag / srid pa bar ma bsam byas nas //",
    "T02D1306:216a-16": "ae wam nyid du rab tu 'dres //",
    "T02D1306:216a-17": "'dres gyur de las byung ba ni //",
    "T02D1306:216a-18": "sangs rgyas pho brang thun mong yin //",
    "T02D1306:216a-19": "ngos bzhi pa dang sgo bzhi dang //",
    "T02D1306:216a-20": "rta babs bzhi yis brgyan byas te //",
    "T02D1306:216a-21": "dra ba dra phyed yang dag ldan //",
    "T02D1306:216a-22": "ka ba brgyad kyis nye bar mdzes //",
    "T02D1306:216a-23": "chos 'byung las skyes 'khor lo ni //",
    "T02D1306:216a-24": "kha sbyor gnyis dang skyon med par //",
    "T02D1306:216a-25": "ze 'bru la ni gcig nyid de //",
    "T02D1306:216a-26": "gru gsum las ni gzhan du brjod //",
    "T02D1306:216a-27": "de yi dbus su ro bsams la //",
    "T02D1306:216a-28": "bco lnga'i gdan ni bdag nyid do //",
    "T02D1306:216a-29": "de yi steng du zla ba yin //",
    "T02D1306:216a-30": "zla ba'i steng du sa bon te //",
    "T02D1306:216a-31": "phyis ni nyi mas mnan pas so //",
    "T02D1306:216a-32": "gnyis su 'dus pa'i bde chen po //",
    "T02D1306:216a-33": "a'a li zla ba'i gzugs su gnas //",
    "T02D1306:216a-34": "k'a li nyi ma'i gzugs gnas te //",
    "T02D1306:216a-35": "zla ba nyi ma gnyis 'dus las //",
    "T02D1306:216a-36": "goo r'i la sogs sa bon ni //",
    "T02D1306:216a-37": "aa a'a ai a'i au a'u ri r'i li l'i ae aee ao aoo aam /",
    "T02D1306:216a-38": "a'a li dang po bdag med ma //",
    "T02D1306:216a-39": "a'a li gnyis pa rdo rje ste //",
    "T02D1306:216a-40": "a'a li gsum pa goo r'i ste //",
    "T02D1306:216a-41": "bzhi pa chu yi rnal 'byor ma //",
    "T02D1306:216a-42": "lnga pa rdo rje mkha' 'gro ma //",
    "T02D1306:216a-43": "drug pa pukka s'i zhes brjod //",
    "T02D1306:216a-44": "ri khrod ma ni bdun pa ste //",
    "T02D1306:216a-45": "gtum mo brgyad par shes par bya //",
    "T02D1306:216a-46": "dgu pa dang ni g-yung mo nyid //",
    "T02D1306:216a-47": "yang ni goo r'i lnga gnyis pa //",
    "T02D1306:216a-48": "chom rkun ma ni bcu gcig ste //",
    "T02D1306:216a-49": "bcu gnyis ro langs ma zhes bya //",
    "T02D1306:216a-50": "bcu gsum pa ni za phod ma //",
    "T02D1306:216a-51": "bcu bzhi sa spyod ma zhes bya //",
    "T02D1306:216a-52": "bco lnga pa ni mkha' spyod ma //",
    "T02D1306:216a-53": "rnal 'byor ma rnams sa bon no //",
    "T02D1306:216a-54": "zla ba me long ye shes ldan //",
    "T02D1306:216a-55": "mnyam nyid ldan pa rta bdun pa //",
    "T02D1306:216b-0": "rang lha'i sa bon phyag @216b mtshan ni //",
    "T02D1306:216b-1": "so sor rtog pa yin zhes brjod //",
    "T02D1306:216b-2": "thams cad gcig gyur nan tan te //",
    "T02D1306:216b-3": "rdzogs pa chos dbyings dag pa ste //",
    "T02D1306:216b-4": "'di dag thams cad rdzogs pa ni //",
    "T02D1306:216b-5": "shes rab thabs kyi rang bzhin te //",
    "T02D1306:216b-6": "zla ba nyi ma rab phye bas //",
    "T02D1306:216b-7": "a'a li shes rab k'a li thabs //",
    "T02D1306:216b-8": "goo r'i la sogs 'di las byung //",
    "T02D1306:216b-9": "dang po nang gi kha sbyar ba //",
    "T02D1306:216b-10": "nges par rnal 'byor ma lnga gnas //",
    "T02D1306:216b-11": "dbang po rdo rje gshin goo r'i //",
    "T02D1306:216b-12": "chu bdag chu yi rnal 'byor ma //",
    "T02D1306:216b-13": "lus ngan rdo rje mkha' 'gro ma //",
    "T02D1306:216b-14": "dbus su bdag med rnal 'byor ma'o //",
    "T02D1306:216b-15": "phyi rol gyi ni kha sbyor la //",
    "T02D1306:216b-16": "dbang ldan du ni pukka s'i //",
    "T02D1306:216b-17": "byin za'i grvar ni ri khrod ma //",
    "T02D1306:216b-18": "bden bral du ni gtum mo ste //",
    "T02D1306:216b-19": "rlung gi mtshams su g-yung mo nyid //",
    "T02D1306:216b-20": "'di dag mtshams kyi rnal 'byor ma //",
    "T02D1306:216b-21": "shar gyi phyogs su goo r'i ste //",
    "T02D1306:216b-22": "lho dang nub dang byang du ni //",
    "T02D1306:216b-23": "chom rkun ro langs za phod ma'o //",
    "T02D1306:216b-24": "'di dag phyogs kyi rnal 'byor ma'o //",
    "T02D1306:216b-25": "steng zhal ma dang 'og zhal ma //",
    "T02D1306:216b-26": "lha mo sa spyod mkha' spyod ma'o //",
    "T02D1306:216b-27": "kha dog nag mo drag chen mo //",
    "T02D1306:216b-28": "'khor lo bdag po bdag med ma //",
    "T02D1306:216b-29": "zhal gcig ma la spyan gsum dmar //",
    "T02D1306:216b-30": "phyag gnyis skra ser gyen du 'greng //",
    "T02D1306:216b-31": "g-yon pa thod pa kha tv'am ga / g-yas pa'i phyag gis gri gug 'dzin //",
    "T02D1306:216b-32": "'khor lo rna cha mgur chu dang //",
    "T02D1306:216b-33": "lag gdub dang ni ska rags 'dzin //",
    "T02D1306:216b-34": "skyil krung phyed pas ro mnan nas //",
    "T02D1306:216b-35": "stag gi pags pas smad dkris shing //",
    "T02D1306:216b-36": "bdag med rnal 'byor ji bzhin du //",
    "T02D1306:216b-37": "'di dag thams cad mtshungs par bshad //",
    "T02D1306:216b-38": "rang snying pad snying sa bon bsam //",
    "T02D1306:216b-39": "ye shes snying gar ye shes bsgom //",
    "T02D1306:216b-40": "dgug par byas te yang dag mchod //",
    "T02D1306:216b-41": "ye shes 'khor lo bsgom par bya //",
    "T02D1306:216b-42": "mig la sogs par gti mug sogs //",
    "T02D1306:216b-43": "rdo rje gsum ni gnas gsum dgod //",
    "T02D1306:216b-44": "gti mug rdo rje mig gnyis la //",
    "T02D1306:216b-45": "rna bar zhe sdang rdo rje ma //",
    "T02D1306:216b-46": "sna la ser sna ma zhes brjod //",
    "T02D1306:216b-47": "kha la 'dod chags rdo rje ma //",
    "T02D1306:216b-48": "reg la phrag dog rdo rje ma //",
    "T02D1306:216b-49": "yid la rnal 'byor bdag med ma //",
    "T02D1306:216b-50": "sku gsung de bzhin thugs kyi ni //",
    "T02D1306:216b-51": "aom dang a'a: h'um sngags 'di las //",
    "T02D1306:216b-52": "mkha' spyod ma dang sa spyod ma //",
    "T02D1306:216b-53": "sa 'og gnas pa'i bsam gtan bya //",
    "T02D1306:216b-54": "sna tshogs gzugs su yang dag brjod //",
    "T02D1306:217a-0": "'di ltar rnam par snang mdzad @217a * //",
    "T02D1306:217a-1": "sogs //",
    "T02D1306:217a-2": "snying ga'i sa bon 'od zer ni //",
    "T02D1306:217a-3": "lcags kyu'i rnam pas bde gshegs bkug / lha mo brgyad kyis mchod byas na //",
    "T02D1306:217a-4": "dbang bskur ba ni blang ba'o //",
    "T02D1306:217a-5": "bcom ldan de bzhin gshegs pa kun //",
    "T02D1306:217a-6": "bdag la dbang bskur la sogs gsol //",
    "T02D1306:217a-7": "de nas he ru ka yi gzugs //",
    "T02D1306:217a-8": "de nas bdag la dbang bskur bsam //",
    "T02D1306:217a-9": "sems dang rtag pa rin chen bdag / snang ba mtha' yas don grub rnams //",
    "T02D1306:217a-10": "bdag med shar gyi rdo rje sogs //",
    "T02D1306:217a-11": "rnal 'byor ma lngas rgya yis gdab //",
    "T02D1306:217a-12": "sems dang rtag pa rin chen bdag / snang mtha' mtshams kyi rnal 'byor ma //",
    "T02D1306:217a-13": "zhe sdang gti mug nga rgyal che //",
    "T02D1306:217a-14": "'dod chags rdo rje phyogs gnas ma //",
    "T02D1306:217a-15": "rgyas gdab sku dang gsung nyid kyis //",
    "T02D1306:217a-16": "mkha' spyod ma dang sa spyod ma //",
    "T02D1306:217a-17": "dang po nag po bsgom par bya //",
    "T02D1306:217a-18": "gnyis pa dmar po bsgom pa ste //",
    "T02D1306:217a-19": "gsum pa ser po bsgom pa'o //",
    "T02D1306:217a-20": "de bzhin bzhi pa ljang gu'o //",
    "T02D1306:217a-21": "lnga pa kha dog sngon po'o //",
    "T02D1306:217a-22": "drug pa dkar por rnam par bsgom //",
    "T02D1306:217a-23": "rnal 'byor yan lag drug bsgom bya //",
    "T02D1306:217a-24": "lte bar gtum mo 'bar ba yis //",
    "T02D1306:217a-25": "de bzhin gshegs pa lnga bsregs te //",
    "T02D1306:217a-26": "spyan la sogs pa yang bsregs pas //",
    "T02D1306:217a-27": "bsreg pas ham las ri bong 'dzag / bsam gtan gyis du ba rnal 'byor gang //",
    "T02D1306:217a-28": "de ni dag pa rjes dran bya //",
    "T02D1306:217a-29": "gzugs phung rdo rje ma yin te //",
    "T02D1306:217a-30": "tshor ba gsang ba goo r'i ste //",
    "T02D1306:217a-31": "de bzhin chu lha 'du shes ma //",
    "T02D1306:217a-32": "'du byed rdo rje mkha' 'gro ma //",
    "T02D1306:217a-33": "rnam shes phung po gzugs su ni //",
    "T02D1306:217a-34": "bdag med rdo rje ma gnas so //",
    "T02D1306:217a-35": "sa khams pukka s'i ru brjod //",
    "T02D1306:217a-36": "chu khams ri khrod ma ru brjod //",
    "T02D1306:217a-37": "drod ni gtum mo rab tu brjod //",
    "T02D1306:217a-38": "rlung ni g-yung mor rab tu grags //",
    "T02D1306:217a-39": "gzugs la goo r'i rab tu grags //",
    "T02D1306:217a-40": "sgra la chom rkun rab tu grags //",
    "T02D1306:217a-41": "dri yi cha la ro langs ma //",
    "T02D1306:217a-42": "ro la de bzhin za phod ma //",
    "T02D1306:217a-43": "reg bya la ni sa spyod de //",
    "T02D1306:217a-44": "chos kyi khams la mkha' spyod ma //",
    "T02D1306:217a-45": "zhe sdang rdo rje mar bshad do //",
    "T02D1306:217a-46": "'dod chags chu yi rnal 'byor ma //",
    "T02D1306:217a-47": "phrag dog rdo rje mkha' 'gro ste //",
    "T02D1306:217a-48": "ser sna gsang ba'i goo r'i ma //",
    "T02D1306:217a-49": "de bzhin gti mug rdo rje ste //",
    "T02D1306:217a-50": "yid la rdo rje mkha' 'gro ma //",
    "T02D1306:217a-51": "zhe sdang la sogs dag pa'o //",
    "T02D1306:217a-52": "skyes pa'i bdud ni mgo bo 'dzin //",
    "T02D1306:217b-0": "gri gug @217b lha ni gcod pa'o //",
    "T02D1306:217b-1": "thod pa nyon mongs mgo bo yi //",
    "T02D1306:217b-2": "phung po'i bdud ni ro brjod do //",
    "T02D1306:217b-3": "mi bskyod pa ni 'khor lo'i gzugs //",
    "T02D1306:217b-4": "snang ba mtha' yas rna cha'i bdag / mgur chu",
    "T02D1306:217b-5": "la ni rin chen bdag / lag gdub la ni",
    "T02D1306:217b-6": "rtag par brjod // ska rags la ni don yod gnas //",
    "T02D1306:217b-7": "phyag rgya lnga ni rnam par dag / bsam gtan gyis dub gsang sngags bzlas //",
    "T02D1306:217b-8": "a'a li mtha' yi aa spangs pa //",
    "T02D1306:217b-9": "aom yig h'um phat dang ldan pa'i //",
    "T02D1306:217b-10": "sv'a h'a mthar gzhag gsang sngags so //",
    "T02D1306:217b-11": "aom aa a'a ai a'i au a'u ri r'i li",
    "T02D1306:217b-12": "l'i ae aee ao aoo aam h'um phat sv'a h'a",
    "T02D1306:217b-13": "/ 'dod pa'i don kun sgrub pa dang //",
    "T02D1306:217b-14": "bgegs ni zad cing zhi ba'i phyir //",
    "T02D1306:217b-15": "'og nas bshad pa'i cho ga yis //",
    "T02D1306:217b-16": "mi g-yo bas ni gtor ma sbyin //",
    "T02D1306:217b-17": "rlung me thod pa la gnas pa //",
    "T02D1306:217b-18": "'bar bas bsro ba la sogs pas //",
    "T02D1306:217b-19": "sha chen bdud rtsi lnga bsgrub po //",
    "T02D1306:217b-20": "yi ge gsum gyis byin brlabs pa'i //",
    "T02D1306:217b-21": "aom ainda /",
    "T02D1306:217b-22": "dza ma /",
    "T02D1306:217b-23": "dza la /",
    "T02D1306:217b-24": "dzkkha /",
    "T02D1306:217b-25": "bh'u ta /",
    "T02D1306:217b-26": "bahni /",
    "T02D1306:217b-27": "ba au /",
    "T02D1306:217b-28": "rakkha /",
    "T02D1306:217b-29": "tsanda /",
    "T02D1306:217b-30": "s'u dzdza /",
    "T02D1306:217b-31": "m'a da /",
    "T02D1306:217b-32": "pappa /",
    "T02D1306:217b-33": "ta la pa t'a l'a /",
    "T02D1306:217b-34": "aashtva /",
    "T02D1306:217b-35": "sappa sv'a h'a /",
    "T02D1306:217b-36": "ai dam ba lim /",
    "T02D1306:217b-37": "bhunydza /",
    "T02D1306:217b-38": "dzim gha /",
    "T02D1306:217b-39": "phull /",
    "T02D1306:217b-40": "dh'u ppa /",
    "T02D1306:217b-41": "pushba /",
    "T02D1306:217b-42": "m'am sa /",
    "T02D1306:217b-43": "ping gha /",
    "T02D1306:217b-44": "aamba /",
    "T02D1306:217b-45": "sarbba /",
    "T02D1306:217b-46": "kadzda /",
    "T02D1306:217b-47": "s'a dha /",
    "T02D1306:217b-48": "khanti /",
    "T02D1306:217b-49": "khu ni /",
    "T02D1306:217b-50": "phe da /",
    "T02D1306:217b-51": "ga da /",
    "T02D1306:217b-52": "aom aa k'a ro mu kham sarba dharm'a n'am /",
    "T02D1306:217b-53": "a'a dya nu tpann tv'a ta /",
    "T02D1306:217b-54": "aom a'a: h'um phat sv'a h'a /",
    "T02D1306:217b-55": "mkhas pa chen po dpal mi thub zla bas mdzad pa'i bdag med ma'i sgrub thabs rdzogs so /",
    "T02D1306:217b-57": "// / rgya gar gyi mkhan po ga ya dha ra dang /"
}