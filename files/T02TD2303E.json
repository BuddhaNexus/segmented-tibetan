{
    "T02TD2303E:242b-0": "@242b # // rgya gar skad du /",
    "T02TD2303E:242b-1": "ma h'a mu dra au pa de sham /",
    "T02TD2303E:242b-2": "bod skad du //",
    "T02TD2303E:242b-3": "phyag rgya chen po'i man ngag / dpal lhan cig skyes pa la phyag 'tshal lo //",
    "T02TD2303E:242b-4": "phyag rgya chen po bstan du med gyur kyang //",
    "T02TD2303E:242b-5": "dka' ba spyod cing bla ma la gus pa'i //",
    "T02TD2303E:243a-0": "@243a * // sdug bsngal bzod ldan blo ldan n'a ro pa //",
    "T02TD2303E:243a-1": "skal ldan khyod kyi snying la 'di ltar byos //",
    "T02TD2303E:243a-2": "kye ho 'jig rten chos la legs ltos dang //",
    "T02TD2303E:243a-3": "rtag mi thub ste rmi lam sgyu ma 'dra //",
    "T02TD2303E:243a-4": "rmi lam sgyu ma don la yod ma yin //",
    "T02TD2303E:243a-5": "des na skyo bskyed 'jig rten bya ba thong //",
    "T02TD2303E:243a-6": "'khor g-yog chags sdang nye 'brel kun spongs la //",
    "T02TD2303E:243a-7": "gcig pu nags 'dab ri khrod dgon par bsgoms //",
    "T02TD2303E:243a-8": "bsgom du med pa'i ngang la gnas par gyis //",
    "T02TD2303E:243a-9": "thob med thob na phyag rgya chen po thob //",
    "T02TD2303E:243a-10": "'khor ba'i chos 'dis don med chags sdang rgyu //",
    "T02TD2303E:243a-11": "byas chos snying po med pas don dam snying po ltos //",
    "T02TD2303E:243a-12": "blo yi chos kyis blo 'das don mi mthong //",
    "T02TD2303E:243a-13": "byas pa'i chos kyis byar med don mi rnyed //",
    "T02TD2303E:243a-14": "blo 'das byar med don de thob 'dod na //",
    "T02TD2303E:243a-15": "rang sems rtsad chod rig pa gcer bur zhog / rtog pa dri ma'i chu de dngos su chug / snang ba dgag sgrub mi bya rang sor zhog / spong len med na phyag rgya chen por grol //",
    "T02TD2303E:243a-16": "dper na ljon shing yal ga lo 'dab rgyas //",
    "T02TD2303E:243a-17": "rtsa bcad yal ga lo 'dab khri 'bum skams //",
    "T02TD2303E:243a-18": "dper na bskal stong bsags pa'i mun pa yang //",
    "T02TD2303E:243a-19": "sgron me gcig gis mun pa'i tshogs rnams sel //",
    "T02TD2303E:243a-20": "de bzhin rang sems 'od gsal skad cig gis //",
    "T02TD2303E:243a-21": "bskal par bsags pa'i sdig sgrib ma lus sel //",
    "T02TD2303E:243a-22": "blo dman skye bo don la mi gnas na //",
    "T02TD2303E:243a-23": "rlung gi gnad bzung rig pa gcud la bor //",
    "T02TD2303E:243a-24": "lta stangs dang ni sems 'dzin du ma yis //",
    "T02TD2303E:243a-25": "rig pa dang la mi gnas bar du gcun //",
    "T02TD2303E:243a-26": "dper na nam mkha'i dkyil ni brtag byas na //",
    "T02TD2303E:243a-27": "mtha' dang dbus su 'dzin pa 'gag par 'gyur //",
    "T02TD2303E:243a-28": "de bzhin sems kyis sems la brtag byas na //",
    "T02TD2303E:243a-29": "rnam rtog tshor 'gag rtog med gnas gyur na //",
    "T02TD2303E:243a-30": "bla med byang chub sems kyi rang bzhin mthong //",
    "T02TD2303E:243a-31": "dper na sa rlung sprin ni nam mkhar dengs //",
    "T02TD2303E:243a-32": "gar yang song med gar yang gnas pa med //",
    "T02TD2303E:243a-33": "de bzhin sems las byung ba'i rtog tshogs kyang //",
    "T02TD2303E:243a-34": "rang sems mthong bas rtog pa'i dba' rlabs dengs //",
    "T02TD2303E:243a-35": "dper na nam mkha' kha dog dbyibs las 'das //",
    "T02TD2303E:243a-36": "dkar nag dag gis gos med 'gyur ba med //",
    "T02TD2303E:243a-37": "de bzhin rang sems kha dog dbyibs las 'das //",
    "T02TD2303E:243a-38": "dge sdig dkar gnag chos kyis gos mi 'gyur //",
    "T02TD2303E:243b-0": "dper na gsal dag nyi @243b ma'i snying po de //",
    "T02TD2303E:243b-1": "bskal pa stong gi mun pas bsgribs mi nus //",
    "T02TD2303E:243b-2": "de bzhin rang sems snying po 'od gsal de //",
    "T02TD2303E:243b-3": "bskal pa'i 'khor bas bsgribs par mi nus so //",
    "T02TD2303E:243b-4": "dper na nam mkha' stong par rab brtags kyang //",
    "T02TD2303E:243b-5": "nam mkha' la ni 'di 'dra brjod du med //",
    "T02TD2303E:243b-6": "de bzhin rang sems 'od gsal brjod gyur kyang //",
    "T02TD2303E:243b-7": "brjod par 'di 'dra grub ces brtag gzhi mad //",
    "T02TD2303E:243b-8": "dpar na nam mkha' gang la gang gis brten //",
    "T02TD2303E:243b-9": "de bzhin rang sams phyag chen rten yul med //",
    "T02TD2303E:243b-10": "ma bcos gnyug ma'i ngang du glod la zhog / bcings pa glod gyur grol bar the tshom med //",
    "T02TD2303E:243b-11": "de ltar sems kyi rang bzhin nam mkha' 'dra //",
    "T02TD2303E:243b-12": "chos rnams ma lus da ru ma 'dus med //",
    "T02TD2303E:243b-13": "lus kyi bya ba yo thong rnal mar zhog / ngag gi smra brjod ma mang brag ca 'dra //",
    "T02TD2303E:243b-14": "yid la mi sems la bzla'i chos la ltos //",
    "T02TD2303E:243b-15": "lus la snying po med pas smyug sdong 'dra //",
    "T02TD2303E:243b-16": "sems ni nam mkha'i dkyil ltar bsam yul 'das //",
    "T02TD2303E:243b-17": "de dang btang gzhag med par glod la zhog / sems la gtad so med na phyag chen yin //",
    "T02TD2303E:243b-18": "de la goms pas bla med byang chub 'thob //",
    "T02TD2303E:243b-19": "dmigs pa'i yul med sems kyi rang bzhin gsal //",
    "T02TD2303E:243b-20": "bgrod pa'i lam med sangs rgyas lam sna zin //",
    "T02TD2303E:243b-21": "bsgom med goms pas bla med byang chub 'thob //",
    "T02TD2303E:243b-22": "gzung 'dzin kun 'das lta ba'i rgyal po yin //",
    "T02TD2303E:243b-23": "yengs pa med na bsgom pa'i rgyal po yin //",
    "T02TD2303E:243b-24": "bya brtsal med na spyod pa'i rgyal po yin //",
    "T02TD2303E:243b-25": "re dogs med na 'bras bu mngon du 'gyur //",
    "T02TD2303E:243b-26": "kun gzhi skye med bag chags sgrib g-yogs bral //",
    "T02TD2303E:243b-27": "mnyam rjes mi bya skye med snying por zhog / snang ba rang snang blo yi chos rnams zang //",
    "T02TD2303E:243b-28": "mu mtha' yongs grol lta ba'i rgyal po yin //",
    "T02TD2303E:243b-29": "mu med gting yangs bsgom pa'i rgyal po mchog / byar med rang gnas spyod pa'i rgyal po mchog / re med rang gnas 'bras bu'i rgyal po mchog / las ni dang po gcong rong chu dang 'dra //",
    "T02TD2303E:243b-30": "bar du chu bo gang+g'a dal bus 'bab //",
    "T02TD2303E:243b-31": "tha ma chu bran ma bu phrad pa 'dra //",
    "T02TD2303E:243b-32": "sngags su smra dang pha rol phyin pa dang //",
    "T02TD2303E:243b-33": "'dul ba'i sde snod la sogs chos rnams dang //",
    "T02TD2303E:243b-34": "rang rang gzhung dang grub pa'i mtha' yis kyang //",
    "T02TD2303E:243b-35": "'od gsal phyag rgya chen po mthong mi 'gyur //",
    "T02TD2303E:244a-0": "yid @244a * //",
    "T02TD2303E:244a-1": "la mi byed zhe 'dod kun dang bral //",
    "T02TD2303E:244a-2": "rang byung rang zhi chu yi dba' rlabs 'dra //",
    "T02TD2303E:244a-3": "zhe 'dod byung bas 'od gsal ma mthong bsgribs //",
    "T02TD2303E:244a-4": "rtogs pa bsrung sdom dam tshig don las nyams //",
    "T02TD2303E:244a-5": "mi gnas mi dmigs don las mi 'da' na //",
    "T02TD2303E:244a-6": "dam pa nyams lan mun pa'i sgron me yin //",
    "T02TD2303E:244a-7": "zhe 'dod kun bral mtha' la mi gnas na //",
    "T02TD2303E:244a-8": "sde snod chos rnams ma lus mthang bar 'gyur //",
    "T02TD2303E:244a-9": "don 'dri gzhol na 'khor ba'i btshon [?] las thar //",
    "T02TD2303E:244a-10": "don 'des mnyam gzhag ma lus sdig sgrib sbreg / bstan pa'i sgron me zhes su bshad pa yin //",
    "T02TD2303E:244a-11": "don 'dir mi mos skye bo blun po rnams //",
    "T02TD2303E:244a-12": "'khor ba'i chu bos rtag tu khyer bar zad //",
    "T02TD2303E:244a-13": "ngan song sdug bsngal mi bzod snying re rje //",
    "T02TD2303E:244a-14": "sdug bsngal thar 'dod bla ma mkhas pa bsten //",
    "T02TD2303E:244a-15": "byin rlabs zhugs pas rang sems grol bar 'gyur //",
    "T02TD2303E:244a-16": "las rgya bsten na bde stong ye shes 'char //",
    "T02TD2303E:244a-17": "thabs dang shes rab byin rlabs snyoms par zhugs //",
    "T02TD2303E:244a-18": "dal bar dbab cing dkyil 'khor drang pa dang //",
    "T02TD2303E:244a-19": "gnas su bskyal dang lus la khyab par bya //",
    "T02TD2303E:244a-20": "de la zhen med bde stong ye shes 'char //",
    "T02TD2303E:244a-21": "tshe ring skra dkar med cing zla ltar rgyas //",
    "T02TD2303E:244a-22": "bkrag mdangs gsal zhing stobs kyang seng ge 'dra //",
    "T02TD2303E:244a-23": "thun mong dngos grub myur thob mchog la gzhol //",
    "T02TD2303E:244a-24": "phyag rgya chen po gnad kyi gdams pa 'di //",
    "T02TD2303E:244a-25": "'gro bskal ldan snying la gnas bar shog / dpal ti lli pas n'a ro pa la chu bo gang+g'a'i 'gram du gsungs pa rdzogs so//"
}