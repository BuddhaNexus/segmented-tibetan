{
    "K12acip-k_lha_sa-099-010:312b-0": "@312b rgya gar skad du /",
    "K12acip-k_lha_sa-099-010:312b-1": "ta th'a ga ta panytsa buddha na ma /",
    "K12acip-k_lha_sa-099-010:312b-2": "bod skad du /",
    "K12acip-k_lha_sa-099-010:312b-3": "rigs lnga bde bar gshegs pa la phyag 'tshal lo //",
    "K12acip-k_lha_sa-099-010:312b-4": "ma h'a yo ga'i don du sgrub pa'i thabs 'di bstan to //",
    "K12acip-k_lha_sa-099-010:312b-5": "ri ni nyams dga' mdangs bzang ba'i; ;yid 'ong gnas su 'dug nas ni //",
    "K12acip-k_lha_sa-099-010:312b-6": "byin brlabs mtshams bcad brtan byas nas //",
    "K12acip-k_lha_sa-099-010:312b-7": "dkyil 'khor 'dom gang gru bzhi pa //",
    "K12acip-k_lha_sa-099-010:312b-8": "dri sna lnga yis mandal bya'o //",
    "K12acip-k_lha_sa-099-010:312b-9": "thig bzhi btab pas dkyil 'khor brgyad //",
    "K12acip-k_lha_sa-099-010:312b-10": "mandal brgyad pa'i gzhung bzhin bri //",
    "K12acip-k_lha_sa-099-010:312b-11": "de yi rtse mo brgyad la yang //",
    "K12acip-k_lha_sa-099-010:312b-12": "yid bzhin nor bu 'bar ba bri //",
    "K12acip-k_lha_sa-099-010:312b-13": "de yi dbus su bsam pa yang //",
    "K12acip-k_lha_sa-099-010:313a-0": "srid @313a *//",
    "K12acip-k_lha_sa-099-010:313a-1": "gsum bhandha bzang kong yug /",
    "K12acip-k_lha_sa-099-010:313a-2": "ye nas ma bcos rang byung snod //",
    "K12acip-k_lha_sa-099-010:313a-3": "dpal dang ldan pa'i snod bzhag la //",
    "K12acip-k_lha_sa-099-010:313a-4": "de yi nang du blugs pa'i sman //",
    "K12acip-k_lha_sa-099-010:313a-5": "ye nas rang byung bdud rtsi lnga //",
    "K12acip-k_lha_sa-099-010:313a-6": "sha chen bshang gci khu ba khrag /",
    "K12acip-k_lha_sa-099-010:313a-7": "dag pa'i rgyu ste bdud rtsi'i dngos //",
    "K12acip-k_lha_sa-099-010:313a-8": "stong las sbyar bas ye nas dag /",
    "K12acip-k_lha_sa-099-010:313a-9": "btag dang bcag dang gzhal ba yi //",
    "K12acip-k_lha_sa-099-010:313a-10": "nyi zla gsal ba'i dkyil 'khor du //",
    "K12acip-k_lha_sa-099-010:313a-11": "'bru lnga ye shes 'phro 'du las //",
    "K12acip-k_lha_sa-099-010:313a-12": "stong khams khyab par don byas te //",
    "K12acip-k_lha_sa-099-010:313a-13": "bcud kyi dam pa kun bsdus nas //",
    "K12acip-k_lha_sa-099-010:313a-14": "dus gsum sangs rgyas mchod pa'i phyir //",
    "K12acip-k_lha_sa-099-010:313a-15": "bka' bzhin bstan pa'i dngos grub blang //",
    "K12acip-k_lha_sa-099-010:313a-16": "mu tig dkar po dri med ltar //",
    "K12acip-k_lha_sa-099-010:313a-17": "sgrub pa pos ni nan tan bya'o //",
    "K12acip-k_lha_sa-099-010:313a-18": "mgu ya lag pa'i phyag rgya yis //",
    "K12acip-k_lha_sa-099-010:313a-19": "gzhung bzhin brtan nas 'phro 'du bya //",
    "K12acip-k_lha_sa-099-010:313a-20": "de dbus klu bdag sa bon gyis //",
    "K12acip-k_lha_sa-099-010:313a-21": "dngos grub dam pa blang bar bya //",
    "K12acip-k_lha_sa-099-010:313a-22": "dgu pa'i sngags kyis btab nas ni //",
    "K12acip-k_lha_sa-099-010:313a-23": "le lo med pa'i brtson 'grus kyis //",
    "K12acip-k_lha_sa-099-010:313a-24": "bar chad med pa'i 'phro 'du bya'o //",
    "K12acip-k_lha_sa-099-010:313a-25": "aom gyis ye shes 'od phyung zhing //",
    "K12acip-k_lha_sa-099-010:313a-26": "a'a yis mes bsregs thal bar 'gyur //",
    "K12acip-k_lha_sa-099-010:313a-27": "h'um gis bdud rtsi rnam par dag /",
    "K12acip-k_lha_sa-099-010:313a-28": "gsal la 'byung 'jug lhan ne bos //",
    "K12acip-k_lha_sa-099-010:313a-29": "rtags dang mtshan ma bdun gyis 'byung //",
    "K12acip-k_lha_sa-099-010:313a-30": "'od dang du ba dri dang sgra //",
    "K12acip-k_lha_sa-099-010:313a-31": "lha mo'i gzugs kyang ston par 'gyur //",
    "K12acip-k_lha_sa-099-010:313a-32": "mang du 'phel na bsgrub rdzas yin //",
    "K12acip-k_lha_sa-099-010:313a-33": "de la ya mtshan bskyed mi bya //",
    "K12acip-k_lha_sa-099-010:313b-0": "mtshan ma'i rtags @313b dag ma byung na //",
    "K12acip-k_lha_sa-099-010:313b-1": "bskang gso'i cho ga rgya skyed cig /",
    "K12acip-k_lha_sa-099-010:313b-2": "spogs thags bskyar la rtsal shugs dbyung //",
    "K12acip-k_lha_sa-099-010:313b-3": "dam tshig chen po bskang ba'i phyir //",
    "K12acip-k_lha_sa-099-010:313b-4": "bsgrub rdzas rnams kyang bstar nas gzhag /",
    "K12acip-k_lha_sa-099-010:313b-5": "de nas mchod cing dngos grub blang //",
    "K12acip-k_lha_sa-099-010:313b-6": "slob ma la yang dbang bskur ro //",
    "K12acip-k_lha_sa-099-010:313b-7": "bla ma lung ldan des kyang ni //",
    "K12acip-k_lha_sa-099-010:313b-8": "tshigs su bcad pa 'di dag brjod //",
    "K12acip-k_lha_sa-099-010:313b-9": "gdod nas ma skyes rnam dag chos kyi dbyings //",
    "K12acip-k_lha_sa-099-010:313b-10": "dag dang ma dag mi rtog rtog las 'das //",
    "K12acip-k_lha_sa-099-010:313b-11": "snga ma 'das dang da ltar phyis 'byung ba //",
    "K12acip-k_lha_sa-099-010:313b-12": "dus gsum gcig la sku bstan phyi bshol med //",
    "K12acip-k_lha_sa-099-010:313b-13": "dngos grub sna tshogs rlabs chen 'bar ba can //",
    "K12acip-k_lha_sa-099-010:313b-14": "su 'dod sbyin gyi da lta 'di la longs //",
    "K12acip-k_lha_sa-099-010:313b-15": "skal par sbrebs dang gti mug mun nag la //",
    "K12acip-k_lha_sa-099-010:313b-16": "sprin mthongs nyi shar khud par dro ba bzhin //",
    "K12acip-k_lha_sa-099-010:313b-17": "bdud rtsi rgyal po dbang chen 'di byin pas //",
    "K12acip-k_lha_sa-099-010:313b-18": "rig 'dzin rgyal po gtso bo'i go 'phang thob //",
    "K12acip-k_lha_sa-099-010:313b-19": "tshe dang skong dang yid du 'ong //",
    "K12acip-k_lha_sa-099-010:313b-20": "bgegs rnams zhi ba la sogs te //",
    "K12acip-k_lha_sa-099-010:313b-21": "nad dang bral nas ci 'dod pa'i //",
    "K12acip-k_lha_sa-099-010:313b-22": "yon tan rtsa brgyad 'di yis thob //",
    "K12acip-k_lha_sa-099-010:313b-23": "ces bka' stsal nas de nas yang bcom ldan 'das rigs lnga bde bar gshegs pas bka' stsal to //",
    "K12acip-k_lha_sa-099-010:313b-24": "bcom ldan 'das kyis lung 'di las //",
    "K12acip-k_lha_sa-099-010:313b-25": "dbang bskur gnang ba gang yin pa //",
    "K12acip-k_lha_sa-099-010:313b-26": "'khor rnams kun gyis thob par shog /",
    "K12acip-k_lha_sa-099-010:313b-27": "ces bka' stsal to //",
    "K12acip-k_lha_sa-099-010:314a-0": "yang 'khor nye ba'i sras mchog dam pa 'jam dpal la sogs pas dbang mnos nas yang rigs lnga dang rigs rgya mtsho'i gtso bo la @314a *//",
    "K12acip-k_lha_sa-099-010:314a-1": "lung gi don zhus pa /",
    "K12acip-k_lha_sa-099-010:314a-2": "rtog pa dang mi rtog pa'i don ji ltar blta /",
    "K12acip-k_lha_sa-099-010:314a-3": "don gyi 'bras bu gang lags zhes gsol pa las /",
    "K12acip-k_lha_sa-099-010:314a-4": "kun tu bzang po dang /",
    "K12acip-k_lha_sa-099-010:314a-5": "rigs lnga bde bar gshegs pas bka' stsal pa /",
    "K12acip-k_lha_sa-099-010:314a-6": "tshangs dang drang srong gtsang ma za //",
    "K12acip-k_lha_sa-099-010:314a-7": "de dag grol bar ngas ma bshad //",
    "K12acip-k_lha_sa-099-010:314a-8": "klu dang bram ze gtsang ma za //",
    "K12acip-k_lha_sa-099-010:314a-9": "de dag grol bar ngas ma bshad //",
    "K12acip-k_lha_sa-099-010:314a-10": "byol song rtsva mchog za ba yang //",
    "K12acip-k_lha_sa-099-010:314a-11": "ji srid 'tsho ba'i bar du za //",
    "K12acip-k_lha_sa-099-010:314a-12": "de dag grol bar ngas ma bshad //",
    "K12acip-k_lha_sa-099-010:314a-13": "yang dag don gyi lung 'di nyon //",
    "K12acip-k_lha_sa-099-010:314a-14": "rnal 'byor thabs dang ldan pas ni //",
    "K12acip-k_lha_sa-099-010:314a-15": "chos sku gcig las tha dad pa'i //",
    "K12acip-k_lha_sa-099-010:314a-16": "rigs lnga'i kha dog 'di bshad do //",
    "K12acip-k_lha_sa-099-010:314a-17": "'di ltar rtog na grol zhes bshad //",
    "K12acip-k_lha_sa-099-010:314a-18": "rang bzhin ye nas dag pa'i rdzas //",
    "K12acip-k_lha_sa-099-010:314a-19": "mnyam pa'i dbyings su rab rtogs na //",
    "K12acip-k_lha_sa-099-010:314a-20": "gnyis med don gyis zin pa yin //",
    "K12acip-k_lha_sa-099-010:314a-21": "ji ltar dmigs pa bzhin du 'grub //",
    "K12acip-k_lha_sa-099-010:314a-22": "dngos dang dngos med rtog pa'i mchen //",
    "K12acip-k_lha_sa-099-010:314a-23": "gtsang dang mi gtsang rtog pa'i mtshan //",
    "K12acip-k_lha_sa-099-010:314a-24": "mkhas pas dbus la gnas mi 'gyur //",
    "K12acip-k_lha_sa-099-010:314a-25": "ye shes sku lnga bstan pa'i phyir //",
    "K12acip-k_lha_sa-099-010:314a-26": "byang chub sems ni dkar bas na //",
    "K12acip-k_lha_sa-099-010:314a-27": "dri med dkar bas ye shes sku'o //",
    "K12acip-k_lha_sa-099-010:314a-28": "rakta chags med dmar bas na //",
    "K12acip-k_lha_sa-099-010:314a-29": "chags med rnam dag chos kyi sku //",
    "K12acip-k_lha_sa-099-010:314a-30": "mam sa yid bzhin rin chen sngo //",
    "K12acip-k_lha_sa-099-010:314a-31": "sna tshogs 'byung gnas mnyam nyid sku'o //",
    "K12acip-k_lha_sa-099-010:314a-32": "rin chen gser mdog snang mdzad de //",
    "K12acip-k_lha_sa-099-010:314a-33": "mngon 'byung sprul pa chos kyi sku'o //",
    "K12acip-k_lha_sa-099-010:314a-34": "dri chu dag byed ljang khu'i mdog /",
    "K12acip-k_lha_sa-099-010:314b-0": "@314b kun tu don grub las rab sku'o //",
    "K12acip-k_lha_sa-099-010:314b-1": "sku lnga lhun grub bdud rtsi 'di //",
    "K12acip-k_lha_sa-099-010:314b-2": "so so'i lus la gnas pa yin //",
    "K12acip-k_lha_sa-099-010:314b-3": "dri chen dri chu rakta dang //",
    "K12acip-k_lha_sa-099-010:314b-4": "mam sa sems chu 'di rnams kun //",
    "K12acip-k_lha_sa-099-010:314b-5": "sems can rtog pa zlog pa'i phyir; ;gtso ru dang du blang bar bya'o //",
    "K12acip-k_lha_sa-099-010:314b-6": "gtsang sme med par kun gyis spyod //",
    "K12acip-k_lha_sa-099-010:314b-7": "'di dag grol bar ngas bshad do //",
    "K12acip-k_lha_sa-099-010:314b-8": "the tshom med pas dngos grub thob //",
    "K12acip-k_lha_sa-099-010:314b-9": "spyod pa'i skyes bu rnal 'byor pas //",
    "K12acip-k_lha_sa-099-010:314b-10": "tshe 'di nyid la grub par 'gyur //",
    "K12acip-k_lha_sa-099-010:314b-11": "zhes bcom ldan 'das rigs lnga bde bar gshegs pas bka' stsal to //",
    "K12acip-k_lha_sa-099-010:314b-12": "'di yan chad ma h'a yo ga'i don gyi lung dang /",
    "K12acip-k_lha_sa-099-010:314b-13": "sgrub thabs bdud rtsi chen po 'bum sde las btus pa'i bam po chen po lnga pa'o ////"
}