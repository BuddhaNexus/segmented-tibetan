{
    "K10D0178_H0179:377b-0": "@377b rgya gar skad du /",
    "K10D0178_H0179:377b-1": "a'arya bo dhi paksha ni rde sha n'a ma ma h'a y'a na s'u tra /",
    "K10D0178_H0179:377b-2": "bod skad du /",
    "K10D0178_H0179:377b-3": "'phags pa byang chub kyi phyogs bstan pa zhes bya ba theg pa chen po'i mdo /",
    "K10D0178_H0179:377b-4": "sangs rgyas dang /",
    "K10D0178_H0179:377b-5": "byang chub sems dpa' thams cad la phyag 'tshal lo //",
    "K10D0178_H0179:377b-6": "'di skad bdag gis thos pa dus gcig na /",
    "K10D0178_H0179:377b-7": "bcom ldan 'das rgyal po'i khab na bya rgod kyi",
    "K10D0178_H0179:377b-8": "phung po'i ri la dge slong lnga brgya tsam gyi",
    "K10D0178_H0179:378a-0": "dge slong gi dg @378a *//",
    "K10D0178_H0179:378a-1": "'dun chen po dang /",
    "K10D0178_H0179:378a-2": "byams pa dang /",
    "K10D0178_H0179:378a-3": "'jam dpal la sogs pa byang chub sems dpa' sems",
    "K10D0178_H0179:378a-4": "dpa' chen po rnams dang thabs gcig tu bzhugs te",
    "K10D0178_H0179:378a-5": "/ de nas bcom ldan 'das kyis 'jam dpal gzhon",
    "K10D0178_H0179:378a-6": "nur gyur pa la 'di skad ces bka' stsal to",
    "K10D0178_H0179:378a-7": "/ // 'jam dpal /",
    "K10D0178_H0179:378a-8": "phyin ci log bzhi po dag gis sems phyin ci",
    "K10D0178_H0179:378a-9": "log tu gyur pa'i sems can rnams 'phags pa'i bden",
    "K10D0178_H0179:378a-10": "pa bzhi po dag yang dag pa ji lta ba",
    "K10D0178_H0179:378a-11": "bzhin du ma mthong ba'i phyir 'di ltar yang dag",
    "K10D0178_H0179:378a-12": "pa ma yin pa'i 'khor ba 'di las mi 'da'o",
    "K10D0178_H0179:378a-13": "// de skad ces bka' stsal pa dang; bcom ldan",
    "K10D0178_H0179:378a-14": "'das la 'jam dpal gzhon nur gyur pas 'di skad",
    "K10D0178_H0179:378a-15": "// ces gsol to // bcom ldan 'das /",
    "K10D0178_H0179:378a-16": "ji ltar dmigs na sems can rnams 'khor ba las mi 'da' ba bshad du gsol /",
    "K10D0178_H0179:378a-17": "bcom ldan 'das kyis bka' stsal pa /",
    "K10D0178_H0179:378a-18": "'jam dpal /",
    "K10D0178_H0179:378a-19": "sems can rnams bdag dang /",
    "K10D0178_H0179:378a-20": "bdag gir khas len pa'i phyir 'khor ba las mi 'da'o //",
    "K10D0178_H0179:378a-21": "de ci'i phyir zhe na /",
    "K10D0178_H0179:378a-22": "'jam dpal /",
    "K10D0178_H0179:378a-23": "su bdag dang /",
    "K10D0178_H0179:378a-24": "gzhan du yang dag par rjes su mthong ba de /",
    "K10D0178_H0179:378a-25": "las mngon par 'du byed par 'gyur ba'i phyir ro //",
    "K10D0178_H0179:378a-26": "'jam dpal /",
    "K10D0178_H0179:378a-27": "byis pa so so'i skye bo thos pa dang mi",
    "K10D0178_H0179:378a-28": "ldan pa ni thams cad shin tu yongs su mya",
    "K10D0178_H0179:378a-29": "ngan las 'das par rab tu mi shes te /",
    "K10D0178_H0179:378a-30": "bdag dang /",
    "K10D0178_H0179:378a-31": "gzhan du dmigs so //",
    "K10D0178_H0179:378a-32": "dmigs nas lus dang /",
    "K10D0178_H0179:378a-33": "ngag dang /",
    "K10D0178_H0179:378b-0": "@378b yid kyi las rnam pa gsum mngon par 'du byed do //",
    "K10D0178_H0179:378b-1": "de med pa la sgro btags nas bdag 'dod chags so //",
    "K10D0178_H0179:378b-2": "bdag zhe sdang ngo //",
    "K10D0178_H0179:378b-3": "bdag gti mug go zhes rnam par rtog go /",
    "K10D0178_H0179:378b-4": "gal te de de bzhin gshegs pa'i bstan pa la",
    "K10D0178_H0179:378b-5": "rab tu byung na de 'di snyam du sems te",
    "K10D0178_H0179:378b-6": "/ bdag ni tshul khrims dang ldan pa /",
    "K10D0178_H0179:378b-7": "bdag ni tshangs par spyod pa ste /",
    "K10D0178_H0179:378b-8": "bdag 'khor ba las 'da' bar bya'o //",
    "K10D0178_H0179:378b-9": "bdag yongs su mya ngan las 'das pa rjes su thob par bya'o //",
    "K10D0178_H0179:378b-10": "bdag sdug bsngal rnams las thar bar bya'o snyam mo //",
    "K10D0178_H0179:378b-11": "de chos 'di dag ni dge ba dag go /",
    "K10D0178_H0179:378b-12": "chos 'di dag ni mi dge ba dag go snyam du rtog go /",
    "K10D0178_H0179:378b-13": "de chos 'di dag ni spang bar bya ba dag go /",
    "K10D0178_H0179:378b-14": "chos 'di dag ni mngon du bya ba dag go /",
    "K10D0178_H0179:378b-15": "sdug bsngal ni yongs su shes par bya ba'o //",
    "K10D0178_H0179:378b-16": "kun 'byung ba ni spang bar bya ba'o //",
    "K10D0178_H0179:378b-17": "'gog pa ni mngon sum du bya ba'o //",
    "K10D0178_H0179:378b-18": "lam ni bsgom par bya'o snyam du rtog go /",
    "K10D0178_H0179:378b-19": "de 'du byed rnams ni mi rtag pa /",
    "K10D0178_H0179:378b-20": "'du byed rnams ni sdug bsngal pa; 'du byed rnams ni kun tu 'bar ba ste /",
    "K10D0178_H0179:378b-21": "'du byed rnams las bdag 'bros par bya'o snyam du rtog go /",
    "K10D0178_H0179:378b-22": "nges de ltar brtags pas mtshan ma sngon du 'gro ba'i yid 'byung ba dang ldan pa /",
    "K10D0178_H0179:378b-23": "mtshan ma sngon du 'gro ba'i 'du shes yid la byed pa dag skye'o //",
    "K10D0178_H0179:378b-24": "de 'di snyam du sems te /",
    "K10D0178_H0179:379a-0": "gang chos 'di dag yongs su shes pa de ni sdug bsngal yongs su shes @379a *//",
    "K10D0178_H0179:379a-1": "pa'o snyam mo //",
    "K10D0178_H0179:379a-2": "de 'di snyam du sems te /",
    "K10D0178_H0179:379a-3": "bdag gis kun 'byung ba spang bar bya'o snyam nas",
    "K10D0178_H0179:379a-4": "de chos thams cad kyis nyon te ma rtogs so",
    "K10D0178_H0179:379a-5": "// skrag go ;dngang ngo /",
    "K10D0178_H0179:379a-6": "dngang bar 'gyur ro //",
    "K10D0178_H0179:379a-7": "de 'di snyam du sems te /",
    "K10D0178_H0179:379a-8": "chos 'di dag mngon du byed pa gang yin pa dang /",
    "K10D0178_H0179:379a-9": "chos de dag gis nyen pa gang yin pa de ni /",
    "K10D0178_H0179:379a-10": "kun 'byung ba spong ba'o snyam mo //",
    "K10D0178_H0179:379a-11": "de 'di snyam du sems te /",
    "K10D0178_H0179:379a-12": "bdag gis 'gog pa mngon sum du bya'o snyam nas",
    "K10D0178_H0179:379a-13": "des chos de dag brtags te 'gog pa yin pa",
    "K10D0178_H0179:379a-14": "snyam du shes so //",
    "K10D0178_H0179:379a-15": "de 'di snyam du sems te /",
    "K10D0178_H0179:379a-16": "'di dag ni 'gog pa mngon sum du byed pa'o snyam mo //",
    "K10D0178_H0179:379a-17": "de 'di snyam du sems te /",
    "K10D0178_H0179:379a-18": "bdag gis lam bsgom par bya'o snyam nas de gcig",
    "K10D0178_H0179:379a-19": "pu dben par song ste chos de dag yid la",
    "K10D0178_H0179:379a-20": "byed pas zhi gnas 'thob bo //",
    "K10D0178_H0179:379a-21": "de yid 'byung ba yid la byed pa de dang /",
    "K10D0178_H0179:379a-22": "zhi gnas 'thob pa des chos thams cad dang sems 'gras so //",
    "K10D0178_H0179:379a-23": "'bral lo; ;ldog go /",
    "K10D0178_H0179:379a-24": "log nas mngon par mi dga' ba'i sems bskyed do //",
    "K10D0178_H0179:379a-25": "de 'di snyam du sems te /",
    "K10D0178_H0179:379a-26": "bdag ni sdug bsngal thams cad las thar te /",
    "K10D0178_H0179:379a-27": "bdag gis yang gung du bya ba ci zhig yod kyi /",
    "K10D0178_H0179:379a-28": "bdag ni dgra bcom pa'o snyam du bdag nyid kyis",
    "K10D0178_H0179:379a-29": "shes pa las de 'chi ba'i dus kyi tshe skye",
    "K10D0178_H0179:379a-30": "ba yang dag par rjes su mthong nas de sangs",
    "K10D0178_H0179:379b-0": "rgyas kyi byang chub la @379b dogs pa dang /",
    "K10D0178_H0179:379b-1": "yid gnyis dang /",
    "K10D0178_H0179:379b-2": "the tshom za'o //",
    "K10D0178_H0179:379b-3": "de the tshom du lhung ba'i sems kyis 'chi ba'i",
    "K10D0178_H0179:379b-4": "dus byas nas sems can dmyal ba chen po rnams",
    "K10D0178_H0179:379b-5": "su skye'o // de ci'i phyir zhe na /",
    "K10D0178_H0179:379b-6": "de chos thams cad ma skyes pa la rnam par brtags pa'i phyir ro //",
    "K10D0178_H0179:379b-7": "de nas bcom ldan 'das la 'jam dpal gzhon nur gyur pas 'di skad ces gsol to //",
    "K10D0178_H0179:379b-8": "bcom ldan 'das /",
    "K10D0178_H0179:379b-9": "'phags pa'i bden pa bzhi po dag ji ltar blta bar bgyi /",
    "K10D0178_H0179:379b-10": "bka' stsal pa /",
    "K10D0178_H0179:379b-11": "'jam dpal /",
    "K10D0178_H0179:379b-12": "sus 'du byed thams cad skye ba med par mthong ba des sdug bsngal yongs su shes so //",
    "K10D0178_H0179:379b-13": "sus chos thams cad 'byung ba med par mthong ba des kun 'byung ba spangs so //",
    "K10D0178_H0179:379b-14": "sus chos thams cad shin tu yongs su mya ngan",
    "K10D0178_H0179:379b-15": "las 'das par mthong ba des 'gog pa mngon sum",
    "K10D0178_H0179:379b-16": "du byas so // sus chos thams cad dngos po med par mthong ba des lam bsgoms so //",
    "K10D0178_H0179:379b-17": "'jam dpal /",
    "K10D0178_H0179:379b-18": "sus 'phags pa'i bden pa bzhi po dag 'di lta",
    "K10D0178_H0179:379b-19": "bur mthong ba de chos 'di dag ni dge ba",
    "K10D0178_H0179:379b-20": "dag go / chos 'di dag ni mi dge ba dag go /",
    "K10D0178_H0179:379b-21": "chos 'di dag ni spang bar bya ba dag go /",
    "K10D0178_H0179:379b-22": "chos 'di dag ni mngon sum du bya ba dag",
    "K10D0178_H0179:379b-23": "go ;sdug bsngal ni yongs su shes par bya ba'o",
    "K10D0178_H0179:379b-24": "// kun 'byung ba ni spang bar bya'o //",
    "K10D0178_H0179:379b-25": "'gog pa ni mngon sum du bya ba'o //",
    "K10D0178_H0179:379b-26": "lam ni bsgom par bya'o snyam du mi rtog //",
    "K10D0178_H0179:380a-0": "rnam @380a *//",
    "K10D0178_H0179:380a-1": "par mi rtog go /",
    "K10D0178_H0179:380a-2": "de ci'i phyir zhe na /",
    "K10D0178_H0179:380a-3": "gang la byis pa so so'i skye bo dag chags pa dang /",
    "K10D0178_H0179:380a-4": "zhe sdang dang /",
    "K10D0178_H0179:380a-5": "gti mug pa'i chos de ma skyes par des mthong",
    "K10D0178_H0179:380a-6": "zhing yang dag pa ma yin pa kun brtags pa",
    "K10D0178_H0179:380a-7": "dang / rnam par bsgrubs par mthong ba'i phyir te /",
    "K10D0178_H0179:380a-8": "de chos gang yang mi len to //",
    "K10D0178_H0179:380a-9": "mi 'dor ro //",
    "K10D0178_H0179:380a-10": "de khams gsum pa la sems mi chags te /",
    "K10D0178_H0179:380a-11": "khams gsum pa thams cad ma skyes pa dang /",
    "K10D0178_H0179:380a-12": "sgyu ma lta bu dang /",
    "K10D0178_H0179:380a-13": "rmi lam lta bu dang /",
    "K10D0178_H0179:380a-14": "brag ca lta bu dang /",
    "K10D0178_H0179:380a-15": "mi g-yor lta bur mthong ngo //",
    "K10D0178_H0179:380a-16": "de chos thams cad kyi rang bzhin de ltar mthong",
    "K10D0178_H0179:380a-17": "bas sems can thams cad la rjes su chags pa",
    "K10D0178_H0179:380a-18": "dang / khong khro ba dang bral bar 'gyur ro //",
    "K10D0178_H0179:380a-19": "de ci'i phyir zhe na /",
    "K10D0178_H0179:380a-20": "des gang la rjes su chags pa dang /",
    "K10D0178_H0179:380a-21": "khong khro bar 'gyur ba'i chos de mi dmigs te /",
    "K10D0178_H0179:380a-22": "des nam mkha' dang mtshungs pa'i sems kyis sangs rgyas kyang yang dag par rjes su mi mthong /",
    "K10D0178_H0179:380a-23": "chos dang /",
    "K10D0178_H0179:380a-24": "dge 'dun yang yang dag par rjes su mi mthong ngo //",
    "K10D0178_H0179:380a-25": "des chos thams cad stong par yang dag par rjes su mi mthong ste /",
    "K10D0178_H0179:380a-26": "chos gang la'ang the tshom mi za'o //",
    "K10D0178_H0179:380a-27": "the tshom mi za bas nye bar len par mi 'gyur ro //",
    "K10D0178_H0179:380a-28": "nye bar mi len pas len pa med par yongs su mya ngan las 'da'o //",
    "K10D0178_H0179:380a-29": "'jam dpal /",
    "K10D0178_H0179:380b-0": "dge slong rab 'byor gyis @380b chos thams cad rnam",
    "K10D0178_H0179:380b-1": "pa de lta bur shes pas de bzhin gshegs pa'i",
    "K10D0178_H0179:380b-2": "zhabs la phyag 'tshal du mi 'ong ngo //",
    "K10D0178_H0179:380b-3": "de ci'i phyir zhe na /",
    "K10D0178_H0179:380b-4": "bdag nyid kyang mi dmigs na de bzhin gshegs pa dmigs par 'gyur ba lta ci smos te /",
    "K10D0178_H0179:380b-5": "de ni gnas ma yin pa'i phyir ro //",
    "K10D0178_H0179:380b-6": "de nas bcom ldan 'das la 'jam dpal gzhon nur gyur pas 'di skad ces gsol te /",
    "K10D0178_H0179:380b-7": "bcom ldan 'das /",
    "K10D0178_H0179:380b-8": "dran pa nye bar gzhag pa bzhi po dag ji ltar blta bar bgyi /",
    "K10D0178_H0179:380b-9": "bcom ldan 'das kyis bka' stsal pa /",
    "K10D0178_H0179:380b-10": "'jam dpal /",
    "K10D0178_H0179:380b-11": "ma 'ongs pa'i dus na dge slong dag mi sdug",
    "K10D0178_H0179:380b-12": "pa'i rnam par lus la lus kyi rjes su lta",
    "K10D0178_H0179:380b-13": "ba'i dran pa nye bar gzhag pa ston par gyur",
    "K10D0178_H0179:380b-14": "/ skye ba dang /",
    "K10D0178_H0179:380b-15": "'gog par tshor ba rnams la tshor ba'i rjes su",
    "K10D0178_H0179:380b-16": "lta ba'i dran pa nye bar gzhag pa ston par",
    "K10D0178_H0179:380b-17": "'gyur / sems la skye ba'i chos dang /",
    "K10D0178_H0179:380b-18": "'gag pa'i chos su blta'o snyam du de ltar sems",
    "K10D0178_H0179:380b-19": "la sems kyi rjes su lta ba'i dran pa nye",
    "K10D0178_H0179:380b-20": "bar gzhag pa ston par 'gyur /",
    "K10D0178_H0179:380b-21": "gang ril por 'du shes par mi 'gyur ba de",
    "K10D0178_H0179:380b-22": "ltar chos rnams la chos kyi rjes su lta ba'i",
    "K10D0178_H0179:380b-23": "dran pa nye bar gzhag pa ston par 'gyur ba",
    "K10D0178_H0179:380b-24": "de dag 'byung ngo //",
    "K10D0178_H0179:380b-25": "de skad ces bka' stsal pa dang /",
    "K10D0178_H0179:380b-26": "bcom ldan 'das la 'jam dpal gzhon nur gyur pas 'di skad ces gsol to //",
    "K10D0178_H0179:380b-27": "bcom ldan 'das /",
    "K10D0178_H0179:381a-0": "dran pa nye bar gzhag pa bzhi po dag @381a *//",
    "K10D0178_H0179:381a-1": "ji ltar blta bar bgyi /",
    "K10D0178_H0179:381a-2": "bcom ldan 'das kyis bka' stsal pa /",
    "K10D0178_H0179:381a-3": "'jam dpal /",
    "K10D0178_H0179:381a-4": "de bzhin gshegs pa'i ldem po ngag shes par dka' yi thongs shig /",
    "K10D0178_H0179:381a-5": "'jam dpal gyis gsol pa /",
    "K10D0178_H0179:381a-6": "bcom ldan 'das /",
    "K10D0178_H0179:381a-7": "dran pa nye bar gzhag pa sgom pa bshad du gsol //",
    "K10D0178_H0179:381a-8": "bcom ldan 'das kyis bka' stsal pa /",
    "K10D0178_H0179:381a-9": "'jam dpal /",
    "K10D0178_H0179:381a-10": "lus nam mkha' dang 'dra bar mthong ba 'di ni",
    "K10D0178_H0179:381a-11": "lus la lus kyi rjes su blta ba'i dran pa",
    "K10D0178_H0179:381a-12": "nye bar gzhag pa'o //",
    "K10D0178_H0179:381a-13": "'jam dpal /",
    "K10D0178_H0179:381a-14": "sus tshor ba nang na'ang ma yin /",
    "K10D0178_H0179:381a-15": "phyi rol na'ang ma yin zhing gnyis ka med pa",
    "K10D0178_H0179:381a-16": "la mi dmigs pa 'di ni tshor ba rnams la",
    "K10D0178_H0179:381a-17": "tshor ba'i rjes su lta ba'i dran pa nye bar",
    "K10D0178_H0179:381a-18": "gzhag pa'o // 'jam dpal /",
    "K10D0178_H0179:381a-19": "sus sems la ming tsam du zad par shes pa",
    "K10D0178_H0179:381a-20": "'di ni sems la sems kyi rjes su lta ba'i",
    "K10D0178_H0179:381a-21": "dran pa nye bar gzhag pa'o //",
    "K10D0178_H0179:381a-22": "'jam dpal /",
    "K10D0178_H0179:381a-23": "sus dge ba dang /",
    "K10D0178_H0179:381a-24": "mi dge ba dang /",
    "K10D0178_H0179:381a-25": "lung du ma bstan pa'i chos mi dmigs pa 'di",
    "K10D0178_H0179:381a-26": "ni chos rnams la chos kyi rjes su lta ba'i",
    "K10D0178_H0179:381a-27": "dran pa nye bar gzhag pa ste /",
    "K10D0178_H0179:381a-28": "'jam dpal /",
    "K10D0178_H0179:381a-29": "dran pa nye bar gzhag pa bzhi po dag ni de ltar blta bar bya'o //",
    "K10D0178_H0179:381a-30": "'jam dpal gyis gsol pa /",
    "K10D0178_H0179:381a-31": "bcom ldan 'das /",
    "K10D0178_H0179:381a-32": "'phags pa'i lam yan lag brgyad pa ji ltar blta bar bgyi /",
    "K10D0178_H0179:381a-33": "bcom ldan 'das kyis bka' stsal pa /",
    "K10D0178_H0179:381b-0": "'jam @381b dpal /",
    "K10D0178_H0179:381b-1": "sus chos thams cad mi mnyam pa med la gnyis su med cing /",
    "K10D0178_H0179:381b-2": "gnyis su dbyer med par mthong ba 'di ni yang dag pa'i lta ba'o //",
    "K10D0178_H0179:381b-3": "'jam dpal /",
    "K10D0178_H0179:381b-4": "sus mi mthong ba'i tshul gyis chos thams cad mi rtog /",
    "K10D0178_H0179:381b-5": "rnam par mi rtog /",
    "K10D0178_H0179:381b-6": "kun tu mi rtog par mthong ba 'di ni yang dag pa'i rtog pa'o //",
    "K10D0178_H0179:381b-7": "'jam dpal /",
    "K10D0178_H0179:381b-8": "sus brjod pa mnyam pa nyid shin tu bsgoms pa'i",
    "K10D0178_H0179:381b-9": "phyir chos thams cad brjod du med par mthong ba",
    "K10D0178_H0179:381b-10": "'di ni yang dag pa'i ngag go /",
    "K10D0178_H0179:381b-11": "'jam dpal /",
    "K10D0178_H0179:381b-12": "sus byed pa po mi dmigs pa'i phyir chos thams cad bya ba med pa dang /",
    "K10D0178_H0179:381b-13": "byed pa med pa mthong ba 'di ni yang dag pa'i las kyi mtha'o //",
    "K10D0178_H0179:381b-14": "'jam dpal /",
    "K10D0178_H0179:381b-15": "sus 'tsho ba mnyam pa nyid du gnas pa'i phyir /",
    "K10D0178_H0179:381b-16": "chos thams cad 'phel bar yang mi byed /",
    "K10D0178_H0179:381b-17": "'grib par yang mi byed pa 'di ni yang dag pa'i 'tsho ba'o //",
    "K10D0178_H0179:381b-18": "'jam dpal /",
    "K10D0178_H0179:381b-19": "sus rtsol ba med par brtul ba'i tshul gyis chos",
    "K10D0178_H0179:381b-20": "thams cad kun nas mi slong ba 'di ni yang",
    "K10D0178_H0179:381b-21": "dag pa'i rtsol ba'o //",
    "K10D0178_H0179:381b-22": "'jam dpal /",
    "K10D0178_H0179:381b-23": "dran pa'i las dben pa'i phyir sus chos thams cad",
    "K10D0178_H0179:381b-24": "dran par mi byed pa 'di ni yang dag pa'i",
    "K10D0178_H0179:381b-25": "dran pa'o // 'jam dpal /",
    "K10D0178_H0179:381b-26": "sus dmigs pa mi dmigs pa'i phyir chos thams cad",
    "K10D0178_H0179:381b-27": "rang bzhin gyis mnyam par bzhag cing ma 'khrugs par",
    "K10D0178_H0179:381b-28": "mthong ba 'di ni yang dag pa'i ting nge 'dzin",
    "K10D0178_H0179:381b-29": "te / 'jam dpal /",
    "K10D0178_H0179:382a-0": "'phags @382a *//",
    "K10D0178_H0179:382a-1": "pa'i lam yan lag brgyad pa ni de ltar blta bar bya'o //",
    "K10D0178_H0179:382a-2": "'jam dpal gyis gsol pa /",
    "K10D0178_H0179:382a-3": "bcom ldan 'das /",
    "K10D0178_H0179:382a-4": "dbang po lnga po dag ji ltar blta bar bgyi /",
    "K10D0178_H0179:382a-5": "bcom ldan 'das kyis bka' stsal pa /",
    "K10D0178_H0179:382a-6": "'jam dpal /",
    "K10D0178_H0179:382a-7": "sus rang bzhin gyis ma skyes pa'i phyir chos thams",
    "K10D0178_H0179:382a-8": "cad ma skyes par mthong bar yid ches pa 'di",
    "K10D0178_H0179:382a-9": "ni dad pa'i dbang po'o //",
    "K10D0178_H0179:382a-10": "'jam dpal /",
    "K10D0178_H0179:382a-11": "sus nye ba'i 'du shes dang /",
    "K10D0178_H0179:382a-12": "ring ba'i 'du shes dang bral ba'i phyir chos thams",
    "K10D0178_H0179:382a-13": "cad la sems mi gtong ba 'di ni brtson 'grus",
    "K10D0178_H0179:382a-14": "kyi dbang po'o // 'jam dpal /",
    "K10D0178_H0179:382a-15": "sus dmigs pa dben pa'i phyir chos thams cad yid",
    "K10D0178_H0179:382a-16": "la mi byed cing dran pa mi 'dogs pa 'di",
    "K10D0178_H0179:382a-17": "ni dran pa'i dbang po'o //",
    "K10D0178_H0179:382a-18": "'jam dpal //",
    "K10D0178_H0179:382a-19": "sus gnyis su mi dmigs pa'i phyir chos thams cad",
    "K10D0178_H0179:382a-20": "gnyis su med par mthong ba 'di ni ting nge",
    "K10D0178_H0179:382a-21": "'dzin gyi dbang po'o //",
    "K10D0178_H0179:382a-22": "'jam dpal /",
    "K10D0178_H0179:382a-23": "sus skye ba dang bral ba dang /",
    "K10D0178_H0179:382a-24": "mi shes pa dang bral ba'i phyir chos thams cad",
    "K10D0178_H0179:382a-25": "rang bzhin gyis stong par mthong ba 'di ni shes",
    "K10D0178_H0179:382a-26": "rab kyi dbang po ste /",
    "K10D0178_H0179:382a-27": "'jam dpal /",
    "K10D0178_H0179:382a-28": "dbang po lnga po dag ni de ltar blta bar bya'o; ;'jam dpal gyis gsol pa /",
    "K10D0178_H0179:382a-29": "bcom ldan 'das /",
    "K10D0178_H0179:382a-30": "byang chub kyi yan lag bdun po dag ji ltar blta bar bgyi /",
    "K10D0178_H0179:382a-31": "bcom ldan 'das kyis bka' stsal pa /",
    "K10D0178_H0179:382a-32": "'jam dpal /",
    "K10D0178_H0179:382b-0": "@382b sus dran pa med cing yid la byed pa",
    "K10D0178_H0179:382b-1": "med pa'i phyir chos thams cad dngos po med par",
    "K10D0178_H0179:382b-2": "mthong ba 'di ni dran pa yang dag byang chub",
    "K10D0178_H0179:382b-3": "kyi yan lag go /",
    "K10D0178_H0179:382b-4": "'jam dpal /",
    "K10D0178_H0179:382b-5": "sus dge ba dang /",
    "K10D0178_H0179:382b-6": "mi dge ba dang /",
    "K10D0178_H0179:382b-7": "lung du ma bstan pa yongs su mi 'grub pa'i",
    "K10D0178_H0179:382b-8": "phyir chos thams cad dben zhing mi dmigs pa 'di",
    "K10D0178_H0179:382b-9": "ni chos rnam par 'byed pa yang dag byang chub",
    "K10D0178_H0179:382b-10": "kyi yan lag go /",
    "K10D0178_H0179:382b-11": "'jam dpal /",
    "K10D0178_H0179:382b-12": "sus khams kyi 'du shes shin tu bshig pa'i phyir",
    "K10D0178_H0179:382b-13": "khams gsum pa mi len mi 'dor ba 'di ni",
    "K10D0178_H0179:382b-14": "brtson 'grus yang dag byang chub kyi yan lag go",
    "K10D0178_H0179:382b-15": "/ 'jam dpal /",
    "K10D0178_H0179:382b-16": "sus dga' ba dang; mi dga' ba rnam par bshig",
    "K10D0178_H0179:382b-17": "pa'i phyir 'du byed thams cad la dga' ba mi",
    "K10D0178_H0179:382b-18": "skyed pa 'di ni dga' ba yang dag byang chub",
    "K10D0178_H0179:382b-19": "kyi yan lag go /",
    "K10D0178_H0179:382b-20": "'jam dpal /",
    "K10D0178_H0179:382b-21": "sus dmigs pa'i dngos po mi dmigs pa'i phyir chos",
    "K10D0178_H0179:382b-22": "thams cad la sems shin tu sbyangs par gyur pa",
    "K10D0178_H0179:382b-23": "'di ni shin tu sbyangs pa yang dag byang chub",
    "K10D0178_H0179:382b-24": "kyi yan lag go /",
    "K10D0178_H0179:382b-25": "'jam dpal /",
    "K10D0178_H0179:382b-26": "sus chos thams cad la rnam par gzhig pa rjes",
    "K10D0178_H0179:382b-27": "su rtogs pa'i phyir sems mi dmigs pa 'di ni",
    "K10D0178_H0179:382b-28": "ting nge 'dzin yang dag byang chub kyi yan lag",
    "K10D0178_H0179:382b-29": "go / 'jam dpal /",
    "K10D0178_H0179:382b-30": "sus chos thams cad la gnas par mi byed /",
    "K10D0178_H0179:382b-31": "rten par mi byed /",
    "K10D0178_H0179:382b-32": "chags par mi byed /",
    "K10D0178_H0179:382b-33": "'ching bar mi byed cing de chos thams cad yang",
    "K10D0178_H0179:382b-34": "dag par rjes su mi mthong ba'i btang snyoms can",
    "K10D0178_H0179:383a-0": "du gyur te / dga' ba thob pa 'di ni btang snyoms yang dag byang chub @383a *//",
    "K10D0178_H0179:383a-1": "kyi yan lag ste /",
    "K10D0178_H0179:383a-2": "'jam dpal /",
    "K10D0178_H0179:383a-3": "byang chub kyi yan lag bdun po dag ni de ltar blta bar bya'o //",
    "K10D0178_H0179:383a-4": "'jam dpal /",
    "K10D0178_H0179:383a-5": "gang la las 'phags pa'i bden pa bzhi po dag dang /",
    "K10D0178_H0179:383a-6": "dran pa nye bar gzhag pa bzhi po dag dang /",
    "K10D0178_H0179:383a-7": "'phags pa'i lam yan lag brgyad pa dang /",
    "K10D0178_H0179:383a-8": "dbang po lnga po dag dang /",
    "K10D0178_H0179:383a-9": "byang chub kyi yan lag bdun po dag de lta",
    "K10D0178_H0179:383a-10": "bur mthong ba 'di ni brgal ba'o zhes nga smra",
    "K10D0178_H0179:383a-11": "ste / pha rol tu son pa'o //",
    "K10D0178_H0179:383a-12": "thang la gnas pa'o //",
    "K10D0178_H0179:383a-13": "bde ba thob pa'o //",
    "K10D0178_H0179:383a-14": "mi 'jigs pa thob pa'o //",
    "K10D0178_H0179:383a-15": "khur bor ba'o; ;rdul dang bral ba'o //",
    "K10D0178_H0179:383a-16": "ci'ang med pa'o //",
    "K10D0178_H0179:383a-17": "nyon mongs pa med pa'o //",
    "K10D0178_H0179:383a-18": "len pa med pa'o //",
    "K10D0178_H0179:383a-19": "dgra bcom pa'o //",
    "K10D0178_H0179:383a-20": "dge sbyong ngo //",
    "K10D0178_H0179:383a-21": "bram ze'o //",
    "K10D0178_H0179:383a-22": "bkrus pa'o //",
    "K10D0178_H0179:383a-23": "rig pa'o; ;ring du song ba'o //",
    "K10D0178_H0179:383a-24": "gtsang ma'o //",
    "K10D0178_H0179:383a-25": "sangs rgyas kyi sras so //",
    "K10D0178_H0179:383a-26": "sh'akya'i sras so //",
    "K10D0178_H0179:383a-27": "tsher ma dkrugs pa'o //",
    "K10D0178_H0179:383a-28": "'obs las brgal ba'o //",
    "K10D0178_H0179:383a-29": "shin tu brtan pa'o //",
    "K10D0178_H0179:383a-30": "rims nad med pa'o //",
    "K10D0178_H0179:383a-31": "dge slong ngo //",
    "K10D0178_H0179:383a-32": "'phags pa'o //",
    "K10D0178_H0179:383a-33": "rgyal mtshan rdzogs pa'o zhes smra'o //",
    "K10D0178_H0179:383a-34": "'jam dpal /",
    "K10D0178_H0179:383a-35": "bzod pa de lta bu dang ldan pa ni lha",
    "K10D0178_H0179:383a-36": "dang bcas pa'i 'jig rten gyi sbyin gnas yin te",
    "K10D0178_H0179:383a-37": "/ rnyed pa dang /",
    "K10D0178_H0179:383a-38": "bkur sti'i 'os kyang yin no //",
    "K10D0178_H0179:383a-39": "'jam dpal /",
    "K10D0178_H0179:383a-40": "de lta bas na dge slong yul 'khor gyi bsod",
    "K10D0178_H0179:383b-0": "snyoms don yod par yongs su bza' bar @383b 'dod",
    "K10D0178_H0179:383b-1": "pa dang / bdud 'dul bar 'dod pa dang /",
    "K10D0178_H0179:383b-2": "'khor ba las yang dag par 'da' bar 'dod pa dang /",
    "K10D0178_H0179:383b-3": "mya ngan las 'das pa thob par 'dod pa dang /",
    "K10D0178_H0179:383b-4": "sdug bsngal rnams las grol bar 'dod pas chos 'di dag la brtson par bya'o //",
    "K10D0178_H0179:383b-5": "chos kyi rnam grangs 'di bstan pa na lha'i bu",
    "K10D0178_H0179:383b-6": "sum khri nyis stong gis chos mngon par rtogs par",
    "K10D0178_H0179:383b-7": "gyur nas de dag gis bcom ldan 'das la mand'a",
    "K10D0178_H0179:383b-8": "ra ba'i me tog gis gtor te tshig 'di skad",
    "K10D0178_H0179:383b-9": "ces smras so // bcom ldan 'das /",
    "K10D0178_H0179:383b-10": "chos bstan pa 'di su dag gi rna lam du grags par 'gyur ba de dag ni /",
    "K10D0178_H0179:383b-11": "de bzhin gshegs pa'i bstan pa la legs par rab tu byung ba legs par 'gyur na /",
    "K10D0178_H0179:383b-12": "gang dag thos nas mos pa dang /",
    "K10D0178_H0179:383b-13": "dad pa dang /",
    "K10D0178_H0179:383b-14": "de bzhin nyid du 'dzin par 'gyur pa dag lta smos kyang ci 'tshal /",
    "K10D0178_H0179:383b-15": "bcom ldan 'das /",
    "K10D0178_H0179:383b-16": "chos bstan pa 'di su dag gi rna lam du grags par 'gyur ba de dag ni /",
    "K10D0178_H0179:383b-17": "mngon pa'i nga rgyal ma mchis par 'gyur ro //",
    "K10D0178_H0179:383b-18": "bcom ldan 'das kyis de skad ces bka' stsal nas /",
    "K10D0178_H0179:383b-19": "'jam dpal gzhon nur gyur pa dang /",
    "K10D0178_H0179:383b-20": "nyan thos chen po de dag dang /",
    "K10D0178_H0179:383b-21": "lha dang /",
    "K10D0178_H0179:383b-22": "mi dang /",
    "K10D0178_H0179:383b-23": "lha ma yin dang /",
    "K10D0178_H0179:383b-24": "dri zar bcas pa'i 'jig rten yi rangs te /",
    "K10D0178_H0179:383b-25": "bcom ldan 'das kyis gsungs pa la mngon par bstod do //",
    "K10D0178_H0179:383b-26": "'phags pa byang chub kyi phyogs bstan pa zhes bya ba theg pa chen po'i mdo rdzogs so ////",
    "K10D0178_H0179:384a-0": "rgya gar gyi @384a *//",
    "K10D0178_H0179:384a-1": "mkhan po dzi na mi tra dang /",
    "K10D0178_H0179:384a-2": "dzny'a na siddhi dang /",
    "K10D0178_H0179:384a-3": "zhus chen gyi lo ts'a ba bande ye shes sdes",
    "K10D0178_H0179:384a-4": "bsgyur cing zhus te skad gsar bcad kyis kyang bcos",
    "K10D0178_H0179:384a-5": "nas gtan la phab pa /"
}