{
    "K08D0074_H0074:372a-0": "@372a / /rgya gar skad du /",
    "K08D0074_H0074:372a-1": "a'arya su ma ti d'a ri ka pritstsh'a n'a ma mah'a y'a na s'u tra /",
    "K08D0074_H0074:372a-2": "bod skad du /",
    "K08D0074_H0074:372a-3": "'phags pa bu mo blo gros bzang mos zhus pa zhes bya ba theg pa chen po'i mdo /",
    "K08D0074_H0074:372a-4": "sangs rgyas dang byang chub sems dpa' thams cad la phyag 'tshal lo //",
    "K08D0074_H0074:372a-5": "'di skad bdag gis thos pa dus gcig na /",
    "K08D0074_H0074:372a-6": "bcom ldan 'das rgyal po'i khab na bya rgod phung",
    "K08D0074_H0074:372a-7": "po'i ri la dge slong stong nyis brgya lnga bcu'i",
    "K08D0074_H0074:372a-8": "dge slong gi dge 'dun chen po dang /",
    "K08D0074_H0074:372a-9": "byang chub sems dpa' khri'i byang chub sems dpa'i dge 'dun chen po dang thabs gcig tu bzhugs so //",
    "K08D0074_H0074:372a-10": "de'i tshe rgyal po'i khab kyi grong khyer chen po na /",
    "K08D0074_H0074:372a-11": "khyim bdag drag shul can gyi bu mo blo gros",
    "K08D0074_H0074:372a-12": "bzang mo zhes bya ba btsas nas lo brgyad lon",
    "K08D0074_H0074:372a-13": "pa 'dra ba / gzugs bzang ba /",
    "K08D0074_H0074:372b-0": "mdzes @372b pa; blta na sdug pa /",
    "K08D0074_H0074:372b-1": "kha dog bzang po rgyas ba mchog dang ldan pa /",
    "K08D0074_H0074:372b-2": "sngon gyi rgyal ba la lhag par bya ba byas pa /",
    "K08D0074_H0074:372b-3": "dge ba'i rtsa ba bskyed pa /",
    "K08D0074_H0074:372b-4": "sangs rgyas 'bum phrag bye ba khrag khrig brgya stong mang po la bsnyen bkur byas pa /",
    "K08D0074_H0074:372b-5": "sangs rgyas 'bum phrag bye ba khrag khrig dpag tu",
    "K08D0074_H0074:372b-6": "med pa la dge ba'i rtsa ba bskyed ba zhig",
    "K08D0074_H0074:372b-7": "'dug pa de 'khor dang bcas par bya rgod kyi",
    "K08D0074_H0074:372b-8": "phung po'i ri ga la ba dang /",
    "K08D0074_H0074:372b-9": "bcom ldan 'das gal ba der song ste phyin nas /",
    "K08D0074_H0074:372b-10": "bcom ldan 'das kyi zhabs la mgo bos phyag 'tshal te /",
    "K08D0074_H0074:372b-11": "bcom ldan 'das la lan gsum bskor ba byas nas /",
    "K08D0074_H0074:372b-12": "bcom ldan 'das kyi spyan sngar 'dug ste /",
    "K08D0074_H0074:372b-13": "bcom ldan 'das la tshigs su bcad de gsol ba /",
    "K08D0074_H0074:372b-14": "gal te skabs phye bdag gis ni; ;rdzogs pa'i sangs rgyas rkang gnyis mchog /",
    "K08D0074_H0074:372b-15": "'jig rten snang bar mdzad pa la //",
    "K08D0074_H0074:372b-16": "byang chub sems dpa'i spyod gang zhu //",
    "K08D0074_H0074:372b-17": "bcom ldan 'das kyis bka' stsal pa; yid la ci 'dod thams cad ni //",
    "K08D0074_H0074:372b-18": "bu mo khyod kyis dri bar gyis //",
    "K08D0074_H0074:372b-19": "byang chub sems dpa'i spyod pa kun //",
    "K08D0074_H0074:372b-20": "ci 'dra khyod la bstan par bya //",
    "K08D0074_H0074:372b-21": "de nas bcom ldan 'das la /",
    "K08D0074_H0074:372b-22": "bu mo blo gros bzang mos tshigs su bcad de gsol pa /",
    "K08D0074_H0074:372b-23": "gang gis su ni mdzes par 'gyur //",
    "K08D0074_H0074:372b-24": "gang gis nor ni che ba dang //",
    "K08D0074_H0074:372b-25": "mi phyed 'khor dang ldan par 'gyur /",
    "K08D0074_H0074:373a-0": "@373a *// thub pas 'di ni bdag la gsungs //",
    "K08D0074_H0074:373a-1": "chos kyi rgyal po'i spyan sngar ni //",
    "K08D0074_H0074:373a-2": "gang gis brdzus te skye 'gyur zhing //",
    "K08D0074_H0074:373a-3": "'dab ma stong ldan padma la //",
    "K08D0074_H0074:373a-4": "mchis par yang ni gda' ba dang //",
    "K08D0074_H0074:373a-5": "zhing rnams bye ba dpag yas par //",
    "K08D0074_H0074:373a-6": "sangs rgyas phyag bgyir mchis pa yi //",
    "K08D0074_H0074:373a-7": "rdzu 'phrul pha rol phyin 'gyur ba'i //",
    "K08D0074_H0074:373a-8": "spyod pa rgyal bas lung bstan gsol //",
    "K08D0074_H0074:373a-9": "dgra zla ma mchis gang gis 'gyur //",
    "K08D0074_H0074:373a-10": "tshig kyang btsun par 'gyur ba dang //",
    "K08D0074_H0074:373a-11": "las kyi sgrib pa ma mchis dang //",
    "K08D0074_H0074:373a-12": "bdud kyi las kun ma mchis dang //",
    "K08D0074_H0074:373a-13": "'chi ba'i dus ni bgyid pa na //",
    "K08D0074_H0074:373a-14": "mngon sum sangs rgyas mthong ba dang //",
    "K08D0074_H0074:373a-15": "de las chos kyang nyan pa dang //",
    "K08D0074_H0074:373a-16": "sdug bsngal tshor ba myong mi 'gyur //",
    "K08D0074_H0074:373a-17": "de skad ces gsol pa dang /",
    "K08D0074_H0074:373a-18": "bcom ldan 'das kyis bu mo blo gros bzang mo la 'di skad ces bka' stsal to //",
    "K08D0074_H0074:373a-19": "bu mo khyod kyis de bzhin gshegs pa la don 'di 'dri bar sems pa legs so //",
    "K08D0074_H0074:373a-20": "legs so //",
    "K08D0074_H0074:373a-21": "bu mo de'i phyir legs par rab tu nyon la yid la gzung zhig dang /",
    "K08D0074_H0074:373a-22": "ngas khyod la bshad do //",
    "K08D0074_H0074:373a-23": "bu mo blo gros bzang mos bcom ldan 'das la legs so zhes gsol te /",
    "K08D0074_H0074:373a-24": "bcom ldan 'das kyi ltar nyan pa dang /",
    "K08D0074_H0074:373a-25": "bcom ldan 'das kyis de la 'di skad ces bka' stsal to //",
    "K08D0074_H0074:373a-26": "bu mo /",
    "K08D0074_H0074:373a-27": "byang chub sems dpa' chos bzhi dang ldan na mdzes par 'gyur te /",
    "K08D0074_H0074:373a-28": "bzhi gang zhe na /",
    "K08D0074_H0074:373b-0": "@373b 'di lta ste /",
    "K08D0074_H0074:373b-1": "tha na dgra la yang khro bar mi byed pa dang /",
    "K08D0074_H0074:373b-2": "byams pa la gnas pa dang /",
    "K08D0074_H0074:373b-3": "chos 'dod pa dang /",
    "K08D0074_H0074:373b-4": "de bzhin gshegs pa'i sku gzugs byed du 'jug pa ste /",
    "K08D0074_H0074:373b-5": "bu mo /",
    "K08D0074_H0074:373b-6": "byang chub sems dpa' chos bzhi po de dag dang ldan na mdzes par 'gyur ro //",
    "K08D0074_H0074:373b-7": "de la 'di skad ces bya ste /",
    "K08D0074_H0074:373b-8": "gnod pa'i rtsa ba khro ba 'phel mi byed //",
    "K08D0074_H0074:373b-9": "byams la gnas par byed dang chos 'dod dang //",
    "K08D0074_H0074:373b-10": "de bzhin gshegs pa'i sku gzugs byas na ni //",
    "K08D0074_H0074:373b-11": "mdzes par 'gyur te lta bar 'os pa yin //",
    "K08D0074_H0074:373b-12": "bu mo /",
    "K08D0074_H0074:373b-13": "byang chub sems dpa' chos bzhi dang ldan na nor che bar 'gyur te /",
    "K08D0074_H0074:373b-14": "bzhi gang zhe na /",
    "K08D0074_H0074:373b-15": "'di lta ste /",
    "K08D0074_H0074:373b-16": "dus su sbyin pa dang /",
    "K08D0074_H0074:373b-17": "'gyod pa med par sbyin pa dang /",
    "K08D0074_H0074:373b-18": "yid du 'ong ba sbyin pa dang /",
    "K08D0074_H0074:373b-19": "rnam par smin pa la mi re bar sbyin pa ste /",
    "K08D0074_H0074:373b-20": "bu mo /",
    "K08D0074_H0074:373b-21": "byang chub sems dpa' chos bzhi po de dag dang ldan na nor che bar 'gyur ro //",
    "K08D0074_H0074:373b-22": "de la 'di skad ces bya ste /",
    "K08D0074_H0074:373b-23": "dus su sbyin dang 'gyod pa med pa dang //",
    "K08D0074_H0074:373b-24": "yid 'ong sbyin dang rnam smin mi re ba //",
    "K08D0074_H0074:373b-25": "dpa' bo rnams ni las 'di byas pas na //",
    "K08D0074_H0074:373b-26": "rtag tu longs spyod chen po thob pa yin //",
    "K08D0074_H0074:373b-27": "bu mo /",
    "K08D0074_H0074:373b-28": "byang chub sems dpa' chos bzhi dang ldan na 'khor mi phyed par 'gyur te /",
    "K08D0074_H0074:373b-29": "bzhi gang zhe na /",
    "K08D0074_H0074:373b-30": "'di lta ste /",
    "K08D0074_H0074:373b-31": "phra ma'i tshig spangs pa dang /",
    "K08D0074_H0074:373b-32": "sems can log par lta ba rnams yang dag pa'i",
    "K08D0074_H0074:373b-33": "lta ba yang dag par 'dzin du 'jug cing 'jog",
    "K08D0074_H0074:373b-34": "par byed pa dang /",
    "K08D0074_H0074:374a-0": "dam pa'i chos 'jig pa'i tshe @374a *//",
    "K08D0074_H0074:374a-1": "dam pa'i chos srung ba dang /",
    "K08D0074_H0074:374a-2": "sems can rnams sangs rgyas kyi byang chub yang dag",
    "K08D0074_H0074:374a-3": "par 'dzin du 'jug cing 'jog par byed pa ste",
    "K08D0074_H0074:374a-4": "/ bu mo /",
    "K08D0074_H0074:374a-5": "byang chub sems dpa' chos bzhi po de dag dang ldan na 'khor mi phyed par 'gyur ro //",
    "K08D0074_H0074:374a-6": "de la 'di skad ces bya ste /",
    "K08D0074_H0074:374a-7": "phra ma de bzhin log par lta ba spong //",
    "K08D0074_H0074:374a-8": "dam chos 'jig pa'i tshe na srung bar byed //",
    "K08D0074_H0074:374a-9": "sems can byang chub yang dag 'dzin 'jug na //",
    "K08D0074_H0074:374a-10": "'khor rnams mi phyed phun sum tshogs par 'gyur //",
    "K08D0074_H0074:374a-11": "bu mo /",
    "K08D0074_H0074:374a-12": "byang chub sems dpa' chos bzhi dang ldan na sangs rgyas bcom ldan rnams kyi thad na /",
    "K08D0074_H0074:374a-13": "rin po che chen po'i padma las brdzus te skye bar 'gyur te /",
    "K08D0074_H0074:374a-14": "bzhi gang zhe na /",
    "K08D0074_H0074:374a-15": "'di lta ste /",
    "K08D0074_H0074:374a-16": "phye ma'am /",
    "K08D0074_H0074:374a-17": "me tog autpa la'am /",
    "K08D0074_H0074:374a-18": "padma'am /",
    "K08D0074_H0074:374a-19": "ku mu da'am /",
    "K08D0074_H0074:374a-20": "padma dkar pos lag pa bkang ste /",
    "K08D0074_H0074:374a-21": "de bzhin gshegs pa'i sku gzugs sam /",
    "K08D0074_H0074:374a-22": "de bzhin gshegs pa'i mchod rten la 'bul ba dang /",
    "K08D0074_H0074:374a-23": "gzhan dag la yang gnod sems mi bskyed pa dang /",
    "K08D0074_H0074:374a-24": "de bzhin gshegs pa'i sku gzugs padma'i gdan la bzhugs pa byed du 'jug pa dang /",
    "K08D0074_H0074:374a-25": "sangs rgyas kyi byang chub la nges pa rgya cher mos pa ste /",
    "K08D0074_H0074:374a-26": "bu mo /",
    "K08D0074_H0074:374a-27": "byang chub sems dpa' chos bzhi po de dag dang ldan na /",
    "K08D0074_H0074:374a-28": "sangs rgyas bcom ldan 'das rnams kyi thad du rin",
    "K08D0074_H0074:374a-29": "po che chen po'i padma la brdzus te skye bar",
    "K08D0074_H0074:374b-0": "'gyur ro // de la 'di skad @374b ces bya ste /",
    "K08D0074_H0074:374b-1": "phye ma me tog bkang ste 'bul ba dang //",
    "K08D0074_H0074:374b-2": "gnod sems spong zhing sku gzugs byed pa dang //",
    "K08D0074_H0074:374b-3": "mos pa rgya chen la ni gnas byed na //",
    "K08D0074_H0074:374b-4": "rgyal ba dag gi thad du brdzus te skye //",
    "K08D0074_H0074:374b-5": "bu mo; byang chub sems dpa' chos bzhi dang ldan na /",
    "K08D0074_H0074:374b-6": "rdzu 'phrul gyis sangs rgyas kyi zhing nas sangs rgyas kyi zhing du 'gro bar 'gyur te /",
    "K08D0074_H0074:374b-7": "bzhi gang zhe na /",
    "K08D0074_H0074:374b-8": "'di lta ste /",
    "K08D0074_H0074:374b-9": "gzhan dag gi dge ba'i rtsa ba'i bar chad mi byed pa dang /",
    "K08D0074_H0074:374b-10": "gzhan dag chos nyan pa la bar chad mi byed pa dang /",
    "K08D0074_H0074:374b-11": "de bzhin gshegs pa'i mchod rten dag la mar me 'bul ba dang //",
    "K08D0074_H0074:374b-12": "ting nge 'dzin bsgom pa ste /",
    "K08D0074_H0074:374b-13": "bu mo /",
    "K08D0074_H0074:374b-14": "byang chub sems dpa' chos bzhi po de dag dang ldan na /",
    "K08D0074_H0074:374b-15": "rdzu 'phrul gyis sangs rgyas kyi zhing nas sangs rgyas kyi zhing du 'gro bar 'gyur ro //",
    "K08D0074_H0074:374b-16": "de la 'di skad ces bya ste; dge ba dag gi bar chad mi byed dang //",
    "K08D0074_H0074:374b-17": "gzhan gyi chos gtam dag la mi smod dang //",
    "K08D0074_H0074:374b-18": "rgyal ba'i mchod rten rnams la mar me 'bul //",
    "K08D0074_H0074:374b-19": "ting 'dzin bsgom pas de ni zhing du 'gro //",
    "K08D0074_H0074:374b-20": "bu mo /",
    "K08D0074_H0074:374b-21": "byang chub sems dpa' chos bzhi dang ldan na /",
    "K08D0074_H0074:374b-22": "dgra zla med par 'gyur te bzhi gang zhe na /",
    "K08D0074_H0074:374b-23": "'di lta ste /",
    "K08D0074_H0074:374b-24": "g-yo med par dge ba'i bshes gnyen dag la bsten pa dang /",
    "K08D0074_H0074:374b-25": "dge ba'i rtsa ba la ser sna mi byed pa dang /",
    "K08D0074_H0074:374b-26": "gzhan gyi rnyed pa la dga' ba dang /",
    "K08D0074_H0074:374b-27": "byang chub sems dpa' rnams kyi bya ba dang gnas",
    "K08D0074_H0074:374b-28": "pa thams cad la khong khro bar mi byed cing",
    "K08D0074_H0074:375a-0": "/ mi snyan @375a *//",
    "K08D0074_H0074:375a-1": "pa mi sgrogs pa ste /",
    "K08D0074_H0074:375a-2": "bu mo /",
    "K08D0074_H0074:375a-3": "byang chub sems dpa' chos bzhi po de dag dang ldan na dgra zla med par 'gyur ro //",
    "K08D0074_H0074:375a-4": "de la 'di skad ces bya ste /",
    "K08D0074_H0074:375a-5": "dge ba'i bshes gnyen rnams la de g-yo med //",
    "K08D0074_H0074:375a-6": "gzhan gyi rnyed la dga' zhing ser sna med //",
    "K08D0074_H0074:375a-7": "byang chub sems dpa'i spyod la mi smod na //",
    "K08D0074_H0074:375a-8": "rtag tu dgra zla med par spyod par 'gyur //",
    "K08D0074_H0074:375a-9": "bu mo /",
    "K08D0074_H0074:375a-10": "byang chub sems dpa' chos bzhi dang ldan na tshig btsun par 'gyur te /",
    "K08D0074_H0074:375a-11": "bzhi gang zhe na /",
    "K08D0074_H0074:375a-12": "'di lta ste /",
    "K08D0074_H0074:375a-13": "ji skad smras pa de bzhin byed pa dang /",
    "K08D0074_H0074:375a-14": "mdza' bo dag la yod pa'i rang bzhin mi 'chab pa dang /",
    "K08D0074_H0074:375a-15": "klan ka mi tshol bar chos nyan pa dang /",
    "K08D0074_H0074:375a-16": "gzhan chos smra ba dag la 'phya skur mi byed pa ste /",
    "K08D0074_H0074:375a-17": "bu mo /",
    "K08D0074_H0074:375a-18": "byang chub sems dpa' chos bzhi po de dag dang ldan na tshig btsun par 'gyur ro //",
    "K08D0074_H0074:375a-19": "de la 'di skad ces bya ste /",
    "K08D0074_H0074:375a-20": "ji skad smras pa de bzhin byed pa dang //",
    "K08D0074_H0074:375a-21": "mdza' la yod pa'i rang bzhin mi 'chab cing //",
    "K08D0074_H0074:375a-22": "klan ka mi tshol chos ni nyan byed na //",
    "K08D0074_H0074:375a-23": "'jigs pa med cing tshig kyang btsun par 'gyur //",
    "K08D0074_H0074:375a-24": "bu mo /",
    "K08D0074_H0074:375a-25": "byang chub sems dpa' chos bzhi dang ldan na /",
    "K08D0074_H0074:375a-26": "las kyi sgrib pa med par 'gyur zhing yongs su dag pa mang myur du rtogs par 'gyur te /",
    "K08D0074_H0074:375a-27": "bzhi gang zhe na /",
    "K08D0074_H0074:375a-28": "'di lta ste /",
    "K08D0074_H0074:375a-29": "lhag pa'i bsam pa sgrub pas sdom pa gsum yang dag par len pa dang /",
    "K08D0074_H0074:375b-0": "mdo sde zab mo @375b rnams mi spong ba dang /",
    "K08D0074_H0074:375b-1": "sems dang po bskyed pa'i byang chub sems dpa' la",
    "K08D0074_H0074:375b-2": "thams cad mkhyen pa nyid du 'du shes bskyed pa",
    "K08D0074_H0074:375b-3": "dang / sems can thams cad la byams pa bsgom pa ste /",
    "K08D0074_H0074:375b-4": "bu mo /",
    "K08D0074_H0074:375b-5": "byang chub sems dpa' chos bzhi po de dag dang ldan na /",
    "K08D0074_H0074:375b-6": "las kyi sgrib pa med par 'gyur zhing yongs su dag pa yang myur du rtogs par 'gyur ro //",
    "K08D0074_H0074:375b-7": "de la 'di skad ces bya ste /",
    "K08D0074_H0074:375b-8": "lhag pa'i bsam pas sdom pa gsum la gnas //",
    "K08D0074_H0074:375b-9": "mdo sde zab mo rnams la rtag tu mos //",
    "K08D0074_H0074:375b-10": "sangs rgyas sras la thams cad mkhyen ltar blta //",
    "K08D0074_H0074:375b-11": "sems can rnams la byams pas las dag 'gyur /",
    "K08D0074_H0074:375b-12": "bu mo /",
    "K08D0074_H0074:375b-13": "byang chub sems dpa' chos bzhi dang ldan na bdud kyi las med par 'gyur te /",
    "K08D0074_H0074:375b-14": "bzhi gang zhe na /",
    "K08D0074_H0074:375b-15": "'di lta ste /",
    "K08D0074_H0074:375b-16": "chos thams cad mnyam pa nyid du bsgom pa dang /",
    "K08D0074_H0074:375b-17": "brtson 'grus brtsams pa dang /",
    "K08D0074_H0074:375b-18": "sangs rgyas rjes su dran pa bsgom pa dang /",
    "K08D0074_H0074:375b-19": "dge ba'i rtsa ba yongs su bsngo ba ste /",
    "K08D0074_H0074:375b-20": "bu mo /",
    "K08D0074_H0074:375b-21": "byang chub sems dpa' chos bzhi po de dag dang ldan na bdud kyi las med par 'gyur ro //",
    "K08D0074_H0074:375b-22": "de la 'di skad ces bya ste /",
    "K08D0074_H0074:375b-23": "chos rnams la ni chos kyi tshul rtogs la //",
    "K08D0074_H0074:375b-24": "brtson 'grus brtsams shing sangs rgyas rjes su dran //",
    "K08D0074_H0074:375b-25": "yongs su bsngo zhing bshags dang phyag 'tshal ba //",
    "K08D0074_H0074:375b-26": "de la bdud kyis glags ni rnyed mi 'gyur //",
    "K08D0074_H0074:375b-27": "bu mo /",
    "K08D0074_H0074:375b-28": "byang chub sems dpa' chos bzhi dang ldan na /",
    "K08D0074_H0074:376a-0": "'chi ba'i dus kyi tshe mdun du @376a *//",
    "K08D0074_H0074:376a-1": "sangs rgyas bzhugs shing /",
    "K08D0074_H0074:376a-2": "de las chos kyang nyan la sdug bsngal yang myong bar mi 'gyur te /",
    "K08D0074_H0074:376a-3": "bzhi gang zhe na /",
    "K08D0074_H0074:376a-4": "'di lta ste /",
    "K08D0074_H0074:376a-5": "gzhan dag gi bsam pa yongs su rdzogs par byed pa dang /",
    "K08D0074_H0074:376a-6": "mos pa mang ba dang /",
    "K08D0074_H0074:376a-7": "byang chub sems dpa'i sbyin pa bkod pa sna tshogs nye bar bsgrub pa dang /",
    "K08D0074_H0074:376a-8": "dkon mchog gsum mchod pa la brtson pa ste /",
    "K08D0074_H0074:376a-9": "bu mo /",
    "K08D0074_H0074:376a-10": "byang chub sems dpa' chos bzhi po de dag dang ldan na /",
    "K08D0074_H0074:376a-11": "'chi ba'i dus kyi tshe mdun du sangs rgyas bzhugs shing /",
    "K08D0074_H0074:376a-12": "de las chos kyang nyan la sdug bsngal yang myong bar mi 'gyur ro //",
    "K08D0074_H0074:376a-13": "de la 'di skad ces bya ste /",
    "K08D0074_H0074:376a-14": "de ni gzhan gyi bsam pa rdzogs byed cing //",
    "K08D0074_H0074:376a-15": "mos pa dag ni sbyin pa rgya che ba //",
    "K08D0074_H0074:376a-16": "mkhas pa de ni rtag tu sbyin par byed //",
    "K08D0074_H0074:376a-17": "de'i phyir de mdun de bzhin gshegs pa bzhugs //",
    "K08D0074_H0074:376a-18": "de skad ces bka' stsal nas /",
    "K08D0074_H0074:376a-19": "bcom ldan 'das la bu mo blo gros bzang mos 'di skad ces gsol to //",
    "K08D0074_H0074:376a-20": "btsun pa bcom ldan 'das /",
    "K08D0074_H0074:376a-21": "byang chub sems dpa'i bslab pa ji skad bcas pa 'di dag la bdag gis bslab par 'tshal te /",
    "K08D0074_H0074:376a-22": "bcom ldan 'das /",
    "K08D0074_H0074:376a-23": "gal te bdag gis bslab pa bzhi bcu po ji",
    "K08D0074_H0074:376a-24": "skad du bka' stsal pa 'di dag las chos gcig",
    "K08D0074_H0074:376a-25": "ma spyad na yang /",
    "K08D0074_H0074:376a-26": "bdag gis de bzhin gshegs pa'i sku bslus par gyur cig /",
    "K08D0074_H0074:376b-0": "de nas gnas brtan @376b mo'u 'gal gyi bu chen",
    "K08D0074_H0074:376b-1": "pos bu mo blo gros bzang mo la 'di skad",
    "K08D0074_H0074:376b-2": "ces smras so // bu mo /",
    "K08D0074_H0074:376b-3": "byang chub sems dpa' rnams kyi spyod pa ni nyams 'og tu chud par dka' na /",
    "K08D0074_H0074:376b-4": "khyod 'di lta bu yang dag par len par byed na /",
    "K08D0074_H0074:376b-5": "ci khyod kyis sems la dbang thob bam /",
    "K08D0074_H0074:376b-6": "de skad ces smras nas /",
    "K08D0074_H0074:376b-7": "bu mo blo gros bzang mos /",
    "K08D0074_H0074:376b-8": "tshe dang ldan pa mo'u 'gal gyi bu chen po",
    "K08D0074_H0074:376b-9": "la 'di skad ces smras so; ;btsun pa mo'u 'gal",
    "K08D0074_H0074:376b-10": "gyi bu / bden pa dang bden pa'i tshig des",
    "K08D0074_H0074:376b-11": "gang gis bdag gis chos thams cad yongs su rdzogs",
    "K08D0074_H0074:376b-12": "par byed par 'gyur ba'i bden pa dang /",
    "K08D0074_H0074:376b-13": "bden pa'i tshig des stong gsum gyi stong chen po'i",
    "K08D0074_H0074:376b-14": "'jig rten gyi khams 'di rnam pa drug tu g-yos",
    "K08D0074_H0074:376b-15": "te / lha'i me tog gi char 'bab par gyur cig /",
    "K08D0074_H0074:376b-16": "ma dkrol bar yang sil snyan gyi sgra 'byung bar",
    "K08D0074_H0074:376b-17": "gyur cig ces byas so; ;de nas bu mo blo",
    "K08D0074_H0074:376b-18": "gros bzang mos / de ltar bden pa'i byin gyi rlabs byas ma thag tu /",
    "K08D0074_H0074:376b-19": "de'i mod la stong gsum gyi stong chen po'i 'jig",
    "K08D0074_H0074:376b-20": "rten gyi khams 'di rnam pa drug tu g-yos te",
    "K08D0074_H0074:376b-21": "/ lha'i me tog gi char bab par gyur cing /",
    "K08D0074_H0074:376b-22": "ma dkrol bar lha'i sil snyan gyi sgra yang byung bar gyur to //",
    "K08D0074_H0074:376b-23": "btsun pa mo'u 'gal gyi bu /",
    "K08D0074_H0074:376b-24": "bden pa dang bden pa'i tshig gang gis /",
    "K08D0074_H0074:376b-25": "de ltar de bzhin gshegs pa dgra bcom pa yang",
    "K08D0074_H0074:376b-26": "dag par rdzogs pa'i sangs rgyas sh'akya thub pa ji",
    "K08D0074_H0074:376b-27": "lta ba de bzhin du /",
    "K08D0074_H0074:376b-28": "ma 'ongs pa'i dus na bdag de bzhin gshegs par 'gyur zhing /",
    "K08D0074_H0074:377a-0": "sangs @377a *//",
    "K08D0074_H0074:377a-1": "rgyas kyi zhing der bdag la bdud kyang 'byung bar mi 'gyur ba dang /",
    "K08D0074_H0074:377a-2": "ngan song rnams kyi ming yang med pa dang /",
    "K08D0074_H0074:377a-3": "bud med kyi skyon rnams med par 'gyur ba'i bden pa dang bden pa'i tshig des /",
    "K08D0074_H0074:377a-4": "'khor 'di gser gyi kha dog can du gyur cig /",
    "K08D0074_H0074:377a-5": "bu mo blo gros bzang mo'i tshig de skad ces smras ma thag tu de'i mod la /",
    "K08D0074_H0074:377a-6": "thams cad dang ldan pa'i 'khor de gser gyi kha dog can du gyur to //",
    "K08D0074_H0074:377a-7": "de nas tshe dang ldan pa mo'u 'gal gyi bu",
    "K08D0074_H0074:377a-8": "chen po stan las langs te chos gos phrag pa",
    "K08D0074_H0074:377a-9": "gcig tu bgos nas /",
    "K08D0074_H0074:377a-10": "pus mo g-yas pa'i lha nga sa la btsugs te /",
    "K08D0074_H0074:377a-11": "bcom ldan 'das ga la ba de logs su thal mo sbyar ba btud nas /",
    "K08D0074_H0074:377a-12": "bcom ldan 'das la 'di skad ces gsol to //",
    "K08D0074_H0074:377a-13": "bcom ldan 'das /",
    "K08D0074_H0074:377a-14": "bdag ni sems dang po bskyed pa nas bzung ste /",
    "K08D0074_H0074:377a-15": "byang chub sems dpa' thams cad la phyag 'tshal lo //",
    "K08D0074_H0074:377a-16": "de nas 'jam dpal gzhon nur gyur pas /",
    "K08D0074_H0074:377a-17": "bu mo blo gros bzang mo la 'di skad ces smras so //",
    "K08D0074_H0074:377a-18": "blo gros bzang mo khyod chos gang la gnas te /",
    "K08D0074_H0074:377a-19": "bden pa'i byin gyi rlabs 'di byas /",
    "K08D0074_H0074:377a-20": "blo gros bzang mos smras pa /",
    "K08D0074_H0074:377a-21": "'jam dpal /",
    "K08D0074_H0074:377a-22": "chos kyi dbyings ni gnas pa ma mchis pas /",
    "K08D0074_H0074:377a-23": "de la gnas par mi nus te /",
    "K08D0074_H0074:377a-24": "'di la dri ba ma mchis so //",
    "K08D0074_H0074:377a-25": "'jam dpal gyis smras pa /",
    "K08D0074_H0074:377a-26": "blo gros bzang mo /",
    "K08D0074_H0074:377b-0": "byang @377b chub ces bya ba 'di gang gi tshig bla dvags yin /",
    "K08D0074_H0074:377b-1": "blo gros bzang mos smras pa /",
    "K08D0074_H0074:377b-2": "'jam dpal /",
    "K08D0074_H0074:377b-3": "byang chub ces bgyi ba ni /",
    "K08D0074_H0074:377b-4": "rnam par mi rtog pa'i chos kyi tshig bla dvags so //",
    "K08D0074_H0074:377b-5": "'jam dpal gyis smras pa /",
    "K08D0074_H0074:377b-6": "blo gros bzang mo /",
    "K08D0074_H0074:377b-7": "'di ltar byang chub sems dpa' zhes bya ba 'di gang gi tshig bla dvags yin /",
    "K08D0074_H0074:377b-8": "blo gros bzang mos smras pa /",
    "K08D0074_H0074:377b-9": "'jam dpal /",
    "K08D0074_H0074:377b-10": "byang chub sems dpa' zhes bgyi ba ni /",
    "K08D0074_H0074:377b-11": "nam mkha' dang mnyam pa nyid kyi chos kyi tshig bla dvags so //",
    "K08D0074_H0074:377b-12": "'jam dpal gyis smras pa /",
    "K08D0074_H0074:377b-13": "blo gros bzang mo ci /",
    "K08D0074_H0074:377b-14": "de bzhin gshegs pa yang byang chub kyi phyir spyad pa mdzad dam /",
    "K08D0074_H0074:377b-15": "blo gros bzang mos smras pa /",
    "K08D0074_H0074:377b-16": "'jam dpal /",
    "K08D0074_H0074:377b-17": "dper na /",
    "K08D0074_H0074:377b-18": "smig rgyu dang brag cas byang chub kyi phyir spyod",
    "K08D0074_H0074:377b-19": "pa de bzhin du de bzhin gshegs pas kyang byang",
    "K08D0074_H0074:377b-20": "chub kyi phyir spyad do //",
    "K08D0074_H0074:377b-21": "'jam dpal gyis smras pa /",
    "K08D0074_H0074:377b-22": "blo gros bzang mo khyod ci la bsams te 'di skad ces smras /",
    "K08D0074_H0074:377b-23": "blo gros bzang mos smras pa /",
    "K08D0074_H0074:377b-24": "'jam dpal /",
    "K08D0074_H0074:377b-25": "'di la chos 'ga' la yang bsam pa'am /",
    "K08D0074_H0074:377b-26": "bsam pa ma lags pa ma mchis so //",
    "K08D0074_H0074:377b-27": "'jam dpal gyis smras pa /",
    "K08D0074_H0074:377b-28": "blo gros bzang mo /",
    "K08D0074_H0074:377b-29": "bsam pa de lta bu yin du zin na /",
    "K08D0074_H0074:377b-30": "byis pa thams cad kyang byang chub tu 'gyur ro //",
    "K08D0074_H0074:377b-31": "blo gros bzang mos smras pa /",
    "K08D0074_H0074:377b-32": "'jam dpal /",
    "K08D0074_H0074:377b-33": "'di ji snyam du dgongs /",
    "K08D0074_H0074:377b-34": "byis pa rnams kyang gzhan la mkhas pa rnams kyang gzhan te /",
    "K08D0074_H0074:378a-0": "byang chub kyang gzhan par de ltar @378a *//",
    "K08D0074_H0074:378a-1": "gzigs sam /",
    "K08D0074_H0074:378a-2": "de ci'i slad du zhe na /",
    "K08D0074_H0074:378a-3": "'di lta ste /",
    "K08D0074_H0074:378a-4": "chos kyi dbyings kyi tshul du /",
    "K08D0074_H0074:378a-5": "'di ni dbyings gcig pa lags te /",
    "K08D0074_H0074:378a-6": "blang ba ma mchis shing dor ba ma mchis la /",
    "K08D0074_H0074:378a-7": "sgro btags pa ma mchis so //",
    "K08D0074_H0074:378a-8": "'jam dpal gyis smras pa /",
    "K08D0074_H0074:378a-9": "blo gros bzang mo /",
    "K08D0074_H0074:378a-10": "bshad pa 'di'i don shes pa ji snyed cig yod /",
    "K08D0074_H0074:378a-11": "blo gros bzang mos smras pa /",
    "K08D0074_H0074:378a-12": "'jam dpal /",
    "K08D0074_H0074:378a-13": "bshad pa 'di'i don 'tshal ba ni sgyu ma sprul",
    "K08D0074_H0074:378a-14": "pa'i sems dang sems las byung ba ji snyed mchis",
    "K08D0074_H0074:378a-15": "pa de snyed do //",
    "K08D0074_H0074:378a-16": "'jam dpal gyis smras pa /",
    "K08D0074_H0074:378a-17": "blo gros bzang mo sprul pa nyid kyang med na",
    "K08D0074_H0074:378a-18": "de'i sems dang sems las byung ba lta ga la",
    "K08D0074_H0074:378a-19": "yod / blo gros bzang mos smras pa /",
    "K08D0074_H0074:378a-20": "'jam dpal /",
    "K08D0074_H0074:378a-21": "chos kyi dbyings ni mchis pa yang ma lags /",
    "K08D0074_H0074:378a-22": "ma mchis pa yang ma lags te /",
    "K08D0074_H0074:378a-23": "de bzhin gshegs pa'ang de dang 'dra'o //",
    "K08D0074_H0074:378a-24": "de nas bcom ldan 'das la 'jam dpal gzhon nur gyur pas 'di skad ces gsol to //",
    "K08D0074_H0074:378a-25": "bcom ldan 'das /",
    "K08D0074_H0074:378a-26": "'di ltar bu mo blo gros bzang mo 'di zab mo'i bzod pa dang ldan pa ni /",
    "K08D0074_H0074:378a-27": "ngo mtshar lags so //",
    "K08D0074_H0074:378a-28": "bcom ldan 'das kyis bka' stsal pa /",
    "K08D0074_H0074:378a-29": "'jam dpal de de bzhin no //",
    "K08D0074_H0074:378a-30": "ji skad smras pa de bzhin te /",
    "K08D0074_H0074:378a-31": "bu mo blo gros bzang mo /",
    "K08D0074_H0074:378a-32": "yang dag par rdzogs pa'i byang chub la yang dag par zhugs nas /",
    "K08D0074_H0074:378b-0": "bskal pa sum cu lon pa'i 'og tu @378b gdod",
    "K08D0074_H0074:378b-1": "ngas bla na med pa yang dag par rdzogs pa'i",
    "K08D0074_H0074:378b-2": "byang chub tu sems bskyed do //",
    "K08D0074_H0074:378b-3": "khyod kyang bu mo blo gros bzang mo 'di nyid",
    "K08D0074_H0074:378b-4": "kyis mi skye ba'i chos la zhugs par byas so",
    "K08D0074_H0074:378b-5": "// de nas 'jam dpal gzhon nur gyur pa stan las langs te /",
    "K08D0074_H0074:378b-6": "bu mo blo gros bzang mo la phyag byas nas /",
    "K08D0074_H0074:378b-7": "tshig 'di skad du bdag gis slob dpon yun ring mo zhig nas mthong ngo zhes kyang smras so //",
    "K08D0074_H0074:378b-8": "blo gros bzang mos smras /",
    "K08D0074_H0074:378b-9": "'jam dpal /",
    "K08D0074_H0074:378b-10": "ma rtog cig /",
    "K08D0074_H0074:378b-11": "de ci'i phyir zhe na /",
    "K08D0074_H0074:378b-12": "mi skye ba'i chos la bzod pa ni rnam par mi rtog pa'i phyir ro //",
    "K08D0074_H0074:378b-13": "'jam dpal gyis smras pa /",
    "K08D0074_H0074:378b-14": "ci'i phyir slob dpon gyis bud med kyi lus las da dung ma bsgyur /",
    "K08D0074_H0074:378b-15": "blo gros bzang mos smras pa /",
    "K08D0074_H0074:378b-16": "'jam dpal /",
    "K08D0074_H0074:378b-17": "'di ni bud med do //",
    "K08D0074_H0074:378b-18": "'di ni skyes pa'o zhes bya ba de ni dmigs pa ste /",
    "K08D0074_H0074:378b-19": "'on kyang khyod kyi the tshom med par bya'o //",
    "K08D0074_H0074:378b-20": "bden pa gang gis bdag ma 'ongs pa'i dus na",
    "K08D0074_H0074:378b-21": "de bzhin gshegs pa dgra bcom pa yang dag par",
    "K08D0074_H0074:378b-22": "rdzogs pa'i sangs rgyas su 'gyur ba'i bden pa des",
    "K08D0074_H0074:378b-23": "/ bdag skyes par gyur cig /",
    "K08D0074_H0074:378b-24": "bu mo blo gros bzang mos tshig de skad ces smras ma thag tu de'i mod la /",
    "K08D0074_H0074:378b-25": "de'i bud med kyi dngos po mi snang bar gyur nas skyes par gyur te /",
    "K08D0074_H0074:378b-26": "chos gos dur smrig gyon nas /",
    "K08D0074_H0074:378b-27": "des 'di skad du bden pa gang gis /",
    "K08D0074_H0074:378b-28": "bdag gis byang chub thob pa na /",
    "K08D0074_H0074:378b-29": "dge slong tshur shog ces byas pas rab tu 'byung bar 'gyur ba dang /",
    "K08D0074_H0074:379a-0": "bdag gi sangs rgyas kyi @379a *//",
    "K08D0074_H0074:379a-1": "zhing der bdud kyang 'byung bar mi 'gyur ba dang /",
    "K08D0074_H0074:379a-2": "ngan song gi ming yang med pa dang /",
    "K08D0074_H0074:379a-3": "bud med kyi skyon rnams kyang med par 'gyur ba'i bden pa dang /",
    "K08D0074_H0074:379a-4": "bden pa'i tshig des bdag dge slong bsnyen par rdzogs",
    "K08D0074_H0074:379a-5": "nas lo sum cu lon pa'i spyod lam ci 'dra",
    "K08D0074_H0074:379a-6": "ba de lta bur gyur cig /",
    "K08D0074_H0074:379a-7": "ces byas so //",
    "K08D0074_H0074:379a-8": "byang chub sems dpa' blo gros bzang pos tshig de skad smras ma thag tu de'i mod la /",
    "K08D0074_H0074:379a-9": "de dge slong bsnyen par rdzogs nas lo sum cu",
    "K08D0074_H0074:379a-10": "lon pa'i spyod lam ci 'dra ba de lta bur",
    "K08D0074_H0074:379a-11": "gyur to // 'jam dpal /",
    "K08D0074_H0074:379a-12": "bden pa dang /",
    "K08D0074_H0074:379a-13": "bden pa'i tshig gang dang gang gis bdag gi sangs rgyas kyi zhing du /",
    "K08D0074_H0074:379a-14": "sems can rnams kyi lus gser gyi kha dog lta bur 'gyur ba dang /",
    "K08D0074_H0074:379a-15": "bsams pas bza' ba dang /",
    "K08D0074_H0074:379a-16": "btung ba 'grub par 'gyur te /",
    "K08D0074_H0074:379a-17": "gzhan 'phrul dbang byed kyi lha rnams kyi longs spyod dang /",
    "K08D0074_H0074:379a-18": "yongs su spyod pa ji lta ba bzhin du 'gyur ba dang /",
    "K08D0074_H0074:379a-19": "sangs rgyas kyi zhing de na ngan song gsum yongs su spang bar 'gyur ba dang /",
    "K08D0074_H0074:379a-20": "rin po che sna bdun gyi shing ljon pa dang /",
    "K08D0074_H0074:379a-21": "rin po che'i dra bas yongs su bskor cing /",
    "K08D0074_H0074:379a-22": "rin po che sna bdun gyi padma dag gis brgyan la /",
    "K08D0074_H0074:379a-23": "steng rin po che'i bla re bres te /",
    "K08D0074_H0074:379a-24": "'jam dpal gyi sangs rgyas kyi zhing ci 'dra ba",
    "K08D0074_H0074:379a-25": "kho na dang mnyam zhing mi lhag pa de lta",
    "K08D0074_H0074:379a-26": "bur 'gyur ba'i bden pa dang /",
    "K08D0074_H0074:379b-0": "bden pa'i tshig des 'khor 'di gser gyi kha dog can du @379b gyur cig /",
    "K08D0074_H0074:379b-1": "ces byas so //",
    "K08D0074_H0074:379b-2": "de nas byang chub sems dpa' blo gros bzang pos",
    "K08D0074_H0074:379b-3": "tshig de skad ces smras ma thag tu de'i mod",
    "K08D0074_H0074:379b-4": "la / thams cad dang ldan pa'i 'khor de gser gyi kha dog can du gyur to //",
    "K08D0074_H0074:379b-5": "de nas sa bla'i lha rnams kyi lha'i lus kyis",
    "K08D0074_H0074:379b-6": "gcig nas gcig tu sgra bsgrags shing skad kyis go",
    "K08D0074_H0074:379b-7": "bar byas te / kye ma byang chub sems dpa'",
    "K08D0074_H0074:379b-8": "sems dpa' chen po blo gros bzang po byang chub",
    "K08D0074_H0074:379b-9": "thob pa'i sangs rgyas kyi zhing gi yon tan bkod",
    "K08D0074_H0074:379b-10": "pa ni de lta bur 'gyur ro //",
    "K08D0074_H0074:379b-11": "zhes ched du brjod pa 'di ched du brjod do //",
    "K08D0074_H0074:379b-12": "de nas bcom ldan 'das kyis 'jam dpal gzhon nur gyur pa la bka' stsal pa /",
    "K08D0074_H0074:379b-13": "'jam dpal /",
    "K08D0074_H0074:379b-14": "byang chub sems dpa' blo gros bzang po 'di ni",
    "K08D0074_H0074:379b-15": "de bzhin gshegs pa dgra bcom pa yang dag par",
    "K08D0074_H0074:379b-16": "rdzogs pa'i sangs rgyas /",
    "K08D0074_H0074:379b-17": "rig pa dang zhabs su ldan pa /",
    "K08D0074_H0074:379b-18": "bde bar gshegs pa /",
    "K08D0074_H0074:379b-19": "'jig rten mkhyen pa /",
    "K08D0074_H0074:379b-20": "skyes bu 'dul ba'i kha lo sgyur ba /",
    "K08D0074_H0074:379b-21": "bla na med pa /",
    "K08D0074_H0074:379b-22": "lha dang mi rnams kyi ston pa /",
    "K08D0074_H0074:379b-23": "sangs rgyas bcom ldan 'das yon tan rin chen dpal",
    "K08D0074_H0074:379b-24": "gyi snying po zhes bya bar 'jig rten du 'byung",
    "K08D0074_H0074:379b-25": "bar 'gyur ro // bcom ldan 'das kyis chos kyi rnam grangs 'di bka' stsal pa na /",
    "K08D0074_H0074:379b-26": "srog chags bye ba phrag sum cu bla na med",
    "K08D0074_H0074:379b-27": "pa yang dag par rdzogs pa'i byang chub las phyir",
    "K08D0074_H0074:379b-28": "mi ldog pa nyid la yang dag par gnas par",
    "K08D0074_H0074:380a-0": "gyur to // lha bye ba phrag brgyad cu ni chos rnams la chos kyi mig rdul @380a *//",
    "K08D0074_H0074:380a-1": "med cing dri ma dang bral ba rnam par dag go /",
    "K08D0074_H0074:380a-2": "srog chags brgyad stong gis ni ye shes mngon par rtogs par gyur to //",
    "K08D0074_H0074:380a-3": "byang chub sems dpa'i theg pa pa'i dge slong byang",
    "K08D0074_H0074:380a-4": "chub kyi sems las phyir mi ldog par 'dod pa",
    "K08D0074_H0074:380a-5": "lnga stong tsam yang /",
    "K08D0074_H0074:380a-6": "byang chub sems dpa' blo gros bzang po'i lhag pa'i",
    "K08D0074_H0074:380a-7": "bsam pa rtogs shing dge ba'i rtsa ba'i che ba",
    "K08D0074_H0074:380a-8": "nyid mthong nas / de dag rang rang gi bla gos bcom ldan 'das kyi sku la gsol te /",
    "K08D0074_H0074:380a-9": "lhag pa'i bsam pas bla na med pa yang dag",
    "K08D0074_H0074:380a-10": "par rdzogs pa'i byang chub tu yongs su bsngos nas",
    "K08D0074_H0074:380a-11": "tshig 'di skad du /",
    "K08D0074_H0074:380a-12": "bcom ldan 'das /",
    "K08D0074_H0074:380a-13": "bdag cag gi dge ba'i rtsa ba 'dis /",
    "K08D0074_H0074:380a-14": "bla na med pa yang dag par rdzogs pa'i byang chub tu nges par gyur cig /",
    "K08D0074_H0074:380a-15": "ces smras so //",
    "K08D0074_H0074:380a-16": "dge slong de dag gis dge ba'i rtsa ba bla",
    "K08D0074_H0074:380a-17": "na med pa yang dag par rdzogs pa'i byang chub",
    "K08D0074_H0074:380a-18": "tu yongs su bsngos ma thag tu bskal pa dgu",
    "K08D0074_H0074:380a-19": "bcu'i 'khor ba bsnyil te bor nas /",
    "K08D0074_H0074:380a-20": "bla na med pa yang dag par rdzogs pa'i byang",
    "K08D0074_H0074:380a-21": "chub las phyir mi ldog par gnas par gyur to",
    "K08D0074_H0074:380a-22": "// de dag thams cad kyang bcom ldan 'das kyis lung bstan te /",
    "K08D0074_H0074:380a-23": "'jam dpal /",
    "K08D0074_H0074:380a-24": "dge slong 'di dag ni bskal pa bcu gnyis na /",
    "K08D0074_H0074:380a-25": "bskal pa dri ma med pa'i 'od ces bya ba",
    "K08D0074_H0074:380a-26": "la de bzhin gshegs pa bzod par dka' ba'i sangs",
    "K08D0074_H0074:380a-27": "rgyas kyi zhing 'jig rten gyi khams 'od zer can",
    "K08D0074_H0074:380b-0": "du bskal pa @380b gcig la bla na med pa",
    "K08D0074_H0074:380b-1": "yang dag par rdzogs pa'i byang chub mngon par rdzogs",
    "K08D0074_H0074:380b-2": "par 'tshang rgya bar 'gyur te /",
    "K08D0074_H0074:380b-3": "de bzhin gshegs pa spobs pa'i rgyan ces bya ba",
    "K08D0074_H0074:380b-4": "thams cad ming mthun par 'jig rten du 'byung bar",
    "K08D0074_H0074:380b-5": "'gyur ro // 'jam dpal /",
    "K08D0074_H0074:380b-6": "de ltar na chos kyi rnam grangs 'di ni byang chub sems dpa' sems dpa' chen po rnams dang /",
    "K08D0074_H0074:380b-7": "nyan thos rnams la rdzu 'phrul chen po byed pa yin no //",
    "K08D0074_H0074:380b-8": "'jam dpal /",
    "K08D0074_H0074:380b-9": "rigs kyi bu'am rigs kyi bu mo byang chub 'dod",
    "K08D0074_H0074:380b-10": "pa gang gis bskal pa stong gi bar du thabs",
    "K08D0074_H0074:380b-11": "mkhas pa dang ma bral bas /",
    "K08D0074_H0074:380b-12": "pha rol tu phyin pa drug la spyad la /",
    "K08D0074_H0074:380b-13": "gang gis chos kyi rnam grangs 'di bris nas /",
    "K08D0074_H0074:380b-14": "zla ba phyed kyi bar du lan re bklags na /",
    "K08D0074_H0074:380b-15": "bsod nams kyi phung po snga mas ni bsod nams kyi phung po 'di'i brgya'i char yang mi phod /",
    "K08D0074_H0074:380b-16": "stong gi cha dang /",
    "K08D0074_H0074:380b-17": "brgya stong gi cha dang /",
    "K08D0074_H0074:380b-18": "bye ba brgya stong gi cha dang /",
    "K08D0074_H0074:380b-19": "grangs dang /",
    "K08D0074_H0074:380b-20": "bgrang ba dang /",
    "K08D0074_H0074:380b-21": "dpe dang /",
    "K08D0074_H0074:380b-22": "rgyur yang mi bzod do //",
    "K08D0074_H0074:380b-23": "'jam dpal /",
    "K08D0074_H0074:380b-24": "de lta bas na chos kyi rnam grangs 'di khyod la gtad kyi /",
    "K08D0074_H0074:380b-25": "khyed 'dun par gyis la sngon gyi byang chub sems",
    "K08D0074_H0074:380b-26": "dpa'i smon lam las byung ba'i mdo 'di lta bu",
    "K08D0074_H0074:380b-27": "'di ma 'ongs pa'i dus na gzung zhig /",
    "K08D0074_H0074:380b-28": "kun chub par gyis shig /",
    "K08D0074_H0074:380b-29": "chongs shig /",
    "K08D0074_H0074:380b-30": "shod cig /",
    "K08D0074_H0074:380b-31": "lhogs shig /",
    "K08D0074_H0074:380b-32": "ston cig /",
    "K08D0074_H0074:380b-33": "gzhan dag la yang rgya cher rab tu ston cig /",
    "K08D0074_H0074:380b-34": "'jam dpal /",
    "K08D0074_H0074:380b-35": "dper na /",
    "K08D0074_H0074:381a-0": "'khor los bsgyur ba'i rgyal po ji srid du gnas pa de @381a *//",
    "K08D0074_H0074:381a-1": "srid du /",
    "K08D0074_H0074:381a-2": "rin po che sna bdun med par mi 'gyur la /",
    "K08D0074_H0074:381a-3": "'khor los /",
    "K08D0074_H0074:381a-4": "sgyur ba'i rgyal po shin /",
    "K08D0074_H0074:381a-5": "rin po che sna bdun med par 'gyur ro //",
    "K08D0074_H0074:381a-6": "'jam dpal /",
    "K08D0074_H0074:381a-7": "de bzhin du chos kyi rnam grangs 'di lta bu",
    "K08D0074_H0074:381a-8": "'di 'jig rten na ji srid du spyod pa de",
    "K08D0074_H0074:381a-9": "srid du / de bzhin gshegs pa'i byang chub kyi yan lag rin po che sna bdun dang /",
    "K08D0074_H0074:381a-10": "byang chub kyi phyogs kyi chos kyi tshul thams cad med par mi 'gyur la /",
    "K08D0074_H0074:381a-11": "chos kyi rnam grangs 'di lta bu 'di med par gyur na /",
    "K08D0074_H0074:381a-12": "dam pa'i chos nub par 'gyur ro //",
    "K08D0074_H0074:381a-13": "'jam dpal /",
    "K08D0074_H0074:381a-14": "de bas na mdo sde rin po che 'di lta bu 'di yi ger bri ba dang /",
    "K08D0074_H0074:381a-15": "lung 'bog pa dang /",
    "K08D0074_H0074:381a-16": "bcang ba dang /",
    "K08D0074_H0074:381a-17": "bklag pa dang /",
    "K08D0074_H0074:381a-18": "gzhan dag la yang rgya cher rab tu bstan pa'i phyir /",
    "K08D0074_H0074:381a-19": "byang chub sems dpa' sems dpa' chen po rnams kyis brtson 'grus brtsam par bya'o //",
    "K08D0074_H0074:381a-20": "'di ni nga'i rjes su bstan pa yin no //",
    "K08D0074_H0074:381a-21": "phyis 'gyod pa can du gyur ta re /",
    "K08D0074_H0074:381a-22": "'di ni rigs kyi bu'am /",
    "K08D0074_H0074:381a-23": "rigs kyi bu mo byang chub 'dod pa la ngas bstan pa yin no //",
    "K08D0074_H0074:381a-24": "bcom ldan 'das kyis de skad ces bka' stsal nas /",
    "K08D0074_H0074:381a-25": "byang chub sems dpa' blo gros bzang po dang /",
    "K08D0074_H0074:381a-26": "'jam dpal gzhon nur gyur pa dang /",
    "K08D0074_H0074:381a-27": "thams cad dang ldan pa'i 'khor de dang /",
    "K08D0074_H0074:381a-28": "lha dang /",
    "K08D0074_H0074:381a-29": "mi dang /",
    "K08D0074_H0074:381a-30": "lha ma yin dang /",
    "K08D0074_H0074:381a-31": "dri zar bcas pa'i 'jig rten yi rangs te /",
    "K08D0074_H0074:381a-32": "bcom ldan 'das kyis gsungs pa la mngon par bstod",
    "K08D0074_H0074:381b-0": "@381b do; ;'phags pa dkon mchog brtsegs pa chen po'i",
    "K08D0074_H0074:381b-1": "chos kyi rnam grangs le'u stong phrag brgya pa las",
    "K08D0074_H0074:381b-2": "/ 'phags pa bu mo blo gros bzang mos zhus pa'i le'u zhes bya ste /",
    "K08D0074_H0074:381b-3": "'dus pa sum cu brdzogs [*ba rdzogs] so ////",
    "K08D0074_H0074:381b-4": "rgya gar gyi mkhan po dzi na mi tra dang /",
    "K08D0074_H0074:381b-5": "su rendra bo dhi dang /"
}