{
    "T02TD3247E:12b-0": "@12b # // rgya gar skad du /",
    "T02TD3247E:12b-1": "ae ka dza t'i s'a dha nam /",
    "T02TD3247E:12b-2": "bod skad du /",
    "T02TD3247E:12b-3": "ral gcig ma'i sgrub thabs /",
    "T02TD3247E:12b-4": "ral gcig ma la phyag 'tshal lo //",
    "T02TD3247E:12b-5": "dang por re zhig sngags pas yid dang rjes su mthun pa'i bsam gtan gyi khang par bde ba'i stan la nye bar gnas la /",
    "T02TD3247E:12b-6": "bla ma dang sangs rgyas dang byang chub sems dpa' rnams la phyi'i mchod pa dag gis yang dag bar mchod de /",
    "T02TD3247E:12b-7": "gsum la skyabs su 'gro ba dang /",
    "T02TD3247E:12b-8": "sdig pa bshags pa la sogs pa yang tshul bzhin du bya zhing shin tu brtan par byang chub tu sems bskyed la /",
    "T02TD3247E:12b-9": "aom zhes bya ba'i yi ge brjod pas chos thams cad stong pa nyid mngon sum du byas te /",
    "T02TD3247E:12b-10": "yang yi ge aam brjod la de yongs su gyur pa las sna tshogs padma rnam par bsgom par bya ba'o //",
    "T02TD3247E:12b-11": "de'i dbus su yi ge tr'am las byung ba'i padma'i snod shel 'tsher ba dang mtshungs pa'i 'od zer can no //",
    "T02TD3247E:13a-0": "de'i dbus su 'od zer spros pas 'jig rten gyi khams mtha' yas pa kun du snang bar byed pa'i @13a * //",
    "T02TD3247E:13a-1": "yi ge h'um aindra n'i la'i 'od dang mtshungs pa rnam par bsam mo //",
    "T02TD3247E:13a-2": "yongs su gyur pa las /",
    "T02TD3247E:13a-3": "rin chen aindr'a ni la yi //",
    "T02TD3247E:13a-4": "'od kyis 'jig rten gsum khyab ma //",
    "T02TD3247E:13a-5": "'jigs byed chen mo phyag bzhi ma //",
    "T02TD3247E:13a-6": "spyan gsum 'jigs su rung bar dmar //",
    "T02TD3247E:13a-7": "stag gi pags pa'i sham thabs bsnams //",
    "T02TD3247E:13a-8": "padma'i snod kyis rgyan du byas //",
    "T02TD3247E:13a-9": "mi rus do shal dang ldan zhing //",
    "T02TD3247E:13a-10": "gtum pa yi ni gzugs ldan pa'i //",
    "T02TD3247E:13a-11": "lo ni brgyad gnyis mar gyur pa //",
    "T02TD3247E:13a-12": "'o rgyas nu ma 'phyang ba dang //",
    "T02TD3247E:13a-13": "shin tu ser ba'i ral gcig ma //",
    "T02TD3247E:13a-14": "khro bo'i klu ni rgyan dang ldan //",
    "T02TD3247E:13a-15": "zhal gyi mche ba cung zad gtsigs /",
    "T02TD3247E:13a-16": "ljags 'dril bas ni 'jigs par mdzad //",
    "T02TD3247E:13a-17": "grod 'jol byams pa chen po dang //",
    "T02TD3247E:13a-18": "thugs rjes gdengs pa'i yid ldan pa //",
    "T02TD3247E:13a-19": "do shal rkang pa dpung ba'i rgyan dang ni //",
    "T02TD3247E:13a-20": "dril bu g-yer kha rked pa'i rgyan sogs dang //",
    "T02TD3247E:13a-21": "ldan dang h'um gi yi ge gtum po yis //",
    "T02TD3247E:13a-22": "bdud dang rtsa mu chen po las rgyal mdzad //",
    "T02TD3247E:13a-23": "g-yon pa'i phyag gis padma'i snod bsnams shing //",
    "T02TD3247E:13a-24": "g-yas pa'i phyag gis gsor mdzad pas //",
    "T02TD3247E:13a-25": "bdud rnams kun nas skrag par mdzad pa yi //",
    "T02TD3247E:13a-26": "rdo rje dang ldan gri gug bsnams pa ste //",
    "T02TD3247E:13a-27": "yang ni g-yon par rtsa ba dang bcas pa'i //",
    "T02TD3247E:13a-28": "autpala gzugs ni dri ma med pa'o //",
    "T02TD3247E:13a-29": "g-yas pa'i phyag na ral gri bsnams pa ni //",
    "T02TD3247E:13a-30": "blta bya de dag yongs su gyur pa las //",
    "T02TD3247E:13a-31": "spro bya skar ma'i phreng bar dga' ba yi //",
    "T02TD3247E:13a-32": "bgrang ba'i phreng ba bsgom par bya ba yin //",
    "T02TD3247E:13a-33": "thod pa khrag gis gang bar gyur pa yi //",
    "T02TD3247E:13a-34": "dbus su g-yon bskum pas ni legs par bzhugs /",
    "T02TD3247E:13a-35": "dus kyi mtha' yi me ltar 'od zer ni //",
    "T02TD3247E:13a-36": "'bar ba'i nang du 'jug par gyur pa'i skur //",
    "T02TD3247E:13a-37": "bsgom par bya ba'i lha mo ral gcig ma //",
    "T02TD3247E:13a-38": "spro bya de nas gsang sngags bzlas pa bya //",
    "T02TD3247E:13a-39": "sngags kyang nus pa bsam gyis mi khyab ste //",
    "T02TD3247E:13a-40": "yi ge phyed dang bcas pa'i bzhi po rnams //",
    "T02TD3247E:13a-41": "'jig rten bskyod dang dbang bya gzhug bya dang //",
    "T02TD3247E:13a-42": "skrag par byed pa sangs rgyas rnams kyis gsungs //",
    "T02TD3247E:13a-43": "zhabs gnyis brkyang bskum mdzad pa'i rtse yis ni //",
    "T02TD3247E:13a-44": "bsgrub bya'i mgo nas zhabs gnyis dag gis gnon //",
    "T02TD3247E:13a-45": "padma'i snod ni rnam bsgom de ltar ni //",
    "T02TD3247E:13b-0": "rnal 'byor pa yis spro bas sngags bzlas @13b so //",
    "T02TD3247E:13b-1": "sngags kyang lha mo yang dag sad byed pa'i //",
    "T02TD3247E:13b-2": "grub pa nyid ni brjod par bya ba las //",
    "T02TD3247E:13b-3": "dang po sa mtha' yin te me yi shing //",
    "T02TD3247E:13b-4": "rta la zhon pa dbyangs yig ai yis brgyan //",
    "T02TD3247E:13b-5": "zla phyed thig le phyed pas mgo bo ni //",
    "T02TD3247E:13b-6": "brgyan par gyur ba btu bar bya ba yin //",
    "T02TD3247E:13b-7": "gnyis pa yang ni de bzhin 'on kyang ni //",
    "T02TD3247E:13b-8": "na mtha'i gzugs la gnon par bya ba yin //",
    "T02TD3247E:13b-9": "sa mtha' nyid ni gsum pa yang yin te //",
    "T02TD3247E:13b-10": "dbyangs yig drug pa dang ni ldan pa la //",
    "T02TD3247E:13b-11": "mgo bo sngar bzhin du ni mdzes pa'o //",
    "T02TD3247E:13b-12": "bzhi ba pha ste ta yi mtha' can yin //",
    "T02TD3247E:13b-13": "sngags 'di dag ni sngags pas bzlas bya ste //",
    "T02TD3247E:13b-14": "hr'i tv'am h'um phat bya ba 'dra ba'o //",
    "T02TD3247E:13b-15": "'phags ma ral gcig ma'i sgrub thabs rdzogs so /",
    "T02TD3247E:13b-17": "// / pandi ta chen po d'a dang aa bha ya las dge slong tshul khrims rgyal mtshan gyis bsgyur ba'o//"
}