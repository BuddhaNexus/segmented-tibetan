{
    "T02TD3669E:281b-0": "@281b # // rgya gar skad du /",
    "T02TD3669E:281b-1": "a'arya t'a r'a sto tram bhi sa karm'a s'a dha n'a ma /",
    "T02TD3669E:281b-2": "bod skad du /",
    "T02TD3669E:281b-3": "'phags ma sgrol ma'i bstod pa phrin las sgrub pa zhes bya ba //",
    "T02TD3669E:281b-4": "bcom ldan 'das ma sgrol ma la phyag 'tshal lo //",
    "T02TD3669E:281b-5": "t'am yig ljang gu autpal las byung ba'i //",
    "T02TD3669E:281b-6": "sgrol ma sku mdog ljang gu zhal gcig phyag gnyis ma //",
    "T02TD3669E:281b-7": "phyag gnyis sku la rin chen sna tshogs spras //",
    "T02TD3669E:281b-8": "yid dam sgrol ma lha la phyag 'tshal bstod //",
    "T02TD3669E:281b-9": "don grub la sogs rigs lngas dbu brgyan cing //",
    "T02TD3669E:281b-10": "bcu drug lo lon 'dzum pa'i bzhin dang ldan //",
    "T02TD3669E:281b-11": "gzi brjid bzod dka' sna tshogs lhag par 'dud //",
    "T02TD3669E:281b-12": "yi dam sgrol ma lha la phyag 'tshal bstod //",
    "T02TD3669E:281b-13": "phyag g-yas mchog sbyin phyag g-yon autpal 'dzin //",
    "T02TD3669E:282a-0": "sna @282a * //",
    "T02TD3669E:282a-1": "tshogs padma zla ba'i dkyil 'khor la //",
    "T02TD3669E:282a-2": "g-yas brkyang g-yon bskum tshul gyis rab tu bzhugs //",
    "T02TD3669E:282a-3": "yi dam sgrol ma lha la phyag 'tshal bstod //",
    "T02TD3669E:282a-4": "thugs rje'i spyan gyis 'gro la rtag tu gzigs //",
    "T02TD3669E:282a-5": "sku la 'jigs pa brgyad skyob sgrol ma 'phro //",
    "T02TD3669E:282a-6": "'khor ba'i sdug bsngal kun las sgrol byed pa'i //",
    "T02TD3669E:282a-7": "yi dam sgrol ma lha la phyag 'tshal bstod //",
    "T02TD3669E:282a-8": "zhi dang rgyas dang dbang dang drag po dang //",
    "T02TD3669E:282a-9": "las tshogs thams cad myur du grub mdzad ma //",
    "T02TD3669E:282a-10": "phrin las thams cad yongs su grub byed pa'i //",
    "T02TD3669E:282a-11": "yi dam sgrol ma lha la phyag 'tshal bstod //",
    "T02TD3669E:282a-12": "seng ge glang chen me sbrul chom rkun dang ;",
    "T02TD3669E:282a-13": "/ lcags sgrog chu dang bgegs dang 'jigs pa brgyad //",
    "T02TD3669E:282a-14": "'jigs pa kun las yongs su sgrol byed pa'i //",
    "T02TD3669E:282a-15": "yi dam sgrol ma lha la phyag 'tshal bstod //",
    "T02TD3669E:282a-16": "gdon dang rims dang smyo 'bog la sogs dang //",
    "T02TD3669E:282a-17": "gnod byed la sogs dus min 'chi bas skrag / sdug bsngal thams cad rab tu zhi byed pa'i //",
    "T02TD3669E:282a-18": "yi dam sgrol ma lha la phyag 'tshal bstod //",
    "T02TD3669E:282a-19": "skye bo sngon bsags las dang nyon mongs kyi //",
    "T02TD3669E:282a-20": "mtshams med lnga dang mi dge bcu sogs sdig / sdig pa'i las rnams bdag gis ci bsags pa //",
    "T02TD3669E:282a-21": "de dag thams cad ma lus byang bar shog / bdag ni da ltar skye ba 'di la yang //",
    "T02TD3669E:282a-22": "mi ngan mtshan ngan 'chi ltas dus min skrag / bkra mi shis pa thams cad dag gyur nas //",
    "T02TD3669E:282a-23": "tshe dang bsod nams longs spyod rgyas par shog / bdag ni ma 'ongs skye ba thams cad du //",
    "T02TD3669E:282a-24": "yi dam sgrol ma rjes su dran gyur nas //",
    "T02TD3669E:282a-25": "mchog dang thun mong dngos grub la sogs pa //",
    "T02TD3669E:282a-26": "las tshogs thams cad yid bzhin grub par shog / yi dam sgrol ma thugs rje che ldan pa //",
    "T02TD3669E:282a-27": "bdag gis rab tu brtse ba'i gdung sems kyis //",
    "T02TD3669E:282a-28": "bstod pa bgyis pa'i bsod nams gang bsags des //",
    "T02TD3669E:282a-29": "yi dam sgrol ma lha dang mi 'bral shog /'phags ma sgrol ba'i bstod pa phrin las thams cad sgrub pa zhes bya ba /",
    "T02TD3669E:282a-30": "slob dpon tsandra go mis mdzad pa rdzogs so//"
}