{
    "T02TD3262E:17b-0": "@17b # // rgya gar skad du /",
    "T02TD3262E:17b-1": "tsanda ma h'a ro sha na s'a dha nam /",
    "T02TD3262E:17b-2": "bod skad du /",
    "T02TD3262E:17b-3": "gtum po cher khros pa'i sgrub thabs /",
    "T02TD3262E:17b-4": "sangs rgyas la phyag 'tshal lo //",
    "T02TD3262E:17b-5": "sku sha mthug cing tshags dam gdug pa 'od spro gtum pa'i spyan ldan zhing //",
    "T02TD3262E:17b-6": "pus mo smad nas 'dzugs mdzad ral gri gcig ni g-yas pa'i phyag na ste //",
    "T02TD3262E:17b-7": "de las gzhan pa'i phyag ni khu tshur bcangs shing sdigs mdzub zhags par ldan //",
    "T02TD3262E:17b-8": "bgegs 'joms pa yi mi g-yo 'dis ni srid pa'i bgegs rnams zhi byed shog / sangs rgyas dang ni byang chub sems //",
    "T02TD3262E:17b-9": "'dren pa phyogs bcur bzhugs de dag / me tog la sogs rnam sna tshogs//",
    "T02TD3262E:18a-0": "@18a * // mchod pas blo yis mchod byas la //",
    "T02TD3262E:18a-1": "kun skrag sdug bsngal can bltas la //",
    "T02TD3262E:18a-2": "bdag nyid skur yang gsol ba gdab //",
    "T02TD3262E:18a-3": "sngags pas dge ba spel don du //",
    "T02TD3262E:18a-4": "sdig pa rnams ni bshags par bya //",
    "T02TD3262E:18a-5": "de nas rdzogs sangs rgyas dang ni //",
    "T02TD3262E:18a-6": "byang chub sems dpa'i tshogs dang yang //",
    "T02TD3262E:18a-7": "slob mi slob sogs 'gro kun gyi //",
    "T02TD3262E:18a-8": "bsod nams dngos la rjes yi rang //",
    "T02TD3262E:18a-9": "dkon mchog gsum skyabs brtson pa yi //",
    "T02TD3262E:18a-10": "rdzogs pa'i byang chub nges brtan bya //",
    "T02TD3262E:18a-11": "rim pa bzhin du tshangs pa yi //",
    "T02TD3262E:18a-12": "gnas bzhi po ni bsgom par bya //",
    "T02TD3262E:18a-13": "de yi mtshan nyid bral phyir stong //",
    "T02TD3262E:18a-14": "rgyu med pas na mtshan ma med //",
    "T02TD3262E:18a-15": "smon pa dang ni rnam bral te //",
    "T02TD3262E:18a-16": "bsgom pa dngos bral rnam par bsgom //",
    "T02TD3262E:18a-17": "sna tshogs bad nyi'i dbus gnas par //",
    "T02TD3262E:18a-18": "h'um yig las byung bsgom bya ste //",
    "T02TD3262E:18a-19": "dpa' bo spyan gnyis rab dmar ba //",
    "T02TD3262E:18a-20": "rin chen dbu rgyan phyag gnyis pa //",
    "T02TD3262E:18a-21": "'phral du sdig pa 'joms mdzad mgon //",
    "T02TD3262E:18a-22": "bsam pa ji bzhin rdzogs mdzad pa //",
    "T02TD3262E:18a-23": "me tog aa ta si mtshungs shing //",
    "T02TD3262E:18a-24": "dri med sangs rgyas 'od zer spro //",
    "T02TD3262E:18a-25": "mche bam ma chu gnon mdzad cing //",
    "T02TD3262E:18a-26": "rgyan rnams kun gyis brgyan pa po //",
    "T02TD3262E:18a-27": "g-yon gyis sdigs mdzub zhags pa bsnams //",
    "T02TD3262E:18a-28": "pus mos la 'dzugs mdzad cing //",
    "T02TD3262E:18a-29": "drag po phyag na ral bsnams pa'i //",
    "T02TD3262E:18a-30": "dpal ldan khro chen gtum po ni //",
    "T02TD3262E:18a-31": "spyan g-yon 'jigs pa cher gyur pa'i //",
    "T02TD3262E:18a-32": "'jigs pa las kyang 'jigs mdzad pa'o //",
    "T02TD3262E:18a-33": "dam tshig sems dpa' lta bu yi //",
    "T02TD3262E:18a-34": "ye shes sems dpa' cher 'bar bsgom//",
    "T02TD3262E:18a-35": "sngags pas de nyid thugs kar ni //",
    "T02TD3262E:18a-36": "mtshan ma sa bon legs ldan bya //",
    "T02TD3262E:18a-37": "bsgom pas dub na gsang sngags ni //",
    "T02TD3262E:18a-38": "lha sku'i sbyor dang ldan pas bzlas //",
    "T02TD3262E:18a-39": "de las chad 'gyur dngos grub ni //",
    "T02TD3262E:18a-40": "'thob pa nyid la the tshom med //",
    "T02TD3262E:18a-41": "de la gsang sngags kyi rgyal po ni 'di yin te /",
    "T02TD3262E:18a-42": "aom tsanda ma h'a ro sha na h'um phat /",
    "T02TD3262E:18a-43": "sngags kyi rgyal po 'di lan gcig brjod pas kyang sdig pa thams cad gtan nas sreg par 'gyur ro //",
    "T02TD3262E:18a-44": "thams cad la yang srung bar yang 'gyur ro //",
    "T02TD3262E:18b-0": "mon sran sde'u la sogs pas brdegs par gyur na 'byung po la sogs pa'i 'jigs pa las thar par @18b 'gyur ro //",
    "T02TD3262E:18b-1": "kham phor la thod lo kor gyis mngon par bris te /",
    "T02TD3262E:18b-2": "sgor dpyangs pas ni gsar du mngon par skyes pa las gyur pa'i bu chung rnams kyi srung bar 'gyur ro //",
    "T02TD3262E:18b-3": "sor bzhi tsam gyi tshad du pra tshil la gzugs brnyan byas te /",
    "T02TD3262E:18b-4": "bsgrub bya'i mid dang bcas pa'i sngags gro ga la mngon par bris la de'i snying gar gzhug par bya ba'o //",
    "T02TD3262E:18b-5": "tsher mas kyang de'i khal gzugs par bya ste /",
    "T02TD3262E:18b-6": "phyir rgol ba'i kha btul bar 'gyur ro //",
    "T02TD3262E:18b-7": "snying la btsugs pas ni khro ba rengs par 'gyur ro //",
    "T02TD3262E:18b-8": "rkang pa la gtsugs [*gtsug] pas ni 'gros rengs par 'gyur ro //",
    "T02TD3262E:18b-9": "mi'i rje ngar gyi rus pa'i phur pa 'am lcags kyi phur pas ming bzung nas gang gi lus la btab par gyur pa de des brlag par 'gyur ro //",
    "T02TD3262E:18b-10": "dgra bo'i sgor brkos pas ni phung bar 'gyur ro //",
    "T02TD3262E:18b-11": "mngon par bsngags pa'i dur khrod kyi thal bsgo 'phar la btab pas ni nges par skrod par 'gyur ro//",
    "T02TD3262E:18b-12": "ral gri la mngon par bsngags nas g-yul du zhugs par gyur pas rgyal bsgrub par byed do //",
    "T02TD3262E:18b-13": "gang gi tshe dgos pa nye bar gnas pa na gtor ma btang bas ni de 'grub par 'gyur ro //",
    "T02TD3262E:18b-14": "dge pa'am mi dge ba'i las kyang rung ste sngags ba gang 'dod pa de dang de dag thams cad bzlas pa tsam gyis byed par 'gyur ro //",
    "T02TD3262E:18b-15": "bdag gis bris las gang thob pa'i //",
    "T02TD3262E:18b-16": "dge ba sems can don grub pa //",
    "T02TD3262E:18b-17": "nges ni 'jig rten ma lus 'di //",
    "T02TD3262E:18b-18": "rdzogs pa'i byang chub snod gyur cig / gtum po cher khros pa yan lag dang bcas pa'i sgrub thabs legs par rdzogs so /",
    "T02TD3262E:18b-20": "// /'di ni 'od zer 'byung gnas grags pas mdzad pa'o //",
    "T02TD3262E:18b-21": "pandi ta chen po d'a dang aa bha ya las dge slong tshul khrims rgyal mtshan gyis bsgyur pa'o//"
}