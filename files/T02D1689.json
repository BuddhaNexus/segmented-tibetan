{
    "T02D1689:35a-0": "@35a # // rgya gar skad du /",
    "T02D1689:35a-1": "de b'i t'a re ae ka bingsha ti sto tra bi shuddhe tsunda ma ni n'a ma /",
    "T02D1689:35a-2": "bod skad du /",
    "T02D1689:35a-3": "lha mo sgrol ma nyi shu rtsa gcig la bstod pa /",
    "T02D1689:35a-4": "rnam dag gtsug gi nor bu zhes bya ba /",
    "T02D1689:35a-5": "mgon po thugs rje chen po dang ldan pa 'phags",
    "T02D1689:35a-6": "pa spyan ras gzigs dbang phyug la phyag 'tshal lo",
    "T02D1689:35a-7": "// phyag 'tshal rab tu dpa' ba'i sgrol ma //",
    "T02D1689:35a-8": "spros med rnam dag nam mkha'i dkyil na //",
    "T02D1689:35a-9": "padma gser mdog gdan la bzhugs pa'i //",
    "T02D1689:35a-10": "sku mdog dmar mo me yi 'od can //",
    "T02D1689:35a-11": "phyag 'tshal zhal gcig phyag brgyad spyan rgyas //",
    "T02D1689:35a-12": "dga' ba'i phyag rgya dang po gnyis ni //",
    "T02D1689:35a-13": "rdo rje dril bu spyi bor bsnol nas //",
    "T02D1689:35a-14": "g-yas 'og mda' gzhu thugs kar 'dzin ma //",
    "T02D1689:35a-15": "phyag 'tshal gsum pas 'khor lo bsnams te //",
    "T02D1689:35a-16": "bzhi pa shes rab ral gri 'debs tshul //",
    "T02D1689:35a-17": "g-yon gyi gsum pas thugs kar dung 'dzin //",
    "T02D1689:35a-18": "bzhi pa na ni zhags pas brgyan ma //",
    "T02D1689:35a-19": "phyag 'tshal dkar mo zla mdangs sgrol ma //",
    "T02D1689:35a-20": "sku gsum rdzogs pa'i zhal gsum g-yas sngo //",
    "T02D1689:35a-21": "g-yon zhal 'dzam bu chu bo'i gser mdog / rten 'brel dag pa'i phyag ni bcu gnyis //",
    "T02D1689:35a-22": "phyag 'tshal dang po mnyam pa'i phyag rgya //",
    "T02D1689:35a-23": "gnyis pa na ni kha tavm' ga bsnams //",
    "T02D1689:35a-24": "'bar ba'i 'khor lo gsum pas legs 'dzin //",
    "T02D1689:35a-25": "bzhi pa yid bzhi nor bu bsnams ma //",
    "T02D1689:35a-26": "phyag 'tshal lang pa rdo rje rab 'chad //",
    "T02D1689:35a-27": "drug pa na ni me tog phreng 'dzin //",
    "T02D1689:35a-28": "g-yon gyi gnyis pa ril ba spyi blugs //",
    "T02D1689:35a-29": "nyon mongs dri ma ma lus 'khrud ma //",
    "T02D1689:35a-30": "phyag 'tshal gsum pas autpala legs 'dzin //",
    "T02D1689:35a-31": "stong pa'i sgra sgrogs bzhi pa dril bu //",
    "T02D1689:35a-32": "lnga pa gter gyi bum pa thogs ma //",
    "T02D1689:35a-33": "drug pa po tis 'gro la chos ston //",
    "T02D1689:35a-34": "phyag 'tshal gser mdog can gyi sgrol ma //",
    "T02D1689:35a-35": "sna tshogs padma zla ba'i gdan la //",
    "T02D1689:35a-36": "rdo rje skyil krung shin tu mdzes brjid //",
    "T02D1689:35a-37": "phyag bcu pha rol phyin bcu dag ma //",
    "T02D1689:35a-38": "phyag 'tshal dang po thugs kar phreng 'dzin //",
    "T02D1689:35a-39": "gnyis pa na ni shes rab ral gri //",
    "T02D1689:35a-40": "gsum pa mda' 'phen nyon mongs 'bigs ma //",
    "T02D1689:35a-41": "bzhi pa rdo rje lnga pa dbyu gu //",
    "T02D1689:35b-0": "phyag 'tshal @35b g-yon gyis dar dbyangs rab bsnams //",
    "T02D1689:35b-1": "gnyis pa zhags pa gsum pa padma //",
    "T02D1689:35b-2": "bzhi pa'i phyag gis dril bu dkrol ma //",
    "T02D1689:35b-3": "lnga pa na ni snying rje'i gzhu thogs //",
    "T02D1689:35b-4": "phyag 'tshal gtsug tor rgyal ba'i sgrol ma //",
    "T02D1689:35b-5": "chu skyes padma ser po'i steng du //",
    "T02D1689:35b-6": "zag med bde rgyas zla ba'i gdan steng ;",
    "T02D1689:35b-7": "/ sems dpa'i skyil krung brtan bar bzhugs ma //",
    "T02D1689:35b-8": "phyag 'tshal dge ma gser gyi mdog can //",
    "T02D1689:35b-9": "thugs rje'i rang bzhin 'gro la rab brtse //",
    "T02D1689:35b-10": "zhal gcig phyag bzhi bdud bzhi 'joms ma //",
    "T02D1689:35b-11": "g-yas kyi dang pos dngos grub mchog stsol //",
    "T02D1689:35b-12": "phyag 'tshal rgyun mi 'chad pa'i bsam gtan //",
    "T02D1689:35b-13": "gnyis pa na ni phreng ba 'dzin ma //",
    "T02D1689:35b-14": "g-yon gyi dang po phyag mtshan gundhe //",
    "T02D1689:35b-15": "gnyis pa rin chen dbyu gu bsnams ma //",
    "T02D1689:35b-16": "phyag 'tshal h'um sgra sgrogs pa'i sgrol ma //",
    "T02D1689:35b-17": "dri med zla ba'i gdan gyi steng na //",
    "T02D1689:35b-18": "nyon mongs skyon bral dag pa'i sku mdog / bcom g-ya' bral gser gyi mdangs ldan //",
    "T02D1689:35b-19": "phyag 'tshal dpa' mo shes rab bdag nyid //",
    "T02D1689:35b-20": "thugs rjes 'khor ba zhe la mnan nas //",
    "T02D1689:35b-21": "ma rungs 'dul phyir h'um gi sgra sgrogs //",
    "T02D1689:35b-22": "dug gsum srid pa'i g-yul las rgyal ma //",
    "T02D1689:35b-23": "phyag 'tshal bden gnyis dag pa'i phyag rgya //",
    "T02D1689:35b-24": "'gro rnams thugs rjes rab tu bzung phyir //",
    "T02D1689:35b-25": "g-yas pa'i phyag gis mchog sbyin mdzad cing //",
    "T02D1689:35b-26": "g-yon pas padma ser po 'dzin ma //",
    "T02D1689:35b-27": "phyag 'tshal rnam par rgyal ba'i sgrol ma //",
    "T02D1689:35b-28": "chu skyes padma dmar po'i steng du //",
    "T02D1689:35b-29": "gti mug dag phyir nyi ma'i gdan steng //",
    "T02D1689:35b-30": "sems dpa'i skyil krung 'gro la gzigs ma //",
    "T02D1689:35b-31": "phyag 'tshal lha dang drang srong rnams kyis //",
    "T02D1689:35b-32": "khyod zhabs padmo spyi bor blangs nas //",
    "T02D1689:35b-33": "thugs rje che mnga' khyod la rab bstod //",
    "T02D1689:35b-34": "'gro ba kun gyi re gnas gyur ma //",
    "T02D1689:35b-35": "phyag 'tshal padma r'a ga'i mdangs ldan //",
    "T02D1689:35b-36": "phyag bzhi g-yas kyi dang po nyid na //",
    "T02D1689:35b-37": "rdo rje 'phyar zhing de 'og ral gri //",
    "T02D1689:35b-38": "g-yon gyis sdigs mdzub zhags pa bsnams ma //",
    "T02D1689:35b-39": "phyag 'tshal rgol ba 'joms pa'i sgrol ma //",
    "T02D1689:35b-40": "padma ser dang nyi ma'i gdan la //",
    "T02D1689:35b-41": "dpa' ba'i stang stabs 'gying bag g-yon brkyang //",
    "T02D1689:35b-42": "tsham rngam nag mo khros pa'i bzhin 'phyar //",
    "T02D1689:36a-0": "phyag @36a * //",
    "T02D1689:36a-1": "'tshal na bza' gser mdog gos gyon //",
    "T02D1689:36a-2": "dbu skra gyen brdzes ltos 'gros brgyan ma //",
    "T02D1689:36a-3": "rin chen cod pan mkha' la rab 'phyar //",
    "T02D1689:36a-4": "phyag zhabs rin chen gdu bus brgyan ma //",
    "T02D1689:36a-5": "phyag 'tshal phyag bzhi g-yas kyi dang po //",
    "T02D1689:36a-6": "'khor lo 'dzin cing gnyis pa ral gri //",
    "T02D1689:36a-7": "skye gnas steng du zhags pa bsnams nas //",
    "T02D1689:36a-8": "g-yon gyi thams sdigs mdzub rab gdengs //",
    "T02D1689:36a-9": "phyag 'tshal dbang mchog ster ba'i sgrol ma //",
    "T02D1689:36a-10": "nyi ma padma dkar po'i steng du //",
    "T02D1689:36a-11": "gdug pa 'dul phyir chu srin gdan steng //",
    "T02D1689:36a-12": "skyil krung phyed ma gser gyi mdog can //",
    "T02D1689:36a-13": "phyag 'tshal khros pa'i gnyer ma dang ldan //",
    "T02D1689:36a-14": "brjid pa'i sku mdog zhal gcig phyag bzhi //",
    "T02D1689:36a-15": "g-yas na mya ngan med pa'i yal ga / gnyis pa rin chen bsnams shing mchog stsol //",
    "T02D1689:36a-16": "phyag 'tshal g-yon gyi dang po padma //",
    "T02D1689:36a-17": "nyon mongs skyon gyis ma gos phyir bsnams //",
    "T02D1689:36a-18": "g-yon gyi thams bum pa legs thogs //",
    "T02D1689:36a-19": "'gro ba kun la dbang mchog ster ma //",
    "T02D1689:36a-20": "phyag 'tshal seng ldeng nags kyi sgrol ma //",
    "T02D1689:36a-21": "yi ge t'am las 'khrungs pa'i lha mo //",
    "T02D1689:36a-22": "chos kyi dbyings kyi ye shes mtshon pa'i //",
    "T02D1689:36a-23": "skra 'khyil me tog gis brgyan mdzes ma //",
    "T02D1689:36a-24": "phyag 'tshal g-yas brkyang zhabs la g-yon pas //",
    "T02D1689:36a-25": "thabs dang shes rab mi 'bral 'khril bas //",
    "T02D1689:36a-26": "padma zla ba'i steng na bzhugs ma //",
    "T02D1689:36a-27": "zhal gcig phyag gnyis zhi ba'i gzugs can //",
    "T02D1689:36a-28": "phyag 'tshal g-yas pas 'gro la mchog stsol //",
    "T02D1689:36a-29": "g-yon na autpala rgyan rnams yongs rdzogs //",
    "T02D1689:36a-30": "sngo ljang 'gying bag ras ma'i mdog can //",
    "T02D1689:36a-31": "gzhon nu spyan yangs nu ma rgyas ma //",
    "T02D1689:36a-32": "phyag 'tshal mya ngan sel ba'i sgrol ma //",
    "T02D1689:36a-33": "ma chags padma dmar po'i steng du //",
    "T02D1689:36a-34": "zla ba'i dkyil 'khor zhabs kyis mnan te //",
    "T02D1689:36a-35": "rol pa'i 'dug stangs 'gying bag mdzes ma //",
    "T02D1689:36a-36": "phyag 'tshal 'jig rten dbang du mdzad ma //",
    "T02D1689:36a-37": "sku mdog padma r'a ga ltar dmar //",
    "T02D1689:36a-38": "bzhad pa'i gad rgyangs tutt'a ra yis //",
    "T02D1689:36a-39": "'gro ba'i nyon mongs ma lus sel ma //",
    "T02D1689:36a-40": "phyag 'tshal zhal gcig phyag bzhis bdud 'dul //",
    "T02D1689:36a-41": "dang po gnyis ni spyi bor thal sbyar //",
    "T02D1689:36a-42": "g-yas 'og ral gri phyag rgya dang ldan//",
    "T02D1689:36b-0": "@36b g-yon na mya ngan med pa'i yal ga / phyag 'tshal 'gro ba 'gugs pa'i sgrol ma //",
    "T02D1689:36b-1": "gzi brjid phung po nyi ma'i steng na //",
    "T02D1689:36b-2": "padma'i gdan la rol bas g-yas brkyang //",
    "T02D1689:36b-3": "'gying bag nag mo dbang gi las mdzad //",
    "T02D1689:36b-4": "phyag 'tshal dpa' mo g-yad kyi cha byad //",
    "T02D1689:36b-5": "mtshan mo sprin rum mun pa'i mdog can //",
    "T02D1689:36b-6": "shin tu 'jigs rung bdud dpung zil gnon //",
    "T02D1689:36b-7": "nor gyi char 'bebs phongs pa sel ma //",
    "T02D1689:36b-8": "phyag 'tshal yi ge h'um gi sbyor bas //",
    "T02D1689:36b-9": "phyogs mtshams rnams nas gza' chen brgyad 'gugs //",
    "T02D1689:36b-10": "zhal gcig phyag gnyis g-yas pa lcags kyu //",
    "T02D1689:36b-11": "g-yon pas rol pa'i zhags pa bsnams ma //",
    "T02D1689:36b-12": "phyag 'tshal bkra shis ster ba'i sgrol ma //",
    "T02D1689:36b-13": "sna tshogs padma zla ba'i gdan la //",
    "T02D1689:36b-14": "rdo rje skyil krung gser gyi mdangs ldan //",
    "T02D1689:36b-15": "zhal gcig phyag brgyad zla tshes brgyan ma //",
    "T02D1689:36b-16": "phyag 'chal g-yas kyi dang po rtse gsum //",
    "T02D1689:36b-17": "gnyis pa na ni thugs rje'i lcags kyu //",
    "T02D1689:36b-18": "gsum pa rdo rjes bdud kyi dpung 'joms //",
    "T02D1689:36b-19": "bzhi pa shes rab ral gri bsnams ma //",
    "T02D1689:36b-20": "phyag 'tshal g-yon gyi dang po nor bu //",
    "T02D1689:36b-21": "longs spyod spel phyir thugs kar bsnams nas //",
    "T02D1689:36b-22": "'gro ba kun la bkra shis ster ma //",
    "T02D1689:36b-23": "gnyis pa lcags kyu gsum pa dbyu gu //",
    "T02D1689:36b-24": "bzhi pa nor gyi bum pa bsnams ma //",
    "T02D1689:36b-25": "phyag 'tshal smin par byed pa'i sgrol ma //",
    "T02D1689:36b-26": "bskal pa'i me ltar 'bar ba'i dbus su //",
    "T02D1689:36b-27": "nyi ma padma dmar po'i gdan la //",
    "T02D1689:36b-28": "bzhengs pa'i 'dor stabs g-yas brkyang g-yon bskum //",
    "T02D1689:36b-29": "phyag 'tshal sku mchog shin tu mi bzad ;",
    "T02D1689:36b-30": "/ padma r'a ga lta bur dmar zhing //",
    "T02D1689:36b-31": "dpa' ba'i cha byad zhal gcig phyag bzhi //",
    "T02D1689:36b-32": "drag mo chen mo dgra dpung 'joms ma //",
    "T02D1689:36b-33": "phyag 'tshal g-yas kyi dang po ral gri //",
    "T02D1689:36b-34": "gnyis pa mda' yis nyon mongs 'bigs ma //",
    "T02D1689:36b-35": "g-yon pa 'khor lo gnyis pa gzhu thogs //",
    "T02D1689:36b-36": "mchu dang smin ma khro gnyer gyen zlog / phyag 'tshal khro gnyer g-yo ba'i sgrol ma //",
    "T02D1689:36b-37": "nyi ma padma dmar po'i gdan la //",
    "T02D1689:36b-38": "g-yas brkyang gar gyis mi ro mnan nas //",
    "T02D1689:36b-39": "sku mdog nag mo 'jigs gzugs ldan ma //",
    "T02D1689:36b-40": "phyag 'tshal zhal dang smin ma rab bsdus //",
    "T02D1689:37a-0": "@37a * // g-yas dkar g-yon dmar khro gnyer dang ldan //",
    "T02D1689:37a-1": "dmar ba'i spyan gsum sdang mig rab bgrad //",
    "T02D1689:37a-2": "mi yi rgyu ma zhal du gsol ma //",
    "T02D1689:37a-3": "phyag 'tshal sbrul dang stag gi gos gsol //",
    "T02D1689:37a-4": "thod pa'i cod pa na mgo bo'i do shal //",
    "T02D1689:37a-5": "ral gri dbyu gu lcags kyu bsnams nas //",
    "T02D1689:37a-6": "g-yon pa mgo thod zhags pa 'dzin ma //",
    "T02D1689:37a-7": "phyag 'tshal dge legs zhi ba'i sgrol ma //",
    "T02D1689:37a-8": "padma dkar po zla ba'i gdan la //",
    "T02D1689:37a-9": "rdo rje'i skyil krung zla ba'i mdog can //",
    "T02D1689:37a-10": "zhal gcig phyag drug sdig pa 'joms ma //",
    "T02D1689:37a-11": "phyag 'tshal don rtogs g-yas kyi dang po //",
    "T02D1689:37a-12": "rgyal ba'i spyod yul thugs kar phreng 'dzin //",
    "T02D1689:37a-13": "gnyis pa na ni legs pa'i phyag rgya //",
    "T02D1689:37a-14": "gsum pa'i phyag gis dbyu gu 'dzin ma //",
    "T02D1689:37a-15": "phyag 'tshal g-yon gyi dang po padma //",
    "T02D1689:37a-16": "gnyis pa na ni ril ba spyi blugs //",
    "T02D1689:37a-17": "gsum pa 'dab rgyas autpala steng du //",
    "T02D1689:37a-18": "'gro ba'i lam ston po ti bsnams ma //",
    "T02D1689:37a-19": "phyag 'tshal chags pa 'joms pa'i sgrol ma //",
    "T02D1689:37a-20": "padma dmar po nyi ma'i gdan la //",
    "T02D1689:37a-21": "spros med sems dpa'i skyil krung mdzes brjid //",
    "T02D1689:37a-22": "zhal gcig spyan gsum byi ru'i mdog can //",
    "T02D1689:37a-23": "phyag 'tshal h'um gi rig pa dang ldan //",
    "T02D1689:37a-24": "thabs dang shes rab 'brel pa'i phyag gnyis //",
    "T02D1689:37a-25": "g-yas bas rtse gsum thugs kar bsnams nas //",
    "T02D1689:37a-26": "dgra yi lus la rab tu bsnun ma //",
    "T02D1689:37a-27": "phyag 'tshal g-yon pas sdigs mdzub rab 'phyar //",
    "T02D1689:37a-28": "snying po 'bras bur bcas pa'i shing 'dzin //",
    "T02D1689:37a-29": "thugs kyi snying po yi ge bcu pas //",
    "T02D1689:37a-30": "dgos pa'i dngos grub ma lus 'byung ma //",
    "T02D1689:37a-31": "phyag 'tshal bde ba sgrub pa'i sgrol ma //",
    "T02D1689:37a-32": "padma dkar po 'bar ba'i steng du //",
    "T02D1689:37a-33": "zla ba'i dkyil 'khor nyi ma'i gdan la //",
    "T02D1689:37a-34": "sems dpa'i skyil krung dpa' bar bzhugs ma //",
    "T02D1689:37a-35": "phyag 'tshal bde ba'i sku mdog dmar ser //",
    "T02D1689:37a-36": "zhal gcig phyag gnyis h'um gi phrin las ;",
    "T02D1689:37a-37": "/'jig rten gsum po dbang du bsdus nas //",
    "T02D1689:37a-38": "bde ba thams cad grub par mdzad ma //",
    "T02D1689:37a-39": "phyag 'tshal thogs med nam mkha'i lus can //",
    "T02D1689:37a-40": "phyag gnyis thugs kar 'dzin pa'i phyag rgya //",
    "T02D1689:37a-41": "zla ba'i dkyil 'khor rab tu bsnams nas //",
    "T02D1689:37b-0": "rin chen du ma'i rgyan gyis mdzes @37b ma ;",
    "T02D1689:37b-1": "/ phyag 'tshal rnam par rgyal ba'i sgrol ma //",
    "T02D1689:37b-2": "padma dkar po'i steng gi zla ba'i //",
    "T02D1689:37b-3": "dkyil 'khor dbus na 'dab pa zangs ngang pa'i //",
    "T02D1689:37b-4": "steng du sems dpa'i skyil krung bzhugs ma //",
    "T02D1689:37b-5": "phyag 'tshal zag med bde chen rab rgyas //",
    "T02D1689:37b-6": "sku mdog dkar mo dung gi mdangs ldan //",
    "T02D1689:37b-7": "zhal gcig phyag bzhi t'a ra gnyis brjod //",
    "T02D1689:37b-8": "yi ge phat kyis dug rnams sel ma //",
    "T02D1689:37b-9": "phyag 'tshal dga' ba'i phyag rgya dang ldan //",
    "T02D1689:37b-10": "phyag gnyis spyi bor lcags kyu rab 'dzin //",
    "T02D1689:37b-11": "g-yas 'og mchog sbyin g-yon gyi gnyis pa //",
    "T02D1689:37b-12": "autpala steng du po ti bsnams ma //",
    "T02D1689:37b-13": "phyag 'tshal sdug bsngal sreg byed sgrol ma //",
    "T02D1689:37b-14": "pad dkar zla ba'i dkyil 'khor dbus na //",
    "T02D1689:37b-15": "bde ba'i stan la sems dpa'i skyil krung //",
    "T02D1689:37b-16": "cung zad g-yas brkyang bar ni bzhugs ma //",
    "T02D1689:37b-17": "phyag 'tshal dkar mo dung gi mdangs ldan //",
    "T02D1689:37b-18": "sna tshogs dkar dmar 'od zer phreng bas //",
    "T02D1689:37b-19": "'gying bag sku la rab tu brgyan nas //",
    "T02D1689:37b-20": "'gro ba'i nyon mongs ma lus sel ma //",
    "T02D1689:37b-21": "phyag 'tshal bden gnyis dag pa'i phyag rgya //",
    "T02D1689:37b-22": "phyag gnyis thugs kar me thab bsnams nas //",
    "T02D1689:37b-23": "sdug bsngal ma lus bsreg par mdzad cing //",
    "T02D1689:37b-24": "'gro rnams thar pa'i lam la 'god ma //",
    "T02D1689:37b-25": "phyag 'tshal dngos grub 'byung ba'i sgrol ma //",
    "T02D1689:37b-26": "sku mdog dmar ser las kyi rigs mtshon //",
    "T02D1689:37b-27": "padma dkar po steng gi zla ba'i //",
    "T02D1689:37b-28": "dkyil na sems dpa'i skyil krung bzhugs ma //",
    "T02D1689:37b-29": "phyag 'tshal dpal mo zhal gcig phyag gnyis //",
    "T02D1689:37b-30": "thabs dang shes rab 'brel ba'i phyag rgya //",
    "T02D1689:37b-31": "thugs kar gser gyi bum pa bsnams ma //",
    "T02D1689:37b-32": "dngos grub ma lus par ni ster ma //",
    "T02D1689:37b-33": "phyag 'tshal bum pa bzang dang nor bu //",
    "T02D1689:37b-34": "'dod 'jo'i ba dang dpag bsam shing chen //",
    "T02D1689:37b-35": "khyod zhabs dran pas 'dod dgu 'byung 'gyur //",
    "T02D1689:37b-36": "gang la ci 'dod re ba skong ma //",
    "T02D1689:37b-37": "phyag 'tshal yongs su rdzogs byed sgrol ma //",
    "T02D1689:37b-38": "ha las skyes pa'i khyu mchog steng du //",
    "T02D1689:37b-39": "padma zla ba'i dkyil 'khor gdan la //",
    "T02D1689:37b-40": "phyed skyil rol pa'i 'dug stangs mdzes brjid //",
    "T02D1689:37b-41": "phyag 'tshal dkar mo zhal gcig spyan gsum //",
    "T02D1689:37b-42": "rnam par thar pa'i sgo gsum gzigs ma //",
    "T02D1689:38a-0": "zhe sdang ma spangs gnas su @38a * //",
    "T02D1689:38a-1": "dag phyir //",
    "T02D1689:38a-2": "dur khrod stag gi sham thabs bcings ma //",
    "T02D1689:38a-3": "phyag 'tshal g-yas pas mu tig phreng 'dzin //",
    "T02D1689:38a-4": "thugs rje mi bzad rab tu khros pas //",
    "T02D1689:38a-5": "g-yon pa'i phyag na rtse gsum mdung thogs //",
    "T02D1689:38a-6": "dug gsum 'khor ba'i rgyu la bsnun ma //",
    "T02D1689:38a-7": "zla ba yar ngo'i tshes brgyad dag la //",
    "T02D1689:38a-8": "gang gis rnam dag gtsug gi nor bu //",
    "T02D1689:38a-9": "bstod ba'i rgyal po blo yis //",
    "T02D1689:38a-10": "slan grangs nyi shug rtsa gcig brjod na //",
    "T02D1689:38a-11": "rgyal po sbrul dang srin po mi rgod //",
    "T02D1689:38a-12": "me dang chu dang stag dang seng ge /'jigs pa chen po brgyad las grol 'gyur //",
    "T02D1689:38a-13": "mu ge nad dang 'byung pos 'tshe ba //",
    "T02D1689:38a-14": "sdug bsngal yid mi bde las grol 'gyur //",
    "T02D1689:38a-15": "sdig pa chen po rnams dang skal ngan //",
    "T02D1689:38a-16": "'khrug dang 'thab rtsod nyes pa mi 'byung //",
    "T02D1689:38a-17": "nyon mongs mya ngan gdung ba rnams sel //",
    "T02D1689:38a-18": "sa 'og gter dang mig sman ri lu //",
    "T02D1689:38a-19": "rkang mgyogs la sogs dngos grub brgyad thob //",
    "T02D1689:38a-20": "sku dang gsung dang thugs kyi dbang phyug / rdzu 'phrul kun 'gro gnas la sogs pa'i //",
    "T02D1689:38a-21": "dbang phyug las la dka' ba ma yin //",
    "T02D1689:38a-22": "bdag por byed dang dga' mgur bsgrub pa'i //",
    "T02D1689:38a-23": "'dod dgu 'byung ba'i dngos grub 'grub pa //",
    "T02D1689:38a-24": "de bzhin yon tan brgyad kyang thob 'gyur //",
    "T02D1689:38a-25": "yid bzhin nor bu dpag bsam shing dang //",
    "T02D1689:38a-26": "dpal ldan 'dod 'jo'i ba dang bum mchog / bde ba dang bcas nor rnams 'grub 'gyur //",
    "T02D1689:38a-27": "mtshan mo rgyu dang lto 'phye 'byung po //",
    "T02D1689:38a-28": "sha za'i tshogs kyis glags rnyed mi 'gyur //",
    "T02D1689:38a-29": "tshangs pa khyab 'jug dbang phyug chen po ;",
    "T02D1689:38a-30": "/'jig rten gsum gyi bdag po rnams kyis //",
    "T02D1689:38a-31": "dgos pa'i don rnams 'grub par mdzad cing //",
    "T02D1689:38a-32": "bar du gcod pa rnams ni sel 'gyur //",
    "T02D1689:38a-33": "gang du tshe yi 'du byed btang dus //",
    "T02D1689:38a-34": "bde ba can gyi zhing du skye 'gyur //",
    "T02D1689:38a-35": "dngos grub 'byung gnas rje btsun sgrol ma'i //",
    "T02D1689:38a-36": "lha mchog rnams la bdag gis bstod pas //",
    "T02D1689:38a-37": "dge ba dri med zla ba rgyas 'dra'i //",
    "T02D1689:38a-38": "'od ltar dkar ba thob pa des ni //",
    "T02D1689:38a-39": "'jig rten rtsod pa'i skyon bral rdzogs pa'i //",
    "T02D1689:38a-40": "sangs rgyas thob nas sems can rnams la //",
    "T02D1689:38a-41": "bde chen char pa 'bebs par shog cig / sgrol",
    "T02D1689:38b-0": "ma mngon par 'byung @38b ba'i le'u bdun cu rtsa",
    "T02D1689:38b-1": "gnyis pa / rnal 'byor bla na med pa'i rgyud kyi nang nas /",
    "T02D1689:38b-2": "lha'i rnam grangs bstan pa'i le'u bcu gsum pa /",
    "T02D1689:38b-3": "bcom ldan 'das sh'akya thub pas gsungs pa dang mthun par /",
    "T02D1689:38b-4": "lha mo sgrol ma nyi shu rtsa gcig la bstod",
    "T02D1689:38b-5": "pa rnam dag gtsug gi nor bu zhes bya ba",
    "T02D1689:38b-6": "/ slob dpon chen po s'urya gupta'i zhabs kyis mdzad pa rdzogs so /",
    "T02D1689:38b-8": "// / rgya gar gyi mkhan po d'i pam ka ra shr'i dzny'a na dang /",
    "T02D1689:38b-9": "bod kyi lo ts'a ba rgya brtson 'grus seng ges"
}