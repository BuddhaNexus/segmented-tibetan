{
    "T02D2292:153a-0": "@153a # // rgya gar skad du /",
    "T02D2292:153a-1": "tsa tur sh'i ti ba bo dh'a hri d'a ya n'a ma /",
    "T02D2292:153a-2": "bod skad du /",
    "T02D2292:153a-3": "grub thob brgyad cu rtsa bzhi'i rtogs pa'i snying po zhes bya ba /",
    "T02D2292:153a-4": "ngag gi dbang phyug la phyag 'tshal lo //",
    "T02D2292:153a-5": "yang dag don rtogs sangs rgyas dang 'dra grub pa'i zhabs la gus btud nas //",
    "T02D2292:153a-6": "gang zhig sems can 'khor ba'i rgya mtshor mi dge las kyi chu srin gyis //",
    "T02D2292:153b-0": "rab tu g-yengs shing khrid gyur @153b de dag gdon phyir rnal 'byor dpa' bo yis //",
    "T02D2292:153b-1": "grub pa dag gi nyams myong rtogs pa'i lta ba phreng bar bsdeb par bya //",
    "T02D2292:153b-2": "gu ru l'u yi pa'i zhal nas /",
    "T02D2292:153b-3": "khyi rgod mi srun sna la sbrang rtsi bskus pas phyogs rnams kun du za bar byed //",
    "T02D2292:153b-4": "de bzhin blo dman skal min rnams la bla ma'i man ngag byin pas rang rgyud bsregs //",
    "T02D2292:153b-5": "skal ldan skye med rtogs pa rnams ni snang ba tug phrad tsam gyis rnam rtog 'joms //",
    "T02D2292:153b-6": "dper na glang chen rab brtan myos pa'i sna la ral gri btags pas dgra dpung 'joms //",
    "T02D2292:153b-7": "gu ru li la pa'i zhal nas /",
    "T02D2292:153b-8": "tshad med bzhi yi dgon pa ru //",
    "T02D2292:153b-9": "rnal 'byor rgyal po seng ge bzhin //",
    "T02D2292:153b-10": "mgo la g-yu mdog ral lngas brgyan //",
    "T02D2292:153b-11": "rnal 'byor dbang rtags rigs lnga 'chang //",
    "T02D2292:153b-12": "seng ge'i sder mo bcu dag gis //",
    "T02D2292:153b-13": "glang po la sogs sha rus 'byed //",
    "T02D2292:153b-14": "rnal 'byor pha rol phyin bcu yis //",
    "T02D2292:153b-15": "rnam rtog mi mthun phyogs rnams 'byed//",
    "T02D2292:153b-16": "li las de ltar rtogs nas grol //",
    "T02D2292:153b-17": "gu ru bi r'u pa'i zhal nas /",
    "T02D2292:153b-18": "phyag rgya chen po'i ngang nas lhan cig skyes pa de //",
    "T02D2292:153b-19": "mi bsam mi rigs bdag med rang gi ngang la",
    "T02D2292:153b-20": "gzhag / chad par mi 'gyur nyams su myong bar",
    "T02D2292:153b-21": "rang gis rig / rtag par mi 'gyur mngon zhen",
    "T02D2292:153b-22": "med pas zung du 'jug /",
    "T02D2292:153b-23": "gu ru dombi ba'i zhal nas /",
    "T02D2292:153b-24": "gser 'gyur rtsi yi nus pa yis //",
    "T02D2292:153b-25": "lcags rnams gser du bsgyur ba ltar //",
    "T02D2292:153b-26": "rin chen dbang gi nus pa yis //",
    "T02D2292:153b-27": "nyon mongs gnyis med ye shes bsgyur //",
    "T02D2292:153b-28": "gu ru sha ba ri pa'i zhal nas /",
    "T02D2292:153b-29": "ma rig pa yi nags tshal du //",
    "T02D2292:153b-30": "gzung 'dzin gnyis kyi ri dags rgyu //",
    "T02D2292:153b-31": "thabs shes gnyis kyi gzhu bdungs nas //",
    "T02D2292:153b-32": "snying po'i don gyi mda' gcig 'phangs //",
    "T02D2292:153b-33": "'chi ni rnam par rtog pa 'chi //",
    "T02D2292:153b-34": "sha ni gnyis su med par zos //",
    "T02D2292:153b-35": "ro ni bde ba chen por myong //",
    "T02D2292:153b-36": "'bras bu phyag rgya chen po thob //",
    "T02D2292:153b-37": "gu ru sa ra ha'i zhal nas /",
    "T02D2292:153b-38": "kye ho grogs dag lhan cig skyes pa de //",
    "T02D2292:153b-39": "gzhan nas mi rnyed bla ma dam pa'i zhal nas rnyed //",
    "T02D2292:153b-40": "don dam zhal gyi ngo bo de rtogs na //",
    "T02D2292:153b-41": "yid la 'chi ba med cing lus la 'chad pa med //",
    "T02D2292:153b-42": "gu ru kam ka li'i zhal nas /",
    "T02D2292:153b-43": "ji ltar nam mkha' stong pa la //",
    "T02D2292:153b-44": "gcig dang gcig gnyis spangs pa'i gzugs //",
    "T02D2292:154a-0": "rang @154a * //",
    "T02D2292:154a-1": "snang ye shes btsun mo de //",
    "T02D2292:154a-2": "dpe med tha snyad kun las 'das //",
    "T02D2292:154a-3": "gu ru min pa'i zhal nas /",
    "T02D2292:154a-4": "lcags kyu thogs pa'i nya pa ni /",
    "T02D2292:154a-5": "las dbang rgya mtsho'i nang du khyer //",
    "T02D2292:154a-6": "nya chen lus la rten bcas nas //",
    "T02D2292:154a-7": "lha chen gdams ngag nyams blangs pas //",
    "T02D2292:154a-8": "yon tan sa dang rdo dag gis //",
    "T02D2292:154a-9": "ma theg min pa zhes su grags //",
    "T02D2292:154a-10": "gu ru gho ra kha'i zhal nas /",
    "T02D2292:154a-11": "rigs ni rab dang 'bring dang tha ma ru //",
    "T02D2292:154a-12": "gnas pa'i rgyu la rkyen gyi stobs ldan pas //",
    "T02D2292:154a-13": "'gag med las dbang 'bras bu ngo mtshar che //",
    "T02D2292:154a-14": "tso rang gi las byams sems bsnyen bkur byas //",
    "T02D2292:154a-15": "de rkyen stobs kyis khams kyi sa bon brtas //",
    "T02D2292:154a-16": "ma tsindhi yis 'chi med bdud rtsi brtan //",
    "T02D2292:154a-17": "gho ra kha yis gnyis med de nyid mthong //",
    "T02D2292:154a-18": "srid gsum ba dzi'i rgyal po ngo mtshar che //",
    "T02D2292:154a-19": "gu ru tso rang gi'i zhal nas /",
    "T02D2292:154a-20": "thog med srid pa yun ring du //",
    "T02D2292:154a-21": "ma rig sdong po'i rtsa ba la //",
    "T02D2292:154a-22": "'du byed chu yis legs brlan nas //",
    "T02D2292:154a-23": "srid pa'i yan lag sna tshogs rgyas //",
    "T02D2292:154a-24": "ma rig pa yi shing chen de //",
    "T02D2292:154a-25": "bla ma dam pa'i gdams ngag dang //",
    "T02D2292:154a-26": "shes rab gsum gyi ste'u yis //",
    "T02D2292:154a-27": "tso rang gi yis de nyid bcad //",
    "T02D2292:154a-28": "gu ru bhi na pa'i zhal nas /",
    "T02D2292:154a-29": "phyin ci log la goms pa'i sgra //",
    "T02D2292:154a-30": "gus dang brtson pas dpyad byas nas //",
    "T02D2292:154a-31": "ma grol skye med sgra dpyad pas //",
    "T02D2292:154a-32": "bhi na ba yis bdag med rtogs //",
    "T02D2292:154a-33": "gu ru sh'anti pa'i zhal nas /",
    "T02D2292:154a-34": "bu chung ma yis gsos pa yis //",
    "T02D2292:154a-35": "gyad kyi stobs dang ldan pa bzhin //",
    "T02D2292:154a-36": "blo chung bla ma'i man ngag gis //",
    "T02D2292:154a-37": "rim gyis brid pas theg pa che //",
    "T02D2292:154a-38": "rlung mkhris bad kan 'dus pa yi //",
    "T02D2292:154a-39": "nad rnams sman gyis sel ba ltar //",
    "T02D2292:154a-40": "nga dang bdag tu 'dzin pa ni //",
    "T02D2292:154a-41": "bla ma'i gdams pas skad cig sreg / gu ru tanti ba'i zhal nas /",
    "T02D2292:154a-42": "'jig rten pa yi thags mkhan rnams //",
    "T02D2292:154a-43": "snal ma thams cad thags su btags //",
    "T02D2292:154a-44": "nga yi bla ma'i man ngag gis//",
    "T02D2292:154a-45": "chos rnams thams cad thags su btags //",
    "T02D2292:154a-46": "ye shes lnga yi stong nyid ni //",
    "T02D2292:154a-47": "snal ma man ngag stag so dang //",
    "T02D2292:154a-48": "shes rab kyi ni sgrom bu yis //",
    "T02D2292:154a-49": "dbyings rig gnyis med chos skur btags //",
    "T02D2292:154a-50": "gu ru tsa ma ra pa'i zhal nas //",
    "T02D2292:154a-51": "rnam rtog mtshan ma'i ko ba 'di //",
    "T02D2292:154b-0": "stong nyid rdo rje'i @154b sbyangs nang du //",
    "T02D2292:154b-1": "chos brgyad spangs pa'i rgyun gyis ni //",
    "T02D2292:154b-2": "shes rab nyams myong bsnyung dang brtse mas //",
    "T02D2292:154b-3": "lhun grub chos sku'i lham byed pa //",
    "T02D2292:154b-4": "tsa ma ri pa lham mkhan mchog / gu ru khadga pa'i zhal nas /",
    "T02D2292:154b-5": "'jig rten pa yi mtshon thogs dpa' bo ni //",
    "T02D2292:154b-6": "rgyun du dgra dang g-yul 'gyed kyang ;",
    "T02D2292:154b-7": "/ bdag nyid sdug bsngal dbang du 'gyur //",
    "T02D2292:154b-8": "'chi med ye shes ral gri yis //",
    "T02D2292:154b-9": "srid gsum dgra rnams pham byas nas //",
    "T02D2292:154b-10": "khadga pa ni longs spyod byed //",
    "T02D2292:154b-11": "gu ru n'a g'a rdzu na'i zhal nas /",
    "T02D2292:154b-12": "gang zhig ma rtogs spyod pa mi bya ste //",
    "T02D2292:154b-13": "byas na rgyal srid 'bangs kyis bzung ba bzhin //",
    "T02D2292:154b-14": "rtogs pas ma rtogs spyod pa mi bya ste //",
    "T02D2292:154b-15": "byas na glang chen 'dam du zin pa 'dra //",
    "T02D2292:154b-16": "gu ru kahna pa'i zhal nas /",
    "T02D2292:154b-17": "shing rta'i 'khor lo gcig dang mi ldan khrid kyang 'gro bar mi nus ltar //",
    "T02D2292:154b-18": "sbyin sogs 'bad pa byas kyang bla ma mi ldan dngos grub dam pa min //",
    "T02D2292:154b-19": "bya rgod rtsal rdzogs 'dab gshog rgyas pa dag ni",
    "T02D2292:154b-20": "nam mkha' gcod cing rgyug / skal bzang rnal 'byor",
    "T02D2292:154b-21": "rnams ni dbang gi gdams ngag khong du chud pas",
    "T02D2292:154b-22": "bde // gu ru ka na ri pa'i zhal nas /",
    "T02D2292:154b-23": "dus gsum sangs rgyas thams cad ngo bo gcig / de ni rtogs na rang bzhin rang gi sems //",
    "T02D2292:154b-24": "rtogs par 'dod na ma bcos ji bzhin zhog / goms par byas na rnal 'byor mngon du 'gyur //",
    "T02D2292:154b-25": "gu ru tha kha na'i zhal nas /",
    "T02D2292:154b-26": "gang zhig rna bar chu zhugs na //",
    "T02D2292:154b-27": "chu nyid kyis ni 'byin pa bzhin //",
    "T02D2292:154b-28": "de bzhin snang srid brdzun pa la //",
    "T02D2292:154b-29": "brdzun par bsgoms pas bden pa mthong //",
    "T02D2292:154b-30": "gu ru na ro pa'i zhal nas /",
    "T02D2292:154b-31": "'khor los sgyur rgyal dpung tshogs rnams kyis ni //",
    "T02D2292:154b-32": "gling dang gling phran rnams la dbang byed ltar //",
    "T02D2292:154b-33": "lhan cig skyes pa'i ro 'gyur rnal 'byor ni //",
    "T02D2292:154b-34": "'khor ba dbang sgyur bde ba chen po yin //",
    "T02D2292:154b-35": "gu ru sha wa ri pa'i zhal nas /",
    "T02D2292:154b-36": "legs byas ri mo mkhan dag gis //",
    "T02D2292:154b-37": "shin tu 'jigs pa'i gzugs brnyan bris //",
    "T02D2292:154b-38": "mthong na bdag nyid 'jigs 'gyur la //",
    "T02D2292:154b-39": "brtags na ma grub gzugs brnyan snang //",
    "T02D2292:154b-40": "gu ru te lo pa'i zhal nas /",
    "T02D2292:154b-41": "ri rab ngos la bya gnas pa //",
    "T02D2292:154b-42": "bya yi rang bzhin gser du snang //",
    "T02D2292:154b-43": "mkhas pa skye med rtogs pa yis //",
    "T02D2292:155a-0": "dngos po @155a * //",
    "T02D2292:155a-1": "bor nas bde ba che //",
    "T02D2292:155a-2": "gu ru tsa tra pa'i zhal nas /",
    "T02D2292:155a-3": "rnal 'byor pa yis gang snang gdams pa yin //",
    "T02D2292:155a-4": "mthong ba skye med rtogs pa slob dpon mchog / byis pa rnams kyi gnyis 'dzin rtog pa yin //",
    "T02D2292:155a-5": "dge dang sdig pa'i 'bras bu de la gnyis su 'byung //",
    "T02D2292:155a-6": "gu ru bha tra pa'i zhal nas /",
    "T02D2292:155a-7": "stong nyid don rtogs 'khrul pa zhi //",
    "T02D2292:155a-8": "byams pa bsgoms pas spyod pa rdzogs //",
    "T02D2292:155a-9": "sna tshogs gnyis med goms pa yis //",
    "T02D2292:155a-10": "mi mthun ro gcig 'bras bur rtogs //",
    "T02D2292:155a-11": "gu ru dhu kha na dha'i zhal nas /",
    "T02D2292:155a-12": "kun rdzob bskyed pa'i rim pa dang //",
    "T02D2292:155a-13": "don dam rdzogs pa'i rim pa gnyis //",
    "T02D2292:155a-14": "zung 'jug phyag rgya chen por bsgoms //",
    "T02D2292:155a-15": "'bras bu sku gsum ye shes 'char //",
    "T02D2292:155a-16": "gu ru aa dzo ka'i zhal nas /",
    "T02D2292:155a-17": "bla ma dam pa'i gdams ngag gis //",
    "T02D2292:155a-18": "steng sgo sna rtse thig ler bsgoms //",
    "T02D2292:155a-19": "de nyid la ni blo brtan pas //",
    "T02D2292:155a-20": "yungs kar stong nyid dmigs pa stor //",
    "T02D2292:155a-21": "gu ru ka la pa'i zhal nas /",
    "T02D2292:155a-22": "'gro ba 'di dag thog med dus nas 'khrul //",
    "T02D2292:155a-23": "de yis 'jig rten thams cad ma snyoms grags //",
    "T02D2292:155a-24": "bla ma'i gdams ngag bdud rtsi'i sman gyis ni //",
    "T02D2292:155a-25": "'khrul pa'i nad rnams skad cig gcig la sreg / gu ru dombi pa'i zhal nas /",
    "T02D2292:155a-26": "yun ring dus nas dri ma 'khrud byas kyang //",
    "T02D2292:155a-27": "sol ba'i rang bzhin dkar por 'gyur ba med //",
    "T02D2292:155a-28": "rang bzhin rnam dag stong nyid dag par 'gyur //",
    "T02D2292:155a-29": "bla ma'i gdams pa rang bzhin khrus mkhan mchog / gu ru kam ka na'i zhal nas /",
    "T02D2292:155a-30": "rtog pa yid bzhin nor bu la //",
    "T02D2292:155a-31": "nyams su myong ba'i mdog byung bas //",
    "T02D2292:155a-32": "spyod pa nus pas dgos 'dod 'byung //",
    "T02D2292:155a-33": "ro snyoms ldan pa rnams kyis 'grub //",
    "T02D2292:155a-34": "gu ru ka ma la'i zhal nas /",
    "T02D2292:155a-35": "rgya mtsho zab cing rgya che'i nang na nor bus gang ba la //",
    "T02D2292:155a-36": "klu yi rgyal po rnams ni de la longs spyod ngo mtshar che //",
    "T02D2292:155a-37": "de bzhin snang grags thams cad ye nas chos sku yin pa la //",
    "T02D2292:155a-38": "rtogs pa dang ldan longs spyod ngo mtshar che //",
    "T02D2292:155a-39": "gu ru dhim gi pa'i zhal nas /",
    "T02D2292:155a-40": "rta dang glang po rgya mtsho 'dren rab tu bde //",
    "T02D2292:155a-41": "spre'u byis pa chu yi ri mo 'dra na rtog pa yin //",
    "T02D2292:155a-42": "chu bo nyi ma sman dang 'dra na dbyer mi phyed //",
    "T02D2292:155b-0": "gtsug phud mig dang 'khor lo lta @155b bus 'bras bu thob //",
    "T02D2292:155b-1": "gu ru bandhi'i zhal nas /",
    "T02D2292:155b-2": "mngon zhen med pa byams pa'i mchog / gnas lugs rtogs pa snying rje yin //",
    "T02D2292:155b-3": "zag med bde ba dga' ba ste //",
    "T02D2292:155b-4": "chos rnams ro gcig btang snyoms rdzogs //",
    "T02D2292:155b-5": "gu ru danta na'i zhal nas /",
    "T02D2292:155b-6": "ji ltar dran rig sna tshogs dang //",
    "T02D2292:155b-7": "rtog med dbyings su zad cing 'gag / de bzhin snang srid chos rnams kun //",
    "T02D2292:155b-8": "stong nyid dbyings su zad cing 'gag / gu ru ku ku ri pa'i zhal nas /",
    "T02D2292:155b-9": "sangs rgyas mchod sogs rnams la don mi 'byung //",
    "T02D2292:155b-10": "'dod dang 'bad rtsol yod na sangs rgyas min //",
    "T02D2292:155b-11": "bla ma dam pa'i byin rlabs nyams myong dpal //",
    "T02D2292:155b-12": "cha ldan rang la yod kyang ma mthong ngo //",
    "T02D2292:155b-13": "gu ru ku tsi pa'i zhal nas /",
    "T02D2292:155b-14": "gang la lhan cig skyes pa ni //",
    "T02D2292:155b-15": "glang po che yi mig bzhin du //",
    "T02D2292:155b-16": "bze re bskyed na zug rdu 'byung //",
    "T02D2292:155b-17": "glod na ma zhen bsam gtan mchog / bla ma'i gsung gi 'od zer gyis //",
    "T02D2292:155b-18": "yod dang med pa'i mtha' ma rnyed //",
    "T02D2292:155b-19": "gang zhig ma rnyed de mthong ngo //",
    "T02D2292:155b-20": "mtha' de rtogs na dong yis mchog / gu ru dha mu'i zhal nas /",
    "T02D2292:155b-21": "gnyis las ma rig dug dag gis //",
    "T02D2292:155b-22": "rig pa skyes pa rgyun du zin //",
    "T02D2292:155b-23": "bla ma'i gsung gi 'od zer gyis //",
    "T02D2292:155b-24": "snang srid 'khrul pa'i dug nad sel //",
    "T02D2292:155b-25": "gu ru ma hi la'i zhal nas /",
    "T02D2292:155b-26": "ma rig pa yi nga rgyal gyis //",
    "T02D2292:155b-27": "ma rtog yid bzhin nor bu bsgribs //",
    "T02D2292:155b-28": "spyod par 'dod pas dgos 'dod 'byung //",
    "T02D2292:155b-29": "ro snyoms ldan pa rnams kyis 'grub //",
    "T02D2292:155b-30": "gu ru aa tsindha'i zhal nas /",
    "T02D2292:155b-31": "dmigs med phyag rgya chen po ru //",
    "T02D2292:155b-32": "'khrul pa'i dran yid sna tshogs stor //",
    "T02D2292:155b-33": "ye shes rig pa'i snang ba yis //",
    "T02D2292:155b-34": "gang snang phyag rgya chen por mthong //",
    "T02D2292:155b-35": "gu ru pa ha'i zhal nas //",
    "T02D2292:155b-36": "bde'o bde'o dngos med bde //",
    "T02D2292:155b-37": "zhen pa med pas dngos med bde //",
    "T02D2292:155b-38": "brtag pa thams cad der shes bde //",
    "T02D2292:155b-39": "bsgrub pa med pa'i gsang ba bde //",
    "T02D2292:155b-40": "gu ru ni la na'i zhal nas /",
    "T02D2292:155b-41": "spyi bo'i 'dab ma 'dam skyes su //",
    "T02D2292:155b-42": "sa bon g-yo ba dga' ba ste //",
    "T02D2292:155b-43": "snying po 'byin pa mchog tu dga' //",
    "T02D2292:155b-44": "lhan skyes dga' bral bla med thob //",
    "T02D2292:155b-45": "gu ru bhu su ku'i zhal nas /",
    "T02D2292:155b-46": "bdag nyid ma rtogs bar du ro la khyad par che //",
    "T02D2292:156a-0": "de bzhin 'khor ba dag dang @156a * //",
    "T02D2292:156a-1": "sangs rgyas tha dad che //",
    "T02D2292:156a-2": "rtogs pa'i dus na 'khor 'das bde ba chen po ste //",
    "T02D2292:156a-3": "dper na rgya mtsho'i nang na 'bar ba'i rin chen bzhin //",
    "T02D2292:156a-4": "gu ru aindra bh'u ti'i zhal nas /",
    "T02D2292:156a-5": "dus kyi sna rtse dag ni byin rlabs dag dang mi ldan na //",
    "T02D2292:156a-6": "phyi dang nang du spyod pa dag gi rnal 'byor 'tshang mi rgya //",
    "T02D2292:156a-7": "dga' bde'i rang bzhin sangs rgyas dag dang khyad par med pa ni //",
    "T02D2292:156a-8": "zhen pa btang na rang bzhin skyes pa'i nyams myong mchog tu dga' //",
    "T02D2292:156a-9": "gu ru me ko pa'i zhal nas /",
    "T02D2292:156a-10": "bla ma dam pa dag las dang por rang gi sems rtogs bya //",
    "T02D2292:156a-11": "de nas snang ba kun du tha dad med bya ste //",
    "T02D2292:156a-12": "gnyis med goms pas dur khrod gnas su 'dug par bya //",
    "T02D2292:156a-13": "mnyam par rtogs nas smyon pa'i brtul zhugs spyod par bya //",
    "T02D2292:156a-14": "gu ru ko ta la'i zhal nas /",
    "T02D2292:156a-15": "bde dang sdug bsngal thams cad sems las byung //",
    "T02D2292:156a-16": "bla ma'i gdams pas sems kyi ri bo brkos //",
    "T02D2292:156a-17": "blo ldan sa yi ri bo brkos gyur kyang //",
    "T02D2292:156a-18": "gnyug ma'i bde ba chen po thob mi 'gyur //",
    "T02D2292:156a-19": "tha mal shes pa snying gi dbus su sad //",
    "T02D2292:156a-20": "tshogs drug dag na bde ba rgyun mi chad //",
    "T02D2292:156a-21": "btags pa thams cad don med sdug bsngal rgyu //",
    "T02D2292:156a-22": "bsgom dang bsgom med gnyug ma'i ngang la shog / gu ru kam ri pa'i zhal nas /",
    "T02D2292:156a-23": "rang bzhin gzugs kyi sol mal du //",
    "T02D2292:156a-24": "dran rig rnam rtog sna tshogs kun //",
    "T02D2292:156a-25": "la lar sa'i sbud pa bus //",
    "T02D2292:156a-26": "dh'u t'i ye shes me sbar nas //",
    "T02D2292:156a-27": "dug gsum rnam rtog chos skur brdungs //",
    "T02D2292:156a-28": "kam ri ba yis rtogs nas grol //",
    "T02D2292:156a-29": "gu ru dz'a landha ra'i zhal nas /",
    "T02D2292:156a-30": "khams gsum lus ngag yid gsum gyi //",
    "T02D2292:156a-31": "dran rig rnam rtog sna tshogs kun //",
    "T02D2292:156a-32": "la la ra sadh'u t'i ru //",
    "T02D2292:156a-33": "byin brlabs ci phyir bcings mi bgyi //",
    "T02D2292:156a-34": "gu ru r'a hu la'i zhal nas /",
    "T02D2292:156a-35": "phyi yi sgra gcan bzang po yis //",
    "T02D2292:156a-36": "zla ba'i snang ba gnyis med zos //",
    "T02D2292:156a-37": "kun rdzob zla ba'i thig le ni //",
    "T02D2292:156a-38": "dbyings rig sgra gcan gnyis med zos //",
    "T02D2292:156a-39": "gu ru dharma pa'i zhal nas /",
    "T02D2292:156a-40": "snang srid chos kyi snod du ni //",
    "T02D2292:156a-41": "byang chub sems kyi mar khu blugs //",
    "T02D2292:156a-42": "tshogs drug rnam shes sdong bu la //",
    "T02D2292:156a-43": "gnyis med ye shes me sbar bas //",
    "T02D2292:156b-0": "rnam rtog 'khrul pa'i mun pa @156b bcom //",
    "T02D2292:156b-1": "gu ru dho ka ri'i zhal nas /",
    "T02D2292:156b-2": "chos dbyings rang bzhin snod nang du //",
    "T02D2292:156b-3": "rig pa chos sku'i rdzas nyid bcug / dbyings rig gnyis kyi 'bras bu ni //",
    "T02D2292:156b-4": "skal ldan rnal 'byor rig pas rtogs //",
    "T02D2292:156b-5": "gu ru me dhi na'i zhal nas /",
    "T02D2292:156b-6": "rig pa gnyug ma'i shes rab dang //",
    "T02D2292:156b-7": "nyon mongs gos pa'i thabs dag gis //",
    "T02D2292:156b-8": "rang bzhin gnas lugs gzhi dag las //",
    "T02D2292:156b-9": "bde chen lhun grub 'bras bu rtogs //",
    "T02D2292:156b-10": "gu ru ba ka dza'i zhal nas /",
    "T02D2292:156b-11": "ji ltar bla mas ma zin ma rtogs dus dag tu //",
    "T02D2292:156b-12": "yid bzhin nor bu dang ni nor bu mching bu mnyam //",
    "T02D2292:156b-13": "bla ma dang ni rtog pas yongs su zin gyur na //",
    "T02D2292:156b-14": "nyi zla'i 'od dang srin bu me khyer ji bzhin no //",
    "T02D2292:156b-15": "gu ru ghanta pa'i zhal nas /",
    "T02D2292:156b-16": "la lar sa dh'u t'i gsum //",
    "T02D2292:156b-17": "bla mas byin brlabs bcing bar byas //",
    "T02D2292:156b-18": "bdag dang sems dang snang ba gsum //",
    "T02D2292:156b-19": "rtog pa bskyed phyir mkhas pas brtan //",
    "T02D2292:156b-20": "gu ru dzo gi pa'i zhal nas /",
    "T02D2292:156b-21": "mar me'i rtse mo lta bu yi //",
    "T02D2292:156b-22": "phra zhing gsal ba'i yid goms pas //",
    "T02D2292:156b-23": "brtan zhing g-yo ba'i dngos po kun //",
    "T02D2292:156b-24": "chos kyi dbyings su thim par 'gyur //",
    "T02D2292:156b-25": "gu ru'i tsa lu ka'i zhal nas /",
    "T02D2292:156b-26": "bla ma dam pa'i gdams pa ni //",
    "T02D2292:156b-27": "yun ring dus na goms pa yis//",
    "T02D2292:156b-28": "sa sogs rig pas thim pa las //",
    "T02D2292:156b-29": "rang snang phyag rgya chen por 'gyur //",
    "T02D2292:156b-30": "gu ru go tu ri'i zhal nas /",
    "T02D2292:156b-31": "phyi nang chos kun sems su 'dus //",
    "T02D2292:156b-32": "sems nyid gsal ba'i don rtogs na //",
    "T02D2292:156b-33": "spyod lam rnam bzhi chos kyi sku //",
    "T02D2292:156b-34": "rtog pa mngon gyur rdzogs sangs rgyas //",
    "T02D2292:156b-35": "gu ru lu tsi ka'i zhal nas /",
    "T02D2292:156b-36": "gang zhig thog ma med dus nas //",
    "T02D2292:156b-37": "'khor ba'i rgya mtshor yun ring 'khyams //",
    "T02D2292:156b-38": "gru mchog bla ma dam pa yis //",
    "T02D2292:156b-39": "brgal dka'i mtsho las de ring rgal //",
    "T02D2292:156b-40": "gu ru na ra gu na'i zhal nas /",
    "T02D2292:156b-41": "chu rlabs lta bu'i nyams bstan nas //",
    "T02D2292:156b-42": "spyod pa thabs kyis gzhol bar bya //",
    "T02D2292:156b-43": "bla ma dam pa'i gdams ngag gis //",
    "T02D2292:156b-44": "chags sdang rtog pa rang bzhin byas //",
    "T02D2292:156b-45": "gu ru drag a'a na nda'i zhal nas /",
    "T02D2292:156b-46": "ye shes rig pa'i ting 'dzin ni //",
    "T02D2292:156b-47": "thog ma med de gnyug mar gnas //",
    "T02D2292:156b-48": "ji ltar rtogs na nges pa yin //",
    "T02D2292:156b-49": "rnam rtog dran pa de nyid mun //",
    "T02D2292:157a-0": "gu ru pa tsa @157a * //",
    "T02D2292:157a-1": "ri'i zhal nas /",
    "T02D2292:157a-2": "gar yang ma lta dbus su ltos //",
    "T02D2292:157a-3": "mchog dang dga' bral bde ba che //",
    "T02D2292:157a-4": "sngags kyi gsang ba stobs brjod nas //",
    "T02D2292:157a-5": "rnal 'byor rtags ni dgu bar bya //",
    "T02D2292:157a-6": "gu ru tsamba ka'i zhal nas /",
    "T02D2292:157a-7": "thabs dang shes rab 'od gsal lta bu la //",
    "T02D2292:157a-8": "bla ma chu po'i rgyun gyis kun la khyab //",
    "T02D2292:157a-9": "lhan cig skyes pa dpag bsam shing dag las //",
    "T02D2292:157a-10": "'bras bu sku gsum rang gsal rab tu rdzogs //",
    "T02D2292:157a-11": "gu ru bhiksha na'i zhal nas /",
    "T02D2292:157a-12": "bla med dur khrod byang chub gnas chen du //",
    "T02D2292:157a-13": "zung 'jug bde chen bgrod dka'i lam bstan pas//",
    "T02D2292:157a-14": "phyag mtshan bral ba'i dbang phyug rnal 'byor mchog / bla ma'i gdams pa'i drin gyis de nyid rtogs //",
    "T02D2292:157a-15": "gu ru dhe li pa'i zhal nas /",
    "T02D2292:157a-16": "bdag nyid gdod nas sangs rgyas la //",
    "T02D2292:157a-17": "rtogs pa'i dbang gis chos nyid yin //",
    "T02D2292:157a-18": "dbang blangs lhan cig skyes pa des //",
    "T02D2292:157a-19": "skye med rgyas 'debs rdo rje 'dzin //",
    "T02D2292:157a-20": "gu ru kam pa la'i zhal nas /",
    "T02D2292:157a-21": "rgyu mthun las kyi 'khor lo yis //",
    "T02D2292:157a-22": "srid pa'i glu gar sna tshogs byas //",
    "T02D2292:157a-23": "ye shes rig pa'i me yis ni //",
    "T02D2292:157a-24": "'khrul pa'i dri ma ma lus bsregs //",
    "T02D2292:157a-25": "gu ru dh'u ma pa'i zhal nas /",
    "T02D2292:157a-26": "sngags pa kun gyi sdom pa mchog / rang gi rtogs la zhen med de //",
    "T02D2292:157a-27": "gnyug ma sems kyi rtog pas gang //",
    "T02D2292:157a-28": "sangs rgyas thams cad de mthong yin //",
    "T02D2292:157a-29": "gu ru ma ni bha dra'i zhal nas /",
    "T02D2292:157a-30": "gang zhig mi rtog dus kyi tshe //",
    "T02D2292:157a-31": "rnam rtog sna tshogs sgra phyir 'breng //",
    "T02D2292:157a-32": "de phyir rang bzhin mngon du gyur //",
    "T02D2292:157a-33": "gang snang rang bzhin de de nyid //",
    "T02D2292:157a-34": "gu ru me kha la'i zhal nas /",
    "T02D2292:157a-35": "phyi dang nang kun sems su 'dus //",
    "T02D2292:157a-36": "zhen pa med na ro snyoms ldan //",
    "T02D2292:157a-37": "'bad rtsol med na bsgom pa'i mchog / gnyis med bde chen rdzogs sangs rgyas //",
    "T02D2292:157a-38": "gu ru n'a ga ka la ka'i zhal nas /",
    "T02D2292:157a-39": "go cha chen po bgos nas kyang //",
    "T02D2292:157a-40": "nor bu lta bu'i snying stobs kyis ;",
    "T02D2292:157a-41": "/ rang gi sems kyi gru btang nas //",
    "T02D2292:157a-42": "ri mo'i khong par nges par zhugs //",
    "T02D2292:157a-43": "gu ru ka la ka la'i zhal nas /",
    "T02D2292:157a-44": "chos dbyings rnam dag mkha' dkyil du //",
    "T02D2292:157a-45": "skye med 'brug sgra legs bsgrags pas //",
    "T02D2292:157a-46": "snang srid 'khrul pa'i chos rnams kun //",
    "T02D2292:157b-0": "sku gsum ye shes 'bras bu @157b mdzes //",
    "T02D2292:157b-1": "gu ru kan ta la'i zhal nas /",
    "T02D2292:157b-2": "bla ma dam pa'i kha ba dag dang //",
    "T02D2292:157b-3": "snying rje yi ni skud pa yis //",
    "T02D2292:157b-4": "khams gsum ma lus gos su btsems //",
    "T02D2292:157b-5": "gos kyi rnal 'byor ngo mtshar che //",
    "T02D2292:157b-6": "gu ru dha hu la'i zhal nas /",
    "T02D2292:157b-7": "zung 'jug rig pa rin chen mdzod //",
    "T02D2292:157b-8": "gnyis med ngang ste btsal bas min //",
    "T02D2292:157b-9": "bya ba btang ba'i sems bzhin du //",
    "T02D2292:157b-10": "ji ltar gzhag pa de ltar bde //",
    "T02D2292:157b-11": "gu ru au dhi la'i zhal nas /",
    "T02D2292:157b-12": "ji ltar rnal 'byor rjes 'brangs 'khrul //",
    "T02D2292:157b-13": "ma 'brel bag chags ma btang zung //",
    "T02D2292:157b-14": "gang la mi gnas 'gro ba zung //",
    "T02D2292:157b-15": "gzhan la btsal ba de yang min //",
    "T02D2292:157b-16": "gu ru ka p'a la'i zhal nas /",
    "T02D2292:157b-17": "dngos kun gnyis med rdo rje 'dzin //",
    "T02D2292:157b-18": "rgyan sogs thod pa glo bur ba //",
    "T02D2292:157b-19": "ngar 'dzin 'khrul pa de nyid kyang //",
    "T02D2292:157b-20": "rang gis btsal bas rnyed ma yin //",
    "T02D2292:157b-21": "gu ru ki ra ba la'i zhal nas /",
    "T02D2292:157b-22": "ji ltar ma rtogs phar du rang gzhan rtog pas bcings //",
    "T02D2292:157b-23": "de tshe rtogs par gyur na rang gzhan gnyis ma grub /",
    "T02D2292:157b-24": "des na sangs rgyas zhes bya rang gi bla dags yin //",
    "T02D2292:157b-25": "de nyid spros bral ma bcos rang sar rang bzhin zung //",
    "T02D2292:157b-26": "gu ru pa ga ra'i zhal nas /",
    "T02D2292:157b-27": "'gro rnams sdug bsngal gyis gdungs la //",
    "T02D2292:157b-28": "'dod yon dag gi char phab bo //",
    "T02D2292:157b-29": "de bzhin nyid kyi gnas chen du //",
    "T02D2292:157b-30": "rig pa'i klu rgyal nyid gzir nas //",
    "T02D2292:157b-31": "skal ldan rig 'dzin pho mo la //",
    "T02D2292:157b-32": "gsang sngags rig pa'i char bab po //",
    "T02D2292:157b-33": "gu ru sarba bhaksha'i zhal nas /",
    "T02D2292:157b-34": "gang zhig ma rtogs dus na sna tshogs ro la khyad par che //",
    "T02D2292:157b-35": "gang zhig rtogs pa'i dus su ro rnams ngo bo bye brag med //",
    "T02D2292:157b-36": "de bzhin ma rtogs nyid na 'khor 'das tha dad snang //",
    "T02D2292:157b-37": "de nyid rtogs na 'khor ba myang 'das bde ba che //",
    "T02D2292:157b-38": "gu ru n'a ga bo dhi'i zhal nas /",
    "T02D2292:157b-39": "sa la gnas na thams cad skal ba bzang //",
    "T02D2292:157b-40": "rgya mtsho'i gting du phyin na dbul dang bral //",
    "T02D2292:157b-41": "ral gri lag tu thogs na longs spyod che //",
    "T02D2292:157b-42": "phyogs med dag tu phyin na gnyen dang phrad //",
    "T02D2292:157b-43": "gu ru d'a ri ka pa'i zha la nas /",
    "T02D2292:157b-44": "bde ba chen po rang la yod kyang ma rtogs 'khrul pas bsgribs //",
    "T02D2292:157b-45": "bde gsal 'dod pa'i bsod nams ye shes tshogs bsags bya //",
    "T02D2292:157b-46": "tshogs gnyis ma bsags skye ba brgya ru 'bad byas kyang //",
    "T02D2292:158a-0": "bla ma dag dang mi ldan bde ba chen po rtogs mi @158a * //",
    "T02D2292:158a-1": "'gyur //",
    "T02D2292:158a-2": "gu ru su ta ba'i zhal nas /",
    "T02D2292:158a-3": "thams cad bde gshegs rang bzhin te //",
    "T02D2292:158a-4": "blos gzhag log pa'i lam spangs nas //",
    "T02D2292:158a-5": "snying po'i lam la brtson byas na //",
    "T02D2292:158a-6": "snying po'i 'bras bu gdon mi za //",
    "T02D2292:158a-7": "gang gis bla ma dam pa las //",
    "T02D2292:158a-8": "dbang rnams lhan cig skyes pa des //",
    "T02D2292:158a-9": "ro yis kun la khyab bya ste //",
    "T02D2292:158a-10": "skye med rgyas 'debs rdo rje 'dzin //",
    "T02D2292:158a-11": "gu ru pa na ha'i zhal nas /",
    "T02D2292:158a-12": "snying po gnyug ma'i don bsam pas //",
    "T02D2292:158a-13": "ji ltar bsam pa de ltar rtogs //",
    "T02D2292:158a-14": "des na de nyid rang dgar gnas //",
    "T02D2292:158a-15": "'dod dgu lhug par thams cad 'byung //",
    "T02D2292:158a-16": "gu ru ko ki la'i zhal nas /",
    "T02D2292:158a-17": "bya ba btang ba man ngag yin //",
    "T02D2292:158a-18": "zhen 'dod med pa rtogs pa yin //",
    "T02D2292:158a-19": "bde ba dngos med sgom pa yin //",
    "T02D2292:158a-20": "bsgrub bya med na 'bras bu'i mchog / gu ru aa nam ga'i zhal nas /",
    "T02D2292:158a-21": "'khor ba snying po med pa yin //",
    "T02D2292:158a-22": "'ja' tshon lta bu'i lus 'di la //",
    "T02D2292:158a-23": "ma rig mngon zhen dregs pa yis //",
    "T02D2292:158a-24": "dug gis bzung na bde bar 'dzin //",
    "T02D2292:158a-25": "mngon zhen dug nad sbyangs pa na //",
    "T02D2292:158a-26": "'khor ba nyid kyang chos kyi sku //",
    "T02D2292:158a-27": "gu ru n'i laksha na'i zhal nas /",
    "T02D2292:158a-28": "dang por blo ldan rtogs pa skyed //",
    "T02D2292:158a-29": "gnyis pa gnas lugs ma yengs sgom //",
    "T02D2292:158a-30": "de nas nyams myong skyes pa na //",
    "T02D2292:158a-31": "spyod pa bags kyis spyad par bya //",
    "T02D2292:158a-32": "gu ru sa mu dra'i zhal nas /",
    "T02D2292:158a-33": "skye med rtogs kyang nyams myong dang bral na //",
    "T02D2292:158a-34": "dper na srin mo lag tu bu khyer 'dra //",
    "T02D2292:158a-35": "nyams myong gnas lugs dag dang ma 'bral na /",
    "T02D2292:158a-36": "de yang glang chen 'dam du zhugs pa 'dra //",
    "T02D2292:158a-37": "gu ru bi ra li pa'i zhal nas /",
    "T02D2292:158a-38": "bla ma dam pa mthong na de nyid mthong //",
    "T02D2292:158a-39": "nam mkha'i mthongs su bsgoms na dben pa'i mchog /",
    "T02D2292:158a-40": "chos rnams yongs su rtogs na mi mthun med //",
    "T02D2292:158a-41": "nam mkha'i 'o ma 'thungs na 'tsho bar 'gyur //",
    "T02D2292:158a-42": "skal ldan dag gi don phyir bla ma rnams kyi rtogs pa'i snying po kun //",
    "T02D2292:158a-43": "tshad med blo yis legs bsdus bsod nams rgya chen bdag gis gang gis gang thob des //",
    "T02D2292:158a-44": "'gro rnams bla ma dang phrad byin rlabs yang dag sems la zhugs gyur nas //",
    "T02D2292:158a-45": "gnas lugs don nyid yang dag sems rtogs rgyal ba'i",
    "T02D2292:158a-46": "sa la gnas gyur cig / grub thob brgyad cu",
    "T02D2292:158b-0": "rtsa bzhi'i rtogs pa'i snying @158b po slob dpon dpa'"
}