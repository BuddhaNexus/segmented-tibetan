{
    "T02D3057:109b-0": "@109b # // 'phags pa rta mgrin bsgrub par 'dod pas thog mar sngags 'di brjod par bya'o //",
    "T02D3057:109b-1": "aom sva bh'a bi shuddha: sarba dharm'a: sva bh'a ba",
    "T02D3057:109b-2": "bi shuddhonyahom zhes lan gsum mam bdun brjod pas snang",
    "T02D3057:109b-3": "srid kyi dngos po 'di thams cad dag par bsam",
    "T02D3057:109b-4": "mo // khyad par du bdag gi lus shel sgong",
    "T02D3057:109b-5": "dag pa lta bur rnam par dag par bsam mo",
    "T02D3057:109b-6": "mo // // de nas rang gi snying gar ram",
    "T02D3057:109b-7": "ser po cig las 'od 'phros shing 'dus pa las",
    "T02D3057:109b-8": "nyi ma'i dkyil 'khor bsam mo //",
    "T02D3057:109b-9": "nyi ma'i dkyil 'khor gyi steng du yi ge hr'i: dmar po cig bsam mo //",
    "T02D3057:109b-10": "de las 'od zer zhags pa lta bu dang lcags",
    "T02D3057:109b-11": "kyu lta bu phyogs bcur 'phros pas sangs rgyas dang",
    "T02D3057:109b-12": "byang chub sems dpa' dpal rta mgrin dang bla ma",
    "T02D3057:109b-13": "la sogs pa mdun du spyan drangs la rang gi",
    "T02D3057:109b-14": "snying ga'i yi ge hr'i: las mchod pa'i lha mo",
    "T02D3057:109b-15": "bdug spos ma phyag na spos thogs pa dang /",
    "T02D3057:109b-16": "me tog ma phyag na autpa la thogs pa dang /",
    "T02D3057:109b-17": "mar me ma phyag na rin po che'i sgron me thogs pa dang /",
    "T02D3057:109b-18": "dri chab ma gser gyi bum pa'i nang du ga pur gyi chus bkang ba thogs pa dang /",
    "T02D3057:110a-0": "zhal zas ma gser @110a * //",
    "T02D3057:110a-1": "gyi gzhong pa'i nang du bdud rtsi ri rab tsam",
    "T02D3057:110a-2": "thogs pa rnams kyis sangs rgyas dang byang chub sems",
    "T02D3057:110a-3": "dpa' dang dpal rta mgrin dang bla ma la sogs",
    "T02D3057:110a-4": "pa la mchod la sngags 'di rnams brjod do //",
    "T02D3057:110a-5": "aom badzra dh'u pe a'a: h'um sv'a h'a /",
    "T02D3057:110a-6": "aom badzra pushpe a'a: h'um sv'a h'a /",
    "T02D3057:110a-7": "aom badzra a'a lo ke a'a: h'um sv'a h'a /",
    "T02D3057:110a-8": "aom badzra gandhe a'a: h'um sv'a h'a /",
    "T02D3057:110a-9": "aom badzra nee bi dye a'a: h'um sv'a h'a /",
    "T02D3057:110a-10": "de nas 'di skad ces brjod par bya ste /",
    "T02D3057:110a-11": "gang yang bdag gis dus kun du //",
    "T02D3057:110a-12": "sdig pa bgyis par gang gyur pa //",
    "T02D3057:110a-13": "skrag nas rmi 'drar 'chags bgyid cing //",
    "T02D3057:110a-14": "deng nas brtsams nas 'byung mi bgyid //",
    "T02D3057:110a-15": "dge ba rnams la rjes yi rang //",
    "T02D3057:110a-16": "sangs rgyas byang chub yid kyis gzung //",
    "T02D3057:110a-17": "thams cad byang chub mchog tu bsngo //",
    "T02D3057:110a-18": "de thob lam la gnas bgyid cing //",
    "T02D3057:110a-19": "dam pa'i skyabs gsum la skyabs mchi //",
    "T02D3057:110a-20": "de nas byams pa dang /",
    "T02D3057:110a-21": "snying rje dang /",
    "T02D3057:110a-22": "dga' ba dang /",
    "T02D3057:110a-23": "btang snyoms dang /",
    "T02D3057:110a-24": "tshangs pa'i gnas rnams rim gyis bsgom /",
    "T02D3057:110a-25": "aom sh'u n+ya t'a dzny'a na badzra sva bh'a ba a'atma konyaham /",
    "T02D3057:110a-26": "zhes lan gsum brjod la ting nge 'dzin gyis chos thams cad nam mkha' lta bur stong par bsam /",
    "T02D3057:110a-27": "de nas nam mkha'i dkyil du ram ser po las",
    "T02D3057:110a-28": "'od 'phros pa las nyi ma'i dkyil 'khor cig bsam",
    "T02D3057:110a-29": "/ nyi ma'i dkyil 'khor gyi steng du h'um mthing",
    "T02D3057:110a-30": "ga las 'od 'phros pa las rdo rje rtse lnga",
    "T02D3057:110a-31": "/ pa cig bsam / rdo rje rtse lnga pa",
    "T02D3057:110a-32": "de las 'od phyogs bcur 'phros pas rdo rje'i ra",
    "T02D3057:110a-33": "ba dang dra ba sa gzhi gur du bsam /",
    "T02D3057:110a-34": "rdo rje'i sa gzhi'i dbus su nyi ma'i dkyil 'khor",
    "T02D3057:110a-35": "gyi steng du yi ge bhr'um dkar po cig bsam",
    "T02D3057:110a-36": "/ de las 'od 'phros pas shar phyogs dngul las grub pa /",
    "T02D3057:110a-37": "lho bee d'urya las grub pa /",
    "T02D3057:110a-38": "nub shel dmar po las grub pa /",
    "T02D3057:110a-39": "byang gser las grub pa /",
    "T02D3057:110a-40": "sgo bzhi yod pa /",
    "T02D3057:110a-41": "gser gyi ka ba brgyad kyis bteg pa rin po che bee d'urya'i ljon shing gis steng phub pa /",
    "T02D3057:110a-42": "rin po che'i 'phan du ma 'phyang ba'i gzhal yas khang du bsgom pa'am ;",
    "T02D3057:110a-43": "yang na thod pa'i gzhal yas khang stong gsum gyi",
    "T02D3057:110a-44": "stong chen po'i 'jig rten gyi khams kyi rgya khyon",
    "T02D3057:110a-45": "tsam / steng zhing chen gyi g-yang gzhis bkab pa /",
    "T02D3057:110a-46": "sgo bzhi yod pa /",
    "T02D3057:110a-47": "seng ldeng gi ka ba brgyad la thod pas gsum",
    "T02D3057:110a-48": "pa'i [?] brgyad kyis bteg pa phyi nas bltas na",
    "T02D3057:110b-0": "nad @110b gsal ba /",
    "T02D3057:110b-1": "nang nas bltas na phyi gsal ba'i gzhal yas khang cig tu bsgom mo //",
    "T02D3057:110b-2": "sgrub pa po rang gi sems yi ge ram cig tu bsgom /",
    "T02D3057:110b-3": "ram ser po de las 'od 'phros shing 'dus pa las nyi ma'i dkyil 'khor cig bsgom /",
    "T02D3057:110b-4": "nyi ma'i dkyil 'khor gyi steng du rang hr'i: dmar po cig tu bsgom /",
    "T02D3057:110b-5": "hr'i: dmar po de las 'od zer phyogs bcur 'phros pas sems can gyi don byas /",
    "T02D3057:110b-6": "'phags pa mchod nas slar 'od de yi ge hr'i:",
    "T02D3057:110b-7": "la thim pas hr'i: de nyid 'od du zhu ba",
    "T02D3057:110b-8": "las tshe thog ma med pa nas nyon mongs pa",
    "T02D3057:110b-9": "dang shes bya'i sgrib pa thams cad ye shes kyi",
    "T02D3057:110b-10": "mes bsreg par bsam /",
    "T02D3057:110b-11": "ye shes kyi me 'od 'phros pa dang /",
    "T02D3057:110b-12": "'dus pa las bdag nyid bcom ldan 'das dpal rta mgrin dbu gsum phyag drug pa /",
    "T02D3057:110b-13": "sku mdog dmar po /",
    "T02D3057:110b-14": "dbus dmar ba /",
    "T02D3057:110b-15": "g-yas dkar po /",
    "T02D3057:110b-16": "g-yon mthing ba //",
    "T02D3057:110b-17": "spyan gsum pa /",
    "T02D3057:110b-18": "dbu gsum gyi steng na rta mgo ljang gu gsum yod pa /",
    "T02D3057:110b-19": "tshems gtsigs pa zhal re re nas kyang 'brug stong stong ldir ba /",
    "T02D3057:110b-20": "thod pa skam po lnga'i thod can /",
    "T02D3057:110b-21": "thod pa rlon pa'i phreng bas se ral khar brgyan pa /",
    "T02D3057:110b-22": "sbrul dkar nag gis yan lag brgyan pa /",
    "T02D3057:110b-23": "stag lpags rlon pa'i sham thabs byas pa /",
    "T02D3057:110b-24": "glang po che'i ko rlon gos su gyon pa /",
    "T02D3057:110b-25": "phyag drug la g-yas pa dang po rdo rje rtse lnga pa bsnams pa /",
    "T02D3057:110b-26": "g-yon dang po na dung chen khrag gis bkang ba bsnams pa /",
    "T02D3057:110b-27": "g-yas gnyis pa na gser gyi zhags pa bsnams pa /",
    "T02D3057:110b-28": "g-yas tha ma na seng ldeng gi dbyug tho bsnams pa /",
    "T02D3057:110b-29": "g-yon gnyis pa na ral gri / g-yon gyi tha",
    "T02D3057:110b-30": "ma na sor mo lnga la mthe bo che nas",
    "T02D3057:110b-31": "bde bar gshegs pa'i rigs kyi bya khyung ga ru",
    "T02D3057:110b-32": "da dkar po bye ba 'gyed pa /",
    "T02D3057:110b-33": "mdzub mo nas rdo rje'i rigs kyi mthing ga bye ba 'gyed pa /",
    "T02D3057:110b-34": "gung mo nas rin po che'i rigs kyi ser po bye ba 'gyed pa /",
    "T02D3057:110b-35": "srin lag nas padma'i rigs kyi dmar po bye ba 'gyed pa /",
    "T02D3057:110b-36": "mthe chung nas las kyi rigs ljang gu bye ba 'gyed pa /",
    "T02D3057:110b-37": "zhabs drug gis klu thams cad brdzis pa /",
    "T02D3057:110b-38": "rdo rje'i gshog pa re re nas bya khyung ga",
    "T02D3057:110b-39": "ru da bsam gyis mi khyab pa bye ba 'gyed",
    "T02D3057:110b-40": "pa / bskal pa me ltar 'bar ba'i ye shes kyi me'i klong dkyil na bzhugs par bsam /",
    "T02D3057:110b-41": "yang na bcom ldan 'das dpal rta mgrin sku mdog dmar po /",
    "T02D3057:111a-0": "phyag g-yas @111a * //",
    "T02D3057:111a-1": "na seng ldeng gi dbyug to /",
    "T02D3057:111a-2": "phyag g-yon pa na sdigs mdzub 'phyar ba /",
    "T02D3057:111a-3": "nyi ma'i dkyil 'khor la bzhugs pa phyag mtshan bsgom /",
    "T02D3057:111a-4": "lce rdo rje rtse lnga par bsgoms la /",
    "T02D3057:111a-5": "sarba ka ri zhes bya ba'i yig 'bru rdo rje rtse lnga pa la dgod /",
    "T02D3057:111a-6": "snying ga g-yon par nyi ma'i dkyil 'khor gyi steng du rdo rje rtse lnga pa dkar po bsam /",
    "T02D3057:111a-7": "snying ga g-yas par zla ba'i dkyil 'khor gyi steng du rdo rje rgya gram ljang gu cig bsam /",
    "T02D3057:111a-8": "spyi bor zla ba'i dkyil 'khor gyi steng du aom dkar po cig bsam /",
    "T02D3057:111a-9": "mgrin par zla ba'i dkyil 'khor gyi steng du a'a: dmar po cig bsam /",
    "T02D3057:111a-10": "snying gar zla ba'i dkyil 'khor gyi steng du h'um mthing gcig bsam /",
    "T02D3057:111a-11": "snying ga'i rdo rje rtse lnga pa las 'od kha dog lnga pa lcags kyu lta bu 'phros /",
    "T02D3057:111a-12": "bcom ldan 'das dpal rnam par snang mdzad dang /",
    "T02D3057:111a-13": "bcom ldan 'das mi 'khrugs pa dang /",
    "T02D3057:111a-14": "rin chen 'byung ldan dang /",
    "T02D3057:111a-15": "tshe dpag med dang /",
    "T02D3057:111a-16": "don yod grub pa de rnams mdun gyi nam mkha' la spyan drangs la /",
    "T02D3057:111a-17": "bcom ldan 'das rnam par snang mdzad kyis aom zhes",
    "T02D3057:111a-18": "pas bdud rtsi'i chus spyi bo nas dbang bskur bar",
    "T02D3057:111a-19": "bsam / h'um zhes pas mi 'khrugs pas dpral pa nas dbang bskur bar bsam /",
    "T02D3057:111a-20": "tr'am zhes pas rin chen 'byung ldan gyis rna ba g-yas pa nas dbang bskur bar bsam ;",
    "T02D3057:111a-21": "hr'i: zhes pas snang ba mtha' yas kyis ltag pa nas dbang bskur bar bsam mo //",
    "T02D3057:111a-22": "aa zhes pas rna ba g-yon pa nas don yod grub pas bdud rtsi'i dbang bskur bar bsam mo //",
    "T02D3057:111a-23": "snying ga'i rdo rje rgya gram las 'od zer lcags",
    "T02D3057:111a-24": "kyu lta bu 'phros pas de nas grub pa'i dpal",
    "T02D3057:111a-25": "rta mgrin nyi ma'i dkyil 'khor la bzhugs pa cig",
    "T02D3057:111a-26": "spyan drangs la / rgya gram ljang gu las 'od",
    "T02D3057:111a-27": "'phros pas mchod pa'i lha mo lnga byung bas snga",
    "T02D3057:111a-28": "ma bzhin du mchod par bya'o //",
    "T02D3057:111a-29": "rgya gram gyi chang ba la dza: h'um bam ho:",
    "T02D3057:111a-30": "bsams la dza: las 'od zer lcags kyu lta bus",
    "T02D3057:111a-31": "dpal rta mgrin spyan drangs la /",
    "T02D3057:111a-32": "h'um las 'od 'phros pas ye shes sems dpa' la phog pas bdag la zhugs /",
    "T02D3057:111a-33": "bam las 'od 'phros pas bcings /",
    "T02D3057:111a-34": "ho: las 'od 'phros pas ye shes sems dpa' dgyes pa'i tshul du bzhugs par bsam /",
    "T02D3057:111a-35": "sku la gtad la bsgom pas dub na sa bon",
    "T02D3057:111a-36": "gyi yi ge la gtad la sngags 'di bzlas so",
    "T02D3057:111b-0": "// aom badzra kro dha ha ya @111b gr'i ba",
    "T02D3057:111b-1": "hu lu hu lu h'um phat ces ci mang du",
    "T02D3057:111b-2": "// bzlas so // sa bon gyi yi ge las",
    "T02D3057:111b-3": "'od 'phros pas nam mkha'i mthas gtugs pa thams cad",
    "T02D3057:111b-4": "la 'phags pa rta mgrin du gyur par bsam /",
    "T02D3057:111b-5": "bzlas pas dub na ye shes pa mdun du bton",
    "T02D3057:111b-6": "la lha mo lngas snga ma bzhin du mchod do",
    "T02D3057:111b-7": "// tshe 'di nyid la dngos grub thob par bya ba'i phyir yi ge brgya pa bzlas /",
    "T02D3057:111b-8": "'phags pa rta mgrin la bstod pa /",
    "T02D3057:111b-9": "h'um sku mdog chags med nub kha'i dmar thag 'dra //",
    "T02D3057:111b-10": "'bar ba'i dbul ral ba gyen du brdzes //",
    "T02D3057:111b-11": "ma rig tshangs pa kha sbub gnon pa'i lha //",
    "T02D3057:111b-12": "padma rig sngags rgyal la phyag 'tshal lo //",
    "T02D3057:111b-13": "ye shes ha ya gri ba rta mchog dpal //",
    "T02D3057:111b-14": "zhal nas 'brug stong di ri ri //",
    "T02D3057:111b-15": "tshems gtsigs tsam na tshems nang nas //",
    "T02D3057:111b-16": "gdug pa'i me stag kham kham 'bar //",
    "T02D3057:111b-17": "khro rgyal dbang gi rta skad tser tser mtsher //",
    "T02D3057:111b-18": "zhes bstod /",
    "T02D3057:111b-19": "mkhyen par gshegs par bya ba'i phyir dza: dza: zhes lan gsum brjod do //",
    "T02D3057:111b-20": "rdzogs pa'i rim pa 'di ltar bsgom par bya ste /",
    "T02D3057:111b-21": "bdag nyid rta mgrin du bsgoms pa'i snying gar nyi ma'i dkyil 'khor /",
    "T02D3057:111b-22": "de'i steng du yi ge hr'i: dmar po las phyogs bcur 'od 'phros te /",
    "T02D3057:111b-23": "phyi snod kyi 'jig rten dang nang bcud kyi 'jig",
    "T02D3057:111b-24": "rten la phog pas 'od du zhu nas kun rta",
    "T02D3057:111b-25": "mgrin gyi ngo bor bsam /",
    "T02D3057:111b-26": "'od de dag thams cad rang gi lus la bsdu /",
    "T02D3057:111b-27": "dam tshig sems dpa' ye shes sems dpa'i rta mgrin dmar po la bsdu /",
    "T02D3057:111b-28": "hr'i: dmar po thig le dkar zhing 'tsher ba yungs kar tsam cig la bsdu /",
    "T02D3057:111b-29": "yungs kar tsam po de yang mi dmigs par bsgom",
    "T02D3057:111b-30": "ste gsal la mi rtog pa cig tu bsgom mo",
    "T02D3057:111b-31": "// lha'i bu'i bdud 'dul bar 'dod na /",
    "T02D3057:111b-32": "rdo rje rtse lnga pa thogs pa'i phyag la mchod pa bya /",
    "T02D3057:111b-33": "lha klu mthu bo che thams cad dbang du sdud",
    "T02D3057:111b-34": "par 'dod na dung chen thogs pa'i phyag la mchod",
    "T02D3057:111b-35": "pa bya / bdag dang gzhan gyi sdug bsngal zhi",
    "T02D3057:111b-36": "bar 'dod na zhags pa thogs pa'i phyag la mchod",
    "T02D3057:111b-37": "pa bya / pa bya / byis pa'i gdon bco brgyad dang /",
    "T02D3057:111b-38": "bgegs rigs stong phrag brgyad cu dang /",
    "T02D3057:111b-39": "lha 'dre ma rungs pa thams cad 'dul bar 'dod",
    "T02D3057:111b-40": "na ral gri thogs pa'i phyag la mchod pa bya",
    "T02D3057:111b-41": "/ lha 'dre mthu bo che thams cad bran bzhin du 'khol bar 'dod na /",
    "T02D3057:111b-42": "seng ldeng gi rta thogs pa'i phyag la mchod pa bya /",
    "T02D3057:111b-43": "klu ma rungs pa thams cad gdul bar 'dod na /",
    "T02D3057:112a-0": "bya khyung thogs pa'i phyag @112a * //",
    "T02D3057:112a-1": "la mchod pa bya /",
    "T02D3057:112a-2": "chu grong khyer ram yul du byung ba bzlog par 'dod na /",
    "T02D3057:112a-3": "seng ldeng gi phur bu sor brgyad pa la rta",
    "T02D3057:112a-4": "mgrin gyi sngags sngon du 'bum bsnyen pa byas la",
    "T02D3057:112a-5": "las kyi dus su yang 'bum byas te btab na",
    "T02D3057:112a-6": "chu'i rgyun bzlog par 'gyur ro //",
    "T02D3057:112a-7": "shva bzlog par 'dod na brangs dang lcags la 'brug",
    "T02D3057:112a-8": "gi gzugs bris la seng ldeng gi phur bu sor",
    "T02D3057:112a-9": "brgyad pa cig la sngags brgya rtsa brgyad btab la",
    "T02D3057:112a-10": "shva sar btab na bzlog par 'gyur ro //",
    "T02D3057:112a-11": "ser ba bsrung bar 'dod na yungs kar la sngags",
    "T02D3057:112a-12": "brgya rtsa brgyad btab la yungs kar la cha'i nang",
    "T02D3057:112a-13": "du dril la phyogs bzhi mtshams brgyad dkyil dang dgu",
    "T02D3057:112a-14": "ru sba / gdong zlog la bye ma la sngags lan brgya rtsa brgyad bzlas la 'brug dang /",
    "T02D3057:112a-15": "sprin dang /",
    "T02D3057:112a-16": "glog rgod pa'i sar btab na ser ba bzlog par 'gyur ro //",
    "T02D3057:112a-17": "'bras dang gag pa dang /",
    "T02D3057:112a-18": "lhog pa kun la 'jim ba la sngags btab ste byugs na zhi bar 'gyur ro //",
    "T02D3057:112a-19": "mi nad dang /",
    "T02D3057:112a-20": "phyugs nad dang /",
    "T02D3057:112a-21": "yams gyi nad la seng ldeng gi phur bu sor",
    "T02D3057:112a-22": "bzhi ba la sngags stong phrag bdun bzlas la phyogs",
    "T02D3057:112a-23": "bzhir bcugs la snga dro'i dus su chu gtsang ma",
    "T02D3057:112a-24": "la sngags brgya rtsa brgyad bzlas te /",
    "T02D3057:112a-25": "khang thog nas gtor na yams nad thams cad zhi bar 'gyur ro //",
    "T02D3057:112a-26": "gtor ma gtong par 'dod pas bdag nyid dpal rta",
    "T02D3057:112a-27": "mgrin du bsgoms la snying gar hr'i: dmar po las",
    "T02D3057:112a-28": "'od phyogs bcur 'phros pas sems can thams cad rta",
    "T02D3057:112a-29": "mgrin du bsgoms la /",
    "T02D3057:112a-30": "yang rta mgrin gyi thugs ka nas 'od zer phyogs",
    "T02D3057:112a-31": "bcur 'phros pas rta mgrin du gyur pa de gtor",
    "T02D3057:112a-32": "ma'i steng du spyan drangs te /",
    "T02D3057:112a-33": "gtor ma'i steng du bam dmar po cig bsam /",
    "T02D3057:112a-34": "bam de la sa 'od 'phros te /",
    "T02D3057:112a-35": "slar bam la thim pas shel dmar po las grub",
    "T02D3057:112a-36": "pa'i rin po che'i snod yangs shing rgya che ba",
    "T02D3057:112a-37": "cig bsam / rang rta mgrin du bsgoms pa'i snying",
    "T02D3057:112a-38": "ga'i hr'i: dmar po de'i 'od nam mkha' la 'phros",
    "T02D3057:112a-39": "cig bsam / pas / hr'i: dkar dmar ser sngo /",
    "T02D3057:112a-40": "gnag 'od byung pas bdud rtsi'i chu rgyun babs pas gang bar bsam /",
    "T02D3057:112a-41": "de nas gtor ma rnam par dag par bya ba'i",
    "T02D3057:112a-42": "phyir sarba ka ri zhes lan bdun brjod par bya'o",
    "T02D3057:112a-43": "// gtor ma nyid bdud rtsir byin gyis brlab pa'i phyir /",
    "T02D3057:112a-44": "na ma: sarba ta th'a ga ta aa pa lo ki te /",
    "T02D3057:112a-45": "aom sam bha ra sam bha ra h'um zhes nyi shu rtsa gcig brjod par bya ste /",
    "T02D3057:112b-0": "yang na sngags bdun tshan bzhi @112b brjod la chu la gdab bo //",
    "T02D3057:112b-1": "ye shes kyi chos skyong la nyi shu rtsa gcig brjod par bya'o //",
    "T02D3057:112b-2": "phyogs skyong 'jig rten pa la yang sngags bdun tshan bzhi brjod do //",
    "T02D3057:112b-3": "yang na aom a'a: h'um hr'i: zhes nyi shu rtsa gcig brjod bar bya'o //",
    "T02D3057:112b-4": "'phags pa rta mgrin gyi sgrub thabs zhes bya ba /"
}