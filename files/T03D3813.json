{
    "T03D3813:2b-0": "@2b # // rgya gar skad du /",
    "T03D3813:2b-1": "bha ga ba ti pradzny'a p'a ra mi ta na ba shloo ka pandi aartha t'i ka /",
    "T03D3813:2b-2": "bod skad du /",
    "T03D3813:2b-3": "bcom ldan 'das ma shes rab kyi pha rol tu",
    "T03D3813:2b-4": "phyin pa'i don bsdus pa'i tshigs su bcad pa dgu",
    "T03D3813:2b-5": "pa'i rgya cher bshad pa /",
    "T03D3813:2b-6": "bcom ldan 'das ngag gi dbang phyug la phyag 'tshal lo //",
    "T03D3813:2b-7": "shes rab pha rol phyin pa rgya mtsho ste //",
    "T03D3813:2b-8": "dge ba rin chen 'byung gnas rang nyid yin //",
    "T03D3813:2b-9": "pha rol phyin pa dag ni thams cad kyang //",
    "T03D3813:2b-10": "de ru de yi bdag nyid dag gis gnas //",
    "T03D3813:2b-11": "spros pa med cing snang ba med //",
    "T03D3813:2b-12": "rtog pa med cing skyon dang bral //",
    "T03D3813:2b-13": "dngos po med cing shin tu phra //",
    "T03D3813:2b-14": "blo dang sgra ni rnam spangs pa'o //",
    "T03D3813:2b-15": "shes rab pha rol phyin yum ni //",
    "T03D3813:2b-16": "sangs rgyas thams cad bskyed pa'i mchog / rjes su mi dmigs gsum gyi tshul //",
    "T03D3813:2b-17": "kun mkhyen ye shes rgyu can gyi //",
    "T03D3813:2b-18": "shes rab pha rol phyin pa ni //",
    "T03D3813:2b-19": "gang zhig yang dag bsgom 'dod pas //",
    "T03D3813:2b-20": "des ni tshigs bcad dgu yi don //",
    "T03D3813:2b-21": "mdor bsdus pa ni bsam par bya /",
    "T03D3813:2b-22": "zhes bya ba la /",
    "T03D3813:2b-23": "shes rab ni gang thos pa dang /",
    "T03D3813:2b-24": "bsam pa dang /",
    "T03D3813:2b-25": "bsgom pa'i mtshan nyid can no //",
    "T03D3813:2b-26": "pha rol tu phyin pa ni rab tu mthar thug",
    "T03D3813:2b-27": "par 'gro bas rtog pa thams cad dang bral pa'o",
    "T03D3813:2b-28": "zhes bya ba'i bar du ste /",
    "T03D3813:2b-29": "de ni shes rab kyi pha rol tu phyin pa zhes bya ba la /",
    "T03D3813:2b-30": "de gang zhig yang dag bsgom 'dod pas zhes bya",
    "T03D3813:2b-31": "ba ni phyin ci ma log pa'i rnam pas yid",
    "T03D3813:3a-0": "la byed pas @3a * //",
    "T03D3813:3a-1": "mngon par dga' ba gang yin pa des ni tshigs",
    "T03D3813:3a-2": "su bcad pa dgu po 'og nas bshad pa'i don",
    "T03D3813:3a-3": "zhes pa don gyi sgo nas bsam par bya zhing",
    "T03D3813:3a-4": "yid la bya'o // ci rgyas par ram zhe na /",
    "T03D3813:3a-5": "de ma yin par bstan pa'i phyir mdor bsdus pa ni zhes bya ba smos te /",
    "T03D3813:3a-6": "nyung du bsdus pa'o //",
    "T03D3813:3a-7": "tshigs su bcad pa dgu po de nyid rim gyis bstan par bya ba'i phyir /",
    "T03D3813:3a-8": "las kyi mthu las kun byung ba'i //",
    "T03D3813:3a-9": "skye mched drug gi mtshan nyid can //",
    "T03D3813:3a-10": "yang srid ces byar grags pa ni //",
    "T03D3813:3a-11": "de ni mig yor dag dang mtshungs //",
    "T03D3813:3a-12": "zhes bya ba smos te /",
    "T03D3813:3a-13": "las ni dge ba dang mi dge ba rnams so //",
    "T03D3813:3a-14": "las de las byung ba ni las kyi mthu las zhes bya ste /",
    "T03D3813:3a-15": "las bdag por gyur pa'o //",
    "T03D3813:3a-16": "de las byung ba ni yang dag par skyes pa ste /",
    "T03D3813:3a-17": "de gang zhe na /",
    "T03D3813:3a-18": "skye mched drug gi mtshan nyid can //",
    "T03D3813:3a-19": "zhes bya ba ste /",
    "T03D3813:3a-20": "skye ba ni rnam par shes pa'o //",
    "T03D3813:3a-21": "de rgyas par byed pas na skye mched de /",
    "T03D3813:3a-22": "nang gi bdag nyid can mig dang rna ba dang /",
    "T03D3813:3a-23": "sna dang lce dang lus dang yid dang drug ni",
    "T03D3813:3a-24": "skye mched drug gi mtshan nyid can ni mtshan ma",
    "T03D3813:3a-25": "ste / las kyi mthu las byung ba'i skye mched drug gi mtshan nyid can no //",
    "T03D3813:3a-26": "de ji lta bu zhe na /",
    "T03D3813:3a-27": "yang srid ces bya ste /",
    "T03D3813:3a-28": "yang skye bar byed pa'i chos can zhes bya ba'i bar du'o //",
    "T03D3813:3a-29": "de ltar grags pa ni rab tu brjod cing des pa zhes bya ba'i bar du'o //",
    "T03D3813:3a-30": "yang de nyid kyi don dam pa'i ngo bo nyid gang yin pa bstan par bya ba'i phyir /",
    "T03D3813:3a-31": "de ni mig yor dag dang mtshungs //",
    "T03D3813:3a-32": "zhes bya ba smos te /",
    "T03D3813:3a-33": "mig yor nyid 'dra zhing mtshungs pa gang yin pa de ni mig yor dang mtshungs pa ste /",
    "T03D3813:3a-34": "byed pa po las dang bya ba rnams dang bral ba'i phyir stong pa'o zhes bya ba'i bar du'o //",
    "T03D3813:3a-35": "phyi rol gyi gzugs la sogs pa'i skye mched gang",
    "T03D3813:3a-36": "yin pa'i ngo bo nyid de rim bzhin du bstan",
    "T03D3813:3a-37": "par bya ba'i phyir /",
    "T03D3813:3a-38": "ji ltar sprul pa'i grong khyer la //",
    "T03D3813:3a-39": "sprul pa rnam par lta ba bzhin //",
    "T03D3813:3a-40": "las rnams kyis sprul 'gro ba yis //",
    "T03D3813:3a-41": "gzugs rnams de bzhin mthong bar 'gyur //",
    "T03D3813:3a-42": "zhes bya ba smos te /",
    "T03D3813:3a-43": "ji ltar sprul pa'i grong khyer de la /",
    "T03D3813:3a-44": "de las gzhan pa'i sprul pa rnam par lta bar byed pa na /",
    "T03D3813:3b-0": "@3b de gnyis yang yod pa ma yin te /",
    "T03D3813:3b-1": "yang dag pa ma yin pa las kun du 'byung ba'i phyir /",
    "T03D3813:3b-2": "blta bar bya ba dang lta ba po gnyi ga yang de dang 'dra ste /",
    "T03D3813:3b-3": "gzugs rnams de bzhin du phyi rol du snang bar",
    "T03D3813:3b-4": "gyur pa na las kyis sprul par 'gro bas khams",
    "T03D3813:3b-5": "gsum por mthong bar 'gyur ro zhes bya bar shes",
    "T03D3813:3b-6": "par bya ste / sprul pa nyid yin par khyad par med de zhes bya bar dgongs so //",
    "T03D3813:3b-7": "sgra rnams ni brag ca dang mtshungs so zhes bstan par bya ba'i phyir /",
    "T03D3813:3b-8": "chos rnams ston pa'i sgra dang ni //",
    "T03D3813:3b-9": "thos pa'i spyod yul gang ci'ang rung //",
    "T03D3813:3b-10": "mnyan bya thos pa byung gyur pa //",
    "T03D3813:3b-11": "thams cad brag ca lta bu yin //",
    "T03D3813:3b-12": "zhes bya ba smos te /",
    "T03D3813:3b-13": "chos rnams ston pa zhes bya ba ni ston pa",
    "T03D3813:3b-14": "po'i dbang du byas pa las byung zhing de las",
    "T03D3813:3b-15": "grag pa'i sgra rnams so //",
    "T03D3813:3b-16": "thos pa'i spyod yul ni thos pa'i yul du gyur pa rnams so //",
    "T03D3813:3b-17": "gang ci'ang rung zhes bya ba ni /",
    "T03D3813:3b-18": "gang de dang rigs mthun pa rnams kyang ngo //",
    "T03D3813:3b-19": "mnyan bya thos pa byung gyur pa //",
    "T03D3813:3b-20": "zhes pa ni /",
    "T03D3813:3b-21": "mnyan par bya ba thos shing nye bar dmigs pa gang ci yang rung ba'i sgra rnams te /",
    "T03D3813:3b-22": "gang las thos par gyur pa yod pa rnams so //",
    "T03D3813:3b-23": "de bas na khyad par med par bstan par bya ba'i phyir /",
    "T03D3813:3b-24": "thams cad ces bya ba smos so ;",
    "T03D3813:3b-25": "/ brag ca lta bu yin zhes bya ba ni",
    "T03D3813:3b-26": "gang 'di thams cad kyang brag ca dang mtshungs par",
    "T03D3813:3b-27": "'byung ba yin pa'i phyir ro //",
    "T03D3813:3b-28": "skyes bu'i rmi lam dang 'dra bar bstan pa'i phyir /",
    "T03D3813:3b-29": "yul la chags pas snom pa dang //",
    "T03D3813:3b-30": "myang dang de bzhin reg pa rnams //",
    "T03D3813:3b-31": "dmigs su yod pa ma yin te //",
    "T03D3813:3b-32": "'di dag thams cad rmi lam 'dra //",
    "T03D3813:3b-33": "zhes bya ba smos te /",
    "T03D3813:3b-34": "yul la chags pas zhes bya ba ni gang yul",
    "T03D3813:3b-35": "'dod pa de rnams kyis zhes re re la'ang sbyar",
    "T03D3813:3b-36": "bar bya'o // snom pa dang zhes bya ba ni",
    "T03D3813:3b-37": "sna'i rnam par shes pas yul du byas pa ste",
    "T03D3813:3b-38": "bar bya'o // / dri'i rdzas rnams so//",
    "T03D3813:3b-39": "myang zhes bya ba ni ro zhes bya ba rnams so //",
    "T03D3813:3b-40": "de bzhin reg pa rnams zhes bya ba ni reg bya rnams te /",
    "T03D3813:3b-41": "de ltar yul la chags pa rnams kyis gang zhig",
    "T03D3813:3b-42": "spyod pa'i dri dang ro dang reg bya zhes bya",
    "T03D3813:3b-43": "bar grags pa de rnams ni dmigs su yod pa",
    "T03D3813:3b-44": "ma yin te / ci'i phyir zhe na /",
    "T03D3813:4a-0": "'di dag @4a * //",
    "T03D3813:4a-1": "thams cad rmi lam 'dra //",
    "T03D3813:4a-2": "zhes bya ba smos te /",
    "T03D3813:4a-3": "de rnams ni rmi lam dang mtshungs shing khyad par med do zhes bya bar dgongs so //",
    "T03D3813:4a-4": "ci gal te /",
    "T03D3813:4a-5": "mig la sogs pa nang gi skye mched rnams dang",
    "T03D3813:4a-6": "gzugs la sogs pa phyi'i skye mched rnams kyang med",
    "T03D3813:4a-7": "par gyur na de dang ldan pa'i bya ba dang",
    "T03D3813:4a-8": "spyod pa ji ltar snang zhes rtog pa bsal ba'i",
    "T03D3813:4a-9": "phyir / ji ltar sgyu ma'i 'khrul 'khor mi //",
    "T03D3813:4a-10": "bya ba tha dad byed pa ltar //",
    "T03D3813:4a-11": "lus kyi 'khrul 'khor bdag med 'di //",
    "T03D3813:4a-12": "de bzhin bya ba byed par 'gyur //",
    "T03D3813:4a-13": "zhes bya ba smos te /",
    "T03D3813:4a-14": "sgyu ma nyid kyi 'khrul 'khor gyi gzugs brnyan gyi",
    "T03D3813:4a-15": "mi gang yin pa de ni sgyu ma'i 'khrul 'khor",
    "T03D3813:4a-16": "gyi mi'o // bya ba tha dad byed pa ltar //",
    "T03D3813:4a-17": "zhes bya ba ni ji ltar de la bya ba",
    "T03D3813:4a-18": "dang spyod pa yod pa ma yin yang de la",
    "T03D3813:4a-19": "lus kyi spyod pa dang bya ba 'gro ba la",
    "T03D3813:4a-20": "sogs pa'i mtshan nyid can tha dad cing sna tshogs",
    "T03D3813:4a-21": "pa rnams byed par 'gyur ro //",
    "T03D3813:4a-22": "de bzhin du /",
    "T03D3813:4a-23": "lus kyi 'khrul 'khor bdag med 'di //",
    "T03D3813:4a-24": "zhes bya ba ste /",
    "T03D3813:4a-25": "lus nyid 'khrul 'khor lta bu yin pas na lus kyi 'khrul 'khor zhes bya'o //",
    "T03D3813:4a-26": "gang gi phyir bdag dang bral bas na bdag med pa zhes bya ste /",
    "T03D3813:4a-27": "de ltar bdag med pas na 'di la ni don",
    "T03D3813:4a-28": "dam par bya ba dang ldan pa 'ga' yang med",
    "T03D3813:4a-29": "do zhes bya ba'i bar du'o //",
    "T03D3813:4a-30": "de bzhin bya ba byed par 'gyur //",
    "T03D3813:4a-31": "zhes bya ba ni de ltar bya ba dang ldan",
    "T03D3813:4a-32": "pa'i bdag med kyang sgyu ma'i 'khrul 'khor gyi mi'i",
    "T03D3813:4a-33": "gzugs brnyan bya ba sna tshogs byed pa de bzhin",
    "T03D3813:4a-34": "du 'dir yang de dang khyad par shes par bya'o//",
    "T03D3813:4a-35": "smig rgyu dang mtshungs bar yang bstan par bya ba'i phyir /",
    "T03D3813:4a-36": "dmigs pa sna tshogs gang dang gang //",
    "T03D3813:4a-37": "skad cig re re 'byung 'gyur ba //",
    "T03D3813:4a-38": "mthong na 'jig cing mtshan nyid bral //",
    "T03D3813:4a-39": "'di ni smig rgyu dag dang mtshungs //",
    "T03D3813:4a-40": "zhes bya ba smos te /",
    "T03D3813:4a-41": "dmigs pa rnam pa sna tshogs gang yin pa de",
    "T03D3813:4a-42": "ni nye bar dbye bas yongs su brtags pa yin",
    "T03D3813:4a-43": "la / gang dang gang zhes bya ba ni skad cig ma'i mtshan nyid can no //",
    "T03D3813:4a-44": "skad cig re re 'byung 'gyur pa //",
    "T03D3813:4a-45": "zhes bya ba ni skad cig re re zhing skye bar 'gyur ba'am /",
    "T03D3813:4a-46": "mtshan nyid so sor 'byung bar 'gyur bas na /",
    "T03D3813:4b-0": "skad cig re re @4b 'byung 'gyur ba //",
    "T03D3813:4b-1": "zhes bya ba ste /",
    "T03D3813:4b-2": "skad cig ma nyid do zhes bya ba'i bar du'o //",
    "T03D3813:4b-3": "de yang don dam par ngo bo nyid ji lta bu zhe na /",
    "T03D3813:4b-4": "mthong na 'jig cing mtshan nyid bral //",
    "T03D3813:4b-5": "'di ni smig rgyu dag dang mtshungs //",
    "T03D3813:4b-6": "zhes bya ba smos te /",
    "T03D3813:4b-7": "ji ltar sa'i 'gyur ba dang /",
    "T03D3813:4b-8": "nyi ma'i 'od zer phrad pa las smig rgyu'i tshogs",
    "T03D3813:4b-9": "snang ba dang po mthong ba yang phyis 'jig par",
    "T03D3813:4b-10": "'gyur ba de bzhin du nye bar dmigs pa'i yul",
    "T03D3813:4b-11": "rnams la rnam par shes pa 'byung ba ni dngos",
    "T03D3813:4b-12": "po med cing mtshan nyid dang bral bas sngon dang",
    "T03D3813:4b-13": "phyi ma mi 'phrad pa'i ngo bo nyid yin pa'i",
    "T03D3813:4b-14": "phyir / mi 'dra ba'i rang bzhin can yin pa",
    "T03D3813:4b-15": "las byis par gyur pas mtha' gcig tu rtog cing",
    "T03D3813:4b-16": "phyir / 'dug la / kun rdzob kyi bden par",
    "T03D3813:4b-17": "rtogs pa'i gzung ba dang 'dzin pa'i cha gnyis su",
    "T03D3813:4b-18": "snang ba de yang gang stong zhing rang bzhin gyis",
    "T03D3813:4b-19": "'od gsal ba gzod ma nyid nas ma skyes pa'i",
    "T03D3813:4b-20": "sems kyi chos nyid du bstan pa yin no //",
    "T03D3813:4b-21": "gzugs brnyan dang 'dra ba nyid du bstan par bya ba'i phyir /",
    "T03D3813:4b-22": "gzung bya gzugs brnyan lta bu ste //",
    "T03D3813:4b-23": "thog ma med pa'i sems las byung //",
    "T03D3813:4b-24": "rnam par shes pa'ang de 'dra ste //",
    "T03D3813:4b-25": "phan tshun gzugs brnyan dag dang mtshungs //",
    "T03D3813:4b-26": "zhes bya ba smos te /",
    "T03D3813:4b-27": "gzung bya zhes bya ba ni kha phyir bltas pa",
    "T03D3813:4b-28": "goms pa'i bag chags kyi dbang du byas pa ste",
    "T03D3813:4b-29": "/ gzung ba nyid du mngon par zhen pas /",
    "T03D3813:4b-30": "gnyis su med na yang ngo bo nyid gnyis su so sor snang bar gyur pa'o //",
    "T03D3813:4b-31": "gzugs brnyan lta bu ste zhes bya ba ni gzugs",
    "T03D3813:4b-32": "brnyan dang mtshungs pa gang yin pa de la ni",
    "T03D3813:4b-33": "gzugs brnyan lta bu zhes bya ba ste /",
    "T03D3813:4b-34": "me long gi dkyil 'khor gyi nang du chud pa'i bzhin la sogs pa dang 'dra ba'o //",
    "T03D3813:4b-35": "thog ma zhes bya ba ni thog ma med pa'i",
    "T03D3813:4b-36": "dus kyi sems kyi rnam par 'phrul pa las byung",
    "T03D3813:4b-37": "ba'o // de gang zhe na /",
    "T03D3813:4b-38": "sems las byung zhes bya ba ste /",
    "T03D3813:4b-39": "sems nyid las byung bas na sems las byung ba zhes bya ba yin te /",
    "T03D3813:4b-40": "de tsam du rjes su 'brel ba'i phyi'i dngos po",
    "T03D3813:4b-41": "la ltos pa med la zhes bya ba'i bar du'o",
    "T03D3813:4b-42": "// de bas na de ni gzugs brnyan lta bu ste /",
    "T03D3813:4b-43": "spyi dang khyad par gyi dus nyid kyis rnam par brtag sna yod pa ma yin no //",
    "T03D3813:5a-0": "'ba' zhig tu ma zad kyi rnam @5a * //",
    "T03D3813:5a-1": "par shes pa'ang de dang 'dra ste zhes bya ba ni /",
    "T03D3813:5a-2": "rnam pa de nyid dang cha 'dra ba'i shes pa",
    "T03D3813:5a-3": "gang yin pa de la rnam par shes pa'ang de",
    "T03D3813:5a-4": "'dra ste zhes bya'o //",
    "T03D3813:5a-5": "'ang zhes bya ba ni bsdu ba ste /",
    "T03D3813:5a-6": "'dzin pa yod pa'ang de dang 'dra ste /",
    "T03D3813:5a-7": "gzung bar bya ba dang bral na 'dzin pa po",
    "T03D3813:5a-8": "'ang yod pa ma yin no bya bar dgongs te",
    "T03D3813:5a-9": "/ 'brel pa'i sgras ni phan tshun gcig la gcig ltos pa yin pa'i phyir /",
    "T03D3813:5a-10": "phan tshun gzugs brnyan dag dang mtshungs //",
    "T03D3813:5a-11": "zhes bya ba smos te /",
    "T03D3813:5a-12": "gzung bar bya ba dang 'dzin po ni gcig la gcig ltos par bya ba yin te /",
    "T03D3813:5a-13": "de gnyis kar dmigs pa'i phan tshun rjes su 'brel",
    "T03D3813:5a-14": "pa'i ngo bo nyid ni rang bzhin gyis 'od gsal",
    "T03D3813:5a-15": "ba'i sems kyi chos nyid yin no zhes bya bar",
    "T03D3813:5a-16": "dgongs so // rang bzhin gyis 'od gsal ba'i sems",
    "T03D3813:5a-17": "de nyid kyang gzung ba dang 'dzin pa dang bral",
    "T03D3813:5a-18": "dgongs so // zhing / 'dod chags la sogs pa dang ma rig pa'i dri ma spangs te /",
    "T03D3813:5a-19": "rnam par dag par gyur pa ni yod do zhes",
    "T03D3813:5a-20": "mngon par zhen pa spangs par bya ba'i don du",
    "T03D3813:5a-21": "chu zla dang mtshungs par bstan par bya ba'i phyir",
    "T03D3813:5a-22": "// bsgom pa dang ba'i rgyud la ni //",
    "T03D3813:5a-23": "ye shes zla ba gang byung ba //",
    "T03D3813:5a-24": "mngon sum yod pa ma yin te //",
    "T03D3813:5a-25": "de ni chu zla dag dang mtshungs//",
    "T03D3813:5a-26": "zhes bya ba smos te /",
    "T03D3813:5a-27": "bsgom pa ni sems rtse gcig pa'i mtshan nyid can te /",
    "T03D3813:5a-28": "de gang la yod pa de ni bsgom pa'o //",
    "T03D3813:5a-29": "dang ba ni bag chags kyi rnyog pa dang bral ba'o //",
    "T03D3813:5a-30": "rgyud la zhes bya ba ni lus dang ngag dang yid kyi rgyud de /",
    "T03D3813:5a-31": "rten cing 'brel par 'byung ba lugs las bzlog cing /",
    "T03D3813:5a-32": "yang dag pa'i ye shes skyes pa'i bdag nyid can la'o //",
    "T03D3813:5a-33": "ye shes zla ba gang byung ba //",
    "T03D3813:5a-34": "zhes bya ba ni yang dag pa'i ye shes ni",
    "T03D3813:5a-35": "ma rig pa'i mun pa sel cing nyon mongs pa'i",
    "T03D3813:5a-36": "gdung bzhi bar byed la /",
    "T03D3813:5a-37": "bag chags kyi dri mas ma gos pas zla ba dang chos mthun pa'i phyir /",
    "T03D3813:5a-38": "ye shes zla bzhes bya la /",
    "T03D3813:5a-39": "de rgyud dag pa gang las byung zhing shar ba de yang dngos por gzung du med pa'i phyir /",
    "T03D3813:5a-40": "mngon sum yod pa ma yin te //",
    "T03D3813:5a-41": "zhes bya ste /",
    "T03D3813:5a-42": "de ltar snang du zin kyang gang gi phyir mngon sum du dmigs shing gzung du med do //",
    "T03D3813:5a-43": "ci'i phyir zhe na /",
    "T03D3813:5b-0": "stong pa nyid kyi chos rnams @5b las stong pa",
    "T03D3813:5b-1": "nyid kyi chos rnams kho na 'byung ba'i phyir ro",
    "T03D3813:5b-2": "// de bas na gzod ma nyid nas ma skyes pa'i phyir /",
    "T03D3813:5b-3": "de ni chu zla dag dang mtshungs //",
    "T03D3813:5b-4": "zhes bya ba ste /",
    "T03D3813:5b-5": "'di ltar chos kyi dbyings kyi ngo bo nyid yin",
    "T03D3813:5b-6": "pas na dngos po la mngon par zhen pa mngon",
    "T03D3813:5b-7": "sum du dmigs su yod pa ma yin no ;",
    "T03D3813:5b-8": "/ de ltar de kho na nyid yin pa'i phyir",
    "T03D3813:5b-9": "chos thams cad dmigs su med pas mngon sum du",
    "T03D3813:5b-10": "bya bar mi nus she na /",
    "T03D3813:5b-11": "mngon sum du bya ba'i thabs chos thams cad nam mkha' dang mnyam par bstan par bya ba'i phyir /",
    "T03D3813:5b-12": "rnal 'byor ba yi ye shes gang //",
    "T03D3813:5b-13": "de yang nam mkha'i mtshan nyid de //",
    "T03D3813:5b-14": "de bas shes dang shes bya dag / thams cad nam mkha'i mtshan nyid do //",
    "T03D3813:5b-15": "zhes bya ba smos te /",
    "T03D3813:5b-16": "'di ltar zhi gnas te /",
    "T03D3813:5b-17": "sems rtse gcig pa'i mtshan nyid dang /",
    "T03D3813:5b-18": "lhag mthong ste /",
    "T03D3813:5b-19": "yang dag pa'i shes rab kyi mtshan nyid zung du",
    "T03D3813:5b-20": "'brel bar 'jug pa la ni rnal 'byor ces bya",
    "T03D3813:5b-21": "la de gang la yod pa de la ni rnal",
    "T03D3813:5b-22": "'byor pa zhes bya ste /",
    "T03D3813:5b-23": "de rnams kyi ye shes gang yin pa de dag",
    "T03D3813:5b-24": "kyang chos thams cad nam mkha'i mtshan nyid yin pa'i",
    "T03D3813:5b-25": "phyir / 'khor ba dang mya ngan las 'das pa",
    "T03D3813:5b-26": "la mi gnas pa'i ngo bo nyid thabs dang shes",
    "T03D3813:5b-27": "rab gnyis su med par gyur pa'i de bzhin nyid",
    "T03D3813:5b-28": "kyi ye shes de ni de bzhin gshegs pa'i bdag",
    "T03D3813:5b-29": "phyir / nyid can te / de yang phung po",
    "T03D3813:5b-30": "dang khams dang skye mched la sogs pa spros pa'i",
    "T03D3813:5b-31": "bdag nyid can ma yin te /",
    "T03D3813:5b-32": "gang de bzhin nyid kyi bdag nyid can chos kyi",
    "T03D3813:5b-33": "dbyings mi g-yo ba'i ngo bo nyid kyis gzod ma",
    "T03D3813:5b-34": "nyid nas ma skyes pa'i rang bzhin te /",
    "T03D3813:5b-35": "'gro ba dang 'od ba la sogs pa'i ngo bo",
    "T03D3813:5b-36": "nyid dang bral ba'i phyir dngos po med pa'o zhes",
    "T03D3813:5b-37": "kyang brjod par nus pa ma yin te /",
    "T03D3813:5b-38": "dgag par byed pa med pa'i phyir ro //",
    "T03D3813:5b-39": "ma skyes pa'i ngo bo nyid du yang yod pa ma yin te /",
    "T03D3813:5b-40": "de bas na /",
    "T03D3813:5b-41": "de yang nam mkha'i mtshan nyid de //",
    "T03D3813:5b-42": "zhes bya ba smos te /",
    "T03D3813:5b-43": "spros pa thams cad dang bral ba'i phyir ;",
    "T03D3813:5b-44": "nam mkha' dang 'dra bas na nam mkha' ste /",
    "T03D3813:5b-45": "de nyid kyi mtshan nyid can gyi mtshan ma gang yin pa de nam mkha'i mtshan nyid de /",
    "T03D3813:5b-46": "gang gi phyir rgyu des na chos thams cad sgrib",
    "T03D3813:5b-47": "pa med pa'i ngo bo nyid yin pa'i phyir ro",
    "T03D3813:5b-48": "// gtan tshigs de bas na shes pa ste /",
    "T03D3813:6a-0": "khams gsum @6a * //",
    "T03D3813:6a-1": "par zhugs pa'i sems dang /",
    "T03D3813:6a-2": "sems las byung ba rnams kyang nam mkha'i mtshan nyid yin la /",
    "T03D3813:6a-3": "shes bya dag ste /",
    "T03D3813:6a-4": "des mthong ba'i yul ma rig pa'i rjes su zhugs",
    "T03D3813:6a-5": "pas snod dang bcud kyi 'jig rten gyi mtshan nyid",
    "T03D3813:6a-6": "can sems can rnams kyi phung po khams dang skye",
    "T03D3813:6a-7": "mched la sogs pa'i ngo bo nyid ni shes bya",
    "T03D3813:6a-8": "ste / shes pas yul du byas pas shes bya",
    "T03D3813:6a-9": "nyid tsam du rjes su 'brel cing khong du chud",
    "T03D3813:6a-10": "par bya ba'i shes bya gang yin pa de ni",
    "T03D3813:6a-11": "yul nyid du yongs su brtags pas shes bya zhes",
    "T03D3813:6a-12": "ste / bya la / thams cad mkhyen pa'i ye shes la ni /",
    "T03D3813:6a-13": "de gnyi ga yang nam mkha' dang mnyam mo //",
    "T03D3813:6a-14": "de bas na de'i khyab pa nyid bstan pa ni thams cad ces bya ba ste /",
    "T03D3813:6a-15": "phyogs gcig tsam ma yin te lhag ma med par ro //",
    "T03D3813:6a-16": "gang 'di ltar nyan thos rnams kyis gang zag tsam",
    "T03D3813:6a-17": "la bdag med kyi phung po la sogs pa yod",
    "T03D3813:6a-18": "pa dang / de rnams kyi thar pa'i mtshan nyid",
    "T03D3813:6a-19": "du phung po lhag ma dang bcas pa'i mya ngan",
    "T03D3813:6a-20": "las 'das par 'dod pa dang /",
    "T03D3813:6a-21": "gzhan du na lhag ma med pa'i mya ngan las 'das par 'dod cing smra la /",
    "T03D3813:6a-22": "bcom ldan 'das kyis ni de dag thams cad nas",
    "T03D3813:6a-23": "thams cad du dngos po thams cad stong pa nyid",
    "T03D3813:6a-24": "du gsungs kyi / mu stegs pa lta bu'i phyogs gcig pa'i stong pa nyid ni ma yin no //",
    "T03D3813:6a-25": "de bas na de'i don ni 'di yin te /",
    "T03D3813:6a-26": "'gro ba gang ci 'ang rung nam mkha'i mtshan nyid du ma gyur pa ni 'ga' yang med de /",
    "T03D3813:6a-27": "de bas na /",
    "T03D3813:6a-28": "thams cad nam mkha'i mtshan nyid do //",
    "T03D3813:6a-29": "zhes bshad do //",
    "T03D3813:6a-30": "de ltar tshigs su bcad pa dgus de kho na nyid bstan nas /",
    "T03D3813:6a-31": "'dir dngos po med pas thob pa'i 'bras bu med",
    "T03D3813:6a-32": "par dogs pa bsal cing byang chub sems dpa'i rigs",
    "T03D3813:6a-33": "can rnams kyi 'bras bu nye bar bstan pa'i phyir",
    "T03D3813:6a-34": "/ de ltar de bzhin nyid sems pa //",
    "T03D3813:6a-35": "dngos po kun la mi gnas te //",
    "T03D3813:6a-36": "byang chub smon pa'i sems kyis ni //",
    "T03D3813:6a-37": "ye shes de ltar 'byung bar 'gyur //",
    "T03D3813:6a-38": "zhes bya ba smos pa yin no //",
    "T03D3813:6a-39": "bcom ldan 'das ma shes rab kyi pha rol tu",
    "T03D3813:6a-40": "phyin pa'i don bsdus pa tshigs su bcad pa dgu",
    "T03D3813:6a-41": "pa'i rgya cher bshad pa slob dpon chen po kam",
    "T03D3813:6a-42": "pa la'i zhal snga nas mdzad pa rdzogs so /",
    "T03D3813:6b-0": "// / @6b rgya gar gyi mkhan po ka ma la gupta dang /"
}