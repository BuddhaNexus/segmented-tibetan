{
    "T02TD3511E:157b-0": "@157b # // rgya gar skad du /",
    "T02TD3511E:157b-1": "a'arya dz'am gu l'i ma h'a bidy'a /",
    "T02TD3511E:157b-2": "bod skad du /",
    "T02TD3511E:157b-3": "'phags ma dug sel ma'i rig sngags chen mo /",
    "T02TD3511E:157b-4": "sangs rgyas dang byang chub sems dpa' thams cad la phyag 'tshal lo //",
    "T02TD3511E:157b-5": "'di skad bdag gis thos pa dus gcig na /",
    "T02TD3511E:157b-6": "bcom ldan 'das mnyan du yod pa na bzhugs te /",
    "T02TD3511E:157b-7": "rgyal bu rgyal byed kyi tshal mgon med zas sbyin gyi kun dga' rab na dge slong gi dge 'dun chen po brgya phrag phyed dang bcu gsum dang thabs cig tu bzhugs te /",
    "T02TD3511E:157b-8": "byang chub sems dpa' sems dpa' chen po rab tu mang po dang /",
    "T02TD3511E:157b-9": "yang dpag tu med pa'i lha dang /",
    "T02TD3511E:157b-10": "klu dang /",
    "T02TD3511E:157b-11": "gnod sbyin dang /",
    "T02TD3511E:157b-12": "dri za dang /",
    "T02TD3511E:157b-13": "lha ma yin dang /",
    "T02TD3511E:157b-14": "nam mkha' lding dang /",
    "T02TD3511E:157b-15": "mi 'am ci dang /",
    "T02TD3511E:157b-16": "lto 'phye chen po dang /",
    "T02TD3511E:157b-17": "mi dang mi ma yin pa rnams dang thabs cig go //",
    "T02TD3511E:157b-18": "de nyid du bcom ldan 'das kyis dge slong rnams la bka' stsal pa /",
    "T02TD3511E:157b-19": "dge slong dag sngon byung pa na nga byang chub sems dpar gyur te spyad pa spyod pa na /",
    "T02TD3511E:157b-20": "ri bo gangs ldan byang phyogs logs //",
    "T02TD3511E:157b-21": "spos ngad ldang ba'i ri bo ste //",
    "T02TD3511E:157b-22": "ri rgyal de yi shar phyogs na //",
    "T02TD3511E:157b-23": "gzhon nu bsod nams brgya yis mtshan //",
    "T02TD3511E:157b-24": "ae na ya yi pags pa'i gos //",
    "T02TD3511E:157b-25": "sbrul gyis brgyan cing ske rags byas //",
    "T02TD3511E:158a-0": "sbrul dug reg pa'i dug can @158a * //",
    "T02TD3511E:158a-1": "dang ;",
    "T02TD3511E:158a-2": "/ mthong dug can gyis rna rgyan byas //",
    "T02TD3511E:158a-3": "dug gi me tog zas su za //",
    "T02TD3511E:158a-4": "dug gi khrag ni 'thung bar byed //",
    "T02TD3511E:158a-5": "de yi bdag la bos byas te //",
    "T02TD3511E:158a-6": "bu khyod tshur shog bdag la nyon //",
    "T02TD3511E:158a-7": "dug sel ma zhes bya ba yi //",
    "T02TD3511E:158a-8": "rig sngags mchog gis dug 'joms ma //",
    "T02TD3511E:158a-9": "gang zhig bdag ming tsam gyis kyang //",
    "T02TD3511E:158a-10": "de yi dug rnams thams cad 'joms //",
    "T02TD3511E:158a-11": "tadya th'a /",
    "T02TD3511E:158a-12": "aom ai li mitte ti li mitte ai li ti li mitte dumbe li dumb'a li aa gra dusse dussa l'i ai tarke takra ra na merme marmma ra ne kashm'i re kashm'i ra mu kte aaghe aagha ne aagha na gha ne aa gha na gha ne ai l'i ai l'i /",
    "T02TD3511E:158a-13": "ae ma li ae ai li mi l'i ae aaksh'a ae aaksha /",
    "T02TD3511E:158a-14": "ai ae shve te shve te tunde aa nu rakshe sv'ah'a /",
    "T02TD3511E:158a-15": "'dir bdag gis rig sngags thams cad du dkar ba dge slong rnams la legs par phul ba'i rig pa 'di lan cig thos pas de la lo bdun du sprul gyis 'dzin par mi 'gyur ro //",
    "T02TD3511E:158a-16": "de'i lus la dug gis gos par mi 'gyur ro //",
    "T02TD3511E:158a-17": "dge slong gang zhig rnams kyis rig sngags 'di bzung bar gyur na ji srid 'tsho'i bar du sbrul gyis 'dzin par mi 'gyur ro //",
    "T02TD3511E:158a-18": "gal te yang sbrul gyis bzung na de'i mgo aardza ka'i dog pa bzhin du tshal pa bdun du 'gas par 'gyur ro //",
    "T02TD3511E:158a-19": "yang sngags kyi tshig 'di sbrul gyi mdun du bzlas par mi bya'o//",
    "T02TD3511E:158a-20": "gang zhig gis bzlas na sbrul 'chi bar 'gyur ro //",
    "T02TD3511E:158a-21": "'di lta ste /",
    "T02TD3511E:158a-22": "ai la l'a tsi la l'a tsakko bakko kod ti mo ho mo hi ti ku ru d'a ku ru de ni ku ru de ti /",
    "T02TD3511E:158a-23": "pu ru d'a pu ru de ti ni pu ru d'a ni pu ru de ti /",
    "T02TD3511E:158a-24": "phutta phutta ra he phutta phutta /",
    "T02TD3511E:158a-25": "ttenta ra he /",
    "T02TD3511E:158a-26": "n'a ge n'a gam ra he /",
    "T02TD3511E:158a-27": "n'a gadta dtanta ra he /",
    "T02TD3511E:158a-28": "sar pe sar pa ra he sar padta dtanta ra he /",
    "T02TD3511E:158a-29": "aatstshe aatstsha le ai ai la bi she /",
    "T02TD3511E:158a-30": "sh'i te sh'i t'a ban ta le /",
    "T02TD3511E:158a-31": "pha le pha la le /",
    "T02TD3511E:158a-32": "tunde tu tunde /",
    "T02TD3511E:158a-33": "tandi tandi te da ta sphu ta sphu ta sphu ta tu bi sham sv'a h'a /",
    "T02TD3511E:158a-34": "dge slong rnams kyis dug sel ma zhes bya ba'i rig sngags chen po lha dang /",
    "T02TD3511E:158a-35": "lha ma yin dang /",
    "T02TD3511E:158a-36": "klu dang gnod sbyin dang /",
    "T02TD3511E:158a-37": "'byung po 'dus pa thams cad la gsungs pa dang /",
    "T02TD3511E:158a-38": "gtam byas pa dang /",
    "T02TD3511E:158a-39": "nye bar bstan pa dang /",
    "T02TD3511E:158a-40": "rab tu lung bstan pa de thams cad de bzhin du mi bden pa ma lags te gzhan du ma yin no //",
    "T02TD3511E:158a-41": "de bden par 'gyur te ji lta ba de bzhin du phyin ci ma log pa'o //",
    "T02TD3511E:158b-0": "phyin ci ma log pas sangs rgyas kyi bden pa rjes su dran pa @158b dang ;",
    "T02TD3511E:158b-1": "chos kyi bden pa rjes su dran pa dang dge 'dun gyi bden pa rjes su dran pa dang /",
    "T02TD3511E:158b-2": "bden pa'i tshig gi bden pa rjes su dran pa dang /",
    "T02TD3511E:158b-3": "bden pa 'di dang bden pa'i tshig 'dis dug rnams dug med par gyur cig / d'a t'a ram gatstsha tu /",
    "T02TD3511E:158b-4": "da sha d'a ram gatstsha tu /",
    "T02TD3511E:158b-5": "aagni gatstsha tu /",
    "T02TD3511E:158b-6": "ku tyam gatstsha tu /",
    "T02TD3511E:158b-7": "dza la gatstsha tu /",
    "T02TD3511E:158b-8": "stam bha gatstsha tu /",
    "T02TD3511E:158b-9": "sh'antam gatstsha tu /",
    "T02TD3511E:158b-10": "svastya ya nam gatstsha tu /",
    "T02TD3511E:158b-11": "bh'u myam ni pa ta tu bi sham sv'a h'a /",
    "T02TD3511E:158b-12": "bcom ldan 'das kyis de skad ces bka' stsal pa dang /",
    "T02TD3511E:158b-13": "kun dga' bo dang /",
    "T02TD3511E:158b-14": "dge slong dang bcas pa'i 'khor rnams dang /",
    "T02TD3511E:158b-15": "lha dang mi dang /",
    "T02TD3511E:158b-16": "lha ma yin dang /",
    "T02TD3511E:158b-17": "nam mkha' lding dang /",
    "T02TD3511E:158b-18": "dri za dang /",
    "T02TD3511E:158b-19": "mi 'am ci dang /",
    "T02TD3511E:158b-20": "lto 'phye chen po dang /",
    "T02TD3511E:158b-21": "gnod sbyin dang /",
    "T02TD3511E:158b-22": "klu dang bcas pa'i 'khor de dag thams cad yi rangs te mngon par dga'o //",
    "T02TD3511E:158b-23": "'phags ma dug sel ma'i rig sngags chen mo rdzogs so//"
}