{
    "T02TD2856E:196a-0": "@196a # // rgya gar skad du /",
    "T02TD2856E:196a-1": "shr'i kharsa pa na lo ki shva ra s'adha nam /",
    "T02TD2856E:196a-2": "bod skad du /",
    "T02TD2856E:196a-3": "dpal kharsa pan 'jig rten dbang phyug gi sgrub thabs /",
    "T02TD2856E:196a-4": "thugs rje chen po 'phags pa spyan ras gzigs dbang phyug la phyag 'tshal lo //",
    "T02TD2856E:196a-5": "rnal 'byor dbang phyug byams pa dang //",
    "T02TD2856E:196a-6": "snying rje dga' ba btang snyoms las //",
    "T02TD2856E:196a-7": "byung ba'i byang chub sems kyi bdag /'jig rten mgon po la phyag 'tshal //",
    "T02TD2856E:196a-8": "de zhabs padmo la reg pas //",
    "T02TD2856E:196a-9": "'jig rten sdug bsngal bsgral ba'i phyir //",
    "T02TD2856E:196a-10": "ji bzhin ji ltar sgrub pa'i thabs //",
    "T02TD2856E:196a-11": "mdor bsdus bdag gis bstan par bya //",
    "T02TD2856E:196a-12": "mkha' ltar dri med stong nyid dbyings las dbang po gzhu ltar gsal ba'i dngos //",
    "T02TD2856E:196a-13": "padmo zla rgyas thugs gsung 'od 'phro sgyu ma'i rnam thar sprul pa'i sku //",
    "T02TD2856E:196a-14": "rab mdzes sku ni gzi brjid brtan mdzes 'bar ba'i 'od zer dkar 'khrigs pa //",
    "T02TD2856E:196a-15": "skyil krung phyed brkyang dul ba'i phyag g-yas mchod sbyin gsal po g-yon gyi phyag / padma'i sdong mdzes dri med 'dab rgyas gzhon nu sgeg po'i thugs kar 'dzin //",
    "T02TD2856E:196a-16": "shel ltar dri med autpal spyan ring kun nas yid 'phrog 'od 'bar zhal //",
    "T02TD2856E:196a-17": "brtan po dkar gsal zla rgyas stong lhag ral pa'i cod pan thub pa'i gdan //",
    "T02TD2856E:196b-0": "'bar ba'i @196b rin chen dri med sna tshogs shin tu 'od sbyangs legs spras shing //",
    "T02TD2856E:196b-1": "mkha' la nyi shar lham me lhan ne nam mkha'i mthar gtugs 'od 'gyed pa //",
    "T02TD2856E:196b-2": "dpe byad mtshan rdzogs gcig pu skyob pa skyabs kyi dam pa slu med de //",
    "T02TD2856E:196b-3": "shin tu rtogs dkar de nyid gzhir gyur snying gi pad 'dab hr'i: yig gis //",
    "T02TD2856E:196b-4": "gang ba'i phyogs rnams de bzhin de gzugs aom dang a'a: dang hr'i: dang h'um //",
    "T02TD2856E:196b-5": "dkar sogs kha dog dag gi phreng ba yid ni ye shes yig 'bru'i dngos //",
    "T02TD2856E:196b-6": "brtse pa'i rlung bskyod ye shes me 'bar 'gro ba'i sdig tshogs bud shing bsregs //",
    "T02TD2856E:196b-7": "zhi ba'i ngang ni gnyis med mi g-yo mkha' ltar spros bral ro gcig ro //",
    "T02TD2856E:196b-8": "bde chen 'byung gnas ye shes dri med mnyam gzhag chen po bsgom par bya //",
    "T02TD2856E:196b-9": "de rjes mchod sogs dag pa'i yan lag cho ga ji bzhin ye shes sems dpa' legs bcug ste //",
    "T02TD2856E:196b-10": "rnam gsum 'khor lo dkar dmar sngo tshul go rims bzhin du sku gsung thugs //",
    "T02TD2856E:196b-11": "brtan po'i mtshan nyid dam pa'i zhal bzhin mkhas pas rab tu shes par bya //",
    "T02TD2856E:196b-12": "thugs rje chen po kharsa pan'i sgrub thabs /",
    "T02TD2856E:196b-13": "grub pa brnyes pa'i skyes bu chen po shr'i sh'anta ka ras mdzad pa rdzogs so /",
    "T02TD2856E:196b-15": "// / bod kyi lo ts'a ba gnubs byams pa'i dpal gyis bsgyur ba'o//"
}