{
    "K10D0279_H0281:130b-0": "@130b / /rgya gar skad du /",
    "K10D0279_H0281:130b-1": "a'arya buddha aa nu smri ti /",
    "K10D0279_H0281:130b-2": "bod skad du /",
    "K10D0279_H0281:130b-3": "'phags pa sangs rgyas rjes su dran pa /",
    "K10D0279_H0281:130b-4": "sangs rgyas dang /",
    "K10D0279_H0281:130b-5": "byang chub sems dpa' thams cad la phyag 'tshal lo //",
    "K10D0279_H0281:130b-6": "'di ltar sangs rgyas bcom ldan 'das de ni de",
    "K10D0279_H0281:130b-7": "bzhin gshegs pa dgra bcom pa yang dag par rdzogs",
    "K10D0279_H0281:130b-8": "pa'i sangs rgyas / rig pa dang /",
    "K10D0279_H0281:130b-9": "zhabs su ldan pa /",
    "K10D0279_H0281:130b-10": "bde bar gshegs pa /",
    "K10D0279_H0281:130b-11": "'jig rten mkhyen pa /",
    "K10D0279_H0281:130b-12": "skyes bu 'dul ba'i kha lo sgyur ba bla na med pa /",
    "K10D0279_H0281:130b-13": "lha dang mi rnams kyi ston pa /",
    "K10D0279_H0281:130b-14": "sangs rgyas bcom ldan 'das so //",
    "K10D0279_H0281:130b-15": "de bzhin gshegs pa de dag ni bsod nams dag gi rgyu mthun pa /",
    "K10D0279_H0281:130b-16": "dge ba'i rtsa ba rnams chud mi za ba /",
    "K10D0279_H0281:130b-17": "bzod pas brgyan pa /",
    "K10D0279_H0281:130b-18": "bsod nams kyi gter rnams kyi gzhi /",
    "K10D0279_H0281:130b-19": "dpe byad bzang po rnams kyis spras pa /",
    "K10D0279_H0281:130b-20": "mtshan rnams kyi me tog rgyas pa /",
    "K10D0279_H0281:130b-21": "spyod yul ran par mthun pa /",
    "K10D0279_H0281:130b-22": "mthong na mi mthun pa med pa /",
    "K10D0279_H0281:130b-23": "dad pas mos pa rnams mngon par dga' ba /",
    "K10D0279_H0281:130b-24": "shes rab zil gyis mi non pa /",
    "K10D0279_H0281:130b-25": "stobs rnams la brdzi ba med pa /",
    "K10D0279_H0281:130b-26": "sems can thams cad kyi ston pa /",
    "K10D0279_H0281:130b-27": "byang chub sems dpa' rnams kyi yab /",
    "K10D0279_H0281:130b-28": "'phags pa'i gang zag rnams kyi rgyal po /",
    "K10D0279_H0281:130b-29": "mya ngan las 'das pa'i grong khyer du 'gro ba rnams kyi ded dpon /",
    "K10D0279_H0281:130b-30": "ye shes dpag tu med pa /",
    "K10D0279_H0281:130b-31": "spobs pa bsam gyis mi khyab pa /",
    "K10D0279_H0281:130b-32": "gsung rnam par dag pa /",
    "K10D0279_H0281:130b-33": "dbyangs snyan pa /",
    "K10D0279_H0281:130b-34": "sku byad lta bas chog mi shes pa /",
    "K10D0279_H0281:131a-0": "sku mtshungs @131a *//",
    "K10D0279_H0281:131a-1": "pa med pa /",
    "K10D0279_H0281:131a-2": "'dod pa dag gis ma gos pa /",
    "K10D0279_H0281:131a-3": "gzugs dag gis nye bar ma gos pa /",
    "K10D0279_H0281:131a-4": "gzugs med pa dag dang ma 'dres pa /",
    "K10D0279_H0281:131a-5": "sdug bsngal las rnam par grol ba phung po dag las rab tu rnam par grol pa /",
    "K10D0279_H0281:131a-6": "khams rnams dang mi ldan pa /",
    "K10D0279_H0281:131a-7": "skye mched rnams bsdams pa /",
    "K10D0279_H0281:131a-8": "mdud pa rnams shin tu bcad pa /",
    "K10D0279_H0281:131a-9": "yongs su gdung ba dag las rnam par grol ba /",
    "K10D0279_H0281:131a-10": "sred pa las shin tu grol ba /",
    "K10D0279_H0281:131a-11": "chu bo las brgal ba /",
    "K10D0279_H0281:131a-12": "ye shes yongs su rdzogs pa /",
    "K10D0279_H0281:131a-13": "'das pa dang /",
    "K10D0279_H0281:131a-14": "ma byon pa dang /",
    "K10D0279_H0281:131a-15": "da ltar byung ba'i sangs rgyas bcom ldan 'das rnams kyi ye shes la gnas pa /",
    "K10D0279_H0281:131a-16": "mya ngan las 'das pa la mi gnas pa /",
    "K10D0279_H0281:131a-17": "yang dag pa nyid kyi mtha' la gnas pa /",
    "K10D0279_H0281:131a-18": "sems can thams cad la gzigs pa'i sa la bzhugs pa ste /",
    "K10D0279_H0281:131a-19": "'di dag ni de bzhin gshegs pa'i ye shes yang dag pa'i che ba'i yon tan yin no //"
}