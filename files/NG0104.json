{
    "NG0104:1": "@#// rgya gar skad du /",
    "NG0104:2": "bod+hi tsit+ta badzra pra b+ha s+phar na tan+t+ra pa ta la na ma /",
    "NG0104:3": "bod skad du //",
    "NG0104:4": "byang chub kyi sems rdo rje 'od 'phro ba'i rgyud kyi rim pa zhes bya ba //",
    "NG0104:5": "bcom ldan 'das dpal gyi dpal smra bsam brjod pa las 'das la phyag 'tshal lo //",
    "NG0104:6": "'di skad bdag gis thos pa'i dus kyi tshe //",
    "NG0104:7": "bcom ldan 'das dpal rdo rje sems dpa' nyid kun",
    "NG0104:8": "tu bzang po 'og min gyi gnas rig pa'i pho",
    "NG0104:9": "brang bsam gyis mi khyab pa'i dbyings //",
    "NG0104:10": "byin rlabs cho 'phrul rnam par 'phro ba zhes bya",
    "NG0104:11": "ba na byang chub sems dpa' rdo rje sems dpa'",
    "NG0104:12": "la sogs pa ril dang thabs cig go / de'i",
    "NG0104:13": "tshe rdo rje sems dpas bcom ldan 'das dpal kun",
    "NG0104:14": "tu bzang po la 'di skad ces gsol to //",
    "NG0104:15": "dam tshig nyams par gyur pa la //",
    "NG0104:16": "gso ba'i thabs shig stsal du gsol //",
    "NG0104:17": "zhes zhus pas //",
    "NG0104:18": "bcom ldan 'das chos kyi rjes bka' stsal pa //",
    "NG0104:19": "sems dpa' chen po da nyon cig / shin tu rnal 'byor lha yi lha //",
    "NG0104:20": "rnal 'byor las kyang rnal 'byor mchog / 'phags pa las kyang 'phags pas na //",
    "NG0104:21": "rdo rje rgyal ba kun gyi mes //",
    "NG0104:22": "rje btsan dam pa kun tu bzang *//",
    "NG0104:23": "rdo rje 'chang rgyal 'jigs pa'i skyabs //",
    "NG0104:24": "nyams pa'i chad pa byung ba la //",
    "NG0104:25": "mgon btsun de las gzhan med do //",
    "NG0104:26": "dam tshig sems nyid yin pa ru //",
    "NG0104:27": "'gro ba'i mgon pos yang dag gsungs //",
    "NG0104:28": "sems nyid dngos po med pa la //",
    "NG0104:29": "nyams pa'i chad pas ci zhig gcad //",
    "NG0104:30": "gang las nyams te ci zhig nyams //",
    "NG0104:31": "gang du nyams te ji ltar nyams //",
    "NG0104:32": "nyams par sems pa de nyid yin //",
    "NG0104:33": "ltung bar 'dzin pa de nyid yin //",
    "NG0104:34": "sems nyid dag pa'i chus bkrus na //",
    "NG0104:35": "dag par ma gyur gang yang med //",
    "NG0104:36": "stong nyid dben pa'i don rtogs na //",
    "NG0104:37": "bde dang sdug bsngal ming yang med //",
    "NG0104:38": "bde dang sdug bsngal sdug mi sdug / bdag dang bdag med stong mi stong *//",
    "NG0104:39": "de bzhin nyid du 'dzin pa yang *//",
    "NG0104:40": "de nyid yin pas dngos po med //",
    "NG0104:41": "de la tha snyad ci btags kyang *//",
    "NG0104:42": "thog tu phebs par ga la 'gyur //",
    "NG0104:43": "ma bcos rang bzhag rig pas mtshon //",
    "NG0104:44": "ji ltar nam mkha' zhig gyur na //",
    "NG0104:45": "de tshe chad pa 'byung bar 'gyur //",
    "NG0104:46": "chos nyid mthong bar gyur pa yang *//",
    "NG0104:47": "ji ltar rang gi mdzub rtse la //",
    "NG0104:48": "rang gis rig pa'i dus byung na //",
    "NG0104:49": "de tshe chos nyid mthong bar 'gyur //",
    "NG0104:50": "zhes gsungs so //",
    "NG0104:51": "byang chub sems rje btsan dam pa rdo rje 'od 'phro ba'i rgyud las //",
    "NG0104:52": "nyams pa chad pa mi 'byung ba'i le'u ste dang po'o //    // kye sems dpa' chen po //",
    "NG0104:53": "nyams pa zhes ni gang la bya //",
    "NG0104:54": "chad pa zhes ni ci la bya //",
    "NG0104:55": "nyams dang chad par 'dzin pa yang *//",
    "NG0104:56": "de nyid yin te de mi 'byung *//",
    "NG0104:57": "'bras bu bsgrub dang grub pa ru //",
    "NG0104:58": "'dod pa des kyang mi rnyed de //",
    "NG0104:59": "mdongs pas nam mkhar bsnyeg pa bzhin //",
    "NG0104:60": "byang chub sems kyi rang bzhin 'di //",
    "NG0104:61": "brtag dka' brjod du rdul tsam @#//",
    "NG0104:62": "med //",
    "NG0104:63": "drug gi yul bzhin med pas na //",
    "NG0104:64": "so so skye bo'i blos ma reg / byang chub gang yin sems ni gang *//",
    "NG0104:65": "kun gzhi rang byung ye shes la //",
    "NG0104:66": "ngang gis spros med chen po la //",
    "NG0104:67": "che ba'i yon tan btsal du med //",
    "NG0104:68": "de nyid sems yin byang chub sems //",
    "NG0104:69": "ji ltar me yi rtse mo yis //",
    "NG0104:70": "rdzas kyi dngos po kun bsregs kyang *//",
    "NG0104:71": "rang gi dngos po bsreg mi nus //",
    "NG0104:72": "de bzhin byang chub sems kyis kyang *//",
    "NG0104:73": "kun shes rang rig ma shes te //",
    "NG0104:74": "gal te shes na shes pa'o //",
    "NG0104:75": "'di la rtsol bsgrub byar yang med //",
    "NG0104:76": "dag dang ma dag gnyis med de //",
    "NG0104:77": "rang byung dag pa chen po la //",
    "NG0104:78": "med ces bya ba btags pa nyid //",
    "NG0104:79": "btags pa nyid la mi gnas na //",
    "NG0104:80": "byang chub sems lam gnas pa yin //",
    "NG0104:81": "gnas pa nyid na gnas med pas //",
    "NG0104:82": "gnas zhes tha snyad mi gdags so //",
    "NG0104:83": "dus gsum sangs rgyas sems las byung *//",
    "NG0104:84": "sems la tha snyad yod ce'am //",
    "NG0104:85": "sems las kun 'byung thams cad sems //",
    "NG0104:86": "sems ni skye med de bzhin nyid //",
    "NG0104:87": "rang gsal thams cad sa le mkhyen //",
    "NG0104:88": "mkhyen pa nyid kyang sems yin par //",
    "NG0104:89": "sems dpa' chen po rig par gyis //",
    "NG0104:90": "byang chub sems rje btsan dam pa rdo rje 'od 'phro ba'i rgyud las //",
    "NG0104:91": "thams cad sems su bstan pa'i le'u ste gnyis pa'o //    // kye sems dpa' chen po /",
    "NG0104:92": "sems las 'khor ba thams cad byung *//",
    "NG0104:93": "mya ngan 'das pa de bzhin te //",
    "NG0104:94": "byung ba yin te de nyid yin //",
    "NG0104:95": "yin zhes bya ba mtshon pa tsam //",
    "NG0104:96": "yang dag nyid la yin pa med //",
    "NG0104:97": "kun yin gang yang min pa'i phyir //",
    "NG0104:98": "ngas kyang yang dag rig pa bzhin //",
    "NG0104:99": "skal ldan rnams kyis shes par bya'o //",
    "NG0104:100": "rdo rje sems dpa' gzhan yang ni //",
    "NG0104:101": "nyon mongs pa nyid byang chub lam //",
    "NG0104:102": "phyin ci log nyid byang chub ste //",
    "NG0104:103": "yang dag pa nyid phyin ci log / thams cad sems kyis byas pa yin //",
    "NG0104:104": "sems nyid rang la yod pas na //",
    "NG0104:105": "rang byung ye shes rang la yod //",
    "NG0104:106": "gal te rang la med na ni //",
    "NG0104:107": "de ni rang byung ye shes min //",
    "NG0104:108": "gzhan la btsal zhing bsgrub dgos pas //",
    "NG0104:109": "rgyu rkyen gnyis la rag lus pas //",
    "NG0104:110": "de la rang byung ye shes med //",
    "NG0104:111": "rgyu dang rkyen la rag ma lus //",
    "NG0104:112": "rang gsal nyag gcig dri ma med //",
    "NG0104:113": "rgyu rkyen ma bskyed rang byung ste //",
    "NG0104:114": "ma bsgribs gsal bas ye shes so //",
    "NG0104:115": "gdod nas snying po byang chub la //",
    "NG0104:116": "btsal ba'i bsam pas dbyings mi bskyod //",
    "NG0104:117": "'dir bstan de la brten nas ni //",
    "NG0104:118": "snum pa'i thabs kyis brkyang pa'i phyir //",
    "NG0104:119": "'tshams par mdzad pa'i skyes bu la //",
    "NG0104:120": "rig pa'i don 'di bstan par bya //",
    "NG0104:121": "gal te don 'di ma shes shing *//",
    "NG0104:122": "byang chub sems kyi chu med na //",
    "NG0104:123": "rgyal ba rnams kyang skyes par 'gyur //",
    "NG0104:124": "gal te gzhan la rtsol ba ni //",
    "NG0104:125": "'o ma 'dod pa'i btsun mo zhig / rwa la 'jo ba'i btsun mo des //",
    "NG0104:126": "rwa las 'o ma rnyed mi 'gyur //",
    "NG0104:127": "'di las kun byung 'di la son //",
    "NG0104:128": "'di las ma byung @#//",
    "NG0104:129": "gcig kyang med //",
    "NG0104:130": "byang chub sems rje btsan dam pa rdo rje 'od 'phrau ba'i rgyud las /",
    "NG0104:131": "thams cad sems las byung bar bstan pa'i le'u ste",
    "NG0104:132": "gsum pa'o // // de nas rdo rje sems dpas",
    "NG0104:133": "gsol pa / kye bcom ldan 'das sems kyi ngo bo gang lags /",
    "NG0104:134": "bcom ldan 'das kyis bka' stsal pa //",
    "NG0104:135": "sems dpa' chen po sems kyi rang gi ngo bo ni //",
    "NG0104:136": "ci yang min las cir yang snang *//",
    "NG0104:137": "dpag med brjod bral bsam mi khyab //",
    "NG0104:138": "'di zhes mtshon du med pa ni //",
    "NG0104:139": "sems kyi ngo bor de gsungs so //",
    "NG0104:140": "'gro ba'i sdug bsngal snang ba yang *//",
    "NG0104:141": "rang yin gzhan las de mi 'byung *//",
    "NG0104:142": "bde dang thar dang longs spyod kyang *//",
    "NG0104:143": "chos nyid dbyings las ma gtogs pa //",
    "NG0104:144": "rdul cha tsam yang med par gsungs //",
    "NG0104:145": "sku dang rgyan gyi 'khor lo yang *//",
    "NG0104:146": "rang gi sems yin gzhan na med //",
    "NG0104:147": "sangs rgyas chos dang dge 'dun yang *//",
    "NG0104:148": "rang yin de las gzhan na med //",
    "NG0104:149": "de phyir bkur ba'i yul yang med //",
    "NG0104:150": "bsrung med bsgrub med rtsol ba med /",
    "NG0104:151": "kha dog dbyibs dang gnas ris med //",
    "NG0104:152": "bde dang sdug bsngal rgyu 'bras med //",
    "NG0104:153": "med pa ma yin kun bdag nyid //",
    "NG0104:154": "yod pa ma yin brjod du med //",
    "NG0104:155": "bdag med gzhan med 'chi 'pho med //",
    "NG0104:156": "med pa ma yin thams cad 'byung *//",
    "NG0104:157": "'byung ba ma yin de nyid yin //",
    "NG0104:158": "kun gcig ye shes khyab pa'i ngang *//",
    "NG0104:159": "nam mkha'i chu yi ro mthun bzhin //",
    "NG0104:160": "dbye bsal med pa'i don du gcig / 'di ni rang rig byang chub sems //",
    "NG0104:161": "'di zhes bstan du med pa'o //",
    "NG0104:162": "ci yang med las cir yang snang *//",
    "NG0104:163": "rang byung snying po mchog gi don //",
    "NG0104:164": "snang ba nyid na snang med pas //",
    "NG0104:165": "snang ba med pa'i tshul gyis snang *//",
    "NG0104:166": "med ces bya ba 'dzin pa tsam //",
    "NG0104:167": "de nyid la yang gnas mi bya //",
    "NG0104:168": "gal te gnas na gol sa yin //",
    "NG0104:169": "gang zhig gol te ci zhig gol //",
    "NG0104:170": "gang du gol te ji ltar gol //",
    "NG0104:171": "gol bar snang ba de nyid yin //",
    "NG0104:172": "de nyid dngos po med pas na //",
    "NG0104:173": "de phyir de la gnas mi bya //",
    "NG0104:174": "gal te gnas na 'dzin pa yin //",
    "NG0104:175": "zhes gsungs pas rdo rje sems dpa' de nyid la gnas par gyur to //",
    "NG0104:176": "byang chub sems rje btsan dam pa rdo rje 'od 'phro ba'i rgyud las /",
    "NG0104:177": "sems kyi ngo bo bstan pa'i le'u ste bzhi pa'o",
    "NG0104:178": "// // kye sems dpa' chen po sems kyi yon",
    "NG0104:179": "tan ngas bshad kyis //",
    "NG0104:180": "sems dpa' khyod kyis mnyan par byos //",
    "NG0104:181": "sems kyi yon tan chen po ni //",
    "NG0104:182": "stong gsum rdul snyed sangs rgyas kyis //",
    "NG0104:183": "bskal pa bye bar brjod byas kyang *//",
    "NG0104:184": "de la brjod par mi nus te //",
    "NG0104:185": "de ni ma bsgribs kun tu gsal //",
    "NG0104:186": "de ni kun gyi snying po nyid //",
    "NG0104:187": "sdug bsngal bye bas gdungs pas kyang *//",
    "NG0104:188": "de la g.yos pa rdul tsam med //",
    "NG0104:189": "bde dang sdug bsngal thams cad kun //",
    "NG0104:190": "de yi longs spyod chen po ste //",
    "NG0104:191": "de yi dus na der mi 'dzin //",
    "NG0104:192": "ci yang mi dmigs chos kyi sku //",
    "NG0104:193": "cho 'phrul rang bzhin de la 'gyed //",
    "NG0104:195": "[(]22[)]@#// 'gyed pa ma yin de nyid yin //",
    "NG0104:196": "spros med bsdu med yi ge med //",
    "NG0104:197": "rtsis las 'das pas lhun grub sku //",
    "NG0104:198": "der gzhol der ni mchod pa'i sprin //",
    "NG0104:199": "klong du gnas pa'i sgrub thabs so //",
    "NG0104:200": "ngang gis mi ldog dngos grub pas //",
    "NG0104:201": "don du phyag rgya rdzogs pa yin //",
    "NG0104:202": "'di yi don rtogs skyes bu ni //",
    "NG0104:203": "bkur ba med cing bzlas brjod med //",
    "NG0104:204": "mchod pa med cing bsgom pa med //",
    "NG0104:205": "bsrung ba med cing rtog pa med //",
    "NG0104:206": "spang med blang med byang chub sems //",
    "NG0104:207": "ched du bya med thams cad rdzogs //",
    "NG0104:208": "'di ni rang byung rgyal po yin //",
    "NG0104:209": "sangs rgyas kun gyi bdag nyid yin //",
    "NG0104:210": "'bras bu kun gyi bcud bsdus yin //",
    "NG0104:211": "rang bzhin gsal bas mun pa med //",
    "NG0104:212": "de ltar snang ba ma lus kun //",
    "NG0104:213": "'di las byung zhing 'di la 'dus //",
    "NG0104:214": "skyon dang yon tan gnyis med de //",
    "NG0104:215": "blang med dor med 'pho 'gyur med //",
    "NG0104:216": "byas pa med par thams cad 'grub //",
    "NG0104:217": "phyin pa med par thams cad son //",
    "NG0104:218": "bstan pa med par kun la go / 'di ni sems kyi yon tan zhes //",
    "NG0104:219": "bcom ldan kun tu bzang pos gsungs //",
    "NG0104:220": "byang chub sems rje btsan dam pa rdo rje 'od 'phro ba'i rgyud las //",
    "NG0104:221": "sems kyi yon tan bstan pa'i le'u ste lnga pa'o //     // de nas rdo rje sems dpas //",
    "NG0104:222": "kye bcom ldan 'das 'di nyams su blang ba'i thabs bshad du gsol //",
    "NG0104:223": "ston pas bka' stsal pa //",
    "NG0104:224": "kye sems dpa' chen po nyams su blang du med pas na //",
    "NG0104:225": "blang du med pa'i tshul gyis blang *//",
    "NG0104:226": "snang ba mi spang rtog pa med //",
    "NG0104:227": "rtog pa med la gnas mi bya //",
    "NG0104:228": "rnam par mi rtog sa le ba //",
    "NG0104:229": "sa le bar yang rtog pa med //",
    "NG0104:230": "ma brtogs ngo bo nyid kyi gzhi //",
    "NG0104:231": "rig pa ji bzhin klung du bzhugs //",
    "NG0104:232": "'od gsal rtog bral rig pa'i klong *//",
    "NG0104:233": "ji bzhin nyid du ye gsal khyab //",
    "NG0104:234": "bsam med dran med mi g.yo ba //",
    "NG0104:235": "yon tan chen po'i bsam gtan ni //",
    "NG0104:236": "bsam gtan nyid pas bsam du med //",
    "NG0104:237": "med pa nyid la mi gnas shing *//",
    "NG0104:238": "rtog pa med las mi 'gog pa //",
    "NG0104:239": "'di ni rtogs pa'i rgyal po zhes //",
    "NG0104:240": "rgyal ba rnams kyis yang dag bshad //",
    "NG0104:241": "mi bsam mi dpyad de bzhin nyid //",
    "NG0104:242": "chu la chu ltar shes par bya //",
    "NG0104:243": "mi gnas pa la gnas pa ni //",
    "NG0104:244": "'di ni gnas pa chen po zhes //",
    "NG0104:245": "kun bzang sems dpas yang dag bshad //",
    "NG0104:246": "bshad du med pa'i don 'di ni //",
    "NG0104:247": "rgyal ba rnams kyis ma bshad de //",
    "NG0104:248": "rgyal bas phyis kyang gsung mi 'gyur //",
    "NG0104:249": "da ltar nyid kyang ma bshad do //",
    "NG0104:250": "byang chub sems rje btsan dam pa rdo rje 'od 'phro ba'i rgyud las //",
    "NG0104:251": "bsam med nyams su blang ba'i le'u ste drug pa'o",
    "NG0104:252": "// // de nas yang rdo rje sems dpas gsol",
    "NG0104:253": "pa / kye bcom ldan 'das /",
    "NG0104:254": "byang chub kyi sems gang lags /",
    "NG0104:255": "bka' stsal pa /",
    "NG0104:256": "sems dpa' chen po nyon cig / byang chub sems kyi mtshan nyid //",
    "NG0104:257": "kun yin gang yang ma yin no //",
    "NG0104:258": "'byung chen bzhi dang lnga po @#//",
    "NG0104:259": "yang *//",
    "NG0104:260": "byang chub sems nyid yin par bshad //",
    "NG0104:261": "phyi dang nang dang phyogs dang ris //",
    "NG0104:262": "'khor ba mya ngan 'das pa dang *//",
    "NG0104:263": "rgyu dang 'bras bur snang ba dang *//",
    "NG0104:264": "sangs rgyas sems can pho mo dang */",
    "NG0104:265": "kha dog dbyings dang gnas dang rigs //",
    "NG0104:266": "rgyud dang ma ning mtshan nyid dang *//",
    "NG0104:267": "mtshan mar ci snang ci 'dug pa //",
    "NG0104:268": "de nyid byang chub sems nyid de //",
    "NG0104:269": "gzhan nas 'ongs dang btsal ba med //",
    "NG0104:270": "de rnams yin pa'i ngo bo la //",
    "NG0104:271": "de rnams ril du ma nges pas //",
    "NG0104:272": "du ma yin par ma gsungs so //",
    "NG0104:273": "thams cad ma 'gags par snang bas //",
    "NG0104:274": "gcig kyang yin par ma bshad de //",
    "NG0104:275": "gcig dang du ma las grol ba //",
    "NG0104:276": "mtshan nyid gang du ma nges pa //",
    "NG0104:277": "de nyid byang chub chos kyi sku //",
    "NG0104:278": "thams cad ngo bo lhun gyis grub //",
    "NG0104:279": "btsal ba med par ye sangs rgyas //",
    "NG0104:280": "phyin pa med par kun la son //",
    "NG0104:281": "sdud pa med par thams cad 'dus //",
    "NG0104:282": "ma spangs sgrib pa kun dang bral //",
    "NG0104:283": "'khor dang mya ngan 'das pa dang *//",
    "NG0104:284": "sangs rgyas sems can 'gro ba drug / byang chub lam du snang ba yang *//",
    "NG0104:285": "de las de byung 'bum phrag yas //",
    "NG0104:286": "mtshon pa'i ngo bo kun 'dug kyang *//",
    "NG0104:287": "mtshon du med de de nyid yin //",
    "NG0104:288": "yin zhes bya ba mtshon pa tsam //",
    "NG0104:289": "mtshon zhes tshig tu brjod pa yang *//",
    "NG0104:290": "mtshon bya mtshon byed med pas na //",
    "NG0104:291": "mtshon pa med pa'i tshul gyis mtshon //",
    "NG0104:292": "de nyid mtshon pa chen po yin //",
    "NG0104:293": "de yin de don rig shes na //",
    "NG0104:294": "'khor dang sdug bsngal 'khrul 'khor kun //",
    "NG0104:295": "byang chub sems nyid yin zhes bshad //",
    "NG0104:296": "byang chub sems rje btsan dam pa rdo rje 'od 'phro ba'i rgyud las //",
    "NG0104:297": "byang chub sems kyi rang bzhin gang yin bstan pa'i",
    "NG0104:298": "le'u ste bdun pa'o // // de nas bcom ldan",
    "NG0104:299": "dgyes pa ches // 'khor la tshig tu bka' stsal pa //",
    "NG0104:300": "kye sems dpa' chen po //",
    "NG0104:301": "gang zhig mnyam nyid rtogs pa la //",
    "NG0104:302": "skyon dang yon tan gnyis kas bsgrib //",
    "NG0104:303": "bde chags sdug bsngal spang 'dod pa //",
    "NG0104:304": "dmus long mkha' la mdud 'dor 'dra //",
    "NG0104:305": "don nyid ma bcos mnyam pa'i don //",
    "NG0104:306": "ma 'dres gsal bar ma rtogs na //",
    "NG0104:307": "stong gsum rgyal ba'i skus bkang yang *//",
    "NG0104:308": "phan med ma bkang gnod mi 'gyur //",
    "NG0104:309": "byang chub nyon mongs gnyis med de //",
    "NG0104:310": "kun gzhi yangs pa'i ngang du gcig / de phyir blang dang dor med de //",
    "NG0104:311": "de nyid ma grub rang snang phyir //",
    "NG0104:312": "bying dang rgod dang re dogs dang *//",
    "NG0104:313": "gsal dang mi gsal 'byung 'jug klong *//",
    "NG0104:314": "myong dang rtogs dang 'gogs 'chos dang *//",
    "NG0104:315": "mtshan ma byung tshor mtha' yas pa //",
    "NG0104:316": "ye nas bsal med ngang gis zhi //",
    "NG0104:317": "brtag med ye nas chos sku nyid //",
    "NG0104:318": "ma spangs rol pas bdag nyid rgyan //",
    "NG0104:319": "bdag nyid ma mthong dmus long nyid //",
    "NG0104:320": "mi rnyed don la blang dor med //",
    "NG0104:321": "skyon nyid mnyam par don rtogs na //",
    "NG0104:322": "kun tu bzang zhes de la bya //",
    "NG0104:323": "ji ltar mkha' gsal stong nyid la //",
    "NG0104:324": "sprin dang khu rlangs 'ja' @#//",
    "NG0104:325": "dang glog / skar dang nyi zla ma 'dres gsal //",
    "NG0104:326": "mkha' gsal ngo bor ye nas gcig / rnal 'byor sems kyi mkha' klong la //",
    "NG0104:327": "rkyen med snang yang blang dor med //",
    "NG0104:328": "theg pa'i bye brag ma lus pa //",
    "NG0104:329": "ma 'dres yongs rdzogs spang blang bral //",
    "NG0104:330": "bsal med mi rtog kun mkhyen pa //",
    "NG0104:331": "ngo bo nyid ni dmigs su med //",
    "NG0104:332": "byang chub sems rje btsan dam pa rdo rje 'od 'phro ba'i rgyud las /",
    "NG0104:333": "gegs bsal ba zhes bya ba'i le'u ste brgyad pa'o //    // de nas de bzhin gshegs pa nyid //",
    "NG0104:334": "mi gsung mnyam gzhag chen po yi //",
    "NG0104:335": "ting nge 'dzin la snyoms par zhugs //",
    "NG0104:336": "rdo rje sems dpas bcom ldan 'das //",
    "NG0104:337": "mi gsung bzhag pa don gang zhig / bdag la ji ltar bka' stsal mdzod //",
    "NG0104:338": "kye sems dpa' chen po //",
    "NG0104:339": "kun snang dus gcig dgongs pas mkhyen //",
    "NG0104:340": "gang la ci yang ma spros te //",
    "NG0104:341": "snying po'i don las g.yo ba med //",
    "NG0104:342": "gsung med don 'di mi shes par //",
    "NG0104:343": "gang zhig thams cad mnyam rtog pa //",
    "NG0104:344": "de ni long ba'i tshogs yin zhes //",
    "NG0104:345": "bcom ldan de bzhin gshegs pas gsungs //",
    "NG0104:346": "gang yang ma 'dres ma bkag gsal //",
    "NG0104:347": "bsdus pas snying po byang chub nyid //",
    "NG0104:348": "de nyid rtog med blang dor bral //",
    "NG0104:349": "kun khyab ye brdal ma lus gzhi //",
    "NG0104:350": "ming tshig brda yis mtshon du med //",
    "NG0104:351": "mtshon med ye shes sku yi mchog / yi ge med gsal go ba'i gsung *//",
    "NG0104:352": "rtog med 'od gsal thugs kyi mchog / ma btsal lhun grub ye nas gnas //",
    "NG0104:353": "'di ni tshegs med don po che //",
    "NG0104:354": "don nyid ci yang ma yin pas //",
    "NG0104:355": "shes pa gang la'ang bsam du med //",
    "NG0104:356": "bsam med bsam gyis mi khyab par //",
    "NG0104:357": "de ltar bsam pa bsam chen yin //",
    "NG0104:358": "ka la ping ka ji lta bur //",
    "NG0104:359": "btsal med bsam pa kun grub phyir //",
    "NG0104:360": "ma btsal lhun gnas don gyi mchog / byang chub",
    "NG0104:361": "sems rje btsan dam pa rdo rje 'od 'phro ba'i",
    "NG0104:362": "rgyud las // mnyam par bzhag pa'i le'u ste dgu",
    "NG0104:363": "pa'o // // kye sems dpa' chen po med pa",
    "NG0104:364": "dang ni phyal pa dang *//",
    "NG0104:365": "gcig pu dang ni lhun gyis rdzogs //",
    "NG0104:366": "bdag la 'dus dang ris med dang *//",
    "NG0104:367": "bdag snang bdag tu lhun grub pas //",
    "NG0104:368": "btsal med ye bsrungs dam tshig mchog / ye nas bsrungs pas bsrung du med //",
    "NG0104:369": "ma bsrungs thub pas dam tshig mchog / thams cad bdag nyid chen po pas //",
    "NG0104:370": "gzhan la btsal ba ci yang med //",
    "NG0104:371": "rtog med bsam med gang mi 'gog / de ltar spyod lam spang len bral //",
    "NG0104:372": "mnyam nyid ngang las mi 'da' bar //",
    "NG0104:373": "rdzogs chen dam tshig gcig pur bshad //",
    "NG0104:374": "bya bsam med pas don grub la //",
    "NG0104:375": "lhun gyis grub pa'i dam tshig yin //",
    "NG0104:376": "bklag dang mnyan bsam bsgom pa dang *//",
    "NG0104:377": "mchod dang dbyangs len sbyin gtong ba //",
    "NG0104:378": "ma chags rdzogs chen stobs med na //",
    "NG0104:379": "byas na thams cad 'ching ba'i rgyu //",
    "NG0104:380": "gang yang dang du ma blangs na //",
    "NG0104:381": "spyod pa bcos med chen po @#//",
    "NG0104:382": "yin //",
    "NG0104:383": "nyid la nyid spyod nyid dbang bsgyur //",
    "NG0104:384": "rig pa'i rgyal po smra bsam 'das //",
    "NG0104:385": "gang gis su la'ang bstan du med //",
    "NG0104:386": "byang chub sems rje btsan dam pa rdo rje 'od 'phro ba'i rgyud las /",
    "NG0104:387": "spyod lam bstan pa'i le'u ste bcu pa'o //    // kye sems dpa' chen po //",
    "NG0104:388": "rang byung ye shes byang chub sems //",
    "NG0104:389": "bdag nyid chen po chos sku nyid //",
    "NG0104:390": "sgro skur gnyis zhi mnyam nyid don //",
    "NG0104:391": "dus kun rtag chen rdo rje'i sku //",
    "NG0104:392": "rang bzhin de nyid brtag mi nus //",
    "NG0104:393": "ye shes rgyun du gang la rung *//",
    "NG0104:394": "tshig tu rtag rgyun gang brjod kyang *//",
    "NG0104:396": " rig pa'i rgyal po nga nyid la //",
    "NG0104:397": "'pho 'gyur rtag mi rtag dang bral //",
    "NG0104:398": "thun mong ye shes skye 'gag can //",
    "NG0104:399": "don byed nus pa ma yin phyir //",
    "NG0104:400": "blang dor med na don gyis bral //",
    "NG0104:401": "'gag dang ma 'ongs da ltar nyid //",
    "NG0104:402": "brtag par mi nus de lta'i phyir //",
    "NG0104:403": "ngo bo ye rtag brjod 'das pas //",
    "NG0104:404": "sus kyang brtag par rung ma yin //",
    "NG0104:405": "'das dang ma 'ongs da ltar dang *//",
    "NG0104:406": "'byung bar ma nges dus gcig la //",
    "NG0104:407": "skad cig ma 'dres gsal mkhyen pa //",
    "NG0104:408": "rtag phyir mkhyen par brjod pa yin //",
    "NG0104:409": "de ltar med kyang 'dzin rtog bral //",
    "NG0104:410": "de nyid dus gsum ye gnas la //",
    "NG0104:411": "mun khang sbrul dang 'khrul mi ltar //",
    "NG0104:412": "thog med dus nas gnas gyur kyang *//",
    "NG0104:413": "ma spangs dag pas sangs rgyas pa //",
    "NG0104:414": "byar med don mdzad phrin las mchog / byang chub",
    "NG0104:415": "sems rje btsan dam pa rdo rje 'od 'phro ba'i",
    "NG0104:416": "rgyud las / sku gsung thugs brtag pa chen po'i",
    "NG0104:417": "le'u ste bcu gcig pa'o // // de nas stong",
    "NG0104:418": "pa'i ngang las ma bsgrags par 'di skad grags par",
    "NG0104:419": "rgyud las / gyur to // e ma'o ye shes kun mkhyen gzigs pa po //",
    "NG0104:420": "kun 'byung re skong dpag bsam nor bu'i sku //",
    "NG0104:421": "rtog med kun mkhyen byar med phrin las mdzad //",
    "NG0104:422": "rnam dag byang chub sems la phyag 'tshal lo //",
    "NG0104:423": "e ma ma btsal lhun gyis grub pas bdag la 'dus //",
    "NG0104:424": "ngo bo bstan du med pas 'dus ma byas //",
    "NG0104:425": "tshig las 'dus pas snying po byang chub sems //",
    "NG0104:426": "smra bsam tshig las 'das la phyag 'tshal lo //",
    "NG0104:427": "e ma'o rtag med bdud bcom cho 'phrul bdag / sku gsung thugs kyi mdzad pa cir yang ston //",
    "NG0104:428": "thams cad nyid la 'dus pas bdag nyid che //",
    "NG0104:429": "mdzad pa cir yang snang la phyag 'tshal lo //",
    "NG0104:430": "ho //",
    "NG0104:431": "zhes ma gsungs par grags so //",
    "NG0104:432": "a ho //",
    "NG0104:433": "de nas de bzhin gshegs pa yis //",
    "NG0104:434": "rdo rje 'dzin la bka' stsal pa //",
    "NG0104:435": "kye sgro skur bral ba don gyi bcud //",
    "NG0104:436": "don ston rtog med me long bzhin //",
    "NG0104:437": "spang blang med ston theg pa'i mchog / thams cad mnga' mdzad rgyal po nyid //",
    "NG0104:438": "rtag tu rtog med thugs kyi dkyil //",
    "NG0104:439": "mi nub mi spros sa bcu pa //",
    "NG0104:440": "don ldan skrag med mchog sbyangs pas //",
    "NG0104:441": "mchog ldan theg chen yang rtsai'i don //",
    "NG0104:442": "dbang po'i dngas ma der bstim ste //",
    "NG0104:443": "'khor lo rgyun du bskor bar byas //",
    "NG0104:444": "zhes gsungs te /",
    "NG0104:445": "rdo rje 'dzin pa dang */",
    "NG0104:446": "'khor @#//",
    "NG0104:447": "byang chub sems dpa' chen po grangs med pa dang */",
    "NG0104:448": "gzhal yas su bcas pa sku la 'dus te /",
    "NG0104:449": "sku nyid kyang snying po byang chub la dmigs te mi snang bar gyur to //",
    "NG0104:450": "byang chub sems rje btsan dam pa rdo rje 'od 'phro ba'i rgyud las //",
    "NG0104:451": "bstod cing gtad pa'i le'u ste bcu gnyis pa'o ///",
    "NG0104:452": "/ rgyud kyi rgyal po mi nub pa'i rgyal mtshan",
    "NG0104:453": "rje btsan dam pa rdo rje 'od 'phro ba'i rgyud",
    "NG0104:454": "rdzogs so // shri sing+ha dang */"
}