{
    "T02D1588:104a-0": "@104a # // rgya gar skad du /",
    "T02D1588:104a-1": "bidy'a dha ri ke li badzra yo gi n'i a'a dzny'a bi dhi:/",
    "T02D1588:104a-2": "bod skad du /",
    "T02D1588:104a-3": "rig pa 'dzin ma rtsen ma'i rdo rje rnal 'byor",
    "T02D1588:104a-4": "ma'i rjes su gnang ba'i cho ga / dpal rdo",
    "T02D1588:104a-5": "rje rnal 'byor ma la phyag 'tshal lo //",
    "T02D1588:104a-6": "lhan skyes bdag nyid sku can gyi //",
    "T02D1588:104a-7": "rdo rje rnal 'byor ma gus 'dud //",
    "T02D1588:104a-8": "bla ma brgyud pa las 'ongs pa //",
    "T02D1588:104a-9": "yang dag rab ster cho ga bshad //",
    "T02D1588:104a-10": "dpal phreng ba'i rig pa 'dzin pa'i rdo rje rnal",
    "T02D1588:104a-11": "'byor ma'i rim pas slob ma rjes su gzung bar",
    "T02D1588:104a-12": "'dod pa'i rnal 'byor pas nag po'i phyogs kyi tshes",
    "T02D1588:104a-13": "bcu la bden pa nyams dga' bar bdud rtsi la",
    "T02D1588:104a-14": "sogs pas yongs su gtor ma'i gnas su bla re",
    "T02D1588:104a-15": "la sogs pas nye bar brgyan /",
    "T02D1588:104a-16": "sinhdu ra'i phye mas grub bzhi'i mandala byas la /",
    "T02D1588:104a-17": "de'i dbus su chu skyes 'dab ma brgyad pa'o //",
    "T02D1588:104a-18": "der rdo rje 'chang gi snod kyi steng du sidhu",
    "T02D1588:104a-19": "ra bzang po'i phye mas yongs su gang ba'i dri",
    "T02D1588:104a-20": "ma med pa'i me long gi steng du gser gyi",
    "T02D1588:104a-21": "thur mas lag pa g-yon pas bcom ldan 'das ma'i",
    "T02D1588:104a-22": "gzugs mngon par bri bar bya'o //",
    "T02D1588:104a-23": "'khor lo'i phyir rol du yang /",
    "T02D1588:104a-24": "bdud rtsi lnga dang bsres pa'i chus yongs su gang ba'i lo 'dab kyis brgyan pa /",
    "T02D1588:104a-25": "mgrin pa gos kyis dkris pa'i bum pa lnga'am /",
    "T02D1588:104a-26": "yang na ka p'a la bdud rtsis bkang ba rnams",
    "T02D1588:104a-27": "bcom ldan 'das ma'i sngags kyis mngon par bsngags nas",
    "T02D1588:104a-28": "phyogs bzhir gzhag par bya'o //",
    "T02D1588:104b-0": "de nas sngon du bsnyen pa 'bum byas pa'i rnal @104b 'byor pa kha nub tu phyogs /",
    "T02D1588:104b-1": "bdud rtsi lnga'i ri lu khar bcug la /",
    "T02D1588:104b-2": "lag pa g-yon pa go cha'i sngags kyis sbyangs pa'i",
    "T02D1588:104b-3": "sngon du yi ge gsum brjod pas bdud rtsir byas",
    "T02D1588:104b-4": "pa'i chang gis yan lag bkrus pas srid pa'i rgya",
    "T02D1588:104b-5": "mtsho las 'gro ba ma lus pa drang bar 'dod",
    "T02D1588:104b-6": "par lha mo'i rnal 'byor bsgom par bya'o //",
    "T02D1588:104b-7": "de nas rang gi snying ga'i sa bon gyi 'od",
    "T02D1588:104b-8": "zer gyis drangs pa'i ye shes kyi lha mo me",
    "T02D1588:104b-9": "long la bris pa'i bcom ldan 'das ma la rab",
    "T02D1588:104b-10": "tu bcug nas bza' ba dang /",
    "T02D1588:104b-11": "ston mo dang /",
    "T02D1588:104b-12": "btung ba dang chang dang /",
    "T02D1588:104b-13": "sha dang /",
    "T02D1588:104b-14": "khu ba'i khyad par rnams dang /",
    "T02D1588:104b-15": "rnam pa sna tshogs pa'i 'bras bu rnams dang /",
    "T02D1588:104b-16": "chu las skyes pa dang thang la skyes pa'i me tog rnams dang /",
    "T02D1588:104b-17": "gtor ma dang lha bshos rnams dang /",
    "T02D1588:104b-18": "mar me'i phreng ba mang pos kyang yang dag par",
    "T02D1588:104b-19": "mchod de bstod nas rkang pa brgyad pa'i sngags brjod",
    "T02D1588:104b-20": "pas bdud rtsis tshim par bya ste /",
    "T02D1588:104b-21": "rnal 'byor ma'i tshul la mos pa'i slob ma 'jug",
    "T02D1588:104b-22": "pa'i don du bcom ldan 'das ma la gsol ba",
    "T02D1588:104b-23": "gdab par bya'o // bcom ldan ye shes mchog rdo rje //",
    "T02D1588:104b-24": "rig 'dzin rgyal mo la phyag 'tshal //",
    "T02D1588:104b-25": "snying rje'i bdag nyid dkyil 'khor du //",
    "T02D1588:104b-26": "slob ma 'jug par 'tshal lags na //",
    "T02D1588:104b-27": "ji ltar rgyal ba kun gyis khyod //",
    "T02D1588:104b-28": "ye shes rgya mtsho byin brlabs pa //",
    "T02D1588:104b-29": "de bzhin du ni ye shes ros //",
    "T02D1588:104b-30": "sems can 'di la byin brlab rigs //",
    "T02D1588:104b-31": "zhes so //",
    "T02D1588:104b-32": "de nas rnal 'byor ma rnal 'byor ma'i grogs dang",
    "T02D1588:104b-33": "ldan pas slob ma dkyil 'khor kyi [*gyi] khang par",
    "T02D1588:104b-34": "bcug ste / mandala gsum byed du bcug nas gsol ba gdab par bya'o //",
    "T02D1588:104b-35": "ji ltar rdo rje sems dpa' yis //",
    "T02D1588:104b-36": "'gro ba byang chub sgrub pa'i thabs //",
    "T02D1588:104b-37": "ye shes rdo rje rnal 'byor mar //",
    "T02D1588:104b-38": "thams cad rig par rang rig byin //",
    "T02D1588:104b-39": "de bzhin bdag la mgon po kye //",
    "T02D1588:104b-40": "da lta nyid du sbyin par rigs //",
    "T02D1588:104b-41": "zhes bya ba lan gsum bklag par bya'o //",
    "T02D1588:104b-42": "de nas phyogs bzhir mandala byed du bcug nas bcom",
    "T02D1588:104b-43": "ldan 'das ma la yang slob mas gsol ba gdab",
    "T02D1588:104b-44": "par bya'o // lha mor lus ngag yid kyis su //",
    "T02D1588:104b-45": "ye shes rgyal po khyod phyag 'tshal //",
    "T02D1588:104b-46": "ji ltar sangs rgyas stobs chen gyis //",
    "T02D1588:105a-0": "thams cad ye @105a * //",
    "T02D1588:105a-1": "shes byin rlabs kyis //",
    "T02D1588:105a-2": "de bzhin bdag rgyud dag pa la //",
    "T02D1588:105a-3": "ye shes rgyun gyis mdzad du gsol //",
    "T02D1588:105a-4": "bya'o //",
    "T02D1588:105a-5": "de nas slob ma la bum pa'i chus mngon par gtor te /",
    "T02D1588:105a-6": "lha mo'i gzugs su rnam su rnam par bsgom par bya'o //",
    "T02D1588:105a-7": "cho ga'i sngags kyis yongs su bsrungs te //",
    "T02D1588:105a-8": "sku gsung thugs byin gyis brlabs nas /",
    "T02D1588:105a-9": "mig la sogs pa la yang byin gyis brlabs par byas la /",
    "T02D1588:105a-10": "yang dag par yang mchod de lcags kyu sbyin zhing bdud rtsi 'thung du gzhug par bya'o //",
    "T02D1588:105a-11": "de nas dkyil 'khor gyi nub kyi char nye bar 'dug ste /",
    "T02D1588:105a-12": "slob mas lha mo'i gzugs su bsgoms nas rnal 'byor",
    "T02D1588:105a-13": "ma'i lag pa g-yon pas mgo bor rtsa ba'i sngags",
    "T02D1588:105a-14": "kyis byin gyis brlab par bya'o //",
    "T02D1588:105a-15": "bla mas kyang ye shes kyi chus yongs su gtor ba dang //",
    "T02D1588:105a-16": "lus bde ba chen pos yongs su gang ba dang /",
    "T02D1588:105a-17": "rtsa ba'i sngags brjod pa sngon du song pas dril",
    "T02D1588:105a-18": "bu dkrol zhing bla ma'i man ngag gis ye shes",
    "T02D1588:105a-19": "kyis byin gyis brlab par bya'o //",
    "T02D1588:105a-20": "de ltar byas pas mtshams med pa byed pa yang ye shes kyis byin gyis brlabs par 'gyur na /",
    "T02D1588:105a-21": "slar yang bsod nams dang ldan pas lta ci smos /",
    "T02D1588:105a-22": "de nas pus mo g-yas pas la btsugs pas gnas te /",
    "T02D1588:105a-23": "ye shes lnga'i bdag nyid kyi rdo rje lag pa g-yas par byin nas /",
    "T02D1588:105a-24": "bdud rtsi lngas yongs su gang ba'i thod pa yang lag pa g-yon par byin te /",
    "T02D1588:105a-25": "rkang pa g-yon pa sa la brdabs pas 'gro ba",
    "T02D1588:105a-26": "thams cad la bde ba chen po babs pas bdud",
    "T02D1588:105a-27": "rtsir gyur te / dngul chu lta bur thod pa'i nang du zhugs par bsams nas /",
    "T02D1588:105a-28": "thod par gnas pa'i bdud rtsi 'thung du gzhug par bya'o //",
    "T02D1588:105a-29": "de nas bcom ldan 'das ma'i sgrub thabs bla ma",
    "T02D1588:105a-30": "brgyud pa las 'ongs pa'i man nag kyang brjod par",
    "T02D1588:105a-31": "bya'o // de nas bcom ldan 'das ma sindu rar son par bya'o //",
    "T02D1588:105a-32": "de las 'od 'phros pas mkha' 'gro ma lnga'i gzugs la mchod pa dang /",
    "T02D1588:105a-33": "bstod pa dang bdud rtsi myang bsam mnyes par bya ba ste /",
    "T02D1588:105a-34": "gtor ma'i mchod pas kyang mnyes par bya'o //",
    "T02D1588:105a-35": "bza' ba dang ston mos kyang ngo //",
    "T02D1588:105a-36": "nya shal sogs pas yongs su gang ba'i gtor ma'i",
    "T02D1588:105a-37": "snod la yi ge gsum gyis byin gyis brlabs pas",
    "T02D1588:105b-0": "bdud rtsir gyur pa @105b la sngags 'di yin te",
    "T02D1588:105b-1": "/ aom badzra he ru ka ma h'a bdzra a'a karsha ya /",
    "T02D1588:105b-2": "a'a karsha ya /",
    "T02D1588:105b-3": "pra be sh'a ya /",
    "T02D1588:105b-4": "phra be sh'a ya /",
    "T02D1588:105b-5": "to sh'a ya to sh'a ya /",
    "T02D1588:105b-6": "sarbba d'a ki n'i nam hri da yam h'um phat /",
    "T02D1588:105b-7": "aom sarba buddha d'a ki n'i pra t'i tstsha mam ba lim h'um aom //",
    "T02D1588:105b-8": "aom badzra d'a ki n'i pra t'i tstsha mam ba lim h'um h'um /",
    "T02D1588:105b-9": "aom ratna d'a ki n'i pra t'i tstsha mam ba lim h'um tr'am /",
    "T02D1588:105b-10": "aom padma d'a ki n'i pra t'i tstsha mam ba lim h'um hr'i:/",
    "T02D1588:105b-11": "aom bi shva d'a ki n'i pra t'i tstsha mam ba lim h'um aa:/",
    "T02D1588:105b-12": "aom sarba yo gi n'i pra t'i tstsha mam ba",
    "T02D1588:105b-13": "lim h'um h'um ha ha hi hi aom dza:h'um bam",
    "T02D1588:105b-14": "ho:/ badzra yo gi n'i sa ma ya stvam dri shya ra ksha ho: zhes bya'o //",
    "T02D1588:105b-15": "de nas mchod par dang /",
    "T02D1588:105b-16": "bstod pa dang /",
    "T02D1588:105b-17": "bdud rtsi myang ba byas nas bzod par gsol te ;",
    "T02D1588:105b-18": "yi ge brgya ba'i sngags kyis mnyes par byas nas mngon par 'dod pa'i dngos grub blangs te /",
    "T02D1588:105b-19": "aom badzra mu: zhes bya ba'i sngags kyis gshegs su",
    "T02D1588:105b-20": "gsol ba ni ye shes kyi lha mo bdag nyid",
    "T02D1588:105b-21": "la 'jug par bya'o //",
    "T02D1588:105b-22": "de nas ji ltar nus pa'i tshogs kyi tsakra la sogs pa dga' ston chen po bya'o //",
    "T02D1588:105b-23": "gnas sbyin cho ga bshad pa las //",
    "T02D1588:105b-24": "bsod nams nye bar bsags pa gang //",
    "T02D1588:105b-25": "de yis skye bo ma lus rnams //",
    "T02D1588:105b-26": "lha mo'i ye shes la gzhol shog //",
    "T02D1588:105b-27": "bla ma brgyud pa'i man ngag gi rim pa mkhas",
    "T02D1588:105b-28": "pa chen po rgyal ba'i sde ming gzhan gyi khang",
    "T02D1588:105b-29": "pa gsar pa zhes bya bar brjod pas bris pa'o"
}