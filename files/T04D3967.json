{
    "T04D3967:239a-0": "@239a # // rgya gar skad du /",
    "T04D3967:239a-1": "bo dhi sa tva samba ra bi dhi /",
    "T04D3967:239a-2": "bod skad du /",
    "T04D3967:239a-3": "byang chub sems dpa'i sdom pa'i chog / sangs rgyas",
    "T04D3967:239a-4": "dang byang chub sems dpa' thams cad la phyag 'tshal",
    "T04D3967:239a-5": "lo // gang 'di rnams ni byang chub sems dpa'",
    "T04D3967:239a-6": "rnams kyi tshul khrims kyi phung po rnams su brjod",
    "T04D3967:239a-7": "lo // pa ste / sdom pa'i tshul khrims dang /",
    "T04D3967:239a-8": "dge ba chos sdud pa'i tshul khrims dang /",
    "T04D3967:239a-9": "sems can don byed pa'i tshul khrims so //",
    "T04D3967:239a-10": "de rnams la slob par 'dod pa'i khyim pa'am rab tu byung ba //",
    "T04D3967:239a-11": "bla na med pa yang dag par rdzogs pa'i byang",
    "T04D3967:239a-12": "chub tu smon lam btab pas lhan cig tu chos",
    "T04D3967:239a-13": "mthun pa'i byang chub sems dpa' gang mkhas pa nus",
    "T04D3967:239a-14": "pa / ngag gi rnam par rig byed kyis don mdzad pa dang /",
    "T04D3967:239a-15": "go bar nus pa'i zhabs dag la phyag 'tshal nas gsol ba gdab par bya ste /",
    "T04D3967:239a-16": "bdag rigs kyi bu khyod dam /",
    "T04D3967:239a-17": "tshe dang ldan pa'am /",
    "T04D3967:239a-18": "btsun pa gang nye bas byang chub sems dpa'i tshul",
    "T04D3967:239a-19": "khrims kyi sdom pa yang dag par len par 'tshal",
    "T04D3967:239a-20": "bas de stsal ba la rung zhing dka' ba ma",
    "T04D3967:239b-0": "mchis na / @239b thad cig bdag la rjes su brtse bas stsal cing gson cig ces bya'o //",
    "T04D3967:239b-1": "'di ltar lan gsum du gsol ba btab nas bla gos phrag pa gcig tu gzar te /",
    "T04D3967:239b-2": "phyogs bcu'i 'jig rten rnams na 'das pa dang ma",
    "T04D3967:239b-3": "byon pa dang da ltar byung ba'i sangs rgyas bcom",
    "T04D3967:239b-4": "ldan 'das rnams dang /",
    "T04D3967:239b-5": "sa chen por chud pa'i byang chub sems dpa' rnams la btud nas /",
    "T04D3967:239b-6": "de rnams kyi yon tan rnams mngon sum du byas nas sems chen po bskyed nas /",
    "T04D3967:239b-7": "pus mo btsugs pa'am sa la tsog tsog por 'dug pas /",
    "T04D3967:239b-8": "de bzhin gshegs pa'i sku mngon du bzhugs su gsol nas mchod de /",
    "T04D3967:239b-9": "mngon sum du byas nas tshig 'di skad ces brjod do //",
    "T04D3967:239b-10": "rigs kyi bu'am tshe dang ldan pa'am btsun pa gang",
    "T04D3967:239b-11": "nye bas byang chub sems dpa' tshul khrims kyi sdom",
    "T04D3967:239b-12": "pa yang dag par blang ba bdag la rjes su",
    "T04D3967:239b-13": "stsal du gsol zhes so //",
    "T04D3967:239b-14": "de nas rtse gcig tu nye bar gzhag nas sems dang brjes su bskyed de /",
    "T04D3967:239b-15": "bdag ni ring por mi thogs par zad pa med",
    "T04D3967:239b-16": "cing dpag tu med pa bla na med pa'i bsod",
    "T04D3967:239b-17": "nams kyi gter thob par 'gyur ro zhes don 'di",
    "T04D3967:239b-18": "nyid bsam zhing cang mi smra bar bya'o //",
    "T04D3967:239b-19": "slar yang byang chub sems dpa' mkhas pa nges /",
    "T04D3967:239b-20": "de ltar gnas pa'i byang chub sems dpa' de la",
    "T04D3967:239b-21": "sems ma yengs par 'dug pa'am 'greng bas 'di skad",
    "T04D3967:239b-22": "brjod de / khyod ming 'di skad ces bya bas",
    "T04D3967:239b-23": "byang chub sems dpa'i bslab pa'i gnas thams cad dang",
    "T04D3967:239b-24": "brjod de / / byang chub sems dpa'i tshul khrims thams cad de /",
    "T04D3967:239b-25": "'das pa'i byang chub sems dpa' rnams kyi tshul khrims dang bslab pa'i gnas rnams dang /",
    "T04D3967:239b-26": "tshul khrims gong ma 'ongs pa'i byang chub sems dpa' rnams kyir 'gyur ba dang /",
    "T04D3967:239b-27": "gang bslab pa'i gnas rnams dang /",
    "T04D3967:239b-28": "tshul khrims gang da ltar phyogs bcu na da ltar",
    "T04D3967:239b-29": "byung ba'i byang chub sems dpa' rnams kyi tshul khrims",
    "T04D3967:239b-30": "dang bslab pa'i gzhi gang yin pa rnams te /",
    "T04D3967:239b-31": "bslab pa'i gnas rnams dang tshul khrims gang rnams la",
    "T04D3967:239b-32": "'das pa'i byang chub sems dpa' thams cad kyis bslabs",
    "T04D3967:239b-33": "pa dang ldan pa dang /",
    "T04D3967:239b-34": "ma 'ongs pa'i byang chub sems dpa' rnams kyis slob par 'gyur ba dang /",
    "T04D3967:239b-35": "da ltar byung ba'i byang chub sems dpa' rnams da ltar slob pa rnams nod dam /",
    "T04D3967:239b-36": "des kyang nod lags so zhes dam bca'o //",
    "T04D3967:239b-37": "lan gsum du'o //",
    "T04D3967:240a-0": "@240a * // phyogs bcu'i 'jig rten gyi khams na bzhugs pa'i sangs",
    "T04D3967:240a-1": "rgyas bcom ldan 'das rnams dang byang chub sems dpa'",
    "T04D3967:240a-2": "rnams bdag la dgongs su gsol /",
    "T04D3967:240a-3": "slob dpon bdag la dgongs su gsol /",
    "T04D3967:240a-4": "bdag ming 'di zhes bgyi bas /",
    "T04D3967:240a-5": "gang cung zad lus dang ngag dang yid rnams kyis sangs rgyas dang byang chub sems dpa' rnams dang /",
    "T04D3967:240a-6": "ma dang pha dang /",
    "T04D3967:240a-7": "de las gzhan pa'i sems can rnams la brten nas",
    "T04D3967:240a-8": "bskyed pa'i 'di dang srid pa gzhan rnams su bdag",
    "T04D3967:240a-9": "gis sdig pa bgyis pa dang bgyid du stsal pa",
    "T04D3967:240a-10": "dang / rjes su yi rang ba yang rung ste /",
    "T04D3967:240a-11": "de dag thams cad gcig tu bsdus shing bzlums te bsdoms nas /",
    "T04D3967:240a-12": "sangs rgyas dang byang chub sems dpa' rnams dang /",
    "T04D3967:240a-13": "slob dpon gyi spyan sngar mchog dang gtso bo'i bshags par bgyi'o //",
    "T04D3967:240a-14": "shes shing dran pas rab tu mi 'chab po //",
    "T04D3967:240a-15": "'di ltar lan gsum du'o //",
    "T04D3967:240a-16": "bdag ming 'di skad ces bgyi bas 'di ltar sdig",
    "T04D3967:240a-17": "pa bshags nas dus 'di nas nye bar bzung ste",
    "T04D3967:240a-18": "byang chub kyi snying po la nye bar mchis kyi",
    "T04D3967:240a-19": "bar du sangs rgyas bcom ldan 'das thugs rje chen",
    "T04D3967:240a-20": "po can / thams cad mkhyen pa /",
    "T04D3967:240a-21": "thams cad gzigs pa /",
    "T04D3967:240a-22": "dgra'i 'jigs pa thams cad las 'das pa skyes bu chen po mi phyed pa'i sku /",
    "T04D3967:240a-23": "bla na med pa'i sku /",
    "T04D3967:240a-24": "chos kyi sku /",
    "T04D3967:240a-25": "rkang gnyis rnams kyi mchog la skyabs su mchi'o //",
    "T04D3967:240a-26": "bdag ming 'di skad ces bgyi bas 'di ltar sdig pa bshags nas /",
    "T04D3967:240a-27": "dus 'di nas nye bar bzung ste /",
    "T04D3967:240a-28": "byang chub kyi snying po la mchis kyi bar du",
    "T04D3967:240a-29": "zhi ba 'dod chags dang bral ba'i mchog chos la",
    "T04D3967:240a-30": "skyabs su mchi'o // bdag ming 'di skad ces bgyi bas 'di ltar sdig pa bshags nas /",
    "T04D3967:240a-31": "dus 'di nas bzung ste /",
    "T04D3967:240a-32": "byang chub kyi snying po la mchis kyi bar du",
    "T04D3967:240a-33": "phyir mi ldog pa'i byang chub sems dpa'i dge 'dun",
    "T04D3967:240a-34": "tshogs rnams kyi mchog la skyabs su mchi'o //",
    "T04D3967:240a-35": "'di ltar lan gsum du'o //",
    "T04D3967:240a-36": "bdag ming 'di skad ces bgyi bas 'di ltar sdig pa bshags nas /",
    "T04D3967:240a-37": "gsum la skyabs su mchis te /",
    "T04D3967:240a-38": "mtha' yas pa'i sems can gyi khams bsgral ba'i phyir dang /",
    "T04D3967:240a-39": "'byung ba'i phyir dang /",
    "T04D3967:240a-40": "'khor ba'i sdug bsngal las yongs su bskyab pa'i phyir dang /",
    "T04D3967:240b-0": "thams cad mkhyen pa'i ye shes bla na med pa la gzhag pa'i @240b phyir /",
    "T04D3967:240b-1": "'di ltar 'das pa dang ma 'ongs pa dang da",
    "T04D3967:240b-2": "ltar byung ba'i byang chub sems dpa' de rnams kyis",
    "T04D3967:240b-3": "byang chub tu sems bskyed nas /",
    "T04D3967:240b-4": "sangs rgyas nyid rtogs pa dang ldan pa dang /",
    "T04D3967:240b-5": "rtogs par gyur pa dang /",
    "T04D3967:240b-6": "rtogs par 'gyur ba dang /",
    "T04D3967:240b-7": "ji ltar sangs rgyas thams cad sgrib pa dang bral ba dang /",
    "T04D3967:240b-8": "sangs rgyas kyi ye shes dang /",
    "T04D3967:240b-9": "sangs rgyas kyi spyan gyis mkhyen cing gzigs pa rnams dang /",
    "T04D3967:240b-10": "ji ltar chos rnams kyi chos nyid mkhyen pa'i chog des /",
    "T04D3967:240b-11": "bdag ming 'di skad ces bgyi ba slob dpon dang",
    "T04D3967:240b-12": "nye bas sangs rgyas dang byang chub sems dpa' rnams",
    "T04D3967:240b-13": "kyi spyan sngar bla na med pa yang dag par",
    "T04D3967:240b-14": "rdzogs pa'i byang chub tu sems bskyed par bgyi'o //",
    "T04D3967:240b-15": "'di ltar lan gsum mo //",
    "T04D3967:240b-16": "bdag gis sdig pa bshags pa 'di dang /",
    "T04D3967:240b-17": "gsum la skyabs su 'gro ba dang /",
    "T04D3967:240b-18": "byang chub tu sems bskyed pa las byung ba'i dge",
    "T04D3967:240b-19": "ba'i rtsa ba bla na med pa yang dag par",
    "T04D3967:240b-20": "rdzogs pa'i byang chub tu yongs su bsngo bar bgyi'o",
    "T04D3967:240b-21": "// skyabs med pa dang /",
    "T04D3967:240b-22": "skyob pa med pa dang /",
    "T04D3967:240b-23": "gnas med pa dang /",
    "T04D3967:240b-24": "dpung gnyen med pa dang /",
    "T04D3967:240b-25": "gling med pa'i 'jig rten la skyabs dang /",
    "T04D3967:240b-26": "skyob pa dang /",
    "T04D3967:240b-27": "gnas dang dpung gnyen dang /",
    "T04D3967:240b-28": "gling du gyur cig / sems can thams cad kyang",
    "T04D3967:240b-29": "'khor ba'i rgya mtsho las ma bsgral ba las sgrol",
    "T04D3967:240b-30": "bar gyur cig / sgrib pa las yongs su ma",
    "T04D3967:240b-31": "'das pa chos kyi dbyings kyi mya ngan las 'das",
    "T04D3967:240b-32": "pas yongs su mya ngan las bzla bar gyur cig",
    "T04D3967:240b-33": "/ dbugs ma phyin pa rnams dbugs 'byin par gyur",
    "T04D3967:240b-34": "cig /'di ltar lan gsum mo //",
    "T04D3967:240b-35": "bdag ming 'di zhes bgyi bas 'di ltar byang chub tu sems bskyed pas /",
    "T04D3967:240b-36": "sems can gyi khams mtha' med pa la ji ltar ma dang pha dang sring mo dang spun dang //",
    "T04D3967:240b-37": "bu dang bu mo dang /",
    "T04D3967:240b-38": "gzhan gnyen dang snag gi gnyen mtshams su gyur pa rnams 'di ltar so sor gzung bar bgyi'o //",
    "T04D3967:240b-39": "bzung nas kyang nus pa ji ltar ba dang /",
    "T04D3967:240b-40": "stobs ji lta ba dang /",
    "T04D3967:240b-41": "brten pa ji lta bas dge ba'i rtsa ba yang dag par bskyed par bgyi'o //",
    "T04D3967:240b-42": "'di nas bzung ste /",
    "T04D3967:240b-43": "cung zad sbyin pa gtang bar bgyi'o //",
    "T04D3967:240b-44": "tshul khrims bsrung bar bgyi'o //",
    "T04D3967:240b-45": "bzod pa bskyed par bgyi'o //",
    "T04D3967:240b-46": "brtson 'grus brtsam par bgyi'o //",
    "T04D3967:241a-0": "bsam gtan la snyoms @241a * //",
    "T04D3967:241a-1": "par 'jug go //",
    "T04D3967:241a-2": "shes rab brten par bgyi'o //",
    "T04D3967:241a-3": "dge ba'i rtsa ba thams cad la yang slob po //",
    "T04D3967:241a-4": "de dag thams cad sems can thams cad kyi don dang /",
    "T04D3967:241a-5": "phan pa dang /",
    "T04D3967:241a-6": "bde ba dang /",
    "T04D3967:241a-7": "bla na med pa yang dag par rdzogs pa'i byang chub las brtsams te /",
    "T04D3967:241a-8": "sa chen por chud pa'i byang chub sems dpa' thugs",
    "T04D3967:241a-9": "rje chen po can de rnams kyi theg pa chen",
    "T04D3967:241a-10": "po'i 'jug pa'i rjes su mchi'o //",
    "T04D3967:241a-11": "'di ltar slob pa'i byang chub sems dpa' bdag byang chub sems dpar dus 'di nas bzung ste /",
    "T04D3967:241a-12": "bdag slob dpon gyis gzung du gsol /",
    "T04D3967:241a-13": "'di ltar lan gsum mo //",
    "T04D3967:241a-14": "de nas slob dpon nges sku de'i spyan sngar phyogs",
    "T04D3967:241a-15": "bcu'i sangs rgyas dang byang chub sems dpa' bzhugs shing",
    "T04D3967:241a-16": "'tsho zhing 'dzin pa dang /",
    "T04D3967:241a-17": "gzhes pa rnams la zhabs gnyis la phyag 'tshal nas btud de gsol bar bya'o //",
    "T04D3967:241a-18": "ming 'di skad ces bgyi ba'i byang chub sems dpa'",
    "T04D3967:241a-19": "bdag ming 'di skad ces bgyi ba'i byang chub sems",
    "T04D3967:241a-20": "dpa' dang nye ba las ji srid du lan gsum",
    "T04D3967:241a-21": "du / yang byang chub sems dpa'i tshul khrims kyi sdom pa yang dag par blangs pa la /",
    "T04D3967:241a-22": "bdag ming 'di skad ces bgyi ba'i byang chub sems",
    "T04D3967:241a-23": "dpa' ming 'di skad ces bgyi ba'i byang chub sems",
    "T04D3967:241a-24": "dpa'i bdag nyid dpang du gyur par yang dag par",
    "T04D3967:241a-25": "shes te / phyogs bcu'i 'jig rten gyi khams mtha'",
    "T04D3967:241a-26": "med pa rnams su 'phags pa'i mchog lkog tu gyur",
    "T04D3967:241a-27": "shes te / kyang / sems can gyi don la lkog tu ma gyur pa rnams la /",
    "T04D3967:241a-28": "'di byang chub sems dpa'i tshul khrims kyi sdom pa",
    "T04D3967:241a-29": "yang dag par blangs pa la mkhyen par gsol lo",
    "T04D3967:241a-30": "; /'di ltar len gsum mo //",
    "T04D3967:241a-31": "'di ltar yang tshul khrims kyi sdom pa yang dag par blangs pa'i las kyi rjes la /",
    "T04D3967:241a-32": "'di ni nges par chos nyid yin te /",
    "T04D3967:241a-33": "phyogs bcu'i 'jig rten gyi khams mtha' yas pa la gtugs pa na /",
    "T04D3967:241a-34": "de bzhin gshegs pa rnams bzhugs shing 'dzin pa rnams gzhes pa rnams dang /",
    "T04D3967:241a-35": "sa chen por chud pa'i byang chub sems dpa' rnams",
    "T04D3967:241a-36": "la 'di lta bu'i rang bzhin gyi ltas 'byung bar",
    "T04D3967:241a-37": "'gyur ro / gang gis de rnams la 'di lta bur 'gyur ba ste /",
    "T04D3967:241a-38": "ming 'di skad ces bya ba'i byang chub sems dpa'",
    "T04D3967:241a-39": "dang nye bas ming 'di skad ces bya ba'i byang",
    "T04D3967:241b-0": "chub sems dpa' @241b dang nye ba las byang chub",
    "T04D3967:241b-1": "sems dpa'i tshul khrims kyi sdom pa yang dag par",
    "T04D3967:241b-2": "blang ba blangs so zhes so //",
    "T04D3967:241b-3": "'di ltar re zhig gzhan yang blang ba'i chog brjod pa /",
    "T04D3967:241b-4": "gal te yon tan dang ldan pa gang zag de dang nye bar ma gyur na /",
    "T04D3967:241b-5": "de nas byang chub sems dpa' des de bzhin gshegs",
    "T04D3967:241b-6": "pa'i sku'i mdun du rang nyid kyis byang chub sems",
    "T04D3967:241b-7": "dpa'i tshul khrims kyi sdom pa blang bar bya'o //",
    "T04D3967:241b-8": "'di ltar bya ste bla gos phrag pa gcig tu gzar nas /",
    "T04D3967:241b-9": "phyogs bcu'i 'jig rten gyi khams na 'das pa dang",
    "T04D3967:241b-10": "ma byon pa dang da ltar byung ba'i sangs rgyas",
    "T04D3967:241b-11": "bcom ldan 'das rnams dang /",
    "T04D3967:241b-12": "sa chen por bzhugs pa'i byang chub sems dpa' rnams la btud par bya ste /",
    "T04D3967:241b-13": "pus mo g-yas pa'i lha nga sa la btsugs pa'am /",
    "T04D3967:241b-14": "tsog tsog pos tshig 'di skad ces brjod par bya ste /",
    "T04D3967:241b-15": "bdag ming 'di skad ces bgyi bas phyogs bcu'i 'jig",
    "T04D3967:241b-16": "rten gyi khams na de bzhin gshegs pa thams cad",
    "T04D3967:241b-17": "dang / sa chen por chud pa'i byang chub sems dpa' rnams la gsol bar bgyi'o //",
    "T04D3967:241b-18": "de rnams kyi yang spyan sngar byang chub sems dpa'i bslab pa thams cad dang /",
    "T04D3967:241b-19": "byang chub sems dpa'i tshul khrims kyi sdom pa thams cad blang ba la /",
    "T04D3967:241b-20": "tshul khrims gang zhes bya ba la sogs pa sngar bzhin no //",
    "T04D3967:241b-21": "ji srid du byang chub sems dpa' bdag byang chub sems dpar 'di nas bzung ste /",
    "T04D3967:241b-22": "sangs rgyas dang byang chub sems dpas kyang bdag gzung du gsol zhes pa ni las so //",
    "T04D3967:241b-23": "byang chub sems dpa'i sdom pa'i cho ga slob dpon",
    "T04D3967:241b-24": "mkhas pa chen po byang chub bzang po'i zhal snga",
    "T04D3967:241b-25": "nas mdzad pa rdzogs so /",
    "T04D3967:241b-27": "// / rgya gar gyi mkhan po chen po bla ma su n'a ya shr'i mi tra dang /"
}