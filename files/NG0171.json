{
    "NG0171:1": "tshig gis de la mtshon du med //",
    "NG0171:2": "tha snyad gdag su ga la yod //",
    "NG0171:3": "nam mkha'i dpes kyang mtshon du med //",
    "NG0171:4": "'di zhes bya bar bstan du med //",
    "NG0171:5": "kha dog dbyibs su grub pa med //",
    "NG0171:6": "ye nas ma bcos rnam par dag / rnam par dag ces brjod pa kun //",
    "NG0171:7": "bstan pa rnams kyang sgrib pa yin //",
    "NG0171:8": "mtshan ma med pa'i blo ldan de //",
    "NG0171:9": "tha snyad tshig la dad mi 'gyur //",
    "NG0171:10": "bden gnyis blo dang ldan pa des //",
    "NG0171:11": "gnyis med blo dang ldan par zad //",
    "NG0171:12": "ces gsungs pas /",
    "NG0171:13": "'khor rnams rab tu dang ba skyes te /",
    "NG0171:14": "'dus pa'i 'khor tshogs rnams ma bcos pa'i de kho na nyid la gnas shing */",
    "NG0171:15": "sems cang mi smra bar 'khod do //",
    "NG0171:16": "de nas bcom ldan 'das dpal khrag 'thung gi rgyal po badzra ki la yas /",
    "NG0171:17": "khro bo karma he ru ka'i lus ngag yid gsum byin gyis brlabs shing */",
    "NG0171:18": "don bsdu bar dbang bskur nas /",
    "NG0171:19": "'di skad ces bka' stsal to //",
    "NG0171:20": "nyon cig karma he ru ka / nga nyid mngon par sangs rgyas nas //",
    "NG0171:21": "mdo yi don nyid bshad kyi bar //",
    "NG0171:22": "tshig tsam du yang ngas ma bshad //",
    "NG0171:23": "tha snyad tshig kyang ngas ma brjod //",
    "NG0171:24": "bshad cing brjod pa gang yang med //",
    "NG0171:25": "phyi nang chos kun thams cad kun //",
    "NG0171:26": "bshad cing brjod pa rnams dang bral //",
    "NG0171:27": "phyogs bcu dus bzhi'i sangs rgyas ni //",
    "NG0171:28": "bshad cing brjod dang bral ba'i don //",
    "NG0171:29": "thugs su chud nas mngon sangs rgyas //",
    "NG0171:30": "rdzogs pa'i sangs rgyas de las byung *//",
    "NG0171:31": "de bas ma 'ongs rnal 'byor la //",
    "NG0171:32": "don du mdo ni mngon bsdus la //",
    "NG0171:33": "mi nub pa ru bya ba'i phyir //",
    "NG0171:34": "gsung mchog chos kyi yi ger ni //",
    "NG0171:35": "snang zhing mi nub pa ru gyis //",
    "NG0171:36": "ma nor 'khor lo'i lam 'di ni //",
    "NG0171:37": "phyi ma'i rnal 'byor rnams kyis ston //",
    "NG0171:38": "de dag ma nor khong du chud //",
    "NG0171:39": "ye shes mchog de thob par gyis //",
    "NG0171:40": "ma nor lam la bgrod par gyis //",
    "NG0171:41": "sems can sangs rgyas don rnams kyis //",
    "NG0171:42": "bden gnyis snying po 'chang bar gyis //",
    "NG0171:43": "gsang ba khong du chud par gyis //",
    "NG0171:44": "lam gyi bye brag shes par gyis //",
    "NG0171:45": "spyod pa'i khyad par shes par gyis //",
    "NG0171:46": "'on kyang dad can rnal 'byor ba //",
    "NG0171:47": "des ni rdo rje theg pa yi //",
    "NG0171:48": "gting ni 'dzugs shing mi nub byed //",
    "NG0171:49": "rnal 'byor dbang phyug chen po yi //",
    "NG0171:50": "rgyud ni 'dzin par de 'gyur ro //",
    "NG0171:51": "mi gnas ye shes gnas gyur te //",
    "NG0171:52": "gsang ba'i don rnams mi 'gyur ro //",
    "NG0171:53": "gsang ba'i don rnams mi nub 'gyur //",
    "NG0171:54": "sbas pa gsang ba'i thabs mchog rnams //",
    "NG0171:55": "bye brag med par de 'gyur ro //",
    "NG0171:56": "khro bo karma he ru ka / nga yis bshad pa'i mdo 'di ni //",
    "NG0171:57": "rnal 'byor dam pa rnams kyis ni //",
    "NG0171:58": "nye lam bde rdzogs yin pas na //",
    "NG0171:59": "khyod kyis de ltar shes par gyis //",
    "NG0171:60": "gsang ba'i nying khu yin par ni //",
    "NG0171:61": "khyod kyis de ltar shes par gyis //",
    "NG0171:62": "zhes gsungs so //",
    "NG0171:63": "de nas khro bo karma he ru ka rab tu dag pa'i spyod pas /",
    "NG0171:64": "rang gi gsang ba'i rdo rje rang gi gsang ba'i gnas @#//",
    "NG0171:65": "su gsor zhing */",
    "NG0171:66": "btsun mo kro d+hi mo dang gnyis su med pa'i tshul gyis /",
    "NG0171:67": "bcom ldan 'das la 'di skad ces gsol to //",
    "NG0171:68": "e ma ho bcom ldan thabs kyi bdag / sku mdog blta bas mi bzad pa //",
    "NG0171:69": "sangs rgyas kun gyi sku yi mchog / bde gshegs sku la phyag 'tshal bstod //",
    "NG0171:70": "e ma ho gsung ni dri ma med pa'i gsung *//",
    "NG0171:71": "chos kyi sgra chen mtha' yas pa //",
    "NG0171:72": "phyi nang gsang ba'i don rnams ston //",
    "NG0171:73": "bde gshegs gsung la phyag 'tshal bstod //",
    "NG0171:74": "e ma ho gsang mchog dgyes pa che //",
    "NG0171:75": "mi nub rgyal mtshan yongs kyi bdag / dus gsum",
    "NG0171:76": "bde gshegs thugs kyi bdag / bde gshegs thugs la",
    "NG0171:77": "phyag 'tshal bstod // ces bstod nas /",
    "NG0171:78": "'di skad ces glengs so //",
    "NG0171:79": "bcom ldan rnal 'byor dbang phyug che //",
    "NG0171:80": "'das pa'i bde bar gshegs pa dang *//",
    "NG0171:81": "da lta ma 'ongs pa rnams kyi //",
    "NG0171:82": "nye lam chen po lta bur ni //",
    "NG0171:83": "mdo yi snang ba lags pas na //",
    "NG0171:84": "bdag gi mi nub pa yi ni //",
    "NG0171:85": "rgyal mtshan chen por snang bar bgyi //",
    "NG0171:86": "gsung mchog chos kyi yi ger yang *//",
    "NG0171:87": "snang bar bdag gis bgyi lags so //",
    "NG0171:88": "bcom ldan gsang bdag nyid du yang *//",
    "NG0171:89": "bdag gis gnas par bgyi lags so //",
    "NG0171:90": "'di don 'chad cing ston pa yi //",
    "NG0171:91": "gang zag skyes bu dam pa de //",
    "NG0171:92": "gzhan la phan thogs gnas par bgyi'o //",
    "NG0171:93": "yid bzhin nor bu'i rgyal po ltar //",
    "NG0171:94": "mdo 'di bdag gis gnas par bgyi'o //",
    "NG0171:95": "phas kyi rgol ba la sogs pas //",
    "NG0171:96": "'di la tshugs par mi bgyi'o //",
    "NG0171:97": "khams gsum gnas pa'i sems can rnams //",
    "NG0171:98": "sangs rgyas bstan pa dar bar bgyi'o //",
    "NG0171:99": "gzhan gyi sde la sogs pa yis //",
    "NG0171:100": "bar du gcod par mi 'gyur bgyi //",
    "NG0171:101": "zhes gsol to //",
    "NG0171:102": "de nas bcom ldan 'das dpal khrag 'thung gi rgyal",
    "NG0171:103": "po badzra ki la ya gnyis su med pa'i ngang",
    "NG0171:104": "la bzhugs nas cang mi gsung bar gyur to //",
    "NG0171:105": "rgyud kyi rgyal po'i yang rgyal po /",
    "NG0171:106": "de bzhin gshegs pa thams cad kyi gsang ba'i yang gsang ba /",
    "NG0171:107": "ki la ya bcu gnyis kyi mdo las ki la",
    "NG0171:108": "ya'i rgyud bcu gnyis kyi mdo don rnam par bshad",
    "NG0171:109": "pa'i rgyud ces bya ba yongs su gtad pa'i le'u",
    "NG0171:110": "ste nyi shu rtsa bzhi pa'o // // de bzhin",
    "NG0171:111": "gshegs pa thams cad kyi sku gsang ba /",
    "NG0171:112": "gsung gsang ba /",
    "NG0171:113": "thugs gsang ba /",
    "NG0171:114": "ki la ya bcu gnyis kyi mdo /"
}