{
    "NG0546:1": "@#// rgya gar skad du /",
    "NG0546:2": "bu tra tan tra ka pa na ma pra ta pa /",
    "NG0546:3": "ka ru na sa ta na ma /",
    "NG0546:4": "ka ra ma ra ya d+ha ba /",
    "NG0546:5": "ka ra ma ku ru ma la /",
    "NG0546:6": "san d+ha na /",
    "NG0546:7": "g+hu ha /",
    "NG0546:8": "man tra ti /",
    "NG0546:9": "sid+hi ka pra ti pam /",
    "NG0546:10": "g+hu ha u tong ta /",
    "NG0546:11": "sarba ma ha ra tsa /",
    "NG0546:12": "bod skad du /",
    "NG0546:13": "mdo rgyud rtog pa bsdus pa'i sgron ma zhes bya ba /",
    "NG0546:14": "thugs rje sbyang thag gi gnas //",
    "NG0546:15": "mdzad pa lha'i cho 'phrul 'phrin las mthar phyin pa'i bsgrub pa /",
    "NG0546:16": "gsang sngags nges par 'byed pa'i don gsal bar byed pa'i sgron ma /",
    "NG0546:17": "lung thams cad kyi rgyal po chen po'o //",
    "NG0546:18": "bcom ldan 'das kun tu bzang po ye shes rig pa'i rgyal po la phyag 'tshal lo //",
    "NG0546:19": "de nas 'di ni rab bshad pa //",
    "NG0546:20": "kun gyi lung chen 'di yin te //",
    "NG0546:21": "yong ye bskal pa bsam yas shing *//",
    "NG0546:22": "brjod du med par gnas pa yi //",
    "NG0546:23": "phyogs bcu rnams dang dus gsum du //",
    "NG0546:24": "bzhugs pa'i sangs rgyas thams cad kyang *//",
    "NG0546:25": "mdzad pa'i 'phrin las sna tshogs pas //",
    "NG0546:26": "'gro ba'i bsam pa tshim mdzad cing *//",
    "NG0546:27": "ya mtshan byin rlabs rmad po ches //",
    "NG0546:28": "cho 'phrul rnam pa mang bstan yang *//",
    "NG0546:29": "don rdzogs gzhan la phan par ni //",
    "NG0546:30": "thams cad kun gyi dgongs rgyud gcig / mkha' dbyings dag pa'i klong yangs su //",
    "NG0546:31": "rig pa'i ye shes stong gsal bas //",
    "NG0546:32": "chos sku thig le chen po'i ngang *//",
    "NG0546:33": "sangs rgyas nyag gcig spyod yul lo //",
    "NG0546:34": "kun bzhi ma bcos byang chub sems //",
    "NG0546:35": "de bzhin nyid gcig dbyer med la //",
    "NG0546:36": "ma rigs 'khrul pa'i snang ba yis / gzung 'dzin dngos por rtog bsogs pa'i //",
    "NG0546:37": "gdul bya thabs kyis gzung ba'i phyir //",
    "NG0546:38": "thugs rje'i sbyang thag rgyun chad med //",
    "NG0546:39": "che ba'i chen po sangs rgyas rnams //",
    "NG0546:40": "'gro ba drug la sogs pa kun //",
    "NG0546:41": "byams pa'i thag pas 'dzin pa yis //",
    "NG0546:42": "byed pa po dang bya ba dang *//",
    "NG0546:43": "dmigs pa'i gnas su nges so zhes //",
    "NG0546:44": "ma bcos thig le rdzogs pa yis //",
    "NG0546:45": "rang 'byung ngang las skur snang ba'i //",
    "NG0546:46": "de bzhin gshegs pa rnams kyis gsungs //",
    "NG0546:47": "thugs rje chen po sangs rgyas kyang *//",
    "NG0546:48": "gnas lugs ngo bo nyid kyi gzhi //",
    "NG0546:49": "ji bzhin pa yi don de la //",
    "NG0546:50": "sangs rgyas sems can dbyer med cing *//",
    "NG0546:51": "ye sangs rgyas su lhun gyis grub //",
    "NG0546:52": "ma btsal bsal dang bzhag pa med //",
    "NG0546:53": "rkyen gyi rnam pas rtog min yang *//",
    "NG0546:54": "sgra tsam zhig tu bstan @#//",
    "NG0546:55": "nyid na //",
    "NG0546:56": "gol sgrib rang sar dag gyur ba'i //",
    "NG0546:57": "chos nyid mu mtha' mnyam nyid kyis //",
    "NG0546:58": "mtha' bzhi ma spangs mi gnas las //",
    "NG0546:59": "sangs rgyas zhes ni de nyid bzhed //",
    "NG0546:60": "brda yis brtags pa'i sangs rgyas la //",
    "NG0546:61": "che ba'i yon tan bsam yas shing *//",
    "NG0546:62": "gzhal dang grangs las 'das mod kyang *//",
    "NG0546:63": "mdor bzhag sku dang ye shes so //",
    "NG0546:64": "lnga dang bzhi dang gsum dang gnyis //",
    "NG0546:65": "de bzhin gcig gi sku rnams phye //",
    "NG0546:66": "ngo bo nyid dang rnam smin dang *//",
    "NG0546:67": "chos dang longs spyod sprul pa lnga //",
    "NG0546:68": "rnam smin rgyu mthun 'bras bu ste //",
    "NG0546:69": "des na thub pa'i sku mchog bzhi //",
    "NG0546:70": "ngo bo nyid sku bral 'bras zhig / sangs rgyas gsungs pa sku gsum nyid //",
    "NG0546:71": "mdor na sems nyid sangs rgyas te //",
    "NG0546:72": "de nyid ma yin sems can zhig / 'ga' yang yod pa ma yin pas //",
    "NG0546:73": "ma bcos ye nas mngon sangs rgyas //",
    "NG0546:74": "kun kyang bral ba'i 'bras bu ste //",
    "NG0546:75": "de phyir ngo bo nyid skur gcig / mkhyen pa'i ye shes bzhi dang lnga //",
    "NG0546:76": "me long bzhin dang mnyam pa nyid //",
    "NG0546:77": "so sor rtog dang bya ba bsgrub //",
    "NG0546:78": "chos dbyings shes pa'i ye shes so //",
    "NG0546:79": "de nyid dngos dang mkhyen pa gnyis //",
    "NG0546:80": "skye 'gag bral yang tha snyad du //",
    "NG0546:81": "so so'i rgyu dang bcas nyid de //",
    "NG0546:82": "kun gzhi dang ni nyon mongs yid //",
    "NG0546:83": "yid dang sgo lnga'i rnam shes dang *//",
    "NG0546:84": "chos kyi dbyings las yang dag byung *//",
    "NG0546:85": "des na rgyu dang 'bras bu zhes //",
    "NG0546:86": "bral ba tsam la brtags pa'o //",
    "NG0546:87": "ma nor ma bcos dpal gyi dpal //",
    "NG0546:88": "lhun gyis gnas pa'i sangs rgyas las //",
    "NG0546:89": "thugs rje'i bya bas yul gang la //",
    "NG0546:90": "sgyu ma'i sbrul pas rab tu bzung *//",
    "NG0546:91": "yang dag nges pa'i don nyid la //",
    "NG0546:92": "byed dang bya ba mi dmigs kyang *//",
    "NG0546:93": "sngon du goms pa'i 'bras bu las //",
    "NG0546:94": "thugs rje chen po'i sprul pa shar //",
    "NG0546:95": "gzhi lam 'bras bu rnam phye bas //",
    "NG0546:96": "thugs rje rnam pa gsum yin te //",
    "NG0546:97": "sems can dang ni chos la dmigs //",
    "NG0546:98": "dmigs med snying rje chen po zhes //",
    "NG0546:99": "phyogs bcu'i bde gshegs rgyal ba yis //",
    "NG0546:100": "dgongs rgyud gcig pas yang yang gsungs //",
    "NG0546:101": "de ltar thugs rjes rjes bzung bas //",
    "NG0546:102": "gdul bya gang dang gang dag la //",
    "NG0546:103": "gsung dbyangs du ma'i gsung rab kyang *//",
    "NG0546:104": "sna tshogs nor bu ji bzhin du //",
    "NG0546:105": "rnam pa du ma gsal ba dag / gsungs pa med bzhin gsungs bar snang *//",
    "NG0546:106": "thugs rjes 'jug pa sna tshogs pas //",
    "NG0546:107": "ji ltar 'os pas 'dul mdzad de //",
    "NG0546:108": "phyi rol byed pa'i sde rnams la //",
    "NG0546:109": "de dang der snang ston pas gsungs //",
    "NG0546:110": "gang yang chad par lta 'dod la //",
    "NG0546:111": "'di ltar snang tshad 'di tsam ste //",
    "NG0546:112": "sems can skye ba snga phyi dang *//",
    "NG0546:113": "thams cad mkhyen pa'i sangs rgyas dang *//",
    "NG0546:114": "lkog tu gyur ba'i 'gro med dang *//",
    "NG0546:115": "dbang phyug dang ni byed po dang *//",
    "NG0546:116": "las dang 'bras bu las med pas //",
    "NG0546:117": "tshu rol skabs 'di mdzes so zhes //",
    "NG0546:118": "lha yi bla ma'i gzugs nyid kyis //",
    "NG0546:119": "rgyang 'phen pa yin bden don gsungs //",
    "NG0546:120": "gang zhig @#//",
    "NG0546:121": "drang srong rjes slob cing *//",
    "NG0546:122": "rgyu la 'bras bu gnas 'dod la //",
    "NG0546:123": "shes bya bdag rang gtso bo ste //",
    "NG0546:124": "bdag ni byed med myong ba'o //",
    "NG0546:125": "gtso bo rang bzhin rnam 'gyur zhes //",
    "NG0546:126": "rgyal ba'i rjes 'brangs ser skyas bshad //",
    "NG0546:127": "de bzhin bdag dang gtso bo las //",
    "NG0546:128": "rdzas dang de las byung ba yis //",
    "NG0546:129": "rtag dang mi rtag smra byed la //",
    "NG0546:130": "dus gsum gyi ni rdzas drug la //",
    "NG0546:131": "srog dang srog ma yin pa dang *//",
    "NG0546:132": "rten dang sdom pa bral ba dang *//",
    "NG0546:133": "bcings dang thar dang bsod nams dang *//",
    "NG0546:134": "'gro dang song bas go 'phang dgu / gcer bus ngal dub spyod pa yis //",
    "NG0546:135": "las zad 'dod pa rnams la bstan //",
    "NG0546:136": "dbang phyug nyid dang shes bya'i gnas //",
    "NG0546:137": "rdzas dang yon tan las dang spyi //",
    "NG0546:138": "bye brag 'du ba drug nyid de //",
    "NG0546:139": "de shes dbang phyug mchod legs pas //",
    "NG0546:140": "thar zhes rigs pa can dag dang *//",
    "NG0546:141": "bye brag pa la rab dgongs te //",
    "NG0546:142": "rang la na yi tshul gyis gsungs //",
    "NG0546:143": "la lar khyab 'jug tsor byas nas //",
    "NG0546:144": "thams cad 'di nyid kyis sprul zhing *//",
    "NG0546:145": "shes pas bdag nyid shes min te //",
    "NG0546:146": "mchod sbyin dang ni khrus byas bas //",
    "NG0546:147": "sdig dang sgrib pa zad 'gyur zhes //",
    "NG0546:148": "spyod pa la la tshangs pas bstan //",
    "NG0546:149": "de'i gzhung kha cig sems tsam du //",
    "NG0546:150": "byed pa po bdag dang dge mi dge //",
    "NG0546:151": "dus khams yon tan stong pa rnams //",
    "NG0546:152": "yod cing rnal 'byor goms pas na //",
    "NG0546:153": "bdag nyid gcig bur kun 'dus pas //",
    "NG0546:154": "don dam zhes tshangs pas smra //",
    "NG0546:155": "dge sbyong go'u ta ma'i gzugs //",
    "NG0546:156": "thub dbang rgyal ba mchog gis kyang *//",
    "NG0546:157": "ji lta ji ltar 'dul 'gyur ba //",
    "NG0546:158": "de bzhin mthun pa'i bstan pa gsungs /",
    "NG0546:159": "kha cig la ni gang zag dang *//",
    "NG0546:160": "dus gsum shes par bya ba'i gnas //",
    "NG0546:161": "rdzas su grub ste yul sems gnyis //",
    "NG0546:162": "tha dad dus mtshungs don dam du //",
    "NG0546:163": "yul sems bden par smra rnams la //",
    "NG0546:164": "chos kyi bdag ces nges par bstan //",
    "NG0546:165": "de 'dra kha cig la dgongs te //",
    "NG0546:166": "ji ltar snang yang sems nyid la //",
    "NG0546:167": "rnam par 'jog don sems kyi gzhi //",
    "NG0546:168": "skyes te 'dra ba'i chos bdag nyid //",
    "NG0546:169": "de ni dam ba'i don yin te //",
    "NG0546:170": "bden pa grub ces rgyal bas gsungs //",
    "NG0546:171": "thams cad sems su smra 'dod la //",
    "NG0546:172": "kun tu btags dang gzhan dbang dang *//",
    "NG0546:173": "yongs su grub pa shes bya gsum //",
    "NG0546:174": "ji ltar snang ba'i don gnyis dang *//",
    "NG0546:175": "gnyis med shes pa'i rab dbye bas //",
    "NG0546:176": "ngo bo nyid gsung bden gnyis te //",
    "NG0546:177": "rig snang shes pa ma lus pa //",
    "NG0546:178": "bden zhes kun tu btags pa dang *//",
    "NG0546:179": "don shes ming yang ma rig pas //",
    "NG0546:180": "bslab pa'i snang ba kun btags par //",
    "NG0546:181": "smra zhing sems kyi rnam pa las //",
    "NG0546:182": "yod dang med pa'i gzhung du snang *//",
    "NG0546:183": "gang yang ngo bo nyid med 'dod //",
    "NG0546:184": "bden pa gnyis la rab brten nas //",
    "NG0546:185": "sgyu ma rab tu mi gnas bar //",
    "NG0546:186": "nges par bden zhes thub bas gsungs //",
    "NG0546:187": "bde gshegs gsung gi ngo bo las //",
    "NG0546:188": "grub mtha' so sor snang ba rnams //",
    "NG0546:189": "sangs rgyas sa la @#//",
    "NG0546:190": "drang ba'i phyir //",
    "NG0546:191": "bstan pa'i dbye bar gsungs pa yin //",
    "NG0546:192": "tha mal pa la blo zlog phyir //",
    "NG0546:193": "mu stegs phyed kyi bstan pa'o //",
    "NG0546:194": "de yi 'dod blo so so'i tshul //",
    "NG0546:195": "mya ngan 'das las drang ba'i phyir //",
    "NG0546:196": "mchog 'gyur sangs rgyas bstan pa ste //",
    "NG0546:197": "de yi grub mtha' so sor gsungs //",
    "NG0546:198": "nyan thos sde dang rang sangs rgyas //",
    "NG0546:199": "blo chen sems rtogs dbu ma pa //",
    "NG0546:200": "rgyu 'bras mnyam nyid la sbyor phyir //",
    "NG0546:201": "bya ba'i rgyud sogs so sor gsungs //",
    "NG0546:202": "bde gshegs thugs rje chos kyi char //",
    "NG0546:203": "brgyad khri bzhi stong gsungs pa yang *//",
    "NG0546:204": "gdul bya'i sgrib pa bral phyir te //",
    "NG0546:205": "sangs rgyas 'phel ba'i phyir ma yin /",
    "NG0546:206": "kha cig drang ba'i tshul gyis te /",
    "NG0546:207": "kha cig nges pa'i tshul gyis so /",
    "NG0546:208": "kha cig skyo ba bskyed pa ste /",
    "NG0546:209": "kha cig brod pa bskyed pa'o //",
    "NG0546:210": "mdor na de dag thams cad kyang *//",
    "NG0546:211": "thugs mchog dgongs rgyud gcig gis gsungs //",
    "NG0546:212": "mdo dang rgyud dang cho ga dang *//",
    "NG0546:213": "le'u dum bur rab phye dang *//",
    "NG0546:214": "rtog pa la sogs ji snyed pa //",
    "NG0546:215": "thugs rje'i rgyun gyi dpyang thag go / 'phags pa'i thugs rje gsum nyid kyis //",
    "NG0546:216": "gzung bar bya ba'i gnas nyid kyang *//",
    "NG0546:217": "log par zhugs dang nges par 'dzin //",
    "NG0546:218": "mnyam pa nyid du shes pa'o //",
    "NG0546:219": "thog mtha' med pa dus kyi dbyings //",
    "NG0546:220": "'phel 'grib med par gnas pa ni //",
    "NG0546:221": "chos rnams kun gyi rten gzhi ste //",
    "NG0546:222": "bde gshegs thugs kyi snying po'o //",
    "NG0546:223": "de las sems dang sems 'byung gi / sna tshogs yul gyi dngos por gzung *//",
    "NG0546:224": "des bskyed rgyu gsum ngo bo nyid //",
    "NG0546:225": "gnas lugs ye don ji bzhin pa'i //",
    "NG0546:226": "mtshungs par ldan ba'i ma rig pa //",
    "NG0546:227": "kun 'gro kun tu btags pa yin //",
    "NG0546:228": "de bskyed log par zhugs pa yang *//",
    "NG0546:229": "the tsom bskyed dang ngar gzung zhing *//",
    "NG0546:230": "de la chad dang rtag brtags pas //",
    "NG0546:231": "'jig tshogs mthar 'dzin nyid du 'gyur //",
    "NG0546:232": "log zhugs ji ltar brtags don la //",
    "NG0546:233": "chags sdang nga rgyal skyes pa ni //",
    "NG0546:234": "btang mi bra zhing rlom sems las //",
    "NG0546:235": "log pa las kyang log par zhugs //",
    "NG0546:236": "gzhan yang khro ba bskyed pa dang *//",
    "NG0546:237": "lha dang tshul khrims brtul zhugs la //",
    "NG0546:238": "mchog tu 'dzin dang log lta rnams //",
    "NG0546:239": "log pa las kyang de bzhin bzhugs //",
    "NG0546:240": "de dag kun tshogs 'dus pa las //",
    "NG0546:241": "shing rta chen po'i 'phang lo bzhin //",
    "NG0546:242": "rigs drug gnas su 'khor gyur te //",
    "NG0546:243": "rang rang sdug bsngal bsal bar myong *//",
    "NG0546:244": "'gro la dmigs pa'i thugs rje yi //",
    "NG0546:245": "dpyang thag gis ni de mi gtong *//",
    "NG0546:246": "nges par 'dzin pa thugs rje'i gnas //",
    "NG0546:247": "rnam pa sna tshogs 'byung ba na //",
    "NG0546:248": "chos nyid dngos po'i gnas lugs sam //",
    "NG0546:249": "gzugs dang sems dang sems las 'byung *//",
    "NG0546:250": "'du byed khams dang 'dus ma byas //",
    "NG0546:251": "brtag cing shes pa'i gzhir bzhag ste //",
    "NG0546:252": "ngad dang dran dang ting nge 'dzin //",
    "NG0546:253": "brtson 'grus dang ni shes rab rnams //",
    "NG0546:254": "rjes su dran phyir zag bcas te //",
    "NG0546:255": "shes rab rgyu yis rab bskul @#//",
    "NG0546:256": "nas //",
    "NG0546:257": "rang rang lta ba nges par gzung *//",
    "NG0546:258": "'di yang kha cig med ces nas //",
    "NG0546:259": "tha snyad 'dzin la skur pa 'debs //",
    "NG0546:260": "la la nges par yod do zhes //",
    "NG0546:261": "yang dag don la sgro 'dogs te //",
    "NG0546:262": "de yang kha cig 'dus ma byas //",
    "NG0546:263": "rtag pa gcig pa'i dngos por smra //",
    "NG0546:264": "'ga' zhig 'dus ma byas pa'i don //",
    "NG0546:265": "mi rtag du ma'i dngos por brtags //",
    "NG0546:266": "la las gnyis kar brjod med ces //",
    "NG0546:267": "la la thams cad dngos med pa'i //",
    "NG0546:268": "bden pa grub pa'i don du brtags //",
    "NG0546:269": "des na nges 'dzin bsam mtha' yas //",
    "NG0546:270": "mdor na don rnams ji snyed kun //",
    "NG0546:271": "yod dang med dang tha dad dang *//",
    "NG0546:272": "gcig pa nyid ces rtag gzung bas //",
    "NG0546:273": "mtha' cher ltung zhes lung 'dir bshad //",
    "NG0546:274": "mtha' 'dzin nges pa'i blo can rnams //",
    "NG0546:275": "chos la dmigs pa thugs rjes 'dzin //",
    "NG0546:276": "dmigs med thugs rje'i dpyang thag yul //",
    "NG0546:277": "mnyam pa nyid du shes pa ni //",
    "NG0546:278": "phung po khams dang skye mched dang *//",
    "NG0546:279": "gnas lugs ngo bo nyid dag ste //",
    "NG0546:280": "mdor bsdus bden gnyis lus rnams dang *//",
    "NG0546:281": "brtags snang blo bzhag grub pa'i mtha' //",
    "NG0546:282": "gzhir bzhag rang 'byung ye shes kyi //",
    "NG0546:283": "rig pa'i blo yis 'ub chub pas //",
    "NG0546:284": "de rgyu dngos dang dngos med mtha'i //",
    "NG0546:285": "mthar thug spyod pa mkhas pa yin //",
    "NG0546:286": "de phyir mnyam nyid rtogs zhes pa //",
    "NG0546:287": "yod med rtag chad mu bzhi la //",
    "NG0546:288": "skyon bzhi rtags bzhi sgra mthun pas //",
    "NG0546:289": "mtha' zhes so sor sor bzhag ste //",
    "NG0546:290": "don la khyad 'phags mnyam par grol //",
    "NG0546:291": "de'ang tshig yin der 'dzin grol //",
    "NG0546:292": "des na thams cad mnyam nyid de //",
    "NG0546:293": "'ub chub kun 'dus mnyam pa'i dbyings //",
    "NG0546:294": "dbyer med lhun grub chen po la //",
    "NG0546:295": "dag dang ma dag gnyis med de //",
    "NG0546:296": "thams cad bral ba'i ngang gnyis pas //",
    "NG0546:297": "chos rnams thams cad sangs rgyas yin //",
    "NG0546:298": "de ltar rgyu 'bras mnyam nyid cing *//",
    "NG0546:299": "thams cad ye gcig chen po la //",
    "NG0546:300": "dmigs med thugs rje chen po yi //",
    "NG0546:301": "mi g.yel dpyang thag rgyun du 'dzin //",
    "NG0546:302": "'di ni 'gyur med ma chags pa //",
    "NG0546:303": "ma bcos lhun gyis grub ba'o //",
    "NG0546:304": "mdo rgyud rtog pa bsdus pa'i sgron ma lung thams cad kyi rgyal po las //",
    "NG0546:305": "thugs rje dpyang thag gnas kyi lung bstan pa ste",
    "NG0546:306": "dang po'o rdzogs so // // de nas kun gyi",
    "NG0546:307": "de nyid don // lung chen bsdus pa rab bshad bya //",
    "NG0546:308": "phyogs bcu dus gsum 'jig rten na //",
    "NG0546:309": "skye 'jig med par rtag bzhugs pa'i //",
    "NG0546:310": "bde bar gshegs pa kun rnams kyi //",
    "NG0546:311": "gsung gi 'phrin las mtha' yas kyang *//",
    "NG0546:312": "de yi sku yi che ba las //",
    "NG0546:313": "mdzad pa lha yi cho 'phrul phyung *//",
    "NG0546:314": "de nyid bsam yas brjod med de //",
    "NG0546:315": "mdor bstan rgyud ces bya bar smros //",
    "NG0546:316": "rgyud ni 'brel ba'i don yin te //",
    "NG0546:317": "de 'dir mtshungs pas rgyud kyi mchog / lha zhes bya ba byang chub sems //",
    "NG0546:318": "de ni rgyun du rab tu brjod //",
    "NG0546:319": "tha snyad tsam gyis phye ba ni //",
    "NG0546:320": "gzhi lam 'bras bu gsum du brjod //",
    "NG0546:321": "gzhi ni gnas pa don nyid de //",
    "NG0546:322": "lam @#//",
    "NG0546:323": "ni rnal 'byor bsgrub pa'o //",
    "NG0546:324": "'bras bu mthar thug mdzes pa'i las //",
    "NG0546:325": "rgyud ni rnam pa gsum zhes brjod //",
    "NG0546:326": "phung po khams dang skye mched rnams //",
    "NG0546:327": "ma bcos lha bdag nyid //",
    "NG0546:328": "gzugs ni rnam par snang mdzad de //",
    "NG0546:329": "tshor ba myong ba rin chen 'byung *//",
    "NG0546:330": "'du shes snang ba mtha' yas la //",
    "NG0546:331": "'du byed don yod kun tu grub //",
    "NG0546:332": "rnam shes mi bskyod rdo rje sems //",
    "NG0546:333": "ye nas ma bcos ji bzhin gnas //",
    "NG0546:334": "sa dang sha ni spyan ma ste //",
    "NG0546:335": "chu khrag ma ma ki ru brjod //",
    "NG0546:336": "me drod gos dkar ma zhes bya //",
    "NG0546:337": "rlung dbugs lha mchog sgrol ma'o //",
    "NG0546:338": "mig gi skye mched sa snying po //",
    "NG0546:339": "rna ba phyag na rdo rje ste //",
    "NG0546:340": "sna ni nam mkha'i snying por bshad //",
    "NG0546:341": "lce ni spyan ras gzigs dbang nyid //",
    "NG0546:342": "lus ni sgrib pa kun sel te //",
    "NG0546:343": "yid kyi skye mched 'jam dpal yin //",
    "NG0546:344": "gzugs ni gzugs kyi rdo rje ma //",
    "NG0546:345": "sgra la de bzhin sgra rdo rje //",
    "NG0546:346": "dri dang ro yang rdo rje ste //",
    "NG0546:347": "reg chos nyid kyang rdo rje ma //",
    "NG0546:348": "yul rnams dag pa lha mo'i tshogs //",
    "NG0546:349": "ngo bo nyid kyi lhun gyis grub //",
    "NG0546:350": "de dag so sor rab phye ba'i //",
    "NG0546:351": "rigs dang ye shes la ltos pa'i //",
    "NG0546:352": "lnga lnga ru ni 'gyur ba ste //",
    "NG0546:353": "rnam par shes pa'i rang bzhin ni //",
    "NG0546:354": "kun la khyad par dbye ba las //",
    "NG0546:355": "mdor na dam pa'i rigs brgya ste //",
    "NG0546:356": "phye ba'i rigs la grangs med 'gyur //",
    "NG0546:357": "rigs kyi dbye ba ji snyed pa //",
    "NG0546:358": "de bzhin gshegs pa sa khams te //",
    "NG0546:359": "rdo rje rigs mchog rnam par shes //",
    "NG0546:360": "rin po che rigs me yi khams //",
    "NG0546:361": "pad+ma'i rigs las chur shes bya //",
    "NG0546:362": "las kyi rigs mchog rlung yin pas /",
    "NG0546:363": "khams lnga'i rang bzhin rigs las ni //",
    "NG0546:364": "de nyid kho na'i rigs lnga'o //",
    "NG0546:365": "rigs kyi dbye ba lnga nyid kyang *//",
    "NG0546:366": "sa dang chu ni lus kyi sku //",
    "NG0546:367": "de bzhin me rlung gsung du brjod //",
    "NG0546:368": "rnam pa shes pa thugs rang bzhin //",
    "NG0546:369": "sku dang gsung thugs dbyer med pa'o //",
    "NG0546:370": "gsang ba chen po'i rigs gcig nyid //",
    "NG0546:371": "gcig dang mang po'i rnam dbye kun //",
    "NG0546:372": "phun po khams dang skye mched dang *//",
    "NG0546:373": "yid dang chos dang dus bzhi dang *//",
    "NG0546:374": "mthar byed bzhi dang 'gro ba drug / rang bzhin rnam par dag gnas pas //",
    "NG0546:375": "bde gshegs rgyal ba bzhi bcu ste //",
    "NG0546:376": "zhi ba dbyings kyi dkyil 'khor du //",
    "NG0546:377": "bcos med ngo bo nyid kyis 'grub //",
    "NG0546:378": "rang bzhin gdod nas zhi ba'i phyir //",
    "NG0546:379": "zhi ba'i dkyil 'khor phyag rgyar brjod //",
    "NG0546:380": "rol ba'i cho 'phrul 'gag med las //",
    "NG0546:381": "thog ma'i dus nas ngang gis khro //",
    "NG0546:382": "'di ltar snang srid ma lus kyang *//",
    "NG0546:383": "rgyal ba'i dkyil 'khor rol pa las //",
    "NG0546:384": "gzhan du gnas pa ma yin te //",
    "NG0546:385": "lha yi mchog las lha yi ngang *//",
    "NG0546:386": "dug lngar snang ba gtso bo'i sku //",
    "NG0546:387": "'dod chags rta mchog rgyal po ste //",
    "NG0546:388": "rdo rje zhe sdang he ru ka / nga rgyal gshin rje gshed rgyal po //",
    "NG0546:389": "phrag dog rdo rje gzhon nu'i sku //",
    "NG0546:390": "gti mug che mchog he ru ka / ser sna 'chab sems mngon rdzogs rgyal //",
    "NG0546:391": "gdung ba'i sems ni rdo rje chos /",
    "NG0546:392": "khong khro dregs pa kun 'dul @#//",
    "NG0546:393": "nyid //",
    "NG0546:394": "mnar dang sems dpa' stobs ldan bdag / nyon mongs gtso bo re re la'ang *//",
    "NG0546:395": "so so'i bye brag lnga lnga ste //",
    "NG0546:396": "de dag rigs bzhi so so'i 'khor //",
    "NG0546:397": "nyon mongs nye ba'i nyon mongs dag / sna tshogs pa yi 'khor yin no //",
    "NG0546:398": "mdor na 'di ltar snang ba yi //",
    "NG0546:399": "srid zhi 'jig rten ma lus pa //",
    "NG0546:400": "snod du snang ba gzhal yas khang *//",
    "NG0546:401": "bcud ni lha yi tshogs yin no //",
    "NG0546:402": "dag pa'i 'jig rten dag pa'i klong *//",
    "NG0546:403": "rnam dag chen por lhun gyis grub //",
    "NG0546:404": "'byung ba lnga ni yum lnga'i klong *//",
    "NG0546:405": "gnas shing brtan pa'i sa rnams kun //",
    "NG0546:406": "gzhal med khang pa dkyil 'khor yin //",
    "NG0546:407": "pha dang ma ni yab dang yum //",
    "NG0546:408": "bu dang bu mo sras pho mo //",
    "NG0546:409": "phyi nang nye ba'i 'khor rnams ni //",
    "NG0546:410": "dkyil 'khor can gyi lha nyid 'khor //",
    "NG0546:411": "bran dang mngag gzhug dmangs kyi tshogs //",
    "NG0546:412": "bka' nyan las byed pha nya'i tshogs //",
    "NG0546:413": "rgyan bcas mtshan dang dpe byad de //",
    "NG0546:414": "tshig brjod snying po gsung gi sgra //",
    "NG0546:415": "longs spyod mchod pa kho na ste //",
    "NG0546:416": "yon tan tshig thos bstod pa'o //",
    "NG0546:417": "spros shing 'jug pa bya byed las //",
    "NG0546:418": "mdzad pa'i 'phrin las de nyid yin //",
    "NG0546:419": "chags par byed pa chags pa'i tshul //",
    "NG0546:420": "'jig pa 'jig pas srid mthar byed //",
    "NG0546:421": "stong par shes pa stong pa nyid //",
    "NG0546:422": "sngar bzhin gnas bshad gnas pa'o //",
    "NG0546:423": "'di ltar sems nyid sna tshogs su //",
    "NG0546:424": "snang zhing srid pa'i dngos po kun //",
    "NG0546:425": "rang bzhin rnam dag lha yi dbyings //",
    "NG0546:426": "lha yi rol pa lha yi sku //",
    "NG0546:427": "de bzhin dngos rnams ma lus par //",
    "NG0546:428": "ye nas lha yi rang bzhin pas //",
    "NG0546:429": "lha yi gzhi zhes rab tu brjod //",
    "NG0546:430": "de ni rgyud du shes bya ste //",
    "NG0546:431": "dus rnams kun tu 'bral ba'o //",
    "NG0546:432": "bde gshegs lha yi dgongs pa yis //",
    "NG0546:433": "lam zhugs rnams la sgyu mar sprul //",
    "NG0546:434": "cho 'phrul bgrod bya'i skur snang yang *//",
    "NG0546:435": "rnal 'byor sgom pa'i rgyud ces bya //",
    "NG0546:436": "skyes bu chags pas rab gdungs ba //",
    "NG0546:437": "zhi ba'i sgo la sbyong byed pas //",
    "NG0546:438": "bsod nams tshogs ni rab bsags nas //",
    "NG0546:439": "mi rtog mi dmigs de bzhin nyid //",
    "NG0546:440": "lha ner gzhal las thugs rjer shar //",
    "NG0546:441": "rgyu yi ting 'dzin yi ge las //",
    "NG0546:442": "thams cad skye byed rang bzhin ni //",
    "NG0546:443": "'byung ba yum lnga'i dkyil 'khor du //",
    "NG0546:444": "ye shes gzhal yas lhun gyis rdzogs //",
    "NG0546:445": "gdan stengs sa bon las bskyed pa'i //",
    "NG0546:446": "rigs gcig rigs lnga rigs brgya yi //",
    "NG0546:447": "sku dang bsdus pa bzhi bcu gnyis //",
    "NG0546:448": "mnyen lcug 'khril ldem gzhon tshul can //",
    "NG0546:449": "gsal 'tsher lhun sdug gzi byin 'bar //",
    "NG0546:450": "mtshan dang dpe byad ma 'gags chos //",
    "NG0546:451": "rang rig byang chub sems las byung *//",
    "NG0546:452": "dbyings nas spyan drangs dbyer med bstim //",
    "NG0546:453": "gnyis med gus pas phyag 'tshal te //",
    "NG0546:454": "mchod bstod dges mdzad 'phrin las bcol //",
    "NG0546:455": "gsang sngags bsnyen pa'i bzlas brjod kyis //",
    "NG0546:456": "nye bar byas te dngos grub blang *//",
    "NG0546:457": "bzod par gsol la smon par bya //",
    "NG0546:458": "mi dmigs mi rtog chags bral pas //",
    "NG0546:459": "chos nyid @#//",
    "NG0546:460": "kyi ni dge rtsar bsngo //",
    "NG0546:461": "'di ni zhi ba zhi mdzad lha'i //",
    "NG0546:462": "mdzad pa'i cho 'phrul bsam rdzogs pa //",
    "NG0546:463": "'dod pa can rnams 'dul ba'i phyir //",
    "NG0546:464": "sangs rgyas rol mos gar mdzad do //",
    "NG0546:465": "shin tu gdug pa'i zhe sdang can //",
    "NG0546:466": "'jug pa'i sgo ni khro bo ste //",
    "NG0546:467": "mtshams bcad bgegs bskrad gdug pa 'dul //",
    "NG0546:468": "sngon du 'gro ba'i bya ba bdun //",
    "NG0546:469": "rdzogs nas ting 'dzin gsum sgom zhing *//",
    "NG0546:470": "'byung ba lnga dang ri rab bskyed //",
    "NG0546:471": "rin chen dur khrod rab 'bar ba'i //",
    "NG0546:472": "gzhal yas mdzes shing 'jigs pa sgom //",
    "NG0546:473": "de dbus gdan stengs rgyu mchog las //",
    "NG0546:474": "bskyed pa'i gtso sras dang bcas //",
    "NG0546:475": "so so'i 'khor dang rab ldan pa //",
    "NG0546:476": "sgeg dang dpa' ba 'jigs pa dang *//",
    "NG0546:477": "bzhad dang gshe rngam khro ba dang *//",
    "NG0546:478": "snying rje zhi ba'i tshul 'chang bas //",
    "NG0546:479": "gar dgu'i nyams dang ldan pa'o //",
    "NG0546:480": "de 'dra'i 'jigs byed chen po'i sku //",
    "NG0546:481": "bskyed dang spyan drangs gnyis su med //",
    "NG0546:482": "bstim bzhugs phyag 'tshal mchod pas mchod //",
    "NG0546:483": "bstod dang sngags bzlas rjes bya'i rim //",
    "NG0546:484": "dus drug dus bzhi dus med du //",
    "NG0546:485": "rab tu 'bad pas gang bsnyen cing *//",
    "NG0546:486": "bsgrub ba rnams ni lam gyi nyams //",
    "NG0546:487": "rnal 'byor rtog pa'i sgom pa ni //",
    "NG0546:488": "khro bo chen po'i stobs mchog gis //",
    "NG0546:489": "lam dang lam gyi rgyud du gsungs //",
    "NG0546:490": "zhi dang khro bo'i skur gsal bas //",
    "NG0546:491": "chag sdang dang zhe sdang rab bsal te //",
    "NG0546:492": "gzhan gyi don du skur snang ba //",
    "NG0546:493": "thob med 'bras bu de yi mchog / de ni 'brel pas rgyud ces bya //",
    "NG0546:494": "gzhi lam 'bras bu dbyer med pa'o //",
    "NG0546:495": "gzhi dang 'dra ba'i lam bsgoms pas //",
    "NG0546:496": "de 'dra'i lam dang 'bras bu snyems //",
    "NG0546:497": "thugs rje'i mdzad pa kun rnams kun //",
    "NG0546:498": "'gro ba'i don la rab tu brtson //",
    "NG0546:499": "zhi ba la ni zhi ba ste //",
    "NG0546:500": "khro ba can la khro bo'i sku //",
    "NG0546:501": "'dod chags can la chags pa'i tshul //",
    "NG0546:502": "zhe sdang can la de yis 'dul //",
    "NG0546:503": "ma rig pa la gti mug tshul //",
    "NG0546:504": "ser sna la ni 'jungs pas so //",
    "NG0546:505": "phrag dog phrag dog gis 'dul zhing *//",
    "NG0546:506": "zhi la zhi dang rgyas la'ang de //",
    "NG0546:507": "dbang chen la ni dbang sdud tshul //",
    "NG0546:508": "drag shul can la de nyid kyis //",
    "NG0546:509": "tshar gcod gzugs su ston par mdzad //",
    "NG0546:510": "rigs drug 'gro la rang gi gtso //",
    "NG0546:511": "thub byed drug gi sku rang bzhin //",
    "NG0546:512": "skyes pa la ni skyes pa'i gzugs //",
    "NG0546:513": "bud med la ni bud med de //",
    "NG0546:514": "mkhan po slob dpon rgyal po dang *//",
    "NG0546:515": "bram za rje rigs dmangs dang bran //",
    "NG0546:516": "tshong dpon dmag mi mel tshe ba //",
    "NG0546:517": "tha na dud 'gro yan chad gzugs //",
    "NG0546:518": "gang gis 'dul la der ston te //",
    "NG0546:519": "mthun pas mthun pa 'dul bar byed //",
    "NG0546:520": "'dod pa spangs la dka' thub dang *//",
    "NG0546:521": "bde ba 'dod la longs spyod kyis //",
    "NG0546:522": "gsog 'jog can la sbyin par 'dod //",
    "NG0546:523": "tshul khrims bsrung dang ma bsdams dang *//",
    "NG0546:524": "bsam gtan bsgom dang g.yel la sogs //",
    "NG0546:525": "gang gis gang 'dul de skur ston //",
    "NG0546:526": "ji ltar 'tsham pa'i don sbyar nas //",
    "NG0546:527": "skyes bu mthun pas @#//",
    "NG0546:528": "'dul 'gyur bas //",
    "NG0546:529": "'di ni mdzad pa'i bya ba ste //",
    "NG0546:530": "'bras bu'i rgyud du rab tu brjod //  // mdor na rgyud ces bya ba'i don //",
    "NG0546:531": "dngos po'i gnas lugs gzhi yin te //",
    "NG0546:532": "gzhi las gzhan pa'i 'bras bu med //",
    "NG0546:533": "'bras bu'i tshul las 'da' ba yin //",
    "NG0546:534": "lam gyi sgom pa gang lam mchis //",
    "NG0546:535": "de bas rgyu dang 'bras bu dang *//",
    "NG0546:536": "lam zhes grags pa brtags pa tsam //",
    "NG0546:537": "'di ltar snang ba 'di kho na //",
    "NG0546:538": "lha nyid yin te de las gzhan //",
    "NG0546:539": "chos dbyings sprul pa med pa'o //",
    "NG0546:540": "de ni don dam kun rdzob ces //",
    "NG0546:541": "lung chen kun las gsungs pa yin //",
    "NG0546:542": "'di ni lung chen mdor bsdus pa //",
    "NG0546:543": "sangs rgyas 'phrin las bstan pa yi //",
    "NG0546:544": "rmad du byung ba'i cho 'phrul kun //",
    "NG0546:545": "rab tu bsdus min rgyas min par //",
    "NG0546:546": "rdo rje sems dpas bstan pa de //",
    "NG0546:547": "'dir bstan pa la the tsom med //",
    "NG0546:548": "de bas ma 'ongs skye bo kun //",
    "NG0546:549": "yid gnyis spangs pas 'dud par bya //",
    "NG0546:550": "'di ni rmi lam sgyu ma 'dra //",
    "NG0546:551": "de bzhin gzugs brnyan sprul pa dang *//",
    "NG0546:552": "smig sgyu dri za'i grong dang mtshungs //",
    "NG0546:553": "sangs rgyas mdzad pa bsam yas par //",
    "NG0546:554": "ma mdzad pa la mdzad pa che //",
    "NG0546:555": "thams cad rang rang lha ru nges //",
    "NG0546:556": "e ma chos nyid spros dang bral //",
    "NG0546:557": "e ma ho rang bzhin ma 'gags snang *//",
    "NG0546:558": "e ma ho rol pa bla na med //",
    "NG0546:559": "e ma sgyu ma phyag rgya che //",
    "NG0546:560": "e ma thugs rje ma lus 'dzin //",
    "NG0546:561": "sbrul pa'i sku ste lha yi mchog / lha rnams nyid la gnyis med 'dud //",
    "NG0546:562": "mdo rgyud rtog pa bsdus pa'i sgron ma lung thams cad kyi rgyal po las /",
    "NG0546:563": "mdzad pa cho 'phrul lha'i lung bstan pa ste gnyis",
    "NG0546:564": "pa'o rdzogs so // // de nas 'phrin las mthar",
    "NG0546:565": "phyin pa'i // sgrub pa'i lung mchog bshad par bya //",
    "NG0546:566": "rtsod dus gang zag rnams kyi phyir //",
    "NG0546:567": "rgyud rnams kun tu gsungs pa yi //",
    "NG0546:568": "bsdus pa'i lung ni mchog yin no //",
    "NG0546:569": "gsang ba sngags kyi bka' gsang lung *//",
    "NG0546:570": "bsgrub bya bsdus pa 'di lta ste //",
    "NG0546:571": "yid 'ong dben pa'i gnas dag tu //",
    "NG0546:572": "mthun pa'i grogs dang bcas bzhin pas //",
    "NG0546:573": "bsgrub pa'i 'bras bu mthar phyung la //",
    "NG0546:574": "'gro ba'i don la rab brtson bya //",
    "NG0546:575": "'jig rten 'das dang ma 'das pa'i //",
    "NG0546:576": "dngos grub mchog ni dmigs pa'i yul //",
    "NG0546:577": "rang gzhan mtho ris thob 'dod pas //",
    "NG0546:578": "bsgrubs na myur du 'grub pa'i rgyu //",
    "NG0546:579": "dad brtson shes rab ldan pa ni //",
    "NG0546:580": "de yi rkyen du shes par bya //",
    "NG0546:581": "bsgrub bya bcu las bsgrub pa'i thabs //",
    "NG0546:582": "rnam pa bcu ste bsgrub lugs drug / mnyam nyid zhi ba'i bsgrub pa dang *//",
    "NG0546:583": "zhe sdang khro bo'i bsgrub bya dgu //",
    "NG0546:584": "gang zhig bsgrub par bya ba yi //",
    "NG0546:585": "lus ni rnam par shes par bya //",
    "NG0546:586": "de yi bsgrub lugs bsam yas pa //",
    "NG0546:587": "'dir ni mthar thug kho nar brjod //",
    "NG0546:588": "kun nas zhi bar gnas pa la //",
    "NG0546:589": "zhi ba chen po bsgrub 'dod pas //",
    "NG0546:590": "gang la dmigs pa lha yi sku //",
    "NG0546:591": "bsgrub pa'i rten du gzhag par bya //",
    "NG0546:592": "de ni zhi ba'i lha rnams kyi //",
    "NG0546:593": "bsgrub rdzas rten gyi mthar thug @#//",
    "NG0546:594": "yin //",
    "NG0546:595": "yul gsum gsal bar gyur pa dang *//",
    "NG0546:596": "rang 'dod lha yi rnal 'byor sgom //",
    "NG0546:597": "lus kun ting 'dzin lhar mnyam ba'i //",
    "NG0546:598": "bskyed pa'i rim pas sku rdzogs pa //",
    "NG0546:599": "bskyed rim don gyi mthar thug ste //",
    "NG0546:600": "sku yi bsgrub pa zhes bya'o // // om a",
    "NG0546:601": "li ka li dz+nya na pan tsa sa twa kro",
    "NG0546:602": "d+ha mu ne ye swaha /",
    "NG0546:603": "om a hu~m swaha /",
    "NG0546:604": "om a ham /",
    "NG0546:605": "snying po'i yi ge bco brgyad pas //",
    "NG0546:606": "dam pa'i rigs ni bcu phrag bcu //",
    "NG0546:607": "snying pos skul bar byed pa yin //",
    "NG0546:608": "gsang sngags snying po 'bru lnga pos //",
    "NG0546:609": "bde gshegs rigs lnga'i thugs dam bskul //",
    "NG0546:610": "gsung mchog 'bru gsum dag gis ni //",
    "NG0546:611": "rdo rje sems dpa'i thugs skul byed //",
    "NG0546:612": "'di dag gsang sngags dam pa'i mchog / zhi bar snang ba'i lha rnams kyi //",
    "NG0546:613": "mthar thug gsung gi bsgrub pa ste //",
    "NG0546:614": "brag cha sgra brnyan ji bzhin du //",
    "NG0546:615": "thams cad gsung du snang zhing stong *//",
    "NG0546:616": "gsung gi de nyid kho na ste //",
    "NG0546:617": "ming 'di mthar thug zab cing zhi //",
    "NG0546:618": "spros med yul dang bral ba ni //",
    "NG0546:619": "zhi ba thugs kyi sgrub par brjod //",
    "NG0546:620": "de bzhin du ni khro bo yang *//",
    "NG0546:621": "kun nas ma lus mtshungs 'gyur te //",
    "NG0546:622": "yon tan gtso dang sku gsung thugs //",
    "NG0546:623": "'phrin las rbod gtong drag sngags dang *//",
    "NG0546:624": "mchod bstod dang bcas bsgrub lugs brgyad //",
    "NG0546:625": "bsgrub rdzas rten dang sgom pa'i lha //",
    "NG0546:626": "bzlas pa'i sngags dang lta dgongs bzhi //",
    "NG0546:627": "zab don gsang ba'i mthar thug pa //",
    "NG0546:628": "kun la lnga lngar rgyal bas gsungs //",
    "NG0546:629": "bum pa mar me thod pa dang *//",
    "NG0546:630": "phyag rgya phur pa tsit+ta dang *//",
    "NG0546:631": "mchod gtor ling ga nya bo dag / bsgrub rdzas rten gyi mthar thug yin //",
    "NG0546:632": "dkyil 'khor rgyas bsdus yab yum dang *//",
    "NG0546:633": "so so'i dpa' bo gcig rnams la //",
    "NG0546:634": "spro dang bsdu dang rab bsdus pas //",
    "NG0546:635": "mthar thug bsgom bya'i lha ru 'gyur // // om",
    "NG0546:636": "badzra kro d+ha ma ha shri he ru ka hu~m",
    "NG0546:637": "phat / om ru lu ru lu hu~m b+h+yo hu~m phat /",
    "NG0546:638": "om ma ha kro d+he am ka ya man ta ka ha na ma tha ban dza hu~m phat /",
    "NG0546:639": "om pad+ma ta krid ha ya gri ba hu lu hu lu hu~m phat /",
    "NG0546:640": "om badzra ki li ka la ya sarba big+ha nan bam hu~m phat /",
    "NG0546:641": "om d+hu ya dz+nya na shri he ru ka g+hu ya dz+nya na kro d+hi sho ri s+t+wam /",
    "NG0546:642": "ma ma yo gi ni ru lu ru lu hu~m b+h+yo hu~m phat /",
    "NG0546:643": "om badzra tsan+t+ra sarba dush+tan ta ka ha na da ha ban tsa hu~m phat /",
    "NG0546:644": "om badzra sarba dush+tan hu~m phat /",
    "NG0546:645": "so so'i gsung sngags brgyad pa la //",
    "NG0546:646": "rang gi sku dang mthun brjod pas //",
    "NG0546:647": "thams cad gsung gi mthar thug ste //",
    "NG0546:648": "thugs kyi snying po skul byed pa'i //",
    "NG0546:649": "bzlas pa'i sngags su shes par bya //",
    "NG0546:650": "phyi nang snod bcud dngos po'o //",
    "NG0546:651": "skye 'gro 'byung ba rgyu 'bras bcas //",
    "NG0546:652": "ma lus bdud rtsi lnga dang gcig / rtsa ba yan lag bcas pa kun //",
    "NG0546:653": "rang bzhin rnam dag mnyam sbyor ba //",
    "NG0546:654": "yon tan che mchog mthar thug pa //",
    "NG0546:655": "ye nas don chos sman rdzas te //",
    "NG0546:656": "rnam dag dgongs pas de don rdzogs //",
    "NG0546:657": "lha dang dkyil 'khor mchod rdzas sngags //",
    "NG0546:658": "rgyu dang chos nyid snying po dang *//",
    "NG0546:659": "sgra dang dngos @#//",
    "NG0546:660": "grub shes pa yis //",
    "NG0546:661": "ma lus thugs kyi dgongs par 'dus //",
    "NG0546:662": "dus gsum shes bya gcig pu nyid //",
    "NG0546:663": "bde chen 'bras bu kun 'dus pa //",
    "NG0546:664": "yongs rdzogs sku gsung mthong pa'o //",
    "NG0546:665": "srid gnas gcod pa dang sprul pa dang *//",
    "NG0546:666": "'khor lo bzhi yi don spyad pas //",
    "NG0546:667": "sku yi dgongs pa mthar thug cing *//",
    "NG0546:668": "'khor ba'i sdug bsngal gshin gyi rje //",
    "NG0546:669": "ma lus 'joms par byed pa'i gshed //",
    "NG0546:670": "mnyam nyid ldan pa rab bsgrub pa'o //",
    "NG0546:671": "mtshon pa'i dpe dang gdul bya'i thabs //",
    "NG0546:672": "lta spyod dgongs pa'i don dag gis //",
    "NG0546:673": "gsung gi dbang phyug 'phrin las don //",
    "NG0546:674": "ma lus mnyes par byed pa'i yul //",
    "NG0546:675": "gcig dang du ma'i mthar thug pa //",
    "NG0546:676": "theg pa rim par bgrod pa dang *//",
    "NG0546:677": "sa dang lam la sbyar ba dang *//",
    "NG0546:678": "gsang sngags la shan dbye ba yi //",
    "NG0546:679": "rim pa nyid kyi dgongs par thug / 'phrin las rgyu bzhir rab rten cing *//",
    "NG0546:680": "thabs dang de las byung ba yi //",
    "NG0546:681": "rnam bzhis zab mo'i don spyad cing *//",
    "NG0546:682": "thar phyin dgongs pa de mthar thug / lus gnas nyid dang de las g.yos //",
    "NG0546:683": "rnal 'byor grol dang 'jig rten snang *//",
    "NG0546:684": "drag shul sngags dang gab pa'i gter //",
    "NG0546:685": "phyi nang gsang ba nyer spyod cing *//",
    "NG0546:686": "yongs rdzogs sku la sbyor ba yi //",
    "NG0546:687": "gsang chen de yi mthar thug don //",
    "NG0546:688": "bsgrub mchod bstod bskul rbad pa yis //",
    "NG0546:689": "nyer bsten so so'i las grub cing *//",
    "NG0546:690": "snang ba gsum la kun sbyor cing *//",
    "NG0546:691": "gzung yul ma grub tshul shes shing *//",
    "NG0546:692": "rang gi ngang gis 'phrin las grub //",
    "NG0546:693": "bde spyod mchod bstod mthar thug pa'o //",
    "NG0546:694": "sngags rdzas dam tshig ting nge 'dzin //",
    "NG0546:695": "gcod 'phrog gnas pa gnad la dbab //",
    "NG0546:696": "rang gi mtshan ma mngon spyod kyi //",
    "NG0546:697": "'phrin las tha dang nye bar bsgrub //",
    "NG0546:698": "stong phrag dag gis bcad pa yi /",
    "NG0546:699": "khams gsum 'dul la rab tu shis //",
    "NG0546:700": "bya ba'i bye brag sna tshogs kyis //",
    "NG0546:701": "rang nyid chen por longs spyod nas //",
    "NG0546:702": "thig le rab sbyar dgyes par rol //",
    "NG0546:703": "'di ni rdzogs pa'i rnal 'byor te //",
    "NG0546:704": "zab don mchog tu mngon sang rgyas //",
    "NG0546:705": "gsang ba dpag dka' rgyud kyi don //",
    "NG0546:706": "ma lus bsdus la bsgrub lugs drug / bsnyen pa nye bsnyen sgrub pa dang */",
    "NG0546:707": "nye bar sgrub dang bsgrub chen po /",
    "NG0546:708": "khyad par las la sbyor ba rnams //",
    "NG0546:709": "theg chen lung du gsal bar gsungs //",
    "NG0546:710": "gsang sngags snying po yid 'ong sgra //",
    "NG0546:711": "brgya stong la sogs grangs bcad nas //",
    "NG0546:712": "rgyun du bzlas shing brjod pa ni //",
    "NG0546:713": "rnal 'byor ldan pa'i bsnyen pa'o //",
    "NG0546:714": "dben pa'i gnas su ngag gzhan spangs //",
    "NG0546:715": "de nyid 'bad pa nye bsnyen te //",
    "NG0546:716": "thun mtshams bzhi yi rnal 'byor gyis //",
    "NG0546:717": "le lo med pa'i rtags 'byin pa //",
    "NG0546:718": "sgrub pa yin te de dag nyid //",
    "NG0546:719": "grangs dang dus dang mtshan ma la //",
    "NG0546:720": "rim pa bzhin du rab sbyar nas //",
    "NG0546:721": "rdul tshon dkyil 'khor chen zhugs shing *//",
    "NG0546:722": "sngon 'gro bsrung dang mtshams bcad nas //",
    "NG0546:723": "phyi nang gsang ba'i grub rtags @#//",
    "NG0546:724": "kun //",
    "NG0546:725": "mthong zhing brtan par sgrub byed pa //",
    "NG0546:726": "nye ba'i sgrub pa zhes bya'o //",
    "NG0546:727": "rtags thon sgrub pa chen po ni //",
    "NG0546:728": "'jig rten 'jig rten 'das pa yi //",
    "NG0546:729": "tha mal pa dang mchog tu 'gyur //",
    "NG0546:730": "'jig rten tha mal dngos grub ni //",
    "NG0546:731": "phran chags las dang dngos grub ces //",
    "NG0546:732": "rgyal ba mchog gis gsungs pas na //",
    "NG0546:733": "zhi dang rgyas dang dbang dang dgug / bskrad dang bsgral la sogs pa yi //",
    "NG0546:734": "las kyi bya ba rnam mang po //",
    "NG0546:735": "gang la 'dod pa de bsgyur zhing *//",
    "NG0546:736": "dogs pa med pa'i sems kyis bsgrub //",
    "NG0546:737": "dngos grub chen po mchog bshad pa //",
    "NG0546:738": "mkha' la spyod dang rkang mgyogs dang *//",
    "NG0546:739": "sa 'og spyod dang chu la 'chag / me dang rlung gis mi brdzi dang *//",
    "NG0546:740": "mi snang ba dang 'chi ba med //",
    "NG0546:741": "mig dang rna ba sna dang lce //",
    "NG0546:742": "lus dang yid ni dag byas pas //",
    "NG0546:743": "lkog gyur ring ba'i yul 'dzin cing *//",
    "NG0546:744": "lha dbang dag pa ma lus mthong *//",
    "NG0546:745": "rgyal ba'i thabs mchog bsam yas pa //",
    "NG0546:746": "rgya chen rgyud du gsungs pa rnams //",
    "NG0546:747": "so so'i rtags rdzogs bar du bsgrub //",
    "NG0546:748": "'di dag tha mal sgrub pa che //",
    "NG0546:749": "dngos grub chen po ster bar byed //",
    "NG0546:750": "de nas gang 'dod las la sbyar //",
    "NG0546:751": "'bad pa med par gzhan don spyod //",
    "NG0546:752": "kun 'dren lcags kyu lta bur gyur //",
    "NG0546:753": "las la sbyor zhes de la bya //",
    "NG0546:754": "'di ni lung chen kun bsdus pa //",
    "NG0546:755": "'phrin las mthar phyin bsgrub pa ste //",
    "NG0546:756": "dpa' bo chen pos gsungs pas na //",
    "NG0546:757": "nges pa'i lung du shes par bya //",
    "NG0546:758": "mdo rgyud rtog pa bsdus pa'i sgron ma zhes bya ba lung thams cad kyi rgyal po las /",
    "NG0546:759": "'phrin las mthar phyin pa bsgrub pa'i lung bstan pa",
    "NG0546:760": "ste gsum pa'o rdzogs so // // de nas gsang",
    "NG0546:761": "sngags zab mo'i don //",
    "NG0546:762": "nges par 'byed pa'i lung chen po //",
    "NG0546:763": "gsang chen rig pa'i gter gyur pas //",
    "NG0546:764": "rgyal bas bka' stsal rab tu bshad //",
    "NG0546:765": "'di ltar gsang sngags zhes bya ba //",
    "NG0546:766": "theg pa dman la gsang 'os shing *//",
    "NG0546:767": "yid skyob phyir na gsang sngags te //",
    "NG0546:768": "de ni nges pa'i don yin no //",
    "NG0546:769": "ma man zhes pa yid yin te //",
    "NG0546:770": "tra tra las ni skyob par byed //",
    "NG0546:771": "ma lus yid skyob byed pas na //",
    "NG0546:772": "gsang sngags zhes ni rab tu brjod //",
    "NG0546:773": "man ni gang zag dngos po'i bdag / tra ni chos bdag gzung 'dzin dngos //",
    "NG0546:774": "gsal ba gnyis med mnyam pa nyid //",
    "NG0546:775": "gsang sngags zhes ni nges par brjod //",
    "NG0546:776": "man ni rang rig ye shes te //",
    "NG0546:777": "tra ni gzhan la gsal bar byed //",
    "NG0546:778": "gsang ba gnyis med zhi bar rtogs //",
    "NG0546:779": "kun la bsngags pas gsang sngags so //",
    "NG0546:780": "man ni rmi lam sgyu ma bzhin //",
    "NG0546:781": "tra ni de la gnas med gsal //",
    "NG0546:782": "sgyu ma rab tu mi gnas don //",
    "NG0546:783": "dbyer med mthong ba gsang sngags don //",
    "NG0546:784": "man ni 'khor ba'i rgyu 'bras te //",
    "NG0546:785": "tra ni spros bral mya ngan 'das //",
    "NG0546:786": "gsang ba'i snying po gnyis med shes //",
    "NG0546:787": "spang sgrub bral ba gsang sngags so //",
    "NG0546:788": "man ni sems dag ngo bo la //",
    "NG0546:789": "tra ni sna tshogs rig pa'i yul //",
    "NG0546:790": "yul sems @#//",
    "NG0546:791": "snang la ma 'gags pa //",
    "NG0546:792": "gsal la rtog med gsang sngags so //",
    "NG0546:793": "man ni skyed byed rgyu yi chos //",
    "NG0546:794": "tra ni 'bras bu smin pa'i don //",
    "NG0546:795": "rgyu 'bras mnyam pa gsang ba'i sgru //",
    "NG0546:796": "ma bsgrubs so sor grub byed sngags //",
    "NG0546:797": "man ni bdag nyid kho na ste //",
    "NG0546:798": "tra ni pha rol gzhan pa po //",
    "NG0546:799": "gnyis 'dzin bral bas gang sbyor zhing *//",
    "NG0546:800": "mnyam par rab spyod gsang sngags so //",
    "NG0546:801": "man ni kun rdzob bden par snang *//",
    "NG0546:802": "tra ni don dam bden par shes //",
    "NG0546:803": "'khrul pa dang ni yang dag gi / don shes mi 'da' gsang sngags shes //",
    "NG0546:804": "man ni gsang ba'i sems nyid de //",
    "NG0546:805": "tra ni stong nyid yangs pa'i dbyings //",
    "NG0546:806": "gsal stong lhan cig skyes pa nyid //",
    "NG0546:807": "ngo shes snang ba gsang sngags yin //",
    "NG0546:808": "man ni snying rje chen po'i yid //",
    "NG0546:809": "tra ni shes rab zab mo'i dbyings //",
    "NG0546:810": "mi phyed de bzhin gnyis med don //",
    "NG0546:811": "rab rdzogs sbyor ba gsang sngags nges //",
    "NG0546:812": "man ni ma 'gags thabs chen te //",
    "NG0546:813": "tra ni ma skyes shes rab dngos //",
    "NG0546:814": "zung 'jug lam la rab bzhugs pa //",
    "NG0546:815": "nges don phyin pa gsang ba'i sngags //",
    "NG0546:816": "man ni gzhi tshul bskyed rim te //",
    "NG0546:817": "tra ni de dag rdzogs rim don //",
    "NG0546:818": "bskyed rdzogs thun mong dus bzhir sbyor //",
    "NG0546:819": "srid pa'i gnas sbyong gsang sngags so //",
    "NG0546:820": "man ni nyon mongs zhi bar gnas //",
    "NG0546:821": "tra ni lhag pa'i ye shes mthong *//",
    "NG0546:822": "tshul gnyis rjes 'gro bzlog par snang *//",
    "NG0546:823": "rab tu nges pa gsang sngags yin //",
    "NG0546:824": "man ni gnas gsum mnyam par gzhag / tra ni rjes la brtan pa thob //",
    "NG0546:825": "phra rags rtog pa lam du spyod //",
    "NG0546:826": "spang blang bral ba gsang sngags yin //",
    "NG0546:827": "man ni nyon mongs sgrib byed pa //",
    "NG0546:828": "tra ni shes bya'i sgrib pa tsam //",
    "NG0546:829": "bag la nyal dang kun nas ldang *//",
    "NG0546:830": "skad cig gnas sbyong gsang sngags yin //",
    "NG0546:831": "de bzhin bsgom dang sgom ma yin //",
    "NG0546:832": "yang dag pa dang log pa'i lam //",
    "NG0546:833": "bde bar snang dang sdug bsngal dang *//",
    "NG0546:834": "che chung snyoms 'dra ring dang thung *//",
    "NG0546:835": "gsal dang mi gsal bzang dang ngan //",
    "NG0546:836": "sdug dang mi sdug snyan mi snyan //",
    "NG0546:837": "gdang dang dri ro bro mi bro //",
    "NG0546:838": "'jam rtsub lci yang tsha dang bsil //",
    "NG0546:839": "gsal dang mi gsal bzang dang ngan //",
    "NG0546:840": "dgra gnyen nye ring pho dang mo //",
    "NG0546:841": "mdza' sdug sdang dang mdzes mi mdzes //",
    "NG0546:842": "mtha' dbus phyogs mtshams 'gro dang 'dug / dge dang",
    "NG0546:843": "mi dge dkar dang nag / bya dang bya min",
    "NG0546:844": "bgrod mi bgrod // gtong dang mi gtong len mi len //",
    "NG0546:845": "drag zhan dka' dang sla ba dang *//",
    "NG0546:846": "de sogs gcig la gcig ltos shing *//",
    "NG0546:847": "gnyis su snang ba sngags yin te //",
    "NG0546:848": "dbyer med ro gcig gsang ba'i don //",
    "NG0546:849": "des na gsang sngags zhes su brjod //",
    "NG0546:850": "gsal sngags snying po  lung gi don //",
    "NG0546:851": "gnyis su yod pa ma yin te //",
    "NG0546:852": "de nyid nges don rtogs 'dod pas //",
    "NG0546:853": "dngos por gang yang mi gzung zhing *//",
    "NG0546:854": "gnyis su 'dzin pa'ang mi bya zhing *//",
    "NG0546:855": "de nyid dor bar yong mi bya //",
    "NG0546:856": "chos kun skyob par byed",
    "NG0546:858": "[(]7[)]@#// pa'o //",
    "NG0546:859": "dngos po rnyed pa ma yin te //",
    "NG0546:860": "skyob pa med pa'i chos rnams la //",
    "NG0546:861": "blun po kha cig skyob byed don //",
    "NG0546:862": "skyes bu tha shal gyur bdag / chos kun spang dang shes bya zhes //",
    "NG0546:863": "skye med mnyam la ma dad par //",
    "NG0546:864": "rmongs pa'i skyon gyis mu cor smra //",
    "NG0546:865": "bus pa gnyis la chags pa ste //",
    "NG0546:866": "gnyis su med pa mi shes so //",
    "NG0546:867": "gang dag tha snyad brjod pa ni //",
    "NG0546:868": "mnyam nyid lhun rdzogs don 'di la //",
    "NG0546:869": "mi 'da' gnyis su dbyer med do //",
    "NG0546:870": "de ni sgyu ma'i yul dang mnyam //",
    "NG0546:871": "zab mo bus pa'i yul min pas //",
    "NG0546:872": "gnyis med brjod bral don 'di la //",
    "NG0546:873": "byis pa gti mug rmongs pa rnams //",
    "NG0546:874": "spros la dga' zhing gnyis su 'dzin //",
    "NG0546:875": "ma rtogs log par rtogs pa yis //",
    "NG0546:876": "dud 'gro rmongs pa'i lus su skye //",
    "NG0546:877": "de 'dra rgyu 'bras kun spangs nas //",
    "NG0546:878": "shin tu yun ring 'khor min par //",
    "NG0546:879": "rang rig mtshan ma med spyod yul //",
    "NG0546:880": "brjod bral tha snyad yongs chad pa //",
    "NG0546:881": "rtsol bral don dam chos nyid de //",
    "NG0546:882": "rtog ge kun las 'das mtshan nyid //",
    "NG0546:883": "'du byed dang ni don dam bden //",
    "NG0546:884": "gcig dang tha dad bral mtshan nyid //",
    "NG0546:885": "mya ngan 'das de gnas med zhing *//",
    "NG0546:886": "chos kun mtshan ma med pa las //",
    "NG0546:887": "rtsa ba mi dmigs bzod gnas shing *//",
    "NG0546:888": "tha ma gzugs med snying po med //",
    "NG0546:889": "'dod chags zhe sdang gti mug zhi //",
    "NG0546:890": "chos rnams 'od gsal nyid snang grol //",
    "NG0546:891": "zhi zhing mi gnas mya ngan 'das //",
    "NG0546:892": "de la dbung nang gzung du med //",
    "NG0546:893": "shes ldan de ltar rtogs nas grol //",
    "NG0546:894": "chos rnams thams cad dngos med pa //",
    "NG0546:895": "ma lus mtshan gzhi mtshan nyid med //",
    "NG0546:896": "skye ba med cing ma 'gags par //",
    "NG0546:897": "de ltar chos kun rig par bya //",
    "NG0546:898": "thams cad dngos med yi ge med //",
    "NG0546:899": "stong zhing gzod nas dri ma med //",
    "NG0546:900": "chos rnams de ltar gang shes pa //",
    "NG0546:901": "gzhon nu'i lus kyang sangs rgyas yin //",
    "NG0546:902": "ji ltar smig sgyu dri za'i grong *//",
    "NG0546:903": "sgyu ma rmi lam ji ltar bur //",
    "NG0546:904": "mtshan ma ngo bo nyid kyis stong *//",
    "NG0546:905": "de bzhin chos kun shes par bya //",
    "NG0546:906": "klung dang rol mo dud mo las //",
    "NG0546:907": "rten te brag cha'i skad 'byung yang *//",
    "NG0546:908": "sgra de nam yang grub ma myong *//",
    "NG0546:909": "chos rnams thams cad de bzhin no //",
    "NG0546:910": "sgyu ma'i mkhan pos sprul pa'i gzugs //",
    "NG0546:911": "skyes pa bud med rta glang sogs //",
    "NG0546:912": "snang yang gtan nas yod ma yin //",
    "NG0546:913": "chos rnams ma lus de bzhin no //",
    "NG0546:914": "ji ltar mtshan mo'i chu zla dag / dang zhing rnyog bral 'od gsal la yang *//",
    "NG0546:915": "gzung yul grub pa de la med //",
    "NG0546:916": "chos kun de dang mtshungs par gsungs //",
    "NG0546:917": "smig rgyu'i chu ni yod mod kyang *//",
    "NG0546:918": "rmongs pa'i 'gro ba btung bar 'dod //",
    "NG0546:919": "ji ltar bsnyags pa de ltar med //",
    "NG0546:920": "chos kun de ltar rtogs par gyis //",
    "NG0546:921": "chu shing rlon pa'i sdong bu la //",
    "NG0546:922": "snying po 'dod phyir shun pa phye //",
    "NG0546:923": "phyi nang kun na snying po med //",
    "NG0546:924": "chos rnams kun yang de 'dra'o //",
    "NG0546:925": "de ltar gsang sngags nges pa yis //",
    "NG0546:926": "yang dag nyid kyis yang dag shes //",
    "NG0546:927": "de yi mtha' de rab shes @#//",
    "NG0546:928": "nas //",
    "NG0546:929": "de la ci yang bshad pa med //",
    "NG0546:930": "gcig shes pas ni thams cad shes //",
    "NG0546:931": "gcig mthong ba yis ma lus mthong *//",
    "NG0546:932": "ji snyed rnam pa mang shes kyang *//",
    "NG0546:933": "de la dregs pa skye ba med //",
    "NG0546:934": "stong ba rtog pa med pa'i chos //",
    "NG0546:935": "'di ni mkhas pa'i yul yin te //",
    "NG0546:936": "byis ba rnams kyi spyod yul min //",
    "NG0546:937": "sangs rgyas sras kyi 'jug pa'o //",
    "NG0546:938": "zhi ba mnyam nyid brdal ba'i klong *//",
    "NG0546:939": "'di ni byang chub sems dpa'i sa //",
    "NG0546:940": "rgyal sras spyod pa bsam mi khyab //",
    "NG0546:941": "sangs rgyas chos kyi rgyan yin no //",
    "NG0546:942": "'di ni nor bu chen po ste //",
    "NG0546:943": "gnas ma yin la bstan mi bya //",
    "NG0546:944": "gal te snod min la bstan na //",
    "NG0546:945": "bdud rtsi dug tu 'gyur ba yin //",
    "NG0546:946": "'di ni las med 'bras bu med //",
    "NG0546:947": "las kyi bsgrub pa yod ma yin //",
    "NG0546:948": "'jig rten byed pa ma byas te //",
    "NG0546:949": "sus kyang mdzad pa ma yin te //",
    "NG0546:950": "byed pa po zhig yod gyur na //",
    "NG0546:951": "'di rnams thug pa med par 'gyur //",
    "NG0546:952": "de ltar gyur ba'i nyes pa yis //",
    "NG0546:953": "mthar thug dri ma can du 'gyur //",
    "NG0546:954": "byis pa byed pas rmongs pa dag / chos rnams gsog tu ma shes te //",
    "NG0546:955": "ma lus mtshan nyid gcig pa la //",
    "NG0546:956": "de la tha dad 'byed bar byed //",
    "NG0546:957": "dngos kun rmi lam lta bu ste //",
    "NG0546:958": "'dus byas thams cad yang dag min //",
    "NG0546:959": "sgyu ma bzhin du mthong bas ni //",
    "NG0546:960": "de la snying por mi 'dzin te //",
    "NG0546:961": "byang chub btsal du med pa'o //",
    "NG0546:962": "don la tshol ba sha thang chad //",
    "NG0546:963": "sems kyi thog pa rnams kyis ni //",
    "NG0546:964": "bla med byang chub rtogs mi nus //",
    "NG0546:965": "chos nyid ming gis lung bstan te //",
    "NG0546:966": "chos nyid rnams ni byed pa med //",
    "NG0546:967": "rtsa ba med cing gnas med cing *//",
    "NG0546:968": "thams cad nam mkha'i mtshan nyid do //",
    "NG0546:969": "des na chos rnams thams cad kun //",
    "NG0546:970": "ye nas gnyis med byang chub sems //",
    "NG0546:971": "thig le chen po'i rang bzhin du //",
    "NG0546:972": "ma bcos gcig tu mngon sangs rgyas //",
    "NG0546:973": "'di ltar 'khrul te snang ba kun //",
    "NG0546:974": "kun tu bzang po'i rol pa yin //",
    "NG0546:975": "sems can khams dang nam mkha'i khams //",
    "NG0546:976": "mngon par byang chub dag pa'i zhing *//",
    "NG0546:977": "spyod yul dngos kun ma lus pa //",
    "NG0546:978": "rang byung ye shes rang shar ba'o //",
    "NG0546:979": "'di ni mngon par sangs rgyas so //",
    "NG0546:980": "bdag nyid chen por gyur pa'o //",
    "NG0546:981": "chos kyi dbyings su sangs rgyas te //",
    "NG0546:982": "de nyid dang du rdzogs pa'o //",
    "NG0546:983": "thams cad du ni sangs rgyas te //",
    "NG0546:984": "che mchog bla med gyur ba'o //",
    "NG0546:985": "kun tu bzang po'i dbye ba med //",
    "NG0546:986": "spang dang dor ba'i rtsol ba med //",
    "NG0546:987": "ma bcos lhun bzhag 'jug pa 'di //",
    "NG0546:988": "rdo rje sems dpa' nyid ces brjod //",
    "NG0546:989": "'di ni rgyud kyi rgyal po ste //",
    "NG0546:990": "rang bzhin ma bcos ngang du 'brel //",
    "NG0546:991": "'di ni gzhi zhes brjod pa ste //",
    "NG0546:992": "'khor 'das ma lus de las byung *//",
    "NG0546:993": "'di ni lam gyi mchog yin te //",
    "NG0546:994": "ma bgrod mnyam pa nyid du grol //",
    "NG0546:995": "'di ni 'bras bu chen po'i sa //",
    "NG0546:996": "dmigs med dmigs su med par thob //",
    "NG0546:997": "de phyir 'di ni nges don rgyud //",
    "NG0546:998": "rgyal ba kun gyi thugs la gnas //",
    "NG0546:999": "chos rnams tha @#//",
    "NG0546:1000": "dad bya ba med /",
    "NG0546:1001": "khyad par med cing mtshan med par //",
    "NG0546:1002": "gang gis mthong zhing thos bdag / de dag sangs rgyas bstan pa 'dzin //",
    "NG0546:1003": "gnyis rtogs dngos po mnyam par grol //",
    "NG0546:1004": "gsang sngags nges pa'i don chen de //",
    "NG0546:1005": "'di ni sangs rgyas chos dang ni //",
    "NG0546:1006": "dge 'dun rnams kyis bstan pa yin //",
    "NG0546:1007": "'di ni rgyud kyi don mchog ste //",
    "NG0546:1008": "lung rnams kun gyi bla ma yin //",
    "NG0546:1009": "'di ni gsang ba'i mdzod yin te //",
    "NG0546:1010": "bde bar gshegs pa'i thugs kyi gter //",
    "NG0546:1011": "'di ni sems can kun gyi sems //",
    "NG0546:1012": "rnal 'byor dam pa rnams kyi lam //",
    "NG0546:1013": "'di ni byang chub sems rnams kyi //",
    "NG0546:1014": "rlabs chen spyod bas 'gro ba'i lam //",
    "NG0546:1015": "yang dag nges pa'i lung yin te //",
    "NG0546:1016": "bde bar gshegs pa'i thugs klong btol //",
    "NG0546:1017": "snang grags dngos po thams cad du kun //",
    "NG0546:1018": "ye nas dbyings su gcig pa'o //",
    "NG0546:1019": "mdo rgyud rtog pa bsdus ba'i sgron ma lung thams cad kyi rgyal po las /",
    "NG0546:1020": "gsang sngags nges pa don gyi lung bstan pa ste bzhi pa'o rdzogs so ///",
    "NG0546:1021": "/ de nas gzhan yang gnas lugs gzhi //",
    "NG0546:1022": "ma bcos ngang du btang snyoms las //",
    "NG0546:1023": "rtag tu mnyam par 'jog pa yi //",
    "NG0546:1024": "gsal byed sgron ma'i lung 'di bshad //",
    "NG0546:1025": "bu gang yang dag gsang ba'i don //",
    "NG0546:1026": "thob par 'dod pa spang blang dang *//",
    "NG0546:1027": "dgag sgrub spros la sogs pa yi //",
    "NG0546:1028": "mtha' gnyis po ni mdor bstan te //",
    "NG0546:1029": "gnyis su med pa mnyam gnas bya //",
    "NG0546:1030": "'du shes 'di ni spang mnyam du //",
    "NG0546:1031": "gang gis 'du shes 'byung ba ni //",
    "NG0546:1032": "'du shes spros la spyod pa ste //",
    "NG0546:1033": "shes pa tsam las de mi thar //",
    "NG0546:1034": "'du shes kyi ni kun shes phyir //",
    "NG0546:1035": "'dzin pa yang ni de bstan te //",
    "NG0546:1036": "yang dag 'du shes mi 'dzin pa //",
    "NG0546:1037": "dben pa'i don du rab tu bstan //",
    "NG0546:1038": "gcig tu dben par gang sems pa //",
    "NG0546:1039": "nam zhig sems dpa' med par 'gyur //",
    "NG0546:1040": "bsam pa dag la mi sems na //",
    "NG0546:1041": "bsam pa nyid kyang med par 'gyur //",
    "NG0546:1042": "chos kun sgyu ma ltar shes na //",
    "NG0546:1043": "shes bzhin dran pas zin pa yis //",
    "NG0546:1044": "btang snyoms 'du shes rab gzhag nas //",
    "NG0546:1045": "dang po las kyi lam mchog yin //",
    "NG0546:1046": "chos rnams 'di dag bsam mi khyab //",
    "NG0546:1047": "bsam dang blang bral rang bzhin zhi //",
    "NG0546:1048": "de nyid mtshan mar rab shes na //",
    "NG0546:1049": "rkang gnyis gtso bo sangs rgyas mthong *//",
    "NG0546:1050": "de nyid skye 'phor gyur pa na //",
    "NG0546:1051": "sems bzhin du ni bsgyur ba med //",
    "NG0546:1052": "sems la dbang ni thob pa na //",
    "NG0546:1053": "de dag lus ni 'od gsal lo //",
    "NG0546:1054": "ting 'dzin mnyam pa med pa yis //",
    "NG0546:1055": "shin tu blta dka' phra zhing zab //",
    "NG0546:1056": "'du shes thams cad spangs pa ste //",
    "NG0546:1057": "de phyir ting nge 'dzin zhes bya //",
    "NG0546:1058": "rtog pa med cing rnam rtog med //",
    "NG0546:1059": "gzung ba med cing bstan du med //",
    "NG0546:1060": "dmigs med thogs pa med pa ste //",
    "NG0546:1061": "de phyir ting nge 'dzin zhes bya //",
    "NG0546:1062": "de la nam zhig mnyam gzha ga ste //",
    "NG0546:1063": "chos kun la n-i rlom sems med //",
    "NG0546:1064": "ma yengs pa yis ji bzhin lta //",
    "NG0546:1065": "de phyi ting nge 'dzin zhes bya //",
    "NG0546:1066": "skyon yon rtsol ba @#//",
    "NG0546:1067": "gzhan dag gis //",
    "NG0546:1068": "ma bcos sus kyang ma byas par //",
    "NG0546:1069": "rang gi ngang gis gsal bzhin na //",
    "NG0546:1070": "tha snyad tsam du bsgom zhes bya //",
    "NG0546:1071": "skyes shing 'chi bas bsnal 'gyur zhing *//",
    "NG0546:1072": "sems la skye med 'chi 'pho med //",
    "NG0546:1073": "gang gis de ltar gang rig pa //",
    "NG0546:1074": "de yi ting 'dzin rnyed mi dka' //",
    "NG0546:1075": "stong pa'i chos la bdag bzod bzhin //",
    "NG0546:1076": "sems can yang dag mi rtog cing *//",
    "NG0546:1077": "chos la'ang rtog par mi byed par //",
    "NG0546:1078": "'jig rten na ni de mnyam gzhag / bsam gtan byed cing bsam mi gnas //",
    "NG0546:1079": "de yang rnam par mi sems pa //",
    "NG0546:1080": "mnyam gzhag chos rnams rab tu shes //",
    "NG0546:1081": "bsam gtan 'du shes ci bde ba //",
    "NG0546:1082": "mi mthun po ni dbyer med pas //",
    "NG0546:1083": "mtshon rtog ldan pa mi spang ste //",
    "NG0546:1084": "de nyid la yang rten mi 'cha' //",
    "NG0546:1085": "thob bya mngon du bya ba med //",
    "NG0546:1086": "'di ni rang byung ye shes te //",
    "NG0546:1087": "ting nge 'dzin zhes tha snyad brjod //",
    "NG0546:1088": "byang chub don du gnyer bas kyang *//",
    "NG0546:1089": "ting nge 'dzin 'di bsgom par bya //",
    "NG0546:1090": "gang gis ting 'dzin 'di thob pa //",
    "NG0546:1091": "de ni skye bo'i sa lam 'phags //",
    "NG0546:1092": "gang gis ting 'dzin lam bsgoms pa'i //",
    "NG0546:1093": "bsod nams phung po de la ni //",
    "NG0546:1094": "tshad gzung yod pa ma yin no //",
    "NG0546:1095": "yon tan dpag med de dag ni //",
    "NG0546:1096": "nam zhig nyon mongs bsal gyur nas //",
    "NG0546:1097": "de tshe rdzu 'phrul de dag thob //",
    "NG0546:1098": "nyon mongs bsal yang mi zhi zhing *//",
    "NG0546:1099": "dag cing dang ba 'od gsal ba //",
    "NG0546:1100": "mi 'khrugs 'dus ma byas pa ni //",
    "NG0546:1101": "rig pa 'dzin pa'i spyod yul lo //",
    "NG0546:1102": "zad mi shes shing nye bar gnas //",
    "NG0546:1103": "lhun gyis grub cing bstan du med //",
    "NG0546:1104": "rnyog pa med pa yang dag mtha' /",
    "NG0546:1105": "sangs rgyas kun gyi spyod lul lo //",
    "NG0546:1106": "ting nge 'dzin gyi don rig nas /",
    "NG0546:1107": "'jig rten chos kyis ma gos pa //",
    "NG0546:1108": "de ni de la mi chags te //",
    "NG0546:1109": "lus ni thegs pa med par yang *//",
    "NG0546:1110": "sangs rgyas zhing du 'gro bar byed //",
    "NG0546:1111": "nam mkha' la ni bya rjes bzhin //",
    "NG0546:1112": "de dag rnyed par mi 'gyur te //",
    "NG0546:1113": "de 'dra'i rang bzhin byang chub de //",
    "NG0546:1114": "byang chub sems dpas rtogs par 'gyur //",
    "NG0546:1115": "su dag chos kyi skur ltaja ba //",
    "NG0546:1116": "de dag gis ni 'dren par mthong *//",
    "NG0546:1117": "rdzogs pa'i sangs rgyas chos kyi sku //",
    "NG0546:1118": "de ni sangs rgyas mthong ba'o //",
    "NG0546:1119": "dpa' bo chen po chos kyi sku //",
    "NG0546:1120": "sku ni chos lngas skyes pa ste //",
    "NG0546:1121": "gzugs kyi sku ni nam du yang *//",
    "NG0546:1122": "rgyal bas bzhag pa yod ma yin //",
    "NG0546:1123": "de ltar mnyam nyid khang chen du //",
    "NG0546:1124": "rig pa mnyam nyid cher bzhag pas //",
    "NG0546:1125": "goms shing gdeng dang ldan pa yis //",
    "NG0546:1126": "sems la dbang thob gyur pa na //",
    "NG0546:1127": "g.yo dang mi g.yo snang ba med //",
    "NG0546:1128": "byang chub sems kyi don mthar thug / gang zhig rnam par mi rtog don //",
    "NG0546:1129": "bstan du med cing brjod bral ba //",
    "NG0546:1130": "rang gi blo yis mthong zhe na //",
    "NG0546:1131": "de ni nyams myong cha yin phyir //",
    "NG0546:1132": "zag pa'am bzung ba dang bcas pas //",
    "NG0546:1133": "de ni bden pa'i don mthong min //",
    "NG0546:1134": "de phyir gsang ba'i don mtha' la //",
    "NG0546:1135": "bden pa nyid kyang mthong med na //",
    "NG0546:1136": "brdzun pa nyid kyang ga la @#//",
    "NG0546:1137": "mthong *//",
    "NG0546:1138": "mthong bral lam la mthong zhes brjod //",
    "NG0546:1139": "'di la mthong dang mthong bya med //",
    "NG0546:1140": "de phyir yul gyi mthong zhen med //",
    "NG0546:1141": "des na chags dang ldan pa med //",
    "NG0546:1142": "dngos por snang yang rdos mi snang *//",
    "NG0546:1143": "bral dang gnas pa'i shes pa gang *//",
    "NG0546:1144": "blo yi mdun na mi gnas pa //",
    "NG0546:1145": "gdeng chen rnyed pa drod yin no //",
    "NG0546:1146": "gdeng chen thob pa'i rnal 'byor pas //",
    "NG0546:1147": "spyod pa'ang de bzhin gnyis med par //",
    "NG0546:1148": "'gag med stobs kyis spyad bya ste //",
    "NG0546:1149": "mkha' la sgyu ma'i gar mkhan bzhin //",
    "NG0546:1150": "'di la spang bya yod ma yin //",
    "NG0546:1151": "mi blang pa yang gang yang med //",
    "NG0546:1152": "'di la mi spyad gang yang med //",
    "NG0546:1153": "mi shes pa yang yod ma yin //",
    "NG0546:1154": "mi sgrub pa yang med pa ste //",
    "NG0546:1155": "'dod chags zhe sdang gti mug dang *//",
    "NG0546:1156": "nga rgyal phrag dog nyon mongs lnga //",
    "NG0546:1157": "thabs kyis zin dang rang bzhin shes //",
    "NG0546:1158": "nyon mongs chen po mi spang ste //",
    "NG0546:1159": "de bas spang bar bya ba med //",
    "NG0546:1160": "de ma rtogs pas bdag ltar bcings //",
    "NG0546:1161": "rgyal bas dgongs pa'i tshig la brten //",
    "NG0546:1162": "bag med pas ni nyon mongs spyod //",
    "NG0546:1163": "'gro ba drug tu 'khyam par 'gyur //",
    "NG0546:1164": "byang chub sems kyi khu ba ni //",
    "NG0546:1165": "dkar dmar gnyis dang bshang dang gci //",
    "NG0546:1166": "sha chen por ni gyur pa rnams //",
    "NG0546:1167": "rigs lnga ye shes lnga rang bzhin //",
    "NG0546:1168": "'phags pa mchod dang dbang bskur dang *//",
    "NG0546:1169": "bdud rtsi myed dang zlog pa'i phyir //",
    "NG0546:1170": "chos rnams mnyam pa'i brtul zhugs kyis //",
    "NG0546:1171": "dang du blang bar bya ba yin //",
    "NG0546:1172": "tshig tsam la brten bag med spyod //",
    "NG0546:1173": "mi dge ba yi 'bras bur 'gyur //",
    "NG0546:1174": "sbyor sgrol ma byin len dang brdzun //",
    "NG0546:1175": "ngag brlang po ste mi dge'i chos //",
    "NG0546:1176": "mthun 'jug 'tsham pa'i spyod pa ste //",
    "NG0546:1177": "'gro ba 'dul ba'i thabs chen yin //",
    "NG0546:1178": "sgra rjes 'brangs nas rang dgar spyod //",
    "NG0546:1179": "thur du kha ltas dmyal bar ltung *//",
    "NG0546:1180": "gzugs tshor 'du shes 'du byed dang *//",
    "NG0546:1181": "rnam par shes te phung po lnga //",
    "NG0546:1182": "zag pa med pa'i rang bzhin gyi //",
    "NG0546:1183": "sku lnga ye shes lngar shar bas //",
    "NG0546:1184": "'khor ba mya ngan 'das pa'i chos //",
    "NG0546:1185": "mi shes pa ni yod ma yin //",
    "NG0546:1186": "thams cad sku dang ye shes lngar //",
    "NG0546:1187": "bsgrub par bya ba dmigs pa ste //",
    "NG0546:1188": "'dis ni mi bsgrub yong min te //",
    "NG0546:1189": "de nas kun gyis bsgrub cig pa'o //",
    "NG0546:1190": "de nyid rtog pa ci dgar spyod //",
    "NG0546:1191": "rnam grol sgyu ma'i tshul bstan pa'o //",
    "NG0546:1192": "de nyid gsal dang 'grib dang med pas //",
    "NG0546:1193": "dur khrod gsang ba gcan gzan gnas //",
    "NG0546:1194": "lha min yi dwags lam la sogs //",
    "NG0546:1195": "'jigs dang ya nga'i gnas rnams su //",
    "NG0546:1196": "dogs pa med par rab tu rgyu //",
    "NG0546:1197": "dkyil 'khor chen po'i tshogs nang du //",
    "NG0546:1198": "lha mo rnams dang mnyam du rol //",
    "NG0546:1199": "'di ni brtul zhugs spyod pa ste //",
    "NG0546:1200": "sngags kyi spyad mchog bla na med //",
    "NG0546:1201": "skad cig nyid la 'bras bu ster //",
    "NG0546:1202": "'di la bsrung ba'i tshul khrims med //",
    "NG0546:1203": "ngo tsha'i rnam rtog yod ma yin //",
    "NG0546:1204": "gang zhig tshul khrims ldan par rtog / gnyis 'dzin tshul khrims ngan par gsungs //",
    "NG0546:1205": "tshul khrims mi ldan gang rtog @#//",
    "NG0546:1206": "pa //",
    "NG0546:1207": "gnyis su med pa'i tshul khrims mchog / 'di 'dra'i gsang don mi shes pas //",
    "NG0546:1208": "sdig pa 'ba' zhig dge ba med //",
    "NG0546:1209": "'khor ba'i sa bon rnam par shes //",
    "NG0546:1210": "sa bon yod na 'bras bu 'byung *//",
    "NG0546:1211": "rtsig pa yod na ri mo bzhin //",
    "NG0546:1212": "yongs su shes na 'gag par 'gyur //",
    "NG0546:1213": "rang gi sems ni ma mthong bas //",
    "NG0546:1214": "lta ba'i 'dra bar 'jug par 'gyur //",
    "NG0546:1215": "nga rgyal khangs pa 'khrul rjes rtog / sred len ma rig mdud pas bcings //",
    "NG0546:1216": "nyin mtshan 'dod pa'i yon tan sems //",
    "NG0546:1217": "de dag lhas dang grong khyer rgyu //",
    "NG0546:1218": "sems can yongs su grol zhes smra //",
    "NG0546:1219": "'gro la snying brtse bdag la yod //",
    "NG0546:1220": "kun la phan sems de bzhin te //",
    "NG0546:1221": "zhe sdang 'dod chags sred sems kyis //",
    "NG0546:1222": "chos nyid 'tsho ba'i tshul can brjod //",
    "NG0546:1223": "'tsho dang snying rje 'dus pa ni //",
    "NG0546:1224": "nam yang yod pa ma yin no //",
    "NG0546:1225": "des na de dag log pa'i phyir //",
    "NG0546:1226": "sna tshogs thabs kyis 'dul ba'i thabs //",
    "NG0546:1227": "thog ma med nas 'khor ba na //",
    "NG0546:1228": "byis pa dngos la zhen pa yi //",
    "NG0546:1229": "gsang ba'i don gyi snod min la //",
    "NG0546:1230": "byams pa'i thugs rjes bzung nas kyang *//",
    "NG0546:1231": "shing lo'i gzugs kyis byis pa rnams //",
    "NG0546:1232": "brid nas 'dzin pa rnam par bzlog / dngos po'i don gyis bzung rnams la //",
    "NG0546:1233": "'khor ba'i rang bzhin brjod pa yis //",
    "NG0546:1234": "skye ba chen pos rab bskul nas //",
    "NG0546:1235": "dam pa'i don la gzud par bya //",
    "NG0546:1236": "gsum la sogs pa skyabs 'gro zhing *//",
    "NG0546:1237": "byang chub sems kyi rnam par sbyin //",
    "NG0546:1238": "pha rol phyin drug spyod pa la //",
    "NG0546:1239": "gsang mchog gzhung du dbang bskur te //",
    "NG0546:1240": "yongs su rdzogs shing spro ba la //",
    "NG0546:1241": "bskyed dang rdzogs pa'i rim pa bstan //",
    "NG0546:1242": "rtsa dang rlung dang byang chub sems //",
    "NG0546:1243": "mi shigs thig le'i don rtogs nas //",
    "NG0546:1244": "gsang chen mnyam pa chen po yi //",
    "NG0546:1245": "mtha' las bkrol te klong du bskyal //",
    "NG0546:1246": "'di ni 'jig rten 'das pa yi //",
    "NG0546:1247": "dngos grub mchog gi bsnyen pa ste //",
    "NG0546:1248": "skyes mchog chos kyi rgyal po che //",
    "NG0546:1249": "rgyal ba'i rgyal tshab rnams la bshad //",
    "NG0546:1250": "'di ni lung gi lung chen te //",
    "NG0546:1251": "zab pa'i 'jug pa bla na med //",
    "NG0546:1252": "gsang ba las kyang ches gsang ste //",
    "NG0546:1253": "gsang ba chen po'i mchog gyur ba'o //",
    "NG0546:1254": "mtha' yas mngon par bar mthong ba ste //",
    "NG0546:1255": "mthar thug gnas su phyin pa'o //",
    "NG0546:1256": "'di yis phyi nang thams cad du //",
    "NG0546:1257": "snang grags srid dang zhi ba kun //",
    "NG0546:1258": "mnyam grol chen po'i klong nang du //",
    "NG0546:1259": "thams cad ma lus brdar sha bcad //",
    "NG0546:1260": "de ltar rgyal ba ma lus pa'i //",
    "NG0546:1261": "dgongs rgyud gcig tu bsdus pa ni //",
    "NG0546:1262": "lung mchog 'di ste dus gsum gyi //",
    "NG0546:1263": "rgyal bas sems can don 'dus phyir //",
    "NG0546:1264": "mdo dang rgyud dang rtog pa las //",
    "NG0546:1265": "yang dang yang du bstan te gsungs //",
    "NG0546:1266": "rdo rje sems dpa' bla med pa //",
    "NG0546:1267": "rdo rje chos ni rgyal po ste //",
    "NG0546:1268": "rigs 'dzin mi yi thod pa can //",
    "NG0546:1269": "gtso chen byang chub sems dpa' yis //",
    "NG0546:1270": "rgyal pa rnams la yang yang thos //",
    "NG0546:1271": "snyigs dus 'gro la phan pa'i phyir //",
    "NG0546:1272": "rgyud las lung du @#//",
    "NG0546:1273": "phyung 'di //",
    "NG0546:1274": "mkha' 'gro rnams la brgyud nas ni //",
    "NG0546:1275": "ma 'ongs rnal 'byor skal ldan gyi //",
    "NG0546:1276": "thugs kyi dkyil du gsung don rnams //",
    "NG0546:1277": "ma nor rgyud du gsal bar 'gyur //",
    "NG0546:1278": "mdo rgyud rtog pa bsdus pa'i sgron ma lung thams cad kyi rgyal po las /",
    "NG0546:1279": "gsal bar byed pa sgron ma'i lung bstan pa ste",
    "NG0546:1280": "lnga pa'o rdzogs so // // bcom ldan 'das bde",
    "NG0546:1281": "ba gshegs pa thams cad 'dus pa'i thugs rje dpyang",
    "NG0546:1282": "thag gi gnas / mdzad pa lha'i cho 'phrul 'phrin las mthar phyin pa'i bsgrub pa /",
    "NG0546:1283": "gsang sngags nges pa'i don gsal bar byed pa'i sgron ma /",
    "NG0546:1284": "mdo rgyud kyi rtog pa bsdud pa lung thams cad",
    "NG0546:1285": "kyi rgyal po chen po rdzogs so // // rgya",
    "NG0546:1286": "gar gyi mkhan po slob dpon chen po pad+ma 'byung",
    "NG0546:1287": "gnas dang */ bod kyi lo tsa ba bai ro",
    "NG0546:1288": "tsa na bdag gis bsgyur zhing zhus te gtan la",
    "NG0546:1289": "gnas dang */ phab pa'o // rgyal po'i bla dpe'o //",
    "NG0546:1290": "gter rgya /",
    "NG0546:1291": "sbas rgya /"
}