{
    "T02D2329:269b-0": "@269b # // rgya gar skad du /",
    "T02D2329:269b-1": "manydzu shr'i kro dha s'a dha nam /",
    "T02D2329:269b-2": "bod skad du /",
    "T02D2329:269b-3": "'jam dpal khro bor sgrub pa /",
    "T02D2329:269b-4": "smra ba'i seng ge la phyag 'tshal lo //",
    "T02D2329:269b-5": "dpal ldan khro bo gshin rje gshed //",
    "T02D2329:269b-6": "khro rgyal gtso la rab 'dud nas //",
    "T02D2329:269b-7": "de yi zab mo sgrub pa'i thabs //",
    "T02D2329:269b-8": "sgyu 'phrul dra ba'i tshul du bri //",
    "T02D2329:269b-9": "de la 'jam dpal gshin rje sgrub par 'dod pa'i",
    "T02D2329:269b-10": "rnal 'byor pas dur khrod la sogs pa yid dang",
    "T02D2329:269b-11": "rjes su mthun par gnas su stan bde ba la",
    "T02D2329:269b-12": "'dug ster rang gi snying gar nyi ma'i dkyil 'khro",
    "T02D2329:269b-13": "bsgom / de'i dbus su h'um mthing nag rab tu 'bar ba bsgom /",
    "T02D2329:269b-14": "de las 'od 'phros pas bar chad thams cad srung",
    "T02D2329:269b-15": "zhing bde bar gshegs pa rnams kyi thugs dam bskur",
    "T02D2329:269b-16": "te / sangs rgyas dang byang chub sems dpa' thams cad mdun gyi nam mkha' la spyan drangs la /",
    "T02D2329:269b-17": "yan lag bdun pa bya zhing tshad med pa bzhi",
    "T02D2329:269b-18": "bsgoms te de ni sbod nams kyi tshogs bsag go",
    "T02D2329:269b-19": "// de nas aom sarba dharm'a bh'a ba sva bh'a wa shuddho&amp; ham /",
    "T02D2329:269b-20": "zhes pas chos thams cad nam mkha' lta bur bsgom //",
    "T02D2329:270a-0": "de'i ngang @270a * //",
    "T02D2329:270a-1": "las rang gi rig pa h'um mthing nag rab tu 'bar bar bsgom /",
    "T02D2329:270a-2": "de gyur pa las rdo rje khro bo h'um gis mtshan par bsam /",
    "T02D2329:270a-3": "de las byung ba'i bcom ldan 'das 'jam dpal gshin",
    "T02D2329:270a-4": "rje gshed mthing nag zhal gcig pa spyan gsum pa",
    "T02D2329:270a-5": "/ khro gnyer dpral bar bsdus pa /",
    "T02D2329:270a-6": "mche ba gtsigs shing skra gyen du brdzes pa /",
    "T02D2329:270a-7": "phyag g-yas kyis ral gri rdo rje'i yu ba can bzung ba /",
    "T02D2329:270a-8": "g-yon sdigs mdzub autpalas mtshan pa /",
    "T02D2329:270a-9": "gcer bu dur khrod kyi rgyan gyis brgyan pa /",
    "T02D2329:270a-10": "yum rdo rje phag mo dang rol zhing ye shes kyi me 'bar ba /",
    "T02D2329:270a-11": "ma he gdan du bting nas las kyi gshin rje 'dul bar bsgom /",
    "T02D2329:270a-12": "de'i thugs ka nas h'um las 'od 'phros pas de",
    "T02D2329:270a-13": "lta bu'i ye shes sems dpa' spyan drangs la phyag",
    "T02D2329:270a-14": "dang mchod pa dbul te /",
    "T02D2329:270a-15": "aom badzra pushpe h'um /",
    "T02D2329:270a-16": "h'u pe h'um /",
    "T02D2329:270a-17": "d'i pe h'um /",
    "T02D2329:270a-18": "gandhe h'um /",
    "T02D2329:270a-19": "ni ri te h'um /",
    "T02D2329:270a-20": "nee bi dhye h'um /",
    "T02D2329:270a-21": "ni bi dye h'um /",
    "T02D2329:270a-22": "shabda h'um //",
    "T02D2329:270a-23": "zhes mchod pa dbul gtor ma gtang ngo //",
    "T02D2329:270a-24": "gtor snod mi dmigs pa las rin po che'i snod du bsam /",
    "T02D2329:270a-25": "h'um zhes brjod pas bdud rtsir bsam ;",
    "T02D2329:270a-26": "'dod pa'i don la gsol ba gdab par bya'o //",
    "T02D2329:270a-27": "dza:h'um bam ho:sa dgug gzhug la sogs pa bya zhing /",
    "T02D2329:270a-28": "yi ge gsum gyis sku gsung thugs byin gyis brlabs /",
    "T02D2329:270a-29": "dbang bskur /",
    "T02D2329:270a-30": "mi skyo bar du bsgom /",
    "T02D2329:270a-31": "de nas bzlas pa'i sngags 'di yin te /",
    "T02D2329:270a-32": "a'om hr'i:shtri: bi kri t'a na na h'um h'um phat phat sv'a h'a /",
    "T02D2329:270a-33": "zhes nam mkha'i dkyil nas thog babs pa ltar shin tu drag par bzlas so //",
    "T02D2329:270a-34": "de nas sgyu ma lta bu'i rang bzhin 'od gsal ba /",
    "T02D2329:270a-35": "zung du 'jug pa //",
    "T02D2329:270a-36": "rdo rje'i bzlas pa sems de la gtad pa'o //",
    "T02D2329:270a-37": "nag po thugs kyi dpal be'u nas //",
    "T02D2329:270a-38": "zab mo bdud rtsi'i bcud thigs pas //",
    "T02D2329:270a-39": "skal ldan rin chen lta bu yi //",
    "T02D2329:270a-40": "'jam dpal gshin rje grub par shog /'jam dpal khor"
}