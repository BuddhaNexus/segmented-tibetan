{
    "T02D2295:211b-0": "@211b # // rgya gar skad du /",
    "T02D2295:211b-1": "tsa tur mu dra au pa de sha n'a ma /",
    "T02D2295:211b-2": "bod skad du /",
    "T02D2295:211b-3": "phyag rgya bzhi'i man ngag ces bya ba /",
    "T02D2295:211b-4": "dpal rdo rje sems dpa' la phyag 'tshal lo //",
    "T02D2295:211b-5": "stong nyid snying rje dbyer med cing //",
    "T02D2295:211b-6": "zab cing rang bzhin brtag dka' ba //",
    "T02D2295:211b-7": "phyag rgya chen po'i ngo bo nyid //",
    "T02D2295:211b-8": "phyag 'tshal nas ni de nyid bshad //",
    "T02D2295:211b-9": "de la man ngag la 'jug par 'dod pa'i rnal",
    "T02D2295:211b-10": "'byor pas thog mar grub mtha' dag shes par bya",
    "T02D2295:211b-11": "ste / de yang theg pa ni rnam pa gsum ste /",
    "T02D2295:211b-12": "nyan thos kyi theg pa dang /",
    "T02D2295:211b-13": "rang sangs rgyas kyi theg pa dang /",
    "T02D2295:211b-14": "theg pa chen po'o //",
    "T02D2295:211b-15": "de nyid gnas pa bzhi ste bye brag tu smra bar gnas pa dang /",
    "T02D2295:211b-16": "mdo sde par gnas pa dang /",
    "T02D2295:211b-17": "rnam par rig par gnas pa dang /",
    "T02D2295:211b-18": "dbu mar gnas pa'o //",
    "T02D2295:211b-19": "de dag nyid sbyor ba dgu ste /",
    "T02D2295:211b-20": "nyan thos rab 'bring gsum dang /",
    "T02D2295:211b-21": "rang sangs rgyas dang /",
    "T02D2295:211b-22": "mdo sde pa dang /",
    "T02D2295:211b-23": "rnam bcas dang /",
    "T02D2295:211b-24": "rnam med dang /",
    "T02D2295:212a-0": "sgyu ma lta bu gnyis su med par smra ba'i dbu ma @212a * //",
    "T02D2295:212a-1": "dang ;",
    "T02D2295:212a-2": "chos thams cad rab tu mi gnas par smra ba'i",
    "T02D2295:212a-3": "dbu ma dag re re la yang dpyad pa'i sgo",
    "T02D2295:212a-4": "dang / bsam gtan dang /",
    "T02D2295:212a-5": "bsam gtan gyi dri ma dang /",
    "T02D2295:212a-6": "lta ba ste bzhi bzhi'o //",
    "T02D2295:212a-7": "de la dpyad pa ni thos bsam la brten pa'i rang gi so sor rtog pa'i shes rab bo ;",
    "T02D2295:212a-8": "/ bsam gtan ni rang gi bsgom pa'i shes rab bo //",
    "T02D2295:212a-9": "bsam gtan gyi dri ma ni de'i dngos su mi mthun pa'i phyogs so //",
    "T02D2295:212a-10": "lta ba ni rang gi shes rab kyis zin pa'i khyad par dang /",
    "T02D2295:212a-11": "rang gi 'bras bu la blos yul du byed pa'o //",
    "T02D2295:212a-12": "de la nyan thos tha ma'i spyod pa ni /",
    "T02D2295:212a-13": "sngon po la sogs pa'i don khas len pa sngon",
    "T02D2295:212a-14": "du 'gro bas brjod du med pa'i gang zag 'dod",
    "T02D2295:212a-15": "pa'o // 'bring po ni de dang mthun pa'o //",
    "T02D2295:212a-16": "rab ni 'phags pa'i bden pa bzhi yongs su shes pas gang zag stong par lta ba'o //",
    "T02D2295:212a-17": "rang rgyal ni gzung ba stong zhing 'dzin pa khas len pa'o //",
    "T02D2295:212a-18": "mdo sde pa ni gzung ba 'dus par 'dod cing 'dzin pa tshogs drug go //",
    "T02D2295:212a-19": "rnam bcas ni thams cad shes pa'i rnam par 'dod pa ste /",
    "T02D2295:212a-20": "sna tshogs gnyis su med par 'dod pa'o //",
    "T02D2295:212a-21": "rnam med ni 'di dag thams cad sems nyid de /",
    "T02D2295:212a-22": "rnam pa med par rig pa'i ngo bor 'dod pa'o //",
    "T02D2295:212a-23": "sgyu ma lta bu ni chos thams cad sgyu ma",
    "T02D2295:212a-24": "lta bu yang dag pa'i dngos pos stong pa ste",
    "T02D2295:212a-25": "/ de nyid gnyis su med par 'dod pa'o //",
    "T02D2295:212a-26": "rab tu mi gnas pa ni tha snyad thams cad ni mtshon pa tsam ste /",
    "T02D2295:212a-27": "don gyi ngo bo cir yang mi gnas pa'o zhes dpyod pa'o //",
    "T02D2295:212a-28": "bsam gtan ni mi sdug pa bsgom pa dang /",
    "T02D2295:212a-29": "srog dang rtsol ba bgrang ba la gnas pa dang /",
    "T02D2295:212a-30": "stong pa nyid kyi bden pa mar me bsad pa",
    "T02D2295:212a-31": "lta bu ci yang mi snang ba la sems gnas",
    "T02D2295:212a-32": "pa dang / sna'i rtse mor gnas pa dang /",
    "T02D2295:212a-33": "dkyil 'khor bsdus nas sems gnas pa dang /",
    "T02D2295:212a-34": "sems kyi rnam pa la sems gnas pa dang /",
    "T02D2295:212a-35": "rnam pa med pa la gnas pa dang gzugs brnyan la gnas pa dang /",
    "T02D2295:212a-36": "cir yang ma grub pa'i ngo bo nyid la gnas pa'o //",
    "T02D2295:212a-37": "de la sems kyi rnam pa la gnas par bya",
    "T02D2295:212a-38": "ba ni dang bor ci yang rung ba la shes",
    "T02D2295:212a-39": "pa gtad / de nyid sems tsam du shes par byas te gnas pa'o //",
    "T02D2295:212b-0": "rnam pa med pa la @212b gnas pa ni thog mar mchod pa la sogs pa byas te /",
    "T02D2295:212b-1": "slob ma stan la bzhag la dbugs sor bcug ste /",
    "T02D2295:212b-2": "thog mar me tog lta bu la shes pa gtong",
    "T02D2295:212b-3": "du bcug nas lag pa spyi bor bzhag la sngags",
    "T02D2295:212b-4": "'di brjod do // aom aa ra ra h'um h'um /",
    "T02D2295:212b-5": "aom badzra yo gi n'i aa dhi tishtha h'um phat /",
    "T02D2295:212b-6": "ces pa'i mgor rang gi yi dam gyi sngags brjod do //",
    "T02D2295:212b-7": "de nas me tog kyang med par byas na myur du skye'o //",
    "T02D2295:212b-8": "bsam gtan gyi dri ma rnams dang /",
    "T02D2295:212b-9": "lta ba rnams ni gzhan nas gsal bas 'dir ma brjod do //",
    "T02D2295:212b-10": "de ltar na mi mkhas pa rab rib can dang /",
    "T02D2295:212b-11": "mkhas pa rab rib med pa'o //",
    "T02D2295:212b-12": "de dag gi snying rje yang sems can la dmigs pa dang /",
    "T02D2295:212b-13": "chos la dmigs pa dang /",
    "T02D2295:212b-14": "dmigs pa med pa'o //",
    "T02D2295:212b-15": "de la gsang sngags kyi theg pa ni theg pa gsum las ni theg pa chen po'o //",
    "T02D2295:212b-16": "gnas pa ni phyi ma gnyis so //",
    "T02D2295:212b-17": "sbyor ba ni tha ma bzhi la'o //",
    "T02D2295:212b-18": "de la slob dpon nyid kyi gzhung gis ni rab tu mi gnas par sbyor ba'o //",
    "T02D2295:212b-19": "de lta na yang de dang thams cad du khyad med pa ni ma yin te /",
    "T02D2295:212b-20": "ji skad du /",
    "T02D2295:212b-21": "don gcig na yang ma rmongs dang //",
    "T02D2295:212b-22": "thabs mang dka' ba med pa dang //",
    "T02D2295:212b-23": "dbang po rnon pos dbang byas phyir //",
    "T02D2295:212b-24": "sngags kyi theg pa khyad par 'phags //",
    "T02D2295:212b-25": "zhes gsungs pas de brjod par bya ste /",
    "T02D2295:212b-26": "phyi bskyed pa'i rim pa dang /",
    "T02D2295:212b-27": "zab mo bskyed pa'i rim pa dang /",
    "T02D2295:212b-28": "rdzogs pa'i rim pa dang /",
    "T02D2295:212b-29": "yongs su rdzogs pa'i rim pa dang /",
    "T02D2295:212b-30": "ngo bo nyid kyi rim pa'o //",
    "T02D2295:212b-31": "yang de bzhin gshegs pa'i dbugs dbyung ba dang /",
    "T02D2295:212b-32": "rdo rje 'chang gi dbugs dbyung ba'o //",
    "T02D2295:212b-33": "yang kun brtags la gzhan dbang gi rgya dang //",
    "T02D2295:212b-34": "gzhan dbang la yongs su grub pa dang /",
    "T02D2295:212b-35": "yongs su grub pa la rdo rje sems dpa' dang /",
    "T02D2295:212b-36": "de nyid la bde ba chen pos rgyas gdab pa'o //",
    "T02D2295:212b-37": "yang phyag rgya bzhi las rtogs par bya ste /",
    "T02D2295:212b-38": "las kyi phyag rgya ni zab mo bskyed pa'i rim pa dang /",
    "T02D2295:212b-39": "rdzogs pa'i rim pa'o //",
    "T02D2295:212b-40": "chos kyi phyag rgya ni yongs su rdzogs pa'i rim pa'o //",
    "T02D2295:212b-41": "phyag rgya chen po ni ngo bo nyid kyi rim pa'o //",
    "T02D2295:212b-42": "dam tshig gi phyag rgya ni phyi bskyed pa'i rim pa'o //",
    "T02D2295:213a-0": "kun brtags @213a * //",
    "T02D2295:213a-1": "la gzhan dbang gi rgya ni phyi bskyed pa'i rim pa'o //",
    "T02D2295:213a-2": "yongs su grub pa'i rgya ni lha thams cad kyang rnam par rig pa tsam mo //",
    "T02D2295:213a-3": "rdo rje sems dpa'i rgya ni rnam rig stong pa nyid du shes pa'o //",
    "T02D2295:213a-4": "bde ba chen po'i rgya ni de nyid man ngag nyams su myang bar byas pa'o //",
    "T02D2295:213a-5": "las kyi phyag rgya ni dbang gi ngo bo ste /",
    "T02D2295:213a-6": "de yang bum pa dang /",
    "T02D2295:213a-7": "gsang ba dang /",
    "T02D2295:213a-8": "shes rab ye shes dang /",
    "T02D2295:213a-9": "bzhi pa'o //",
    "T02D2295:213a-10": "bum pa ni slob dpon gyi dbang man chad de /",
    "T02D2295:213a-11": "lus dag par byed pa'o //",
    "T02D2295:213a-12": "gsang ba ni thabs shes rab gnyis las byung ba'i byang chub kyi sems ster ba ste /",
    "T02D2295:213a-13": "ngag dag par byed pa'o //",
    "T02D2295:213a-14": "shes rab ye shes ni gsum ste /",
    "T02D2295:213a-15": "drag po dang /",
    "T02D2295:213a-16": "ngan pa dang /",
    "T02D2295:213a-17": "bzang po'o //",
    "T02D2295:213a-18": "de la drag po ni 'o dang 'khyud pa nas",
    "T02D2295:213a-19": "brtsams te phyi rol gyi bya ba ni dga' ba",
    "T02D2295:213a-20": "ste / rnam pa sna tshogs so //",
    "T02D2295:213a-21": "bsrub pa dang srubs pa'i sbyor ba ni rnam par smin pa ste mchog dga'o //",
    "T02D2295:213a-22": "rin po cher nyams su myong ba ni mtshan nyid dang bral ba ste dga' bral lo //",
    "T02D2295:213a-23": "padmar lhung ba ni rnam par nyed pa ste /",
    "T02D2295:213a-24": "lhan cig skyes pa'o zhes 'dod pa ste ltung dang 'gal ba'o //",
    "T02D2295:213a-25": "lung las mchog dga' bral dga' dbus dag tu //",
    "T02D2295:213a-26": "mtshon bya shes nas brtags par gyis //",
    "T02D2295:213a-27": "zhes pa dang /",
    "T02D2295:213a-28": "yang /",
    "T02D2295:213a-29": "dga' bral dang po mchog mtha' can //",
    "T02D2295:213a-30": "zhes pa la sogs pa bstan pa dang /",
    "T02D2295:213a-31": "yang dga' ba bzhi ni dga' ba dang /",
    "T02D2295:213a-32": "mchog tu dga' ba dang lhan cig skyes pa'i dga' ba dang /",
    "T02D2295:213a-33": "dga' bral gyi dga' ba'o zhes gsungs pas so //",
    "T02D2295:213a-34": "'on te lung las lhan cig skyes pa mtha' mar yod do zhe na /",
    "T02D2295:213a-35": "yang bden mod kyi /",
    "T02D2295:213a-36": "de ni bla ma la ltos pa dang bral ba",
    "T02D2295:213a-37": "glegs bam gyis mkhas par gang zag dag gis phyed",
    "T02D2295:213a-38": "du dkrugs nas bshad de /",
    "T02D2295:213a-39": "'dir grangs kyi bzhi bar 'dug kyang don gyi gsum par sbyar ro //",
    "T02D2295:213a-40": "de nas 'dir drag po'i sbyor ba ni go rims dang don gnyis ka la mi mkhas pa'o //",
    "T02D2295:213a-41": "da ni dbang bskur ngan pa brjod par bya ste /",
    "T02D2295:213a-42": "'o dang 'khyud pa la sogs pa phyi rol gyi",
    "T02D2295:213b-0": "bya ba ni @213b rnam pa sna tshogs te dga'",
    "T02D2295:213b-1": "ba'o // bsrub pa dang srubs pa'i sbyor ba ni rnam par smin pa ste mchog dga'o //",
    "T02D2295:213b-2": "rin po cher nyams su myong ba ni mtshan nyid bral ba ste lhan cig skyes pa'o //",
    "T02D2295:213b-3": "padmar lhung ba ni rnam par nyed pa ste dga' bral lo zhes 'dod pa ste /",
    "T02D2295:213b-4": "mu stegs pa dang khyad med pa'o //",
    "T02D2295:213b-5": "ci'i phyir zhe na /",
    "T02D2295:213b-6": "nyams su myong ba la yang dag par 'dzin pa'i phyir ro //",
    "T02D2295:213b-7": "de ni go rims la mkhas kyang don la mi mkhas pa'o //",
    "T02D2295:213b-8": "da ni dbang bskur bzang po brjod par bya ste /",
    "T02D2295:213b-9": "'di'i lugs kyis dga' ba bzhi ni 'di ltar shes par bya ste /",
    "T02D2295:213b-10": "phyi rol gyi bya ba nas bskyod pa'i mthar thug pa ni rnam pa sna tshogs pa'i dga' ba'o //",
    "T02D2295:213b-11": "rin po che'i mthar thug pa nyams su myong ba ni rnam par smin pa ste mchog dga'o //",
    "T02D2295:213b-12": "bcom ldan 'das kyis /",
    "T02D2295:213b-13": "bcu drug phyed phyed thig le can //",
    "T02D2295:213b-14": "zhes bya ba'i thig le bzhi'i gzugs kyis bzhugs pa",
    "T02D2295:213b-15": "las gnyis ni rdo rje rtse mo'i cha la gnas",
    "T02D2295:213b-16": "/ gnyis ni padma'i ze'u 'bru'i cha la gnas pa'i mtshan nyid dang bral ba ste lhan skyes pa'i //",
    "T02D2295:213b-17": "thig le bzhi char yang padma'i cha la gnas pa ni rnam pa med pa ste dga' bral lo //",
    "T02D2295:213b-18": "de yang /",
    "T02D2295:213b-19": "shes rab bcu drug lon pa la //",
    "T02D2295:213b-20": "lag pa gnyis kyis 'khyud nas ni //",
    "T02D2295:213b-21": "rdo rje dril bu mnyam sbyor ba //",
    "T02D2295:213b-22": "slob dpon dbang du shes par bya //",
    "T02D2295:213b-23": "zhes pa dang /",
    "T02D2295:213b-24": "dbang ni bzhi yi grangs kyis kyang //",
    "T02D2295:213b-25": "dga' ba la sogs rim shes bya //",
    "T02D2295:213b-26": "zhes pa dang /",
    "T02D2295:213b-27": "thams cad gsang pa'i rgyud las kyang //",
    "T02D2295:213b-28": "gnyis shor gnyis ni mnyam pa'i dbus //",
    "T02D2295:213b-29": "rdo rje nas ni padmar reg / rgyu la 'bras bus rgyas gdab cing //",
    "T02D2295:213b-30": "'di ni bde chen rgyal po'o //",
    "T02D2295:213b-31": "zhes gsungs so //",
    "T02D2295:213b-32": "de ltar na drag po'i sbyor ba ni mi bskyod",
    "T02D2295:213b-33": "pa'i rgya dang bral la dbang bskur ngan pa ni",
    "T02D2295:213b-34": "rdo rje sems dpa'i rgya dang bral zhing rdo rje",
    "T02D2295:213b-35": "'chang gi dbugs dbyung ba dang bral ba'o //",
    "T02D2295:213b-36": "'dir rdo rje sems dpas mi bskyod pa la rgyas btab pa ni dbu ma'i lam mo //",
    "T02D2295:213b-37": "de yang lung las mdor bstan pa dang /",
    "T02D2295:213b-38": "rgyas par bstan pa dang /",
    "T02D2295:214a-0": "shin tu rgyas par @214a * //",
    "T02D2295:214a-1": "bstan pa ste /",
    "T02D2295:214a-2": "de dag ni dbang ga 'grel pa nyid na gsal bas 'dir ma bris so //",
    "T02D2295:214a-3": "de ni shes rab ye shes kyi dbang ste yid d'ga' bar byed pa'o //",
    "T02D2295:214a-4": "bzhi pa ni shes rab ye shes kyi rang bzhin",
    "T02D2295:214a-5": "dga' ba gsum dang tha mi dad pa rten 'brel",
    "T02D2295:214a-6": "gyi ngo bor zung du 'jug pa ni bzhi pa'o",
    "T02D2295:214a-7": "// de dag ni las kyi phyag rgya ste /",
    "T02D2295:214a-8": "rgyu mthun pa'i 'bras bu skyed par byed do zhes slob dpon klu sgrub kyis bshad do //",
    "T02D2295:214a-9": "chos kyi phyag rgya ni snang grags kyi chos sna tshogs su snang ba nyid de /",
    "T02D2295:214a-10": "de yang las kyi phyag rgya'i lhan cig skyes pa",
    "T02D2295:214a-11": "nyid las grol ba sna tshogs kyi rtog pa 'byung",
    "T02D2295:214a-12": "ba dang / sna tshogs kyi rtog pa'i gags shing lhan cig skyes pa'i gzugs su gnas pa dang /",
    "T02D2295:214a-13": "sna tshogs dang lhan cig skyes pa nyid du med pa dang /",
    "T02D2295:214a-14": "sna tshogs dang lhan cig skyes pa gnyis ka'i rtog",
    "T02D2295:214a-15": "pa mi dmigs pa dang bzhi ni chos kyi phyag",
    "T02D2295:214a-16": "rgya'i dga' ba dang /",
    "T02D2295:214a-17": "mchog dga' ba dang /",
    "T02D2295:214a-18": "lhan cig skyes dga' dang /",
    "T02D2295:214a-19": "dga' bral lo //",
    "T02D2295:214a-20": "des na chos kyi phyag rgya ni dngos po ma",
    "T02D2295:214a-21": "bcos pa'i rang bzhin las ma bcos pa'i phyag rgya",
    "T02D2295:214a-22": "chen po skye ba'i phyir rnam par smin pa'i 'bras",
    "T02D2295:214a-23": "bu zhes brjod do //",
    "T02D2295:214a-24": "phyag rgya chen po ni chos thams cad skye ba med pa'i ngo bo zung du 'jug pa /",
    "T02D2295:214a-25": "gzung ba dang 'dzin pa'i rtog pa dang bral ba dang /",
    "T02D2295:214a-26": "nyon mongs pa dang shes bya la sogs pa'i sgrib pa spangs pa /",
    "T02D2295:214a-27": "ji lta ba bzhin du rang gi mtshan nyid nyams su myong ba ste /",
    "T02D2295:214a-28": "dri ma med pa'i 'bras bur brjod do //",
    "T02D2295:214a-29": "de'i ngo bo ni mtha' dbus kyi chos thams cad gzugs can ma yin pa dang /",
    "T02D2295:214a-30": "thams cad du khyab pa dang mi 'gyur ba dang /",
    "T02D2295:214a-31": "dus thams cad pa'o //",
    "T02D2295:214a-32": "des na phyag rgya chen po ni skad cig ma gcig la mngon par sangs rgyas pa ste /",
    "T02D2295:214a-33": "skad cig ma bzhi dang /",
    "T02D2295:214a-34": "dga' ba bzhi dbye ba ni med do //",
    "T02D2295:214a-35": "'on kyang phyag rgya bzhi la ltos nas dga' ba",
    "T02D2295:214a-36": "bzhi bzhag ste las kyi phyag rgya ni dga' ba'o",
    "T02D2295:214a-37": "// chos kyi phyag rgya ni mchog tu dga' ba'o //",
    "T02D2295:214b-0": "phyag rgya chen po ni lhan cig skyes pa'i dga' @214b ba'o ;",
    "T02D2295:214b-1": "/ dam tshig gi phyag rgya ni dga' bral lo //",
    "T02D2295:214b-2": "de nyid ji lta ba bzhin chos kyi 'khor lo'i dus su bla ma'i zhal la ltos par bya'o //",
    "T02D2295:214b-3": "dam tshig gi phyag rgya ni de kho na nyid",
    "T02D2295:214b-4": "mtshon par byed pa 'bras bu lha'i dkyil 'khor te",
    "T02D2295:214b-5": "/ de yang rje btsun gyis thabs mtshon pa dang /",
    "T02D2295:214b-6": "rje btsun mas shes rab mtshon pa dang /",
    "T02D2295:214b-7": "'khyud pas gnyis su med pa mtshon pa'i phyir dam tshig go //",
    "T02D2295:214b-8": "de yang bskyed pa'i rim pa bdun po dag par byas nas rgyu'i he ru ka bskyed pa dang /",
    "T02D2295:214b-9": "lha mo'i 'khor lo spro ba dang /",
    "T02D2295:214b-10": "nyi ma dang zla bar thig le'i gzugs su zhu ba dang /",
    "T02D2295:214b-11": "lha mo'i dbyangs kyis bskul ba dang //",
    "T02D2295:214b-12": "'bras bu rdo rje 'dzin par gyur pa ni dam",
    "T02D2295:214b-13": "tshig gi phyag rgya'i dga' ba bzhi ste go rims",
    "T02D2295:214b-14": "bzhin no // 'bras bu lha'i 'khor lo 'di ni",
    "T02D2295:214b-15": "'gro ba'i don 'dzin par byed pas skyes bu byed",
    "T02D2295:214b-16": "pa'i 'bras bu brjod do //",
    "T02D2295:214b-17": "de ltar na phyag rgya bzhi la dga' ba bzhi bzhi ste bcu drug tu shes par bya'o //",
    "T02D2295:214b-18": "phyag rgya bzhi'i man ngag slob dpon gnyis med rdo rjes mdzad pa rdzogs so /",
    "T02D2295:214b-20": "// / rgya gar gyi mkhan po badzra p'ani dang /",
    "T02D2295:214b-21": "bod kyi lo ts'a ba dge slong tshul khrims rgyal bas bsgyur ba'o//",
    "T02D2295:214b-23": "` // chos thams cad rab tu mi gnas par ston pa'i"
}