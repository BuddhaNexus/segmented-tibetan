{
    "NK082(zu)009:1": "// tri ka l+aa y+aa s+ao t+w+aa d+aa r+g+h+aa sti ////",
    "NK082(zu)009:2": "cha gsum gyi sgom phreng bzhugs so //",
    "NK082(zu)009:3": "dpal rdo rje sems dpa' la phyag 'tshal lo //",
    "NK082(zu)009:4": "mchod pa kun gyi sngon 'gro ba //",
    "NK082(zu)009:5": "dkon mchog mnyes dang srung ma 'go //",
    "NK082(zu)009:6": "'gro drug tshim dang bgegs zhi ba'i //",
    "NK082(zu)009:7": "cha gsum las kyi rim pa ste //",
    "NK082(zu)009:8": "sngon bya gzhung dang mjug sdud gsum //",
    "NK082(zu)009:9": "dang po mchod gtor gzhung bzhin bshams //",
    "NK082(zu)009:10": "dbul rim bzhin du dngar te bzhag /khrus bya gos gon tshul phyag dang //",
    "NK082(zu)009:11": "pang kong nub tu kha bltas bya //",
    "NK082(zu)009:12": "rnam par mi rtog ting 'dzin bsgom //",
    "NK082(zu)009:13": "sngon du bya ba'i rim pa'o //",
    "NK082(zu)009:14": "mchod byed rta mgrin mchod bya mgron //",
    "NK082(zu)009:15": "mchod pa rdzas kyi ting 'dzin gsum //",
    "NK082(zu)009:16": "gzhung gi don du shes par bya //",
    "NK082(zu)009:17": "h'u brjod yi dam lhar dran bya //",
    "NK082(zu)009:18": "snying dkyil ma dmar 'phro 'du las //",
    "NK082(zu)009:19": "sur+yasa snying dkyil h+r+aihbazhi bsam //",
    "NK082(zu)009:20": "'phros 'dus rta mgrin phyag bzhi pa'am //",
    "NK082(zu)009:21": "yang na zhal gcig phyag gnyis te //",
    "NK082(zu)009:22": "g.yas pad g.yon zhags sdigs mdzub bcas //",
    "NK082(zu)009:23": "sku dmar rta mgo'i rgyan bcas pa'o //",
    "NK082(zu)009:24": "klu brgyad gdan la dor stabs bcas //",
    "NK082(zu)009:25": "snying dkyil nyi 'dra ye shes sems //",
    "NK082(zu)009:26": "thugs kar nyid la h+r+aihbacasa pa //",
    "NK082(zu)009:27": "mtha' ma bzlas pas bskor ba'o //",
    "NK082(zu)009:28": "sngags bzlas mthu dang ldan bya'i phyir //",
    "NK082(zu)009:29": "lce steng rdo rje yig gong bzhin //",
    "NK082(zu)009:30": "ye shes sems dpa' thugs yid 'phros //",
    "NK082(zu)009:31": "rigs gtso mtha' yas ye shes te //",
    "NK082(zu)009:32": "'od zer tshul du dbu la thim //",
    "NK082(zu)009:33": "rta mgo mdun du mtha' yas gsal //",
    "NK082(zu)009:34": "gsal bya'i bzlas pa brgya rtsa brgyad //",
    "NK082(zu)009:35": "las bzhi nus ldan bya ba'i phyir //",
    "NK082(zu)009:36": "phyag rgyas gnas bzhir gtug cing bsrung //",
    "NK082(zu)009:37": "yi dam rta bskyed byin bsrung bzhi //",
    "NK082(zu)009:38": "mchod byed rta mgrin ting 'dzin no //",
    "NK082(zu)009:39": "dri steng zla dkyil a dkar bsam //",
    "NK082(zu)009:40": "mtheb srin rdo rje bcas nas gtad //",
    "NK082(zu)009:41": "sngags bzlas a yi 'od zer gyis //",
    "NK082(zu)009:42": "chu nyid rnam par mi rtog sbyangs //",
    "NK082(zu)009:43": "g.yas pa am gi nang blugs te //",
    "NK082(zu)009:44": "bdag btab lus sems rnam rtog sbyangs //",
    "NK082(zu)009:45": "mchod btab mi gtsang phud nyams sbyangs //",
    "NK082(zu)009:46": "khong 'thung gzung 'dzin bag chags sbyangs //",
    "NK082(zu)009:47": "lag pa g.yas pa nyid kyis su //",
    "NK082(zu)009:48": "g.yas bskor g.yon bskor 'cham tshul te //",
    "NK082(zu)009:49": "bsrung ba'i go cha bla na med //",
    "NK082(zu)009:50": "de nas phyi nang bye brag las //",
    "NK082(zu)009:51": "phyi ltar tshogs dang mi sbyor na //",
    "NK082(zu)009:52": "mchod pa byin rlabs 'di lta ste //",
    "NK082(zu)009:53": "sbyangs spel ye shes bdud rtsi ru //",
    "NK082(zu)009:54": "brtags pa gsum ni gsum gsum bzla //",
    "NK082(zu)009:55": "de nas so so'i sngags rgya yis //",
    "NK082(zu)009:56": "so so'i lha mo mang por brlab //",
    "NK082(zu)009:57": "lha mo mi mthun bzhi bzhis 'degs //",
    "NK082(zu)009:58": "dri brlabs sbyang bskrad lnga brlab bzhi //",
    "NK082(zu)009:59": "mchod pa rdzas kyi ting 'dzin no //",
    "NK082(zu)009:60": "mchod bya mgron gyi ting 'dzin la //",
    "NK082(zu)009:61": "'jig rten 'das dang 'jig rten gnyis //",
    "NK082(zu)009:62": "'das pa bskyed drangs mchod rim gsum //",
    "NK082(zu)009:63": "badz+ra sa t+wa dran tsam gyis //",
    "NK082(zu)009:64": "rta mgrin rdo rje sems par bsgyur //",
    "NK082(zu)009:65": "snying dkyil h'u gi khyad par las //",
    "NK082(zu)009:66": "b+h+ru bton mdun du bsam pa las //",
    "NK082(zu)009:67": "bi sha shud+d+hesa gzhal yas gsal //",
    "NK082(zu)009:68": "thig bzhi btab pas ling tse dgu //",
    "NK082(zu)009:69": "gru chad sgo dang bcas pa yis //",
    "NK082(zu)009:70": "dbus su seng khri pad nyi zla //",
    "NK082(zu)009:71": "gzhan la pad zla nyid dkyil bsam //",
    "NK082(zu)009:72": "h'u las bskyed dam rdzogs tshul du //",
    "NK082(zu)009:73": "sngags bzlas tsam gyis so sor bskyed //",
    "NK082(zu)009:74": "d+h+au pe la sogs bzhi rnam ni //",
    "NK082(zu)009:75": "gru chad bzhi las bskyed kyang rung //",
    "NK082(zu)009:76": "dril gsil phyag rgya bsgyur kyang rung //",
    "NK082(zu)009:77": "gzhal yas gdan dang lha bskyed gsum //",
    "NK082(zu)009:78": "'das pa'i dang po bskyed pa'o //",
    "NK082(zu)009:79": "se gol bskul tshig sa m+aa dzahs //",
    "NK082(zu)009:80": "chos kyi sku las bzhengs par bsam //",
    "NK082(zu)009:81": "thugs rje lcags kyu e h+ya'i sgras //",
    "NK082(zu)009:82": "gur thog spyan drangs phyag rgya bzhis //",
    "NK082(zu)009:83": "dgug bskrad bstim la dgyes pa bskyed //",
    "NK082(zu)009:84": "a nud da ras nang ltar na //",
    "NK082(zu)009:85": "sprin dang rgya mtsho spel 'dam ka'o //",
    "NK082(zu)009:86": "nan tan go leb tish+tha yis //",
    "NK082(zu)009:87": "brtan zhing mi 'gyur bzhugs su bar //",
    "NK082(zu)009:88": "k+aa ma la yis gdan dbul bya //",
    "NK082(zu)009:89": "snyan drangs bstim brtan gan 'bul lnga //",
    "NK082(zu)009:90": "spyan drangs bstim ste gnyis pa'o //",
    "NK082(zu)009:91": "phyag rgyas ar+g+ha blangs nas ni //",
    "NK082(zu)009:92": "a bsam 'phro 'dus yan lag brgyad //",
    "NK082(zu)009:93": "bsams te su khas lan gsum sbreng //",
    "NK082(zu)009:94": "phyag zhabs bsil dang zhabs bsil bsam //",
    "NK082(zu)009:95": "spos la sogs pa dbul tshul yang //",
    "NK082(zu)009:96": "dang po tshig brjod sngags kyis bstab //",
    "NK082(zu)009:97": "mchod sprin rgya mtshos nam mkha' bkang //",
    "NK082(zu)009:98": "mchod sprin dkon mchog rin chen gyis //",
    "NK082(zu)009:99": "mchod pa'i sprin phung sna tshogs dang //",
    "NK082(zu)009:100": "spos dang me tog sna tshogs dang //",
    "NK082(zu)009:101": "'os dang grags pas mchod par bsam //",
    "NK082(zu)009:102": "tshigs bcad rdzogs nas nam mkha' mdzod //",
    "NK082(zu)009:103": "spyi bor rgya bzhag lan gsum brjod //",
    "NK082(zu)009:104": "dus gsum sangs rgyas thams cad la //",
    "NK082(zu)009:105": "nam mkha' bkang ste mchod par bsam //",
    "NK082(zu)009:106": "thal sbyar mi mnyam gti mug khyed pha ma //",
    "NK082(zu)009:107": "'bras thob mun bsal dam pa skyabs mdzod bzhi //",
    "NK082(zu)009:108": "bsil dbul sgra sprin nam mdzod bskul ba drug /mchod",
    "NK082(zu)009:109": "pa'i las rim las 'das pa'i tha ma rdzogs so",
    "NK082(zu)009:110": "// 'jig rten 'das pa'i sngon byas te //",
    "NK082(zu)009:111": "rdo rje sems dpa' rta mgrin bsgyur //",
    "NK082(zu)009:112": "de la rnam gsum dang po ni //",
    "NK082(zu)009:113": "gtor btegs dri yis skyon rnams sbyangs //",
    "NK082(zu)009:114": "a mri ta yis rim par bsang //",
    "NK082(zu)009:115": "phud dang rnam lnga ar+g+ha kun //",
    "NK082(zu)009:116": "rim par blug ste bdud rtsir bsam //",
    "NK082(zu)009:117": "brtag bzhis byin rlabs rgyus bzhin no //",
    "NK082(zu)009:118": "las dang dngos grub bsam 'grub phyir //",
    "NK082(zu)009:119": "ka ri'i sngags brjod rdo rjes gtug /kun gzhi'i mjug tu bdag stobs brjod //",
    "NK082(zu)009:120": "sbyang rtsi smon lam byin rlabs bzhi //",
    "NK082(zu)009:121": "byin rlabs rim ste dang po'o //",
    "NK082(zu)009:122": "yang dkyil zla gdan la bzhag ste //",
    "NK082(zu)009:123": "lcags kyus sngags kyis nam mkhar drangs //",
    "NK082(zu)009:124": "dad pa tshig gis nang du drangs //",
    "NK082(zu)009:125": "arga lan gsum dbul ba mthun //",
    "NK082(zu)009:126": "rnam lnga sngags dang phyag rgyas dbul //",
    "NK082(zu)009:127": "ye shes bdud rtsi'i rang bzhin du //",
    "NK082(zu)009:128": "dbul lam so so bsam mi khyab //",
    "NK082(zu)009:129": "me tog sdug mdzes nam mkha' bkang //",
    "NK082(zu)009:130": "de tshul bzhi yang de bzhin no //",
    "NK082(zu)009:131": "rdzas lnga lag gis blang mi dgos //",
    "NK082(zu)009:132": "gtor ma rnam lnga sbyar ba dang //",
    "NK082(zu)009:133": "sngags bzlas rgya bas dbul bar bya //",
    "NK082(zu)009:134": "arga sbreng zhing ri rgyal brjod //",
    "NK082(zu)009:135": "de la gnas mgron las bcol gsum //",
    "NK082(zu)009:136": "phyi nang dril gsil phyag rgya bsgyur //",
    "NK082(zu)009:137": "bstod cing bskul ba'i rim pa'o //",
    "NK082(zu)009:138": "so so'i dam tshig rgya bstan pas //",
    "NK082(zu)009:139": "dam las mi 'ad'i dngos grub dang //",
    "NK082(zu)009:140": "las rnams byed pa nyid du bsam //",
    "NK082(zu)009:141": "spyi smon me tog gzed zhal dbul //",
    "NK082(zu)009:142": "de nas dang po'i smon lam gdab //",
    "NK082(zu)009:143": "chos sbyin me tog gtor ma dbul //",
    "NK082(zu)009:144": "rje la 'bangs zhu'i tshul du bya //",
    "NK082(zu)009:145": "de dbul dam tshig smon lam gdab //",
    "NK082(zu)009:146": "dang po'i rim pa shes par bya //",
    "NK082(zu)009:147": "bskul tshig sngags rgya ting 'dzin bzhis //",
    "NK082(zu)009:148": "rigs drug mdun du 'ong bar bsam //",
    "NK082(zu)009:149": "bcings smon chos bzhin me tog bsdu //",
    "NK082(zu)009:150": "sngags brjod ma bu gdams ngag tshul //",
    "NK082(zu)009:151": "dgug bcings smon sbyin me tog gshegs //",
    "NK082(zu)009:152": "drug gam bar ma'i las rim mo //",
    "NK082(zu)009:153": "lung dgrol sngags dang bcas pa yis //",
    "NK082(zu)009:154": "dgug las ma ma gtogs mtshams bcad bya //",
    "NK082(zu)009:155": "gsal gdab bden brdar h+r+aihyisa bstod //",
    "NK082(zu)009:156": "bi sha ha yas ma 'grus dgug /dgra bgegs drung du 'ong bar bsam //",
    "NK082(zu)009:157": "phyag rgya bzhis bcing phur bus gdab //",
    "NK082(zu)009:158": "smon lam bran la bkyon tshul gdab //",
    "NK082(zu)009:159": "brlag par mdzod dang rgyur 'gyur dang //",
    "NK082(zu)009:160": "gtso 'khor gyur dang skabs gsum du //",
    "NK082(zu)009:161": "dam byin rdo rje'i ming nas dri chu sbreng //",
    "NK082(zu)009:162": "ha na yak+sha sa t+wa yis //",
    "NK082(zu)009:163": "sngags re'ang gsum gsum bsgring bar bya //",
    "NK082(zu)009:164": "mchod sbyin gtor mar me tog bsdu //",
    "NK082(zu)009:165": "de las rnga mo gdeng sor bskyed //",
    "NK082(zu)009:166": "phyag rgya bzhi yis bskyod nas su //",
    "NK082(zu)009:167": "de yang rtse gsum ba dan rgyas //",
    "NK082(zu)009:168": "lho phyogs gshin rje'i lag tu 'phang //",
    "NK082(zu)009:169": "sems ma skyes pa'i bar du gtad //",
    "NK082(zu)009:170": "rting la tshig dang sngags dkyil bskrad //",
    "NK082(zu)009:171": "mtshams bden bstod dgud bcings smon gdab //",
    "NK082(zu)009:172": "dam chus chos sbyin me tog bskrad //",
    "NK082(zu)009:173": "tha ma'i las rim bcu gcig rdzogs //",
    "NK082(zu)009:174": "de ni 'jig rten p+au tsa'o //",
    "NK082(zu)009:175": "spyi don gsum pa mjug sdud ni //",
    "NK082(zu)009:176": "mchod ma bdag la bdag ye shes //",
    "NK082(zu)009:177": "rim par h'u bsdu chos nyid la //",
    "NK082(zu)009:178": "slar bskyed lus bsrung go bgo bya //",
    "NK082(zu)009:179": "tshul phyag byas te rgyun ting bsgoms //",
    "NK082(zu)009:180": "bsdu bskyed bsrung dang rgyun ting bsgom //",
    "NK082(zu)009:181": "mjug bsdu ba yi las rim mo //",
    "NK082(zu)009:182": "rdo rje ga dzas dang po dgye //",
    "NK082(zu)009:183": "sgrub byed mi dgye bsdu 'khor bya //",
    "NK082(zu)009:184": "'di ni dang po'i mjug sdud bya //",
    "NK082(zu)009:185": "thob dang rtogs pa'i nus pa yis //",
    "NK082(zu)009:186": "mnyes tshim zhi bar bya phyir ro //",
    "NK082(zu)009:187": "cha gsum las kyi tho rim bsdebs //",
    "NK082(zu)009:188": "nongs na 'phags la bzod par gsol //",
    "NK082(zu)009:189": "ru khu grong dpal 'byor gyis mdzad pa'i /"
}