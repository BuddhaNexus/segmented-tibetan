{
    "NG0128:1": "@#// rgya gar skad du /",
    "NG0128:2": "bo d+hi tsit+ta b+ha ba na tan+t+ra /",
    "NG0128:3": "bod skad du /",
    "NG0128:4": "byang chub kyi sems sgom pa'i rgyud /",
    "NG0128:5": "bcom ldan 'das dpal kun tu bzang po la phyag 'tshal lo //",
    "NG0128:6": "'di skad bshad pa'i dus gcig na /",
    "NG0128:7": "bcom ldan 'das de bzhin gshegs pa yang dag par",
    "NG0128:8": "rdzogs pa'i sangs rgyas bcom ldan 'das de bzhin gshegs",
    "NG0128:9": "pa thams cad kyi bdag po khyad par du gyur",
    "NG0128:10": "pa'i snying po nyid ma lus mi lus lus pa",
    "NG0128:11": "med pa dang dbyer med pa'o //",
    "NG0128:12": "mkha' dbyings dag pa'i gzhal yas khang yon tan gyi me 'od 'bar ba na /",
    "NG0128:13": "rtag par ni kun tu zhal rgyas par gsal lo //",
    "NG0128:14": "kun gyi rang bzhin gyi thugs rje chen po'i mthu las /",
    "NG0128:15": "longs spyod chen po'i sku dang mthun par snang ba'i",
    "NG0128:16": "sku la sogs pa bsam yas pa rmad du byung",
    "NG0128:17": "bar grags so // de bzhin gshegs pa thams cad kyi rang bzhin bdag nyid chen po'i sku la /",
    "NG0128:18": "gang yang ma lus par ye nas 'dus te gnyis su med par brtags pas /",
    "NG0128:19": "de nas gnyis su med pa'i bdag nyid chen pos",
    "NG0128:20": "nyid kyis nyid la ched du brjod pa 'di ched",
    "NG0128:21": "du brjod do // kun gyi rang bzhin zhi ba 'di la bsam zhing blang med lam mchog ste //",
    "NG0128:22": "mya ngan 'das dang 'khor ba gnyis med yang dag nyid /",
    "NG0128:23": "chos kyi snying po phyi nang ma lus chos rnams kun gyi gzhi //",
    "NG0128:24": "bde gshegs kun gyi yum gyur gsang ba'i dbyings phyug ma //",
    "NG0128:25": "de bzhin nyid kyi ngang btsan bde ba chen po'i rgya mchog nyid //",
    "NG0128:26": "thams cad rang byung dkyil 'khor 'dir ni rnam par dag /",
    "NG0128:27": "bde dang mi bde gnyis med ye nas rdzogs pa'i chos //",
    "NG0128:28": "mi skye mi 'gag cir yang mi dgongs dmigs su med //",
    "NG0128:29": "byang chub kyi sems sgom pa'i rgyud las //",
    "NG0128:30": "don dam pa'i gleng gzhi'i le'u ste dang po'o //",
    "NG0128:33": "//  de nas bdag nyid chen pos ngo mtshar ba'i tshig 'di nyid la /",
    "NG0128:34": "nyid kyis ched du brjod pa /",
    "NG0128:35": "e e ma e ma ho //",
    "NG0128:36": "ngo mtshar gsang ba rmad du byung ba'i chos chen po //",
    "NG0128:37": "sus kyang ma bcos ma gsungs ma byas ngang gis gsal //",
    "NG0128:38": "skye ba med pas thams cad skyes kyang skye ba med //",
    "NG0128:39": "ming dang tha snyad 'dzin pa thams cad ye nas sangs rgyas yin //",
    "NG0128:40": "de nas yang ngo mtshar ba'i rmad du byung ste",
    "NG0128:41": "ma rtogs pa la ngo mtshar tshig 'di ched du",
    "NG0128:42": "brjod do // ma rig log 'khrul rtog pa'i gzung 'dzin gyis //",
    "NG0128:43": "med la yod brtags rten 'brel gnyis su 'khor //",
    "NG0128:44": "bya byed las 'phags rang bzhin nyid las nyams pa med //",
    "NG0128:45": "bdag nyid gnyis med bden pa ma mthong bas //",
    "NG0128:46": "sgyu ma la sogs dngos por 'dzin pas yang dag nyams //",
    "NG0128:47": "blun po gang zhig @#//",
    "NG0128:48": "mkha' la mdud pa 'dor ba 'dra //",
    "NG0128:49": "de nas bdag nyid chen po gzhi dang rtsa ba med pa nyid la nyid kyis brjod pa //",
    "NG0128:50": "rgyu 'bras mi 'byed gzhi dang rtsa ba med pa'i chos chen po //",
    "NG0128:51": "mi dmigs dmigs pa med las dmigs pa sna tshogs 'byung *//",
    "NG0128:52": "bsgrub tu med cing grub par bya ba 'di la ci yang med //",
    "NG0128:53": "ji bzhin nyid kyi ngang nyid yin pas btsan sar gnas pa ste //",
    "NG0128:54": "dmigs dang mi dmigs rtsol ba'i nad dang bral bas na //",
    "NG0128:55": "gnyen pos bcos su rdul tsam med pa yin //",
    "NG0128:56": "shin tu brtag dka' gting dpag bsam yas pa //",
    "NG0128:57": "rgyu dang 'bras bur 'dogs pa'i spyod yul min //",
    "NG0128:58": "byang chub kyi sems sgom pa'i rgyud las /",
    "NG0128:59": "rdzogs pa chen po la ngo mtshar ba'i tshig bstan pa dang */",
    "NG0128:60": "de ma rtogs pa la ngo mtshar ba dang don",
    "NG0128:61": "dam pa'i rang bzhin bstan pa'i le'u ste gnyis pa'o",
    "NG0128:64": "// //  de nas don dam pa'i rang bzhin de rtogs shing shes par bya ba /",
    "NG0128:65": "gnyis su med pa'i bdag nyid chen po de nyid kyis nyid la brjod pa //",
    "NG0128:66": "sems kyi rang bzhin kun gyi mchog ste blang dor med pa'i rgyal po yum //",
    "NG0128:67": "mi ldog sa la sogs pa dbang bcu rgyal ba kun dang gcig brnyes pa //",
    "NG0128:68": "gnas gsum mnyam nyid de la mtshan med yid kyis rab tu de la dad pas mos //",
    "NG0128:69": "ston pa 'jig rten sgron mar gyur gyis mtshungs par rab bsngags pa /",
    "NG0128:70": "chos la chos nyid snying por gyur pa 'jam dpal gzhon nu'i snying po nyid //",
    "NG0128:71": "bde gshegs ma lus yum du gyur pas rgyal ba kun gyi yum gcig po //",
    "NG0128:72": "tshul khrims la sogs pha rol phyin lam spyod pa rgya mtsho'i gzhir gyur pa //",
    "NG0128:73": "rnam dag byang chub sems kyi ngang tshul bsgom dang yon tan khyad par ni //",
    "NG0128:74": "blo ldan nam zhig sems kyi dam pa de ni mngon du gyur pa na //",
    "NG0128:75": "de la sku gsum mchog tu gyur pa chos kyi sku zhes rgyal bas gsungs //",
    "NG0128:76": "shes byed dam par gyur pa shes rab spyan zhes kyang ni de la bya //",
    "NG0128:77": "rdo rje rtse mo'i mchog nyid mi rtog ye shes de yang de nyid do //",
    "NG0128:78": "ji snyed 'phags pa'i rnam grol chos su bstan pa de dag thams cad kyang *//",
    "NG0128:79": "byang chub sems nyid rdzogs lam de yi yon tan de dag de las 'byung *//",
    "NG0128:80": "'phags pa'i rigs chen 'chi med byang chub sems dpa' de dag thams cad kyang *//",
    "NG0128:81": "de med mi 'byung de phyir de ni rnam grol mchog gi lam nyid do //",
    "NG0128:82": "bla med rang bzhin mchog gi mchog nyid 'di ni kun gyi mchog /",
    "NG0128:83": "gzhi rtsa med pa'i sems nyid rin chen nor 'dra la //",
    "NG0128:84": "mtshon du med pa rigs rgyud med de gang yang yod ma yin //",
    "NG0128:85": "cis kyang gzhig tu med pa'i phyir ni rdo rje nyid //",
    "NG0128:86": "mi 'gyur bde ba'i klung na de bzhin de gnas pa'i //",
    "NG0128:87": "byang chub snying po'i chos 'di mi dmigs byang chub sems mi dmigs //",
    "NG0128:88": "'di ni yang dag nyid de drang srong rnams kyi lam gyi mchog /",
    "NG0128:89": "sems kyis sems nyid de ltar mthong na bde @#//",
    "NG0128:90": "ba'i mchog /",
    "NG0128:91": "rang bzhin med pa'i sems la rang rig de bzhin bzhag /",
    "NG0128:92": "ma bsams ma btsal de bzhin gnas pa bsgom pa yin //",
    "NG0128:93": "de na kun tu rdo rje sems dpa' ci 'dra bsgom pa byas par 'gyur //",
    "NG0128:94": "phra zhing shes dka' drang srong chen po'i lam 'di mi rtog rtog las 'das //",
    "NG0128:95": "rtog par dka' zhing bstan par dka' la brjod pa'i tha snyad rnams dang bral //",
    "NG0128:96": "tshig gis mi phebs gzhan dang byis pa kun gyi spyod yul ma yin yang *//",
    "NG0128:97": "ston par nges pa'i lung dang bla ma rnams kyi man ngag de nyid don 'dir blta //",
    "NG0128:98": "mngon sum la sogs rgyu yis dngos po 'jig cing grub pa'i mtha' dpyod pa //",
    "NG0128:99": "de nyid rtog pa'i rgyun 'brangs spyod yul tshad mar bzhag nas blo yis 'jig byed de //",
    "NG0128:100": "rtog mtha' med phyir dpyod mtha' med de snying po med na tshad mar gang *//",
    "NG0128:101": "de phyir 'jig rten tha snyad btags pa rnal 'byor lam 'dir mi dgos so //",
    "NG0128:102": "phyogs dus mnyam nyid rnam par dag pa ye nas yin pas na //",
    "NG0128:103": "sna tshogs chos rnams kun la ji ltar 'dod dbang bsgyur //",
    "NG0128:104": "'jig rten 'das dang 'jig rten ma 'das thams cad kun //",
    "NG0128:105": "yang dag shes pas rab tu brtags pas rtogs 'gyur na //",
    "NG0128:106": "rang bzhin mnyam pa med las cir yang snang zhing 'byung *//",
    "NG0128:107": "ji ltar snang ba nyid na'ang dbyings kyi rang bzhin de bzhin nyid yin te //",
    "NG0128:108": "de ltar rtog par gyur pa'i rang byung ye shes snying po ni //",
    "NG0128:109": "sna tshogs chos rnams kun la dbang yang bsgyur bas mi nyams te //",
    "NG0128:110": "de phyir tshad bzhi rgyu 'bras 'dod pa'i tha snyad pa ni tshad mar 'jog mod kyi //",
    "NG0128:111": "rgyu yi 'bras bu dam pa'i yul 'di tshad mas gzhig tu ga la yod de med //",
    "NG0128:112": "dpe dang tshad mas rnyed min gsang sngags rgya mtsho chen po 'di //",
    "NG0128:113": "yongs bsrubs kun bskyed snying por gnas te 'bras bu'ang yin //",
    "NG0128:114": "byang chub kyi sems sgom pa'i rgyud las /",
    "NG0128:115": "don dam pa'i rang bzhin rtogs par bya ba'i thabs bstan pa dang */",
    "NG0128:116": "tshad mas gzhig tu med par bstan pa'i le'u ste gsum pa'o //",
    "NG0128:119": "//  de nas de bzhin gshegs pa thams cad kyi bdag po chen po des /",
    "NG0128:120": "nyid la nyid kyis bsgom du med pa'i don brjod pa //",
    "NG0128:121": "yangs so che'o shin tu phra ba'i chos nyid 'di //",
    "NG0128:122": "rgyu 'bras mi 'phyed ngang gis btsan pas de bzhin nyid //",
    "NG0128:123": "rang bzhin gnas pas bya med bde ba'i klung chen po //",
    "NG0128:124": "rna bas gzhan nas thos par mi rung tshig las 'das //",
    "NG0128:125": "lces kyang brjod du mi rung snod bcud ye nas rnam par dag /",
    "NG0128:126": "blang dor med pa'i rdo rje'i sku ste rdzogs pa'i sku //",
    "NG0128:127": "drang srong bden par bzhugs pa rnams kyis brtag mi bya //",
    "NG0128:128": "don 'dis brtags pas mi rtog klung las nyams //",
    "NG0128:129": "chos kyi snying po 'di la bsgom du ci yang grub pa med //",
    "NG0128:130": "gang yang dmigs na mtshan med mtshan ma 'dra ste rtogs //",
    "NG0128:131": "mi rtog pa nyid rtogs pa'i klung ste ye",
    "NG0128:133": "[(]14[)]@#// shes skye //",
    "NG0128:134": "gang yang snang ba med pa'i chos nyid lam mchog la //",
    "NG0128:135": "ma btsal bsam dang bral na bsgom pa'i klung *//",
    "NG0128:136": "btsal zhing brtags na lam mchog de las gol //",
    "NG0128:137": "de las de bzhin bde ba mi 'byung rgyu 'bras can //",
    "NG0128:138": "bsgom du med bzhin dmigs par byed pa smig rgyu chu byed 'dra //",
    "NG0128:139": "byang chub kyi sems sgom pa'i rgyud las /",
    "NG0128:140": "sgom pa'i thabs bstan pa'i le'u ste bzhi pa'o //",
    "NG0128:143": "//  de nas gnyis su med pa'i bdag nyid chen pos",
    "NG0128:144": "theg pa chen po'i don dang mtshan nyid nyid la",
    "NG0128:145": "nyid kyis brjod pa /",
    "NG0128:146": "sems ni rdo shing 'dra ste dge dang mi dge'i las mi spyod pa dam pa'i sems yin no //",
    "NG0128:147": "don dam nyid la ming dang mtshan ma med de",
    "NG0128:148": "sems kyis dmigs par nus pa ma yin ngag gis",
    "NG0128:149": "bshad par nus ma yin //",
    "NG0128:150": "sems g.yos pa na mtshan ma nyid de mtshan ma'i",
    "NG0128:151": "rgyu la ming btags pa de ming dang mtshan ma",
    "NG0128:152": "zhes bya'o // rnam par rtog pa gang yang len",
    "NG0128:153": "zhing chags na de ming sgyu ma mi bde ba",
    "NG0128:154": "yi 'du shes yin /",
    "NG0128:155": "ming dang mtshan ma gang na'ang med par rtogs shing",
    "NG0128:156": "shes na de ming yang dag pa yi ye shes",
    "NG0128:157": "so // ming dang mtshan ma ci yang rang rig",
    "NG0128:158": "yid las ma skyes pa ni de bzhin nyid ces",
    "NG0128:159": "so // bshad // theg pa chen po gang na",
    "NG0128:160": "bden pa bzhin du rnam par shes pa mi g.yo",
    "NG0128:161": "zhing ni sems kyi rgyu nyid skye ba med pa'o",
    "NG0128:162": "so // bshad // // rnam par rtog pa med",
    "NG0128:163": "pa gang na da ltar gyi ni rnam par shes",
    "NG0128:164": "so // bshad // // pa mi skye'o // sangs",
    "NG0128:165": "rgyas spyod pa ji lta bu na sems med par",
    "NG0128:166": "shes chos la chos med par shes pa'o //",
    "NG0128:167": "sems gzugs med la shes pa yod pa gang na",
    "NG0128:168": "sems la chos la gzugs med pa de shes dang",
    "NG0128:169": "mi shes pa'o // pho mo khyim pa rab tu",
    "NG0128:170": "byung ba sems can sangs rgyas la sogs mthong ba",
    "NG0128:171": "de dag ma g.yos pa na yang dag pa bzhi",
    "NG0128:172": "chos lam spyod pa yin //",
    "NG0128:173": "sems de shes par bya ba'i phyir na bsgom pa'i mis ni su la'ang brten par mi rigs te //",
    "NG0128:174": "brten pa'i mi rnams mi rgod sems dang chas shing",
    "NG0128:175": "khe sogs ci thob tshol ba yin pas bsgom la",
    "NG0128:176": "gnod phyir ro // sems rtogs bsgom pa'i mis ni",
    "NG0128:177": "'grus par gsungs ba nyin mtshan le lo mi byed",
    "NG0128:178": "gnod phyir ro // pa'o // chos rnams thams cad",
    "NG0128:179": "brtags pa yod phyir brdzun te bden med nges pa",
    "NG0128:180": "med par 'chi tshe 'jigs med la /",
    "NG0128:181": "bag chags de mthus dmyal ba'i bag tsha med de sangs rgyas nyid las dmyal sogs ming yang med //",
    "NG0128:182": "chos rnams thams cad ngo bo nyid kyis stong pa",
    "NG0128:183": "de ni sangs rgyas rnams kyi yang dag pa yi",
    "NG0128:184": "lam yin no // de ltar rtogs nas de thob",
    "NG0128:185": "pa la de nyid sangs rgyas yin par sangs rgyas",
    "NG0128:186": "lam yin no // gsungs // de 'dra'i chos 'di",
    "NG0128:187": "rtogs nas gzhan la 'chad pa de ni 'khor ba'i",
    "NG0128:188": "sems can sgrol la mkhas pa yin //",
    "NG0128:189": "dus gsum sangs rgyas kyis kyang 'di bzhin rtogs shing thob las byung nas mtshan dpe dod //",
    "NG0128:190": "ngo bo nyid kyis @#//",
    "NG0128:191": "stong pa 'di ma rtogs par gzhan na chos dbyings med cing 'bras bu sangs rgyas med //",
    "NG0128:192": "ngo bo nyid stong spyod pa stong pa'i ngo bo",
    "NG0128:193": "nyid la ma chag par na de nyid mya ngan",
    "NG0128:194": "'das pa'o // yang dag don 'di tshig gis bshad",
    "NG0128:195": "du mi rung tshig dang bshad pas sleb par nus",
    "NG0128:196": "'das pa'o // ma yin // byang chub sems sgom pa'i rgyud las /",
    "NG0128:197": "theg pa chen po mdo sde'i don dang mtshan nyid bstan pa'i le'u ste lnga pa'o //",
    "NG0128:200": "//  de nas gnyis su med pa'i bdag nyid chen pos gnyis su med pa'i don nyid //",
    "NG0128:201": "nyid kyis nyid la ched du brjod pa ched du brjod do //",
    "NG0128:202": "byang chub sems ni yon tan thams cad 'byin pa'i nor bu nyid de theg pa'i mchog /",
    "NG0128:203": "khyad par mchog tu gyur cing kun gyis rab tu bsngags pa rdzogs chen yin //",
    "NG0128:204": "kun gyi rang bzhin bya bral yangs pa'i snying po 'di ni bsgom du rdul tsam med //",
    "NG0128:205": "de ni skye med byang chub sems kyi rang bzhin dngos med dmigs su med pas so //",
    "NG0128:206": "byang chub sems ni de bzhin nyid las ngang gis 'da' mi byed //",
    "NG0128:207": "de ltar de bzhin gnas pa 'di la de bzhin gshegs pa kun gnas 'di la dgongs //",
    "NG0128:208": "de bzhin gshegs pa'i thugs nyid de bzhin nyid de de bzhin nyid las de mi 'byung *//",
    "NG0128:209": "de ni rnam dag chos sku dri med 'od gsal bde chen lhun grub sa yang yin //",
    "NG0128:210": "mkha' dbyings gzhal yas kun tu 'od kyi sa las 'das pa'i bla med theg chen 'di //",
    "NG0128:211": "theg pa kun gyi nad gso mdzad pa'i sman pa'i rgyal po ste //",
    "NG0128:212": "'di las zab pa'i chos ni gang na'ang med pa yin te shin tu phra //",
    "NG0128:213": "'di ma mthong bar gang ga'i bye snyed sangs rgyas mthong yang yang dag byang chub med //",
    "NG0128:214": "theg gzhan blo yi gting du snang zhing ye shes chen po'i lam sbyangs byas kyang rtog pa'i klung *//",
    "NG0128:215": "blo yi rim pas yun ring yun du bsgrubs na grub mtha' mthar 'dzin kho na de nyid do //",
    "NG0128:216": "theg gzhan grub mtha' 'di ni cir yang dmigs su med de kun gyi rang bzhin yin //",
    "NG0128:217": "'di las ya mtshan 'phrul gyi ye shes 'od 'bar de ni kun la khyab par gsal //",
    "NG0128:218": "'dir ma 'khyil ba'i chos ni gang na'ang med de thig le dag pa'i sku //",
    "NG0128:219": "'di ni dmigs shing bsgom du med de bsgom pa'i tha snyad 'das //",
    "NG0128:220": "lam du bgrod du med de lam mchog lam gyi phul te de bzhin lam phugs nyid //",
    "NG0128:221": "'di la rtogs par byar med kun sangs rgyas pa ye nas yin //",
    "NG0128:222": "'khor ba mya ngan 'das pa gnyis med mnyam pa'i rgyal po blang dor med //",
    "NG0128:223": "de bzhin nyid ma gtogs pa'i chos rnams gud na yod ma yin //",
    "NG0128:224": "chos 'di snang ba thams cad 'du byed rgyun dang bcas pa'i mthu nyid snang ba ste //",
    "NG0128:225": "rgyun rtogs bag chags rgyun ma chad par snang ba yin pas snang ba'i dngos po brtag mi bya //",
    "NG0128:226": "de dag sems kyi 'byung 'jug rgyun bcad phyir na ye sangs rgyas pa las //",
    "NG0128:227": "gzhan du mi bsam de nyid @#//",
    "NG0128:228": "de bzhin gyi nar de bzhin nyid //",
    "NG0128:229": "sems kyi phur pa de bzhin gting du btab nas bzhag pa de las dbyung mi bya //",
    "NG0128:230": "'gul zhing g.yo ba'i tshe na bcing zhing 'byung du gzhug par yongs mi bya //",
    "NG0128:231": "byang chub kyi sems sgom pa'i rgyud las /",
    "NG0128:232": "don gyi snying po rang bzhin yon tan dang bcas pa'i le'u ste drug pa'o //",
    "NG0128:235": "//  de nas yang gnyis su med pa'i bdag nyid chen pos //",
    "NG0128:236": "kun nas nyon mongs pa'i mtshan nyid nyid la nyid kyis brjod pa //",
    "NG0128:237": "dngos po'i mtha' yi rgyu ni lo rgyus dag las lam 'di brtag par bya //",
    "NG0128:238": "skye bo kun gyi sems la mngon snang phyi nang grags pa'i chos 'di ni //",
    "NG0128:239": "'dzin pa drug gis ji ltar mthong zhing brtags pa de ltar ma yin 'khrul //",
    "NG0128:240": "rang gi rtog pas myos pa de bzhin gzung ba de nyid bden gyur na //",
    "NG0128:241": "de dag dngos po med rtogs dgra bcom 'dra bar 'gyur bar rig /",
    "NG0128:242": "de dag dus dgras 'joms dang sdug bsngal nyen las de 'khrul mngon par 'gyur /",
    "NG0128:243": "gzhan du skye mched bsgoms nas rig pa de dag tshad mar gyur na ni //",
    "NG0128:244": "de nyid tshad mar gyur pas 'phags pa'i lam de su la'ang dgos mi 'gyur //",
    "NG0128:245": "lam med rnam grol lam du bstan zhing dbang po'i shes pas ma thar te //",
    "NG0128:246": "sdug bsngal 'ga' yang mi 'jil rnam rig shes te nyon mongs skye ba'i gnas //",
    "NG0128:247": "de phyir skye bos mthong ba de dag 'khrul par mngon zhing rgyal bas gsungs /",
    "NG0128:248": "de la 'khrul pa'i dbang gis ji ltar snang bar 'gyur //",
    "NG0128:249": "kun tu rtog can yang dag ma yin kun tu rtog pas rtsol med nyams //",
    "NG0128:250": "blo gros phyin ci log tu gyur cing ma rig rkyen gyi dbang song bas //",
    "NG0128:251": "sems dang sems las byung ba de nyid lus gsum don du snang ba yin //",
    "NG0128:252": "'du byed sna tshogs dag gis bag chags bsags las gang goms mthu brtas tshe //",
    "NG0128:253": "sems nyid yul dang lus 'drar snang ba rus pas gang ba bzhin du snang *//",
    "NG0128:254": "bag chags bsags pa'i rgyun la dmigs skyes yid las btags pa'i bdag ni med //",
    "NG0128:255": "'du byed mthu yis bsgribs shing phra ba ma mthong de las rnam rig skye //",
    "NG0128:256": "rgyun dang bcas pa'i sems kyi mthu ni ma rtogs rtog pa'i rjes 'brangs nas //",
    "NG0128:257": "de nas zag bcas rang bzhin rtog pas bdag gi chos rnams rgyas par byed //",
    "NG0128:258": "ldan par 'byung ba de ni shin tu rgyu ba de ni ma mthong las //",
    "NG0128:259": "bdag tu blta ba sogs pa mu stegs blta ba sna tshogs skye zhing thar par rtog /",
    "NG0128:260": "sems 'di las rnams sna tshogs gnas 'gyur bag chags mtha' med nges pa med //",
    "NG0128:261": "bag chags brtas shing sad par byed pa'i rkyen yang rnam pa sna tshogs te //",
    "NG0128:262": "rkyen 'gas bag chags 'ga' zhig smin nas mi yi rgyud kyi lus snang la //",
    "NG0128:263": "rkyen gzhan dag gis bag chags gzhan sad byas tshe 'gyu ba'i mthu mthong nas //",
    "NG0128:264": "dbang phyug la sogs byed par 'dod de lam des @#//",
    "NG0128:265": "mi zhi grol mi 'gyur //",
    "NG0128:266": "rnal 'byor lam bslad the tshom rgyu yang rgyun 'di phra ba ma rtogs skye //",
    "NG0128:267": "bdag tu brtags pas bsgribs te 'phags pa'i rigs dang rnam par bral //",
    "NG0128:268": "chos su btags pas sdug bsngal sna tshogs 'byung zhing ngan song srid par 'gyur //",
    "NG0128:269": "rnam shes de yang 'du byed rgyun las mtshan ma tha dad 'dzin pas na //",
    "NG0128:270": "las kyi khyad par dag gis brgyad du snang gis rigs la du ma med //",
    "NG0128:271": "shes shing rig pa'i rigs su gcig ste rigs la du ma med //",
    "NG0128:272": "de phyir sems kyi skad cig dang po'i de la lus dang chos kun gnas //",
    "NG0128:273": "de la bsam pa zhen phyir phyi ma des 'byung de la snang *//",
    "NG0128:274": "rang sems rgyun la 'phags pa skye bo'i chos ni gzhan na yod pa min //",
    "NG0128:275": "rgyud drug rigs lam de la'ang sna tshogs de dag rang gi ting 'dzin no //",
    "NG0128:276": "sems rgyun de ni phyogs kyang cung zad med pas gcig la brten pa med pa'o //",
    "NG0128:277": "de phyogs la med phyir na mtha' yas zhing rnams bdag gi lus //",
    "NG0128:278": "bdag gis lus ni mtha' yas zhing dang skye ba'i lus su rab snang yang *//",
    "NG0128:279": "sems dang bag chags tha dad ma yin gcig min brtag par rab tu dka' //",
    "NG0128:280": "'di kun rten cing 'brel bar 'byung ba'i tshul te skye dang 'gag 'gyur zhes //",
    "NG0128:281": "tshig pa'i sa bon bzhin du med las med pa mi 'byung rgyu 'bras med /",
    "NG0128:282": "dngos por zhen cing rgyu dang 'bras bur ston pa'i sems nyid ni //",
    "NG0128:283": "rgyu dang rkyen du snang de de gnyis med phyir skye dang 'jig pa med //",
    "NG0128:284": "skye 'chi med phyir bdag gzhan med de 'chi 'pho med phyir rtag chad med //",
    "NG0128:285": "des na 'khrul 'khor med cing mya ngan 'das pa'ang med par mngon //",
    "NG0128:286": "gnas kyi skad cig nams kyang mi 'bral de tshe mnyam 'gyur de mod med //",
    "NG0128:287": "yang dag ma yin rtog pas bskyed phyir bag chags yod pa ma yin dang *//",
    "NG0128:288": "spyod yul med phyir kun gzhi med cing rnam rig de yang med pa yin //",
    "NG0128:289": "phyogs rnams med phyir dmigs dang gnas med rnam shes rig pa ji ltar skye //",
    "NG0128:290": "de phyir sems 'di yod med mtha' las 'das shing gcig dang du ma bral //",
    "NG0128:291": "sems ni nang na mi gnas phyi rol mi gnas bar na gnas ma yin //",
    "NG0128:292": "thams cad kun la mnyam gnas de nyid ngang nas g.yos pa med //",
    "NG0128:293": "rnam dag lam chen sems nyid rdo rje 'di ni shes bya nyid de thams cad skye //",
    "NG0128:294": "cir yang mi dmigs kun tu 'od gsal snying po'i tshul te yan lag rgyas //",
    "NG0128:295": "ye nas gnas pa'i de bzhin nyid ni rang rig rnam par dag pa ste //",
    "NG0128:296": "de nyid yum gyi mkha' ste mi 'gyur gnas pas de bzhin sems zhes bya //",
    "NG0128:297": "sems ni mtshan mar ma yin thams cad 'byung bas dbyings kyang yin //",
    "NG0128:298": "mtha' dang dbus med mi rtog rtog las 'das pas chos skur bshad //",
    "NG0128:299": "de nyid 'phags pa'i tshogs su ye nas gsal bas ye shes tshogs chen po //",
    "NG0128:300": "cis kyang mi bsgrib mi shigs mi snang ba @#//",
    "NG0128:301": "las thams cad snang bas kun gzhi yin //",
    "NG0128:302": "sems kyi gting 'di mthong na sems las ma gtogs chos rnams gang yang med //",
    "NG0128:303": "mchog tu rmad byung ngo mtshar khyad par yul 'di kun gyi sman chen yin //",
    "NG0128:304": "shes bya de bzhin nyid la rang rig rig byed rang zhir 'gro ru gzhug /",
    "NG0128:305": "rang rig de yang de las byung nas de la gnas pas gnas pa de kar bzhag /",
    "NG0128:306": "lam gzhan ji ltar bgrod kyang grub mtha' de nyid yin //",
    "NG0128:307": "de phyir kun gyi 'byung khungs de ni grub mtha' 'bras bu yin //",
    "NG0128:308": "thams cad rang gis 'char bas nam mkha'i tshul du'ang gnas //",
    "NG0128:309": "'di ni kun gyi dmigs bu yin te gzhan long khrid par byed /",
    "NG0128:310": "thams cad mnyam pa'i rgyal po bya ba yin pas spyod las 'das pa yin //",
    "NG0128:311": "de ltar ye nas gnas pa de la su zhig",
    "NG0128:312": "mi 'chos ngo bo de nyid de bzhin 'jog pa",
    "NG0128:313": "byang chub che / de kho kun rdzogs rang bzhin chos kyi snying po lta spyod rdzogs pa yin //",
    "NG0128:314": "chos kyi snying po 'di la lta spyod de nyid bsgrub par byed pa de la snying po ring *//",
    "NG0128:315": "de yis snying po ma mthong spyod dang bcas pas snying po nyams //",
    "NG0128:316": "'di ni rtsol dang ye nas bral bas btsal du ye nas med phyir snying po'i mchog /",
    "NG0128:317": "dus gsum rgyal bas kyang ni ma bsgrubs ma sbyangs ma btsal bzhag las mthong *//",
    "NG0128:318": "mthong ma thag tu sbyang btsal 'gyod de sbyangs ma dgos par rtogs //",
    "NG0128:319": "rtogs pa'i ngang de la ni dus gsum rgyal ba'i sangs rgyas rdul snyed gnas //",
    "NG0128:320": "sangs rgyas bgrod phyir rtsol ba'i lam kun bor nas gdod sangs rgyas //",
    "NG0128:321": "rtsol bgrod lam la gnas tshe 'phags pa'i sar tshud tsam //",
    "NG0128:322": "de phyir nye lam bde rdzogs sku gsum rdo rje 'chang ba'i sa zhes snying po 'di la bya //",
    "NG0128:323": "ma bgrod gnas su phyin pa rang rgyud dag pas phyin pa'i sa yang yin /",
    "NG0128:324": "phyi nang sems kyi spyod yul bag chags rgyun dang bcas bar blta ba sems tsam yin //",
    "NG0128:325": "sems rgyun bag chags rtog pa de la snying po 'di nyid med //",
    "NG0128:326": "de phyir yul dang lus su blta ba de nyid rtogs pa'i rgyun nyid do //",
    "NG0128:327": "mi bsgom mi bsgrub mi bsrung de bzhin nyid la rang blo de bzhin bzhag /",
    "NG0128:328": "de la bzhag sa 'gro sa 'dug sa kun gyis bgrod sar phyin pa yin pas nye lam mo //",
    "NG0128:329": "byang chub kyi sems sgom pa'i rgyud las /",
    "NG0128:330": "sems tsam gyi lta ba 'bras bu yon tan dang",
    "NG0128:331": "bcas pa a tir la bzla ba'i le'u ste bdun",
    "NG0128:332": "pa'o // //",
    "NG0128:334": " de nas bcom ldan 'das gnyis su med pa'i bde",
    "NG0128:335": "ba chen pos yang dag pa ma grub pas de'i",
    "NG0128:336": "rdzu 'phrul 'khrul pa rnams la snang bar bstan pa",
    "NG0128:337": "'di nyid la nyid kyis ched du brjod do //",
    "NG0128:338": "bde gshegs byang chub med phyir de yi rdzu 'phrul sgyu 'dra 'khrul la snang *//",
    "NG0128:339": "de bzhin gshegs pa'i ye shes de nyid shin tu dge ba'i rgyud nyid dang *//",
    "NG0128:340": "chos kyi dbyings nyid la ni de dag dmigs shing skye bar brtags pa @#//",
    "NG0128:341": "yang *//",
    "NG0128:342": "rdo rje gnas med phyir na mnyam gnas rang bzhin 'drar gyur dang *//",
    "NG0128:343": "chos dbyings rdo rje rtse mo de dag phyogs gnyis med pas skad cig min //",
    "NG0128:344": "dag pa'i dge rtsa gzugs brnyan med pas 'jig rten yod mi 'gyur //",
    "NG0128:345": "de phyir byang chub ma chub mtshan nyid med par gcig pas blang dor med //",
    "NG0128:346": "don de'i tshul gyis don dam rnam grangs skye 'gag med dang mnyam nyid dang *//",
    "NG0128:347": "gnyis med bsam 'das stong nyid chos dbyings brjod dang bral la sogs //",
    "NG0128:348": "bstan pa de kun tha snyad yin te don dam med cing kun sgrib med //",
    "NG0128:349": "don dam tshul gyis lam nyid 'di 'dra zhes pa kun sgrib yin //",
    "NG0128:350": "the tshom yod med chos ni gang la'ang spangs shing gnas par mi byed do //",
    "NG0128:351": "bsgom pa dang ni chos dbyings med phyir som nyi med la dam par blta ba'ang med //",
    "NG0128:352": "de ltar dngos po'i mtha' rnams brtags dang de bzhin sgyu ma med 'gyur phyir //",
    "NG0128:353": "yod la ltos pa'i med pa'ang med de yod pa'ang med //",
    "NG0128:354": "mtha' rnams med phyir dbus med dbus la'ang gnas par mi byed do //",
    "NG0128:355": "gang la'ang 'jig rten dbang phyug pad+mo kun kyang mi spang 'drar mnyam gnas //",
    "NG0128:356": "chos la 'khrul par mthong ba de nyid 'khrul pa yin par rab rtogs te //",
    "NG0128:357": "drug gis bstan pa'i bdud kyi las kyang mi 'dor ngan du mi rtog go /",
    "NG0128:358": "shes rab thabs kyi spyod pa la'ang mi gnas phyir na bdud rtsi 'dra bar spyod //",
    "NG0128:359": "rang gi shes pa dam par byas shing kun las rgyal te des bsnyems na //",
    "NG0128:360": "'dod chags zhe sdang skyes nas rtsod 'byung gti mug yin te don mi mthong *//",
    "NG0128:361": "ji srid yid kyi g.yo ba de srid bdud kyi yul te phra ba'i lam //",
    "NG0128:362": "g.yo dang mi g.yo tha snyad mi gnas gnas la'ang gnas pa'ang med //",
    "NG0128:363": "snang med dbu ma'i lam ste byang chub sems zhes bde gshegs gsungs //",
    "NG0128:364": "de phyir gang yang mi 'byed zag med de bzhin nyid kyi thig ler thams cad gcig pa yin //",
    "NG0128:365": "'di las gzhan med rgyu yin 'bras bu nyid de snying po'ang yin //",
    "NG0128:366": "'di ma mthong na gang la bsnyad kyang rtog pa'i klung la gnas //",
    "NG0128:367": "gzugs dang mtshan ma smon par 'dzin pa rab spangs nas //",
    "NG0128:368": "rnam par thar pa gsum po bsgom pa'ang bdud kyi las yin gzugs nyid stong pa'o //",
    "NG0128:369": "'khor ba'i lam gsum spong zhing mya ngan 'das lam bsgom pa'ang bdud nyid de //",
    "NG0128:370": "de nyid rang bzhin ma zhi rang bzhin rtsal spang gar mi gnas //",
    "NG0128:371": "'phags pa kun gyi yul dang gnas kyang 'das sogs lam nyid gzhan na med //",
    "NG0128:372": "byang chub kyi sems sgom pa'i rgyud las /",
    "NG0128:373": "mya ngan las 'das pa'i lam mthar gtugs pa bstan pa'i le'u ste brgyad pa'o //",
    "NG0128:376": "//  de nas yang bcom ldan 'das bde ba chen pos /",
    "NG0128:377": "yang dag pa'i don mdzub tshugs su dgongs pa sangs",
    "NG0128:378": "rgyas nyid kyis nyid la ched du brjod pa 'di",
    "NG0128:379": "ched du brjod @#// do //",
    "NG0128:380": "ldang dang mi ldang ched du mi spang sems rten mi 'cha' mngon du min //",
    "NG0128:381": "'jam dpal ma yin rdul tsam g.yo ba de nyid de yin der mi gnas //",
    "NG0128:382": "bsgom pa'i sa mi rnyed phyir bsgoms pas rnyed par mi 'gyur te //",
    "NG0128:383": "rnam bral gang la'ang mchog dang tha ma med par lam mchog 'di bsgom mo //",
    "NG0128:384": "bya byed bya bral ye nas de bzhin nyid 'di de bzhin rang bzhin gnas //",
    "NG0128:385": "de la 'khor ba mya ngan 'das med gang la'ang med min thams cad ldan //",
    "NG0128:386": "byang chub kyi sems sgom pa'i rgyud las /",
    "NG0128:387": "rdzogs pa chen po mdor bsdus te sgom pa'i lam gyi mchog gi le'u ste dgu pa'o //",
    "NG0128:390": "//  de nas yang bde ba chen pos /",
    "NG0128:391": "rang bzhin gyis nyid la nyid kyis ched du brjod pa 'di ched du brjod do //",
    "NG0128:392": "'du byed ma skyes chos kun 'byung med shin tu chos rnams mya ngan 'das //",
    "NG0128:393": "dngos med de tshe kun kyang chos kyi dbyings zhes dgra bcom rab 'byor yin //",
    "NG0128:394": "nam mkha' mi dmigs ming tsam dge dang mi dger dbye ba med //",
    "NG0128:395": "rtsol bar yid la mi byed gang la sems med shes dang mi shes bral //",
    "NG0128:396": "dran dang 'byed med spang len gang la'ang dga' dang mtshungs med mi dmigs shing *//",
    "NG0128:397": "mnyam gnas gnyis su brtag med brjod bral bya dang mi bya med de sogs bri med //",
    "NG0128:398": "ched du rtsol bar yid la mi byed cis kyang mi 'khrugs mnyam shes dang *//",
    "NG0128:399": "gang la'ang chags dang yul gyis myos skrag med de mi 'bral mi gnas shing *//",
    "NG0128:400": "mi 'phrog mnyam shes bzhi po phyogs dang pha rol phyin rnams der shes te //",
    "NG0128:401": "sems kyis dbyings su bsgoms pas lam gyi phugs na 'dug pa ye yin gyis //",
    "NG0128:402": "gzhan du bsgoms pas 'od gsal don nyid rig par mi 'gyur ro //",
    "NG0128:403": "brda' can yang dag len pa'ang byang chub yin zhes ston pas rab gsungs phyir //",
    "NG0128:404": "de la 'di ni byang chub sems nyid bskyed cing bsgom pa'i gnas yin te //",
    "NG0128:405": "ting 'dzin gsum po brtan par byas shing rtags kyi phyag rgya gsum bcings nas //",
    "NG0128:406": "chos kyi phyag rgya chen po sems nyid bskyed de snying po brjod cing bsgom //",
    "NG0128:407": "rdo rje sems dpa' bsgoms pas lam kun ma nor bsgom pa yin //",
    "NG0128:408": "kun tu bzang mo'i spyod pas ma zin dge ba'i chos ni gang yang rung *//",
    "NG0128:409": "kun tu bzang po'i spyod pa'ang bdud kyi las te zad cing mthar thug 'gyur //",
    "NG0128:410": "de dang ldan pa'i las ni bdud kyi las kyang byang chub chen por spyod par gsungs //",
    "NG0128:411": "don 'dir mos pa de yang byang chub chen po yin zhes rgyal bas rab tu bsngags //",
    "NG0128:412": "gnas 'dir bskyed pa tsam gyis 'jig rten gsum po bla mar bcas pa yi //",
    "NG0128:413": "mchod gnas nyan thos bdud kyi sde rnams zil gyis gnon par sangs rgyas gsungs //",
    "NG0128:414": "thabs chen byang chub sems dpa' gsang ba'i spyod pa'ang 'di nyid do //",
    "NG0128:415": "'di med rgyal ba rnam par snang mdzad theg pa gsum ston mi srid @#//",
    "NG0128:416": "do //",
    "NG0128:417": "skad cig tsam du dad pa'i shugs skyes de yang myur du 'jam dpal gzhon nur 'gyur //",
    "NG0128:418": "dkyil 'khor gsang bar zhugs shing theg chen byang chub mchog kyang gsungs pa yin //",
    "NG0128:419": "tshul khrims sdom pa kun kyang bsrungs shing sbyin gnas dam par rab tu bsngags //",
    "NG0128:420": "de phyir byang chub sems kyi bsod nams de la gzugs yod na //",
    "NG0128:421": "nam mkha' bar snang de yang snod du chung zhes rgyal bas mtshungs par gsungs //",
    "NG0128:422": "yang dag bde gshegs ma lus byang chub sems la gnas //",
    "NG0128:423": "byang chub sems dang lam du ma mtshungs chos gang med //",
    "NG0128:424": "rgyal bas sems kyi dngos gzhi phra ba mthong bas rgyas //",
    "NG0128:425": "bdud dang des zin zil gyis gnon pa de yang dbyings kyi ngang *//",
    "NG0128:426": "'di la skye dang 'gag pa med de 'du 'bral ci yang med //",
    "NG0128:427": "ye shes dbyings med mya ngan 'das pa'ang yin //",
    "NG0128:428": "chos zhes ming du gdags su dgos 'brel thams cad rdzogs //",
    "NG0128:429": "mtshan ma rab zhi mtshan ma med pa med pa'ang med //",
    "NG0128:430": "rab zhi med pa'i med pa'ang med las 'das pa ste //",
    "NG0128:431": "gzhan la spyod las 'das pas 'das las 'phags //",
    "NG0128:432": "stong pa mi dmigs rang bzhin med dang ji ltar de bzhin nyid //",
    "NG0128:433": "gdags pa'i bsgrub pa byed pa'i lam ste 'jug pa'i gnas //",
    "NG0128:434": "'di la 'jug dang zhugs dang ma zhugs ye rgya chad pas theg pa'i bla //",
    "NG0128:435": "spyod med tshig las 'das pas kun la khyab phyir rgya mchog nyid //",
    "NG0128:436": "ming tshig bzlas pa rnam bral gsang sngags mchog chen yin //",
    "NG0128:437": "ye nas de las mi 'gyur rgyal bas bsgyur du rung ba min par rang byung nyid //",
    "NG0128:438": "'di ltar rtogs nas 'di la blo gros gnas pa blo gros mchog /",
    "NG0128:439": "de ni 'jam dpal dpal ldan gzhon nu nyid ces bya //",
    "NG0128:440": "dus gsum sangs rgyas kun kyang de gtsug khur zhing de lta'i yon tan de dang mtshungs //",
    "NG0128:441": "de lta'i yon tan mtha' yas ma btsal ma bsgoms rang bzhin gnas las byung ba'i phyir //",
    "NG0128:442": "chos gzhan mi dgos yon tan rgyal ba'i theg chen 'di las chos gzhan med //",
    "NG0128:443": "de phyir chos lam 'jug dang zhugs nas 'bras thob 'dod pa khron sbal 'dra //",
    "NG0128:444": "byang chub kyi sems sgom pa'i rgyud las /",
    "NG0128:445": "rdzogs pa chen po'i rang bzhin nga rgyal dang bcas pa'i le'u ste bcu pa'o //",
    "NG0128:448": "//  de nas bcom ldan 'das bde ba chen pos don",
    "NG0128:449": "mdor bstan pa nyid kyis nyid la ched du brjod",
    "NG0128:450": "pa 'di brjod do //",
    "NG0128:451": "skye bo skye ba sna tshogs dag na skyes shing skye 'gyur skye ba'i rgyun gyi dbang song ba //",
    "NG0128:452": "rtog mtha' mi shes rtog pas bslus shing rtog pa'i",
    "NG0128:453": "rgyun 'brangs 'khrul pa'i rtog las phyir ldog med gyur",
    "NG0128:454": "pa // sgyu ma'i sgyu shes dag gis sgyu ma'i",
    "NG0128:455": "glang po 'dra bar sgyu mas rmongs pa'i sgyu ma",
    "NG0128:456": "pa // rnams // rmi lam rmi ba bzhin du",
    "NG0128:457": "rmi yis bden pa nyams shing rmi lam dbang du",
    "NG0128:458": "song ba'i rmi lam pa //",
    "NG0128:459": "lam 'di spangs shing mtha' dang lam @#//",
    "NG0128:460": "gzhan lam du bltas pas ma nor lam du ston pa de //",
    "NG0128:461": "de dag rdo la gser bzhin thugs rje'i thugs rjes kye ma ho 'phrogs pa yin //",
    "NG0128:462": "mchog tu shes rab sbyangs pa rnams kyi spyod yul 'di yin gyi //",
    "NG0128:463": "skal med shes rab ma sbyangs pa la gsung gi nying khu 'di mi snang *//",
    "NG0128:464": "rgyal ba rnams kyis bsnyen pa bdud rtsi'i lam mchog 'di //",
    "NG0128:465": "rgyal bas rnyed pa don chen rnyed pa'i mchog yin no //",
    "NG0128:466": "de lta'i don 'di bdag dang phrad nas bdag gis rtogs gyur cig /",
    "NG0128:467": "smon zhing de la tha mal wa khyi la sogs gang 'dun kyang *//",
    "NG0128:468": "de yis byang chub chen po'i bde la bsnyeg pa'i phyir //",
    "NG0128:469": "'di ni 'phags pa'i khong na gnas pa'i nang na btsun zhing che //",
    "NG0128:470": "rtogs nas 'di la spyod pa la lta smos ci dgos te sangs rgyas yin //",
    "NG0128:471": "sems can las kyis 'di la mi 'phrogs shing *//",
    "NG0128:472": "'phags pa'i thugs rjes 'di la gzung du med //",
    "NG0128:473": "don gyi don te bsgom rtsol med pa'i don dam rgyal po yin //",
    "NG0128:474": "sangs rgyas thugs kyi nying khu sbas pa zab mo'i gsung *//",
    "NG0128:475": "dri med rgya mtsho'i snying po byang chub rgya chen po //",
    "NG0128:476": "theg pa'i rtsa ba 'bras bu'i theg pa yongs kyi mchog /",
    "NG0128:477": "ye nas gnas pa de nyid de ltar shes pa sgoms dang sangs rgyas yin //",
    "NG0128:478": "lta bas zin pa'i ye shes zang thal de bzhin dkyil po che //",
    "NG0128:479": "chos sku 'od dpag med pas don 'di bshad pa las //",
    "NG0128:480": "rgyal ba'i gsung gis bsgrags la 'di 'drar snang ngam zhes //",
    "NG0128:481": "de bzhin gshegs pa chos sku dpag med khyod la 'dun par gyis //",
    "NG0128:482": "chos sku'i gsung mchog rgya mtsho 'di la'ang de bzhin blta //",
    "NG0128:483": "sa bcu pa la 'di gnas phyir na de la 'di yang gtad //",
    "NG0128:484": "'di blo su la gnas pa byang chub sems dpa' sa rnams grub pa'i mchog /",
    "NG0128:485": "sa yang don 'di blo la skad cig gnas pa de la rdzogs par chos skus gsungs /",
    "NG0128:486": "de yi byin rlabs rgyal ba kun kyang gsung par 'gyur te de skad gsungs //",
    "NG0128:487": "don 'di gzugs sku mtshan dpe 'dod pas bstan pas rtogs mi rung *//",
    "NG0128:488": "ma rtogs phyir na kha lces bshad pa yin phyir chos skus gsungs //",
    "NG0128:489": "chos sku bya bral 'di ltar snang ba kun la snang phyir gsung zhes rgyal bas gsungs //",
    "NG0128:490": "byang chub kyi sems sgom pa'i rgyud las /",
    "NG0128:491": "theg pa'i mchog nyid dang de nyid la de nyid",
    "NG0128:492": "kyis bstod pa dang gdams pa bshad pa'i le'u ste",
    "NG0128:493": "bcu gcig pa'o // //"
}