{
    "T02D1258:282b-0": "@282b # // rgya gar skad du /",
    "T02D1258:282b-1": "ga na tsa kra p'u dz'a kra ma /",
    "T02D1258:282b-2": "bod skad du /",
    "T02D1258:282b-3": "tshogs kyi 'khor lo'i mchod pa'i rim pa /",
    "T02D1258:282b-4": "'phags pa spyan ras gzigs dbang phyug la phyag 'tshal lo //",
    "T02D1258:282b-5": "tshogs rnams bsags par bya ba dang //",
    "T02D1258:282b-6": "bgegs rnams nye bar zhi bya'i phyir //",
    "T02D1258:282b-7": "bsod nams mthar thug tshogs 'khor lo //",
    "T02D1258:282b-8": "lung dang man ngag gi bzhin bri //",
    "T02D1258:282b-9": "de la re zhig dang por lugs dang mthun pa'i",
    "T02D1258:282b-10": "tshogs kyi khang bu tsandan la sogs pa'i dris bgos",
    "T02D1258:282b-11": "pa yid du 'ong ba'i gnas su /",
    "T02D1258:282b-12": "las thams cad pa'i skyes bu lha'i nga rgyal dang ldan pas chag chag gdab pa dang /",
    "T02D1258:282b-13": "mandala bya ba dang /",
    "T02D1258:282b-14": "me tog dgram pa dang /",
    "T02D1258:282b-15": "mchod pa bshams pa dang /",
    "T02D1258:283a-0": "phyogs skyong gi gtor ma rgya chen po @283a * //",
    "T02D1258:283a-1": "bsham mo //",
    "T02D1258:283a-2": "de nas slob dpon spyan drangs la //",
    "T02D1258:283a-3": "ji ltar rig ma dang bcas par bzhugs su gsol la //",
    "T02D1258:283a-4": "las thams cad pa'i bum pa rgyan dang ldan par",
    "T02D1258:283a-5": "byin gyis brlab mchod pa'i bum pa yang ci rigs",
    "T02D1258:283a-6": "par bsham mo // de nas rnal 'byor pa pho mo 'du bar 'os pa kun bsogs pa /",
    "T02D1258:283a-7": "de dag gis dang por gsol ba gdab ste /",
    "T02D1258:283a-8": "khro bo sngon po mdzes pa ste //",
    "T02D1258:283a-9": "khyod ni dam tshig yid du 'ong //",
    "T02D1258:283a-10": "nor bu rin chen gces bcings pa'i //",
    "T02D1258:283a-11": "dbyug pa phyag na bsnams pa ste //",
    "T02D1258:283a-12": "bdag ni 'khor ba las bsgral phyir //",
    "T02D1258:283a-13": "dpa' bos gnang gis gtong du gsol //",
    "T02D1258:283a-14": "rnal 'byor ma yi tshogs dbus su //",
    "T02D1258:283a-15": "bzang po'i sgo 'di phye ste thong //",
    "T02D1258:283a-16": "zhes gsol ba gdab nas /",
    "T02D1258:283a-17": "nang du bkug ste /",
    "T02D1258:283a-18": "las kyi bum pa'i chu sa gtor zhing /",
    "T02D1258:283a-19": "skyor chu blud do //",
    "T02D1258:283a-20": "de nas gral rim bzhin du bkod nas rdo rje",
    "T02D1258:283a-21": "slob dpon la me tog phul la gsol ba gdab",
    "T02D1258:283a-22": "/ rnal 'byor pa pho mo la yang me tog gtor la bskul bar yang bya'o //",
    "T02D1258:283a-23": "de nas rdo rje slob dpon gyis lhag pa'i lhar bsgoms te /",
    "T02D1258:283a-24": "mos pa tsam gyis kyang lce lag byin gyis brlab /",
    "T02D1258:283a-25": "de nas rdo rje dang dril bu yang h'um dang /",
    "T02D1258:283a-26": "aa las byin gyis brlab /",
    "T02D1258:283a-27": "mngon par rtogs pa brjod de /",
    "T02D1258:283a-28": "h'um thog mtha' med pa'i sems dpa' ni //",
    "T02D1258:283a-29": "rdo rje sems dpa' de bzhin gshegs //",
    "T02D1258:283a-30": "kun du bzang po kun bdag nyid //",
    "T02D1258:283a-31": "rdo rje snyems pa bdag po'i gtso //",
    "T02D1258:283a-32": "aom ma h'a badzra h'um /",
    "T02D1258:283a-33": "aa srid pa'i rang bzhin dag pa'i phyir //",
    "T02D1258:283a-34": "ngo bo nyid kyis gdod nas dag / rang bzhin dag pa'i sems dpa' yis //",
    "T02D1258:283a-35": "srid pa dam pa mchog tu byed //",
    "T02D1258:283a-36": "ma h'a badzra gha nda ho: de nas mchod pa'i",
    "T02D1258:283a-37": "khyad par thams cad 'bru gsum gyis byin gyis brlab",
    "T02D1258:283a-38": "/ de nas snying ga'i sa bon gyi 'od zer gyis /",
    "T02D1258:283a-39": "bla ma dam pa dang bcas pa gang yin pa'i lha rnams nam mkha' la bltas la /",
    "T02D1258:283a-40": "yon chab dang zhabs bsil dang zhabs khrus phul la /",
    "T02D1258:283a-41": "me tog dang sgra snyan gyi bar du rim pas mchod /",
    "T02D1258:283a-42": "de nas de nyid lnga pa'am /",
    "T02D1258:283a-43": "gzhung gang yin pas bstod /",
    "T02D1258:283b-0": "yan lag bdun pa rgyas bsdus gang yang rung @283b bas mchod pa dang /",
    "T02D1258:283b-1": "smon lam yan chad bya /",
    "T02D1258:283b-2": "yi ge brgya pas bzod gsol byas la gshegs su gsol /",
    "T02D1258:283b-3": "de nas sh'u n+ya'i sngags kyis stong par bsgoms nas /",
    "T02D1258:283b-4": "yi ge h'um gi snang bas dra ba dang ra ba dang sa gzhir bsgoms la /",
    "T02D1258:283b-5": "de'i 'og tu 'byung ba rim brtsegs ri rab rin po che bsgoms la /",
    "T02D1258:283b-6": "de'i steng du sna tshogs padma'i lte ba la /",
    "T02D1258:283b-7": "sna tshogs rdo rje bsams te /",
    "T02D1258:283b-8": "de'i lte ba la bhr'um las gzhal yas khang gdan dang bcas pa bskyed la /",
    "T02D1258:283b-9": "gang rung gi ye shes sems dpa' spyan drangs te /",
    "T02D1258:283b-10": "dbyer med par bstim mo //",
    "T02D1258:283b-11": "de nas chang bsrung ba dang byin gyis brlab pa gzhung bzhin du bya'o //",
    "T02D1258:283b-12": "yi ge ha dmar po las kha dog sbyangs la /",
    "T02D1258:283b-13": "ho: dkar pos dri bsal te /",
    "T02D1258:283b-14": "hr'i: mthing gas nus pa bcom nas /",
    "T02D1258:283b-15": "bdud rtsi'i rang bzhin du gyur par bsams la /",
    "T02D1258:283b-16": "de nyid kyi 'od zer gyis bdud rtsi yang bkug ste bstim mo //",
    "T02D1258:283b-17": "de nas rtsa ba'i dkyil 'khor gyi lha la so so'i ming nas brjod cing mchod /",
    "T02D1258:283b-18": "de'i 'og tu bdud rtsi dang bcas pa'i srin lag gis mandala gru gsum bris la /",
    "T02D1258:283b-19": "der bdud rtsi gtor bas zla ba'i gdan phyogs mtshams su gyur par bsam /",
    "T02D1258:283b-20": "der ye shes kyi 'khor lor mos pa tsam gyis bsams la bdud rtsis mchod /",
    "T02D1258:283b-21": "de nas bdag nyid la mchod de /",
    "T02D1258:283b-22": "mtheb srin gyi lce rtse dang /",
    "T02D1258:283b-23": "smin phrag dang /",
    "T02D1258:283b-24": "spyi bor gtor /",
    "T02D1258:283b-25": "de nas de dag mi dmigs par bsams la /",
    "T02D1258:283b-26": "rtsa ba'i dkyil 'khor la yon chab la sogs pa'i",
    "T02D1258:283b-27": "mchod pa'i yo byad khyad par kun gyis mchod do",
    "T02D1258:283b-28": "// de nyid lnga pa 'am /",
    "T02D1258:283b-29": "gang yin pa'i gzhung du bstod pa byas la gshegs su gsol /",
    "T02D1258:283b-30": "de nas zhing skyong rnams la gtor ma rgya chen po btang ste /",
    "T02D1258:283b-31": "yi ge gsum gyis sbyangs pa dang /",
    "T02D1258:283b-32": "'bar ba dang /",
    "T02D1258:283b-33": "rtog par byas la /",
    "T02D1258:283b-34": "mandala thig bzhi btab pas ling tshe dgur byas te /",
    "T02D1258:283b-35": "dbus ma la ye shes kyi 'khor lo bsams la /",
    "T02D1258:283b-36": "phyogs mtshams la zhing skyong brgyad ma mo sum cu",
    "T02D1258:283b-37": "rtsa gnyis dang bcas pa spyan drangs la mchod de",
    "T02D1258:283b-38": "/ aom shing gcig dang ni dur khrod dang //",
    "T02D1258:284a-0": "ri bo dang ni ri sul phug / grong @284a * //",
    "T02D1258:284a-1": "dang bzhi mdo dag dang ni //",
    "T02D1258:284a-2": "khyad par du ni khang stong dang //",
    "T02D1258:284a-3": "gdol pa snod dang thang dang ni //",
    "T02D1258:284a-4": "khyad par du ni chu la gnas //",
    "T02D1258:284a-5": "nag po drag po drag chen po //",
    "T02D1258:284a-6": "brgya byin mnyam du bsten pa dang //",
    "T02D1258:284a-7": "nag po gtsigs dang mi sdug dang //",
    "T02D1258:284a-8": "dga' las 'das pa'i log 'dren rnams //",
    "T02D1258:284a-9": "rgan byed ma dang drag mo dang //",
    "T02D1258:284a-10": "mi sdug ma dang au ma dang //",
    "T02D1258:284a-11": "rgyal ma rnam par rgyal ma dang //",
    "T02D1258:284a-12": "mi thub gzhan gyis mi thub ma //",
    "T02D1258:284a-13": "nag mo bzang po nag chen mo //",
    "T02D1258:284a-14": "nag sbom ma dang rnal 'byor ma //",
    "T02D1258:284a-15": "dbang mo dang ni zla ba mo //",
    "T02D1258:284a-16": "drag tu sdang dang 'phyang ba mo //",
    "T02D1258:284a-17": "'phrog ma dang ni mar me ma //",
    "T02D1258:284a-18": "'jigs byed grong gnas rnal 'byor ma //",
    "T02D1258:284a-19": "drag mo'i gzugs dang gzugs chen mo //",
    "T02D1258:284a-20": "mche ba gtsigs dang thod chen ma //",
    "T02D1258:284a-21": "thod phreng can dang khva gdong ma //",
    "T02D1258:284a-22": "sprul chen ral gri dgra sta can //",
    "T02D1258:284a-23": "rdo rje de bzhin gzhu can ma //",
    "T02D1258:284a-24": "de bzhin chen mo mkha' 'gro lnga //",
    "T02D1258:284a-25": "las kun rjes su sgrub byed ma //",
    "T02D1258:284a-26": "de bzhin rdo rje dbang phyag gtso //",
    "T02D1258:284a-27": "de bzhin gshegs pa'i sku chen te //",
    "T02D1258:284a-28": "rdul med rnal 'byor byin pa mo //",
    "T02D1258:284a-29": "rdo rje dbang mo'i bka' yis ni //",
    "T02D1258:284a-30": "thams cad ma lus 'dir 'dus shig / aom ka kka dha na /",
    "T02D1258:284a-31": "ba bba na dha na /",
    "T02D1258:284a-32": "kha khkh'a nda na /",
    "T02D1258:284a-33": "sarba du shta na nam /",
    "T02D1258:284a-34": "ha na ha na /",
    "T02D1258:284a-35": "gh'a ta ya gh'a ta ya /",
    "T02D1258:284a-36": "aa mo gha sa h'um dza: zhes pas bkug la padma'i 'dab ma la gnas par bsams la /",
    "T02D1258:284a-37": "mchod pa sngar byin gyis brlabs pa de dbul te /",
    "T02D1258:284a-38": "so so'i lce h'um las rdo rjer bsams pa'i spu gu'i 'od kyis drangs te /",
    "T02D1258:284a-39": "mchod par bsams la /",
    "T02D1258:284a-40": "de nas chos bshad de /",
    "T02D1258:284a-41": "chos rnams gzugs brnyan lta bu ste //",
    "T02D1258:284a-42": "dag cing gsal la zhes pa la sogs pa brjod /",
    "T02D1258:284a-43": "de nas smon lam gdab ste /",
    "T02D1258:284a-44": "sems can thams cad sdig med cing //",
    "T02D1258:284a-45": "sems can thams cad bde gyur cig / gang gi lam nas 'gro ba yis //",
    "T02D1258:284a-46": "sangs rgyas nyid dang phrad par shog / ma rgal ba rnams bsgral ba dang //",
    "T02D1258:284a-47": "ma grol ba rnams bdag gis dgrol //",
    "T02D1258:284a-48": "da lta nyid du rjes brtse bas //",
    "T02D1258:284a-49": "rnal 'byor bstan bcos gnas la dgod //",
    "T02D1258:284b-0": "ces bya bas @284b bsngo ba byas la gshegs su mi gsol /",
    "T02D1258:284b-1": "de nas rnal 'byor pho mo kun lha'i dkyil 'khor du bltas la /",
    "T02D1258:284b-2": "dbang po la dri yis mchod /",
    "T02D1258:284b-3": "de nas me tog dang /",
    "T02D1258:284b-4": "bdug pa dang /",
    "T02D1258:284b-5": "mar mes tshul bzhin mchod la /",
    "T02D1258:284b-6": "de'i 'og tu bdud rtsi lnga dang bcas pa'i chang",
    "T02D1258:284b-7": "gis mchod de lag pa g-yas par chang bzung nas",
    "T02D1258:284b-8": "/ g-yon pa rtse gsum par byas la /",
    "T02D1258:284b-9": "tshigs su bcad pa 'dis sbyin te /",
    "T02D1258:284b-10": "ltos shig mdzes pa dam pa'i chos //",
    "T02D1258:284b-11": "'di la the tshom yod ma yin //",
    "T02D1258:284b-12": "bram ze khyi dang gdol ba gsum //",
    "T02D1258:284b-13": "rang bzhin gcig tu rtogs pas bza' //",
    "T02D1258:284b-14": "zhes brjod la drang ngo //",
    "T02D1258:284b-15": "len pa pos brjod pa /",
    "T02D1258:284b-16": "'dod chags dri ma bral ba yis //",
    "T02D1258:284b-17": "rin thang med las legs 'ongs chos //",
    "T02D1258:284b-18": "gzung dang 'dzin pa rnam par spangs //",
    "T02D1258:284b-19": "de kho na nyid la bdag phyag 'tshal //",
    "T02D1258:284b-20": "zhes pad kor dang bcas pas blang ngo //",
    "T02D1258:284b-21": "'og ma rnams la drang ba ni 'di skad brjod do //",
    "T02D1258:284b-22": "sbyor ba'i dngos grub don du ni //",
    "T02D1258:284b-23": "spyod kun de nyid ji bzhin du //",
    "T02D1258:284b-24": "rnal 'byor pas ni kun du spyad //",
    "T02D1258:284b-25": "ji ltar de bas spyad par bya //",
    "T02D1258:284b-26": "zhes brjod la brim mo //",
    "T02D1258:284b-27": "de'i 'og tu sha khu dang mar gyis mchod //",
    "T02D1258:284b-28": "de nas lha bshos so sor bgrangs la//",
    "T02D1258:284b-29": "de dag kun gyis phud bsdus nas //",
    "T02D1258:284b-30": "slob dpon la phul nas /",
    "T02D1258:284b-31": "slob dpon gyis cha gnyis su bgos te /",
    "T02D1258:284b-32": "cha gcig g-yon gyi phyogs su bzhag la //",
    "T02D1258:284b-33": "byin gyis brlabs la dkyil 'khor gyi lha la dbul //",
    "T02D1258:284b-34": "cha gcig g-yas su bzhag la byin gyis brlabs la /",
    "T02D1258:284b-35": "chos skyong gi gtor mar dbul te /",
    "T02D1258:284b-36": "aom aa k'a ro mu kham zhes pa'i sngags kyis mchod /",
    "T02D1258:284b-37": "de nas ci bder rol zhing spyad //",
    "T02D1258:284b-38": "skabs der bkra shis kyis /",
    "T02D1258:284b-39": "de nas lha dang phyogs skyong la snang ba nod pa dang /",
    "T02D1258:284b-40": "bzod gsol byas te badzra mu: zhes pas gshegs su gsol lo //",
    "T02D1258:284b-41": "ye shes lha la yi ge brgya pas bzod gsol",
    "T02D1258:284b-42": "byas la badzra mu: zhes pas gshegs su gsol lo",
    "T02D1258:284b-43": "// dam tshig gi lha snying gar bsdus la //",
    "T02D1258:284b-44": "aom a'a tma di shi h'um zhes bsdu'o //",
    "T02D1258:284b-45": "de nas aom sarba du shta na gri hna ga",
    "T02D1258:284b-46": "tstsha h'um zhes pas phyi rol gyi lha gshegs su",
    "T02D1258:285a-0": "gsol lo // de nas @285a * //",
    "T02D1258:285a-1": "lhag ma bsdus te /",
    "T02D1258:285a-2": "de la gnyis te /",
    "T02D1258:285a-3": "rnal 'byor pho mo'i lhag ma ni phyi rol gyi",
    "T02D1258:285a-4": "sha za la sogs pa mi ma yin pa rnams",
    "T02D1258:285a-5": "la btang ste / phyi sgor bton la btang ngo //",
    "T02D1258:285a-6": "khyim pa'i lhag mam ni khyim de nyid kyi mi ma yin la bsngo'o //",
    "T02D1258:285a-7": "lhag ma de lta bu'i skal pa med pa la /",
    "T02D1258:285a-8": "slob dpon gyi kha nas bdud rtsi byin no //",
    "T02D1258:285a-9": "de nas yon bdag la bkra shis dang smon lam gdab po //",
    "T02D1258:285a-10": "de nas gtor ma skyel ba log pa dang /",
    "T02D1258:285a-11": "tshogs kyi khang sgor me long dang /",
    "T02D1258:285a-12": "dud 'bud pa dang /",
    "T02D1258:285a-13": "dkrol ba dang /",
    "T02D1258:285a-14": "chu can gyi zho zan gyis mchod /",
    "T02D1258:285a-15": "de nas nang du log nas rnal 'byor pho mo la yang de bzhin mchod par bya'o //",
    "T02D1258:285a-16": "ma 'ongs skye bo gang dag tshogs rnams bsags par 'dod pa dang //",
    "T02D1258:285a-17": "bslab pa'i lam la zhugs pa'i rnal 'byor pa dag gis //",
    "T02D1258:285a-18": "don du dri med lung dang bla ma'i man ngag ltar //",
    "T02D1258:285a-19": "ma nor bzung ste bdag dang gzhan la phan phyir bris pa yin //",
    "T02D1258:285a-20": "tshogs kyi 'khor lo'i rim pa slob dpon nag pos mdzad pa rdzogs so /",
    "T02D1258:285a-22": "// / rgya gar gyi mkhan po krishna pandi tas mdzad"
}