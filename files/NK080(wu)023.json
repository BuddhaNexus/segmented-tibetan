{
    "NK080(wu)023:1": "// bi ma la s+ya m+aa y+aa ma ny+dzu m+aa tsa lam bi ha ra ////",
    "NK080(wu)023:2": "bi ma la'i sgyu 'phrul 'jam thigs bzhugs so //",
    "NK080(wu)023:3": "rgya gar skad du /",
    "NK080(wu)023:4": "gu h+ya pa ta sha mu ka b+aa bin+du n+aa ma /",
    "NK080(wu)023:5": "bod skad du /",
    "NK080(wu)023:6": "gsang ba'i man ngag 'jam pa'i thigs pa zhes bya ba /",
    "NK080(wu)023:7": "dpal kun tu bzang po la phyag 'tshal lo //",
    "NK080(wu)023:8": "gang la yi ge kun 'dus pa /",
    "NK080(wu)023:9": "gsung gi 'khor lo bde ba'i yon tan te /",
    "NK080(wu)023:10": "yi ge bzhi gnyis rtsa ba'i 'khor lo can /",
    "NK080(wu)023:11": "ngag gi dbang phyug de la phyag 'tshal lo //",
    "NK080(wu)023:12": "gang zhig 'gro ba bla med pa'i //",
    "NK080(wu)023:13": "rig pa'i dong rtse gser gyi sgo //",
    "NK080(wu)023:14": "'phrag thag gser gyi yu ba can //",
    "NK080(wu)023:15": "yon tan rig pa'i sdong bu can //",
    "NK080(wu)023:16": "gsung gi thig pa'i 'khor lo bca' //",
    "NK080(wu)023:17": "'gro ba'i ded dpon bla ma des //",
    "NK080(wu)023:18": "rang la rdzogs pa'i yon tan dang //",
    "NK080(wu)023:19": "chos kun bsdu ba'i gnas drug dang //",
    "NK080(wu)023:20": "rgyu dang bral ba'i 'bras bu dang //",
    "NK080(wu)023:21": "rig pa gsung gi 'khor lo dang //",
    "NK080(wu)023:22": "'bar ba'i sgron me'i 'od zer lnga //",
    "NK080(wu)023:23": "de dag de la de gnas shing //",
    "NK080(wu)023:24": "de yis de dag de rdzogs pa'o //",
    "NK080(wu)023:25": "rkang gsum 'khor lo yan lag can //",
    "NK080(wu)023:26": "bde ba'i me tog rig pa yi //",
    "NK080(wu)023:27": "gsang gi 'khor lo ngag gi rgyan //",
    "NK080(wu)023:28": "'gro ba'i dbang po lnga rdzogs pa //",
    "NK080(wu)023:29": "rgyal ba'i dgongs don gsal ba'i ngang //",
    "NK080(wu)023:30": "mngon shes drug gi ye shes te //",
    "NK080(wu)023:31": "gcig kyang mngon shes lnga lnga ste //",
    "NK080(wu)023:32": "gsum gyi rtsa ba gsum gyi bdag /mngon shes lnga phrag drug la sogs //",
    "NK080(wu)023:33": "de dag ma nor thig le ste //",
    "NK080(wu)023:34": "rgyu ba gsal ba'i mngon sum pa //",
    "NK080(wu)023:35": "gsal bas mngon sum rgyu bas shes //",
    "NK080(wu)023:36": "rgyu ba'i rtog pa ma lus pa //",
    "NK080(wu)023:37": "mngon du gsal bas ye shes mchog /bdag nyid mtshan ma'i rgyu ba la //",
    "NK080(wu)023:38": "snga phyi med par mngon sum ste //",
    "NK080(wu)023:39": "'khor lo gsum ldan thig le can //",
    "NK080(wu)023:40": "rgyu ba med par ye shes gsal //",
    "NK080(wu)023:41": "de yi don ni snying po mchog /rtsa gsum 'khor",
    "NK080(wu)023:42": "lo 'dus pa'i bdag /lus kyi 'khor lo bcud du",
    "NK080(wu)023:43": "'dril // rtsa mdud dbu ma'i 'khor lo can //",
    "NK080(wu)023:44": "rgyu ba med par gsal ba'i rten //",
    "NK080(wu)023:45": "rtog dang ye shes kun bdag nyid //",
    "NK080(wu)023:46": "gzhi yi rang bzhin gsum gyi dngos //",
    "NK080(wu)023:47": "dang po ye shes chu 'khor lo //",
    "NK080(wu)023:48": "de yi gso zhing de yi rten //",
    "NK080(wu)023:49": "sku yi 'khor lo lus kyi gzhi //",
    "NK080(wu)023:50": "thugs kyi 'khor lo kun gyi bdag /gsung gi 'khor lo rten dang yul //",
    "NK080(wu)023:51": "mngon shes yon tan 'phrul gyi ming //",
    "NK080(wu)023:52": "bde ba'i rgyal mtshan sgron me'i lam //",
    "NK080(wu)023:53": "lnga 'dus drug 'dus gcig gi dngos //",
    "NK080(wu)023:54": "rin chen phung po snang ba'i lam //",
    "NK080(wu)023:55": "rtsa bar 'brel pa stong pa ste //",
    "NK080(wu)023:56": "rtse mor 'brel pa me tog yin //",
    "NK080(wu)023:57": "ma lus 'dus pa kun gyi bcud //",
    "NK080(wu)023:58": "tsa ko la yi 'bras bu bzhin //",
    "NK080(wu)023:59": "rkyen dang 'phrad pas 'bras bu rnams //",
    "NK080(wu)023:60": "smin pa'i mtshan nyid so sor snang //",
    "NK080(wu)023:61": "dper na 'o mas skoms pa las //",
    "NK080(wu)023:62": "zho shing drang srong zho ru 'gyur //",
    "NK080(wu)023:63": "zho las khrag gis bgos gyur na //",
    "NK080(wu)023:64": "tsa ko la yi mi rung 'gyur //",
    "NK080(wu)023:65": "ser gyi dus su rlung zhugs na //",
    "NK080(wu)023:66": "spug stong shing gi lba ru 'gyur //",
    "NK080(wu)023:67": "sa las sbyar ba dus kyis sprad //",
    "NK080(wu)023:68": "de nyid tsa ko la ru 'gyur //",
    "NK080(wu)023:69": "de la sogs pa'i bye brag rkyen //",
    "NK080(wu)023:70": "sbyar bas smin pa sna tshogs 'byung //",
    "NK080(wu)023:71": "de bzhin tsakra 'bar ba'i dbus //",
    "NK080(wu)023:72": "lte ba dgu pa'i thig le gcig /snying po lus",
    "NK080(wu)023:73": "rtsa bcud kyi srog /lnga bdag brgya rtsa bcu gnyis",
    "NK080(wu)023:74": "snying // gsum ni pho brang kyi ga ta //",
    "NK080(wu)023:75": "'di yi byed pa'i rim pa ste //",
    "NK080(wu)023:76": "thabs bral rnams la rgyas btab yin //",
    "NK080(wu)023:77": "me dang rlung yang de bzhin te //",
    "NK080(wu)023:78": "drug dang gsum gyi rang bzhin bdag /",
    "NK080(wu)023:79": "'dzin dang gnyeg dang byed dang bskum //",
    "NK080(wu)023:80": "las byed rgyu dang mtshan ma can //",
    "NK080(wu)023:81": "'di ni g.yo ba rlung gi las //",
    "NK080(wu)023:82": "ta pa mi dang tsa to ta //",
    "NK080(wu)023:83": "pig tog ta yi rgyas byed de //",
    "NK080(wu)023:84": "me yi 'khor lo gsum dang drug /de dag bzhin du rlung rnams te //",
    "NK080(wu)023:85": "'og gzhi rlung dang me 'khor lo //",
    "NK080(wu)023:86": "ye shes chu dang dus kyi khams //",
    "NK080(wu)023:87": "sbyor ba'i rim pa rgyu yis sprad //",
    "NK080(wu)023:88": "sku gcig 'khor lo thugs 'khor lo //",
    "NK080(wu)023:89": "gsung gi 'khor lo de bzhin gsum //",
    "NK080(wu)023:90": "smon pa 'khor lo gsum rnams 'byung //",
    "NK080(wu)023:91": "rgyu yi bye brag bcu gsum drug /ba ba ta ka pa li li //",
    "NK080(wu)023:92": "mngon pa'i shes pa bzhin gnyis 'byung //",
    "NK080(wu)023:93": "rnam pa'i mngon pa ma lus pa'i //",
    "NK080(wu)023:94": "skabs kyi dus kyang gcig tu mngon //",
    "NK080(wu)023:95": "rig pa gsal ba'i phyag rgya'ang 'grub //",
    "NK080(wu)023:96": "mi g.yo rtsa ba'i ting 'dzin dang //",
    "NK080(wu)023:97": "'gyur ba med pa'i chos yang 'grub //",
    "NK080(wu)023:98": "'di ni sbyor ba'i dam tshig mchog /",
    "NK080(wu)023:99": "'di bzhi dag la dag gnas pa'i //",
    "NK080(wu)023:100": "gang la de yod de rnams ni //",
    "NK080(wu)023:101": "de rgyu de yi gnas su che //",
    "NK080(wu)023:102": "de 'dzin de yi yul la 'jug /de yod de dag de las 'byung //",
    "NK080(wu)023:103": "gang la yod pa de ni de yi rgyu //",
    "NK080(wu)023:104": "gang lus brjod pa ni de yi bzhi //",
    "NK080(wu)023:105": "yod pa gang rnams de las med par smin //",
    "NK080(wu)023:106": "gang dang gang gi rtsa ba gang rnams dang //",
    "NK080(wu)023:107": "drug gnyis lnga bzhi'i thig ler gcig /de bzhin brgyad gnyis bcu drug phyed //",
    "NK080(wu)023:108": "yi ge rtsa ba bzhi gnyis ldan //",
    "NK080(wu)023:109": "thung du h'u gi rgyu ba can /steng nas 'bar zhing thig ler thim //",
    "NK080(wu)023:110": "kun tu 'phro zhing gsal bar 'bar //",
    "NK080(wu)023:111": "rnam pa thig le nyis bskor 'char //",
    "NK080(wu)023:112": "rgyu ba gcig la thim pa brgyad //",
    "NK080(wu)023:113": "'bar ba'ang de bzhin gcig tu thim //",
    "NK080(wu)023:114": "tshangs pa bde ba'i skar khung nas //",
    "NK080(wu)023:115": "shar ba rdo rje h'u gi bdag /de bzhin lnga",
    "NK080(wu)023:116": "dang bcu yi bdag /bu ga brgyad nas de bzhin",
    "NK080(wu)023:117": "'char // ye shes bcu yi 'khor lo ni //",
    "NK080(wu)023:118": "thams cad zla ba'i lus can mkha' //ma h+aa su kha ka ya b+ha //",
    "NK080(wu)023:119": "'di ni yan lag med pa'i lus //",
    "NK080(wu)023:120": "bcu drug 'dul ba'i srog rtse gong //",
    "NK080(wu)023:121": "bzhi 'dus 'dab ma'i dbus na'o //",
    "NK080(wu)023:122": "de bzhin zhi 'dus srog rtsa'i 'og /gnyis 'dus bzhin gsum nu ma can //",
    "NK080(wu)023:123": "gnyis kyi bcur 'dus bde ba'i dngos //",
    "NK080(wu)023:124": "'di ni mgo dang ldan pa'i lus //",
    "NK080(wu)023:125": "'dus pa'i thig le tshul du nas //",
    "NK080(wu)023:126": "de bzhin dbus ni mi g.yo ba'i //",
    "NK080(wu)023:127": "yon tan kun gyi yi ge gnas //",
    "NK080(wu)023:128": "zla ba gang ba'i tshul du gnas //",
    "NK080(wu)023:129": "de bzhin rim gyis yan lag rdzogs //",
    "NK080(wu)023:130": "snying gi dbus na mi shigs pa //",
    "NK080(wu)023:131": "pa ko ta yi 'bras bu ltar //",
    "NK080(wu)023:132": "ye shes bdag tu bcas pa'i sku //",
    "NK080(wu)023:133": "bdag med ro ltar ma yin te //",
    "NK080(wu)023:134": "dngos gsum thig le rdzogs pa'i lus //",
    "NK080(wu)023:135": "thung ngu ma yin ring po min //",
    "NK080(wu)023:136": "thig le mi shigs yi ge dang //",
    "NK080(wu)023:137": "thung ngu'i lus las bskyed pa yin //",
    "NK080(wu)023:138": "'phro ba'i 'od zer brgyad cu gnyis //",
    "NK080(wu)023:139": "'dus pas rgyu ba 'ang de bzhin te //",
    "NK080(wu)023:140": "sgo dang dbang po de dang 'brel //",
    "NK080(wu)023:141": "thabs la rlung gi sgo nas zhugs //",
    "NK080(wu)023:142": "de bzhin de las de byung bas //",
    "NK080(wu)023:143": "bde ba'i sprul pa'ang rgyal po che //",
    "NK080(wu)023:144": "bdun 'bum nyi khri yan lag ni //",
    "NK080(wu)023:145": "rim gyis bzhin 'dus gcig gi dngos //",
    "NK080(wu)023:146": "gsang ba'i thig le 'dres pa'i bcud //",
    "NK080(wu)023:147": "ye shes yul dang 'dres pa yin //",
    "NK080(wu)023:148": "rgyu dang 'bras bu thig ler rdzogs //",
    "NK080(wu)023:149": "rgyan gyi 'khor lo rang las bshar //",
    "NK080(wu)023:150": "sa h+aa sta yi lam nas shar //",
    "NK080(wu)023:151": "kha yi thig le sbubs su zhugs //",
    "NK080(wu)023:152": "g.yas g.yon thig le phyed phyed 'dres //",
    "NK080(wu)023:153": "dbus nas sbu gu ta yi rtsa //",
    "NK080(wu)023:154": "rgyas pa gnyis kyi phyed nas byung //",
    "NK080(wu)023:155": "nu ma gnyis gnyis brgyus pa gnyis //",
    "NK080(wu)023:156": "pa ko la yi 'bras bu bzhin //",
    "NK080(wu)023:157": "steng na gnas shing 'og tu rgyas //",
    "NK080(wu)023:158": "de nyid h'u nyid ring po ste //",
    "NK080(wu)023:159": "thig le brgyus pa'i tshul du gnas //",
    "NK080(wu)023:160": "yan lag kog ma mkha' yis bsdus //",
    "NK080(wu)023:161": "sog me bcud 'jib bung ba 'dra //",
    "NK080(wu)023:162": "rgyu ba nam mkha'i lam nas byung //",
    "NK080(wu)023:163": "h'u gsum me yi 'khor lo gsum //",
    "NK080(wu)023:164": "de bzhin rlung gi 'khor lo drug /chu yi 'khor lo 'dab ma gnyis //",
    "NK080(wu)023:165": "de ni in+da n+ai la ltar //",
    "NK080(wu)023:166": "pad+ma r+aa ga'i rang bzhin te //",
    "NK080(wu)023:167": "phye bas bcu drug gsum dang gnyis //",
    "NK080(wu)023:168": "'di dag rgyan gyi yan lag yin //",
    "NK080(wu)023:169": "rgyu ni 'bar ba tsit+ta brgyad //",
    "NK080(wu)023:170": "rgyu rkyen yan lag sbyor ba yis //",
    "NK080(wu)023:171": "rtsa ba gsum dang yan lag rnams //",
    "NK080(wu)023:172": "ma lus de dag 'byung bar 'gyur //",
    "NK080(wu)023:173": "de ni phyogs bzhi sbyor ba ste //",
    "NK080(wu)023:174": "'di ni lus la sbyor ba ni //",
    "NK080(wu)023:175": "rdzogs pa'i rim pa'i dkyil 'khor nyid //",
    "NK080(wu)023:176": "dmigs pa gsum gyis bsdu byas la //",
    "NK080(wu)023:177": "mi dmigs gsum gyis lus la bsdu //",
    "NK080(wu)023:178": "khams gsum bdag nyid gcig pu la //",
    "NK080(wu)023:179": "rdzogs pa'i dkyil 'khor lus la bsdu //",
    "NK080(wu)023:180": "bdag nyid nam mkha'i lus su bya //",
    "NK080(wu)023:181": "rnam pa 'dod pa'i las dang sbyar //",
    "NK080(wu)023:182": "mtshan nyid chu yi zla ba bzhin //",
    "NK080(wu)023:183": "khyab pa dngos med yi ge bdag /",
    "NK080(wu)023:184": "+aa li k+aa li g.yas g.yon na //",
    "NK080(wu)023:185": "thig le kha zeg gyen du rgyu //",
    "NK080(wu)023:186": "'bab pa za ba rlung sbubs can //",
    "NK080(wu)023:187": "'bab pa them pa'i steng 'og sgra //",
    "NK080(wu)023:188": "rjes su mthun pa'i don ston sgra //",
    "NK080(wu)023:189": "bsdu bas thig le rlung can yin //",
    "NK080(wu)023:190": "dbus kyi rgyu ba thig le sgra //",
    "NK080(wu)023:191": "gong gi phreng ba de bzhin thim //",
    "NK080(wu)023:192": "gcig dang gnyis su rim gyis rgyu //",
    "NK080(wu)023:193": "kun gyi rgyu ba rgyun zhugs na //",
    "NK080(wu)023:194": "sgra bstan pa yin don rnams kun //",
    "NK080(wu)023:195": "rtag tu ye shes chos kyi gsungs //",
    "NK080(wu)023:196": "'bab pa ku ru ba yi tshul //",
    "NK080(wu)023:197": "mgyogs pa'i chu yang gzar po gnyis //",
    "NK080(wu)023:198": "thabs kyis 'bab pa gcig byas na //",
    "NK080(wu)023:199": "ji ltar 'dod pa'i gzugs 'byung ste //",
    "NK080(wu)023:200": "sku gsung mtshon pa'i gsung yang 'byung //",
    "NK080(wu)023:201": "mngon shes rig pa'i gsungs yang 'byung //",
    "NK080(wu)023:202": "khas gsum bsdu ba'i gsung yang 'byung //",
    "NK080(wu)023:203": "'khor lo ma lus yi ge'i bdag /kun kyang rdzogs pa'i gsung dang ldan //",
    "NK080(wu)023:204": "mgrin pa'i 'khor lo thig le brgyad //",
    "NK080(wu)023:205": "lo ma yi ge brgyad dang ldan //",
    "NK080(wu)023:206": "a ka tsa dang de'i gtso bo ste //",
    "NK080(wu)023:207": "'di yang 'khor lo kun gyi bdag /khyad par 'byung dang rtog pa'i gzhi //",
    "NK080(wu)023:208": "gso ba 'jog pa'i yi ge bzhi //",
    "NK080(wu)023:209": "bsdu ba spro ba'i yi ge bzhi //",
    "NK080(wu)023:210": "mi 'gyur bstan pa'i ye ge gsum //",
    "NK080(wu)023:211": "rgyu ba gsal ba'i yi ge lnga //",
    "NK080(wu)023:212": "mtshan ma 'dzin pa'i yi ge drug /de la sog pa de bzhin shes //",
    "NK080(wu)023:213": "rtsa ba'i thig le brgyad dang ldan //",
    "NK080(wu)023:214": "'phen pa rlung gi sbyor ba brgyad //",
    "NK080(wu)023:215": "dbang po sgo dang 'brel bar byed //",
    "NK080(wu)023:216": "de la thabs kyi sbyor ba bya'o //",
    "NK080(wu)023:217": "nye bar sbyor ba'ang 'di yin te //",
    "NK080(wu)023:218": "snying ni mya ngan bral ba'i khams //",
    "NK080(wu)023:219": "sprul pa gzugs khams sdug bsngal yin //",
    "NK080(wu)023:220": "mgrin pa 'dod pa'i khams yin te //",
    "NK080(wu)023:221": "bde ba chen po gzugs med khams //",
    "NK080(wu)023:222": "rang lus khams gsum bdag nyid de //",
    "NK080(wu)023:223": "snying po mya ngan bral ba'i khams //",
    "NK080(wu)023:224": "mi shig thig le'i nga rgyal nyid //",
    "NK080(wu)023:225": "chos dang mtshams pa'i rnam pa nyid //",
    "NK080(wu)023:226": "rang gi thig ler bsgom pa'i bya'o //",
    "NK080(wu)023:227": "kun gyi rang bzhin bdag nyid can //",
    "NK080(wu)023:228": "nga rgyal med pa'i lus su bsgom //",
    "NK080(wu)023:229": "'di dmigs pa yi rim pa ni //",
    "NK080(wu)023:230": "'dod pa can la bde ba'i lus //",
    "NK080(wu)023:231": "gti mug can la gzugs nyid do //",
    "NK080(wu)023:232": "nga rgyal can la sgra nyid do //",
    "NK080(wu)023:233": "zhe sdang can la so tos bya //",
    "NK080(wu)023:234": "rgyu ba med la rig pas bya //",
    "NK080(wu)023:235": "dman pa'i blo la goms pas bya //",
    "NK080(wu)023:236": "de ni rgyu ba'i rim pa ste //",
    "NK080(wu)023:237": "rtog pa rlung dang dngas gnyis dbye //",
    "NK080(wu)023:238": "bdag nyid myu gu sems dpa'i sku //",
    "NK080(wu)023:239": "'dod pa'i lus la brtan par bsdu //",
    "NK080(wu)023:240": "sku yi rnam pa yan lag rgyan //",
    "NK080(wu)023:241": "snying gi nang du man+dala la //",
    "NK080(wu)023:242": "yan lag tshad dpag med pa bsgom //",
    "NK080(wu)023:243": "de nas khams gsum 'khor lo'i bdag /de nyid gsal bar bsgom bya zhing //",
    "NK080(wu)023:244": "rkyen gyis gsal ba nyid du bya //",
    "NK080(wu)023:245": "gnas pa srog dang rgyu ba rlung //",
    "NK080(wu)023:246": "dran pa'i sems kyis brtags byas te //",
    "NK080(wu)023:247": "ye shes sbubs su bzhags par bya //",
    "NK080(wu)023:248": "'phen pa'i yu ba 'di yis bzung //",
    "NK080(wu)023:249": "rgya long gzhu yis bkang byas te //",
    "NK080(wu)023:250": "'gangs pa dang la gcig nyes brid //",
    "NK080(wu)023:251": "des na yang thig kha yi rtse //",
    "NK080(wu)023:252": "de bzhin nu ma gnyis bar pa //",
    "NK080(wu)023:253": "'dab ma sa gnyis sbyor ba'i lam //",
    "NK080(wu)023:254": "rgyu ba gcig nas thig le'i sgo //",
    "NK080(wu)023:255": "de nas 'khyil zhing pad+ma'i nang //",
    "NK080(wu)023:256": "gnas chen brgyud pa'i gnas su'ang 'byung //",
    "NK080(wu)023:257": "de ltar sbyor ba'i rim par bya //",
    "NK080(wu)023:258": "tha mar thig le 'khyil zhing g.yo //",
    "NK080(wu)023:259": "de rjes g.yo ba med par gnas //",
    "NK080(wu)023:260": "rtsa ba'i ting 'dzin bde ba'i lam //",
    "NK080(wu)023:261": "khas kyi gzung bar rgyab gdab bo //",
    "NK080(wu)023:262": "de yang snang ba'i rim pa ste //",
    "NK080(wu)023:263": "thung ngu ma yin ring po min //",
    "NK080(wu)023:264": "thugs kyi h'u gis mtshams sbyar te //",
    "NK080(wu)023:265": "rtsa ba dgye zhing lo ma rgu //",
    "NK080(wu)023:266": "'dab ma'i me tog gyen du sbyin //",
    "NK080(wu)023:267": "dbugs kyi 'phen pas bde ba zhugs //",
    "NK080(wu)023:268": "sim pa'i rnal 'byor de nyid thob //",
    "NK080(wu)023:269": "ye shes rlung gis chu yis bkru //",
    "NK080(wu)023:270": "ye shes dgug pa'i las byas nas //",
    "NK080(wu)023:271": "bde ba'i gnas su bde ba gzhug /thung ngu h'u gis mtshams sbyar te //",
    "NK080(wu)023:272": "gsung gi sbud pa sbubs nas byung //",
    "NK080(wu)023:273": "bde ba'i sgo rnams dbye zhing gsal //",
    "NK080(wu)023:274": "rdo rje nu ma gdab cing gzhib //",
    "NK080(wu)023:275": "lus kyi ro dang ge ba'i sgo //",
    "NK080(wu)023:276": "de yi rnam pa de las myong //",
    "NK080(wu)023:277": "lus las 'phros pa'i 'od zer nyid //",
    "NK080(wu)023:278": "khams gsum ma lus h'u bsdus te //",
    "NK080(wu)023:279": "lus can sa bon thig ler babs //",
    "NK080(wu)023:280": "brjod pa'i thig le mtshams sbyar nas //",
    "NK080(wu)023:281": "de yis rdo rje gsung du brjod //",
    "NK080(wu)023:282": "de nyid lus dang mtshams sbyar te //",
    "NK080(wu)023:283": "bde ba'i 'khor lo rgya yis gdab //",
    "NK080(wu)023:284": "h'u gi lus pa'i 'od zer nyid //",
    "NK080(wu)023:285": "khams gsum ma lus dbugs sdud de //",
    "NK080(wu)023:286": "thung ngu h'u gis mtshams sbyar te //",
    "NK080(wu)023:287": "bde ba'i ye shes 'od zer te //",
    "NK080(wu)023:288": "ma bcos rig pa'i dbang phyug sku //",
    "NK080(wu)023:289": "rnam pa 'ja' yi 'od dang 'dra //",
    "NK080(wu)023:290": "rang bzhin khyab pa chu zla bzhin //",
    "NK080(wu)023:291": "rnam dag g.yo ba med pa'i rlung //",
    "NK080(wu)023:292": "mdzad pa'i las kyang de bzhin rdzogs //",
    "NK080(wu)023:293": "h'u nyid ring pos mtshams sbyor te //",
    "NK080(wu)023:294": "dbugs kyi rgyu ba lnga gnyis gcig /la dub ma yin rangs pa min //",
    "NK080(wu)023:295": "mgyogs pa ma yin bul ba min //",
    "NK080(wu)023:296": "'jam pa ma yin drag po min //",
    "NK080(wu)023:297": "'di ni sbyor ba bde ba'i dus //",
    "NK080(wu)023:298": "h'u nyid ring po zhes bya'o //",
    "NK080(wu)023:299": "'byung bzhi'i dkyil 'khor la gnas nas //",
    "NK080(wu)023:300": "rgyu ba snying por 'khor lor rgyu //",
    "NK080(wu)023:301": "gang la 'dis ni de nyid bya //",
    "NK080(wu)023:302": "de la yod de de rdzogs 'byung //",
    "NK080(wu)023:303": "gzhan du drag po h'u ring nyid //",
    "NK080(wu)023:304": "bde ba chen po gnas su rgyu //",
    "NK080(wu)023:305": "lus la dran pa'i 'khor lo bca' //bcu phrag bcu dang de bzhin dgu //",
    "NK080(wu)023:306": "'dus pa yan lag rgyu byed pa //",
    "NK080(wu)023:307": "de ni drag po'i sbyor zhes bya //",
    "NK080(wu)023:308": "gsum gnyis de bzhin lnga yi bar //",
    "NK080(wu)023:309": "bde ba'i 'khor lo mtshams sbyar bas //",
    "NK080(wu)023:310": "de ni 'jam pa'i h'u ring ste //",
    "NK080(wu)023:311": "de dag rgyu ba'i rim par bya'o //",
    "NK080(wu)023:312": "de nas mtshams kyi rims shes te //",
    "NK080(wu)023:313": "gang las byung ba'i rnam byung ba //",
    "NK080(wu)023:314": "rnams par rgyu ba'i yon tan 'byung //",
    "NK080(wu)023:315": "sbyang dang dgug pa'i dus kyis bya //",
    "NK080(wu)023:316": "bde ba snying gi 'khor lo las //",
    "NK080(wu)023:317": "dbang phyung chen po'i 'dod 'byung ste //",
    "NK080(wu)023:318": "ma h+aa de ba'i nor bu bzhin //",
    "NK080(wu)023:319": "spras nas ring po h'u grangs te //",
    "NK080(wu)023:320": "rjes su mthun pa'i rgyu bas thim //",
    "NK080(wu)023:321": "'od zer sna lnga'i ye shes 'bar //",
    "NK080(wu)023:322": "'phros nas khams gsum ma lus pa'i //",
    "NK080(wu)023:323": "sa bon sdus nas rang gi gshang lam nas //",
    "NK080(wu)023:324": "'jug pa lte ba'i gnas su drangs //",
    "NK080(wu)023:325": "lte ba 'od kyi phyir bsdus te //",
    "NK080(wu)023:326": "so so'i sa bon gnas su bsdu //",
    "NK080(wu)023:327": "thig le gsang ba'i 'od du rgyu //",
    "NK080(wu)023:328": "ye shes rdo rje'i 'od du 'khyil //",
    "NK080(wu)023:329": "sbubs kyi sa bon 'khor lor 'bar //",
    "NK080(wu)023:330": "sku yi bcud bsdus 'od kyi lam //",
    "NK080(wu)023:331": "bzhi 'dus lnga bzhi drug gcig 'gyur //",
    "NK080(wu)023:332": "brgyud pa'i rim pas drug lam bzhi //",
    "NK080(wu)023:333": "'du ba nyid ni 'bar ba ste //",
    "NK080(wu)023:334": "sa gsum rim pa'i sgo la bzhugs //",
    "NK080(wu)023:335": "dbang phyug rgyal po rgyan gyis brgyan //",
    "NK080(wu)023:336": "de ni ngag gi dbang phyug yin //",
    "NK080(wu)023:337": "gnyis bsdus h'u gis mtshams sbyar bas //",
    "NK080(wu)023:338": "a gsum 'dus pa'i thig le gcig /",
    "NK080(wu)023:339": "'di na sbyor ba gsum 'dus pa'i //",
    "NK080(wu)023:340": "yi ge kun 'dus gang gi lam //",
    "NK080(wu)023:341": "chad pa'i gsung gi thigs pa yin //",
    "NK080(wu)023:342": "mun par mar mes sel ba bzhin //",
    "NK080(wu)023:343": "gnyis bsdus thig le gcig gis ngang //",
    "NK080(wu)023:344": "'di ni ngag gi rdo rje yin //",
    "NK080(wu)023:345": "de nas ngag gi dbang phyug des //",
    "NK080(wu)023:346": "sems kyi yon tan rdzogs byas te //",
    "NK080(wu)023:347": "phyi nang bral ba'i mngon shes te //",
    "NK080(wu)023:348": "bdag gi gsung gi 'khor lo can //",
    "NK080(wu)023:349": "gcig dang gnyis dang gsum dang bzhi //",
    "NK080(wu)023:350": "de bzhin gsum nyid gsum dang ldan //",
    "NK080(wu)023:351": "gcig ni lnga yi bdag nyid can //",
    "NK080(wu)023:352": "'phen pa gsum gyis de dag 'phen //",
    "NK080(wu)023:353": "chos nyid mi g.yo'i rtsa nyid la //",
    "NK080(wu)023:354": "yi ge a yi thig le gnas //",
    "NK080(wu)023:355": "kun gzhi mi g.yo rig pa nyid //",
    "NK080(wu)023:356": "rtog pa gnyis dang lhan cig la //",
    "NK080(wu)023:357": "yi ge a ni 'od kyis bsdus //",
    "NK080(wu)023:358": "rang bzhin 'dus pa'i yan lag la //",
    "NK080(wu)023:359": "mi gtsang sdig pa'i lus thams cad //",
    "NK080(wu)023:360": "ma lus kun nas a la thim //",
    "NK080(wu)023:361": "rtog pa gnyis dang lhan cig pa //",
    "NK080(wu)023:362": "a nyid mar me'i gzugs su 'bar //",
    "NK080(wu)023:363": "ma lus rang gi gzugs su 'bar //",
    "NK080(wu)023:364": "lus kyi rdzu 'phrul chen po thob //",
    "NK080(wu)023:365": "thig le sgra dbyangs ma lus pa //",
    "NK080(wu)023:366": "'od kyis drangs la am la thim //",
    "NK080(wu)023:367": "'jig rten 'jug rten 'das pa'i sgra //",
    "NK080(wu)023:368": "ma lus thig le rang 'bar gzugs //",
    "NK080(wu)023:369": "'dzin pa'i rtog pa ma lus pa //",
    "NK080(wu)023:370": "sa bon gsum sogs dngos gzhi can //",
    "NK080(wu)023:371": "ma lus ye shes rang 'bar gzugs //",
    "NK080(wu)023:372": "'di dag sku gsum 'khor lo can //",
    "NK080(wu)023:373": "nam mkha'i khams ltar mnyam gnas pa'i //",
    "NK080(wu)023:374": "mngon shes rig pa'i rgyal po che //",
    "NK080(wu)023:375": "rdo rje rig pa 'dzin pa'i rtsa //",
    "NK080(wu)023:376": "thig le mi g.yo dbus mig can //",
    "NK080(wu)023:377": "yi ge a yi rang bzhin can //",
    "NK080(wu)023:378": "ya dal 'bub pa'i rtsa drug bsdu //",
    "NK080(wu)023:379": "rjes su mthun pa'i thig ler gzhug /dbang po mos pa'i rjes su rgyu'o //",
    "NK080(wu)023:380": "ye shes rgyu yi bye brag rnams //",
    "NK080(wu)023:381": "rnam grangs shes pa'i mngon shes yin //",
    "NK080(wu)023:382": "bi ga pa ra'i rtsa nyid la //",
    "NK080(wu)023:383": "nyon mongs rnam shes rtog pa'i bdag /sa bon yi ge sha nyid do //",
    "NK080(wu)023:384": "bsdu sbyor rim pa'i yan lag rnams //",
    "NK080(wu)023:385": "snga ma bzhin der de 'grel pa'i //",
    "NK080(wu)023:386": "dga' byed dag dang lum pa'i rtsa //",
    "NK080(wu)023:387": "de dag kun kyang rim pas bsdu //",
    "NK080(wu)023:388": "rig gsum 'dus pa'i sgo nas 'jug /rjes su dran",
    "NK080(wu)023:389": "pa'i sngon rjes 'jug /de bzhin rtsa bar rang rgyud",
    "NK080(wu)023:390": "las // 'phros pa rtsa bye rtsa can dang //",
    "NK080(wu)023:391": "rus pa'i khu ba can dag dang //",
    "NK080(wu)023:392": "sug+mela sbubs 'dra rus stobs can //",
    "NK080(wu)023:393": "lnga ni rgyu yi yul can de //",
    "NK080(wu)023:394": "sa bon lnga yang de bzhin du //",
    "NK080(wu)023:395": "ka tsa ta dang ta pa de //",
    "NK080(wu)023:396": "mig dang rna ba sna dang lce //",
    "NK080(wu)023:397": "lus dang de bzhin rim pa bzhin //",
    "NK080(wu)023:398": "de bzhi ya lad pa yi rtsa //",
    "NK080(wu)023:399": "drug nas 'bab pa yul ma yin //",
    "NK080(wu)023:400": "kha dog ldan pa'i dbyings mig can //",
    "NK080(wu)023:401": "lus ni mig gi dbang por 'brel //",
    "NK080(wu)023:402": "sgra dbyangs ngo bo nya bzhug gnyis //",
    "NK080(wu)023:403": "bcu drug gnyis 'dus thig le can //",
    "NK080(wu)023:404": "sgra sbyor thig le rim gsum po //",
    "NK080(wu)023:405": "me long brtsegs pa'i tshul du gnas //",
    "NK080(wu)023:406": "de ni rna ba'i dbang por 'brel //",
    "NK080(wu)023:407": "snang ba dra yi 'od 'dus pa //",
    "NK080(wu)023:408": "khab mig can gyi sna nas drangs //",
    "NK080(wu)023:409": "ra ga ba ste kha ma'i mgo //",
    "NK080(wu)023:410": "de bzhin sna yi dbang por 'brel //",
    "NK080(wu)023:411": "de bzhin ka ma ru yi rtsa //",
    "NK080(wu)023:412": "rkan dang gsum du 'dus pa yin //",
    "NK080(wu)023:413": "ro drug 'dus pa'i thig le che //",
    "NK080(wu)023:414": "zla ba tshes pa'i gzugs can te //",
    "NK080(wu)023:415": "de bzhin lce yi dbang por 'brel //",
    "NK080(wu)023:416": "rtsa gsum 'dus pa'i ya bag can //",
    "NK080(wu)023:417": "'khor lo gsum nas 'dus pa yi //",
    "NK080(wu)023:418": "'byor ldan 'dus pa'i lte ba can //",
    "NK080(wu)023:419": "de ni khyab pa gsum gyi sgo na gnas //",
    "NK080(wu)023:420": "'di ni nyi ma'i 'od bzhin no //",
    "NK080(wu)023:421": "kun kyang 'du ba'i yod pa'i gling //",
    "NK080(wu)023:422": "b+ha ga yangs pa'i mkha' dang ldan //",
    "NK080(wu)023:423": "'di dag rim pa snga ma bzhin //",
    "NK080(wu)023:424": "dri ma sbyangs na 'od bsdus te //",
    "NK080(wu)023:425": "thig le yi ge rgyu ba can //",
    "NK080(wu)023:426": "thim nas ye shes rang 'bar skye //",
    "NK080(wu)023:427": "kun kyang bde ba'i lam nas bcug /so sor gsal nas rgyu ba bsdus //",
    "NK080(wu)023:428": "rim pa gzhan dang ldan pa yis //",
    "NK080(wu)023:429": "cig kyang kun gyi mngon shes ldan //",
    "NK080(wu)023:430": "bde ba'i rlung gis bsdus gzung pa //",
    "NK080(wu)023:431": "'jug pa'i las dang rgyu ba'i rim //",
    "NK080(wu)023:432": "dus dang gnas su shes pa ni //",
    "NK080(wu)023:433": "ye shes chen po'i mngon shes yin //",
    "NK080(wu)023:434": "de bzhin bde ba'i ye shes rlung //",
    "NK080(wu)023:435": "ye shes rang 'bar nyid du thim //",
    "NK080(wu)023:436": "so so'i sgo nas 'od du 'bar //",
    "NK080(wu)023:437": "rim dang rim gyis phyir zhing brlabs //",
    "NK080(wu)023:438": "snang ba snod bcud gcig tu bsdu //",
    "NK080(wu)023:439": "tshad gsum dga' ba'i gro byung na //",
    "NK080(wu)023:440": "phyi nang bral ba'i ye shes yin //",
    "NK080(wu)023:441": "'di ni yon tan kun ldan pa'i //",
    "NK080(wu)023:442": "yon tan rdzogs pa'i ye shes yin //",
    "NK080(wu)023:443": "gang zhig gang la de med pa'i //",
    "NK080(wu)023:444": "de nyid de ldan de rgyu can //",
    "NK080(wu)023:445": "de la rin chen sbyin mi bya //",
    "NK080(wu)023:446": "de la de sbyin de ru 'gyur //",
    "NK080(wu)023:447": "'di ni skal ldan rigs kyi bu //",
    "NK080(wu)023:448": "rin chen gter ldan rgya mtsho'i nor //",
    "NK080(wu)023:449": "lam tshom rgyu yi don grub pa //",
    "NK080(wu)023:450": "rgya mtsho'i khri la 'dug nas kyang //",
    "NK080(wu)023:451": "'khor lo lag par thogs nas ni //",
    "NK080(wu)023:452": "bdud rtsi khong du 'thung nas dug gi zil pa nyab /",
    "NK080(wu)023:453": "khams gsum dbang du bsdus nas lab pa yul du byed /",
    "NK080(wu)023:454": "rang lus mig gis gang nas mig gcig bya ra gtong //",
    "NK080(wu)023:455": "'di ni skye rgu'i bdag po ste //",
    "NK080(wu)023:456": "'di la rin chen yu ba gtad //",
    "NK080(wu)023:457": "bdag gi rin chen bsnyen nas 'thung //",
    "NK080(wu)023:458": "mchod dang sbyor ba rim pa yis //",
    "NK080(wu)023:459": "spyi bos len dang snying la dgod //",
    "NK080(wu)023:460": "gos ldan lus kyi shes rab mig /skal ldan rnams dang 'phrad gyur cig //"
}