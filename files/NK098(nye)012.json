{
    "NK098(nye)012:1": "// rin po che kun 'dus kyi 'grel pa bzhugs /",
    "NK098(nye)012:2": "dpal rdo rje sems dpa' la phyag 'tshal lo //",
    "NK098(nye)012:3": "dngos po sems dag btsal med gnyis byang rdzogs //",
    "NK098(nye)012:4": "rang bzhin mtha' bral ma bkag las rnams grub //",
    "NK098(nye)012:5": "ngo mtshar lhun grub sku gsung thugs mnga' ba //",
    "NK098(nye)012:6": "rang bzhin rnal 'byor nyid skur 'dud phyag 'tshal //",
    "NK098(nye)012:7": "de la spyir rnal 'byor gyi chos thams cad kyi lugs rnam pa gsum ste /",
    "NK098(nye)012:8": "rang bzhin gyi rnal 'byor dang /",
    "NK098(nye)012:9": "nyams su blang ba'i rnal 'byor dang /",
    "NK098(nye)012:10": "lhun gyis grub pa'i rnal 'byor ro //",
    "NK098(nye)012:11": "de dag yi ge 'di'i gzhung las mdor bsdus te gsal bar bstan pa yang /",
    "NK098(nye)012:12": "mkhan po dag gi lugs las /",
    "NK098(nye)012:13": "lung dang man ngag dang rigs par 'brel pas nying",
    "NK098(nye)012:14": "gis nying gsal bar dgrol lo ces gsungs pa'i rjes",
    "NK098(nye)012:15": "su cung zad tsam zhig 'jug par bya'o //",
    "NK098(nye)012:16": "de la spyir lugs rnam pa gsum las rnal 'byor",
    "NK098(nye)012:17": "rnam pa la gsum gyi ngo bo ni gzhung gis",
    "NK098(nye)012:18": "bstan te / don nyams su rig pas myong bar bya'o //",
    "NK098(nye)012:19": "gzhung so sor dbye ba ni man ngag gis dbye bar bya'o //",
    "NK098(nye)012:20": "de la bya bral ngang la phyag 'tshal lo zhes",
    "NK098(nye)012:21": "pa skabs 'dir ston pa ma smos kyang the tshom",
    "NK098(nye)012:22": "med do // de bzhin gshegs pa dang sangs rgyas",
    "NK098(nye)012:23": "zhes pa'i ming gis 'di nyid tha dad pa med",
    "NK098(nye)012:24": "med do // de / de yang rgyu dang ngo",
    "NK098(nye)012:25": "bo nyid dang grub pa'i mtha' ste gnas pa dang",
    "NK098(nye)012:26": "shes pa cig shos pa'i phyogs dag yongs su nub",
    "NK098(nye)012:27": "pas ston pa kho na las gzhan min no //",
    "NK098(nye)012:28": "de la bya ba ni byed pa'o //",
    "NK098(nye)012:29": "rtsol ba thams cad dang bral ba ni skabs la",
    "NK098(nye)012:30": "la dag tu phung po la sogs pa rnam par",
    "NK098(nye)012:31": "dag pa'i phyir ro //",
    "NK098(nye)012:32": "zhes 'byung na /",
    "NK098(nye)012:33": "spyi rang bzhin dang ngang tha mi dad mod kyi sgras spros pa yongs su gcod pa ste /",
    "NK098(nye)012:34": "dper na gal te nam mkha' spyod yul du byed pa ni sgo gsum gyi bya ba med do //",
    "NK098(nye)012:35": "de bzhin du theg pa chen po yang rjes su",
    "NK098(nye)012:36": "mthun te thig le chen po chos kyi sku 'chad",
    "NK098(nye)012:37": "par 'gyur ba'i don gyis spros pa thams cad dang",
    "NK098(nye)012:38": "bral ba'i don ci yang ma yin pas rgyu rkyen",
    "NK098(nye)012:39": "med pa dang 'phrin las med pa ni /",
    "NK098(nye)012:40": "dang ba dang mi 'gyur ba dang ma g.yos pa'i phyir ngang ste /",
    "NK098(nye)012:41": "de dag la mos pa bskyed pa dang mngon du",
    "NK098(nye)012:42": "byed pa ni phrad pa dang rgyu'i phyir phyag go",
    "NK098(nye)012:43": "/chos sku ye nas rnam pas rab dben pa'i zhes",
    "NK098(nye)012:44": "pa chos ni dngos po gnyis kyis bsdus pa ste",
    "NK098(nye)012:45": "/ gnyis su smra ba thams cad kyang der 'dus pas ril lo zhes bya'o //",
    "NK098(nye)012:46": "de dag gi 'brel ba ni don dam ngo bo ste sku'o //",
    "NK098(nye)012:47": "de yang du ma las 'jug pa brtson par ming",
    "NK098(nye)012:48": "gnyis kyis ngo bo ston pa ni theg pa chen",
    "NK098(nye)012:49": "po'i rjes su sbyor ba min te 'gal lo //",
    "NK098(nye)012:50": "'di dag ye shes chen po nyid kyi phyir spros",
    "NK098(nye)012:51": "pa thams cad dang bral te ngo bo yongs su",
    "NK098(nye)012:52": "ma zin pa ni mnyam pa nyid las thams cad",
    "NK098(nye)012:53": "snang bas ming 'thob bo //",
    "NK098(nye)012:54": "de dag ni rgyu rkyen bral bas thog ma med",
    "NK098(nye)012:55": "de mtha' ril bsdus pa'i don gyis gang dang lhan",
    "NK098(nye)012:56": "cig par ma byung bas rnam par dben pa zhes",
    "NK098(nye)012:57": "bya ste / dus kyi skal pa'i mtha' lta bu ni ma yin no //",
    "NK098(nye)012:58": "de'i phyir sems nyid chos dang sems la sku mi mnga' /",
    "NK098(nye)012:59": "sgra las 'das pas grags nyid ye shes te /",
    "NK098(nye)012:60": "zhi ba 'od gsal gdod nas lhun gyis grub zhes gsungs so //",
    "NK098(nye)012:61": "'khor ba'i rnam rtog bla dwags yul spangs pa'i zhes pa /",
    "NK098(nye)012:62": "kun du 'gro zhing cig tu zlos pas 'khor ba'o //",
    "NK098(nye)012:63": "de dag gi dngos po mang por byed pa ni",
    "NK098(nye)012:64": "'khor ba nyid kyi yan lag gi rnam grangs so",
    "NK098(nye)012:65": "// de dag kyang de nyid kyi phyir nan gyis btags pa tsam yin la /",
    "NK098(nye)012:66": "de bas na thig le chen po la 'khor ba",
    "NK098(nye)012:67": "med pa ni cig shos kyang mi 'grub pas de",
    "NK098(nye)012:68": "dag rnams grangs su gtogs pa ni rang la grub",
    "NK098(nye)012:69": "pa'i phyir tshig gi bla dwags bya tsam mo //",
    "NK098(nye)012:70": "de ltar yul gnyis su spyod pa'i 'du shes bshad",
    "NK098(nye)012:71": "pa ni theg pa chen po pa zhes bya ste",
    "NK098(nye)012:72": "sangs rgyas so // 'o na de na de dag",
    "NK098(nye)012:73": "ni mthong ba med pas gud du gyur te bdag",
    "NK098(nye)012:74": "cag gis shes par daka'o snyam pa la /",
    "NK098(nye)012:75": "yod dang med pa'i mtha' ni dbyings su gcig /ces pa /",
    "NK098(nye)012:76": "gzugs dang nam mkha' la sogs pa ming gis bsdus",
    "NK098(nye)012:77": "pa dag kyang thig le chen po byang chub sems",
    "NK098(nye)012:78": "kyis gang yang ma spangs pas don gcig go /des",
    "NK098(nye)012:79": "na yod pa dang med pa nyid mtha' yin pas",
    "NK098(nye)012:80": "grub pa bcad de /",
    "NK098(nye)012:81": "de dag ma skyes pa'i ye shes su gsal ba",
    "NK098(nye)012:82": "ni rang byung ye shes la sangs rgyas sems can",
    "NK098(nye)012:83": "gnyis gar ma grub pa'i phyir ro //",
    "NK098(nye)012:84": "'o na thog ma yod pa dang med pa de gnyis kyi rgyu ci zhes dogs pa la /",
    "NK098(nye)012:85": "mnyam nyid gcig pas bltas dgu de ltar snang zhes pa /",
    "NK098(nye)012:86": "snang stong ris su ma zin pa ni mnyam pa nyid do //",
    "NK098(nye)012:87": "de nyid ming gis mtshon pa ste ril po dang byed pa lta bu ni ma yin no //",
    "NK098(nye)012:88": "de log pa'i phyir rang gi ngo bo ma grub",
    "NK098(nye)012:89": "kyang ye shes chen po'i don gyis lta ba zhes",
    "NK098(nye)012:90": "smos te lta ba po nyid kyang yang dag par",
    "NK098(nye)012:91": "mi gzhan no // de ni sa pa la sogs",
    "NK098(nye)012:92": "pas spangs pa yang ngo bo nyid bral ba med",
    "NK098(nye)012:93": "mi gzhan no // do // de dag gis ris",
    "NK098(nye)012:94": "su rtog pa yang 'gro ba drug dang phyag rgya",
    "NK098(nye)012:95": "la sogs pa red pas de dag snang ba ni",
    "NK098(nye)012:96": "gzhi la ma nges pas snang ba thams cad mi",
    "NK098(nye)012:97": "chad par gsungs so //",
    "NK098(nye)012:98": "snang 'ong rtsol sems sdug bsngal che ba'i nad ces pa /",
    "NK098(nye)012:99": "blo dman pa dag rab rim kyis khebs shing nges",
    "NK098(nye)012:100": "pa gnyis kyis ma zin pa'i rgyus mya ngan las",
    "NK098(nye)012:101": "'das pa zhes yod par rtogs pas rtsol bar red",
    "NK098(nye)012:102": "te mngon du 'dod pas /",
    "NK098(nye)012:103": "sgra'i rjes su 'jug pa ni rgyu thams cad sa",
    "NK098(nye)012:104": "la zhugs pa gdung ba'i phyir gol bar lung kun",
    "NK098(nye)012:105": "las gsungs so // 'on te na /",
    "NK098(nye)012:106": "bdag cag gi mya ngan las 'das pa ni /",
    "NK098(nye)012:107": "nyan thos dang mthun te snang ba med pas thugs",
    "NK098(nye)012:108": "rje dang mi zad rgyan gyi 'khor lo'i longs spyod",
    "NK098(nye)012:109": "chen po dang bral lo snyam pa la /",
    "NK098(nye)012:110": "chos ngang gar ma chad pa'i rang bzhin las /",
    "NK098(nye)012:111": "ces gsungs te /",
    "NK098(nye)012:112": "khas len pa ni chos sku ste de ni snang",
    "NK098(nye)012:113": "stong ril gcig pa'i don gyis dpe dang bral te",
    "NK098(nye)012:114": "dpe cig ma gtogs pa ni nam ka'o //",
    "NK098(nye)012:115": "ril ma bkol ba ni khongs su bsdus pa min pas rang bzhin ces smras so //",
    "NK098(nye)012:116": "thugs rje chen po nam mkha'i dbyings nas 'byung ces pa ni /",
    "NK098(nye)012:117": "thugs spros pa thams cad dang bral ba nyid stong pa min te /",
    "NK098(nye)012:118": "ye shes chen po'i don gyis thams cad la dbang",
    "NK098(nye)012:119": "sgyur ba ni mngar gyi sbram bu'i ro ltar thams",
    "NK098(nye)012:120": "cad du khyab par rang las gsal lo //",
    "NK098(nye)012:121": "de'i byung ba nyid bstan pa'i phyir thabs kyi rol bas 'dod dgur sgyur ba'i dpal ces pa /",
    "NK098(nye)012:122": "thabs cir yang snang ba dang ma chags pa ste",
    "NK098(nye)012:123": "ril tshim par byed pa na'ang rtog pa med pas",
    "NK098(nye)012:124": "'gro 'ong bral ba ni kun tu bzang po'i rol",
    "NK098(nye)012:125": "pa zhes bya ste /",
    "NK098(nye)012:126": "brgya byin gyi nor bu tir ya ka lta bu'o //",
    "NK098(nye)012:127": "des gang yang mi 'dor ro ni longs spyod kyi don no //",
    "NK098(nye)012:128": "chos rnams sna tshogs ji snyed snang ba yang zhes",
    "NK098(nye)012:129": "pa dngos po gnyis kyis bsdus pa ni thams cad",
    "NK098(nye)012:130": "snang ba'i phyir te phyi rol pa dag la mtshan",
    "NK098(nye)012:131": "nyid bgrang ba las 'das so //",
    "NK098(nye)012:132": "yang ni mi mthun par ston pa ste de dag",
    "NK098(nye)012:133": "skyon med pa dang mi spong ba zhes bya ba'i",
    "NK098(nye)012:134": "don to // tha snyad thams cad byang chub mchog gi lam zhes pa /",
    "NK098(nye)012:135": "gang thig le chen po la mtshan nyid ma grub",
    "NK098(nye)012:136": "pa nyid pas de dag snang ba ni btags pa",
    "NK098(nye)012:137": "tsam mo zhes zer ba yang bden mod kyi don",
    "NK098(nye)012:138": "kyang de dag la brten pa lus la sogs pa",
    "NK098(nye)012:139": "rjes su mthun pa'i 'bras bur shes pas /",
    "NK098(nye)012:140": "de dag nyid gong na med par snang ba yang snga ma la brten pas lam mo //",
    "NK098(nye)012:141": "snying po byang chub mchog ni yin shes na //",
    "NK098(nye)012:142": "zhes pa /",
    "NK098(nye)012:143": "de dag kyang bden pa gnyis kyis phye bar bstan pa ni rigs pa min te /",
    "NK098(nye)012:144": "thams cad kyi gzhi dang mthar thug par gyur pas snying po ste /",
    "NK098(nye)012:145": "gang zhe na lhun gyis grub pa'i ngang ni snying po'o //",
    "NK098(nye)012:146": "de la dgongs pa nges par 'grel pas tha mi dad pa zhes bya'o //",
    "NK098(nye)012:147": "de'i rjes su myong ba'i yid ches pa yod pa ni rnal 'byor pa'o //",
    "NK098(nye)012:148": "bza' shing bgrod pa'i yul ni ga la yod //",
    "NK098(nye)012:149": "ces pa /",
    "NK098(nye)012:150": "smon lam gyis sgo gsum gyi las mi byed de",
    "NK098(nye)012:151": "bsgrub bya rang gi ngo bor ma zin pa dang",
    "NK098(nye)012:152": "de nyid ldan zin pa'i phyir ro //",
    "NK098(nye)012:153": "bya med rdzogs pa'i ngang du rab rtogs na /",
    "NK098(nye)012:154": "gang ltar gza' shing bgrod kyang yul las 'das //",
    "NK098(nye)012:155": "ces pa /",
    "NK098(nye)012:156": "kha cig sngar bshad de rab tu zhes pa ni",
    "NK098(nye)012:157": "chen por zhes pa'i don te mthong ba las gdeng",
    "NK098(nye)012:158": "gi snyems pa dang bcas pas mi mthun pa'i spyod",
    "NK098(nye)012:159": "pa gnyis kyang bdag gi bya ba ste cher shes",
    "NK098(nye)012:160": "pa'i don kyis 'khor gsum gyi 'du shes dang bral",
    "NK098(nye)012:161": "bas mi gos mi chags pa'i phyir gang yang mi",
    "NK098(nye)012:162": "spong ngo // 'on te gdeng gis bsgrubs pas theg",
    "NK098(nye)012:163": "pa so sor bstan pa don med par dgos pa",
    "NK098(nye)012:164": "spong ngo // la / theg pa'i khyad par ji snyed bsgrags pa yang //",
    "NK098(nye)012:165": "tshul khrims sdoms dang phyi nang dam tshig kyang //",
    "NK098(nye)012:166": "'gro ba gdul bya'i ngang ste ji snyed 'dod la bstan //",
    "NK098(nye)012:167": "ces pa /",
    "NK098(nye)012:168": "lugs ma nor bas nges par 'dod pa ni theg pa'i ming 'thob bo //",
    "NK098(nye)012:169": "de dag lugs mi mthun pas mang ba ni cig la yang blo gros tha dad pas 'gro ste /",
    "NK098(nye)012:170": "sbyor ba'i lung stong phrag du ma ni za hor",
    "NK098(nye)012:171": "dang ma thung gi yul na rgyas par spyod do",
    "NK098(nye)012:172": "// sgrol lung stong phrag du ma ni thor dang",
    "NK098(nye)012:173": "kos brang gi yul na rgyas par spyod pa la",
    "NK098(nye)012:174": "sogs pa lta bus bstan no //",
    "NK098(nye)012:175": "sgra ni rten cing 'brel par 'byung zhes pa ste 'og tu bstan no //",
    "NK098(nye)012:176": "ma nor ba'i tshul gyis 'jug pa dang /",
    "NK098(nye)012:177": "gsum gyi sgo sdom pa dag la sogs pa theg pa gnyis kyi lam ste go sla'o //",
    "NK098(nye)012:178": "mi mthun par 'dren pa ni ngo btsan du mi dgag pa'i don te /",
    "NK098(nye)012:179": "'gro ba nyid gdul bya ste de gdul bar bya",
    "NK098(nye)012:180": "ba'i phyir 'dul byed kyi theg pa dang ston pa",
    "NK098(nye)012:181": "ni las kyi shugs kyis snang ba'i phyir te ye",
    "NK098(nye)012:182": "gnas pa lta bu ni ma yin no //",
    "NK098(nye)012:183": "de dag mang po'i ngor bstan pa ni ston pa po de bzhin gshegs pa'o //",
    "NK098(nye)012:184": "'di dag mthun pa min yang gzhan gyis gsal te /",
    "NK098(nye)012:185": "bstan pa nor bu'i dgos pa bzhin /",
    "NK098(nye)012:186": "las kyang gzhan las mi snang bas byin rlabs rten cing 'brel ba 'dod zhes bya ste /",
    "NK098(nye)012:187": "phyogs gnyis ga yang mthun par gsungs so //",
    "NK098(nye)012:188": "theg pa chen po de ni las las kyang 'das",
    "NK098(nye)012:189": "te kun tu bzang po'i spyod par bstan pa'i phyir",
    "NK098(nye)012:190": "/ tha snyad tsam du 'dul zhes bya mod kyang //",
    "NK098(nye)012:191": "dam du bcas pa'i yul yang rdul tsam med //",
    "NK098(nye)012:192": "dam du bcas pa'i yul med rab rtogs na //",
    "NK098(nye)012:193": "dam du bcas kyang skyon med nam mkha' 'dra //",
    "NK098(nye)012:194": "'dod rgyur sgyur zhing snying rje thabs mi spangs //",
    "NK098(nye)012:195": "zhes pa ni /",
    "NK098(nye)012:196": "gzugs la sogs pa btags pa tsam gyis chos nyid",
    "NK098(nye)012:197": "gang yang ma grub par ston pa yang 'dir rtog",
    "NK098(nye)012:198": "pa'i rtsal gyis gzugs la sogs pa nan gyis tha",
    "NK098(nye)012:199": "snyad du byas pas gzhan ril bkag gi 'dul byed",
    "NK098(nye)012:200": "rnams kyang las kyi rtog pas tha snyad du snang",
    "NK098(nye)012:201": "bas de dag bden par gsungs pa ni tha snyad",
    "NK098(nye)012:202": "kyi rtog pa rnams kyi ngor lan cig gsungs pa'o",
    "NK098(nye)012:203": "// skyong ni mi mthun pa ste de dag mi 'thad par 'dren to //",
    "NK098(nye)012:204": "la la dag smon lam gyi dam bca' pa mthar",
    "NK098(nye)012:205": "phyin pa'i 'du shes su 'dogs pa ni skabs kyis",
    "NK098(nye)012:206": "rigs pa min te /",
    "NK098(nye)012:207": "sngar phyogs gzhan bkag nas 'dir tha snyad par mthong",
    "NK098(nye)012:208": "ba ni ming tsam mthong ba ste ming yongs su",
    "NK098(nye)012:209": "btsal lo // de dag sems nyid kho na bas",
    "NK098(nye)012:210": "rang gi mtshan nyid du cha phra ba yang ma",
    "NK098(nye)012:211": "rnyed pas de'i phyir /",
    "NK098(nye)012:212": "dper na ri bong rwa zhes bya ba la 'jog pa'i bazo'o med pa bzhin /",
    "NK098(nye)012:213": "dngos po gsum yul dang yul can phan tshun 'brel",
    "NK098(nye)012:214": "pa ye nas med pas bsgrub bya'i yul med pa",
    "NK098(nye)012:215": "ni theg pa chen po'o //",
    "NK098(nye)012:216": "de ltar gdeng chen snyems pa dang bcas pa ni",
    "NK098(nye)012:217": "'du shes thams cad bral bas bya ba thams cad",
    "NK098(nye)012:218": "skyon med de / dper na nam mkha'i cho 'phrul",
    "NK098(nye)012:219": "thams cad 'byung ba yang de dag du gyur ba",
    "NK098(nye)012:220": "dang chags pa med pa bzhin du bstan pas 'phrin",
    "NK098(nye)012:221": "las thogs pa med pa zhes bya'o //",
    "NK098(nye)012:222": "de dag mi phyed pa'i rjes su 'du shes med",
    "NK098(nye)012:223": "par gzhan ci 'dod par rang snang ba ni sgyur",
    "NK098(nye)012:224": "zhes bya ba'i don te /",
    "NK098(nye)012:225": "gang yang ma btang ba'o //",
    "NK098(nye)012:226": "de dag gi 'bras bu ji lta bu snyam pa la /",
    "NK098(nye)012:227": "ye shes klung du shar ba'i rnal 'byor pa /",
    "NK098(nye)012:228": "zhes pa /",
    "NK098(nye)012:229": "ye nas shes pa ni rang byung gi ye shes so //",
    "NK098(nye)012:230": "des ci zhig zhe na ril bdag tu gyur pa",
    "NK098(nye)012:231": "ni rkyen med pa'i phyir bsam pa bcad cing rnam",
    "NK098(nye)012:232": "pa cir yang mi rtog pa nyid mtha' thams cad",
    "NK098(nye)012:233": "kyis ma bsgribs par gsal bas ming 'thob bo //",
    "NK098(nye)012:234": "de nyid yangs shing bar ma chad pa'i rjes su gyur pa ni don mthong ba ste /",
    "NK098(nye)012:235": "ming gnyis ga grub bo //",
    "NK098(nye)012:236": "sa mchog 'di ni ma bsgrubs lhun gyis rdzogs zhes pa /",
    "NK098(nye)012:237": "sa ni sa ste bsgrubs bya ma lus pa'i gazhi'o //",
    "NK098(nye)012:238": "nye bar dngos po bshad zin pa ni gong na med pas bla ma zhes bya'o //",
    "NK098(nye)012:239": "de dag rgyu rkyen gyis ma byas pa yang nges",
    "NK098(nye)012:240": "tshig gis bsgrubs te ril rdzogs pas 'phel bar bya",
    "NK098(nye)012:241": "ba med pa'o // 'o na de ni kun kyis",
    "NK098(nye)012:242": "thob lung man ngag ni don med do snyam pa",
    "NK098(nye)012:243": "ba med pa'o // la / bag la nyal ba'i skyon rnams ma lus kun //",
    "NK098(nye)012:244": "ye shes 'od gsal chen pos rab gsal nas //",
    "NK098(nye)012:245": "zhes pa /",
    "NK098(nye)012:246": "yid la byas pa ltar snang ba'i mtha' rnams ni",
    "NK098(nye)012:247": "rgyun shin tu phra ba la gnas so de dag",
    "NK098(nye)012:248": "las mngon par zhen pa ni /",
    "NK098(nye)012:249": "phyogs snga ma dang gnyis mun pa dang snang ba",
    "NK098(nye)012:250": "bzhin gyur pas skyon no zhes tha snyad du 'dogs",
    "NK098(nye)012:251": "so // de dag ril tha snyad gang gis ji ltar zhe na /",
    "NK098(nye)012:252": "ye shes 'od gsal chen pos bsal lo //",
    "NK098(nye)012:253": "zhes bya ba de dag go zhes zer ba ni",
    "NK098(nye)012:254": "bden mod kyi bsal zhes so don med par 'gyur",
    "NK098(nye)012:255": "pas rigs pa min zer ba yin no //",
    "NK098(nye)012:256": "'dir lung man ngag la rten pa'i ye shes skad",
    "NK098(nye)012:257": "cig mas ni mtha' rnams nyid thig le chen por",
    "NK098(nye)012:258": "mi phyed par shes pas zhen pa gcod pa'i phyir",
    "NK098(nye)012:259": "rdo rje ste / de ni bdag nyid kyang klung",
    "NK098(nye)012:260": "du chud de dngos po gsum dang bral ba ni",
    "NK098(nye)012:261": "chen po zhes bya ba'i don to //",
    "NK098(nye)012:262": "de dag bsal ba yang 'gro 'ong med de thog ma nas ma grub pa'i phyir te /",
    "NK098(nye)012:263": "de dag ngo shes pa la tha snyad du 'dogs so //",
    "NK098(nye)012:264": "de dag shes pa tsam gyis klung du chud pa zhes gsungs so //",
    "NK098(nye)012:265": "de nyid brtan par bya ba'i phyir /",
    "NK098(nye)012:266": "theg chen 'di ni mkha' la nyi shar bzhin //",
    "NK098(nye)012:267": "mtha'i mun pa ye nas med ces gsungs //",
    "NK098(nye)012:268": "ces pa /",
    "NK098(nye)012:269": "nyi ma'i dkyil 'khor ni mun pa ngang gis med pa'i phyir /",
    "NK098(nye)012:270": "'dzam bu'i gling thams cad gsal bar byed do //",
    "NK098(nye)012:271": "rang byung gi ye shes ni lugs mi mthun pas 'dogs pa'i phyir theg pa chen po ste /",
    "NK098(nye)012:272": "bdag nyid mtha' thams cad gdod ma nas bral bas",
    "NK098(nye)012:273": "zhen pa'i ngo bo nyid kyang thig le chen por",
    "NK098(nye)012:274": "yangs par byed do zhes pa'i tha tshig go /de",
    "NK098(nye)012:275": "dag gi ting nge 'dzin bstan pa'i phyir /",
    "NK098(nye)012:276": "bsgom pa'i yul med de la bsgom mi gnas /",
    "NK098(nye)012:277": "bsgom chags bde ba bdag 'dzin sdug bsngal yin //",
    "NK098(nye)012:278": "zhes pa /",
    "NK098(nye)012:279": "bsgom te thob par bya ba ni sa mchog ste",
    "NK098(nye)012:280": "de nyid ni lhun gyis grub pa dang gnyis kyi",
    "NK098(nye)012:281": "'du shes bral bas bya byed med pa yin pa",
    "NK098(nye)012:282": "la / rmongs pa dag dmigs pa'i tshul gyi sgra",
    "NK098(nye)012:283": "la brten nas yid la byed pa ni bdag dang",
    "NK098(nye)012:284": "ma bral bas yul gyi myong ba cher yod pa",
    "NK098(nye)012:285": "rnams ni mthun pas zhen te bdag gnyis rgyas par",
    "NK098(nye)012:286": "la / byas shing / mi gtong ba ni 'du byed zer kyin de shin tu yang 'gal lo //",
    "NK098(nye)012:287": "'on kyang las dang po pa'i bslab pa tsam gyi ngor /",
    "NK098(nye)012:288": "bsgom pa'i gnas med dag tu rab rtogs na //",
    "NK098(nye)012:289": "bsgoms kyang skyon med chos dbyings nam mkha' 'dra //",
    "NK098(nye)012:290": "zhes gsungs te /",
    "NK098(nye)012:291": "thig le chen po ni bya byed gnyis dang bral te ming dang mi grol te 'gal lo //",
    "NK098(nye)012:292": "de nyid cher gdeng du chud pa ni spyod yul",
    "NK098(nye)012:293": "thams cad bdag nyid las mi zhan pas ci bsam",
    "NK098(nye)012:294": "pa yang mi skyon te /",
    "NK098(nye)012:295": "chos kyi dbyings ni mtshan ma gang yang ma chud pa med do //",
    "NK098(nye)012:296": "de nyid kyi bsgom pa po yang shes rab kyis",
    "NK098(nye)012:297": "yongs la mi gnas par du ma las gsungs so",
    "NK098(nye)012:298": "// gal te ma goms pa dag gi spang ste /",
    "NK098(nye)012:299": "sa pa'i byang chub snyoms par 'jug pa mang po byed pa yang zin chags med na /",
    "NK098(nye)012:300": "theg pa chen po sangs rgyas kyi spyod yul la",
    "NK098(nye)012:301": "shes rab bar ma mtha' phyin pa lta smos kyang",
    "NK098(nye)012:302": "ci dgos pa'o // kyang zhes pa ni gzhan dag gi lugs kyis mi mthun pa'i ston pa ste /",
    "NK098(nye)012:303": "'dir yang gtsor byed pa ni men no zhes bya ba'i don to //",
    "NK098(nye)012:304": "bkol ba med de kun gyi re skongs ba'i //",
    "NK098(nye)012:305": "zhes pa gdeng gis gang yang ma spangs pa'i don",
    "NK098(nye)012:306": "gyis ril tshim par byed pa ni lta ba'i yon",
    "NK098(nye)012:307": "tan te rgyas par bshad zin to //",
    "NK098(nye)012:308": "mnyam nyid ngang rtogs theg chen 'di dag ni //",
    "NK098(nye)012:309": "zhes pa /",
    "NK098(nye)012:310": "ma bkol ba de dag nyid na gdeng gi blos",
    "NK098(nye)012:311": "dus gsum du 'du shes ma g.yos pa ni mnyams",
    "NK098(nye)012:312": "pa nyid do // de gang la yod pa rnams ni theg pa chen po'i rnal 'byor pa'o //",
    "NK098(nye)012:313": "de dag gi las dang 'bras bu bstan pa'i phyir /",
    "NK098(nye)012:314": "kun la khyab cing ma rdzogs chos gang med //",
    "NK098(nye)012:315": "zhes gsungs so //",
    "NK098(nye)012:316": "dbyings su ril chub pas mi 'byed pa'i thugs rje",
    "NK098(nye)012:317": "chen pos thams cad zin pa'i phyir 'du shes med",
    "NK098(nye)012:318": "pa'i thabs kyi rol pa mthar thug pa med pa",
    "NK098(nye)012:319": "chu'i snod ltar mthun par rang snang la /",
    "NK098(nye)012:320": "de dag gi gzhi'i yang thams cad kyi ngo bo",
    "NK098(nye)012:321": "mthong ba tshul gyis bsgrub byar lhun gyis grub pas",
    "NK098(nye)012:322": "rdzogs pa chen po zhes gsungs so //",
    "NK098(nye)012:323": "byang ba ni gnyis te /",
    "NK098(nye)012:324": "chos kyi sku mtha' bzhi'i spros pa dang bral bas byang ba dang /",
    "NK098(nye)012:325": "ye shes mtha' bzhi'i spros pa dang bral bas byang ba'o //",
    "NK098(nye)012:326": "chub pa la gnyis te lta ba ye nas lhun gyis grub pas chub pa dang /",
    "NK098(nye)012:327": "spyod pa blang dor med par rol bas chub pa'o //",
    "NK098(nye)012:328": "sems la gnyis te shes rab chen pos rtogs pa'i sems dang /",
    "NK098(nye)012:329": "bsam gtan chen pos bsgom par sems pa'o //",
    "NK098(nye)012:330": "shes rab chen pos rtogs par sems pa la gsum ste /",
    "NK098(nye)012:331": "'bras bu lhun gyis grub pa la btsal du med par rtogs pa dang /",
    "NK098(nye)012:332": "sems can rang byung gi ye shes la bsgral du med par rtogs pa dang /",
    "NK098(nye)012:333": "yul sems gnyis su med pa la bsgom du med par rtogs pa'o //",
    "NK098(nye)012:334": "rin po che la gnyis te /",
    "NK098(nye)012:335": "dgos 'dod 'byung ba'i rin po che dang /",
    "NK098(nye)012:336": "rnam rtogs 'da' ba'i rin po che'o //",
    "NK098(nye)012:337": "kun 'dus ni 'khor ba ngang las 'das pa kun 'dus pa'o //",
    "NK098(nye)012:338": "spros bral lhun grub shes rab gsum mthar phyin //",
    "NK098(nye)012:339": "mtha' bzhi'i mun sel kun gyi re ba skong //",
    "NK098(nye)012:340": "ma lus rdzogs pa'i thugs kyi man ngag la //",
    "NK098(nye)012:341": "gtan tshig gsum bkrol kun gyi don tu bsngo //"
}