{
    "NK098(nye)011:0": "ka //",
    "NK098(nye)011:1": "gsang ba bde ba'i 'grel pa bzhugs /",
    "NK098(nye)011:2": "bcom ldan 'das dpal kun tu bzang po la phyag 'tshal lo //",
    "NK098(nye)011:3": "khams gsum las 'das yid bzhin rin chen dag ces pa 'di'i don rtogs pa'i dus na /",
    "NK098(nye)011:4": "sangs rgyas nyid kyi spyod yul mkhyen pas /",
    "NK098(nye)011:5": "'khor ba yang mi spong /",
    "NK098(nye)011:6": "mya ngan las 'das pa yang mi len /",
    "NK098(nye)011:7": "ril snying po'i ngang du mnyam par bzhugs pa na /",
    "NK098(nye)011:8": "'das pa ste yid bzhin gyi lhas dang rin po",
    "NK098(nye)011:9": "che'i gling na thams cad ma lus par grub ste",
    "NK098(nye)011:10": "bzhugs so // bgrod med rnam par grol ba'i lam ston pa //",
    "NK098(nye)011:11": "ces pa /",
    "NK098(nye)011:12": "sa bcu rims kyis bgrod cing bag chags khad kyis sbyang pa ni /",
    "NK098(nye)011:13": "sa nyid rtsol sgrub kyi rtog pas zin chags kyi nad du gyur te skyon no //",
    "NK098(nye)011:14": "de bas na zhi ba chen po'i ngang las ma g.yos par ye nas grol zin pa ni /",
    "NK098(nye)011:15": "lhun gyis rdzogs pa'i lam bstan pa yin no //",
    "NK098(nye)011:16": "gzhan nas brtsal bas rnyed par mi 'gyur te //",
    "NK098(nye)011:17": "zhes pa /",
    "NK098(nye)011:18": "shin tu rnal 'byor ma yin pa /",
    "NK098(nye)011:19": "theg pa gang gi sgo nas kyang sangs mi rgya ba dang /",
    "NK098(nye)011:20": "mi rtogs pas sbyong ba dang /",
    "NK098(nye)011:21": "rtsol bar byed pa ma yin gyi ye nas rang nyid dag pa'i mngon sum du bzhed do //",
    "NK098(nye)011:22": "gzhan nas dngos grub 'ong du re ba dang /",
    "NK098(nye)011:23": "byin gyis rlob pa ni byang chub chen po dang 'gal lo //",
    "NK098(nye)011:24": "thig le chen pos kun la khyab par gnas //",
    "NK098(nye)011:25": "ces bya ba /",
    "NK098(nye)011:26": "thig ni ma nor ba'i steng du drangs pa ste /",
    "NK098(nye)011:27": "le ni snying po nyid mtshon pa'i rang bzhin can",
    "NK098(nye)011:28": "la khyab cing de'i ngang nyid ma yin pa ci",
    "NK098(nye)011:29": "yang mi gnas pa'i don no //",
    "NK098(nye)011:30": "rang byung ye nas ma bcos 'od gsal ba //",
    "NK098(nye)011:31": "ces pa /",
    "NK098(nye)011:32": "rang byung gi ye shes ye nas ma bcos la /",
    "NK098(nye)011:33": "ma byas par 'od gsal ba /",
    "NK098(nye)011:34": "ces kyang mi shigs cis kyang mi 'gyur ba /",
    "NK098(nye)011:35": "gang gis kyang dbang du mi 'gyur bar gsal ba'i rang bzhin ni sangs rgyas yin no //",
    "NK098(nye)011:36": "rtsol bas btsal du med de snying po don //",
    "NK098(nye)011:37": "ces pa /",
    "NK098(nye)011:38": "rdzogs pa chen po ni rtsol sgrub dang bral ba dang /",
    "NK098(nye)011:39": "re dogs las 'das pa ci yin pa'i don kyi snying po las /",
    "NK098(nye)011:40": "'byung 'jug med pa'i ngang du gnas pa'i dus na /",
    "NK098(nye)011:41": "gdod sgrub cing btsal mi dgos so //",
    "NK098(nye)011:42": "rnam par snang mdzad rtag pa kun tu bzang //",
    "NK098(nye)011:43": "ces pa /",
    "NK098(nye)011:44": "spyi dang rang gi mtshan nyid gyi rnam grangs kyi",
    "NK098(nye)011:45": "chos thams cad kun tu bzang po'i longs spyod pa'i",
    "NK098(nye)011:46": "rgyan du ma gyur pa'am /",
    "NK098(nye)011:47": "snying pos ma bsgrubs pa'am /",
    "NK098(nye)011:48": "don ma mdzad pa cig kyang med de /",
    "NK098(nye)011:49": "thugs rje se gol gtogs pa tsam yang mi gcod cing /",
    "NK098(nye)011:50": "rtag par sems can gyi don mdzad do //",
    "NK098(nye)011:51": "gnyis med bde ba'i mchog ste lhun gyis grub //",
    "NK098(nye)011:52": "ces pa /",
    "NK098(nye)011:53": "byang chub kyi don rtogs pa'i dus na /",
    "NK098(nye)011:54": "thams cad mi 'byed pa'i ngang du rdzogs te /",
    "NK098(nye)011:55": "mnyam pa'i dbyings su gyur pa ni /",
    "NK098(nye)011:56": "bcom ldan 'das kyis bde skyid nyams su myong ba'o //",
    "NK098(nye)011:57": "de la yun ring du goms par byed pa ni bsgom pa'i tshe'o //",
    "NK098(nye)011:58": "de bas na rtag pa chen po bde la rtag spyod pa /",
    "NK098(nye)011:59": "ces pa /",
    "NK098(nye)011:60": "rtag par mi 'gyur pa /",
    "NK098(nye)011:61": "lta ba gang gis kyang mi 'phrogs pa cis kyang ma bcos ma bslad pa ni /",
    "NK098(nye)011:62": "gong na med pas chen po nyid yin pas /",
    "NK098(nye)011:63": "de lta bu'i blo yangs na bde ba la spyod pa ni /",
    "NK098(nye)011:64": "bcom ldan 'das kyi longs spyod chen po nyid yin pa'i phyir /",
    "NK098(nye)011:65": "bde ba chen po longs spyod rdzogs pa ni /",
    "NK098(nye)011:66": "ces pa /",
    "NK098(nye)011:67": "thams cad kun tu bzang po'i rgyan kyis bzhugs shing /",
    "NK098(nye)011:68": "sdug bsngal yang bde ba /",
    "NK098(nye)011:69": "'khor ba yang byang chub /",
    "NK098(nye)011:70": "sems can yang sangs rgyas 'di ltar rtogs pa'i dus na bsgom du yang med de /",
    "NK098(nye)011:71": "ye nas de nyid yin no //",
    "NK098(nye)011:72": "'di ltar rnal 'byor chen po rnams kyi spyod yul ni ces pa /",
    "NK098(nye)011:73": "'di'i don las gzhan du bsgyur yang 'gyur du mi btub pa ni /",
    "NK098(nye)011:74": "sems ni rnal 'byor du gyur pas /",
    "NK098(nye)011:75": "de bas na rnal 'byor chen po'i zhes bya ste /",
    "NK098(nye)011:76": "lus mi yang sems sangs rgyas so //",
    "NK098(nye)011:77": "'di ltar goms pa ni med /",
    "NK098(nye)011:78": "kha bshad kyis g.yengs shing /",
    "NK098(nye)011:79": "tshig gi sgra tsam la brten pa ni /",
    "NK098(nye)011:80": "sems las su rung du mi btub ste /",
    "NK098(nye)011:81": "sgra phyir rnal 'byor ces bya'o //",
    "NK098(nye)011:82": "rnal 'byor chen po sangs rgyas da lta nyid thob pa ma yin no //",
    "NK098(nye)011:83": "de yang don med pa ni ma yin te /",
    "NK098(nye)011:84": "rnal 'byor gyi bsti gnas gsum la gnas so //",
    "NK098(nye)011:85": "de nas drang po rnams kyi spyod yul yin zhes gsungs pa yin no //",
    "NK098(nye)011:86": "sku gsung thugs dang lhan cig pa'o ces pa /",
    "NK098(nye)011:87": "de yang yongs su rdzogs pa ni sku yin la /",
    "NK098(nye)011:88": "gsung du med pa ni gsung /",
    "NK098(nye)011:89": "lhun gyis grub ni thugs so //",
    "NK098(nye)011:90": "lhan cig pa sems can thams cad byang chub chen po yin pas /",
    "NK098(nye)011:91": "bdag dang gzhan du dbye ba med pa'o //",
    "NK098(nye)011:92": "'di'i don ngang dang /",
    "NK098(nye)011:93": "rang bzhin dang /",
    "NK098(nye)011:94": "bdag nyid do //",
    "NK098(nye)011:95": "nga la nga zhes bstan pas gzhan ma grub //",
    "NK098(nye)011:96": "nga nyid dngos su mi snang phyogs dang bral //",
    "NK098(nye)011:97": "dmigs pa'i rgyud med mtshan ma'i gnas la chags //",
    "NK098(nye)011:98": "bya bral smon med mu med mkha' ltar yangs //",
    "NK098(nye)011:99": "nges pa'i 'bras bu don dam gcig bstan no //",
    "NK098(nye)011:100": "zhes pa /",
    "NK098(nye)011:101": "chos thams cad mi gnas pa'i don te brjod pa dang bral bar shes pas /",
    "NK098(nye)011:102": "de nyid mtshon pa dang rdzas dang bral te /",
    "NK098(nye)011:103": "dngos po med pa'i don yid ches shing gsal bar rtogs na /",
    "NK098(nye)011:104": "thams cad 'dus ma byas pa ste /",
    "NK098(nye)011:105": "ril brjod pa'i mtha' las 'das pas //",
    "NK098(nye)011:106": "de nyid mtshan ma dang /",
    "NK098(nye)011:107": "rdzas dang bral ba ste /",
    "NK098(nye)011:108": "re zhing smon pa'i dus med pas //",
    "NK098(nye)011:109": "nges pa'i 'bras bu'i don dam cis bstan to zhes",
    "NK098(nye)011:110": "bstan pa'i tha tshig go /nga dang bdag med phyogs",
    "NK098(nye)011:111": "dang ris med na /",
    "NK098(nye)011:112": "thams cad mnyam pa'i klung du ngang gis gnas zhes bya ba ni /",
    "NK098(nye)011:113": "mnyam pa nyid du chud pas /",
    "NK098(nye)011:114": "thams cad rtog pa dang bral te /",
    "NK098(nye)011:115": "mi g.yo ba'i snying po la yang dag par 'du 'bral med par gtad pa ste /",
    "NK098(nye)011:116": "gsal zhing ma 'dres par bstan pas /",
    "NK098(nye)011:117": "snod dang ldan pa shes par bya'o //",
    "NK098(nye)011:118": "bde ba'i sgron me 'di las gzhan med do zhes bya ba ni /",
    "NK098(nye)011:119": "man ngag lung gi che ba bstan pa ste //",
    "NK098(nye)011:120": "kun gyi thun mong ma yin zhing //",
    "NK098(nye)011:121": "yid la brnag pa'i don to //",
    "NK098(nye)011:122": "rdzogs so ////bdag las thos cung rtogs pa ma mchis kyang /",
    "NK098(nye)011:123": "dad med blo zhan tshul du mchis na yang //",
    "NK098(nye)011:124": "lan cig gzhan la phan par bya dgongs nas /",
    "NK098(nye)011:125": "mi 'tsham bka' la 'grel pa 'di brtsams pas //",
    "NK098(nye)011:126": "gzhung du ma rtsol 'khyar na bzod cing bshags //",
    "NK098(nye)011:127": "bdag gis de ring 'grel pa byas pa'i phan yon dang //",
    "NK098(nye)011:128": "man ngag nges pa'i dge ba'i rtsa ba gang lags pa //",
    "NK098(nye)011:129": "snod ldan dam tshig can gyi dpal du shog //",
    "NK098(nye)011:130": "byang chub sems gsang ba bde ba'i 'grel pa //",
    "NK098(nye)011:131": "bdag gnyag dz+ny+aa na ku ma ras btags pa /"
}