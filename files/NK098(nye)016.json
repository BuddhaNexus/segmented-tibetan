{
    "NK098(nye)016:1": "// slob dpon chen po 'jam dpal bshes gnyen gyis mdzad pa byang chub sems bsgom rdo la gser zhun /",
    "NK098(nye)016:2": "rgya gar skad du /",
    "NK098(nye)016:3": "b+ho d+hi tsit+ta sa man+ti /",
    "NK098(nye)016:4": "pa tra pra ta na ma /",
    "NK098(nye)016:5": "bod skad du /",
    "NK098(nye)016:6": "byang chub kyi sems sgom pa /",
    "NK098(nye)016:7": "bcom ldan 'das bsam 'das brjod med ngang la phyag 'tshal lo //",
    "NK098(nye)016:8": "ston pa'i sgron mar gyur pas kun gyis rab basngagasa pa /",
    "NK098(nye)016:9": "zhes pa /",
    "NK098(nye)016:10": "chos nyid kyi thig le ston te /",
    "NK098(nye)016:11": "rang gi rang bzhin rang las gsal bar shar bas /",
    "NK098(nye)016:12": "kun gyis chos thams cad gnyis su med par /",
    "NK098(nye)016:13": "ye nas ma bcos pa chos kyi skur gnas pa /",
    "NK098(nye)016:14": "chos kyi snying por gyur pas 'jam dpal gzhon nu nyid zhes pa /",
    "NK098(nye)016:15": "chos kyi snying por gnas pa de ni ye nas gsang ba'i snying po ste /",
    "NK098(nye)016:16": "'jam dpal gzhon nu nyid gzung 'dzin las 'das pa'i ngang las /",
    "NK098(nye)016:17": "chos nyid rang bzhin gyis 'char ba dpal phun sum tshogs pa /",
    "NK098(nye)016:18": "de nyid skye 'jig med pa nam mkha' ltar gnas pas gzhon nu nyid /",
    "NK098(nye)016:19": "bya bral bde ba'i klong du ji bzhin ye nas gnas /",
    "NK098(nye)016:20": "zhes pa /",
    "NK098(nye)016:21": "zhi ba chen po la de bya ba med de /",
    "NK098(nye)016:22": "de bzhin du chos mnyam pa nyid bde ba chen po de yang /",
    "NK098(nye)016:23": "ma bcos par chos kyi dbyings sam /",
    "NK098(nye)016:24": "chos kyi sku ji bzhin par btsal du med par ye nas gnas pa'i phyir ro //",
    "NK098(nye)016:25": "tshul khrims la sogs spyod pa rgya mtsho'i gzhir gyur cing /",
    "NK098(nye)016:26": "zhes pa /",
    "NK098(nye)016:27": "dbyings kyi thig le bstan te /",
    "NK098(nye)016:28": "'dul srung las ye nas 'das shing /",
    "NK098(nye)016:29": "rtsol sgrub dang bral bas 'dul srung ril gyi gzhi yang /",
    "NK098(nye)016:30": "sems nyid nam mkha' ltar gnas pa'i phyir ro //",
    "NK098(nye)016:31": "bde gshegs yum du gyur pas kun dang mtshungs pa'i gnas /",
    "NK098(nye)016:32": "zhes pa /",
    "NK098(nye)016:33": "de ltar dag pa'i dbyings de nyid ril 'byung ba'i rgyur gyur pas /",
    "NK098(nye)016:34": "mtshungs pa ni chos thams cad skye 'chi med pa ye nas sangs rgyas par mtshungs so //",
    "NK098(nye)016:35": "de min mi 'byung de phyir rnam grol mchog gi lam zhes pa /",
    "NK098(nye)016:36": "de la skye ba med pas na 'chi ba mi 'byung /",
    "NK098(nye)016:37": "skye 'chi med pa'i phyir ye nas rnam par grol",
    "NK098(nye)016:38": "bas da yang bgrod dang bral ba'i lam la gnas",
    "NK098(nye)016:39": "zin pa'o // phra zhing shes dka' kun lam mi rtog rtog las 'das zhes pa /",
    "NK098(nye)016:40": "chos mnyam pa nyid ni shin tu 'phra zhing rnyed dka' ba ste /",
    "NK098(nye)016:41": "ci ste rdzas ma grub ste /",
    "NK098(nye)016:42": "nam mkha'i rgyu dang 'dra bar gnas pas kun gyi lam /",
    "NK098(nye)016:43": "de kun gyis 'gro ba'i lam yin te /",
    "NK098(nye)016:44": "chos nyid rnam par mi rtog pa'i dbyings so //",
    "NK098(nye)016:45": "de rtag pa'i yul las 'das pa'i phyir ro //",
    "NK098(nye)016:46": "mi gnas dmigs med spros pa'i bsam pa kun dang bral /",
    "NK098(nye)016:47": "zhes pa /",
    "NK098(nye)016:48": "rang bzhin dngos po ni mi gnas pas /",
    "NK098(nye)016:49": "ji ltar yang dmigs su med par /",
    "NK098(nye)016:50": "kun la mnyam pa ni nyid du khyab pas spro bsdu byar med /",
    "NK098(nye)016:51": "bsam pa kun dang bral ba /",
    "NK098(nye)016:52": "rang bzhin tha snyad ril dang bral bas da bsgom du med do //",
    "NK098(nye)016:53": "tshig gis mi phebs dbyibs dang kha dog dbang po'i spyod yul min /",
    "NK098(nye)016:54": "zhes pa /",
    "NK098(nye)016:55": "dbyings rnam par dag pa'i thig le ston te /",
    "NK098(nye)016:56": "dbyibs dang kha dog la sogs par yod na /",
    "NK098(nye)016:57": "mtshon gyi thog tu dbab tu rung na /",
    "NK098(nye)016:58": "dbang po spyod yul las 'das te /",
    "NK098(nye)016:59": "nam mkha' lta bu la tshig tu brjod cir 'brangs bas /",
    "NK098(nye)016:60": "thog tu mi phebs pa'i phyir ro //",
    "NK098(nye)016:61": "bstan cing brtag par dga' la brjod du rdul tsam med zhes pa /",
    "NK098(nye)016:62": "de'i rang bzhin nam mkha' ltar khyab cing /",
    "NK098(nye)016:63": "ril chos nyid du 'char yang dngos po med pas /",
    "NK098(nye)016:64": "'di zhes brtags shing bstan pas mi rnyed de tshig dang yi ge las 'das pas /",
    "NK098(nye)016:65": "tha snyad du brjod pa dang bral zhes so //",
    "NK098(nye)016:66": "sngon gyi drang srong chen po'i lam du gar 'jug pa /",
    "NK098(nye)016:67": "zhes pa /",
    "NK098(nye)016:68": "chos thams cad mnyam pa nyid du gnas pa /",
    "NK098(nye)016:69": "btsal du med par 'char ba nye lam du zhugs",
    "NK098(nye)016:70": "zin pa yin pa las dang song dka' thub kyi",
    "NK098(nye)016:71": "sdug bsngal gyis bde ba tshol zhing 'jug pa 'khrul",
    "NK098(nye)016:72": "ba'i phyir / sgoms chags zhes 'byung ba'o //",
    "NK098(nye)016:73": "bsgom chags lam gyi nad kyis zin te 'khrul ba'o //",
    "NK098(nye)016:74": "zhes pa /",
    "NK098(nye)016:75": "byang chub gyi sems btsal du med par /",
    "NK098(nye)016:76": "ye nas lhun gyis grub ste /",
    "NK098(nye)016:77": "da bsgom du med pa la /",
    "NK098(nye)016:78": "bsgom pa'i yul chos nyid la bde ba'i ro tshol ba /",
    "NK098(nye)016:79": "sdug bsngal gyi nad de 'khrul pa'o //",
    "NK098(nye)016:80": "lung bzhin tshig gi mtha' spyod lam du mthong bas /",
    "NK098(nye)016:81": "zhes pa /",
    "NK098(nye)016:82": "chos kyi rang bzhin skye 'chi med pa de /",
    "NK098(nye)016:83": "ye nas sangs rgyas par ma rtogs par /",
    "NK098(nye)016:84": "zhal nas gsungs pa'i chos nyid skye ba med do",
    "NK098(nye)016:85": "bya ba la sogs pa'i tshig gi rjes su 'brangs",
    "NK098(nye)016:86": "shing / bsgrub pa'i lam du mthong nas /",
    "NK098(nye)016:87": "bde ba tshol ba ni /",
    "NK098(nye)016:88": "ri dwags smigs rgyu bsnyegs pa gnyis 'dra'o //",
    "NK098(nye)016:89": "de nyid rtog pa'i rgyun 'brangs smigs rgyu snyegs pa 'dra /",
    "NK098(nye)016:90": "zhes pa ci ste /",
    "NK098(nye)016:91": "de nyid chos kyi dbyings yin par ngos ma zin pas /",
    "NK098(nye)016:92": "rtog par 'khrul te /",
    "NK098(nye)016:93": "rtog rgyun snga mas phyi ma 'gags te /",
    "NK098(nye)016:94": "bkag pa nyid rjes su 'brangs pa yin pa'i phyir ro //",
    "NK098(nye)016:95": "yang dag lam ni tshig tu brjod mod mtshon dang bral zhes pa /",
    "NK098(nye)016:96": "ye nas rnam par dag ste /",
    "NK098(nye)016:97": "lhun gyis grub pa ni bgrod du med pa'i lam ste /",
    "NK098(nye)016:98": "de'i rang bzhin la tshig gi 'bru dang bral bas brjod du med de /",
    "NK098(nye)016:99": "rdzas su ma grub pas /",
    "NK098(nye)016:100": "mtshon pa'i tha snyad dang ye nas bral zhes bya'o //",
    "NK098(nye)016:101": "yang dag nyid du bstan pa ston pa nga yis 'khrul zhes pa /",
    "NK098(nye)016:102": "de lta bas na mnyam pa nyid du ye nas rnam par dag pa la /",
    "NK098(nye)016:103": "dag pa dang ma dag bstan du med /",
    "NK098(nye)016:104": "de ltar med ces bya ba nyid kyang 'khrul te /",
    "NK098(nye)016:105": "tha snyad dang bral ba'i phyir 'dres shing zhes pa'o //",
    "NK098(nye)016:106": "dag dang ma dag gnyis med ye nas 'dres shing mtshungs /",
    "NK098(nye)016:107": "zhes pa /",
    "NK098(nye)016:108": "de'i rang bzhin ma brtsal bar ye nas dag pas /",
    "NK098(nye)016:109": "chos thams cad gnyis su med pa /",
    "NK098(nye)016:110": "nam mkha' ltar dbyer med pa gcig tu shar ba'i phyir ro //",
    "NK098(nye)016:111": "rnam pa cir yang mi 'byed ye shes gti mug ngang zhes pa /",
    "NK098(nye)016:112": "ye shes chen po'i thig le ston te /",
    "NK098(nye)016:113": "rnam pa cir snang ba'i chos kun /",
    "NK098(nye)016:114": "rang nyid mi dmigs pa'i klong nas rang nyid snang bar zad /",
    "NK098(nye)016:115": "de la de nyid gyis bltas na /",
    "NK098(nye)016:116": "chos nyid rang bzhin gyis 'char bas shes pa ye shes /",
    "NK098(nye)016:117": "de dbyer med pa gti mug ngang /",
    "NK098(nye)016:118": "thogs med gsal ba'i mar me bsam pa kun rang bral zhes pa /",
    "NK098(nye)016:119": "ye nas yin pa'i don skad cig ma la ye shes spyi blugs su 'char bas /",
    "NK098(nye)016:120": "yul chos nyid skye 'chi med par gsal bas mar me /",
    "NK098(nye)016:121": "bsam pa ni ji ltar gsal kyang dmigs su med de /",
    "NK098(nye)016:122": "tha snyad ril dang bral ba'o //",
    "NK098(nye)016:123": "ngang gis mi g.yo rmugs shing ting 'dzin rgyal por gnas zhes pa /",
    "NK098(nye)016:124": "dper na sa bdag gi rgyal po kun la dbang bsgyur yang /",
    "NK098(nye)016:125": "rgyal sa nas ma g.yos pa bzhin /",
    "NK098(nye)016:126": "de'i rang bzhin kun tu bzang po cir yang shar nas /",
    "NK098(nye)016:127": "ril chos nyid du dbang bsgyur yang /",
    "NK098(nye)016:128": "de nyid chos kyi sku la mi g.yo bas phyir ro //",
    "NK098(nye)016:129": "mngon sum mthong ba'i dmigs med de nyid mthong ba'i dmigs /",
    "NK098(nye)016:130": "zhes pa /",
    "NK098(nye)016:131": "rang gi rang bzhin chos nyid du gnas pas dngos",
    "NK098(nye)016:132": "su bltar med de nyid yin par shes nas nam",
    "NK098(nye)016:133": "mkha' ltar gsal bar shar bas mthong ba'i mig go",
    "NK098(nye)016:134": "/de phyir thams cad mkhyen pa'i spyan de la bya'o",
    "NK098(nye)016:135": "// zhes pa /",
    "NK098(nye)016:136": "de bas na gnyis med pa'i phyir /",
    "NK098(nye)016:137": "nam mkha' ltar gnas pa kun gyi rang bzhin yin par shes pa'i phyir ro //",
    "NK098(nye)016:138": "mtha' dang dbus med yangs pa'i rang bzhin pas /",
    "NK098(nye)016:139": "zhes pa /",
    "NK098(nye)016:140": "kun tu bzang po'i thig le bstan /",
    "NK098(nye)016:141": "de la mtha' dang dbus med pas bdal ba yangs pa /",
    "NK098(nye)016:142": "ye nas chos kyi sku'i rang bzhin nam mkha' ltar gnas pa'i phyir /",
    "NK098(nye)016:143": "mi len mi spangs mnyam pa'i rgyan du gnas zhes pa /",
    "NK098(nye)016:144": "de bas na thams cad ye nas gnyis su med pa la /",
    "NK098(nye)016:145": "spang blang gi rdzas su grub pa med de /",
    "NK098(nye)016:146": "ci ste chos thams cad mnyam pa nyid kyi rgyan gyis bzhag nas /",
    "NK098(nye)016:147": "chos kyi skur ye nas gnas pa'o //",
    "NK098(nye)016:148": "sems dang bag chags gnyis med gdod nas 'dres shing mtshungs /",
    "NK098(nye)016:149": "zhes pa /",
    "NK098(nye)016:150": "gcig gi dngos por yang grub pa med bzhin du /",
    "NK098(nye)016:151": "bslad pas sems dang bag chags zhes ming bla dwags su btags shing phye yang /",
    "NK098(nye)016:152": "bag chags kyi rtog pa nyid sgyu mar snang bas /",
    "NK098(nye)016:153": "rdzas su grub pa med de nyi ma dang zer bzhin /",
    "NK098(nye)016:154": "nyi zer dro zhing snang yang gzugs su med pa",
    "NK098(nye)016:155": "bzhin bag chags dang dngos po med pa chos nyid",
    "NK098(nye)016:156": "du ye nas gnas pa /",
    "NK098(nye)016:157": "byang chub kyi sems zhes bya ste /",
    "NK098(nye)016:158": "yang dag par chos kyi skur dbyer med cing gcig pa'i phyir ro //",
    "NK098(nye)016:159": "de bas na /",
    "NK098(nye)016:160": "'dzin pas brtags shing snang ba'i chos rnams ni /",
    "NK098(nye)016:161": "zhes pa /",
    "NK098(nye)016:162": "sems dngos po med pa la 'khrul pas mtshan mar bzung nas brtags pas /",
    "NK098(nye)016:163": "chos sna tshogs su snang ba rnams /",
    "NK098(nye)016:164": "rang rig rgyan du snang bas mi 'dor len mi byed /",
    "NK098(nye)016:165": "zhes pa /",
    "NK098(nye)016:166": "de ltar snang ba'i chos rnams ni /",
    "NK098(nye)016:167": "rang gi byang chub kyi snying po las /",
    "NK098(nye)016:168": "chos nyid du 'char ba nyid yin pa'i rgyan du snang ba'o //",
    "NK098(nye)016:169": "thams cad mnyam pa nyid de ye nas sangs rgyas pa'i gcig pa'i phyir blang dor byar med do //",
    "NK098(nye)016:170": "rnam pa cir yang mi dgongs thabs kyis de la rol /",
    "NK098(nye)016:171": "zhes pa /",
    "NK098(nye)016:172": "de nyid las shar ba'i sna tshogs smig rgyu ltar snang yang /",
    "NK098(nye)016:173": "de'ang rang bzhin la cir yang dmigs su med pa'i klong nas shar bas /",
    "NK098(nye)016:174": "de dag chos nyid du rol ba'i thabs kun tu bzang por snang bar zad /",
    "NK098(nye)016:175": "rnam dag lam der zhugs pas thig le chos sku thob /",
    "NK098(nye)016:176": "zhes pa /",
    "NK098(nye)016:177": "chos kyi rang bzhin ye nas rnam par dag pas",
    "NK098(nye)016:178": "da btsal du med par byang chub snying por lhun",
    "NK098(nye)016:179": "gyis grub pa'i don /",
    "NK098(nye)016:180": "rang la gnas par shar nye ba'i lam du zhugs pa ste /",
    "NK098(nye)016:181": "de la skye 'chi med par nam mkha' ltar khyab pa ni /",
    "NK098(nye)016:182": "thig le chen po ston te /",
    "NK098(nye)016:183": "ye nas gnas pa gsal ba thob pa'i don to //",
    "NK098(nye)016:184": "lo rgyus don nyid tshad ma'i rtog blor bzhag nas ni /",
    "NK098(nye)016:185": "zhes pa de la /",
    "NK098(nye)016:186": "byang chub kyi sems zhes kyang gdags su med par gsal ba la /",
    "NK098(nye)016:187": "rgyud la sogs pa'i lo rgyus kyi tshig don du bzung nas 'khrul pa'i phyir ro //",
    "NK098(nye)016:188": "ting 'dzin gsum por brtags nas grub pa'i mthar 'dzin pas zhes pa /",
    "NK098(nye)016:189": "gzung 'dzin las 'das pa'i byang chub kyi sems /",
    "NK098(nye)016:190": "chos kyi skur ye nas grub zin pa la /",
    "NK098(nye)016:191": "ma h+aa yo ga la sogs pa rtsol sgrub byed pa ni /",
    "NK098(nye)016:192": "'dzin pa'i rtog pas yul grub pa can logs na yod par dpyod cing /",
    "NK098(nye)016:193": "sangs rgyas gzhan nas thob par 'dzin pa ni 'khrul to /",
    "NK098(nye)016:194": "rtsol bral bde chen lung las gol te 'khrul pa yin /",
    "NK098(nye)016:195": "zhes pa lhun gyis grub pa'i thig le bstan /",
    "NK098(nye)016:196": "rtsol ba'i bsam pa dang ye nas bral ba'i byang chub kyi sems bde ba chen pa /",
    "NK098(nye)016:197": "skye 'chi med pa'i lung las gol bas 'khrul pa ste /",
    "NK098(nye)016:198": "dper na 'o ma 'dod pa rwa la 'jo ba dang 'dra'o //",
    "NK098(nye)016:199": "bya bral lhun rdzogs bde ba'i yul la ye nas gnas /",
    "NK098(nye)016:200": "zhes pa /",
    "NK098(nye)016:201": "ye nas grub zin pas dbyer med pas byang chub chen po'i yul chos kyi dbyings ni /",
    "NK098(nye)016:202": "ye nas btsal du med pa'i sangs rgyas pa'i phyir ro //",
    "NK098(nye)016:203": "ye shes rang byung rten med che ba'i snying po nyid zhes pa /",
    "NK098(nye)016:204": "sems chos nyid ye nas yin par shar bas de gzhan las mi 'byung /",
    "NK098(nye)016:205": "de nyid las rang byung bas so //",
    "NK098(nye)016:206": "rten med ni /",
    "NK098(nye)016:207": "rang bzhin bya brtsal dang bral bas /",
    "NK098(nye)016:208": "rgyu rkyen la ma brten par ye nas ril chos kyi skur lhun gyis rdzogs te /",
    "NK098(nye)016:209": "bde ba chen po che ba'i snying po ni /",
    "NK098(nye)016:210": "sems rang gi snying po las /",
    "NK098(nye)016:211": "chos thams cad chos nyid du shar nas /",
    "NK098(nye)016:212": "kun la khyab par gnas pa'i snying po nyid yin pa'i phyir ro //",
    "NK098(nye)016:213": "mi g.yo mi 'gyur rnam grol bsnyad pa kun dang bral /",
    "NK098(nye)016:214": "zhes pa /",
    "NK098(nye)016:215": "ye nas chos kyi skur gnas pa de /",
    "NK098(nye)016:216": "da ci bslad kyang dngos por mi g.yo /",
    "NK098(nye)016:217": "mi 'gyur ba'i g.yung drung nam mkha' ltar gnas pas /",
    "NK098(nye)016:218": "ye nas rnam par grol ba'i lam yin /",
    "NK098(nye)016:219": "tshig dang yi ge las 'das /",
    "NK098(nye)016:220": "gzung 'dzin yul dang ye nas bral lo //",
    "NK098(nye)016:221": "zin pa'i bdud rtsis rtsol ba'i sdug bsngal nad rnams 'joms /",
    "NK098(nye)016:222": "zhes pa /",
    "NK098(nye)016:223": "ye nas lhun gyis grub zin pas /",
    "NK098(nye)016:224": "skye 'chi med pa'i bdud rtsi ste /",
    "NK098(nye)016:225": "btsal du med pas chos kyi sku'i tha snyad las 'das pa la /",
    "NK098(nye)016:226": "sdug bsngal ni theg ma 'og ma pa dang /",
    "NK098(nye)016:227": "'khrul pa rnams grub pa'i yul chos nyid logs nas tshol ba ni /",
    "NK098(nye)016:228": "dmus long lam mkhan byed pa 'dra'o //",
    "NK098(nye)016:229": "de 'joms pa ni brtsal mi dgos par /",
    "NK098(nye)016:230": "rtsol ba chos nyid du shar nas /",
    "NK098(nye)016:231": "sdug bsngal shes rab gyi mes 'joms pa'i phyir /",
    "NK098(nye)016:232": "rtsol bral bde ba'i ngang la ye nas ji bzhin gnas /",
    "NK098(nye)016:233": "zhes pa /",
    "NK098(nye)016:234": "sems rtsal sgrub yul las 'das nas /",
    "NK098(nye)016:235": "chos nyid bde ba chen po'i ngang du ye nas ma bcos par /",
    "NK098(nye)016:236": "nam mkha' ji bzhin du sangs rgyas pa gnas pa'i phyir ro //",
    "NK098(nye)016:237": "de ltar chos rnams thig ler gdod nas rang bzhin pas /",
    "NK098(nye)016:238": "zhes pa /",
    "NK098(nye)016:239": "de lta bas na phyi nang gi chos thams cad kyang /",
    "NK098(nye)016:240": "gdod ma nas ma brtsal bar kun la khyab pas thig le ste /",
    "NK098(nye)016:241": "skye 'chi med pa nam mkha' ltar ye nas sangs rgyas pa'i rang bzhin no //",
    "NK098(nye)016:242": "spro ba med cing bsdu ba med pas bdal ba che /",
    "NK098(nye)016:243": "zhes pa /",
    "NK098(nye)016:244": "des kun la khyab cing ma bral bas spro bsdu byar med /",
    "NK098(nye)016:245": "ye nas khyab pa'i ye shes nam mkha' ltar gnas pas che /",
    "NK098(nye)016:246": "skye ba med cing 'gag med g.yung drung rang bzhin gnas /",
    "NK098(nye)016:247": "zhes pa /",
    "NK098(nye)016:248": "gadagagasa pa'i sa bon dang bral bas skye ba med la /",
    "NK098(nye)016:249": "ma skyes na ci zhig 'gag ste /",
    "NK098(nye)016:250": "de nyid chos thams cad chos nyid du shar cing 'char bas /",
    "NK098(nye)016:251": "g.yung drung gi chos mnyam pa nyid nam mkha' ltar",
    "NK098(nye)016:252": "mnyam pas g.yung drung chos kyi sku'i rang bzhin du",
    "NK098(nye)016:253": "sangs rgyas pa'i phyir ro //",
    "NK098(nye)016:254": "dngos med mtshams med cir yang mi gnas bsam las 'das /",
    "NK098(nye)016:255": "zhes pa /",
    "NK098(nye)016:256": "kha dog dang dbyibs las 'das pas /",
    "NK098(nye)016:257": "mtshan ma'i yul gang la yang mi gnas pas /",
    "NK098(nye)016:258": "nam mkha'i rgyu dang 'dra bas cir yang dmigs su med do //",
    "NK098(nye)016:259": "rtsol sgrub kyi bsam pa dang ye nas bral lo //",
    "NK098(nye)016:260": "rnam par mi rtog ye shes snying po brtsal med",
    "NK098(nye)016:261": "'di zhes pa de'i rang bzhin brtag pa'i yul rnams",
    "NK098(nye)016:262": "dang bral bas / chos nyid mi rtog pa'i dbyings zhes bya'o //",
    "NK098(nye)016:263": "ye shes snying po ni /",
    "NK098(nye)016:264": "sems chos kyi dbyings su gnas pa /",
    "NK098(nye)016:265": "mi gnyis pa'i klong nas rang byung du shar bas /",
    "NK098(nye)016:266": "ye shes snying po ste /",
    "NK098(nye)016:267": "chos mnyam pa nyid du btsal ba med par sangs rgyas pa 'di ni /",
    "NK098(nye)016:268": "nam mkha'i mtha' bzhin ye nas khyab par gnas par na zhes pa /",
    "NK098(nye)016:269": "nam mkha' kun la bdal ba bzhin /",
    "NK098(nye)016:270": "sems ye nas btsal du med par nam mkha' ltar kun la khyab cing /",
    "NK098(nye)016:271": "chos kyi sku sangs rgyas par gnas zhes bya'o //",
    "NK098(nye)016:272": "rtog pa'i smra bsam yul las 'das pas mtha' dbus bral /",
    "NK098(nye)016:273": "zhes pa /",
    "NK098(nye)016:274": "byang chub kyi sems ni 'di zhes brtag pa'i yul dang bral bas /",
    "NK098(nye)016:275": "tshig tu brjod cing dmigs su med de /",
    "NK098(nye)016:276": "gzung 'dzin nyid ye nas mya ngan las 'das pas",
    "NK098(nye)016:277": "sems nyid chos kyi sku nam mkha' ltar ma bcos",
    "NK098(nye)016:278": "ma byas / ma bsgrubs pa'i bde ba chen por ye nas gnas pa /",
    "NK098(nye)016:279": "rang las ma btsal bar nam mkha' ltar khyab cing rnam par gnas par bsgom pa'o //",
    "NK098(nye)016:280": "man ngag lta ba'i rtsa 'grel rdzogs pa bzhin /",
    "NK098(nye)016:281": "sems can thams cad chos kyi skur sangs rgyas par",
    "NK098(nye)016:282": "rdzogs so ////man ngag rgyal po rdzogs pa chen po'i",
    "NK098(nye)016:283": "mdo / a ti yo ga'i bsam gtan che ba 'di /",
    "NK098(nye)016:284": "byang chub sems bsgom rdo la gser zhun dang /",
    "NK098(nye)016:285": "rdzogs chen bsgom pa spyan gyi 'bras bu bsgrags /",
    "NK098(nye)016:286": "thig le'i klong drug lung phran bcu gcig 'grel /",
    "NK098(nye)016:287": "tshigs su bcad pa bcu gnyis don gyi brda' ru gsungs /",
    "NK098(nye)016:288": "blo gsal skyes bu thugs kyi rgyan du dkrol zhing bshad /"
}