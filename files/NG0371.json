{
    "NG0371:0": "@#/  / rgya gar skad du /",
    "NG0371:1": "u pa de sha sarba su tra /",
    "NG0371:2": "shri ma ha su kha na mah bod skad du /",
    "NG0371:3": "man ngag thams cad kyi sdom /",
    "NG0371:4": "dpal bde ba chen po la phyag 'tshal lo //",
    "NG0371:5": "man ngag spyi yi rgya mdud 'di //",
    "NG0371:6": "blo dman rnams kyis ma khrol ba //",
    "NG0371:7": "pho snying 'dra ba'i lta bas bkrol //",
    "NG0371:8": "ma rig tha rams sngon po 'di //",
    "NG0371:9": "rmongs pa rnams kyis mi phyed pa //",
    "NG0371:10": "'phrul gyi lde mig 'di yis phye //",
    "NG0371:11": "de la thog mar gsang ba'i bdag pos /",
    "NG0371:12": "nyid kyi byang chub kyi sems bsod nams kyi ngo bo yin pas /",
    "NG0371:13": "sems dpa' rdo rjes rig cing rtogs sam /",
    "NG0371:14": "zhes bya ba dri ba'i phyir /",
    "NG0371:15": "'di skad ces gsungs so //",
    "NG0371:16": "kye sems dpa' rdo rje nyon cig / nga yi byang chub sems gcig ni //",
    "NG0371:17": "ye shes lnga yi rang bzhin pas //",
    "NG0371:18": "de don khyod kyis rtogs gyur tam //",
    "NG0371:19": "sems dpa' rdo rjes yang gsol pa /",
    "NG0371:20": "kye gsang ba'i bdag po lags //",
    "NG0371:21": "nyid kyi byang chub sems gcig ni //",
    "NG0371:22": "ye shes lnga yi rang bzhin pa //",
    "NG0371:23": "de don bdag gis rtogs gyur te //",
    "NG0371:24": "sems nyid dbyings nas ma g.yos pa //",
    "NG0371:25": "chos dbyings ye shes yin par rtogs //",
    "NG0371:26": "gsal la rtog pa med pa ni //",
    "NG0371:27": "me long ye shes yin par rtogs //",
    "NG0371:28": "sems la dbye ba med pa ni //",
    "NG0371:29": "mnyam nyid ye shes yin par rtogs //",
    "NG0371:30": "sems nyid cir yang snang ba ni //",
    "NG0371:31": "kun rtog ye shes yin par rtogs //",
    "NG0371:32": "sems kyis kun la dbang bsgyur ba //",
    "NG0371:33": "bya grub ye shes yin par rtogs //",
    "NG0371:34": "zhes gsol to //",
    "NG0371:35": "yang gsungs pa /",
    "NG0371:36": "nga yi byang chub sems gcig ni //",
    "NG0371:37": "bde gshegs rigs lnga'i rang bzhin la //",
    "NG0371:38": "de don khyod kyis rtogs gyur tam //",
    "NG0371:39": "sems dpa' rdo rjes yang gsol pa //",
    "NG0371:40": "kye gsang ba'i bdag po lags //",
    "NG0371:41": "nyid kyi byang chub sems gcig ni //",
    "NG0371:42": "bde gshegs lnga yi rang bzhin pa //",
    "NG0371:43": "de don bdag gis rtogs gyur te //",
    "NG0371:44": "sems nyid cir yang snang ba ni //",
    "NG0371:45": "rnam par snang mdzad yin par rtogs //",
    "NG0371:46": "sems la 'pho 'gyur med pa ni //",
    "NG0371:47": "rdo rje sems dpa' yin par rtogs //",
    "NG0371:48": "che ba'i ye shes byung bas na //",
    "NG0371:49": "rin chen 'byung ldan yin par rtogs //",
    "NG0371:50": "sems kyis kun la khyab pas na //",
    "NG0371:51": "snang ba mtha' yas yin par rtogs //",
    "NG0371:52": "bya btsal med par grub pas na //",
    "NG0371:53": "don yod grub pa yin par rtogs //",
    "NG0371:54": "zhes gsol to //",
    "NG0371:55": "yang gsungs pa /",
    "NG0371:56": "nga la byang chub sems gcig ni //",
    "NG0371:57": "sangs rgyas sku lnga'i rang bzhin pa //",
    "NG0371:58": "de don khyod kyis rtogs gyur tam //",
    "NG0371:59": "sems dpa' rdo rjes yang gsol pa //",
    "NG0371:60": "kye gsang ba'i bdag po lags /",
    "NG0371:61": "nyid kyi byang chub sems nyid ni //",
    "NG0371:62": "sangs rgyas sku lnga'i rang bzhin pas //",
    "NG0371:63": "de don bdag gis rtogs gyur te //",
    "NG0371:64": "gzung 'dzin pa yi byang chub sems //",
    "NG0371:65": "de ni chos sku yin par rtogs //",
    "NG0371:66": "gsal la rtog pa med pa ni //",
    "NG0371:67": "longs spyod rdzogs sku yin par rtogs //",
    "NG0371:68": "sems la dbang thob bsgyur nus pa //",
    "NG0371:69": "de ni sprul sku yin par rtogs //",
    "NG0371:70": "rang rig mngon du gyur pa ni //",
    "NG0371:71": "mngon par byang @#//",
    "NG0371:72": "chub sku ru rtogs //",
    "NG0371:73": "sems la nyis skyon med pa ni //",
    "NG0371:74": "rdo rje lta bu'i sku ru rtogs //",
    "NG0371:75": "zhes gsol to //",
    "NG0371:76": "yang gsungs pa /",
    "NG0371:77": "kye sems dpa' rdo rje nyon cig / nga yi byang chub sems gcig ni //",
    "NG0371:78": "nyon mongs dug lnga'i rang bzhin pa //",
    "NG0371:79": "de don khyod kyis rtogs gyur tam //",
    "NG0371:80": "sems dpa' rdo rjes yang gsol pa //",
    "NG0371:81": "nyid kyi byang chub sems gcig ni //",
    "NG0371:82": "nyon mongs dug lnga'i rang bzhin pa //",
    "NG0371:83": "de don bdag gis rtogs gyur te //",
    "NG0371:84": "'dod pa srid gsum sangs rgyas 'dod //",
    "NG0371:85": "chags pa chos nyid ngang la chags //",
    "NG0371:86": "sems ni 'dod chags yin par rtogs //",
    "NG0371:87": "zhe ba byang chub don la zhe //",
    "NG0371:88": "sdang ba 'khor ba'i chos la sdang *//",
    "NG0371:89": "sems ni zhe sdang yin par rtogs //",
    "NG0371:90": "gti ba chos nyid don la gti //",
    "NG0371:91": "mug pa 'khor ba'i chos la mug / sems ni gti mug yin par rtogs //",
    "NG0371:92": "nga ni byang chub sems yin la //",
    "NG0371:93": "rgyal ni theg pa kun las rgyal //",
    "NG0371:94": "sems ni nga rgyal yin par rtogs //",
    "NG0371:95": "phrag ni chos nyid dbyings kyi phrag / dog pa",
    "NG0371:96": "mtshan ma kun la dog / sems ni phrag dog",
    "NG0371:97": "yin par rtogs // zhes gsol to //",
    "NG0371:98": "yang gsungs pa /",
    "NG0371:99": "nga yi byang chub sems 'di ni /",
    "NG0371:100": "kha dog drug gi rang bzhin te //",
    "NG0371:101": "de don khyod kyis rtogs gyur tam //",
    "NG0371:102": "sems dpa' rdo rjes yang gsol pa //",
    "NG0371:103": "nyid kyi byang chub sems nyid ni /",
    "NG0371:104": "kha dog drug gi rang bzhin pa //",
    "NG0371:105": "de ni bdag gis rtogs gyur te //",
    "NG0371:106": "byang chub sems kyi chos nyid la //",
    "NG0371:107": "nyon mongs skyon gyis ma gos pas //",
    "NG0371:108": "byang chub sems ni dkar por rtogs //",
    "NG0371:109": "che ba'i ye shes 'byung ba'i phyir //",
    "NG0371:110": "byang chub sems ni ser por rtogs //",
    "NG0371:111": "thugs rje kun la khyab pa'i phyir //",
    "NG0371:112": "byang chub sems ni dmar por rtogs //",
    "NG0371:113": "gang la'ang thogs pa med pa'i phyir //",
    "NG0371:114": "byang chub sems ni ljang gur rtogs //",
    "NG0371:115": "gzhan gyis bsgyur du med pa'i phyir //",
    "NG0371:116": "byang chub sems ni nag por rtogs //",
    "NG0371:117": "sna tshogs cir yang snang ba'i phyir //",
    "NG0371:118": "byang chub sems ni khra bor rtogs //",
    "NG0371:119": "zhes gsol to //",
    "NG0371:120": "yang gsungs pa /",
    "NG0371:121": "kye sems dpa' chen po nyon cig / nga yi byang chub sems gcig ni //",
    "NG0371:122": "'dod spyod lnga yi rang bzhin pas //",
    "NG0371:123": "de don khyod kyis rtogs gyur tam //",
    "NG0371:124": "rdo rje sems dpas yang gsol pa //",
    "NG0371:125": "kye gsang ba'i bdag po lags /",
    "NG0371:126": "nyid kyi byang chub sems gcig ni //",
    "NG0371:127": "'dod spyod lnga yi rang bzhin pa //",
    "NG0371:128": "de don bdag gis rtogs gyur pas //",
    "NG0371:129": "snang ba thams cad sems las snang *//",
    "NG0371:130": "des na sems nyid gzugs su rtogs //",
    "NG0371:131": "grag pa thams cad sems la grag / des ni sems nyid sgra ru rtogs //",
    "NG0371:132": "ro phyogs thams cad sems la bro //",
    "NG0371:133": "des na sems nyid ro ru rtogs //",
    "NG0371:134": "dri phyogs thams cad sems la bro //",
    "NG0371:135": "des na sems nyid dri ru rtogs //",
    "NG0371:136": "reg tshogs thams cad sems la reg / des na sems nyid reg tu rtogs //",
    "NG0371:137": "zhes gsol to //",
    "NG0371:138": "yang gsungs pa /",
    "NG0371:139": "kye sems dpa' @#//",
    "NG0371:140": "rdo rje nyon cig / nga yi byang chub sems gcig ni //",
    "NG0371:141": "'byung ba lnga yi rang bzhin la //",
    "NG0371:142": "de don khyod kyis rtogs gyur tam //",
    "NG0371:143": "sems dpa' rdo rjes yang gsol pa //",
    "NG0371:144": "kye gsang ba'i bdag po lags //",
    "NG0371:145": "nyid kyi byang chub sems gcig ni //",
    "NG0371:146": "'byung ba lnga yi rang bzhin pa //",
    "NG0371:147": "de don bdag gis rtogs gyur te //",
    "NG0371:148": "byang chub sems kyis kun bsdus pas //",
    "NG0371:149": "byang chub sems la kun brten pas //",
    "NG0371:150": "byang chub sems ni chu 'drar rtogs //",
    "NG0371:151": "kun la snyoms shing smin mdzad pa'i //",
    "NG0371:152": "byang chub sems ni me 'drar rtogs //",
    "NG0371:153": "gzugs med khams la rgyu bas ni //",
    "NG0371:154": "byang chub sems ni rlung 'drar rtogs //",
    "NG0371:155": "snang med mkha' la khyab pas ni //",
    "NG0371:156": "byang chub sems ni mkha' 'drar rtogs //",
    "NG0371:157": "zhes gsol to //",
    "NG0371:158": "yang gsungs pa /",
    "NG0371:159": "kye sems dpa' chen po nyon cig / nga yi byang chub sems gcig ni //",
    "NG0371:160": "sku lnga mngon du phyung gyur pa //",
    "NG0371:161": "de don khyod kyis rtogs gyur tam //",
    "NG0371:162": "sems dpa' rdo rjes yang gsol pa /",
    "NG0371:163": "kye gsang ba'i bdag po lags /",
    "NG0371:164": "nyid kyi byang chub sems gcig ni //",
    "NG0371:165": "sku lnga mngon du phyung gyur te //",
    "NG0371:166": "byang chub sems kyi ye shes ni //",
    "NG0371:167": "'byung chen lnga yi skur phyung nas //",
    "NG0371:168": "tshig dang yi ger mi ston to //",
    "NG0371:169": "rang gi ngo bos chos ston to //",
    "NG0371:170": "bdag tu mi rtog gzhan mi rtog / mi rtog mnyam pa'i chos ston to //",
    "NG0371:171": "zhes gsol to //",
    "NG0371:172": "yang gsungs pa /",
    "NG0371:173": "kye rdo rje sems dpa' nyon cig / nga yi byang chub sems gcig ni /",
    "NG0371:174": "khams gsum dag gi rang bzhin pa //",
    "NG0371:175": "de don khyod kyis rtogs gyur tam //",
    "NG0371:176": "sems dpa' rdo rjes yang gsol pa //",
    "NG0371:177": "kye gsang ba'i bdag po lags //",
    "NG0371:178": "nyid kyi byang chub sems gcig ni /",
    "NG0371:179": "khams gsum dag gi rang bzhin pa //",
    "NG0371:180": "de don bdag gis rtogs gyur te //",
    "NG0371:181": "byang chub sems kyi chos nyid de //",
    "NG0371:182": "ma skyes stong la skye med pas //",
    "NG0371:183": "de ni gzugs med khams su rtogs //",
    "NG0371:184": "dbang po yul du snang ba ni //",
    "NG0371:185": "de ni gzugs kyi khams su rtogs //",
    "NG0371:186": "de nyid zhen pas bzung ba ni //",
    "NG0371:187": "de ni 'dod pa'i khams su rtogs //",
    "NG0371:188": "zhes gsol to //",
    "NG0371:189": "yang gsungs pa /",
    "NG0371:190": "kye sems dpa' rdo rje nyon cig / nga yi byang chub sems gcig ni //",
    "NG0371:191": "sku gsung thugs kyi rang bzhin pa //",
    "NG0371:192": "de don khyod kyis rtogs gyur tam //",
    "NG0371:193": "sems dpa' rdo rjes yang gsol pa /",
    "NG0371:194": "kye gsang ba'i bdag po lags //",
    "NG0371:195": "nyid kyi byang chub sems gcig ni //",
    "NG0371:196": "sku gsung thugs kyi rang bzhin pa //",
    "NG0371:197": "de ni bdag gis rtogs gyur te //",
    "NG0371:198": "rang bzhin ngo bo thugs rje gsum //",
    "NG0371:199": "sems kyi sku las sku gzhan min //",
    "NG0371:200": "des na sems kyi sku ru rtogs //",
    "NG0371:201": "snod bcud sgra skad sna tshogs pa //",
    "NG0371:202": "sems kyi gsung las gzhan mi grag / des na sems nyid gsung du rtogs //",
    "NG0371:203": "kun gyis mi rtog mnyam nyid de //",
    "NG0371:204": "byang chub sems kyi thugs yin pas //",
    "NG0371:205": "des na sems ni thugs su rtogs //",
    "NG0371:206": "zhes gsol to //",
    "NG0371:207": "yang gsungs pa /",
    "NG0371:208": "kye sems dpa' chen po nyon @#//",
    "NG0371:209": "cig / nga yi byang chub sems gcig ni //",
    "NG0371:210": "dus gsum bzhugs pa'i rang bzhin pa //",
    "NG0371:211": "de don khyod kyis rtogs gyur tam //",
    "NG0371:212": "yang sems dpa' rdo rjes gsol pa /",
    "NG0371:213": "kye gsang ba'i bdag po lags //",
    "NG0371:214": "nyid kyi byang chub sems gcig ni //",
    "NG0371:215": "dus gsum bzhugs pa'i rang bzhin pa //",
    "NG0371:216": "de don bdag gis rtogs gyur te //",
    "NG0371:217": "'das dang ma byon da ltar gyi //",
    "NG0371:218": "dus gsum dbye ba med pa ru //",
    "NG0371:219": "byang chub sems ni gnas pa'i phyir //",
    "NG0371:220": "sems nyid dus gsum khyab par rtogs //",
    "NG0371:221": "zhes gsol to //",
    "NG0371:222": "yang gsungs pa /",
    "NG0371:223": "kye sems dpa' rdo rje nyon cig / nga yi byang chub sems gcig ni //",
    "NG0371:224": "rgyu 'bras lam gyi rang bzhin pas //",
    "NG0371:225": "de don khyod kyis rtogs gyur tam //",
    "NG0371:226": "sems dpa' rdo rjes gsol pa /",
    "NG0371:227": "kye gsang ba'i bdag po lags //",
    "NG0371:228": "nyid kyi byang chub sems gcig ni //",
    "NG0371:229": "rgyu 'bras lam gyi rang bzhin pa //",
    "NG0371:230": "de don bdag gis rtogs gyur te //",
    "NG0371:231": "sems rtogs sangs rgyas byung ba'i phyir //",
    "NG0371:232": "sems ni sangs rgyas rgyu ru rtogs //",
    "NG0371:233": "ma yis gnas pa lam yin pas //",
    "NG0371:234": "sems ni sangs rgyas lam du rtogs //",
    "NG0371:235": "mngon du gyur pa 'bras bu pas //",
    "NG0371:236": "sems ni 'bras bu yin par rtogs //",
    "NG0371:237": "zhes gsol to //",
    "NG0371:238": "yang gsungs pa /",
    "NG0371:239": "kye sems dpa' rdo rje nyon cig / nga yi byang chub sems gcig ni //",
    "NG0371:240": "phun sum tshogs pa'i rang bzhin pa //",
    "NG0371:241": "de skad khyod kyis rtogs gyur tam //",
    "NG0371:242": "sems dpa' rdo rjes gsol pa /",
    "NG0371:243": "kye gsang ba'i bdag po lags //",
    "NG0371:244": "nyid kyi byang chub sems gcig ni //",
    "NG0371:245": "phun sum tshogs pa'i rang bzhin pa //",
    "NG0371:246": "de don bdag gis rtogs gyur te //",
    "NG0371:247": "rang byung ye shes sgrib med pas //",
    "NG0371:248": "ston pa phun sum tshogs par rtogs //",
    "NG0371:249": "rig pa 'du 'bral med pa ni //",
    "NG0371:250": "de 'khor phun sum tshogs par rtogs //",
    "NG0371:251": "sems nyid ma bcos rnal bzhag pas //",
    "NG0371:252": "bstan pa phun sum tshogs par rtogs //",
    "NG0371:253": "zhes gsol to //",
    "NG0371:254": "yang gsungs pa /",
    "NG0371:255": "kye sems dpa' chen po nyon cig / nga yi byang chub sems gcig ni //",
    "NG0371:256": "tshul ni ji ltar yin par rtogs //",
    "NG0371:257": "sems dpa' rdo rjes gsol pa /",
    "NG0371:258": "kye gsang ba'i bdag po lags //",
    "NG0371:259": "nyid kyi byang chub sems gcig ni //",
    "NG0371:260": "tshul ni 'di ltar tshogs gyur te //",
    "NG0371:261": "yin tshul nges pa med pa la //",
    "NG0371:262": "snang tshul cir yang snang bar rtogs //",
    "NG0371:263": "zhes gsol to //",
    "NG0371:264": "yang gsungs pa /",
    "NG0371:265": "kye sems dpa' rdo rje nyon cig / yod par rtogs sam med par rtogs //",
    "NG0371:266": "sems dpa' rdo rjes gsol pa /",
    "NG0371:267": "kye gsang ba'i bdag po lags //",
    "NG0371:268": "nyid kyi byang chub sems gcig ni //",
    "NG0371:269": "mtshan ma'i dngos por med par rtogs //",
    "NG0371:270": "rig pa'i ngo bor yod par rtogs //",
    "NG0371:271": "zhes gsungs so //",
    "NG0371:272": "yang gsungs pa /",
    "NG0371:273": "kye sems dpa' rdo rje nyon cig / nga yi",
    "NG0371:274": "byang chub sems rtogs yid ches dad pa ji ltar",
    "NG0371:275": "skye // de don khyod kyis rtogs gyur tam //",
    "NG0371:276": "sems dpa' rdo rjes gsol pa /",
    "NG0371:277": "kye gsang ba'i bdag po @#//",
    "NG0371:278": "lags //",
    "NG0371:279": "nyid kyi byang chub sems rtogs pas //",
    "NG0371:280": "yid ches dad pa 'di ltar skye //",
    "NG0371:281": "byang chub sems kyi chos nyid kyis //",
    "NG0371:282": "ci ltar snang ba'i chos rnams kun //",
    "NG0371:283": "mi snang ba la mngon du 'byin nus pas //",
    "NG0371:284": "chos kyi snying po yin par yid kyang ches //",
    "NG0371:285": "rgyu las ma byung rkyen gyis ma bskyed pas //",
    "NG0371:286": "rang byung ye shes yin par yid kyang ches //",
    "NG0371:287": "rang bzhin bcu yis rtsal du med pa'i phyir //",
    "NG0371:288": "ma btsal lhun gyis grub par yid kyang ches //",
    "NG0371:289": "chos rnams thams cad gtan la phab pa'i phyir //",
    "NG0371:290": "bstan pa'i sgron me yin par yid kyang ches //",
    "NG0371:291": "nyams su blangs shing blo la bzhag pa'i chos yin pas //",
    "NG0371:292": "man ngag kun gyi rtsa ba yin par yid kyang ches //",
    "NG0371:293": "sde snod kun dang rgyud kun gyi //",
    "NG0371:294": "'byung gnas gtan la 'bebs pas na //",
    "NG0371:295": "kun gyi spyi 'brel yin par yid kyang ches //",
    "NG0371:296": "rgyu 'bras theg pa can la khyad 'phags pas //",
    "NG0371:297": "theg pa'i nying khu yin par yid kyang ches //",
    "NG0371:298": "dus gsum sangs rgyas thams cad kyi //",
    "NG0371:299": "lam du khyer ba'i chos nyid de //",
    "NG0371:300": "byang chub sems las med pa'i phyir //",
    "NG0371:301": "bstan pa'i yangs chen yin pas yid kyang ches //",
    "NG0371:302": "thams cad nyid du 'dus pa'i phyir //",
    "NG0371:303": "kun gyi rtsa ba yin par yid kyang ches //",
    "NG0371:304": "thams cad nyid kyis byas pa'i phyir //",
    "NG0371:305": "kun gyi mkhan po yin par yid kyang ches //",
    "NG0371:306": "thams cad nyid las byung ba'i phyir //",
    "NG0371:307": "kun gyi 'byung gnas yin par yid kyang ches //",
    "NG0371:308": "thams cad nyid la gnas pa'i phyir //",
    "NG0371:309": "kun gyi gzhi ma yin par yid kyang ches //",
    "NG0371:310": "thams cad las la gyes pa'i phyir //",
    "NG0371:311": "kun gyi sdong po yin par yid kyang ches //",
    "NG0371:312": "thams cad nyid las med pa'i phyir //",
    "NG0371:313": "kun gyi ngo bo yin par yid kyang ches //",
    "NG0371:314": "snang med kun la khyab pas na //",
    "NG0371:315": "brdal ba chen po yin par yid kyang ches //",
    "NG0371:316": "gcig las du mar bgrang du med pa'i phyir //",
    "NG0371:317": "thig le nyag gcig yin par yid kyang ches //",
    "NG0371:318": "dus gsum 'pho 'gyur med par bya ba'i phyir //",
    "NG0371:319": "mi nub rgyal mtshan yin par yid kyang ches //",
    "NG0371:320": "rang la yod cing rtogs par dka' ba'i phyir //",
    "NG0371:321": "gsang ba'i man ngag yin par yid kyang ches //",
    "NG0371:322": "zhes gsol to //",
    "NG0371:323": "de nas sems dpa' rdo rjes gsang ba'i bdag po la 'di skad ces gsol to //",
    "NG0371:324": "kye gsang ba'i bdag po lags //",
    "NG0371:325": "bla med byang chub chen po 'di //",
    "NG0371:326": "bcos pas grub bam ma bcos grub //",
    "NG0371:327": "gsang ba'i bdag pos bstan du gsol //",
    "NG0371:328": "gsang ba'i bdag pos gsungs pa /",
    "NG0371:329": "kye sems dpa' chen po nyon cig / bla med byang chub chen po 'di //",
    "NG0371:330": "bcos pas grub pa ma yin te //",
    "NG0371:331": "ma bcos rnal du bzhag pas grub //",
    "NG0371:332": "sngar 'das sangs rgyas thams cad kyang *//",
    "NG0371:333": "ji bzhin pa la bcos pa med //",
    "NG0371:334": "da ltar sangs rgyas thams cad kyang *//",
    "NG0371:335": "ji bzhin pa la bcos mi mdzad //",
    "NG0371:336": "ma 'ongs sangs rgyas thams cad kyang *//",
    "NG0371:337": "ji bzhin pa la bcos mi @#//",
    "NG0371:338": "'gyur //",
    "NG0371:339": "gsang ba'i bdag po nga yis kyang *//",
    "NG0371:340": "ji bzhin pa la bcos ma myong *//",
    "NG0371:341": "sems dpa' chen po khyod kyis kyang *//",
    "NG0371:342": "ji bzhin pa las bcos ma byed //",
    "NG0371:343": "sems dpa' chen po rang lus ma bcos pa la lha ma bsgoms //",
    "NG0371:344": "smra ba'i tshig dang ngag ma bcos //",
    "NG0371:345": "kye sems dpa' chen po nyon cig / chu ma snyogs na dngas /",
    "NG0371:346": "sems ma bcos na gsal /",
    "NG0371:347": "lam ma bgrod na nye /",
    "NG0371:348": "'bras bu ma dmigs na thob /",
    "NG0371:349": "kye sems dpa' chen po ji ltar snang ba'i chos rnams kun /",
    "NG0371:350": "de bzhin nyid du gcig pa la //",
    "NG0371:351": "de las su'ang 'chos par ma byed cig / ma bcos mnyam pa'i rgyal po de la ni /",
    "NG0371:352": "mi rtog chos sku'i dgongs pa 'di la gnas //",
    "NG0371:353": "ci bzhin pa la bcos ma byed //",
    "NG0371:354": "ji bzhin pa la sus bcos pa //",
    "NG0371:355": "de yis rnal du 'byor pa med //",
    "NG0371:356": "rnal du ma 'byor don mi 'grub //",
    "NG0371:357": "ji bzhin pa la 'chos ma byed //",
    "NG0371:358": "ji bzhin pa la su 'chos pa //",
    "NG0371:359": "de yi mya ngan mi 'da' ste //",
    "NG0371:360": "de ni 'khor ba'i snying po 'grub //",
    "NG0371:361": "kye sems dpa' chen po /",
    "NG0371:362": "rang las med kyi gzhan ma blta //",
    "NG0371:363": "'gro sa med kyi cog ge sdod //",
    "NG0371:364": "phugs na 'dug gi sgor ma 'byung *//",
    "NG0371:365": "ye nas yin gyis gzod ma 'tshol //",
    "NG0371:366": "rang byung ye shes phugs nas sgor phyung bas //",
    "NG0371:367": "mtshan ma sna tshogs chos dang thug gis phrad //",
    "NG0371:368": "de la brtags shing dpyad byas pas /",
    "NG0371:369": "khams gsum 'khor ba'i snying po 'grub //",
    "NG0371:370": "rang byung ye shes phugs nas sgor phyung bas //",
    "NG0371:371": "bltar med bltas pas ma mthong sgrib pa 'byung *//",
    "NG0371:372": "btsal med btsal bas ma grub gol sa byung *//",
    "NG0371:373": "kye sems dpa' chen po'o //",
    "NG0371:374": "byas pa'i spyod pa spyod pa zang ma min //",
    "NG0371:375": "dmigs pa'i ting 'dzin sgom pa zang ma min //",
    "NG0371:376": "gsal ba'i ye shes ye shes zang ma min //",
    "NG0371:377": "bsgrubs pa'i 'bras bu 'bras bu zang ma min //",
    "NG0371:378": "phyogs lhung yod na lta ba zang ma min //",
    "NG0371:379": "'pho 'gyur yod na chos nyid zang ma min //",
    "NG0371:380": "'byung ba'i spyod pa spyod pa zang ma min //",
    "NG0371:381": "dmigs pa med na sgom pa zang ma yin //",
    "NG0371:382": "gsal 'grib med na ye shes zang ma yin //",
    "NG0371:383": "lhun gyis grub pa ye shes zang ma yin //",
    "NG0371:384": "phyogs lhung med na lta ba zang ma yin //",
    "NG0371:385": "'pho 'gyur med na chos nyid zang ma yin //",
    "NG0371:386": "kye sems dpa' chen po de lta bas na /",
    "NG0371:387": "chos ji bzhin pa'i ngang la blo ji bzhin pa bzhag ste /",
    "NG0371:388": "dbang po rgya yan /",
    "NG0371:389": "rig pa khyab gdal /",
    "NG0371:390": "lus sems bcos pa med par bzhag go / dbang po yul la yan pa bsdu mi bya //",
    "NG0371:391": "yul dang dbang po mi dbye lhug par bzhag /",
    "NG0371:392": "chos rnams ngo yis mi bzung gyi nar bzhag /",
    "NG0371:393": "mnyam gzhag yin la gzhog cig rjes thob rta ltar",
    "NG0371:394": "btsa' // zhes gsungs so //",
    "NG0371:395": "yang gsol pa /",
    "NG0371:396": "kye gsang ba'i bdag po lags /",
    "NG0371:397": "dpe mtshon tshig gi lde mig gis //",
    "NG0371:398": "don gyi gsang sgo dbye bya ste //",
    "NG0371:399": "de don bdag la bstan du gsol //",
    "NG0371:400": "gsang ba'i bdag pos gsungs pa /",
    "NG0371:401": "kye sems dpa' chen po nyon cig / dpe @#//",
    "NG0371:402": "mtshon tshig gi lde mig gis //",
    "NG0371:403": "don gyi gsang sgo dbye bya ste //",
    "NG0371:404": "de don bstan pa 'di lta ste /",
    "NG0371:405": "mkha' la shar ba'i gzugs sogs rnams //",
    "NG0371:406": "dngas pa'i rgya mtsho chen po ru //",
    "NG0371:407": "de nyid ma 'dres yongs su rdzogs //",
    "NG0371:408": "de bzhin chos rnams thams cad kyang *//",
    "NG0371:409": "gnyis med ye shes ngo kha la //",
    "NG0371:410": "de nyid ma 'dres yongs su rdzogs //",
    "NG0371:411": "mkha' la shar ba'i gzugs sogs rnams //",
    "NG0371:412": "dngas pa'i rgya mtsho chen po yis //",
    "NG0371:413": "blang ba med cing dor ba med //",
    "NG0371:414": "gzung ba med cing dor ba med //",
    "NG0371:415": "mkha' la gzugs sogs shar ba rnams //",
    "NG0371:416": "chu nang gzugs brnyan shugs kyis 'byung *//",
    "NG0371:417": "kun gzhi mkha' la rig shar bas //",
    "NG0371:418": "rig pa'i rtsal shugs shugs kyis 'byung *//",
    "NG0371:419": "mkha' la shar ba'i gzugs sogs dang *//",
    "NG0371:420": "chu nang dag gi gzugs brnyan gnyis //",
    "NG0371:421": "gcig pa ma yin tha dad min //",
    "NG0371:422": "de bzhin rig pa'i rgyal po dang *//",
    "NG0371:423": "rig pa'i rtsal du snang ba gnyis //",
    "NG0371:424": "gcig pa ma yin tha dad min //",
    "NG0371:425": "dper na nam mkha'i gzugs gcig la //",
    "NG0371:426": "chu nang gzugs brnyan bsam mi khyab //",
    "NG0371:427": "de bzhin rig pa gcig pa la //",
    "NG0371:428": "rig pa'i rtsal shugs bsam mi khyab //",
    "NG0371:429": "dper na chu nang zla ba yang *//",
    "NG0371:430": "snang yang de la rang bzhin med //",
    "NG0371:431": "de bzhin rig pa'i rtsal snang ba //",
    "NG0371:432": "snang yang de la rang bzhin med //",
    "NG0371:433": "tshon lnga 'dres pa'i kha dog la //",
    "NG0371:434": "'di zhes gcig tu ngos gzung med //",
    "NG0371:435": "de bzhin so sor dbyer med kyang *//",
    "NG0371:436": "kun bral ci yang ma spangs pa'o //",
    "NG0371:437": "chos rnams 'dus pa'i ye shes la //",
    "NG0371:438": "'di zhes gcig tu ngos gzung med //",
    "NG0371:439": "de bzhin so sor dbye ba yang *//",
    "NG0371:440": "kun bral ci yang ma spangs pa'o //",
    "NG0371:441": "sna tshogs dar gyi ming rnams kyang *//",
    "NG0371:442": "za 'og snam bur byas tsam na //",
    "NG0371:443": "sna tshogs dar ming bral nas kyang *//",
    "NG0371:444": "snam bur btags pa ji bzhin du //",
    "NG0371:445": "de bzhin chos rnams thams cad kyang *//",
    "NG0371:446": "gnyis med ye shes bsdus tsam na //",
    "NG0371:447": "sna tshogs chos kyi ming dang bral nas kyang *//",
    "NG0371:448": "gnyis med thig le chen por gcig / gser las byas pa'i rdzas rnams kun //",
    "NG0371:449": "ming dbyibs la sogs tha dad kyang *//",
    "NG0371:450": "ngo bo gser du gcig pa bzhin //",
    "NG0371:451": "sems kyis btags pa'i chos rnams kun //",
    "NG0371:452": "ming dbyibs la sogs tha dad kyang *//",
    "NG0371:453": "chos nyid ngo bor dbyer med gcig / dper na ras snam yug gcig la //",
    "NG0371:454": "tshon gyi rkyen gyis so sor snang *//",
    "NG0371:455": "snang yang ras su dbyer med gcig / de bzhin chos kyi rgyu gcig la //",
    "NG0371:456": "dbang po rkyen gyis so sor snang *//",
    "NG0371:457": "chos de ngo bor dbyer med gcig / shel sgong dag gi drung dag tu /",
    "NG0371:458": "kha dog sna tshogs ras bzhag pas //",
    "NG0371:459": "gang bzhag rkyen gyis de ltar snang *//",
    "NG0371:460": "snang yang shel la 'gyur ba med //",
    "NG0371:461": "de bzhin sems nyid rgyud gcig la //",
    "NG0371:462": "'gro ba rigs drug so so nas //",
    "NG0371:463": "las bag rkyen gyis so sor snang *//",
    "NG0371:464": "chos nyid ngang las 'gyur ba med //",
    "NG0371:465": "rgyu nyid gser du gcig pa la //",
    "NG0371:466": "bzo @#//",
    "NG0371:467": "yi las kyis bsgyur byas te //",
    "NG0371:468": "sku gzugs chen po byas pa'i tshe //",
    "NG0371:469": "gser yang bzo yi rdzas su snang *//",
    "NG0371:470": "chol zangs dri snod byas pa'i tshe //",
    "NG0371:471": "gser yang ngan pa'i rdzas su snang *//",
    "NG0371:472": "de bzhin chos nyid rgyu gcig la //",
    "NG0371:473": "'khrul pa can gyis brtags tsam na //",
    "NG0371:474": "yul yang ma dag 'jig rten khams //",
    "NG0371:475": "ngam grog g.yang sa lung khung rnams //",
    "NG0371:476": "ye shes can gyi ngo kha la //",
    "NG0371:477": "yul gyi zhing khams rnam dag ste //",
    "NG0371:478": "bde ba can gyi yul du snang *//",
    "NG0371:479": "gnyis med ye shes ngo kha la //",
    "NG0371:480": "snang dang mi snang gnyis su med //",
    "NG0371:481": "sman dang dug tu gcig pa la //",
    "NG0371:482": "la la'i sman yang la la'i dug / ha la nag po'i dug dag kyang *//",
    "NG0371:483": "thabs mkhas bza' legs sman gyi mchog / sman pa'i rgyal po bcud len yang *//",
    "NG0371:484": "thabs ma mkhas shing bza' nyes na //",
    "NG0371:485": "ha la nag po'i dug dang mtshungs //",
    "NG0371:486": "'dod chags zhe sdang gti mug kyang *//",
    "NG0371:487": "bskyed pa med pa'i ye shes yin //",
    "NG0371:488": "rang byung ye shes chen po yang *//",
    "NG0371:489": "rnam rtog rlung gis bskyod tsam na //",
    "NG0371:490": "'dod chags zhe sdang gti mug yin //",
    "NG0371:491": "sa 'og gnas pa'i gser dag byang *//",
    "NG0371:492": "bdag po med na rdo dang 'dra //",
    "NG0371:493": "dgos pa ci yang che rgyu med //",
    "NG0371:494": "kun la yod pa'i byang chub sems //",
    "NG0371:495": "ye shes med na 'khrul pa yin //",
    "NG0371:496": "dgos pa ci yang che rgyu med //",
    "NG0371:497": "mi g.yo ye shes ldan gyur na //",
    "NG0371:498": "thig le nyag gcig chos kyi sku //",
    "NG0371:499": "byin rlabs yid bzhin nor bu'i tshul //",
    "NG0371:500": "de nas sems dpa' rdo rjes gsang ba'i bdag po la 'di skad ces gsol to //",
    "NG0371:501": "kye gsang ba'i bdag po lags //",
    "NG0371:502": "rdzogs pa chen po'i nges tshig ji ltar lags //",
    "NG0371:503": "de la blang dor yod dam med //",
    "NG0371:504": "gsang ba'i bdag pos gsungs pa //",
    "NG0371:505": "ji ltar nam mkha'i mtshan nyid du //",
    "NG0371:506": "snang nyid ma bgag shong ba ltar //",
    "NG0371:507": "rdzogs pa chen po'i mtshan nyid du //",
    "NG0371:508": "med pa'i chos dang yod pa'i chos //",
    "NG0371:509": "de bzhin srid dang mi srid pa //",
    "NG0371:510": "sangs rgyas sems can bde sdug bsngal //",
    "NG0371:511": "bzang ngan che chung skyon yon tan //",
    "NG0371:512": "lhag ma med par yongs rdzogs pas /",
    "NG0371:513": "de phyir de la rdzogs zhes bya //",
    "NG0371:514": "rin po che yi gser gling du //",
    "NG0371:515": "thams cad gser las med pa'i phyir //",
    "NG0371:516": "dor du rung ba yod ma yin //",
    "NG0371:517": "rdzogs pa chen po'i chos nyid la //",
    "NG0371:518": "spang ba gang yang med pa'i phyir //",
    "NG0371:519": "dor du rung ba yod ma yin //",
    "NG0371:520": "gnyis med ye shes kho na la //",
    "NG0371:521": "mtshan ma ci yang mi snang phyir //",
    "NG0371:522": "blang du rung ba yod ma yin //",
    "NG0371:523": "ces gsungs so //",
    "NG0371:524": "yang gsol ba /",
    "NG0371:525": "kye gsang ba'i bdag po lags /",
    "NG0371:526": "ma 'dres yongs su rdzogs zhes bya //",
    "NG0371:527": "de don bdag la bstan du gsol //",
    "NG0371:528": "gsang ba'i bdag pos gsungs pa /",
    "NG0371:529": "mkha' la gzugs sogs ma 'dres pa //",
    "NG0371:530": "chu nang phyogs su yongs su rdzogs //",
    "NG0371:531": "'byung ba rnam bzhi ma 'dres pa //",
    "NG0371:532": "nam mkha'i ngang du yongs su rdzogs //",
    "NG0371:533": "sna tshogs dar sna ma 'dres pa //",
    "NG0371:534": "za 'og snam bur yongs su rdzogs //",
    "NG0371:535": "tshon rtsi rnam lnga ma 'dres @#//",
    "NG0371:536": "pa //",
    "NG0371:537": "dkyil 'khor chen por yongs su rdzogs //",
    "NG0371:538": "rin chen sna bzhi ma 'dres pa //",
    "NG0371:539": "ri bo mchog rab yongs su rdzogs //",
    "NG0371:540": "kun rdzob phyogs nas ma 'dres pa //",
    "NG0371:541": "don dam phyogs su yongs su rdzogs //",
    "NG0371:542": "chos can phyogs nas ma 'dres pa //",
    "NG0371:543": "chos nyid phyogs su yongs su rdzogs //",
    "NG0371:544": "bsam dbang phyogs nas ma 'dres pa //",
    "NG0371:545": "dngos dbang phyogs nas yongs su rdzogs //",
    "NG0371:546": "'khrul dbang phyogs nas ma 'dres pa //",
    "NG0371:547": "gnyis med phyogs su yongs su rdzogs //",
    "NG0371:548": "brgyad kyi lta spyod ma 'dres pa /",
    "NG0371:549": "a ti yo gar yongs su rdzogs //",
    "NG0371:550": "yang gsol pa /",
    "NG0371:551": "kye gsang ba'i bdag po lags /",
    "NG0371:552": "spyi bcings rgyal po zhes bgyi ba //",
    "NG0371:553": "de don bdag la bstan du gsol /",
    "NG0371:554": "gsang ba'i bdag pos gsungs pa //",
    "NG0371:555": "lam gyi spyi ni grongs kyis bcings //",
    "NG0371:556": "chu dran spyi ni rgya mtshos bcings //",
    "NG0371:557": "ri bdun spyi ni ri bos bcings *//",
    "NG0371:558": "'byung bzhi'i spyi ni nam mkhas bcings //",
    "NG0371:559": "theg pa'i spyi ni a tis bcings //",
    "NG0371:560": "sku gsum spyi ni gsang chen sku yis bcings //",
    "NG0371:561": "ye shes kun gyi spyi dag ni //",
    "NG0371:562": "rang byung ye shes chen pos bcings //",
    "NG0371:563": "snang srid chos kyi spyi dag ni //",
    "NG0371:564": "chos nyid byang chub sems kyis bcings //",
    "NG0371:565": "zhes gsungs so //",
    "NG0371:566": "yang gsol pa /",
    "NG0371:567": "kye gsang ba'i bdag po lags /",
    "NG0371:568": "gang zag dag gi bsam dbang dang *//",
    "NG0371:569": "chos nyid dag gi dngos dbang gnyis //",
    "NG0371:570": "de don bdag la bstan du gsol //",
    "NG0371:571": "gsang ba'i bdag pos yang gsungs pa //",
    "NG0371:572": "btags pa thams cad blo yis btags //",
    "NG0371:573": "gzung ba thams cad blo yis bzung *//",
    "NG0371:574": "phye ba thams cad blo yis phye //",
    "NG0371:575": "brjod pa thams cad blo yis brjod //",
    "NG0371:576": "snang ba thams cad blo la snang *//",
    "NG0371:577": "grub pa thams cad blo la grub //",
    "NG0371:578": "dngos dbang de las zlog pa'o //",
    "NG0371:579": "re zhig blo la bsgom bya na //",
    "NG0371:580": "yin tshul nges pa med pa'i phyir //",
    "NG0371:581": "snang tshul cir yang snang ba yin //",
    "NG0371:582": "rgya chad phyogs lhung med pa yin //",
    "NG0371:583": "ma 'dres yongs su rdzogs pa yin //",
    "NG0371:584": "kun bral ci ma blong ba yin //",
    "NG0371:585": "ldan ldog gnyis dang bcas pa yin //",
    "NG0371:586": "de la dbye ba med pa yin //",
    "NG0371:587": "sgro skur kun dang bral ba yin //",
    "NG0371:588": "zhes gsungs so //",
    "NG0371:589": "yang gsol pa /",
    "NG0371:590": "kye gsang ba'i bdag po lags /",
    "NG0371:591": "phyogs cha can gyi lta ba la //",
    "NG0371:592": "de la bstan par bgyi mi bgyid //",
    "NG0371:593": "bde gshegs gsang ba'i bdag po yis //",
    "NG0371:594": "phyogs cha can du gsungs pa de //",
    "NG0371:595": "nges don lags sam dgongs bshad lags //",
    "NG0371:596": "gsang ba'i bdag pos bstan du gsol //",
    "NG0371:597": "gsang ba'i bdag pos gsungs pa /",
    "NG0371:598": "phyogs gcig spangs na phyogs gcig bla //",
    "NG0371:599": "phyogs la chags pas phyogs thug mtha' //",
    "NG0371:600": "phyogs ris med pa'i lta ba la //",
    "NG0371:601": "phyogs cha can du gzung ba de //",
    "NG0371:602": "lta ba ngan te lding ba yin //",
    "NG0371:603": "de la bstan par mi bya'o /",
    "NG0371:604": "khyed la sogs pa'i 'khor rnams kyis /",
    "NG0371:605": "bsregs bcad brdar ba'i gser bzhin du //",
    "NG0371:606": "yongs su brtags te @#//",
    "NG0371:607": "nga yi bka' //",
    "NG0371:608": "blang bar bya yi gus phyir min //",
    "NG0371:609": "nga yi bka' ni dgongs pa can //",
    "NG0371:610": "yod mtha' dgrol phyir med mtha' bstan //",
    "NG0371:611": "med mtha' dgrol phyir yod ces bstan //",
    "NG0371:612": "gnyis med dgrol phyir nyag gcig bstan //",
    "NG0371:613": "spros dgrol phyir na brjod med bstan //",
    "NG0371:614": "brjod med dgrol phyir kha 'byam bstan //",
    "NG0371:615": "lta ba 'phrul gyi kha 'byam 'di //",
    "NG0371:616": "ji ltar nam mkha'i mdung bskor bzhin //",
    "NG0371:617": "gang ltar skor yang dog pa med //",
    "NG0371:618": "ji ltar 'dam gyi phur pa bzhin //",
    "NG0371:619": "gang ltar bskul yang sgul du btub //",
    "NG0371:620": "lpags pa rlon pa'i mtha' bzhin du //",
    "NG0371:621": "gang ltar 'then yang 'then du btub //",
    "NG0371:622": "ji ltar smyon pa'i tshig bzhin du //",
    "NG0371:623": "gang ltar smras kyang rang dbang che //",
    "NG0371:624": "zhes gsungs so //",
    "NG0371:625": "yang gsol pa /",
    "NG0371:626": "kye gsang ba'i bdag po lags /",
    "NG0371:627": "chos kyi sku dang longs spyod rdzogs //",
    "NG0371:628": "sprul pa'i sku dang rnam pa gsum //",
    "NG0371:629": "gcig pa lags sam tha dad lags //",
    "NG0371:630": "chos kyi sku dang chos dbyings sam //",
    "NG0371:631": "gcig pa lags sam tha dad lags //",
    "NG0371:632": "chos kyi sku dang ye shes gnyis //",
    "NG0371:633": "gcig pa lags sam tha dad lags //",
    "NG0371:634": "rang byung ye shes chen po dang *//",
    "NG0371:635": "ma rig pa yi 'khrul pa gnyis //",
    "NG0371:636": "gcig pa lags sam tha dad lags //",
    "NG0371:637": "chos can mtshan mar 'dzin pa dang *//",
    "NG0371:638": "chos nyid don gyi ngo bo gnyis //",
    "NG0371:639": "gcig pa lags sam tha dad lags /",
    "NG0371:640": "khams gsum 'khor ba'i sems can dang *//",
    "NG0371:641": "dus gsum bzhugs pa'i sangs rgyas gnyis //",
    "NG0371:642": "gcig pa lags sam tha dad lags //",
    "NG0371:643": "gsang ba'i bdag pos bstan du gsol //",
    "NG0371:644": "gsang ba'i bdag pos gsungs pa /",
    "NG0371:645": "bsam dbang 'khrul pa'i phyogs nas mi gcig tha dad kyang *//",
    "NG0371:646": "gnyis med dngos dbang phyogs su thams cad dbyer med gcig / ces gsungs so //",
    "NG0371:647": "yang gsol pa /",
    "NG0371:648": "kye nam mkha'i dgongs pa nyid ji ltar lags /",
    "NG0371:649": "byang chub sems kyi bzhugs tshul ni /",
    "NG0371:650": "gsang ba'i bdag pos bstan du gsol //",
    "NG0371:651": "gsang ba'i bdag pos gsungs pa /",
    "NG0371:652": "dbang po'i ngo la gang gsal pa //",
    "NG0371:653": "rang gsal de la ma rtogs pa //",
    "NG0371:654": "de bzhin nam mkha'i dgongs par bshad //",
    "NG0371:655": "yul dang dbang po mi 'byed cing *//",
    "NG0371:656": "chos nyid ngo yis mi 'dzin na //",
    "NG0371:657": "de bzhin nam mkha'i dgongs par bshad //",
    "NG0371:658": "rig pa nang nas mi g.yo zhing *//",
    "NG0371:659": "de bzhin nang du mi rtsol na //",
    "NG0371:660": "de ni nam mkha'i dgongs par bshad //",
    "NG0371:661": "byang chub sems kyi chos nyid de //",
    "NG0371:662": "byang chub sems su zhugs tsam na //",
    "NG0371:663": "thams cad 'byung ba'i bdag nyid bu //",
    "NG0371:664": "chos rnams kun gyi snying por bzhugs //",
    "NG0371:665": "chos kyi sku ru bzhugs tsam na //",
    "NG0371:666": "gzung 'dzin gnyis dang bral bar bzhugs //",
    "NG0371:667": "longs spyod rdzogs skur bzhugs tsam na //",
    "NG0371:668": "'dod pa'i phun sum tshogs par bzhugs //",
    "NG0371:669": "sprul pa'i sku ru bzhugs tsam na //",
    "NG0371:670": "gang la gang dgos de sprul zhes //",
    "NG0371:671": "dgongs pa phun sum tshogs par bzhugs //",
    "NG0371:672": "rang byung ye shes bzhugs tsam",
    "NG0371:674": "[(]11[)]@#// na //",
    "NG0371:675": "gang yang chags pa med par bzhugs //",
    "NG0371:676": "gsal la gzhan rtog med par bzhugs //",
    "NG0371:677": "'khrul pa'i blo ru bzhugs tsam na //",
    "NG0371:678": "ci ltar snang ba'i chos rnams kun //",
    "NG0371:679": "bden 'dzin blo yis gzung nas bzhugs //",
    "NG0371:680": "zhes gsungs so //",
    "NG0371:681": "yang gsol pa /",
    "NG0371:682": "kye gsang ba'i bdag po lags /",
    "NG0371:683": "rang byung ye shes zhes bgyi ba //",
    "NG0371:684": "sa dang sa yi rnam pa rnams //",
    "NG0371:685": "de don bdag la bstan du gsol //",
    "NG0371:686": "gsang ba'i bdag pos gsungs pa /",
    "NG0371:687": "rang byung rgyu rkyen med par ni //",
    "NG0371:688": "ye shes sgrib pa med pa yin //",
    "NG0371:689": "rang byung ye shes chen po la //",
    "NG0371:690": "ting 'dzin bag chags mi sogs 'di //",
    "NG0371:691": "rtsol sgrub dag las mi 'byung bas //",
    "NG0371:692": "rang byung las kyi dbang mi 'gyur //",
    "NG0371:693": "yul 'byung byas 'gyur ye shes de //",
    "NG0371:694": "yul las 'byung zhing gnas 'gyur bas //",
    "NG0371:695": "de la rang byung ming ma btags //",
    "NG0371:696": "sa dang sa yi rim pa dang *//",
    "NG0371:697": "bsdus rgyas gsum gyi rim par bstan //",
    "NG0371:698": "kun tu 'od dang pad+ma can //",
    "NG0371:699": "'khor lo tshogs chen bsdus pa'i tshul //",
    "NG0371:700": "kun tu 'od dang rdo rje 'dzin //",
    "NG0371:701": "stug po bkod dang rdo rje 'chang *//",
    "NG0371:702": "dbyer med rang bzhin lhun grub pa //",
    "NG0371:703": "de ni 'bring du bstan pa yin //",
    "NG0371:704": "brgyad dang dgu dang bco lnga ni //",
    "NG0371:705": "rgyas par bstan pa'i sa yin te //",
    "NG0371:706": "rang rang skabs su shes par bya //",
    "NG0371:707": "zhes gsungs so //",
    "NG0371:708": "yang gsungs pa /",
    "NG0371:709": "kye gsang ba'i bdag po lags //",
    "NG0371:710": "chos kun rtsa ba sems gcig la //",
    "NG0371:711": "de don gang lags bstan du gsol //",
    "NG0371:712": "gsang ba'i bdag pos gsungs pa //",
    "NG0371:713": "sangs rgyas sku dang ye shes dang *//",
    "NG0371:714": "sems can lus dang bag chags dang *//",
    "NG0371:715": "snang srid chos dang 'byung chen lnga //",
    "NG0371:716": "rtsa ba byang chub sems su gcig / spros pa",
    "NG0371:717": "med pa'i don du gcig / rgyu ru gcig pas",
    "NG0371:718": "'bras bur gcig / dpe ru gcig pas don du",
    "NG0371:719": "gcig / rtags dang gtan tshigs mthun par gcig /",
    "NG0371:720": "ces gsungs so // yang gsol pa /",
    "NG0371:721": "kye gsang ba'i bdag po lags //",
    "NG0371:722": "sku dang ye shes don dam bden //",
    "NG0371:723": "gang gi phyogs nas grags pa lags //",
    "NG0371:724": "sangs rgyas sems can snang srid chos //",
    "NG0371:725": "gang zhig phyogs nas grags pa lags //",
    "NG0371:726": "gsang ba'i bdag pos bstan du gsol //",
    "NG0371:727": "gsang ba'i bdag pos gsungs pa //",
    "NG0371:728": "sku dang ye shes don dam bden //",
    "NG0371:729": "sangs rgyas sems can snang srid chos //",
    "NG0371:730": "bsam dbang phyogs nas grags shing snang *//",
    "NG0371:731": "dngos dbang phyogs nas de mi bden //",
    "NG0371:732": "zhes gsungs so //",
    "NG0371:733": "lta ba thams cad kyi gnad man ngag thams cad kyi sdom //",
    "NG0371:734": "tan+t+ra thams cad kyi bcud phyung nas don bsdus pa /",
    "NG0371:735": "bang mdzod 'phrul gyi lde mig ces bya ba /"
}