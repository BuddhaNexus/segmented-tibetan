{
    "T02TD2463E:138a-0": "@138a # // rgya gar skad du /",
    "T02TD2463E:138a-1": "shr'i bandha bi mukta sh'a stra /",
    "T02TD2463E:138a-2": "bod skad du /",
    "T02TD2463E:138a-3": "dpal 'ching ba rnam grol gyi bstan bcos /",
    "T02TD2463E:138b-0": "bcom ldan 'das 'jig rten dbang phyug la phyag 'tshal @138b lo //",
    "T02TD2463E:138b-1": "gang zhig ma rtogs rtogs dka' rtogs na de nyid dus //",
    "T02TD2463E:138b-2": "'ching ba mi bzad shin tu grol dka' grol 'gyur ba //",
    "T02TD2463E:138b-3": "bdag dang gzhan don phun tshogs rdzogs pa'i sangs rgyas lam //",
    "T02TD2463E:138b-4": "ngo mtshar de ni 'gro ba bsgral phyir bdag gis bshad //",
    "T02TD2463E:138b-5": "gyad kyi nor bu la sogs bzhin //",
    "T02TD2463E:138b-6": "snying po de ni gzhan min gnas //",
    "T02TD2463E:138b-7": "gang phyir thams cad rang gis rang //",
    "T02TD2463E:138b-8": "'ching dang gol bar 'gyur ba'i phyir //",
    "T02TD2463E:138b-9": "'di na 'ching ba gang yang med //",
    "T02TD2463E:138b-10": "'ching ba gang yin de grol ba'o //",
    "T02TD2463E:138b-11": "de ni stong dang rten 'brel 'jug / de phyir phongs pas mi rtogs so //",
    "T02TD2463E:138b-12": "dman dang log pa'i bshes gnyen gyis //",
    "T02TD2463E:138b-13": "zin gyur bsod nams brtson 'grus zhen //",
    "T02TD2463E:138b-14": "sbyangs stobs blo gros chung ba yi //",
    "T02TD2463E:138b-15": "skye bo rnams kyis rtogs dka'o //",
    "T02TD2463E:138b-16": "rtogs ldan snying brtse man ngag mkhas //",
    "T02TD2463E:138b-17": "bshes gnyen dam ba btsal bar bya //",
    "T02TD2463E:138b-18": "de ni srog lus longs spyod sogs //",
    "T02TD2463E:138b-19": "rnam kun dri med gus pas bsten //",
    "T02TD2463E:138b-20": "ji srid bdag sems brtan gyur pa //",
    "T02TD2463E:138b-21": "de srid lus dang grib ma bzhin //",
    "T02TD2463E:138b-22": "de yi rjes su bstan pa ni //",
    "T02TD2463E:138b-23": "rten 'brel stong nyid bdud rtsi'i chu //",
    "T02TD2463E:138b-24": "skom pas gdungs la chu bsil bzhin //",
    "T02TD2463E:138b-25": "dga' mgu mi zad dang bas btung //",
    "T02TD2463E:138b-26": "la ma gzhan phun tshogs nges 'byung min //",
    "T02TD2463E:138b-27": "de shes thabs dang shes rab yin //",
    "T02TD2463E:138b-28": "de ni chos sgo kun gyi sgo //",
    "T02TD2463E:138b-29": "rtogs dka' rtogs byed dam pa'i lam //",
    "T02TD2463E:138b-30": "ji ltar rten 'brel tsam nyid phyir //",
    "T02TD2463E:138b-31": "de ni ji ltar stong ma yin //",
    "T02TD2463E:138b-32": "gang phyir stong pa nyid yin na //",
    "T02TD2463E:138b-33": "de ni mkha' ltar 'gag med phyir //",
    "T02TD2463E:138b-34": "ci phyir rten cing 'brel mi 'byung //",
    "T02TD2463E:138b-35": "de phyir de gnyis gnyis ma yin //",
    "T02TD2463E:138b-36": "de la rten 'brel ji lta bu //",
    "T02TD2463E:138b-37": "de yi stong nyid gang zhe na //",
    "T02TD2463E:138b-38": "nyon cig 'di ltar snang ba'i dngos //",
    "T02TD2463E:138b-39": "dbang po'i gzhu ltar rab gsal ba //",
    "T02TD2463E:138b-40": "sna tshogs bde dang sdug bsngal sogs //",
    "T02TD2463E:138b-41": "'di dag rang 'byung rgyu med min //",
    "T02TD2463E:138b-42": "rgyu gzhan ma yin ma nges min //",
    "T02TD2463E:138b-43": "mngar skyur kha la rang rgyu yin //",
    "T02TD2463E:138b-44": "sems nyid rten cing 'brel par 'byung //",
    "T02TD2463E:138b-45": "ji ltar mkha' la sprin bzhin no //",
    "T02TD2463E:138b-46": "kye ma srid pa'i nags tshal du //",
    "T02TD2463E:138b-47": "sdug bsngal lo 'bras cher lhags shing //",
    "T02TD2463E:138b-48": "nyes par spyad pa'i yal ga can //",
    "T02TD2463E:139a-0": "'dzin pa'i me tog rab gsal @139a * //",
    "T02TD2463E:139a-1": "ba'o //",
    "T02TD2463E:139a-2": "de rgyu chags sdang tshul min sdong //",
    "T02TD2463E:139a-3": "bdag tu lta ba'i rtsa brtan te //",
    "T02TD2463E:139a-4": "mi shes bag chags bcas drod gsher //",
    "T02TD2463E:139a-5": "sa chen 'byung ba las bskyed ba'o //",
    "T02TD2463E:139a-6": "mkha' la snod kyi 'jig rten ltar //",
    "T02TD2463E:139a-7": "ae ma'o rten med rten gyur pa //",
    "T02TD2463E:139a-8": "rten 'brel brtan pa rnams kyi mchog / re zhig rten ni ma grub na //",
    "T02TD2463E:139a-9": "brten pa ji ltar rnam gzhag rung //",
    "T02TD2463E:139a-10": "bdag med de lta bden min na //",
    "T02TD2463E:139a-11": "des bskyed chags sogs las rnams sogs //",
    "T02TD2463E:139a-12": "gang du ji ltar nges par bya //",
    "T02TD2463E:139a-13": "de ma grub na sdug bsngal gang //",
    "T02TD2463E:139a-14": "de myong nyid kyang su zhig brjod //",
    "T02TD2463E:139a-15": "ji ltar sdong po'i rtsa phyung na //",
    "T02TD2463E:139a-16": "bcad pa'i bya ba grub pa ltar //",
    "T02TD2463E:139a-17": "gzhir gyur bdag rtogs rnams bzlog pas //",
    "T02TD2463E:139a-18": "mkhas pa de bzhin srid pa gzhig / bsregs bcad bdar bas gser sogs bzhin //",
    "T02TD2463E:139a-19": "'di ltar bdag dang gzhan ba zhes //",
    "T02TD2463E:139a-20": "bya ba ji ltar rten dang gnas //",
    "T02TD2463E:139a-21": "ngo bo mtshan nyid brtag par byos //",
    "T02TD2463E:139a-22": "de la lus dag rlung dang yid //",
    "T02TD2463E:139a-23": "phyi nang bar sogs 'di dag ni //",
    "T02TD2463E:139a-24": "nam yang rten byed gnas gyur pa //",
    "T02TD2463E:139a-25": "sus kyang nges par mi nus so //",
    "T02TD2463E:139a-26": "gang phyir bdag de snang rung na //",
    "T02TD2463E:139a-27": "dmigs gyur dmigs pa med pa'i phyir //",
    "T02TD2463E:139a-28": "mi snang sems dang sems min smos //",
    "T02TD2463E:139a-29": "sems ni rang bzhin stong bdag nyid //",
    "T02TD2463E:139a-30": "sems min mi rtag rten 'brel bdag / rnam par dpyad na spros med do //",
    "T02TD2463E:139a-31": "rtag la bya ba 'gal ba'i phyir //",
    "T02TD2463E:139a-32": "gang na ci 'dra bdag bstan byos //",
    "T02TD2463E:139a-33": "mdor na 'dir mang smra mi bya //",
    "T02TD2463E:139a-34": "bdag de rang gi sgo gsum las //",
    "T02TD2463E:139a-35": "gzhan na 'dir snod ci zhig byas //",
    "T02TD2463E:139a-36": "mtshon gyi rma ltar nyes pa yang //",
    "T02TD2463E:139a-37": "byis pa rnams kyi rang rtags dang //",
    "T02TD2463E:139a-38": "log sred skye bo'i rtsod par zad //",
    "T02TD2463E:139a-39": "gzhan min de dag rnam dpyad na //",
    "T02TD2463E:139a-40": "ji ltar gang zhig bdag tu 'gyur //",
    "T02TD2463E:139a-41": "de min de rten de gnas gang //",
    "T02TD2463E:139a-42": "gang yang 'di dag de rten dang //",
    "T02TD2463E:139a-43": "de gnas phyogs kyang rnam dpyad kyi //",
    "T02TD2463E:139a-44": "tshul 'dis bdag dngos bdag mtshan nyid //",
    "T02TD2463E:139a-45": "sgyu ltar legs grub bstan pa yin //",
    "T02TD2463E:139a-46": "ltos shig tshul 'di chu shing 'dra //",
    "T02TD2463E:139a-47": "ngag ni brag ca mkha' 'dra yid //",
    "T02TD2463E:139a-48": "rdul tsam dmigs pa yod min na //",
    "T02TD2463E:139b-0": "'di la ji ltar bdag tu brtag / phyi ni phyi @139b rol nang yang gzhan //",
    "T02TD2463E:139b-1": "des na bar yang de dag min //",
    "T02TD2463E:139b-2": "gang yang de ni dkar sogs min //",
    "T02TD2463E:139b-3": "ring dang thung dang sbom dang phra //",
    "T02TD2463E:139b-4": "mthug dang srab ces bya la sogs //",
    "T02TD2463E:139b-5": "mtshan nyid nges par nus ma yin //",
    "T02TD2463E:139b-6": "ci ste shing la 'khril shing bzhin //",
    "T02TD2463E:139b-7": "de ni kun gzhi 'am bag chags la //",
    "T02TD2463E:139b-8": "brten te mi mngon gnas she na //",
    "T02TD2463E:139b-9": "snang dang mi snang rnam dpyad dang //",
    "T02TD2463E:139b-10": "de nyid sems dang sems min zhes //",
    "T02TD2463E:139b-11": "sngar bzhin brtag pa mtshungs par 'gyur //",
    "T02TD2463E:139b-12": "'on te sems ni gang yin pa //",
    "T02TD2463E:139b-13": "de nyid bdag ces bya zhe na //",
    "T02TD2463E:139b-14": "sems ni dmigs med 'od gsal phyir //",
    "T02TD2463E:139b-15": "da ni bdag de bdag med 'gyur //",
    "T02TD2463E:139b-16": "ae ma'o shin tu rtogs dka'i gnas //",
    "T02TD2463E:139b-17": "ae ma'o ae ma shin tu rmad //",
    "T02TD2463E:139b-18": "ae ma'o mkhas pas shes par rung //",
    "T02TD2463E:139b-19": "ae ma'o shes bral shes pa'i dbyings //",
    "T02TD2463E:139b-20": "de ltar 'gro pa 'di na bdag / med kyang nga dang nga yi zhes //",
    "T02TD2463E:139b-21": "gzung dang 'dzin pas brlabs pa yi //",
    "T02TD2463E:139b-22": "skye bo smyos pa 'di dag ci //",
    "T02TD2463E:139b-23": "'on kyang 'jig rten log pas mig / bsgribs nas gzung dang 'dzin pa ni //",
    "T02TD2463E:139b-24": "ji ltar snang ba ji bzhin bzhag / snang la snang ltar rab chags srid //",
    "T02TD2463E:139b-25": "sdug bsngal 'khor los sgyur ba'i rgyu //",
    "T02TD2463E:139b-26": "bdag cag de las 'da' min nam //",
    "T02TD2463E:139b-27": "gal te bdag nyid ma grub kyang//",
    "T02TD2463E:139b-28": "de 'dzin nyid du bden zhe na //",
    "T02TD2463E:139b-29": "'di nyid ae ma'o 'gro kun gyi //",
    "T02TD2463E:139b-30": "log par 'ching ba mi bzad pas //",
    "T02TD2463E:139b-31": "mgo la me shor bsgrims pa bzhin //",
    "T02TD2463E:139b-32": "rings par myur du ldog par bya //",
    "T02TD2463E:139b-33": "grogs dag 'di ltar mngon sum du //",
    "T02TD2463E:139b-34": "yang dag rig pa'i mig nyid kyis //",
    "T02TD2463E:139b-35": "bdag de ma grub des na 'dir //",
    "T02TD2463E:139b-36": "gzhan zhes bya ba'ang yod min na //",
    "T02TD2463E:139b-37": "yu bu thams cad snyam dang //",
    "T02TD2463E:139b-38": "nga'o snyam dang gzhan snyam dang //",
    "T02TD2463E:139b-39": "gzhan gyi'o zhes log rtog pa //",
    "T02TD2463E:139b-40": "'di dag ji ltar gang du dogs //",
    "T02TD2463E:139b-41": "dper na rmi lam bu shi ba //",
    "T02TD2463E:139b-42": "bu nyid med na de shi yang //",
    "T02TD2463E:139b-43": "bden par yod pa ma yin pa //",
    "T02TD2463E:139b-44": "de bzhin yu bu'i 'dzin pa yang //",
    "T02TD2463E:139b-45": "ae ma'o shin tu ngo mtshar gnas //",
    "T02TD2463E:139b-46": "gang zhig gcig nyid rtogs pa yis //",
    "T02TD2463E:139b-47": "thams cad rnam par grol 'gyur ba //",
    "T02TD2463E:139b-48": "'di la the tshom su zhig skrag /'khor dang mya ngan 'das pa'i chos //",
    "T02TD2463E:139b-49": "phung po khams dang skye mched sogs //",
    "T02TD2463E:140a-0": "theg gsum theg gsum @140a * //",
    "T02TD2463E:140a-1": "nges 'byung lam //",
    "T02TD2463E:140a-2": "ma lus bdag min bdag gis min //",
    "T02TD2463E:140a-3": "bdag med stong pa'i mtshan nyid de //",
    "T02TD2463E:140a-4": "med phyir med la med nyid du //",
    "T02TD2463E:140a-5": "tshul bzhin nges par byas pa la //",
    "T02TD2463E:140a-6": "kye ma khyod la skyon ci yod //",
    "T02TD2463E:140a-7": "gang gang bdag dang bdag gi zhes //",
    "T02TD2463E:140a-8": "'dzin pa'i 'ching ba thams cad kyang //",
    "T02TD2463E:140a-9": "phyi min nang min par yang min //",
    "T02TD2463E:140a-10": "de bzhin lus ngag yod ma yin //",
    "T02TD2463E:140a-11": "de dag las min der gnas min //",
    "T02TD2463E:140a-12": "de bzhin chags dang sdang sogs kyi //",
    "T02TD2463E:140a-13": "ma lus yid la byed pa yang //",
    "T02TD2463E:140a-14": "dpyad na re zhig gang la gang //",
    "T02TD2463E:140a-15": "gang du gang gis chags pa dang //",
    "T02TD2463E:140a-16": "sdang bar 'gyur ba'ang gang yod //",
    "T02TD2463E:140a-17": "gzugs sdug sgra snyan dri zhim dang //",
    "T02TD2463E:140a-18": "ro mngar reg 'jam yid bde'i rkyen //",
    "T02TD2463E:140a-19": "'di dag gang gis de shes la //",
    "T02TD2463E:140a-20": "ci zhig phan btags 'brel ba yod //",
    "T02TD2463E:140a-21": "de shes pas kyang de dag la //",
    "T02TD2463E:140a-22": "chags dang rab tu chags 'gyur gang //",
    "T02TD2463E:140a-23": "de ni phyi nang bar dag dang ;",
    "T02TD2463E:140a-24": "/ lus sogs dngos po gang zhig yin //",
    "T02TD2463E:140a-25": "de min de la de brten dang //",
    "T02TD2463E:140a-26": "skyes dang gnas dang 'gag 'gyur ba //",
    "T02TD2463E:140a-27": "sgyu ma yi ni rta glang ltar //",
    "T02TD2463E:140a-28": "don du grub pa yod ma yin //",
    "T02TD2463E:140a-29": "gang gis bdag la brnyas sogs dang //",
    "T02TD2463E:140a-30": "smad sogs brdeg sogs byas pa'i rgyu //",
    "T02TD2463E:140a-31": "sdang dang rab sdang sems 'byung ba //",
    "T02TD2463E:140a-32": "'di yang sngar bzhin bdag sems dang //",
    "T02TD2463E:140a-33": "gang yang pha rol de yi sems //",
    "T02TD2463E:140a-34": "mkha' 'dra mtshan ma med pa yin //",
    "T02TD2463E:140a-35": "de bzhin gzhan de'i ngag nyid dang //",
    "T02TD2463E:140a-36": "lus ni dri sgra shing lta bu //",
    "T02TD2463E:140a-37": "yin na sgyu mas sgyu ma yi //",
    "T02TD2463E:140a-38": "rgyal ltar des 'dir bdag gnod gang //",
    "T02TD2463E:140a-39": "bdag gi'ang de bzhin ngag dang lus //",
    "T02TD2463E:140a-40": "de ltar lus can thams cad kyi'ang //",
    "T02TD2463E:140a-41": "mtshungs phyir 'di dag skye ba dang //",
    "T02TD2463E:140a-42": "gnas dang 'gag 'gyur mi dmigs so //",
    "T02TD2463E:140a-43": "gang phyir phan tshun 'brel med phyir //",
    "T02TD2463E:140a-44": "dpyad na thams cad spros med phyir //",
    "T02TD2463E:140a-45": "yul dus rnam kun dri med phyir //",
    "T02TD2463E:140a-46": "mkha' la 'phur ba'i bya rjes bzhin //",
    "T02TD2463E:140a-47": "de ltar stod pa'i spyod yul 'dir //",
    "T02TD2463E:140a-48": "rmi lam sgra dang 'ja' bzhin du //",
    "T02TD2463E:140a-49": "gang la gang zhig ji ltar chags //",
    "T02TD2463E:140a-50": "de bzhin sdang ba 'ang gang du dogs //",
    "T02TD2463E:140a-51": "pha dang ma dang chung ma bu //",
    "T02TD2463E:140a-52": "gnyen dang bshes pa de bzhin dgra //",
    "T02TD2463E:140b-0": "@140b sgyu ma ji bzhin de bzhin pas //",
    "T02TD2463E:140b-1": "'dzin pa thams cad gzhig par bya //",
    "T02TD2463E:140b-2": "de nyid kyis na chags sogs kyis //",
    "T02TD2463E:140b-3": "las byed de yang ji lta bu //",
    "T02TD2463E:140b-4": "yang yang shes rab brtan po yis //",
    "T02TD2463E:140b-5": "mkhas pas sngar bzhin brtag par byos //",
    "T02TD2463E:140b-6": "de phyir bde dang sdug bsngal yang //",
    "T02TD2463E:140b-7": "bems pos rnam par myong min la //",
    "T02TD2463E:140b-8": "rig la dngos po yod min te //",
    "T02TD2463E:140b-9": "thog med dus nas log sbyangs pa //",
    "T02TD2463E:140b-10": "'khrul pas 'dzin pa nyi tshe ba //",
    "T02TD2463E:140b-11": "de yang dngos po med pa nyid //",
    "T02TD2463E:140b-12": "de ltar med la med nyid du //",
    "T02TD2463E:140b-13": "blo bzang rnams kyis goms byas na //",
    "T02TD2463E:140b-14": "smyos bas gnyen la dgra bzhin du //",
    "T02TD2463E:140b-15": "mi bzad 'ching bas bcings pa de //",
    "T02TD2463E:140b-16": "sprul mdud rang gis 'grol ba bzhin //",
    "T02TD2463E:140b-17": "nges par rnam par grol bar 'gyur //",
    "T02TD2463E:140b-18": "rnam grol rnam grol las byung ba'i //",
    "T02TD2463E:140b-19": "'bras bu lhun gyis grub pa gang //",
    "T02TD2463E:140b-20": "don gnyis phan tshogs ngo mtshar ba //",
    "T02TD2463E:140b-21": "de ni bum pa bzang po bzhin //",
    "T02TD2463E:140b-22": "dpal 'ching ba rnam grol gyi bstan bcos rgya gar gyi slob dpon chen po grub pa brnyes pa'i dpal ni skal langkas mdzad pa rdzogs so /",
    "T02TD2463E:140b-24": "// / rnal 'byor gyi dbang phyug chen po shr'i dza ga ta mi tr'a nanda'i zhal snga nas /",
    "T02TD2463E:140b-25": "kha che'i pandi ta chen po buddh'a shr'i bha dras gtan la pab nas bod kyi lo chung gnubs tshul khrims shes rab kyis bsgyur ba'o//"
}