{
    "T02D2849:188b-0": "@188b # // rgya gar skad du /",
    "T02D2849:188b-1": "a'ary'a ba lo ki te shva ra tsinta ma ni tsakra wartti s'a dha nam /",
    "T02D2849:188b-2": "bod skad du /",
    "T02D2849:188b-3": "'phags pa 'jig rten dbang phyug gi yid bzhin gyi nor bu 'khor los sgyur pa'i sgrub thabs /",
    "T02D2849:188b-4": "thugs rje chen po la phyag 'tshal lo //",
    "T02D2849:188b-5": "'gro ba skyob mdzad thugs rje chen po'i gtso //",
    "T02D2849:188b-6": "zla ba'i nor lta'i sku mnga'i thugs rje dang //",
    "T02D2849:188b-7": "mchog sbyin de la gsum gyis phyag 'tshal nas //",
    "T02D2849:188b-8": "nyi ma'i zer gyis mun bsal chu skyes kha 'byed ltar //",
    "T02D2849:188b-9": "thugs rje'i 'od kyis ma rig mun sel snying gi padma 'byed mdzad pa'i //",
    "T02D2849:188b-10": "sgrub thabs dam pa bka' drin dran phyir bri bar bya //",
    "T02D2849:188b-11": "me tog ra ba la sogs gtsang ma yid dga'i gnas su ni //",
    "T02D2849:188b-12": "rnam lnga hr'i: yis bsngags pa'i mandal legs par bya //",
    "T02D2849:188b-13": "kha dog dkar po'i me tog la sogs mchod pa ldan byas la //",
    "T02D2849:188b-14": "yi ge gsum ldan khrus kyis dri ma gnyis bkrus te //",
    "T02D2849:188b-15": "nyon mongs mtha' dag gzhig phyir bde ba'i stan la",
    "T02D2849:188b-16": "'dug / yi ge gsum ldan hr'i: yis gnas bdag",
    "T02D2849:188b-17": "rnal 'byor bsrung // snying gar zla ba'i dkyil 'khor steng du hr'i: yig dkar po bsam //",
    "T02D2849:188b-18": "'od kyis 'gro ba'i don byas 'jig rten dbang phyug spyan drangs te //",
    "T02D2849:189a-0": "yi ge gsum ldan hr'i: yis me tog @189a * //",
    "T02D2849:189a-1": "la sogs mchod pa 'bul //",
    "T02D2849:189a-2": "de nas sdig pa bshags shing mi bgyid sdom pa blang //",
    "T02D2849:189a-3": "rjes su yi rang skyabs su 'gro ba dang //",
    "T02D2849:189a-4": "byang chub mchog tu sems bskyed dge ba'i rtsa ba bsngo //",
    "T02D2849:189a-5": "'khor ba'i rgya mtsho sgrol mdzad thugs rje'i 'od kyis blta //",
    "T02D2849:189a-6": "byams pa'i 'od kyis sems can 'jig rten mgon gyi gzugs su mthong //",
    "T02D2849:189a-7": "dga' ba'i 'od kyis sems can bde ldan rgyun mi 'chad par bsam //",
    "T02D2849:189a-8": "btang snyoms 'od kyis gzung 'dzin cha spangs chos nyid mthong bar blta //",
    "T02D2849:189a-9": "gzung ba dag phyir sngags 'dis byin gyis brlab par bya //",
    "T02D2849:189a-10": "aom sra bh'a ba bishuddha: sarba dharm'a:sva bh'a wa shuddhonya\\ham /",
    "T02D2849:189a-11": "'dzin pa dag phyir sngags 'dis byin gyis brlabs //",
    "T02D2849:189a-12": "aom sh'u n+ya t'a dzny'a na badzra sva bh'a ba a'atma konya\\ham /",
    "T02D2849:189a-13": "dri med nam mkha' lta bur kun bltas te //",
    "T02D2849:189a-14": "dbus su pam skyes padma dkar po sdong por bcas //",
    "T02D2849:189a-15": "lte bar hr'i:las byung ba chu shel 'od dang ldan //",
    "T02D2849:189a-16": "de dbus hr'i: yig las byung yid bzhin nor bu 'bar //",
    "T02D2849:189a-17": "hr'i: ldan 'od kyis 'gro ba'i don byas te /",
    "T02D2849:189a-18": "phyogs bcu'i rgyal sras bkug ste nor bu byin brlabs",
    "T02D2849:189a-19": "pas // de yongs gyur te 'jig rten dbang phyug bzhengs //",
    "T02D2849:189a-20": "zhal gcig phyag gnyis 'gying bag 'od zer dkar po 'bar //",
    "T02D2849:189a-21": "gru lang dkar po'i mdog bzhin gzhon nu rgyan cha can //",
    "T02D2849:189a-22": "phyag g-yas sbyin pa bzhi yi gter sbyin yid bzhin nor bu 'bar //",
    "T02D2849:189a-23": "phyag g-yon 'khor ba sgrol phyir 'khor lo rin chen ldan //",
    "T02D2849:189a-24": "spyi gtsug thor tshugs steng na gsung gi dbang phyug bzhugs //",
    "T02D2849:189a-25": "thugs rje'i 'od kyis 'gro ba kun khyab byed //",
    "T02D2849:189a-26": "rang snying pad steng zla ba'i dkyil 'khor la //",
    "T02D2849:189a-27": "nor bu'i dbus na hr'i: yig dkar po gsal //",
    "T02D2849:189a-28": "de 'od las byung sgrol ma khro gnyer can sogs phyogs bzhi'i lha //",
    "T02D2849:189a-29": "padma zla ba'i steng na 'gying bag ldan par bzhugs //",
    "T02D2849:189a-30": "phyi rol rgyal chen bzhi dang mchod pa'i lha mo sprul //",
    "T02D2849:189a-31": "de dag sku mdog so so'i phyag mtshan gtso bor mtshungs par blta //",
    "T02D2849:189a-32": "kun kyang thugs kar zla ba la gnas nor bu sa bon bsam //",
    "T02D2849:189a-33": "'od zer lcags kyu dang mtshungs nam mkha' khyab spros te //",
    "T02D2849:189a-34": "ye shes 'khor lo spyan drangs me tog la sogs pas //",
    "T02D2849:189a-35": "yongs su mchod nas legs par sngags 'dis gzhug /",
    "T02D2849:189b-0": "@189b dza:h'um bam ho:sa 'o ma chu ltar tha dang med pa'i 'khor lo la //",
    "T02D2849:189b-1": "skye mched gnas su zla ba hr'i:yig bsam //",
    "T02D2849:189b-2": "sku gsung thugs la yi ge gsum bltas la //",
    "T02D2849:189b-3": "thugs ka'i 'od kyis de bzhin gshegs pa bskul //",
    "T02D2849:189b-4": "mchod bstod byas nas gsol ba gdab par bya //",
    "T02D2849:189b-5": "aom sarba ta th'a ga ta aa bhi shinytsa tu m'am /",
    "T02D2849:189b-6": "de nas de bzhin gshegs rnams kyis //",
    "T02D2849:189b-7": "lha yi chu ldan bum pas ni //",
    "T02D2849:189b-8": "'khor lo la ni dbang bskur te //",
    "T02D2849:189b-9": "spyi bo 'od dpag med pas brgyan //",
    "T02D2849:189b-10": "gzugs sogs rnal 'byor ma rnams kyis //",
    "T02D2849:189b-11": "'khor lo la ni legs par mchod //",
    "T02D2849:189b-12": "sangs rgyas byang chub sems dpa' la //",
    "T02D2849:189b-13": "de dag gis ni bstod par bya //",
    "T02D2849:189b-14": "de nas thugs kyi sa bon las //",
    "T02D2849:189b-15": "yi ge sngags kyi phreng ba ni //",
    "T02D2849:189b-16": "mar me lta bur rab bltas la //",
    "T02D2849:189b-17": "'od kyis sems can thams cad ni //",
    "T02D2849:189b-18": "'jig rten mgon por bsgrub byas te //",
    "T02D2849:189b-19": "yi ge'i phreng ba rnams la bstim //",
    "T02D2849:189b-20": "zhal dang lte ba'i bar du ni //",
    "T02D2849:189b-21": "rgyun mi 'chad pa'i phreng bar bsgom //",
    "T02D2849:189b-22": "aom tsinta ma ni tsakra bartsim ni padme a'a:hr'i:h'um phat sv'a h'a /",
    "T02D2849:189b-23": "snying po'i sngags so //",
    "T02D2849:189b-24": "aom padma bha ra ta ke a'a:hr'i:h'um phat sv'a h'a /",
    "T02D2849:189b-25": "nye ba'i snying po'i sngags so //",
    "T02D2849:189b-26": "rtsa ba'i sngags la sogs pa rnams //",
    "T02D2849:189b-27": "sa bon yi ge gsum dang ldan //",
    "T02D2849:189b-28": "sv'a h'a phat ces bzlas par bya //",
    "T02D2849:189b-29": "'od zer la ni yig 'bru dgus //",
    "T02D2849:189b-30": "rdo rje skud pa lta bu yi //",
    "T02D2849:189b-31": "'khor bar bzlas pas lus khyab nas //",
    "T02D2849:189b-32": "sgrib pa gnyis spangs ye shes kyi //",
    "T02D2849:189b-33": "'khor lo gsal bar ston par byed //",
    "T02D2849:189b-34": "'jig rten 'jig rten 'das pa yi //",
    "T02D2849:189b-35": "lha rnams kyis ni bsnyen 'gyur te //",
    "T02D2849:189b-36": "thun mong thun mong ma yin pa'i //",
    "T02D2849:189b-37": "'dod pa'i dngos grub ster bar byed //",
    "T02D2849:189b-38": "bya ba gsum rdzogs sngags pa yis //",
    "T02D2849:189b-39": "rab dga' la sogs sa thob nas //",
    "T02D2849:189b-40": "sa bcu'i dbang phyug mthong bar 'gyur //",
    "T02D2849:189b-41": "sngags bzlas dus su cho ga ni //",
    "T02D2849:189b-42": "gtsang mar byas pa'i sa phyogs su //",
    "T02D2849:189b-43": "gu gul tsandan aa ka ru //",
    "T02D2849:189b-44": "puska sa dus tso ram ka //",
    "T02D2849:189b-45": "go ro tsa na shing gi bcud //",
    "T02D2849:189b-46": "legs sbyar dud dam nya phyis su //",
    "T02D2849:189b-47": "bzhag ste brtse ba la sogs pa'i //",
    "T02D2849:189b-48": "gzungs sngags stong phrag bzlas nas ni //",
    "T02D2849:189b-49": "phyag g-yas zla ba dri bcas pas //",
    "T02D2849:189b-50": "dkyil 'khor khru do la sogs byug / padma dkar po la sogs pa'i //",
    "T02D2849:189b-51": "me tog lha yi gnas su bkod //",
    "T02D2849:189b-52": "der ni pam skyes padma ni //",
    "T02D2849:190a-0": "dkar po 'dab @190a * //",
    "T02D2849:190a-1": "ma brgyad pa ni //",
    "T02D2849:190a-2": "rim pa gsum du gnas par bsam //",
    "T02D2849:190a-3": "lha rnams thugs kyi sa bon las //",
    "T02D2849:190a-4": "lha yi 'khor lo sprul byas te //",
    "T02D2849:190a-5": "padma rim pa gsum dag la //",
    "T02D2849:190a-6": "rim pas lha rnams bzhugs par bsam //",
    "T02D2849:190a-7": "ye shes 'khor lo spyan drangs bstim //",
    "T02D2849:190a-8": "dbang bskur cho ga rdzogs pa dang //",
    "T02D2849:190a-9": "skye mched gnas gsum byin brlabs te //",
    "T02D2849:190a-10": "aa ka ru dang shel spang ka //",
    "T02D2849:190a-11": "bra ma tsa ri la sogs pa'i //",
    "T02D2849:190a-12": "dri zhim spos kyis mchod par bya //",
    "T02D2849:190a-13": "padma dkar po tsam ba ka / dz'a ya kundas mchod par bya //",
    "T02D2849:190a-14": "ga pur go ro tsa na dang //",
    "T02D2849:190a-15": "tsandan dkar por ldan pa yi //",
    "T02D2849:190a-16": "dri zhim mar gyi mar me dbul //",
    "T02D2849:190a-17": "s'a lu dkar po zho zan dang //",
    "T02D2849:190a-18": "sbrang bcas 'o ma dbul bar bya //",
    "T02D2849:190a-19": "dri zhim dkar po chu yis ni //",
    "T02D2849:190a-20": "skul byug ba dbul bar bya //",
    "T02D2849:190a-21": "na bza' rgyan dang me tog phreng //",
    "T02D2849:190a-22": "gdugs dang ba dan rgyal mtshan dang //",
    "T02D2849:190a-23": "rlung yab la sogs rgyan rnams dbul //",
    "T02D2849:190a-24": "dril bu pi wang rdza rnga dang //",
    "T02D2849:190a-25": "gling bu rnga rings pa ta ha //",
    "T02D2849:190a-26": "sgra mchog rnams kyis mchod par bya //",
    "T02D2849:190a-27": "sangs rgyas byang chub sems dpa' dang //",
    "T02D2849:190a-28": "bla ma 'khor lor bcas pa la //",
    "T02D2849:190a-29": "bstod nas gsol ba gdab par bya //",
    "T02D2849:190a-30": "'khor lo'i lha rnams thams cad kyi //",
    "T02D2849:190a-31": "thugs kar pad steng zla ba la //",
    "T02D2849:190a-32": "hr'i: yig sngags kyis bskor bar blta //",
    "T02D2849:190a-33": "'od zer sngags kyi phreng ba ni //",
    "T02D2849:190a-34": "zhal nas byung ste rjes gnang tshul //",
    "T02D2849:190a-35": "bdag gi zhal zhugs thugs kar thim //",
    "T02D2849:190a-36": "de dag khri phrag sngags bzlas nas //",
    "T02D2849:190a-37": "zhi dang rgyas dang dbang drag po //",
    "T02D2849:190a-38": "sngags phreng kha dog bzhir shes nas //",
    "T02D2849:190a-39": "mdun gyi dkyil 'khor lha rnams la //",
    "T02D2849:190a-40": "rjes su mthun pa'i gsol ba gdab //",
    "T02D2849:190a-41": "'jig rten 'jig rten 'das pa yi //",
    "T02D2849:190a-42": "'khor lor bcas pa'i lha rnams kyis //",
    "T02D2849:190a-43": "gang 'dod dngos grub sbyin par bsam //",
    "T02D2849:190a-44": "de nas lha rnams thugs kar bsdu //",
    "T02D2849:190a-45": "de ltar cho ga byas nas ni //",
    "T02D2849:190a-46": "mchod bstod gsol gdab sngon 'gro pas //",
    "T02D2849:190a-47": "gzungs sngags bzlas pa brtson par bya //",
    "T02D2849:190a-48": "bsnyen pa rdzogs par gyur na ni //",
    "T02D2849:190a-49": "gang zhig bdag gam na da ba 'am //",
    "T02D2849:190a-50": "gdon chen nyen dang tshe nyams dang //",
    "T02D2849:190a-51": "'jigs pa brgyad kyis nyen pa la //",
    "T02D2849:190a-52": "bsrung ba'i cho ga brtsam par bya //",
    "T02D2849:190a-53": "shis par gyur pa'i nyi ma la //",
    "T02D2849:190a-54": "ras sam shing lo gro ga ni //",
    "T02D2849:190b-0": "dri zhim spos @190b kyis bdugs pa dang //",
    "T02D2849:190b-1": "nye ba'i snying po stong phrag gcig / hr'i: bcas sngags kyis byin brlabs te //",
    "T02D2849:190b-2": "gur gum go ro tsa na dang //",
    "T02D2849:190b-3": "kor si sha ldan khu ba yis //",
    "T02D2849:190b-4": "'khor lo legs par bri bar bya //",
    "T02D2849:190b-5": "me tog dkar po'i yu ba yis //",
    "T02D2849:190b-6": "padma dkar po 'dab brgyad bri //",
    "T02D2849:190b-7": "dbus su hr'i: chen bris pa'i nang //",
    "T02D2849:190b-8": "sgrub pos legs par bri bar bya //",
    "T02D2849:190b-9": "phyi rol padma'i lteb la //",
    "T02D2849:190b-10": "yi ge gsum ldan nye snying po //",
    "T02D2849:190b-11": "hr'i: yig bar du sgrub pa po //",
    "T02D2849:190b-12": "raksha ku ru ldan par bri //",
    "T02D2849:190b-13": "padma'i 'dab ma brgyad la ni //",
    "T02D2849:190b-14": "snying po spel sngags ldan par bri //",
    "T02D2849:190b-15": "padma'i mu khyud tha ma la //",
    "T02D2849:190b-16": "rtsa ba'i gzungs sngags gong dang mtshungs //",
    "T02D2849:190b-17": "gtsang spra ldan pas bris nas ni //",
    "T02D2849:190b-18": "dkyil 'khor dri yis legs byugs la //",
    "T02D2849:190b-19": "me tog dkar po dri zhim po //",
    "T02D2849:190b-20": "sil ma legs par bkram pa yi //",
    "T02D2849:190b-21": "steng du 'khor lo legs par gzhag / lha rnams thugs ka'i 'od zer gyis //",
    "T02D2849:190b-22": "'khor lo'i 'od kyis sems sbyangs te //",
    "T02D2849:190b-23": "pam bskyed padma'i gnas rnams su //",
    "T02D2849:190b-24": "gzungs sngags mar me'i phreng ba bzhin //",
    "T02D2849:190b-25": "'od ldan gsal bar bsgom bar bya //",
    "T02D2849:190b-26": "de nas thugs ka'i 'od zer gyis //",
    "T02D2849:190b-27": "lha yi 'khor lo spyan drangs te //",
    "T02D2849:190b-28": "mchod dang bstod pa byas nas ni //",
    "T02D2849:190b-29": "'khor lo la ni bstim par bya //",
    "T02D2849:190b-30": "lha rnams thugs ka nas spros pa'i //",
    "T02D2849:190b-31": "rtsa ba'i gzungs sngags la sogs pa'i //",
    "T02D2849:190b-32": "khri phrag bzlas pa 'khor lor bstim //",
    "T02D2849:190b-33": "des ni srung ba'i sgrub pa rdzogs //",
    "T02D2849:190b-34": "mchog gi dngos grub sgrub 'dod pas //",
    "T02D2849:190b-35": "gong gi dkyil 'khor legs byas te //",
    "T02D2849:190b-36": "dbus su gtso bo la sogs pa //",
    "T02D2849:190b-37": "lha rnams cho ga gsum gyis bskyed //",
    "T02D2849:190b-38": "ye shes spyan 'dren la sogs pa //",
    "T02D2849:190b-39": "cho ga'i yan lag thams cad kyang //",
    "T02D2849:190b-40": "gong gi mchod pa'i rdzas rnams kyis //",
    "T02D2849:190b-41": "dus gsum legs par mchod byas la //",
    "T02D2849:190b-42": "yi ge grangs kyi 'bum phrag bzla //",
    "T02D2849:190b-43": "thun mtshams gsol gdab bskor ba ni //",
    "T02D2849:190b-44": "brgya 'am stong phrag re re bya //",
    "T02D2849:190b-45": "de tshe thugs rje byin rlabs kyis //",
    "T02D2849:190b-46": "'khor lo zhal stong yang na ni //",
    "T02D2849:190b-47": "dngos grub rjes su gnang ba sbyin //",
    "T02D2849:190b-48": "lus la 'od zer 'byung ba dang //",
    "T02D2849:190b-49": "dri zhim shel gyi mdog dang mtshungs //",
    "T02D2849:190b-50": "sems can thams cad dad gyur cing //",
    "T02D2849:190b-51": "gcan gzan ri dags 'bros mi 'gyur //",
    "T02D2849:190b-52": "nam mkhar 'phur dang shing rta zhon //",
    "T02D2849:191a-0": "rgya mtsho sgrol dang ri rgyal 'dzeg / nor bu 'khor @191a * //",
    "T02D2849:191a-1": "lo rnyed pa dang //",
    "T02D2849:191a-2": "padma dkar po zla ba mthong //",
    "T02D2849:191a-3": "hr'i: bcas yi ge zhal zhugs mthong //",
    "T02D2849:191a-4": "rang mdog dkar po khrus byed na //",
    "T02D2849:191a-5": "de dag 'grub pa'i rtags su bshad //",
    "T02D2849:191a-6": "de nas sman mchog ri lu bsgrub //",
    "T02D2849:191a-7": "bum pa bzang po'i nang du ni //",
    "T02D2849:191a-8": "yungs kar ba yi rnam lnga dang //",
    "T02D2849:191a-9": "rurta tsandan dkar po dang //",
    "T02D2849:191a-10": "shi ri khanda ga pur dang //",
    "T02D2849:191a-11": "rnam par rgyal ba'i aa ru ra //",
    "T02D2849:191a-12": "sman lnga 'bru lnga rin chen lnga //",
    "T02D2849:191a-13": "dri lnga snying po lnga bcas te //",
    "T02D2849:191a-14": "rgyu skar rgyal gyi nyi ma la //",
    "T02D2849:191a-15": "bum par stsal te dkyil 'khor gyi //",
    "T02D2849:191a-16": "dbus su legs par gzhag par bya //",
    "T02D2849:191a-17": "de steng gdugs dang ba dan dang //",
    "T02D2849:191a-18": "phyogs bzhir rgyal mtshan gdags par bya //",
    "T02D2849:191a-19": "der ni lha yi 'khor lo ni //",
    "T02D2849:191a-20": "cho ga gsum gyis bskyed par bya //",
    "T02D2849:191a-21": "ye shes spyan drangs la sogs pa //",
    "T02D2849:191a-22": "cho ga rdzogs par byas nas ni //",
    "T02D2849:191a-23": "dus gsum mchod dang bstod par bya //",
    "T02D2849:191a-24": "'jig rten mgon po'i thugs kar ni //",
    "T02D2849:191a-25": "pam bskyed padma zla ba'i steng//",
    "T02D2849:191a-26": "aa las bum pa bzang por gyur //",
    "T02D2849:191a-27": "nang du hr'i:sa mtshan ri lu bsam //",
    "T02D2849:191a-28": "gtso bo la sogs lha rnams kyi //",
    "T02D2849:191a-29": "thugs las rtsa ba'i snying po dang //",
    "T02D2849:191a-30": "nye snying spros nas ri lur bstim //",
    "T02D2849:191a-31": "thun mtshams bskor ba brgya phrag byas //",
    "T02D2849:191a-32": "de tshe ri lu lhar mthong na //",
    "T02D2849:191a-33": "'jig rten mgon po 'grub par 'gyur //",
    "T02D2849:191a-34": "ri lu rgyal chen bzhir mthong na //",
    "T02D2849:191a-35": "zhi sogs phrin las 'grub par 'gyur //",
    "T02D2849:191a-36": "ri lu nyi ma zla bar mthong //",
    "T02D2849:191a-37": "mkha' la 'gro 'gyur the tshom med //",
    "T02D2849:191a-38": "ri lu 'khor lo nor bur mthong //",
    "T02D2849:191a-39": "yid bzhin dngos grub 'grub par 'gyur //",
    "T02D2849:191a-40": "de tshe bum pa'i gzugs mthong na //",
    "T02D2849:191a-41": "sa 'og dngos grub 'grub par 'gyur //",
    "T02D2849:191a-42": "'od mthong lha yi spyan dang 'dra //",
    "T02D2849:191a-43": "sgra byung lha yi snyan dang ldan //",
    "T02D2849:191a-44": "ral gris shes rab 'phel bar 'gyur //",
    "T02D2849:191a-45": "du ba byung bas tshe 'phel 'gyur //",
    "T02D2849:191a-46": "dri yis nang rnams zhi byed 'gyur //",
    "T02D2849:191a-47": "gzhan yang bzlas pa la sogs pa'i //",
    "T02D2849:191a-48": "sgrub pa gzungs kyi cho gar shes //",
    "T02D2849:191a-49": "bdag gis sgrub thabs 'di brtsams pas //",
    "T02D2849:191a-50": "de yis bsod nams gang thob pa //",
    "T02D2849:191a-51": "'khor ba'i sems can thams cad kun //",
    "T02D2849:191a-52": "'jig rten mgon po thob par shog /'phags pa 'jig",
    "T02D2849:191a-53": "rten dbang phyug yid bzhin gyi nor bu 'khor los",
    "T02D2849:191a-54": "sgyur ba'i sgrub thabs /",
    "T02D2849:191a-55": "slob dpon dze t'a ris mdzad pa rdzogs so /",
    "T02D2849:191b-0": "// / @191b pandi ta purna k'irti dang //"
}