{
    "NG0063:1": "@#// rgya gar skad du / swar+n+na push+pa kan+ti rat+na /",
    "NG0063:2": "a lo ka dz+wa la tan+t+ra na ma / bod",
    "NG0063:3": "skad du / gser gyi me tog mdzes pa rin",
    "NG0063:4": "po che / sgron ma 'bar ba'i rgyud ces bya",
    "NG0063:5": "ba / bcom ldan 'das dpal snang ba rang shar",
    "NG0063:6": "ba nyid la phyag 'tshal lo //",
    "NG0063:7": "'di skad bdag gis bstan pa'i dus gcig na //",
    "NG0063:8": "thun mong ma yin pa'i gleng gzhi / stong pa",
    "NG0063:9": "nyid kyi gzhi tshad med par gsal ba'i dkyil 'khor",
    "NG0063:10": "na / gnas thun mong ma yin pa / mi",
    "NG0063:11": "'byed pa chen po'i 'dul stangs so so ma yin",
    "NG0063:12": "tha dad pa ma yin pa'i snang ba chen po",
    "NG0063:13": "rnam par bkod cing */ ye nas rang gsal chen",
    "NG0063:14": "po'i gzhi / rang snang chen po'i spyod pa 'gag",
    "NG0063:15": "med du shar ba'i klong nas / 'gag pa med",
    "NG0063:16": "pa'i rig pa shar nas / brjod du med pa'i",
    "NG0063:17": "don 'di gsungs so //",
    "NG0063:18": "gsung ngo *//",
    "NG0063:19": "gsung bar 'gyur ro //",
    "NG0063:20": "sarba a sa ma la d+ha thim / chos thams",
    "NG0063:21": "cad skye ba med pa'i ngang du gnyis med du",
    "NG0063:22": "thim pa zhes bya ste / b+he ta a lo",
    "NG0063:23": "ka 'jigs pa med pa'i rnam par dag pa skye",
    "NG0063:24": "med stong pa'i dal la sku gsum du shar /",
    "NG0063:25": "a nam pa lam ki thams cad mnyam pa nyid",
    "NG0063:26": "kyi shes rab kyi lus 'dzin pa / sarba ma",
    "NG0063:27": "ni sha rgyang zhags a / shes rab a+aa /",
    "NG0063:28": "'khor 'das / a+aa sbub pa gsum / a+a a+a",
    "NG0063:29": "thig le dbyings kyi sgron ma bar do bzhi yi",
    "NG0063:30": "/ m+ma / e ka sa ra / mnyam nyid",
    "NG0063:31": "kyi sku gsum du shar / th+ya\\u0f85yanamamt+yath+yatamam / dag pa",
    "NG0063:32": "'gyur mi ba'i klong du / 'di skad bdag gis",
    "NG0063:33": "thos pa'i dus gcig na / thun mong gi gleng",
    "NG0063:34": "gzhi'i don / sgron ma snang bar byed pa /",
    "NG0063:35": "sna tshogs rin po che'i sa gzhi la / gnas",
    "NG0063:36": "phun sum tshogs pa / ye shes rnam pa lnga'i",
    "NG0063:37": "mig spras pa / dbyings kyi sgron ma 'char ba",
    "NG0063:38": "/ lnga kha dog gsal ba chen po / gzhi",
    "NG0063:39": "dpag tu med pa'i snang ba rgya che la dkyil",
    "NG0063:40": "yangs pa / dbyings dri ma'i mtha' rnam par gsal",
    "NG0063:41": "ba / rtse mo kun tu zang 'bar ba /",
    "NG0063:42": "thal ba / phyogs bcu kun tu 'char ye shes",
    "NG0063:43": "su / byed ma 'gags pa / phyi dang nang",
    "NG0063:44": "med pa'i sa la bkod ngo bo ka nas dag",
    "NG0063:45": "pa'i rtsal du / pa yongs su rdzogs pa //",
    "NG0063:46": "rgyan ye shes dang 'od thig le la sogs pa thams cad kyis mdzes par byas pa //",
    "NG0063:47": "phyogs bcu gang nas bltas kyang phyi nang kun tu",
    "NG0063:48": "bzang thal ba'i chos nyid kyi pho brang nas /",
    "NG0063:49": "snang ba rnam par dag pa'i ston pa phun sum",
    "NG0063:50": "tshogs pa / rdo rje 'chang chen pos rgyud 'khor",
    "NG0063:51": "dag pa'i rdo rje 'chang la / rang bzhin snang",
    "NG0063:52": "mdzad chen po'i thugs rjes gzigs @#//",
    "NG0063:53": "nas / bstan pa snying po bla med chen po'i",
    "NG0063:54": "gsang ba thun mong las 'das pa 'di / gnyis",
    "NG0063:55": "su med pa'i ston pa'i ye shes kyi klong du",
    "NG0063:56": "dril ba'i thugs nas yangs pa'i mgur gyi bum par",
    "NG0063:57": "dril te / thabs thun mong ma yin pa'i shes",
    "NG0063:58": "rab kyi / ljags kyis dbang po la bkram nas",
    "NG0063:59": "/ rdo rje sgron ma snang bar byed pa'i tshig",
    "NG0063:60": "gsum du 'di dag bka' stsal to //",
    "NG0063:61": "rang bzhin rgyud dag rdo rje 'chang */  'khor la bos nas //",
    "NG0063:62": "ngas ni 'gag med dran pa la //",
    "NG0063:63": "spyod pa'i yid ni kun tu shar //",
    "NG0063:64": "snang ba med pa'i phyogs nas ni //",
    "NG0063:65": "yid bsam dran pa bcad pa'i phyir //",
    "NG0063:66": "theg pa rnams kyi rtse mo pa /  a ti //",
    "NG0063:67": "nga yis spros kyis khyod kyis nyon //",
    "NG0063:68": "'jig rten khams ni thams cad du //",
    "NG0063:69": "rig pa 'gag med rang snang kyang *//",
    "NG0063:70": "'di kun sus kyang mthong ba med //",
    "NG0063:71": "mthong med ye shes chen po ni //",
    "NG0063:72": "gang gis me tog mdzes pa mthong */  chos sku dang rig pa //",
    "NG0063:73": "ma mthong ba mthong ba yi ye shes la //",
    "NG0063:74": "sgron ma nyid kyi ye shes su //",
    "NG0063:75": "thog ma nyid ni rang snang bas //",
    "NG0063:76": "rdo rje snying po nyid du shar //",
    "NG0063:77": "shar tsam nyid nas nub pa med //",
    "NG0063:78": "nub med ye shes gter chen 'di //",
    "NG0063:79": "su yis spyod pa skal ba bzang *//",
    "NG0063:80": "skal bzang bde ba'i ngang tshul can //",
    "NG0063:81": "'di la mi dge rdul tsam med //",
    "NG0063:82": "rdul dang bral ba'i rang rig nyid //",
    "NG0063:83": "'di la tha snyad tshig dang bral //",
    "NG0063:84": "'di kun sgron ma rnam bzhi yi //",
    "NG0063:85": "sems can kun gyi lus la snang ba 'dzin //",
    "NG0063:86": "rgyang zhags chu yi sgron ma yis /  mig la zer /",
    "NG0063:87": "gzugs sogs ngo bo nyid du nyams gong nas gong du /  sdud //",
    "NG0063:88": "shes rab rang byung sgron ma yis /  rang rgyud la 'char //",
    "NG0063:89": "theg pa rnams kyi the tshom gcod //",
    "NG0063:90": "thig le stong pa'i rtags byang chub sems kyi sgron ma yis //",
    "NG0063:91": "'khor 'das bsre ba'i mtshams sbyor byed //",
    "NG0063:92": "dag pa rig pa 'dzin pa'i dbyings kyi sgron ma yis //",
    "NG0063:93": "rnal 'byor nyams kyi bogs 'don gong nas gong du byed //",
    "NG0063:94": "'di kun khyad par snang ba'o //",
    "NG0063:95": "de nas rgyud dag rdo rje 'chang *//",
    "NG0063:96": "dga' mgu rang pa rab skyes nas //",
    "NG0063:97": "snang dag rdo rje 'chang ba la //",
    "NG0063:98": "zhu ba'i tshig ni 'di skad gsol //",
    "NG0063:99": "kye ma ston pa rdo rje 'chang *//",
    "NG0063:100": "sangs rgyas kun gyi rang snang ba'i //",
    "NG0063:101": "ston pas sgron ma bzhi gsungs pas //",
    "NG0063:102": "rgyang zhags chu yi sgron ma zhes //",
    "NG0063:103": "ston pas tshig tu sngar gsungs pa //",
    "NG0063:104": "'di nyid ma 'tshal bdag la gsungs //",
    "NG0063:105": "de nas rdo rje 'chang chen gyis //",
    "NG0063:106": "tshig ni 'di skad rab tu gleng *//",
    "NG0063:107": "e ma rgyud ma rig rnam par dag nas dag rdo rje 'chang *//",
    "NG0063:108": "ngas ni rgyang zhags la sogs pa sgron ma rnam bzhi yi //",
    "NG0063:109": "snang ba nyid la rang ngo la phar bltas pas //",
    "NG0063:110": "'di kun rim gyis blo yul snang */ snang ba",
    "NG0063:111": "'di rim gyis dang cig char ma yin / mig",
    "NG0063:112": "gi dngas ma / rgyang zhags chu yi sgron mas",
    "NG0063:113": "ni / 'khrul pa dang blta ba dang bar do'o",
    "NG0063:114": "/ gsum gyi snang ba 'dzin par byed //",
    "NG0063:115": "des ni gsum gyi snang bzung bas //",
    "NG0063:116": "lta ba dbyings kun gyi snying por dbyings yang *//",
    "NG0063:117": "de kun 'di yi blta bas na /  @#//",
    "NG0063:118": "'di ni lta ba'i gzhi 'dzin par //",
    "NG0063:119": "skyed byed sa bon bzhin du gnas //",
    "NG0063:120": "rgyu snang ba rnam par dag pa'i yi rdo rje yang 'chang bas //",
    "NG0063:121": "ston pa rdo rje 'chang chen la //",
    "NG0063:122": "tshig ni 'di skad ces gsol to //",
    "NG0063:123": "kye kye ston pa rdo rje 'chang *//",
    "NG0063:124": "rgyang zhags chu yi sgron ma zhes //",
    "NG0063:125": "'di yi ngo bo ji lta bu //",
    "NG0063:126": "'di la nges tshig ji skad gsung *//",
    "NG0063:127": "dbye ba rnam pa du zhig yod //",
    "NG0063:128": "mtshan nyid bzhugs tshul ji lta bu //",
    "NG0063:129": "gnas ni gang la gnas pa lags //",
    "NG0063:130": "'char sgo'i snang ba ji lta bu //",
    "NG0063:131": "'di yi mthun dpe gang zhig lags //",
    "NG0063:132": "'di kun tshad rnams gang gis bzung *//",
    "NG0063:133": "ston pas 'di kun bdag la gsung *//",
    "NG0063:134": "de nas ston pas yang gsungs pa //",
    "NG0063:135": "kye ma rgyu yi rdo rje 'chang *//",
    "NG0063:136": "ngas yin lugs snang lugs gnyis med du /  bstan khyod kyis ma 'khrul bar //",
    "NG0063:137": "'di kun zung zhig rdo rje 'chang *//",
    "NG0063:138": "rgyang zhags chu yi sgron ma dbang po'i dngas ma yi //",
    "NG0063:139": "ngo bos snang ba gnyis ka 'khrul pa dang ye shes sdud //",
    "NG0063:140": "mthong byed 'dzin cha phyi gsal yul yul can gnyis ma 'gags phyir //",
    "NG0063:141": "'khor 'das gnyis ka'i cha 'dzin blta bas na //",
    "NG0063:142": "'khor 'das mthun yin lugs snang lugs gnyis kar grol //",
    "NG0063:143": "pa'i blta ba'o //",
    "NG0063:144": "ngais pa'i tshig ni 'di lta bu / phyi rol",
    "NG0063:145": "gyi rgyang ni ring ba'i rgyud 'dzin pas / mig",
    "NG0063:146": "gi yul / gzugs su snang ba 'dzin pa dang *//",
    "NG0063:147": "kha dog dkar dmar la sogs sdud pa dang *//",
    "NG0063:148": "rig pa'i sku rdo rje lu gu rgyud kyi /  yang rgyang ring nas //",
    "NG0063:149": "mthong dbang pos byed 'dzin par byed pa dang *//",
    "NG0063:150": "'khor ba rtogs pa'i phyogs nas ni //",
    "NG0063:151": "rgyang ma rig pa rnams du 'phen pas rgyang zhes bya //",
    "NG0063:152": "de bzhin 'khor ba nas ma rtogs phyogs nas kyang",
    "NG0063:153": "*/ rang bzhin lhag bcas lhag med / myang 'das",
    "NG0063:154": "'phen pas rgyang yin no //",
    "NG0063:155": "de bzhin 'khor ba'i snang cha nas /  dbang po thams cad kyi dngas ma //",
    "NG0063:156": "gzugs dang 'dod yon lnga rnams ni //",
    "NG0063:157": "'di yis 'ching bdag tu bas zhags pa yin //",
    "NG0063:158": "dbang po'i yul la phyir snang ba yi //",
    "NG0063:159": "dran bsam dngos po la bdag tu 'dis 'dzin pas //",
    "NG0063:160": "zhags pa phyir gsal ba'i cha las zhes ni rgyang nas 'dzin //",
    "NG0063:161": "de bzhin nam mkha' sprin bral la //",
    "NG0063:162": "phyi dbyings */  rig pa bdag med rdo rje lu gu rgyud skur snang bas //",
    "NG0063:163": "snang ba yas su mi 'jug par //",
    "NG0063:164": "'di yis 'dzin pa zhags zhes bya //",
    "NG0063:165": "chu ni snang ba de dag la //",
    "NG0063:166": "zhen pa gnyis snang gnyis med du rang sar log nas ni //",
    "NG0063:167": "kun yul la chags pa'i gzung 'dzin gyi sems med par //",
    "NG0063:168": "snang ba rang byung rang grol du rang sar bzhag nas ni //",
    "NG0063:169": "bdag gzhan gnyis 'dzin bral bas chu zhes bya //",
    "NG0063:170": "sgron ni rang gi snang ba kun //",
    "NG0063:171": "gong nyams nas gong du 'phel ba yis //",
    "NG0063:172": "rig pa'i ye shes gsal bas sgron //",
    "NG0063:173": "'byung ba rags pa'i snang ba kun //",
    "NG0063:174": "rang shes spyod pa 'gag med cing *//",
    "NG0063:175": "dbang po'i rang sgor gsal bas sgron //",
    "NG0063:176": "rig pa phyi yi dbyings nam mkha' bzhag pas //",
    "NG0063:177": "nang dbyings rang sar dag ste snang *//",
    "NG0063:178": "nyams rang bde rang gsal rang dngas kyi @#//",
    "NG0063:179": "snang ba 'di skyes pas //",
    "NG0063:180": "dbyings rig skye ba med par gnyis med du 'dres pas ma yang yin //",
    "NG0063:181": "dbang po kun gyi dngas ma yang *//",
    "NG0063:182": "'char byed sgo ni mig yin pas //",
    "NG0063:183": "kun dbyibs dang 'khor 'das gyi gzhi 'dzin ma zhes bya //",
    "NG0063:184": "dbye ba dngas ma las skyes pa'i rnam pa gsum yin no //",
    "NG0063:185": "'byung ba'i rtsal shar bas yul du ma la 'dzin dngas mar rang 'dus pa'i //",
    "NG0063:186": "rgyang zhags chu yi sgron ma dang *//",
    "NG0063:187": "ye shes lnga'i rtsal phyi nang 'dus pa'i rgyang zhags dang *//",
    "NG0063:188": "dbang po thams cad kyi dngas ma 'dus pa'i rgyang zhags so //",
    "NG0063:189": "'di yi mtshan nyid 'di lta bu //",
    "NG0063:190": "'char byed 'gag pa med pa yis //",
    "NG0063:191": "dbang po'i dngas ma mig gi sgor //",
    "NG0063:192": "bskyed pas dngas ma'i pad+ma'i yang spyan du gnas //",
    "NG0063:193": "rang gi mtshan nyid dbang po 'dzin //",
    "NG0063:194": "'byung ba lnga las rlung gis dngas ma gzugs la 'jug pa'i cha las ni 'phen pa dang *//",
    "NG0063:195": "sdud shes pa yul la dang 'dzin dang mched par snang *//",
    "NG0063:196": "ye shes lnga dbyings ye shes gnyis med du las ni lta ba dang *//",
    "NG0063:197": "gnas dang tsit+ta'i rtsa gsum nas gong ma 'dzin pa'o //",
    "NG0063:198": "dbang pos yul dang yul can dang *//",
    "NG0063:199": "yul med rnams ni rang 'dzin pa'o //",
    "NG0063:200": "'di rgyang zhags yi gnas ni mig yin te //",
    "NG0063:201": "mthong byed 'gag pa med pa yis //",
    "NG0063:202": "yul gzugs sogs rnams 'dzin par byed pa yin //",
    "NG0063:203": "klad pa spyi gtsug dung khang dkar po la /",
    "NG0063:204": "rtsa */ g.yas su song ste khug pa 'khyil pa",
    "NG0063:205": "gsum yod pa // rtsa ni kha che ba ba men rwa yi dbyibs //",
    "NG0063:206": "dbang po'i mig gi dngas ma kun 'dus nas //",
    "NG0063:207": "dbang po yul la 'char byed pa'i //",
    "NG0063:208": "rtsa yi nang na mig gi rnam shes 'di nyid gnas //",
    "NG0063:209": "thog ma sems can kun gyis rang gi lus bskyed pas //",
    "NG0063:210": "ma yi mngal du zhugs pa'i tshe //",
    "NG0063:211": "lus kun gyi ni thog ma ru //",
    "NG0063:212": "lte ba'i rtsa mdud chen po las //",
    "NG0063:213": "dbus kyi gru gsum nyid du yang *//",
    "NG0063:214": "pha ma'i rgyu rkyen dngas ma las //",
    "NG0063:215": "mig gi 'bras bu nyid du chags //",
    "NG0063:216": "de yang pha ma'i cha gnyis las //",
    "NG0063:217": "dkar nag 'dres pa nyid du'o //",
    "NG0063:218": "'char ba'i sgo ni mig gnyis dang *//",
    "NG0063:219": "dbang po yul la 'char byed kyi //",
    "NG0063:220": "rtsa las 'di kun snang bar shar //",
    "NG0063:221": "dper na 'dzin byed lcags kyu yis //",
    "NG0063:222": "gang snang sna nas 'dzin pa bzhin //",
    "NG0063:223": "'khor dang mya ngan 'das pa yi //",
    "NG0063:224": "sna gnyis 'di yis 'dzin par byed //",
    "NG0063:225": "sgron mas snang bar byed don gyis //",
    "NG0063:226": "yul gzugs snang ste rig pa yang *//",
    "NG0063:227": "lu gu rgyud snang tshad yin no //",
    "NG0063:228": "zhes sgron ma 'bar ba'i rgyud las / rgyang zhags",
    "NG0063:229": "chu yi sgron ma ston pa'i le'u ste dang po'o",
    "NG0063:231": "// // b+b+hamar+g+ra //",
    "NG0063:232": "mrah /",
    "NG0063:233": "de nas rgyud dag snang ba rnam par dag pa rdo rje 'chang *//",
    "NG0063:234": "nyid kyis gsungs pa blor tshud nas //",
    "NG0063:235": "yang ni tshig gis 'di skad gsol //",
    "NG0063:236": "kye kye bcom ldan rdo rje 'chang *//",
    "NG0063:237": "ston pa nyid kyis gsungs pa las //",
    "NG0063:238": "bdag ni dam pa'i nges pa rnyed //",
    "NG0063:239": "chu yi sgron ma de ltar na //",
    "NG0063:240": "nyid kyis gong du gsungs pa yi //",
    "NG0063:241": "shes rab rang byung sgron ma zhes //",
    "NG0063:242": "gsungs pa'i don de bdag nyan @#//",
    "NG0063:243": "'tshal //",
    "NG0063:244": "de yi ngo bo ji lta bu //",
    "NG0063:245": "de bzhin nges tshig rnam pa gang *//",
    "NG0063:246": "dbye ba du yis bstan pa lags //",
    "NG0063:247": "'di yi mtshan nyid ji lta bu //",
    "NG0063:248": "sgo ni 'char byed gang la snang *//",
    "NG0063:249": "de bzhin gnas pa gang gis lags //",
    "NG0063:250": "dgongs pa'i tshad rnams ji lta bu //",
    "NG0063:251": "'di la mthun dpe gang gis mdzad //",
    "NG0063:252": "ston pa thugs rje chen po la //",
    "NG0063:253": "'di kun bdag gis nyan par 'tshal //",
    "NG0063:254": "de nas ston pas yang gsungs pa //",
    "NG0063:255": "kye ma rgyu yi rdo rje 'chang *//",
    "NG0063:256": "nga yis bstan gyis khyod kyis nyon //",
    "NG0063:257": "'di kun 'khrul pa med par zung *//",
    "NG0063:258": "shes rab rang byung sgron ma ni //",
    "NG0063:259": "'di ni sgron ma thams cad kyi //",
    "NG0063:260": "shes byed 'di med na don mi rtogs pas na nyid du gnas pas na //",
    "NG0063:261": "kun gyi cha la 'di nyid pas //",
    "NG0063:262": "'byed pa'i shes rab mgo'i nang na yod pa las nyid pas ni //",
    "NG0063:263": "'byed pa med pa'i tshul du gnas //",
    "NG0063:264": "cha phra bskyed pa'i ngo bo ni //",
    "NG0063:265": "ye thog nyid nas gnas pa'o //",
    "NG0063:266": "shes pa dngos dang dngos med pa'i //",
    "NG0063:267": "snang ba kun la rab zhugs nas //",
    "NG0063:268": "spyi yi don rnams shes pa dang *//",
    "NG0063:269": "ma btsal bzhag pa'i gdeng rnyed de //",
    "NG0063:270": "rang gi ye shes tshad rnams shes //",
    "NG0063:271": "rang bzhin dag pa'i chos sku ni //",
    "NG0063:272": "sus ma rnyed par rang rig pas //",
    "NG0063:273": "kunu las khyad 'phags rab tu snang *//",
    "NG0063:274": "gzhan gyis dpyad pa'i gnas med pas //",
    "NG0063:275": "rang shar ye nas dag pa'i yum //",
    "NG0063:276": "gzhan gyi yul min rang zhes bya //",
    "NG0063:277": "byas pas 'di don rnyed pa med //",
    "NG0063:278": "su la re ba med pa'i phyir //",
    "NG0063:279": "ye nas rang snang byung zhes bya //",
    "NG0063:280": "sgron ni chos nyid thams cad kun //",
    "NG0063:281": "gnyis su med par snang bar byed //",
    "NG0063:282": "mas ni rang ngo khyab pas so //",
    "NG0063:283": "chos nyid ma skyes mi 'gag pas //",
    "NG0063:284": "mi gnas rang sar grol ba ni //",
    "NG0063:285": "ma chags gnas pa med pa ste //",
    "NG0063:286": "ye nas bcing grol med pa'o //",
    "NG0063:287": "dbye ba rnam pa lnga yin te //",
    "NG0063:288": "gzhi gnas rang byung shes rab kyis //",
    "NG0063:289": "lus sogs chos kyi rten rnams byed //",
    "NG0063:290": "snang ba cer 'dzin shes rab kyis //",
    "NG0063:291": "dbyings dang rig pa'i 'dun pa 'dzin //",
    "NG0063:292": "dran pa 'gag med shes rab kyis //",
    "NG0063:293": "shes pa rtse gcig yul rnams sdud //",
    "NG0063:294": "so sor rtogs pa'i shes rab kyis //",
    "NG0063:295": "spyi dang rang gi mtshan nyid 'byed //",
    "NG0063:296": "'jug byed rnam gsum shes rab kyis //",
    "NG0063:297": "rang bzhin bar do gtan la 'bebs //",
    "NG0063:298": "snang dang mi snang chos rnams kun //",
    "NG0063:299": "rang bzhin med par sus shes pa //",
    "NG0063:300": "'di ni de yi mtshan nyid do //",
    "NG0063:301": "'char byed sgo ni dbang po lnga //",
    "NG0063:302": "khyad par snying nas 'char bar byed //",
    "NG0063:303": "de rtags mtshan mo'i dus nyid du //",
    "NG0063:304": "glo dang sbrid pa drag po dang *//",
    "NG0063:305": "shin tu glo drags lus pa'i tshe //",
    "NG0063:306": "dmar la dngas pa'i 'od zer ni //",
    "NG0063:307": "me stag bzhin du rnam 'phros pas //",
    "NG0063:308": "de yi tshad dang rtags de yis //",
    "NG0063:309": "'char bar byed pa'i sgo ngos zin //",
    "NG0063:310": "skyed par byed pa'i rtsa bzhin gnas //",
    "NG0063:311": "'gyu dang 'gul dang 'phrigs pa dang *//",
    "NG0063:312": "yang zhing bskyod pa'i bdag nyid du //",
    "NG0063:313": "tsit+ta'i dkyil 'khor nyid la @#//",
    "NG0063:314": "'khor //",
    "NG0063:315": "dngas ma shes pa'i bcud rnams ni //",
    "NG0063:316": "me stag yar ba'i mtshan nyid du'ang *//",
    "NG0063:317": "lnga bzhi las kyi rlung dang bcas //",
    "NG0063:318": "shes pa gsal gsal rig rig po //",
    "NG0063:319": "shes rab rnams kyi rang bzhin du //",
    "NG0063:320": "ro ma rkyang ma kun 'dar ma //",
    "NG0063:321": "shel sbug khog pa stong pa'i nang *//",
    "NG0063:322": "gsal ba shes rab chen por bzhugs //",
    "NG0063:323": "ming bzhi 'dus pa'i ye gdangs su //",
    "NG0063:324": "thams cad 'byed pa'i ngo bor ni //",
    "NG0063:325": "ye nas lus kyi cha la gnas //",
    "NG0063:326": "skabs su rlung gis rang bzung bas //",
    "NG0063:327": "shes pa dran med rmugs pa yang *//",
    "NG0063:328": "shes rab rtsal rnams rgyas 'thums pas //",
    "NG0063:329": "gsal ba'i cha med rmugs par 'gyur //",
    "NG0063:330": "rlung gis shes rab rtsal bskyod tshe //",
    "NG0063:331": "sngon ma thos pa'i chos rnams kyang *//",
    "NG0063:332": "yid la dran zhing gsal bar 'char //",
    "NG0063:333": "gsal dang mi gsal rtsal rnams ni //",
    "NG0063:334": "rlung gi g.yo 'gul nyid las byung *//",
    "NG0063:335": "lus dkyil rtsa nang gnas pa'o //",
    "NG0063:336": "gzhi gnas shes rab rang byung tshad //",
    "NG0063:337": "chos kun mnyam pa'i nyams skyes nas //",
    "NG0063:338": "shes pa brtan pa'i gdengs rnyed yin //",
    "NG0063:339": "de nyid 'gyur ba ma yin par //",
    "NG0063:340": "rtag tu rgyud la gnas pas na //",
    "NG0063:341": "'dis ni gzhi gnas shes rab zin //",
    "NG0063:342": "'di yi lus kyang yang ba dang *//",
    "NG0063:343": "shes pa rnams ni gsal ba'o //",
    "NG0063:344": "snang ba cer 'dzin shes rab tshad //",
    "NG0063:345": "cog bzhag nyams su myong ba'i rtags //",
    "NG0063:346": "lus dkyil kha dog lnga yi 'od //",
    "NG0063:347": "rtsol ba med par phyir shar nas //",
    "NG0063:348": "'di la shes pa rang sa zin //",
    "NG0063:349": "lus kyang sa la reg pa med //",
    "NG0063:350": "'di yis shes pa gar gtad pa'i //",
    "NG0063:351": "bem po rnams kyang 'gul bar 'gyur //",
    "NG0063:352": "rang rtsal 'byongs pa'i tshad yin no //",
    "NG0063:353": "dran pa 'gag med shes rab tshad //",
    "NG0063:354": "shes pa gzhan la 'jug pa med //",
    "NG0063:355": "gcig pur 'dug par dga' ba dang *//",
    "NG0063:356": "dben pa'i sa la rtag tu dad //",
    "NG0063:357": "mi dang 'grogs snying mi 'dod par //",
    "NG0063:358": "shes pa rtse gcig 'gyur ba med //",
    "NG0063:359": "gzhan gyis brjod pa'i gtam la yang *//",
    "NG0063:360": "zungs su 'dzin pa nyid dang bral //",
    "NG0063:361": "blta ba mi 'gyur gdeng nyid du //",
    "NG0063:362": "nam mkha' dag la 'gro ba snyam //",
    "NG0063:363": "sems de gar gtad sa der chags //",
    "NG0063:364": "pha rol rnams kyi rkyen gyis kyang *//",
    "NG0063:365": "'di la bsgyur du ga la nus //",
    "NG0063:366": "bag med shes pa bde yangs pa //",
    "NG0063:367": "'di ltar shes pa'i mi de ni //",
    "NG0063:368": "dran pa 'gag med shes rab zin //",
    "NG0063:369": "so sor rtogs pa'i shes rab tshad //",
    "NG0063:370": "kun gzhi dang ni chos sku yang *//",
    "NG0063:371": "'di ltar phyed rtags 'di lta bu //",
    "NG0063:372": "lus la zhen pa'i blo bral nas //",
    "NG0063:373": "rig pa gar gtad sar gnas te //",
    "NG0063:374": "lus ni bem po bzhin du 'gyur //",
    "NG0063:375": "sems dang ye shes phyed pas ni //",
    "NG0063:376": "'gyu byed rnams kyi sgo yang 'gag /",
    "NG0063:377": "'byung ba dngas snyigs su phyed pa //",
    "NG0063:378": "rags pa'i snang ba rang 'gags te //",
    "NG0063:379": "lu gu rgyud la bde bar spyod //",
    "NG0063:380": "de bzhin 'khor 'das su phyed par //",
    "NG0063:381": "'khrul pa'i blo rnams skye mi srid //",
    "NG0063:382": "gal te skyes kyang phan gnod bral //",
    "NG0063:383": "de la sogs pa'i rang",
    "NG0063:385": "[(]18[)]@#// shes kyis //",
    "NG0063:386": "'khor 'das gtan la phebs pa ni //",
    "NG0063:387": "so sor rtogs pa'i shes rab po //",
    "NG0063:388": "'jug byed rnam gsum shes rab tshad //",
    "NG0063:389": "chos kun tshig gcig smos pas ni //",
    "NG0063:390": "de yi gzhung kun shes pa ni //",
    "NG0063:391": "thos pa'i shes rab tshad du phyin //",
    "NG0063:392": "shes pas gang la bsam pa yis //",
    "NG0063:393": "zungs de rgyud la bder shar na //",
    "NG0063:394": "bsam pa yang ni de bzhin 'byongs //",
    "NG0063:395": "gang byung rkyen gyis mi gnod par //",
    "NG0063:396": "'khrul rtog zhen pa rang 'gag pa //",
    "NG0063:397": "'dis ni bsgom pa'i shes rab rnyed //",
    "NG0063:398": "dper na spra ba rlan med la //",
    "NG0063:399": "me stag phra ba nyid phrad kyang *//",
    "NG0063:400": "spra ba kun mched mes bsregs bzhin //",
    "NG0063:401": "shes rab kyis ni bag chags bsregs //",
    "NG0063:402": "'di kun shes rab sgron ma'o //",
    "NG0063:403": "zhes sgron ma 'bar ba'i rgyud las //",
    "NG0063:404": "shes rab rang byung gi sgron ma bstan pa'i le'u ste gnyis pa'o //",
    "NG0063:405": "// sh+tha-ith+yapunanah /",
    "NG0063:406": "de nas rgyu yi rdo rje 'chang *//",
    "NG0063:407": "rang gis yid ches tshig shar nas //",
    "NG0063:408": "mi rtog mnyam pa chen por gyur //",
    "NG0063:409": "shes rab chen po rang shar nas //",
    "NG0063:410": "chos kun ro gcig rtsad nas chod //",
    "NG0063:411": "dngos bral stong pa'i yul rnyed nas //",
    "NG0063:412": "ma 'ongs sems can kun don du //",
    "NG0063:413": "rdo rje 'chang la 'di skad gsol //",
    "NG0063:414": "kye kye sangs rgyas rdo rje 'chang *//",
    "NG0063:415": "bdag nyid chos kun rang gsal bas //",
    "NG0063:416": "dri ma med pa'i mig rnyed nas //",
    "NG0063:417": "spros bral ka dag chen po yi //",
    "NG0063:418": "chos kun rtsad nas 'dir chod de //",
    "NG0063:419": "ma 'ongs sems can thams cad la //",
    "NG0063:420": "snying rjes snying nas bzung ba'i phyir //",
    "NG0063:421": "shes rab sgron ma de ltar na //",
    "NG0063:422": "thig le stong pa'i sgron ma nyid //",
    "NG0063:423": "ston pas gong du tshig gsungs pa //",
    "NG0063:424": "'di yi ngo bo ji lta bu //",
    "NG0063:425": "nges pa'i tshig ni gang rnams lags //",
    "NG0063:426": "de bzhin dbye ba du tsam mchis //",
    "NG0063:427": "mtshan nyid dgongs pa ci zhig yod //",
    "NG0063:428": "'di yi gnas ni gang na gnas //",
    "NG0063:429": "'char bar byed pa'i sgo de gang *//",
    "NG0063:430": "de la rang bzhin ji lta bu //",
    "NG0063:431": "yul ni ji ltar snang ba lags //",
    "NG0063:432": "de kun tshad ni gang gis bzung *//",
    "NG0063:433": "'di nyid dngos ni gang zhig lags //",
    "NG0063:434": "de yi thabs kyi man ngag ci //",
    "NG0063:435": "de la mthun dpe ji ltar lags //",
    "NG0063:436": "'di kun sems can kun don du //",
    "NG0063:437": "rdo rje 'chang la bdag nyan 'tshal //",
    "NG0063:438": "de nas rdo rje 'chang ba yis //",
    "NG0063:439": "rang bzhin dag pa chen po des //",
    "NG0063:440": "'di skad tshig tu yang gsungs so //",
    "NG0063:441": "kye ma rgyud dag rdo rje 'chang *//",
    "NG0063:442": "khyod kyis zhus pa de lags so //",
    "NG0063:443": "nga yis khyod la bstan par bya //",
    "NG0063:444": "'di ltar ma 'ongs don du yang *//",
    "NG0063:445": "ngas bstan khyod kyis tshig 'di zung *//",
    "NG0063:446": "thig le stong pa'i sgron ma ni //",
    "NG0063:447": "chos rnams kun gyi yid ches pa //",
    "NG0063:448": "'di nyid su yis shes pa de //",
    "NG0063:449": "thig le sku la longs spyod de //",
    "NG0063:450": "goms pa rnams kyi spyod yul lo //",
    "NG0063:451": "de phyir 'di yi ngo bo ni //",
    "NG0063:452": "nyag gcig cha phra spros dang bral //",
    "NG0063:453": "stong pa'i mun 'bral rang gsal che //",
    "NG0063:454": "rang bzhin rang gsal mnyam pa med //",
    "NG0063:455": "mi rtog spros bral zlum por gnas //",
    "NG0063:456": "ma skyes chos nyid stong pa nyid //",
    "NG0063:457": "mi skye rdzas med @#//",
    "NG0063:458": "'jig dang bral //",
    "NG0063:459": "chos nyid ma yengs rang shar nyid //",
    "NG0063:460": "ma 'gags ma grub mtshan nyid bral //",
    "NG0063:461": "ma bskur rang dbang bzhi rdzogs phyir //",
    "NG0063:462": "dmar por rang gsal ye nas stong *//",
    "NG0063:463": "dri ma med cing ka dag pas //",
    "NG0063:464": "bdag 'ching nyon mongs rnams dang bral //",
    "NG0063:465": "rang gis rang gsal dngos pos stong *//",
    "NG0063:466": "'di ni de yi ngo bor 'dod //",
    "NG0063:467": "thig ni mi 'gyur drang po la //",
    "NG0063:468": "ye nas bcos pa nyid dang bral //",
    "NG0063:469": "le ni gdal ba chen po la //",
    "NG0063:470": "snang ba rnams ni rang sar rdzogs //",
    "NG0063:471": "stong pa dngos po'i 'dzin pa ni //",
    "NG0063:472": "yul la zhen pa'i blo rnams bkag /",
    "NG0063:473": "rang bzhin stong pa chen po yi //",
    "NG0063:474": "gsal la rang bzhin blo mi snang *//",
    "NG0063:475": "sgron mas 'od lngar snang ba ni //",
    "NG0063:476": "byas te rang ngo gsal rig bcas //",
    "NG0063:477": "'di rnams nges pa'i tshig yin no //",
    "NG0063:478": "chos nyid stong pa ma bcos pa //",
    "NG0063:479": "lhun grub chen por ye nas gnas //",
    "NG0063:480": "thams cad ma spangs rang shar nyid //",
    "NG0063:481": "rgya chad phyogs lhung ye nas med //",
    "NG0063:482": "rang shar rang grol rdzogs pa'i klong *//",
    "NG0063:483": "sems can sangs rgyas gnyis med rdzogs //",
    "NG0063:484": "dbye ba nyid ni rnam pa lnga //",
    "NG0063:485": "gzhi gnas rang rig thig le yis //",
    "NG0063:486": "snang srid 'khor 'das gcig tu bzlum //",
    "NG0063:487": "lus gnas rtsa yi thig le yis //",
    "NG0063:488": "bde dang sdug bsngal gcig tu bzlum //",
    "NG0063:489": "kun rdzob rgyu yi thig le yis //",
    "NG0063:490": "phung sems bskyed pa'i rgyu yin te //",
    "NG0063:491": "phung po khams sogs chos rnams kun //",
    "NG0063:492": "bya bral rdzogs pa chen por bzlum //",
    "NG0063:493": "don dam spros med thig le yis //",
    "NG0063:494": "dbyings dang rig pa gcig tu bzlum //",
    "NG0063:495": "rang byung 'bras bu'i thig le yis //",
    "NG0063:496": "sangs rgyas kun gyi dgongs pa ni //",
    "NG0063:497": "mtha' bral lhun grub rdzogs pa'i ngang *//",
    "NG0063:498": "rtsol bsgrub bral ba'i dbyings su bzlum //",
    "NG0063:499": "'di kun de yi dbye bas na //",
    "NG0063:500": "mi 'gyur thig le stong pa las //",
    "NG0063:501": "snang ba'i yul la rnam pa lnga //",
    "NG0063:502": "cig char bzlum pa'i gnas na gsal //",
    "NG0063:503": "gsal ba 'di la nub pa med //",
    "NG0063:504": "ye nas rang byung chen po'i tshig /",
    "NG0063:505": "'di kun spros med gcig tu gnas //",
    "NG0063:506": "de nyid mthong ba de rang nyid //",
    "NG0063:507": "gzhan nas btsal ba'i gnas med do //",
    "NG0063:508": "rang gnas dgongs pa gcig yin pas //",
    "NG0063:509": "tha snyad rnams kyi grangs zad de //",
    "NG0063:510": "gnyis su 'dzin pa'i zhen pa bral //",
    "NG0063:511": "'di la gnyis su+u ga la srid //",
    "NG0063:512": "rang gi mtshan nyid ngo bo stong *//",
    "NG0063:513": "rang gis mngon par zhen pa 'gag /",
    "NG0063:514": "rang bzhin mi 'gyur rtog med dab //",
    "NG0063:515": "ma bsgoms pa dang mtshams med par //",
    "NG0063:516": "thig le zla dang bral ba yi //",
    "NG0063:517": "rang gnas chen po'i dgongs pa la //",
    "NG0063:518": "bya byed bral bar rgyun du gnas //",
    "NG0063:519": "mtshan nyid stong pa gsal bas khyab //",
    "NG0063:520": "rang ngo lus kyi mtha' rnams zad //",
    "NG0063:521": "mdor na bdag 'dzin yul las grol //",
    "NG0063:522": "stong pa chen po'i ye gdangs las //",
    "NG0063:523": "rang gnas sus kyang byas med par //",
    "NG0063:524": "ye nas mnyam pa chen por gnas //",
    "NG0063:525": "sems can kun gyi lus kyi dkyil //",
    "NG0063:526": "tsit+ta rin chen gzhal yas khang *//",
    "NG0063:527": "rtsa ni stong @#//",
    "NG0063:528": "phrag grangs mang yang *//",
    "NG0063:529": "khyad par chen po'i rtsa bzhi las //",
    "NG0063:530": "ka ti gser gyi rtsa chen dang *//",
    "NG0063:531": "dar dkar snal ma lta bu ni //",
    "NG0063:532": "phra la 'khril dang shel sbug can //",
    "NG0063:533": "'di bzhi'i nang du khyad par ni //",
    "NG0063:534": "gnas shing rlung gi rta la zhon //",
    "NG0063:535": "'byung dang 'jug dang rang shar dang *//",
    "NG0063:536": "snang ba yi ni bdag nyid du //",
    "NG0063:537": "ye nas spros pa med par yang *//",
    "NG0063:538": "gzhi yi thig le bzang po dang *//",
    "NG0063:539": "lam gyi thig le de bzhin bzang *//",
    "NG0063:540": "bzang po rnams kyi rtse mo dang *//",
    "NG0063:541": "bzang po'i rgyan dang ldan par yang *//",
    "NG0063:542": "rtsa rnams kyi ni nang na gnas //",
    "NG0063:543": "'di kun rtags kyi rang bzhin du //",
    "NG0063:544": "lus gnas rtsa yi nang na yang *//",
    "NG0063:545": "sems can gyi yang lus rten du //",
    "NG0063:546": "thog ma nas ni gnas pa yi //",
    "NG0063:547": "snang ba yi ni 'char byed la //",
    "NG0063:548": "rkyen gyis ma bsgribs sems can mig /",
    "NG0063:549": "tsak+shu dkar 'jam zhes pa'i sgo nas ni //",
    "NG0063:550": "nyi ma'i dkyil 'khor bzhin du yang *//",
    "NG0063:551": "rang gi 'od zer nyid du yang *//",
    "NG0063:552": "rang chas rnams su rnam par snang *//",
    "NG0063:553": "'char byed 'byung tshul ma 'gags pas //",
    "NG0063:554": "dbang po rnams dang 'brel ba'i tshul //",
    "NG0063:555": "snang ba'i yul du gsal bar yang *//",
    "NG0063:556": "kun gyis mig nas 'char ba'o //",
    "NG0063:557": "stong pa nyid la rang log pa //",
    "NG0063:558": "myong byed gsal ba'i snang bar ni //",
    "NG0063:559": "ye gdangs lnga dang bcas par yang *//",
    "NG0063:560": "rang bzhin bab kyis gnas pa la //",
    "NG0063:561": "gsal byed rnams kyi ngo bor yang *//",
    "NG0063:562": "dngos po las ni log par zhugs //",
    "NG0063:563": "stong pa nyid du ma yin te //",
    "NG0063:564": "rang gsal shes pa'i thog mar ni //",
    "NG0063:565": "ye nas rang gi mtshan nyid du //",
    "NG0063:566": "thog ma'i ka dag chen po'i las //",
    "NG0063:567": "rang bzhin nyid ni 'di lta bu //",
    "NG0063:568": "sus kyang ma byas rang gsal bar //",
    "NG0063:569": "ye nyid nas ni rang bzhin no //",
    "NG0063:570": "bar snang nyid ni stong pa las //",
    "NG0063:571": "snang ba rang ngo ma 'gags pas //",
    "NG0063:572": "rang byung thig le chen por gnas //",
    "NG0063:573": "brjod med rang gnas ngo bor yang *//",
    "NG0063:574": "ye nas nam mkha'i khams su snang *//",
    "NG0063:575": "thig le spro dang bsdu med par //",
    "NG0063:576": "bar snang nyid du sus zin pas //",
    "NG0063:577": "de yi tshad du de 'gyur te //",
    "NG0063:578": "rtsol med grol ba'i rtags su snang *//",
    "NG0063:579": "rtsol bcas la ni tshad med do //",
    "NG0063:580": "'od lnga 'dus pa'i thig le ni //",
    "NG0063:581": "lha rnams la ni rang mtho gang *//",
    "NG0063:582": "zlum po rang gsal chen por yod //",
    "NG0063:583": "lha min rang gi chag gang yod //",
    "NG0063:584": "mi rnams rang gi mtheb gang ngo *//",
    "NG0063:585": "zlum po zag pa med par yod //",
    "NG0063:586": "byol song la ni phyir mi snang *//",
    "NG0063:587": "yi dwags rang ngo phra bar yod //",
    "NG0063:588": "dmyal ba rnams la rang gsal tsam //",
    "NG0063:589": "lha la dkar po shas cher snang *//",
    "NG0063:590": "lha min de bzhin ljang gi che //",
    "NG0063:591": "mi la dmar gsal rang chags bral //",
    "NG0063:592": "byol song nyid la mthing shas che //",
    "NG0063:593": "yi dwags ser po de bzhin no //",
    "NG0063:594": "dmyal ba rnams la kha dog lnga *//",
    "NG0063:595": "rang gsal shes pa'i char gnas pa //",
    "NG0063:596": "sgron ma dngos ni de bzhin no //",
    "NG0063:597": "rang gi mtheb dang mdzub mo yis //",
    "NG0063:598": "tsak+shu'i phugs dang 'gram btsir na //",
    "NG0063:599": "mngon du snang ste yid ches kyis //",
    "NG0063:600": "goms par gyur pa'i @#//",
    "NG0063:601": "gnad kyis ni //",
    "NG0063:602": "dmar po'i shas med lnga ldan par //",
    "NG0063:603": "gyur te nam mkhar snang nas yang *//",
    "NG0063:604": "'dis ni rig pa'i rang dbang thob //",
    "NG0063:605": "de ni rtsol med rang grol lo //",
    "NG0063:606": "rtsol ba can yang 'di lta ste //",
    "NG0063:607": "rang gi mjing pa'i phyi rol rtsa //",
    "NG0063:608": "'phrig cing 'pharab drag pa la //",
    "NG0063:609": "sor dang mdzub kyis yang btsir nas //",
    "NG0063:610": "mig gi 'dug stangs mkhas pas bya //",
    "NG0063:611": "'od ni mda' gang tshun chad gsal //",
    "NG0063:612": "de las mched pa'i dus rnams bzung *//",
    "NG0063:613": "de yi thabs ni man ngag tu //",
    "NG0063:614": "de kun de yi nges 'gyur ro //",
    "NG0063:615": "dper na rma bya'i mdongs dang mtshungs //",
    "NG0063:616": "de bzhin khra yi mig gam ni //",
    "NG0063:617": "yang na de bzhin nya yi mig /",
    "NG0063:618": "de bzhin srogs chags rkun mo'i mig /",
    "NG0063:619": "'di rnams bzhin du gnas pa'o //",
    "NG0063:620": "zhes sgron ma 'bar ba'i rgyud las / thig le",
    "NG0063:621": "stong pa'i sgron ma bstan pa'i le'u ste gsum pa'o",
    "NG0063:622": "// // sbam+banya'a'a'ab+b+ha: /",
    "NG0063:623": "de nas rgyud dag rdo rje 'chang *//",
    "NG0063:624": "mi gnas ye shes go phye nas //",
    "NG0063:625": "yang ni 'di skad bya ba gsol //",
    "NG0063:626": "kye kye bcom ldan rdo rje 'chang *//",
    "NG0063:627": "thig le stong pa'i sgron ma nyid //",
    "NG0063:628": "ston pas gsungs pa de ltar na //",
    "NG0063:629": "nyid kyis gong du gsungs pa yi //",
    "NG0063:630": "dag pa dbyings kyi sgron ma nyid //",
    "NG0063:631": "sngar gsungs pa yi tshig 'di yi //",
    "NG0063:632": "ngo bo ci lta bu ru lags //",
    "NG0063:633": "'di yi nges don rnam pa ci //",
    "NG0063:634": "'di la dbye ba du tsam mchis //",
    "NG0063:635": "de yi rang bzhin de nyid gang *//",
    "NG0063:636": "mtshan nyid dgongs pa ji lta bu //",
    "NG0063:637": "'di la goms pa ji ltar bgyi //",
    "NG0063:638": "de yi tshad ni gang gis bzung *//",
    "NG0063:639": "'di yi gnas ni gang na gnas //",
    "NG0063:640": "de bzhin sgo ni gang nas 'char //",
    "NG0063:641": "de nyid dngos ni ji lta bu //",
    "NG0063:642": "mthun dpe gang gis bgyid lags so //",
    "NG0063:643": "'di kun bdag gis sngar 'tshal kyang *//",
    "NG0063:644": "ma 'ongs sems can don du yang *//",
    "NG0063:645": "rdo rje 'chang la bdag nyan 'tshal //",
    "NG0063:646": "de nas rdo rje 'chang chen gyis //",
    "NG0063:647": "'di skad tshig tu bka' stsal to //",
    "NG0063:648": "nyon gcig rgyud dag rdo rje 'chang *//",
    "NG0063:649": "ngas bstan pa la nor ba med //",
    "NG0063:650": "khyod kyis nor med sems la zung *//",
    "NG0063:651": "rnam dag dbyings kyi sgron mas ni //",
    "NG0063:652": "rig pa yi ni ngo bor sdud //",
    "NG0063:653": "lu gu rgyud kyi ra bar snang *//",
    "NG0063:654": "'di la sus goms don de nyid //",
    "NG0063:655": "mthing ga mi 'gyur gsal ba la //",
    "NG0063:656": "mu khyud kyi ni ra bar gnas //",
    "NG0063:657": "rang gsal phyi yi yul du snang *//",
    "NG0063:658": "ngo bo nyid ni ma bcos pa'o //",
    "NG0063:659": "dbyings kyis rig pa'i rang yul byed //",
    "NG0063:660": "rdo rje nyid ni lu gu rgyud //",
    "NG0063:661": "'di nyid nang du 'jug par bya //",
    "NG0063:662": "rang gi ngo bo rtog med du //",
    "NG0063:663": "nang gi dbyings kyi go rar yang *//",
    "NG0063:664": "ma bzung mi gnas tshul gyis ni //",
    "NG0063:665": "'bral ba med par rgyun du gnas //",
    "NG0063:666": "rnam pa yul du snang ba la //",
    "NG0063:667": "dag pa dri ma'i grangs mtha' zad //",
    "NG0063:668": "sgron ma rdo rje lu gu rgyud //",
    "NG0063:669": "nam mkha' nyid la cer bton te //",
    "NG0063:670": "rang bzhin med par snang bar byed //",
    "NG0063:671": "mas ni de yi don gzigs pas //",
    "NG0063:672": "rang bzhin nyid kyi nges tshig tu //",
    "NG0063:673": "ye nas 'du 'bral med par gnas //",
    "NG0063:674": "dbye ba rnam pa gsum @#//",
    "NG0063:675": "yin te //",
    "NG0063:676": "gzhi la gnas pa'i dag dbyings kyi //",
    "NG0063:677": "rig pa'i ye shes sku ru 'dzin //",
    "NG0063:678": "lam la snang ba'i dbyings kyis ni //",
    "NG0063:679": "rig pa'i thig le dngas ma sdud //",
    "NG0063:680": "yul la snang ba'i dbyings kyis ni //",
    "NG0063:681": "lu gu rgyud de btson du 'dzin //",
    "NG0063:682": "'di kun de yi dbye ba'o //",
    "NG0063:683": "rang bzhin snang ba ma 'gags pas //",
    "NG0063:684": "blo dngos dran pa kun zad de //",
    "NG0063:685": "snang ba rang dag dbyings su ni //",
    "NG0063:686": "rtog pa med pa'i rig pa yang *//",
    "NG0063:687": "mi g.yo mnyam pa nyid shes pas //",
    "NG0063:688": "thams cad mnyam pa'i dbyings su yang *//",
    "NG0063:689": "ye nas rnam rtog zad par ni //",
    "NG0063:690": "rang bzhin rnam dag dbyings su gnas //",
    "NG0063:691": "brjod cing snang tshig gnyis med pas //",
    "NG0063:692": "phyi dang nang med dbyings su yang *//",
    "NG0063:693": "rang dal chen po'i ngang du gnas //",
    "NG0063:694": "phyi nang med par zang thal bas //",
    "NG0063:695": "ma bsgribs dri ma med par ni //",
    "NG0063:696": "ye nas ka dag chen por yang *//",
    "NG0063:697": "rnam par dag pa'i dbyings kyi ni //",
    "NG0063:698": "mtshan nyid du ni ye nas bzhugs //",
    "NG0063:699": "'di med rig pa'i yul med pas //",
    "NG0063:700": "snang ba 'gag pa med pa yi //",
    "NG0063:701": "char ni dbyings kyi sgron ma'o //",
    "NG0063:702": "'khor 'das ru shan phyed nas ni //",
    "NG0063:703": "lus ngag rnams ni rnal du phab //",
    "NG0063:704": "de nas dbyings rig snang ba brtags //",
    "NG0063:705": "'di la goms pa'i tshad rnyed nas //",
    "NG0063:706": "phyi rol yul gyi snang ba ni //",
    "NG0063:707": "gong nas gong du yang 'phel bas //",
    "NG0063:708": "rim gyis rang goms chen po thob //",
    "NG0063:709": "'di la brtan pa'i tshad rnyed nas //",
    "NG0063:710": "chos rnams zad par gyur pa ni //",
    "NG0063:711": "de nyid goms par byed pa yi //",
    "NG0063:712": "yan lag tu ni ngas bshad do //",
    "NG0063:713": "mthing ga mi 'gyur snang ba las //",
    "NG0063:714": "kha dog gsal ba'i 'od lngar yang *//",
    "NG0063:715": "'di nyid rab tu gsal 'gyur zhing *//",
    "NG0063:716": "rang gi mdun gyi yar mtshams su //",
    "NG0063:717": "sor bzhi 'am ni mtho gang las //",
    "NG0063:718": "'phags te lus dang bral ba na //",
    "NG0063:719": "de yi tshad du de 'gyur ro //",
    "NG0063:720": "mig ni 'byung ba'i rkyen med la //",
    "NG0063:721": "gnas pas rang gi rig pa yang *//",
    "NG0063:722": "lu gu rgyud du snang ba ste //",
    "NG0063:723": "sprin bral mkha' la 'dzin par byed //",
    "NG0063:724": "rang shes nang du gsal ba'i tshe //",
    "NG0063:725": "tsit+ta'i nang du gnas pa yin //",
    "NG0063:726": "phyir 'phros sprin bral nam mkha' 'o //",
    "NG0063:727": "mig gi rnam shes dag pa la //",
    "NG0063:728": "gsal byed 'bar ba'i 'od zer ldan //",
    "NG0063:729": "mi 'gyur khyab pa'i tshul du yang *//",
    "NG0063:730": "mthing ga'i rang gdangs chen por gnas //",
    "NG0063:731": "'char byed snang ba ma 'gags pas //",
    "NG0063:732": "phyi yi yul la rnam par snang *//",
    "NG0063:733": "'di ni 'char sgo mig nas kyang *//",
    "NG0063:734": "'gyur med khyab pa'i tshul du snang *//",
    "NG0063:735": "'di yi snang ba rang dag pas //",
    "NG0063:736": "dbyings dang rig pa zung 'jug par //",
    "NG0063:737": "ye shes gnas te cog bzhag go //",
    "NG0063:738": "rang shar rang gi spyod yul lo //",
    "NG0063:739": "snang ba mig dang rang 'brel pas //",
    "NG0063:740": "de nyid rkyen bral nam mkha' shar //",
    "NG0063:741": "de ltar 'char sgo ma 'gags pa'o //",
    "NG0063:742": "'di ltar gnad gsum man ngag dang *//",
    "NG0063:743": "su la 'dzom pa'i skyes bu ni //",
    "NG0063:744": "dbyings la goms te mngon du'o //",
    "NG0063:745": "srid pa yi ni yar mtshams na //",
    "NG0063:746": "'di ni gnyis 'jug byung las @#//",
    "NG0063:747": "ni //",
    "NG0063:748": "thabs dang shes rab rang bzhin las //",
    "NG0063:749": "gnyis ni 'khril te gcig par yang *//",
    "NG0063:750": "sor gcig gis ni ma reg par //",
    "NG0063:751": "nyin dus 'byung ba'i rkyen ldan pas //",
    "NG0063:752": "snang bar 'gyur te mtshan mo yang *//",
    "NG0063:753": "mthing ga rang ngo nyid du sbyar //",
    "NG0063:754": "dbyings kyi rang bzhin 'od kyi khyim //",
    "NG0063:755": "'gyur med ye gdangs chen por ni //",
    "NG0063:756": "sangs rgyas sems can thams cad la //",
    "NG0063:757": "sus kyang byas pa med par ni //",
    "NG0063:758": "ye nas gnyis med mnyam par gnas //",
    "NG0063:759": "'di ni khyab che phra ba las //",
    "NG0063:760": "rang gi shes pa'i char shar nas //",
    "NG0063:761": "mngon sum nyid de rab tu gsang *//",
    "NG0063:762": "gsang ba chen po 'di nyid la //",
    "NG0063:763": "gang su spyod par 'dod pa de //",
    "NG0063:764": "ye sangs nyid la yang sangs rgyas //",
    "NG0063:765": "dngos po'i phyogs la bltas na ni //",
    "NG0063:766": "gsal byed mtshan ma'i cha ltar snang *//",
    "NG0063:767": "stong pa nyid la bltas pa yis //",
    "NG0063:768": "rang gsal gzung ba'i yul med pas //",
    "NG0063:769": "sus kyang mi zin stong pa nyid //",
    "NG0063:770": "'di ni gsal dang stong pa ni //",
    "NG0063:771": "ye nas khyab cing gnas pa'o //",
    "NG0063:772": "rang snang stong nyid gsal ba'i yul //",
    "NG0063:773": "'dis ni dgongs pa'i tshad rnams 'dzin //",
    "NG0063:774": "rang dag chen po nyid du bstan //",
    "NG0063:775": "dus med snang ba'i mkha' la ni //",
    "NG0063:776": "'gyur med dbyings su thams cad 'dus //",
    "NG0063:777": "'di la 'byung rkyen nam bral na //",
    "NG0063:778": "sangs ma rgyas pa gcig kyang med //",
    "NG0063:779": "'khor ba'i snang ba mi srid do //",
    "NG0063:780": "dper na yi ge'i na ro bzhin //",
    "NG0063:781": "gnyis kyis bzung ste sdom gcig pa //",
    "NG0063:782": "nag po bsgyur du btub pa min //",
    "NG0063:783": "de las goms pa'i gdengs rnyed nas //",
    "NG0063:784": "bar snang 'ja' tshon ci bzhin du //",
    "NG0063:785": "kha dog ma 'dres yongs su rdzogs //",
    "NG0063:786": "de nas yang gcig goms stobs kyis //",
    "NG0063:787": "de yi rtags dang ldan pa la //",
    "NG0063:788": "bar snang khams kyang de bzhin no //",
    "NG0063:789": "rgyud 'di 'dzin par sus 'dod pa //",
    "NG0063:790": "'di ni dam pa skal ldan pas //",
    "NG0063:791": "rgyud 'di so sor bzung ba yis //",
    "NG0063:792": "yon tan bsam med chen por thob //",
    "NG0063:793": "rgyud kyi mtshan nyid rnam gsum ste //",
    "NG0063:794": "de yi ngo bor sbyor shes bya //",
    "NG0063:795": "ji ltar rgyud kyi mtshan nyid kyis //",
    "NG0063:796": "rang gi ngo bo rtogs pa'o //",
    "NG0063:797": "zhes sgron ma 'bar ba'i rgyud las / dbyings rnam",
    "NG0063:798": "par dag pa'i sgron ma bstan pa'i le'u ste bzhi",
    "NG0063:799": "pa'o // // de skad ston pas gsungs pa yis //",
    "NG0063:800": "rgyud dag rdo rje 'chang la sogs //",
    "NG0063:801": "dga' zhing mgu ba'i sems skyes nas //",
    "NG0063:802": "de nyid gsungs la mngon par bstod //",
    "NG0063:803": "gser gyi me tog mdzes pa rin po che sgron",
    "NG0063:804": "ma 'bar ba'i rgyud ces bya ba / 'bum phrag",
    "NG0063:805": "drug cu rtsa bzhi'i bcud phyung ba rdzogs so //",
    "NG0063:806": "/ a+thi+-i //",
    "NG0063:807": "rgya rgya rgya //",
    "NG0063:808": "rgya gar gyi mkhan po bi ma la mi tra",
    "NG0063:809": "dang */ lo ts+tsha ba ska ba dpal brtsegs gnyis",
    "NG0063:810": "kyis bsgyur cing zhus te gtan la phab pa'o //",
    "NG0063:811": "dpal sngags kyi srung ma lcam dral gyis //",
    "NG0063:812": "rgyal ba'i bka' 'di srungs shig /",
    "NG0063:813": "dpal ldan zhwa'i mgon po dang */ dam tshig gi",
    "NG0063:814": "bdag po rnams kyis / dam med sdig can gyi",
    "NG0063:815": "srog rtsa chod @#// cig /",
    "NG0063:816": "rgyud 'di'i 'grel ba ni mu tig phreng ba zhes bya ba yod do //"
}