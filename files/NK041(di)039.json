{
    "NK041(di)039:1": "// rnying lugs bka' ma'i byin 'bebs kyi 'grel pa legs",
    "NK041(di)039:2": "bshad sprin gyi rol mo zhes bya ba bzhugs so",
    "NK041(di)039:3": "// snang srid gdod nas dag pa'i dkyil 'khor du //",
    "NK041(di)039:4": "yongs grub lhun mnyam rdo rje bkod pa'i rgyan //",
    "NK041(di)039:5": "mi zad rtag pa rgyun gyi 'khor lo ru //",
    "NK041(di)039:6": "ye bzhugs 'pho 'gyur bral ba'i dbyings la 'dud //",
    "NK041(di)039:7": "srid zhi dbyer med mnyam pa chen po ru //",
    "NK041(di)039:8": "dbang bsgyur ting 'dzin sngags rgya'i byed pa yis //",
    "NK041(di)039:9": "rig pa chos sku'i klong nas ye shes byin //",
    "NK041(di)039:10": "rtsol med rang bab rdo rje theg pa'i lam //",
    "NK041(di)039:11": "rgyud kyi dgongs pa grub pa'i man ngag gis //",
    "NK041(di)039:12": "ji ltar bkral ba bla ma'i zhal lung bzhin //",
    "NK041(di)039:13": "mdor bsdus ngag gi legs par bshad pa 'di //",
    "NK041(di)039:14": "dam pa dgyes pa'i mchod par mos te spro //",
    "NK041(di)039:15": "de la 'dir snga 'gyur bka' ma'i sgrub phrin gyi",
    "NK041(di)039:16": "yig rnying rnams las byung ba'i byin 'bebs bab drug",
    "NK041(di)039:17": "'das bzhir grags pa 'di nyid kyi dgongs pa 'chad",
    "NK041(di)039:18": "pa la / spyi don dang /",
    "NK041(di)039:19": "yan lag gi don gnyis las /",
    "NK041(di)039:20": "dang po la'ang /",
    "NK041(di)039:21": "byin rlabs dbang dang dngos grub rnams gang gis 'bebs pa'i byed pa po dang /",
    "NK041(di)039:22": "gang la dbab pa'i yul /",
    "NK041(di)039:23": "gang zhig dbab bya'i byin /",
    "NK041(di)039:24": "nam zhig dbab pa'i dus /",
    "NK041(di)039:25": "phebs pa'i rtags mtshan /",
    "NK041(di)039:26": "ji ltar 'bebs pa'i tshul dang drug las /",
    "NK041(di)039:27": "dang po ni /",
    "NK041(di)039:28": "byed pa po phyogs bcu dus bzhi'i bde bar gshegs",
    "NK041(di)039:29": "pa thams cad dang rang bzhin dbyer mi phyed pa'i",
    "NK041(di)039:30": "rigs lnga zhi khro'i lha tshogs brgyud gsum gyi bla",
    "NK041(di)039:31": "ma mkha' 'gro 'khor dang bcas pa rnams so //",
    "NK041(di)039:32": "gnyis pa ni /",
    "NK041(di)039:33": "bdag gnas yo byad gsum ste /",
    "NK041(di)039:34": "rgyud las /",
    "NK041(di)039:35": "ston pa mchod brtson rtogs pa gsal /",
    "NK041(di)039:36": "dam tshig sngags dang phyag rgya rnams //",
    "NK041(di)039:37": "ma nyams shes shing yo byad ldan //",
    "NK041(di)039:38": "'grub 'gyur mi ldan don med brlag /",
    "NK041(di)039:39": "ces gsungs pa ltar ston 'khor mtshan nyid tshang ba'i sgrub pa po /",
    "NK041(di)039:40": "bkra shis shing byin chags pa'i gnas su tshogs khang rim pa gsum pa sogs kyi gnas dang /",
    "NK041(di)039:41": "dkyil 'khor sgrub rdzas sogs kyi yo byad rnams so //",
    "NK041(di)039:42": "gsum pa ni /",
    "NK041(di)039:43": "bdag nyid chen po rnams kyi sku gsung thugs mi zad pa rgyan gyi 'khor lo'i byin rlabs dang /",
    "NK041(di)039:44": "ye shes rang snang gi gzhal yas khang dgyes dgur",
    "NK041(di)039:45": "'char ba'i longs spyod dang bcas pa'i gzi byin dang",
    "NK041(di)039:46": "/ bcud rnams so //",
    "NK041(di)039:47": "bzhi pa ni /",
    "NK041(di)039:48": "cho ga lnga ni rdzogs byas shing //",
    "NK041(di)039:49": "yo byad lnga ni rdzogs par ldan //",
    "NK041(di)039:50": "sngags kyi yan lag lnga rdzogs pas //",
    "NK041(di)039:51": "ma nyams 'jug la rab brtson na //",
    "NK041(di)039:52": "zhag ni sum cu phrag drug gam //",
    "NK041(di)039:53": "bcu gnyis bcu bzhi bcu drug gis //",
    "NK041(di)039:54": "dbang bsgyur rigs kyi dam pa 'grub //",
    "NK041(di)039:55": "ces gsungs pa ltar /",
    "NK041(di)039:56": "stong chen /",
    "NK041(di)039:57": "snying rje sgyu ma /",
    "NK041(di)039:58": "phyag rgya bcig pa phra rags gnyis /",
    "NK041(di)039:59": "phyag rgya spros bcas kyi cho ga lnga la gsal",
    "NK041(di)039:60": "brtan gyi tshad rdzogs pas ting 'dzin las su rung",
    "NK041(di)039:61": "bar gyur pa'i rnal 'byor pas /",
    "NK041(di)039:62": "bza' btung /",
    "NK041(di)039:63": "gos rgyan /",
    "NK041(di)039:64": "bro gar /",
    "NK041(di)039:65": "glu tshig /",
    "NK041(di)039:66": "sbyor sgrol gyi yo byad lnga tshang zhing rdzogs pa'i sgo nas /",
    "NK041(di)039:67": "lha sngags 'phro 'du /",
    "NK041(di)039:68": "sngags kyi yan lag lnga dang ldan pas rtsa ba",
    "NK041(di)039:69": "dang yan lag gi dam tshig nyams par sgrub pa",
    "NK041(di)039:70": "la 'jug cing zhugs nas kyang /",
    "NK041(di)039:71": "rim gnyis kyi nyams len la rab tu brtson na",
    "NK041(di)039:72": "dbang po'i khyad par gyis zla drug sogs kyis dngos",
    "NK041(di)039:73": "grub thob pa'i dus bstan pa ltar /",
    "NK041(di)039:74": "byin dbab pa'i dus kyang de yin te /",
    "NK041(di)039:75": "dbang thob cing dam tshig la sel ma zhugs pa'i sgrub pa po mched lcam rnams kyis /",
    "NK041(di)039:76": "sgrub pa'i dal dang /",
    "NK041(di)039:77": "rdzas rnams gzhung bzhin bshams te rim gnyis kyi ting nge 'dzin gsal brtan thob pas /",
    "NK041(di)039:78": "sgrub pa chen po'i cho ga yan lag ma nyams",
    "NK041(di)039:79": "pa la tshul bzhin du zhugs pa na rgyal ba",
    "NK041(di)039:80": "sras dang bcas pas sras dang spun du dgongs shing",
    "NK041(di)039:81": "mkha' 'gro chos skyong rnams kyi grogs dang rje dpon",
    "NK041(di)039:82": "du mthong nas byin gyis rlobs shing dngos grub ster",
    "NK041(di)039:83": "ba'i dus yin no //",
    "NK041(di)039:84": "dbang dus su byin dbab pa yang des mtshon te /",
    "NK041(di)039:85": "rdo rje slob dpon lta dgongs dang ldan pas slob",
    "NK041(di)039:86": "ma snod du rung zhing dam tshig gtsang ba la",
    "NK041(di)039:87": "/ dbang gi cho ga yan lag ma nyams par",
    "NK041(di)039:88": "gzhung bzhin du sgrub pa'i tshe na byin gyis rlob",
    "NK041(di)039:89": "pa'i dus yin no //",
    "NK041(di)039:90": "'di ni gal che ste tshig don gyi skabs su",
    "NK041(di)039:91": "yang dus la bab bo zhes lan drug tu gsol",
    "NK041(di)039:92": "ba'i dus ni 'di kho na ste /",
    "NK041(di)039:93": "gzhan du ye shes pa 'bebs pa'i rgyu tshogs gang",
    "NK041(di)039:94": "dang yang mi ldan bzhin du dus la bab po",
    "NK041(di)039:95": "zhes yang dang yang du bskul kyang lha dang mkha'",
    "NK041(di)039:96": "'gro'i thugs kyis khrel ba'i rgyu las ci yang med",
    "NK041(di)039:97": "do // lnga pa ni /",
    "NK041(di)039:98": "sku'i byin phebs rtags su lus 'phar g.yo dang zhi",
    "NK041(di)039:99": "khro'i nyams gar gyi 'gyur ba 'char zhing 'byung bzhi'i",
    "NK041(di)039:100": "rdzu 'phrul ston nus pa dang /",
    "NK041(di)039:101": "gsung phebs rtags su sngags pa sam skri ta'i skad sogs bcos min byung rgyal du 'byung ba dang /",
    "NK041(di)039:102": "thugs phebs rtags su bde gsal mi rtog pa'i nyams 'bar ba dang /",
    "NK041(di)039:103": "ting nge 'dzin dang mngon shes kyi khyad par du ma 'char ba /",
    "NK041(di)039:104": "gzhan yang sgrub rdzas 'phel ba sman raka khol zhing",
    "NK041(di)039:105": "gnas khang gzi byin dang ldan pa sogs 'byung ngo",
    "NK041(di)039:106": "// drug pa ni /",
    "NK041(di)039:107": "rnal 'byor pho mo rnams zhi khro'i gar chas dang ldan pas dkyil 'khor gyi mtha' nas bskor te /",
    "NK041(di)039:108": "g.yab dar hasta sogs kyis g.yob cing /",
    "NK041(di)039:109": "khyad par gyi spos sogs btul /",
    "NK041(di)039:110": "'bud rdung dkrol ba'i rol mo'i bye brag rnams sbir /",
    "NK041(di)039:111": "bshugs pa'i glu dang gar gyi brdas bskul te /",
    "NK041(di)039:112": "mnyam pa chen po'i dgongs spyod la gnas pas byin dbab par bya'o //",
    "NK041(di)039:113": "gnyis pa yan lag gi don la /",
    "NK041(di)039:114": "rdo rje'i glus bskul te snyan gsan dbab pa dang /",
    "NK041(di)039:115": "byin dbab pa dngos gnyis so //",
    "NK041(di)039:116": "dang po ni /",
    "NK041(di)039:117": "+amo h+aum /",
    "NK041(di)039:118": "zhes zhi khro'i glu'i 'go 'dren pa ste /",
    "NK041(di)039:119": "yig 'bru so sos sku lnga ye shes lnga sogs",
    "NK041(di)039:120": "'bras chos nyer lngar mtshon pas rang bzhin lhun grub",
    "NK041(di)039:121": "kyi dkyil 'khor dbyings dang ye shes gnyis su med",
    "NK041(di)039:122": "pa'i bdag nyid dkyil 'khor thams cad kyi 'char gzhi",
    "NK041(di)039:123": "chen po'i dgongs pa rang gsal gdab pa'o //",
    "NK041(di)039:124": "a la la ho zhes de la ngam zhing ngo",
    "NK041(di)039:125": "mtshar ba ste zhi khro so so'i che ba'i yon",
    "NK041(di)039:126": "tan la ngam pa'am /",
    "NK041(di)039:127": "dbyings ye ji bzhin pa'i dkyil 'khor las ye shes",
    "NK041(di)039:128": "lhun gyis grub pa'i dkyil 'khor rtsol med rang byung",
    "NK041(di)039:129": "bde ba chen por shar ba la ngo mtshar zhing",
    "NK041(di)039:130": "nges pa skye ba'o //",
    "NK041(di)039:131": "b+ha ga w+aan ni /",
    "NK041(di)039:132": "bcom ldan 'das zhes dkyil 'khor thams cad kyi bdag po la bod pa ste /",
    "NK041(di)039:133": "bdud bzhi bcom pa spangs pa'i yon tan dang /",
    "NK041(di)039:134": "dbang phyug sogs dang ldan pa rtogs pa'i yon tan /",
    "NK041(di)039:135": "srid zhi'i mtha' las 'das pa che ba'i yon tan dang ldan pa'i sangs rgyas so //",
    "NK041(di)039:136": "sa ma ya hoh zhes pa dam tshig la dgyes",
    "NK041(di)039:137": "par mdzod ces thugs dam gnad nas bskul ba ste",
    "NK041(di)039:138": "/ gdul bya 'dul ba'i phrin las dus las yol",
    "NK041(di)039:139": "bar mi mdzad pa'i sngon gyi dam bca' la nye",
    "NK041(di)039:140": "bar dgongs shig ces mkhyen par gsol ba'o //",
    "NK041(di)039:141": "sa ma ya s+t+wam /",
    "NK041(di)039:142": "zhes pa khyod kyi dus la bab ces dus gsol ba'o //",
    "NK041(di)039:143": "de ltar bskul ba'i sgra byung ma thag tu /",
    "NK041(di)039:144": "chos kyi dbyings rtsol rtog mi mnga' ba'i ngang las",
    "NK041(di)039:145": "thugs rje chen po'i dbang gis ye shes kyi 'khor",
    "NK041(di)039:146": "lo gang 'dul zhi khro'i rol gar nam mkha' khyab",
    "NK041(di)039:147": "par 'char zhing sad par 'gyur ba ni rgyal ba",
    "NK041(di)039:148": "rnams kyi ma 'dres pa'i pa'i chos nyid do //",
    "NK041(di)039:149": "gnyis pa la byin dbab pa dang /",
    "NK041(di)039:150": "bsdu ba gnyis las /",
    "NK041(di)039:151": "dang po la /",
    "NK041(di)039:152": "dus gsol ba'i sgo nas thugs rje bskul ba dang /",
    "NK041(di)039:153": "nye ba'i tshig dang sbyar te 'dod don zhu ba /",
    "NK041(di)039:154": "don bsdus te gsol ba gdab pa dang gsum las /",
    "NK041(di)039:155": "dang po la'ang /",
    "NK041(di)039:156": "thugs rje spyir bskul ba dang /",
    "NK041(di)039:157": "'dod don khyad par can la bye brag tu bskul ba gnyis las /",
    "NK041(di)039:158": "dang po ni /",
    "NK041(di)039:159": "'phags mchog sogs rkang pa gnyis te /",
    "NK041(di)039:160": "de yang spyir so so'i skye bo'i 'ching ba las",
    "NK041(di)039:161": "grol ba'i 'das lam mngon gyur gyi 'phags pa la",
    "NK041(di)039:162": "nyan rang theg chen 'phags pa gsum /",
    "NK041(di)039:163": "theg chen 'phags pa la'ang slob lam sar gnas kyi byang sems 'phags pa dang /",
    "NK041(di)039:164": "spangs rtog mthar phyin gyi sangs rgyas 'phags pa gnyis te bzhi las /",
    "NK041(di)039:165": "'dir 'phags pa mchog gi sgras sangs rgyas 'phags pa yin zhing /",
    "NK041(di)039:166": "de yang sku lnga ye shes drug gi rang bzhin",
    "NK041(di)039:167": "kha sbyor gyi yan lag bdun dang ldan pa'i bcom",
    "NK041(di)039:168": "ldan 'das rdo rje 'chang ngam he ru ka ste",
    "NK041(di)039:169": "dkyil 'khor gyi dbang phyug la bya'o //",
    "NK041(di)039:170": "gtso bo bskul bas 'khor rnams zhar la bskul bar",
    "NK041(di)039:171": "'gyur te 'khor los sgyur rgyal gang du phebs pa",
    "NK041(di)039:172": "de / dpung tshogs bzhi shugs kyi lhags pa bzhin no //",
    "NK041(di)039:173": "thugs rje la dbye na /",
    "NK041(di)039:174": "rim gsum las /",
    "NK041(di)039:175": "rtag rgyun rang bzhin shugs gsol dang //",
    "NK041(di)039:176": "yul dang 'phrad nas 'byung bar snang //",
    "NK041(di)039:177": "zhes pa ltar /",
    "NK041(di)039:178": "rtag pa rgyun gyi thugs rje dus las mi yol ba chu bo'i rgyun lta bu /",
    "NK041(di)039:179": "rang bzhin shugs kyi thugs rje rtsol rtog med par",
    "NK041(di)039:180": "ngang gis 'byung ba nyi ma'i 'od zer lta bu",
    "NK041(di)039:181": "/ bskul zhing gsol ba gdab pa'i thugs rje snying",
    "NK041(di)039:182": "rje can la dbul pos nor slong ba lta bu",
    "NK041(di)039:183": "/ / gdul bya yul dang 'phrad pa'i thugs rje mdzangs pas /",
    "NK041(di)039:184": "spyod log byed pa mthong ba'am dpal chen pos ru",
    "NK041(di)039:185": "tra la thugs rje skyes pa lta bu ste bzhi",
    "NK041(di)039:186": "las 'dir bzhi ka ste /",
    "NK041(di)039:187": "gang bskul bar bya ba sangs rgyas rnams kyi rang",
    "NK041(di)039:188": "bzhin shugs kyi thugs rje sems can gyi khams la",
    "NK041(di)039:189": "rtag par rgyun gyis 'jug pas /",
    "NK041(di)039:190": "gang gis bskul ba po gdul bya dus la babs",
    "NK041(di)039:191": "pa rma smin pa mtshon gyis brdol ran pa lta",
    "NK041(di)039:192": "bu'i gang zag gis snying nas gdung shugs drag pos",
    "NK041(di)039:193": "bskul zhing gsol ba btab pa na thugs rje chen",
    "NK041(di)039:194": "po mi skye ba'i dbang med de rgyu rkyen tshogs",
    "NK041(di)039:195": "pa'i 'bras bu bzhin no //",
    "NK041(di)039:196": "de yang gdul bya dus la ma babs na gdul",
    "NK041(di)039:197": "byed kyi thugs rje mi 'jug pas dus la babs",
    "NK041(di)039:198": "pa gtso che ste /",
    "NK041(di)039:199": "rgya mtsho chu srin rnams kyi gnas //",
    "NK041(di)039:200": "dus las yol bar 'gyur kyang srid //",
    "NK041(di)039:201": "gdul bar bya ba'i sras rnams la //",
    "NK041(di)039:202": "sangs rgyas dus las yol ba med //",
    "NK041(di)039:203": "ces pa ltar ro //",
    "NK041(di)039:204": "de la dus ni gong du smos pa ltar sgrub pa po dbang gis smin pa /",
    "NK041(di)039:205": "dam tshig dag pa /",
    "NK041(di)039:206": "bskyed rdzogs brtan pa /",
    "NK041(di)039:207": "sgrub rdzas tshang ba /",
    "NK041(di)039:208": "yo byad 'byor ba /",
    "NK041(di)039:209": "sgrub pa'i cho ga yan lag ma nyams pas le",
    "NK041(di)039:210": "lo gnyid chang sogs kyi dbang du mi gtong bar",
    "NK041(di)039:211": "brtson pas sgrub la 'jug pa rnams /",
    "NK041(di)039:212": "nang 'dzom pas na byin rlabs dbang dang dngos grub thams cad 'byung ba'i dus yin pas /",
    "NK041(di)039:213": "dus la bab bo zhes brjod pa'ang skabs su babs par 'gyur ba nyid do //",
    "NK041(di)039:214": "dus gsol ba 'og ma rnams la yang de bzhin du shes par bya'o //",
    "NK041(di)039:215": "de'i 'og tu 'phags pa mchog gi thugs rje bskul na ci bya zhe na /",
    "NK041(di)039:216": "khyad par bstan pa'i dus la bab //",
    "NK041(di)039:217": "zhes smos te /",
    "NK041(di)039:218": "khyad par can gyi gdul bya'i yul gsang ba zab",
    "NK041(di)039:219": "mo'i lam gyi nye lam gyi snod du rung ba",
    "NK041(di)039:220": "rnams kyi khyad par can gyi 'dul byed zab mo",
    "NK041(di)039:221": "bsnyen sgrub yan lag bzhi'i gzhung bsrang bas khyad par",
    "NK041(di)039:222": "can gyi mthu byin dbang dang dngos grub thams cad",
    "NK041(di)039:223": "dus phyi mar mi sdod par da lta nyid du",
    "NK041(di)039:224": "bstan pa'i dus la bab bo zhes gsol ba'o //",
    "NK041(di)039:225": "gnyis pa khyad par bstan pa de yang gang zhe na /",
    "NK041(di)039:226": "nus pa mthu yi khyad par /",
    "NK041(di)039:227": "byin gyis rlabs kyi khyad par /",
    "NK041(di)039:228": "smin pa dbang gi khyad par /",
    "NK041(di)039:229": "'bras bu dngos grub kyi khyad par dang bzhi ste go rim bzhin /",
    "NK041(di)039:230": "dang po lam gyi 'gal rkyen bsal ba dang /",
    "NK041(di)039:231": "gnyis pa lam rgyud la skye ba'i snod rung du byed pa dang /",
    "NK041(di)039:232": "gsum pa lam la rang dbang du bya ba dang /",
    "NK041(di)039:233": "bzhi pa lam des grub pa'i gnas skabs dang mthar thug gi 'bras bu bstan pa ste /",
    "NK041(di)039:234": "de dag ni rgyu 'bras don gyi go rim yin no //",
    "NK041(di)039:235": "de la dang po /",
    "NK041(di)039:236": "mthu rtsal dbyung ba'i dus la bab //",
    "NK041(di)039:237": "ces pa ste /",
    "NK041(di)039:238": "rgyal ba thugs rje'i bdag nyid can khyed rnams la",
    "NK041(di)039:239": "mnga' ba'i spyan dang mngon shes rdzu 'phrul dang stobs",
    "NK041(di)039:240": "la sogs pa'i mthu dang nus pa'i rtsal chen po",
    "NK041(di)039:241": "phyung ba'i dus la bab bo //",
    "NK041(di)039:242": "zhes pa'o //",
    "NK041(di)039:243": "gnyis pa ni /",
    "NK041(di)039:244": "byin gyis rlobs pa'i dus la bab //",
    "NK041(di)039:245": "ces pa ste /",
    "NK041(di)039:246": "gser 'gyur gyi rtsis lcags khams gser du byed pa ltar /",
    "NK041(di)039:247": "rdo rje gsum gyi byin chen pos bdag cag gi",
    "NK041(di)039:248": "sgo gsum rgyal ba'i gsang ba gsum du rlob pa'i",
    "NK041(di)039:249": "dus la bab bo zhes pa'o //",
    "NK041(di)039:250": "gsum pa ni /",
    "NK041(di)039:251": "dbang mchog bskur ba'i dus la bab //",
    "NK041(di)039:252": "ces pa ste /",
    "NK041(di)039:253": "gzhi dus kyi rtsa rlung thig le gnyug ma ye",
    "NK041(di)039:254": "shes kyi khams dang bcas pa'i dkyil 'khor bzhi po",
    "NK041(di)039:255": "lam bskyed rdzogs yan lag bzhi'i rim pas sbyangs te",
    "NK041(di)039:256": "/ 'bras bu rdo rje bzhi'i rgyal thabs la dbang bskur ba'i dus la bab bo //",
    "NK041(di)039:257": "zhes pa'o //",
    "NK041(di)039:258": "bzhi pa ni /",
    "NK041(di)039:259": "dngos grub stsol ba'i dus la bab //",
    "NK041(di)039:260": "ces pa ste /",
    "NK041(di)039:261": "smin sgrol zab mo'i lam la bslab pa'i 'bras bu grub pa brgyad sogs thun mong dang /",
    "NK041(di)039:262": "rig 'dzin bzhi dang kha sbyor bdun sogs gnas skabs",
    "NK041(di)039:263": "dang mthar thug gi mchog gi dngos grub thams cad",
    "NK041(di)039:264": "dus 'di nyid du stsol ba'i dus la bab bo",
    "NK041(di)039:265": "zhes pa'o // gnyis pa nye tshig dang sbyar te 'dod don zhu ba la'ang /",
    "NK041(di)039:266": "dus gsol ba'i go rim dang mtshungs par bzhi ste /",
    "NK041(di)039:267": "'gal rkyen bsal ba /",
    "NK041(di)039:268": "byin gyis rlobs pa /",
    "NK041(di)039:269": "dbang bskur ba /",
    "NK041(di)039:270": "dngos grub stsol bar zhu ba dang bzhi las /",
    "NK041(di)039:271": "dang po ni /",
    "NK041(di)039:272": "mthu chen bdud thul bcom ldan 'das //",
    "NK041(di)039:273": "zhes smos te mthu stobs chen po'i rtsal gyis dngos",
    "NK041(di)039:274": "grub la bar du gcod pa'i bdud dang dam sri",
    "NK041(di)039:275": "phyi nang gsang ba'i ru tra'i sde dpung spyi dang",
    "NK041(di)039:276": "/ bye brag dbang bzhi'i lam gyis sbyang byar gyur pa'i sgrib bzhi'i sa bon bcom ste /",
    "NK041(di)039:277": "gsang ba'i bdud bzhi thul bar mdzod cig /",
    "NK041(di)039:278": "bcom ldan 'das zhes nye ba'ii tshig gis bos te thugs dam gnad nas bskul ba ni /",
    "NK041(di)039:279": "'og ma gsum la yang shes par bya'o //",
    "NK041(di)039:280": "gnyis pa ni /",
    "NK041(di)039:281": "byin chen byin phob bcom ldan 'das //",
    "NK041(di)039:282": "zhes pa ste /",
    "NK041(di)039:283": "'bras chos nyi shu rtsa lngas bsdus pa'i mi zad",
    "NK041(di)039:284": "rgyan gyi 'khor lo'i byin rlabs kyi dbyig chen po",
    "NK041(di)039:285": "dang ldan pa khyod kyis bdag gnas yo byad thams",
    "NK041(di)039:286": "cad la byin rlabs kyi char chen po phobs shig",
    "NK041(di)039:287": "bcom ldan 'das / zhes pa'o //",
    "NK041(di)039:288": "gsum pa ni /",
    "NK041(di)039:289": "dbang chen dbang bskur bcom ldan 'das //",
    "NK041(di)039:290": "zhes pa ste /",
    "NK041(di)039:291": "'khor 'das kyi chos thams cad la dbang bsgyur ba'i",
    "NK041(di)039:292": "dbang phyug chen po'i bdag nyid du gyur pa khyod",
    "NK041(di)039:293": "kyis gzhi lam gyi 'bras bu'i dbang bskur ba chen",
    "NK041(di)039:294": "pos bdag la dbang bskur cig bcom ldan 'das /",
    "NK041(di)039:295": "zhes pa'o //",
    "NK041(di)039:296": "bzhi pa ni /",
    "NK041(di)039:297": "dngos grub mchog stsol bcom ldan 'das //",
    "NK041(di)039:298": "zhes pa ste /",
    "NK041(di)039:299": "mkha' spyod la sogs thun mong gi dngos grub dang /",
    "NK041(di)039:300": "mchog gi dngos grub lam gyur gyi 'bras bu rig 'dzin bzhi dang /",
    "NK041(di)039:301": "mthar phyin gyi 'bras bu sku dang ye shes rgya",
    "NK041(di)039:302": "mtsho'i bdag nyid lhun rdzogs stug po bkod pa'i rgyan",
    "NK041(di)039:303": "nyid du bzhugs pa ste /",
    "NK041(di)039:304": "de lta bu'i dngos grub kyi mchog dam pa stsol bar mdzod cig bcom ldan 'das /",
    "NK041(di)039:305": "zhes pa'o //",
    "NK041(di)039:306": "lam dang 'bras bus bsdus pa'i dngos grub rmad du",
    "NK041(di)039:307": "byung ba rnams kyang glo bur gyi dri ma bral",
    "NK041(di)039:308": "stobs kyis rang gnas kyi yon tan mngon du gyur",
    "NK041(di)039:309": "pa las gzhan byung dang /",
    "NK041(di)039:310": "gsar thob ma yin te /",
    "NK041(di)039:311": "rgyud las /",
    "NK041(di)039:312": "ngo mtshar cho 'phrul rmad kyi chos //",
    "NK041(di)039:313": "gzhan na yod 'ong ma yin te //",
    "NK041(di)039:314": "thabs la brten pa'i shes rab nyid //",
    "NK041(di)039:315": "de lta bu yi ngang du byung //",
    "NK041(di)039:316": "zhes dang /",
    "NK041(di)039:317": "rmad byung rgyal po las /",
    "NK041(di)039:318": "sangs rgyas sku dang ye shes zhing khams dang //",
    "NK041(di)039:319": "ye shes yon tan phrin las ji snyed pa //",
    "NK041(di)039:320": "ye shes de nyid de ltar snang ba yin //",
    "NK041(di)039:321": "gzhan nas ma yin de ltar lhun gyis grub //",
    "NK041(di)039:322": "ces gsungs pa ltar ro //",
    "NK041(di)039:323": "gsum pa don bsdus te gsol ba gdab pa ni /",
    "NK041(di)039:324": "bdag cag las 'bras mchis par mdzod //",
    "NK041(di)039:325": "ces pa ste /",
    "NK041(di)039:326": "bdag cag sgrub pa mchog la zhugs pa'i mched dang lcam dral rnams kyis bsgrub pa'i dal bkram /",
    "NK041(di)039:327": "mchod pa'i yo byad sbyar /",
    "NK041(di)039:328": "rim gnyis kyi ting 'dzin sgom /",
    "NK041(di)039:329": "bsnyen sgrub gnyis kyi las gzhung bsrang ste tshul bzhin",
    "NK041(di)039:330": "du sgrub pa'i las sam bya ba 'di la gnas",
    "NK041(di)039:331": "skabs dang mthar thug gi 'bras bu mchis pa ste",
    "NK041(di)039:332": "don yod par mdzod cig ces pa'o //",
    "NK041(di)039:333": "gnyis pa byin bsdu ba ni /",
    "NK041(di)039:334": "h+aum h+aum h+aum h+aum zhes brjod pa ni sdud par byed pa'i gsang sngags te /",
    "NK041(di)039:335": "nam mkha' gang ba'i ye shes kyi 'khor lo thams",
    "NK041(di)039:336": "cad bdag gnas yo byad dang bcas pa la rgya",
    "NK041(di)039:337": "mtsho chen po la char bab pa bzhin du babs",
    "NK041(di)039:338": "shing thim par gyur pas gsal zhing brtan pa gzi",
    "NK041(di)039:339": "byin dang ldan par mos par bya'o //",
    "NK041(di)039:340": "de ltar bka' ma'i byin 'bebs kyi gzhung 'di nyid",
    "NK041(di)039:341": "tshig barlinga zhing don rtogs par dka' ba de ltar",
    "NK041(di)039:342": "na'ang / bka' drin 'khor mtha' dang bral ba'i 'dren",
    "NK041(di)039:343": "pa mchog gi gsung gsang spyi bor phebs pa ldog",
    "NK041(di)039:344": "tu ma nus par snyoms las pa rmongs pa pad+ma",
    "NK041(di)039:345": "badz+ra du 'bod pas g.yar khral du bris pa dge",
    "NK041(di)039:346": "na'ang / bar gyur cig // dam pa'i zhal lung ji bzhin ma rtogs par //",
    "NK041(di)039:347": "rang bzos nongs pa'i dri ma gang mchis pa //",
    "NK041(di)039:348": "chos kyi spyan ldan rnams la snying nas 'chags //",
    "NK041(di)039:349": "chos spong las kyis sgrib par ma gyur cig /",
    "NK041(di)039:350": "lhag bsam chab las 'khrungs pa'i legs bshad cha'i //",
    "NK041(di)039:351": "dge tshogs pad+ma dkar po'i phon po 'di //",
    "NK041(di)039:352": "dam pa'i lha gral dgyes pa'i do shal du //",
    "NK041(di)039:353": "blangs nas rjes su 'dzin pa'i rgyu gyur cig /"
}