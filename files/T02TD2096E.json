{
    "T02TD2096E:92b-0": "@92b # // rgya gar skad du /",
    "T02TD2096E:92b-1": "a'arya dzny'a nas tva manydzu shr'i no pi ka n'a ma /",
    "T02TD2096E:92b-2": "bod skad du /",
    "T02TD2096E:92b-3": "'phags pa 'jam dpal ye shes sems dpa'i mngon par rtogs pa zhes bya ba /",
    "T02TD2096E:92b-4": "'phags pa 'jam dpal ye shes sems dpa' la phyag 'tshal lo //",
    "T02TD2096E:92b-5": "sangs rgyas kun gyi mes po ni //",
    "T02TD2096E:92b-6": "sku gsung thugs kyi rdo rje can //",
    "T02TD2096E:93a-0": "'jam @93a * //",
    "T02TD2096E:93a-1": "dpal ye shes sems dpa' ni //",
    "T02TD2096E:93a-2": "rgyal ba kun gyi yab gyur te //",
    "T02TD2096E:93a-3": "'khor los sgyur bcas thams cad kyis //",
    "T02TD2096E:93a-4": "rang gi rigs la bstod byas te //",
    "T02TD2096E:93a-5": "bskyed pa'i rim las rdzogs 'gyur ba'i //",
    "T02TD2096E:93a-6": "brjod dang des brjod bshad par bya //",
    "T02TD2096E:93a-7": "thog mar bsam gtan pas dpen zhid nyams dga' ba'i sa phyogs su cung zhig blo bde bar gnas te sems bskyed par bya'o //",
    "T02TD2096E:93a-8": "de nas rang gi snying gar sa bon gyi yi ge gzi brjid dang ldan pas 'gro ba ma lus pa sbyangs shing dag par yid kyis bltas te /",
    "T02TD2096E:93a-9": "dbyangs kyi yi ges bstod la rjes su bya ba nyid kyis gzhug cing rnam par bsgom par bya'o //",
    "T02TD2096E:93a-10": "de nas 'jam dpal ye shes sems dpa' 'gro ba'i bla ma dang ldan pa spyan drangs te /",
    "T02TD2096E:93a-11": "'dud nyi shus bstod par bya'o //",
    "T02TD2096E:93a-12": "de nas sngags kyi phreng ba lan bdun du blangs te /",
    "T02TD2096E:93a-13": "me tog gi mchod pas sangs rgyas kyi dbang bskur ba mi bzad pa gnang bas byin gyis brlabs pa'i sems mi g-yo bar bya'o //",
    "T02TD2096E:93a-14": "de nas yang a'a lis sbyangs te /",
    "T02TD2096E:93a-15": "'od zer rnon po can dang ldan pa'i bsrung ba'i 'khor lo bya'o //",
    "T02TD2096E:93a-16": "de'i dkyil du sna tshogs pa'i padma shes rab dang thabs yang dag par 'dus pa'i blo gros chen po ye shes kyis mtshan pa'i sa bon las sngar gyi bde bar gshegs pa bla ma dang ldan pa'i tshogs ji snyed pa bcug ste ;",
    "T02TD2096E:93a-17": "/ de dag las skyes pa'i 'jam dpal ye shes sems dpa' ni zhal gsum pa phyag drug pa //",
    "T02TD2096E:93a-18": "rdo rje skyil mo krung las cung zhig 'gying ba /",
    "T02TD2096E:93a-19": "dkar ba dang sdo zhing dmar ba dang /",
    "T02TD2096E:93a-20": "dmar zhing dkar ba'i mdog can nyi ma dang /",
    "T02TD2096E:93a-21": "zla ba dang /",
    "T02TD2096E:93a-22": "autpal blo gros chen pos mtshan pa dang /",
    "T02TD2096E:93a-23": "zla ba dang /",
    "T02TD2096E:93a-24": "gzhu dang /",
    "T02TD2096E:93a-25": "autpa la rtsa ba dang ldan pa ye shes chen pos mtshan pa'i phyag rgya can /",
    "T02TD2096E:93a-26": "khro ba dang zhi ba mnyam pa'i nyams mnga' ba /",
    "T02TD2096E:93a-27": "rin po che'i rgyan rnam pa sna tshogs pas spras pa /",
    "T02TD2096E:93a-28": "zla ba rgyas pa lta bu bsgom par bya'o //",
    "T02TD2096E:93a-29": "de nas rang gi snying gi'i sa bon gyis 'jam dpal ye shes sems dpa' 'am /",
    "T02TD2096E:93a-30": "dkyil 'khor gyi 'khor lo chen po spyan drangs te /",
    "T02TD2096E:93a-31": "yang bstod nas rab tu gnas pa dang /",
    "T02TD2096E:93a-32": "dbang bskur ba dang /",
    "T02TD2096E:93a-33": "byin gyis brlabs pa ni de nyid las yongs su rdzogs par bya'o //",
    "T02TD2096E:93a-34": "de nas yang sangs rgyas thams cad kyi snang ba thob nas /",
    "T02TD2096E:93a-35": "mtshan yang dag par brjod pa'i bstod pa bya'o //",
    "T02TD2096E:93b-0": "de dag @93b ni brjod pa'o //",
    "T02TD2096E:93b-1": "yang skad cig gis 'jam dpal ye shes sems dpar dmigs te /",
    "T02TD2096E:93b-2": "rang gi sa bon las spyan drangs nas /",
    "T02TD2096E:93b-3": "aa dang re pha las gyur pa'i shes rab dang thabs 'dus byas pa'i dbus su yi ge mu dmar ser gyis 'gro ba sbyangs nas /",
    "T02TD2096E:93b-4": "gcig tu gyur pa'i bcom ldan 'das nam mkha'i khams su bzhugs su gsol te stegs bu dri zhim pa rin po che'am /",
    "T02TD2096E:93b-5": "me tog gis gcal bkram pa'i steng du glegs bam bzhag la /",
    "T02TD2096E:93b-6": "sardza rardza la sogs pa btul te /",
    "T02TD2096E:93b-7": "lkog ma sbyang ba byas nas /",
    "T02TD2096E:93b-8": "mtshan yang dag par brjod pa bklag par bya'o //",
    "T02TD2096E:93b-9": "de nas yan lag bdun pa byas la /",
    "T02TD2096E:93b-10": "yang sngar bzhin sangs rgyas thams cad kyi dbang bskur ba rin po che thob nas ;",
    "T02TD2096E:93b-11": "/ lhan cig skyes pa'i rnal 'byor la gnas par bya'o //",
    "T02TD2096E:93b-12": "'di dag gi rnal 'byor ni zhal gsum dkar zhing zhi ba dang /",
    "T02TD2096E:93b-13": "phyag bzhi pa nyi ma dang zla ba yangs pa'o //",
    "T02TD2096E:93b-14": "yid la mi byed pa'i rnal 'byor glegs bam gyi go 'phang dang ldan pa rnams kyis ni brag ca lta bu'i kha ton bya ste /",
    "T02TD2096E:93b-15": "des par brjod pa'o //",
    "T02TD2096E:93b-16": "bdag gis mngon par rtogs pa 'dis /",
    "T02TD2096E:93b-17": "blun po rnams ni blo 'phel zhing //",
    "T02TD2096E:93b-18": "blo gros can rnams bde rnyed nas //",
    "T02TD2096E:93b-19": "ye shes sems dpa'i gnas 'gyur shog / rin chen rgyud rgyal 'di ni sa phyogs gang na gnas pa dang //",
    "T02TD2096E:93b-20": "'don cing klog par byed pa'i skyes bu de nyid ni //",
    "T02TD2096E:93b-21": "yid bzhin nor bu brgya byin gcug na gnas pa bzhin //",
    "T02TD2096E:93b-22": "bdud rnams zil gnon 'jigs pa thams cad bde bar 'gyur //",
    "T02TD2096E:93b-23": "'phags pa 'jam dpal ye shes sems dpa'i mngon par rtogs pa zhes bya ba //",
    "T02TD2096E:93b-24": "rgya gar gyi mkhan po dpal ldan gnyis su med pa'i rdo rjes mdzad pa /",
    "T02TD2096E:93b-25": "rnal 'byor pa pradzny'a shr'i dzny'a na k'i rtis rang 'gyur du mdzad pa'o /"
}