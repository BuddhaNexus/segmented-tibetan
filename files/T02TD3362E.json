{
    "T02TD3362E:39b-0": "@39b # // rgya gar skad du /",
    "T02TD3362E:39b-1": "a'arya badzra sva ra sva t'i s'a dha nam /",
    "T02TD3362E:39b-2": "bod skad du /",
    "T02TD3362E:39b-3": "'phags ma rdo rje dbyangs can ma'i sgrub pa'i thabs /",
    "T02TD3362E:40a-0": "'phags ma rdo rje dbyangs can ma la phyag 'tshal @40a * //",
    "T02TD3362E:40a-1": "lo ;",
    "T02TD3362E:40a-2": "/ yang dag rdzogs sangs rgyas kyi gsung gter yon tan rang bzhin rdo rje dbyangs can la btud nas //",
    "T02TD3362E:40a-3": "rang la mnyes byed phan mdzad mdzes pa'i rol ldan spro zhing rtsod pas thub par dka' mdzad ma //",
    "T02TD3362E:40a-4": "de ni yang dag mnyes byed phan phyir srid pa byed cing mi bzad mi shes mun pa 'joms //",
    "T02TD3362E:40a-5": "blo ngan ngag gi ched du sems can phan phyir legs par gsungs pa'i cho ga brjod par bya //",
    "T02TD3362E:40a-6": "dang por snga bar kha la sogs pa dag pa'i rang bzhin snying rje dang ldan bzod ldan pas //",
    "T02TD3362E:40a-7": "sngags pas gtsang ma'i stan la byams pa'i dga' bas myos shing gang zhig dga' ba dag gis ni //",
    "T02TD3362E:40a-8": "yid dang mthun pa'i dben pa'i gnas su yang ni dga' bas rang gi snying gar padma blta //",
    "T02TD3362E:40a-9": "de 'dir sprul par brjod pa'i ri bong 'dzin pa la ni yang dag bsgom bya de la yang //",
    "T02TD3362E:40a-10": "de nas do:yi 'od zer gyis ni 'di nas kyang ni phyogs gzhan kun ni yongs su bkang //",
    "T02TD3362E:40a-11": "sangs rgyas tshogs ni kun du bltas la mchod pa la sogs 'di ni bsgom par rab tu bya //",
    "T02TD3362E:40a-12": "me tog la sogs de nas phyag byas 'dir ni sdig pa bshags pa de bzhin rab tu bya //",
    "T02TD3362E:40a-13": "sngags rig pas ni bsod nams rjes su yi rang skyabs gsum yang dag rab tu 'gro bar bya //",
    "T02TD3362E:40a-14": "shes bya la sogs smon lam legs btab de yis bdag nyid kyis ni dmigs par rab tu bya //",
    "T02TD3362E:40a-15": "gcig dang du ma dang bral lta bur yongs brjod ba den zhing dag par shes rtogs pas //",
    "T02TD3362E:40a-16": "de nas sna tshogs thams cad rnam rtog dra ba ma lus stong pa nyid du bsgom par bya //",
    "T02TD3362E:40a-17": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02TD3362E:40a-18": "stong nyid las byung padma dang ni zla ba la gnas yang ni do:yig dmar po ste //",
    "T02TD3362E:40a-19": "sna tshogs dag gi 'od zer tshogs ni shin tu mdzes par gyur pa'i padma 'dab brgyad pa //",
    "T02TD3362E:40a-20": "de las dmar zhing 'od zer chen po dang ldan bcom ldan 'das ma bzang po'i rgyan gyis brgyan //",
    "T02TD3362E:40a-21": "g-yon brkyang pa yi zhabs kyis yang dag gnas shing zhal gsum phyag drug dag gis rab brgyan pa //",
    "T02TD3362E:40a-22": "g-yas pa'i zhal ni sngo zhing phyag na padma ral gri gri gug rab tu bsnams pa ste //",
    "T02TD3362E:40a-23": "zhal g-yon dkar zhing lhung bzed dang bcas de bzhin rin chen 'khor lor rab tu ldan pa'i phyag //",
    "T02TD3362E:40b-0": "snying gar padma la gnas zla ba'i dbus su gnas pa'i 'bar @40b ba'i do:yig de dang ni //",
    "T02TD3362E:40b-1": "sna tshogs mi shes mun pa 'joms pa'i 'od zer gyis ni 'gro ba ma lus rab tu 'gengs //",
    "T02TD3362E:40b-2": "yang dag bsdus la rang gi snying gar zla bar gnas pa'i sa bon la gnas bltas la yang ni spro //",
    "T02TD3362E:40b-3": "de nyid yang dang yang du rgyun du snyom las med par nyin re bsam par rab byas te ;",
    "T02TD3362E:40b-4": "/ bsam gtan skyo na sa bon mnyam skyes bsdus la sngags 'di yi ni bzlas pa rab tu bya //",
    "T02TD3362E:40b-5": "do shal g-yo zhing gsal ba'i rim pas 'byung bas yid bzhin du ni sngags kyi bzlas pa bya /",
    "T02TD3362E:40b-6": "aom pi tsu pi tsu pradzny'a wardha ni dzva la dzva la me dh'a bardha ni /",
    "T02TD3362E:40b-7": "dhi ri dhi ri /",
    "T02TD3362E:40b-8": "budhi war dha ni sv'a h'a /",
    "T02TD3362E:40b-9": "thun mtshams thams cad du ni lha mo'i gzugs la yid kyis rtag par shin tu rab dga' bas //",
    "T02TD3362E:40b-10": "yang dag gsungs pa'i cho gas sems can don gyi rgyur ni sngags 'di yongs su bzlas pa bya //",
    "T02TD3362E:40b-11": "bsod nams bsngo bya dgos pas byed na bsam gtan rtse gcig nges par gnas pas bskyang bya ste //",
    "T02TD3362E:40b-12": "ji srid 'bum phrag yongs su ma rdzogs pa ni rdzogs 'gyur nas ni las kyi rim bzhin bya //",
    "T02TD3362E:40b-13": "rnam pa thams cad du ni mi mthun phyogs su nye bar song yang de nyid bsam gtan byed //",
    "T02TD3362E:40b-14": "dkar po'i tshes gcig nyid nas shin tu mdzes pa'i yid kyis ji srid zla ba gnas pa'i bar //",
    "T02TD3362E:40b-15": "de snyed sbyar ba'i skad cig nub re bzhin du ji snyed zla ba nya ba'i bar du bya //",
    "T02TD3362E:40b-16": "de nyid kyi ni nub mo thub par dka' ba'i tshigs bcad mkhan gyi dngos grub thob par 'gyur //",
    "T02TD3362E:40b-17": "gang zhig dpal ldan nag po'i rgyal pos dpal ldan gshin rje gshed kyi rgyud du gnas byas pa //",
    "T02TD3362E:40b-18": "dpal dang ldan pa'i rdo rje dbyangs can bcom ldan 'das ma de ni yang dag mnyes pa'i thabs //",
    "T02TD3362E:40b-19": "sems can rnams la phan pa'i don du bdag gis byas pa'i bsod nams yang dag gyur pa des //",
    "T02TD3362E:40b-20": "des ni 'gro kun nag po lta bur thub par dka' ba'i tshigs bcad mkhan ni grub par shog / sangs rgyas rnal 'byor dpal 'dzin gyis //",
    "T02TD3362E:40b-21": "dpal ldan rdo rje dbyangs can gyi //",
    "T02TD3362E:40b-22": "'joms byed mthar ni byed pa yi //",
    "T02TD3362E:40b-23": "sgrub pa'i thabs ni 'di byas so //",
    "T02TD3362E:40b-24": "rdo rje dbyangs can ma'i sgrub pa'i thabs //",
    "T02TD3362E:40b-25": "slob dpon dpal 'dzin gyis mdzad pa rdzogs so //",
    "T02TD3362E:40b-26": "pandi ta don yod rdo rje dang /",
    "T02TD3362E:40b-27": "khams pa lo ts'a ba dge slong ba ris bsgyur cing zhus pa'o /"
}