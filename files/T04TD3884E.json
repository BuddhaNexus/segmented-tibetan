{
    "T04TD3884E:53a-0": "@53a * // rgya gar skad du /",
    "T04TD3884E:53a-1": "ma dhy'a mi ka aa lam k'a ra k'a ri k'a /",
    "T04TD3884E:53a-2": "bod skad du /",
    "T04TD3884E:53a-3": "dbu ma rgyan gyi tshig le'ur byas pa /",
    "T04TD3884E:53a-4": "'jam dpal gzhon nur gyur pa la phyag 'tshal lo //",
    "T04TD3884E:53a-5": "bdag dang gzhan smra'i dngos 'di dag / yang dag tu na gcig pa dang //",
    "T04TD3884E:53a-6": "du ma'i rang bzhin bral ba'i phyir //",
    "T04TD3884E:53a-7": "rang bzhin med de gzugs brnyan bzhin //",
    "T04TD3884E:53a-8": "'bras bu rim can nyer sbyor bas //",
    "T04TD3884E:53a-9": "rtag rnams gcig pu'i bdag nyid min //",
    "T04TD3884E:53a-10": "'bras bu re re tha dad na //",
    "T04TD3884E:53a-11": "de dag rtag las nyams par 'gyur //",
    "T04TD3884E:53a-12": "bsgoms las byung ba'i shes pa yis //",
    "T04TD3884E:53a-13": "shes bya 'dus ma byas smra ba'i//",
    "T04TD3884E:53a-14": "lugs la'ang gcig min de dag ni //",
    "T04TD3884E:53a-15": "rim can shes dang 'brel phyir ro //",
    "T04TD3884E:53a-16": "rnam shes snga mas shes bya ba'i //",
    "T04TD3884E:53a-17": "rang bzhin rjes su 'brang na ni //",
    "T04TD3884E:53a-18": "shes pa snga ma'ang phyi mar 'gyur //",
    "T04TD3884E:53a-19": "phyi ma'ang de bzhin snga mar 'gyur //",
    "T04TD3884E:53a-20": "sngon dang phyi ma'i gnas rnams su //",
    "T04TD3884E:53a-21": "de yi ngo bo mi 'byung na ;",
    "T04TD3884E:53a-22": "/'dus ma byas de shes pa bzhin //",
    "T04TD3884E:53a-23": "skad cig 'byung bar shes par bya //",
    "T04TD3884E:53a-24": "snga ma snga ma'i skad cig gi / mthu yis 'byung bar 'gyur ba na //",
    "T04TD3884E:53a-25": "'dus ma byas su 'di mi 'gyur //",
    "T04TD3884E:53a-26": "sems dang sems las byung ba bzhin //",
    "T04TD3884E:53a-27": "skad cig pa rnams 'di dag tu //",
    "T04TD3884E:53a-28": "rang dbang 'byung bar 'dod na ni //",
    "T04TD3884E:53a-29": "gzhan la ltos pa med pa'i phyir //",
    "T04TD3884E:53a-30": "rtag tu yod pa'am med par 'gyur //",
    "T04TD3884E:53a-31": "don byed nus pa ma yin la //",
    "T04TD3884E:53a-32": "de 'dod brtags pas ci zhig bya //",
    "T04TD3884E:53a-33": "ma ning gzugs bzang mi bzang zhes //",
    "T04TD3884E:53a-34": "'dod ldan rnams kyis brtags ci phan //",
    "T04TD3884E:53a-35": "skad cig skad cig ma yin par //",
    "T04TD3884E:53a-36": "gang zag bstan du mi rung bas //",
    "T04TD3884E:53a-37": "gcig dang du ma'i rang bzhin dang //",
    "T04TD3884E:53a-38": "bral bar gsal bar rab tu shes //",
    "T04TD3884E:53a-39": "tha dad phyogs can dang 'brel phyir //",
    "T04TD3884E:53a-40": "khyab rnams gcig pur ga la 'gyur //",
    "T04TD3884E:53a-41": "bsgribs dang ma bsgribs dngos sogs phyir //",
    "T04TD3884E:53a-42": "rags pa rnams kyang gcig pu min //",
    "T04TD3884E:53a-43": "'byar ba dang ni bskor ba'am //",
    "T04TD3884E:53a-44": "bar med rnam par gnas kyang rung //",
    "T04TD3884E:53a-45": "dbus gnas rdul phran rdul gcig la //",
    "T04TD3884E:53a-46": "bltas pa'i rang bzhin gang yin pa //",
    "T04TD3884E:53a-47": "rdul phran gzhan la lta ba yang //",
    "T04TD3884E:53a-48": "de nyid gal te yin brjod na //",
    "T04TD3884E:53a-49": "de lta yin na de lta bu //",
    "T04TD3884E:53a-50": "sa chu la sogs rgyas 'gyur ram //",
    "T04TD3884E:53b-0": "rdul @53b phran gzhan la lta ba'i ngos //",
    "T04TD3884E:53b-1": "gal te gzhan du 'dod na ni //",
    "T04TD3884E:53b-2": "rab tu phra rdul ji lta bur //",
    "T04TD3884E:53b-3": "gcig pu cha shas med par 'gyur //",
    "T04TD3884E:53b-4": "rdul phran rang bzhin med grub pa //",
    "T04TD3884E:53b-5": "de phyir mig dang rdzas la sogs //",
    "T04TD3884E:53b-6": "bdag dang gzhan smras mang po dag / rang bzhin med par mngon pa yin //",
    "T04TD3884E:53b-7": "de yi rang bzhin des brtsams dang //",
    "T04TD3884E:53b-8": "de yi yon tan de las bdag / de yi spyi dang khyad par yang //",
    "T04TD3884E:53b-9": "de dag de dang 'du ba can //",
    "T04TD3884E:53b-10": "rnam shes sems po'i rang bzhin las //",
    "T04TD3884E:53b-11": "bzlog pa rab tu skye ba ste //",
    "T04TD3884E:53b-12": "sems min rang bzhin gang yin pa //",
    "T04TD3884E:53b-13": "de 'di'i bdag nyid shes pa yin //",
    "T04TD3884E:53b-14": "gcig pa cha med rang bzhin la //",
    "T04TD3884E:53b-15": "gsum gyi rang bzhin mi 'thad phyir //",
    "T04TD3884E:53b-16": "da yi rang gi rig pa ni //",
    "T04TD3884E:53b-17": "bya dang byed pa'i dngos por min //",
    "T04TD3884E:53b-18": "de'i phyir 'di ni shes pa yi //",
    "T04TD3884E:53b-19": "rang bzhin yin pas bdag shes rung //",
    "T04TD3884E:53b-20": "don gyi rang bzhin gzhan dag la //",
    "T04TD3884E:53b-21": "de yis ji ltar shes par 'gyur //",
    "T04TD3884E:53b-22": "de yi rang bzhin gzhan la med //",
    "T04TD3884E:53b-23": "gang gis de shes gzhan yang shes //",
    "T04TD3884E:53b-24": "shes dang shes par bya ba'i don //",
    "T04TD3884E:53b-25": "tha dad par ni 'dod phyir ro //",
    "T04TD3884E:53b-26": "shes pa rnams bcas phyogs la ni //",
    "T04TD3884E:53b-27": "dngos su de gnyis tha dad kyang //",
    "T04TD3884E:53b-28": "de dang gzugs brnyan 'dra bas na //",
    "T04TD3884E:53b-29": "brtags pa tsam gyis tshor bar rung //",
    "T04TD3884E:53b-30": "don gyi rnam pas bsgyur ldan pa'i //",
    "T04TD3884E:53b-31": "rnam shes su zhig mi 'dod pa //",
    "T04TD3884E:53b-32": "de la phyi rol rig pa yi //",
    "T04TD3884E:53b-33": "rnam pa 'di yang yod ma yin //",
    "T04TD3884E:53b-34": "shes gcig tha dad ma yin pas //",
    "T04TD3884E:53b-35": "rnam pa mang por mi 'gyur te //",
    "T04TD3884E:53b-36": "de phyir de yi mthu yis na //",
    "T04TD3884E:53b-37": "don shes 'gyur bar gzhag pa med //",
    "T04TD3884E:53b-38": "rnam pa rnams dang ma bral bas //",
    "T04TD3884E:53b-39": "rnam shes gcig pur mi 'gyur ro //",
    "T04TD3884E:53b-40": "de lta min na 'di gnyis la //",
    "T04TD3884E:53b-41": "gcig ces ji skad brjod par bya //",
    "T04TD3884E:53b-42": "dkar po dag la sogs pa la //",
    "T04TD3884E:53b-43": "shes pa de ni rim 'byung ste //",
    "T04TD3884E:53b-44": "mgyogs par 'byung phyir blun po dag / cig car snyam du shes pa yin //",
    "T04TD3884E:53b-45": "lcug ma'i sgra la sogs pa'i blo //",
    "T04TD3884E:53b-46": "rab tu mgyogs par 'byung yin na //",
    "T04TD3884E:53b-47": "de phyir cig car 'byung ba yi //",
    "T04TD3884E:53b-48": "'dir yang gcig phyir 'byung mi 'gyur //",
    "T04TD3884E:53b-49": "yid kyi rtog pa 'ba' zhig la'ang //",
    "T04TD3884E:53b-50": "rim du shes par mi 'gyur ro //",
    "T04TD3884E:54a-0": "ring du @54a * //",
    "T04TD3884E:54a-1": "gnas pa ma yin pas //",
    "T04TD3884E:54a-2": "blo rnams kun kyang mgyogs 'byung 'dra //",
    "T04TD3884E:54a-3": "de phyir yul rnams thams cad la //",
    "T04TD3884E:54a-4": "rim gyis 'dzin par mi 'gyur gyi //",
    "T04TD3884E:54a-5": "rnam pa dag ni tha dad ltar //",
    "T04TD3884E:54a-6": "cig car 'dzin par snang bar 'gyur //",
    "T04TD3884E:54a-7": "mgal me la yang cig car du //",
    "T04TD3884E:54a-8": "'khor lo snang ba'i 'khrul pa 'byung //",
    "T04TD3884E:54a-9": "gsal bar rab tu snang ba'i phyir //",
    "T04TD3884E:54a-10": "mthong bas mtshams sbyor ma yin no //",
    "T04TD3884E:54a-11": "'di ltar mtshams rnams sbyor ba ni //",
    "T04TD3884E:54a-12": "dran pas byed pa nyid yin gyi //",
    "T04TD3884E:54a-13": "mthong bas ma yin 'das pa yi //",
    "T04TD3884E:54a-14": "yun la 'dzin pa min phyir ro //",
    "T04TD3884E:54a-15": "de yi yul du gang gyur pa //",
    "T04TD3884E:54a-16": "de ni zhig pas gsal ma yin //",
    "T04TD3884E:54a-17": "de'i phyir 'khor lor snang ba 'di //",
    "T04TD3884E:54a-18": "gsal ba ma yin 'gyur ba'i rigs //",
    "T04TD3884E:54a-19": "ri mo rkyang pa mthong ba'i tshe //",
    "T04TD3884E:54a-20": "de la de bzhin sems mang po //",
    "T04TD3884E:54a-21": "ji ste gcig cha'i tshul gyis su //",
    "T04TD3884E:54a-22": "'byung bar 'gyur ba 'dod na ko //",
    "T04TD3884E:54a-23": "de lta yin na dkar la sogs //",
    "T04TD3884E:54a-24": "rnam pa sna gcig shes pa yang //",
    "T04TD3884E:54a-25": "thog ma dbus mtha' tha dad pas //",
    "T04TD3884E:54a-26": "dmigs pa sna tshogs nyid du 'gyur //",
    "T04TD3884E:54a-27": "rdul phran bdag nyid dkar la sogs //",
    "T04TD3884E:54a-28": "gcig pu'i bdag nyid cha med pa //",
    "T04TD3884E:54a-29": "shes pa gang la'ang snang gyur par //",
    "T04TD3884E:54a-30": "bdag gis rab tu tshor ba med //",
    "T04TD3884E:54a-31": "rnam shes lnga yi khams rnams ni //",
    "T04TD3884E:54a-32": "bsags la dmigs pa'i rnam pa yin //",
    "T04TD3884E:54a-33": "sems dang sems byung dmigs pa ni //",
    "T04TD3884E:54a-34": "drug par gzhag pa byas pa yin //",
    "T04TD3884E:54a-35": "phyi gzhung rnams la'ang rnam shes ni //",
    "T04TD3884E:54a-36": "gcig tu snang bar mi 'gyur te //",
    "T04TD3884E:54a-37": "yon tan la sogs ldan pa yi //",
    "T04TD3884E:54a-38": "rdzas la sogs pa dmigs phyir ro //",
    "T04TD3884E:54a-39": "nor bu gzi yi bdag nyid ltar //",
    "T04TD3884E:54a-40": "dngos po kun zhes lta ba la //",
    "T04TD3884E:54a-41": "de la 'dzin pa'i sems kyang ni //",
    "T04TD3884E:54a-42": "gcig pu'i ngo bor snang mi rigs //",
    "T04TD3884E:54a-43": "sa la sogs pa 'dus pa la //",
    "T04TD3884E:54a-44": "yul dang dbang por kun 'jog par //",
    "T04TD3884E:54a-45": "su 'dod de yi lugs la yang //",
    "T04TD3884E:54a-46": "dngos po gcig dang mthun 'jug med //",
    "T04TD3884E:54a-47": "snying stobs la sogs bdag sgra sogs //",
    "T04TD3884E:54a-48": "phyogs la'ang don gcig snang ba can //",
    "T04TD3884E:54a-49": "shes pa rigs pa ma yin te //",
    "T04TD3884E:54a-50": "gsum gyi bdag nyid yul snang phyir //",
    "T04TD3884E:54a-51": "dngos po'i ngo bo rnam gsum la //",
    "T04TD3884E:54a-52": "de ni gal te rnam gcig ste //",
    "T04TD3884E:54b-0": "@54b de dang mi mthun snang na ko //",
    "T04TD3884E:54b-1": "de ni der 'dzin ji ltar 'dod //",
    "T04TD3884E:54b-2": "phyi rol yul rnams med par yang //",
    "T04TD3884E:54b-3": "sna tshogs snang la rtag pa ste //",
    "T04TD3884E:54b-4": "gcig cha'am ji ste rim 'byung ba'i //",
    "T04TD3884E:54b-5": "rnam shes rung bar shin tu dka' //",
    "T04TD3884E:54b-6": "nam mkha' la sogs shes pa dag / ming tsam du ni snang ba rnams //",
    "T04TD3884E:54b-7": "yi ge du ma snang ba'i phyir //",
    "T04TD3884E:54b-8": "sna tshogs snang bar gsal ba yin //",
    "T04TD3884E:54b-9": "rnam shes sna tshogs min snang ba //",
    "T04TD3884E:54b-10": "'ga' zhig yod par gzhug na yang //",
    "T04TD3884E:54b-11": "'on kyang yang dag gzhag mi rung //",
    "T04TD3884E:54b-12": "mtshan nyid bcas la gnod mthong phyir //",
    "T04TD3884E:54b-13": "de phyir sna tshogs snang ba yi //",
    "T04TD3884E:54b-14": "rnam shes rnam pa kun tu gnas //",
    "T04TD3884E:54b-15": "de ni rnam pa tha dad ltar //",
    "T04TD3884E:54b-16": "gcig bu'i rang bzhin mi rigs so //",
    "T04TD3884E:54b-17": "ji ste thog ma med rgyud nyid //",
    "T04TD3884E:54b-18": "bag chags smin pas sprul pa yi //",
    "T04TD3884E:54b-19": "rnam pa dag ni snang ba yang //",
    "T04TD3884E:54b-20": "nor bas sgyu ma'i rang bzhin 'dra //",
    "T04TD3884E:54b-21": "de dag 'on kyang de dag gi / dngos de yang dag nyid dam ci //",
    "T04TD3884E:54b-22": "'on te ma brtags gcig pu na //",
    "T04TD3884E:54b-23": "dga' bar khas len 'di bsam mo //",
    "T04TD3884E:54b-24": "gal te yang dag rnam par shes //",
    "T04TD3884E:54b-25": "du mar 'gyur ro yang na ni //",
    "T04TD3884E:54b-26": "de dag gcig 'gyur 'gal ldan pas //",
    "T04TD3884E:54b-27": "gdon mi za bar so sor 'gyur //",
    "T04TD3884E:54b-28": "rnam pa tha dad ma yin na //",
    "T04TD3884E:54b-29": "g-yo dang mi g-yo la sogs pa //",
    "T04TD3884E:54b-30": "gcig gis thams cad g-yo la sogs //",
    "T04TD3884E:54b-31": "thal bar 'gyur te lan gdab dka' //",
    "T04TD3884E:54b-32": "phyi rol don gyi tshul la yang //",
    "T04TD3884E:54b-33": "de ltar rnam pa ma bral na //",
    "T04TD3884E:54b-34": "gcig gi chos su thams cad kyang //",
    "T04TD3884E:54b-35": "'jug par 'gyur te bzlog pa med //",
    "T04TD3884E:54b-36": "ji ste rnam pa'i grangs bzhin du //",
    "T04TD3884E:54b-37": "rnam par shes pa khas len na //",
    "T04TD3884E:54b-38": "de tshe rdul phran 'drar 'gyur ba //",
    "T04TD3884E:54b-39": "dpyad pa 'di las bzlog par dka' //",
    "T04TD3884E:54b-40": "gal te sna tshogs de gcig na //",
    "T04TD3884E:54b-41": "nam mkha'i gos can lugs sam ci //",
    "T04TD3884E:54b-42": "sna tshogs gcig pa'i rang bzhin min //",
    "T04TD3884E:54b-43": "rin chen sna tshogs la sogs 'dra //",
    "T04TD3884E:54b-44": "sna tshogs gcig po'i rang bzhin na //",
    "T04TD3884E:54b-45": "sna tshogs ngo bor snang ba dang //",
    "T04TD3884E:54b-46": "bsgribs dang ma bsgribs la sogs pa //",
    "T04TD3884E:54b-47": "tha dad 'di ni ji ltar 'gyur //",
    "T04TD3884E:54b-48": "ji ste ngo bo nyid du de'i //",
    "T04TD3884E:54b-49": "rnam pa 'di dag med pa ste //",
    "T04TD3884E:54b-50": "yang dag tu rnams med pa yi //",
    "T04TD3884E:54b-51": "rnam par shes pa nor bas snang //",
    "T04TD3884E:54b-52": "gal te med na ji lta bur //",
    "T04TD3884E:55a-0": "de dag 'di ltar @55a * //",
    "T04TD3884E:55a-1": "gsal bar tshor //",
    "T04TD3884E:55a-2": "de yi dngos las tha dad pa'i //",
    "T04TD3884E:55a-3": "shes pa de 'dra ma yin no //",
    "T04TD3884E:55a-4": "'di ltar gang la dngos gang med //",
    "T04TD3884E:55a-5": "de la der shes yod ma yin //",
    "T04TD3884E:55a-6": "bde ba min la bde sogs dang //",
    "T04TD3884E:55a-7": "dkar ba rnams la'ang mi dkar bzhin //",
    "T04TD3884E:55a-8": "rnam pa 'di la shes pa'i don //",
    "T04TD3884E:55a-9": "dngos su 'thad pa ma yin te //",
    "T04TD3884E:55a-10": "shes pa'i bdag dang bral ba'i phyir //",
    "T04TD3884E:55a-11": "nam mkha'i me tog la sogs bzhin //",
    "T04TD3884E:55a-12": "med pa nus pa med pas na //",
    "T04TD3884E:55a-13": "gdags pa'ang mi rung rta ru bzhin //",
    "T04TD3884E:55a-14": "med pa bdag snang shes skyed par //",
    "T04TD3884E:55a-15": "nus pa rung ba ma yin no //",
    "T04TD3884E:55a-16": "gang phyir de yod nges tshor ba /",
    "T04TD3884E:55a-17": "shes dang 'brel pa ci zhig yod //",
    "T04TD3884E:55a-18": "bdag med de yi bdag nyid dang //",
    "T04TD3884E:55a-19": "de las byung ba ma yin no //",
    "T04TD3884E:55a-20": "rgyu med na ni gang zhig gis //",
    "T04TD3884E:55a-21": "res 'ga' 'byung ba 'di rung 'gyur //",
    "T04TD3884E:55a-22": "rgyu dang ldan na gang zhig gis //",
    "T04TD3884E:55a-23": "gzhan gyi dbang las zlog par 'gyur //",
    "T04TD3884E:55a-24": "de med na ni shes de yang //",
    "T04TD3884E:55a-25": "rnam pa med pa nyid kyis 'gyur //",
    "T04TD3884E:55a-26": "shel sgong dag pa 'dra ba yin //",
    "T04TD3884E:55a-27": "shes pa rab tu tshor ba med //",
    "T04TD3884E:55a-28": "'di ni 'khrul pas shes she na //",
    "T04TD3884E:55a-29": "de ci 'khrul la rag las sam //",
    "T04TD3884E:55a-30": "de yi mthu yis byung na ni //",
    "T04TD3884E:55a-31": "de yang gzhan gyi dbang nyid do //",
    "T04TD3884E:55a-32": "dngos po gang gang rnam dpyad pa //",
    "T04TD3884E:55a-33": "de dang de la gcig nyid med //",
    "T04TD3884E:55a-34": "gang la gcig nyid yod min pa //",
    "T04TD3884E:55a-35": "de la du ma nyid kyang med //",
    "T04TD3884E:55a-36": "gcig dang du ma ma gtogs par //",
    "T04TD3884E:55a-37": "rnam pa gzhan dang ldan pa yi //",
    "T04TD3884E:55a-38": "dngos po mi rung 'di gnyis ni //",
    "T04TD3884E:55a-39": "phan tshun spangs te gnas phyir ro //",
    "T04TD3884E:55a-40": "de phyir dngos po 'di dag ni //",
    "T04TD3884E:55a-41": "kun rdzob pa nyid mtshan nyid 'dzin //",
    "T04TD3884E:55a-42": "gal te 'di dag don 'dod na //",
    "T04TD3884E:55a-43": "de la bdag gis ci zhig bya //",
    "T04TD3884E:55a-44": "ma brtags gcig pu nyams dga' zhing //",
    "T04TD3884E:55a-45": "skye dang 'jig pa'i chos can pa //",
    "T04TD3884E:55a-46": "don byed pa dag nus rnams kyis //",
    "T04TD3884E:55a-47": "rang bzhin kun rdzob pa yin rtogs //",
    "T04TD3884E:55a-48": "brtag pa ma byas nyams dga' ba'ang //",
    "T04TD3884E:55a-49": "bdag rgyu snga ma snga ma la //",
    "T04TD3884E:55a-50": "brten nas phyi ma phyi ma yi //",
    "T04TD3884E:55a-51": "'bras bu de 'dra 'byung ba yin //",
    "T04TD3884E:55a-52": "de phyir kun rdzob rgyu med na //",
    "T04TD3884E:55a-53": "rung min zhes pa'ang legs pa yin //",
    "T04TD3884E:55a-54": "gal te 'di yi nyer len pa //",
    "T04TD3884E:55a-55": "yang dag yin na de smros shig / dngos po kun gyi rang bzhin ni //",
    "T04TD3884E:55a-56": "rigs pa'i lam gyi rjes 'brang ba //",
    "T04TD3884E:55b-0": "@55b gzhan dag 'dod pa sel bar byed //",
    "T04TD3884E:55b-1": "de phyir rgol ba'i gnas med do //",
    "T04TD3884E:55b-2": "yod dang med dang yod med ces //",
    "T04TD3884E:55b-3": "khas mi len pa gang yin pa //",
    "T04TD3884E:55b-4": "de la nan tan ldan pas kyang //",
    "T04TD3884E:55b-5": "cir yang klan ka bya mi nus //",
    "T04TD3884E:55b-6": "de phyir yang dag nyid du na //",
    "T04TD3884E:55b-7": "dngos po gang yang grub pa med //",
    "T04TD3884E:55b-8": "de phyir de bzhin gshegs rnams kyis //",
    "T04TD3884E:55b-9": "chos rnams thams cad ma skyes gsungs //",
    "T04TD3884E:55b-10": "dam pa'i don dang mthun pa'i phyir //",
    "T04TD3884E:55b-11": "'di ni dam pa'i don zhes bya //",
    "T04TD3884E:55b-12": "yang dag tu na spros pa yi //",
    "T04TD3884E:55b-13": "tshogs rnams kun las de grol yin //",
    "T04TD3884E:55b-14": "skye la sogs pa med pa'i phyir //",
    "T04TD3884E:55b-15": "skye ba med la sogs mi srid //",
    "T04TD3884E:55b-16": "de yi ngo bo bkag pa'i phyir //",
    "T04TD3884E:55b-17": "de yi tshig gi sgra mi srid //",
    "T04TD3884E:55b-18": "yul med pa la dgag pa yi //",
    "T04TD3884E:55b-19": "sbyor ba legs pa yod ma yin //",
    "T04TD3884E:55b-20": "rnam par rtog la rten la yang //",
    "T04TD3884E:55b-21": "kun rdzob par 'gyur yang dag min //",
    "T04TD3884E:55b-22": "'o na de ni rtogs gyur pas //",
    "T04TD3884E:55b-23": "de yi rang bzhin mngon sum phyir //",
    "T04TD3884E:55b-24": "mi mkhas rnams kyang dngos rnams kyi //",
    "T04TD3884E:55b-25": "dngos po 'di 'dra cis mi rtogs //",
    "T04TD3884E:55b-26": "ma yin thog med rgyud lci bar //",
    "T04TD3884E:55b-27": "dngos por sgro btags dbang byas pas //",
    "T04TD3884E:55b-28": "de phyir srog chags thams cad kyis //",
    "T04TD3884E:55b-29": "mngon sum rtogs par mi 'gyur ro //",
    "T04TD3884E:55b-30": "de la sgro btags gcod byed pa //",
    "T04TD3884E:55b-31": "shes par byed pa'i gtan tshigs kyis //",
    "T04TD3884E:55b-32": "rjes su dpog rnams shes par byed //",
    "T04TD3884E:55b-33": "rnal 'byor dbang rnams mngon sum gsal //",
    "T04TD3884E:55b-34": "gzhung gis skyed pa'i bye brag gis //",
    "T04TD3884E:55b-35": "chos can spangs nas mkhas pa dang //",
    "T04TD3884E:55b-36": "bud med byis pa'i bar dag la //",
    "T04TD3884E:55b-37": "grags par gyur pa'i dngos rnams la //",
    "T04TD3884E:55b-38": "bsgrub dang bsgrub pa'i dngos po 'di //",
    "T04TD3884E:55b-39": "ma lus yang dag 'jug par 'gyur //",
    "T04TD3884E:55b-40": "de lta min na gzhi ma grub //",
    "T04TD3884E:55b-41": "la sogs len ni ji skad gdab //",
    "T04TD3884E:55b-42": "bdag ni snang ba'i ngang can gyis //",
    "T04TD3884E:55b-43": "dngos po dgag par mi byed de //",
    "T04TD3884E:55b-44": "de lta bas na bsgrub pa dang //",
    "T04TD3884E:55b-45": "bsgrub bya gzhag pa 'khrugs pa med //",
    "T04TD3884E:55b-46": "de phyir thog med srid rgyud nas //",
    "T04TD3884E:55b-47": "dngos dang dngos med rtogs sogs kyi //",
    "T04TD3884E:55b-48": "rigs dang mthun pa'i sa bon nyid //",
    "T04TD3884E:55b-49": "rjes su dpag par bya ba yin //",
    "T04TD3884E:55b-50": "'di ni dngos po'i mthu stobs kyis //",
    "T04TD3884E:55b-51": "'byung ba ma yin de med phyir //",
    "T04TD3884E:55b-52": "dngos po rnams kyi bdag nyid de //",
    "T04TD3884E:55b-53": "rgya cher rab tu bkag pa yin /",
    "T04TD3884E:56a-0": "@56a * // rim gyis 'byung phyir glo bur min //",
    "T04TD3884E:56a-1": "rtag 'byung ma yin rtag ma yin //",
    "T04TD3884E:56a-2": "de bas goms 'dra de nyid phyir //",
    "T04TD3884E:56a-3": "dang po rang gi rigs las skyes //",
    "T04TD3884E:56a-4": "de phyir rtag chad lta ba rnams //",
    "T04TD3884E:56a-5": "gzhung 'di la ni ring du gnas //",
    "T04TD3884E:56a-6": "ldog dang rjes su 'jug pa yang //",
    "T04TD3884E:56a-7": "sa bon myu gu lcug sogs bzhin //",
    "T04TD3884E:56a-8": "chos la bdag med mkhas pa ni //",
    "T04TD3884E:56a-9": "rang bzhin med pa goms byas pas //",
    "T04TD3884E:56a-10": "phyin ci log las byung ba yi //",
    "T04TD3884E:56a-11": "nyon mongs sgrib pa med par spong //",
    "T04TD3884E:56a-12": "rgyu dang 'bras bu'i dngos po ni //",
    "T04TD3884E:56a-13": "kun rdzob tu ni ma bzlog pas //",
    "T04TD3884E:56a-14": "kun nas nyon mongs rnam byang sogs //",
    "T04TD3884E:56a-15": "rnam par gzhag pa 'khrugs pa med //",
    "T04TD3884E:56a-16": "'di ltar rgyu dang 'bras bu yi //",
    "T04TD3884E:56a-17": "chos 'di rnam par gzhag pas na //",
    "T04TD3884E:56a-18": "tshogs rnams dri ma med pa yang //",
    "T04TD3884E:56a-19": "gzhung 'di nyid la rung ba yin //",
    "T04TD3884E:56a-20": "rnam par dag pa'i rgyu las ni //",
    "T04TD3884E:56a-21": "'bras bu rnam par dag pa 'byung //",
    "T04TD3884E:56a-22": "yang dag ltas byung tshul khrims kyi //",
    "T04TD3884E:56a-23": "yan lag la sogs rnam dag bzhin //",
    "T04TD3884E:56a-24": "de bzhin rnam dag ma yin las //",
    "T04TD3884E:56a-25": "'bras bu rnam dag ma yin 'byung //",
    "T04TD3884E:56a-26": "log lta'i stobs las byung ba yi //",
    "T04TD3884E:56a-27": "log par g-yem la sogs pa bzhin //",
    "T04TD3884E:56a-28": "tshad ma'i gnod pa yod pas na //",
    "T04TD3884E:56a-29": "dngos por dmigs pa yod pa ni //",
    "T04TD3884E:56a-30": "smig rgyu la sogs shes pa bzhin //",
    "T04TD3884E:56a-31": "phyin ci log par yongs su rtog / de phyir de mthus byung ba yi //",
    "T04TD3884E:56a-32": "pha rol phyin pa bsgrub pa kun //",
    "T04TD3884E:56a-33": "bdag dang bdag gir log pa las //",
    "T04TD3884E:56a-34": "byung ba bzhin du stobs chung ngo //",
    "T04TD3884E:56a-35": "dngos por dmigs pa med pa las //",
    "T04TD3884E:56a-36": "byung ba 'bras bu chen po ste //",
    "T04TD3884E:56a-37": "rgyas pa'i rgyu las byung ba'i phyir //",
    "T04TD3884E:56a-38": "sa bon grub po'i myug sogs bzhin //",
    "T04TD3884E:56a-39": "rgyu dang 'bras bur gyur pa yang //",
    "T04TD3884E:56a-40": "shes pa 'ba' zhig kho na ste //",
    "T04TD3884E:56a-41": "rang gi grub pa gang yin pa //",
    "T04TD3884E:56a-42": "de ni shes par gnas pa yin //",
    "T04TD3884E:56a-43": "sems tsam la ni brten nas su //",
    "T04TD3884E:56a-44": "phyi rol dngos med shes par bya //",
    "T04TD3884E:56a-45": "tshul 'dir brten nas de la yang //",
    "T04TD3884E:56a-46": "shin tu bdag med shes par bya //",
    "T04TD3884E:56a-47": "tshul gnyis shing rta zhon nas su //",
    "T04TD3884E:56a-48": "rigs pa'i srab skyogs 'ju byed pa //",
    "T04TD3884E:56a-49": "de dag de phyir ji bzhin don //",
    "T04TD3884E:56a-50": "theg pa chen po pa nyid 'thob //",
    "T04TD3884E:56a-51": "khyab dang dbang la sogs ma myong //",
    "T04TD3884E:56a-52": "dpag tu med par gnas pa'i rgyu //",
    "T04TD3884E:56a-53": "'jig rten spyi bor gyur pas kyang //",
    "T04TD3884E:56b-0": "shin tu myong @56b ba ma yin pa //",
    "T04TD3884E:56b-1": "yang dag bdud rtsi dag pa 'di //",
    "T04TD3884E:56b-2": "thugs rje dag pa'i rgyu can gyi //",
    "T04TD3884E:56b-3": "de bzhin gshegs pa ma gtogs par //",
    "T04TD3884E:56b-4": "gzhan gyi longs spyod ma yin no //",
    "T04TD3884E:56b-5": "de phyir log par bstan pa yi //",
    "T04TD3884E:56b-6": "grub mthar 'chel ba'i blo can la //",
    "T04TD3884E:56b-7": "de lugs rjes 'jug blo can rnams //",
    "T04TD3884E:56b-8": "snying rje nyid ni rab tu skye //",
    "T04TD3884E:56b-9": "blo nor ldan pas lugs gzhan la //",
    "T04TD3884E:56b-10": "ji ltar snying po med mthong ba //",
    "T04TD3884E:56b-11": "de ltar de dag skyob pa la //",
    "T04TD3884E:56b-12": "gus pa shin tu skye bar 'gyur //",
    "T04TD3884E:56b-13": "dbu ma'i rgyan gyi tshig le'ur byas pa /",
    "T04TD3884E:56b-14": "slob dpon zhi ba 'tsho ba dag dang gzhan gyi grub pa'i mtha' rgya mtsho'i pha rol tu son pa 'phags pa dag gi dbang phyug gi zhabs kyi padma rnyog pa med pa'i ze'u 'bru spyi bos len pas mdzad pa rdzogs so /",
    "T04TD3884E:56b-16": "// / rgya gar gyi mkhan po su ren dra bo dhi dang /",
    "T04TD3884E:56b-17": "zhu chen gyi lo ts'a ba bande ye shes sdes bsgyur cing zhus te gtan la phab pa'o /"
}