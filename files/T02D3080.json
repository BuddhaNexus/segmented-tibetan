{
    "T02D3080:176a-0": "@176a ` // s'atstsha lnga gdab pa'i cho ga bzhugs /",
    "T02D3080:176a-2": "* // de nas khrus byas gos gtsang bgos //",
    "T02D3080:176a-3": "spos kyi dkyil 'khor gru bzhi bya //",
    "T02D3080:176a-4": "mchod rten lnga gdab gro ga la //",
    "T02D3080:176a-5": "'khor lo bya ru rdzogs par bya //",
    "T02D3080:176a-6": "ba dan gdugs dang rgyal mtshan sogs //",
    "T02D3080:176a-7": "me tog phreng bas brgyan pa ni //",
    "T02D3080:176a-8": "dbus dang grva la bzhugs su gsol //",
    "T02D3080:176a-9": "bum pa gang ba bzhi la ni //",
    "T02D3080:176a-10": "byin gyis brlabs la phyogs bzhir gzhag / rma bya'i sgro lnga'i mu men dang //",
    "T02D3080:176a-11": "spos kyi sdong po snod bzhi yang //",
    "T02D3080:176a-12": "gra la legs par gzhag par bya //",
    "T02D3080:176a-13": "mchod yon spos dang me tog tshogs //",
    "T02D3080:176a-14": "mar me dri dang lha bshos dang //",
    "T02D3080:176a-15": "rol mo sna tshogs re ga byas mchod //",
    "T02D3080:176a-16": "aa las byung ba'i ngo mtshar mchog / thugs ni nam mkha' sangs rgyas nyid //",
    "T02D3080:176a-17": "gtsug tor dri med snying po'i mchog yid bzhin nor bu khyod phyag 'tshal //",
    "T02D3080:176a-18": "shes rab mchog gyur 'jam pa'i mgon //",
    "T02D3080:176a-19": "aa la la ho ngo bo'i chos //",
    "T02D3080:176a-20": "yid bzhin nor bu'i mchog 'byung ba //",
    "T02D3080:176a-21": "'jam pa'i mgon la phyag 'tshal bstod //",
    "T02D3080:176a-22": "de bzhin gshegs pa sh'akya thub //",
    "T02D3080:176a-23": "thugs rje'i mchog tu gyur pa ni //",
    "T02D3080:176a-24": "yid bzhin nor bu lta bur mtshungs //",
    "T02D3080:176a-25": "sh'akya thub par phyag 'tshal bstod //",
    "T02D3080:176a-26": "snying rje chen po'i mchog gyur pa //",
    "T02D3080:176a-27": "dri med dag pa'i snying po'i sku //",
    "T02D3080:176a-28": "'od zer 'bar bas gsung dag ba //",
    "T02D3080:176a-29": "spyan ras gzigs la phyag 'tshal bstod //",
    "T02D3080:176a-30": "bdud rnams 'joms pa'i rdo rje can //",
    "T02D3080:176b-0": "thugs kyi rdo rje yid bzhin @176b tshul ;",
    "T02D3080:176b-1": "/ nad rnams sel ba sman pa'i mchog / phyag na rdo rjer phyag 'tshal bstod //",
    "T02D3080:176b-2": "sdig bshags bsod nams rjes yi rang //",
    "T02D3080:176b-3": "'khor lo bskor dang myang mi 'da' //",
    "T02D3080:176b-4": "bsngo dang gsol gdab 'dod don zhu //",
    "T02D3080:176b-5": "gang 'dod pa yi las la 'jug / rgyun dang nar mar tshogs bsag bya /",
    "T02D3080:176b-6": "d'i pam ka ra shr'i dzny'a nas mdzad pa rdzogs so /",
    "T02D3080:176b-8": "// / dang por sems bskyed la gang la dmigs pa'i bsam rgyud dang bcas par bya'o //",
    "T02D3080:176b-9": "dang por bla ma sangs rgyas byang chub sems dpa' rnams dang /",
    "T02D3080:176b-10": "gtsug tor dri ma med pa la sogs pa mdun gyi nam mkha' la bzhugs par bsams la ;",
    "T02D3080:176b-11": "mchod pa rgya chen po dngos su dbul lo //",
    "T02D3080:176b-12": "de rnams kyis kyang bdag dang bum pa nad pa'am",
    "T02D3080:176b-13": "gang la sgrub par byed pa de la byin gyis",
    "T02D3080:176b-14": "rlob par gsol ba gdab pas byin gyis rlob par",
    "T02D3080:176b-15": "bsam mo // bum pa kha rgyan dang bcas pa de la rang yang khrus bya /",
    "T02D3080:176b-16": "gso sbyong la sogs pa gtsang mar byas la gzungs tshar brgya rtsa brgyad bzlas so //",
    "T02D3080:176b-17": "de nas gang la dmigs pa de la de bzhin",
    "T02D3080:176b-18": "gshegs pa thams cad kyis byin gyis brlab par bsams"
}