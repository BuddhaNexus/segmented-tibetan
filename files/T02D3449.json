{
    "T02D3449:106a-0": "@106a # // rgya gar skad du /",
    "T02D3449:106a-1": "aa ra pa tsa na s'a dha nam /",
    "T02D3449:106a-2": "bod skad du /",
    "T02D3449:106a-3": "aa ra pa tsa na'i sgrub thabs /",
    "T02D3449:106a-4": "'jam dpal gzhon nur gyur pa la phyag 'tshal lo //",
    "T02D3449:106a-5": "ri bong 'dzin pa ltar dkar glegs bam ral gris phyag mtshan pa //",
    "T02D3449:106a-6": "mchog gi blo gros rab mdzes zhi ba'i gzhon nu zur phud lnga //",
    "T02D3449:106a-7": "thar mchog dga' ba rgya chen padma'i 'dab 'dra'i spyan yangs pa //",
    "T02D3449:106b-0": "blo gros ngan pa bsreg mkhas 'jam pa'i dbyangs @106b la phyag 'tshal lo //",
    "T02D3449:106b-1": "gang gis blo phyed rgyun mi 'chad par mngon bsgoms pas //",
    "T02D3449:106b-2": "skye bos aa ra pa tsa na ni nges bsgrub phyir //",
    "T02D3449:106b-3": "dngos po ma lus rtogs pa'i byang chub thob pa yi //",
    "T02D3449:106b-4": "rin chen 'khor lo'i man ngag shin tu bsdu bar bya //",
    "T02D3449:106b-5": "mnyam gtsang sngags pas yid du 'ong pa'i sa yi char //",
    "T02D3449:106b-6": "dri zhim me tog gcal bkram spos chus byugs gyur nas //",
    "T02D3449:106b-7": "gang zhig 'jam zhing yid 'ong stan la nyer gnas te //",
    "T02D3449:106b-8": "bde ba shin tu mtshan med byang chub sems bsgom bya //",
    "T02D3449:106b-9": "rang bzhin dag pa'i sngags ni yang dag brjod //",
    "T02D3449:106b-10": "kun nas ma lus stong par rab bsgoms te //",
    "T02D3449:106b-11": "gzhan don bcas pa bdag gi lus 'di yang //",
    "T02D3449:106b-12": "'di ni 'od gsal mtha' ru lan cig bsam //",
    "T02D3449:106b-13": "de nas par snang zla ba'i dkyil 'khor la //",
    "T02D3449:106b-14": "dbyangs yig dang po 'od dang ldan pa bsgom //",
    "T02D3449:106b-15": "de nas 'dir ni shin tu dkar ba'i dh'i: //",
    "T02D3449:106b-16": "de las 'jam dbyangs dri ma med pa bsgom //",
    "T02D3449:106b-17": "ri bong gis mtshan bye ba'i 'od mtshungs la //",
    "T02D3449:106b-18": "rgyan rnams kun gyis brgyan gyur rab tu 'bar //",
    "T02D3449:106b-19": "bsam gtan mthar phyin chu skyes steng na bzhugs //",
    "T02D3449:106b-20": "chags bcas cung zad 'dzum zhing yid du 'ong //",
    "T02D3449:106b-21": "rang gi snying gar aa yig mchog ni rnam 'phro legs bltas la //",
    "T02D3449:106b-22": "mnyam med 'od zer dra ba dang ldan 'khor lo rtsibs brgyad gzugs //",
    "T02D3449:106b-23": "de yi steng du sngags pas zla ba'i dkyil 'khor rnam par bsgom //",
    "T02D3449:106b-24": "de yis ri bong 'dzin ltar 'jam dbyangs nyid dang de bzhin du //",
    "T02D3449:106b-25": "g-yas phyogs yid 'ong gzugs can 'dzum zhing zur gyis lta byed pa //",
    "T02D3449:106b-26": "nu ma zung dag rab rgyas skra ldan ma de lta byed pa //",
    "T02D3449:106b-27": "g-yon phyogs rab mdzes sgeg pa'i gzugs ldan nye ba'i skra can ma //",
    "T02D3449:106b-28": "yon tan ma lus gter gyur tsa na dag las bsgom par bya //",
    "T02D3449:106b-29": "mdun du nges dgod dra ba can gyi 'od //",
    "T02D3449:106b-30": "dri med rab dkar ra yig las byung nyid //",
    "T02D3449:106b-31": "pa yig las byung 'od zer rang bzhin can //",
    "T02D3449:106b-32": "yid 'ong zla 'od rgyab tu dgod par bya //",
    "T02D3449:106b-33": "yang na yi ge 'od zer rab 'bar ba'i //",
    "T02D3449:106b-34": "mthu ldan rgya chen rnam par bsgom bya ste //",
    "T02D3449:106b-35": "de rnams mi shes ri bong rab 'joms shing //",
    "T02D3449:106b-36": "ye shes dam pa rnyog pa med par mdzad //",
    "T02D3449:106b-37": "'og tu 'khor lo myur du 'khor bsams nas //",
    "T02D3449:106b-38": "gti mug mun pa mtha' dag 'joms par mdzad //",
    "T02D3449:106b-39": "yi dam lha sku mi 'gyur nyid bltas nas //",
    "T02D3449:106b-40": "'od zer dra chen zla ba'i dkyil 'khor bzhin//",
    "T02D3449:107a-0": "@107a * // zla ltar 'od zer sprin tshogs rgya chen rnams //",
    "T02D3449:107a-1": "nges 'thon phyogs bcu rnams su 'phro bar blta //",
    "T02D3449:107a-2": "bdag lus de bzhin sems can rnams brgyan te //",
    "T02D3449:107a-3": "mtha' nas slar 'ongs zla ba la zhugs te //",
    "T02D3449:107a-4": "mchog gi sngags pas blo gros brtan zhing man ngag ji bzhin du //",
    "T02D3449:107a-5": "aa ra pa tsa na mchog sngags bzlas bsgom la 'bad byas na //",
    "T02D3449:107a-6": "myur du sa mchog rnams dang dri med yid 'ong phar phyin rnams //",
    "T02D3449:107a-7": "blo gros ngan pa'i nyes pa kun bcom rgyal rnams thob par 'gyur //",
    "T02D3449:107a-8": "bla ma dam pa dga' rab rdo rje dam chos mdzod gyur pas //",
    "T02D3449:107a-9": "bde gshegs tshogs kyi spyan sngar gang rnams cho gas dbang bskur ba'i//",
    "T02D3449:107a-10": "blo gros bzang po mi pham bshes gnyen skye bo'i blo gros rnams //",
    "T02D3449:107a-11": "bsgrub phyir aa ra pa tsa na mchog 'khor lo gzhung bzhin sbyar //",
    "T02D3449:107a-12": "'khor lo'i cho ga'i mchog ni legs sbyar ba'i //",
    "T02D3449:107a-13": "bdag gis bsod nams rgya chen thob bsdus pa //",
    "T02D3449:107a-14": "gang des 'gro kun sdig las rnam rgyal zhing //",
    "T02D3449:107a-15": "bde ba'i mtha' gcig 'jam dbyangs mchog gyur cig /",
    "T02D3449:107a-16": "aa ra pa tsa na'i sgrub thabs slob dpon mi"
}