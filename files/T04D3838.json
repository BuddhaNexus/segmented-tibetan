{
    "T04D3838:149a-0": "@149a # // rgya gar skad du /",
    "T04D3838:149a-1": "aa bu dha bo dha ka n'a ma pra ka ra na /",
    "T04D3838:149a-2": "bod skad du /",
    "T04D3838:149a-3": "ma rtogs pa rtogs par byed pa zhes bya ba'i rab tu byed pa /",
    "T04D3838:149a-4": "'jam dpal gzhon nur gyur pa la phyag 'tshal lo //",
    "T04D3838:149a-5": "skyon med yon tan rgya mtsho yi //",
    "T04D3838:149a-6": "'jam pa'i dpal la phyag 'tshal te //",
    "T04D3838:149a-7": "de nyid ma rtogs rtogs byed pa //",
    "T04D3838:149a-8": "bdag gis brtse bas bri bar bya //",
    "T04D3838:149a-9": "de nas gzhan gyis brgal ba dang /",
    "T04D3838:149a-10": "dgag pa dang /",
    "T04D3838:149a-11": "de'i rtogs pa dang /",
    "T04D3838:149a-12": "chos kyi de kho na nyid do //",
    "T04D3838:149a-13": "gzhan gyis brgal ba ni gang zhe na /",
    "T04D3838:149a-14": "smras pa /",
    "T04D3838:149a-15": "bdag yod do //",
    "T04D3838:149a-16": "de yang rtag pa dang /",
    "T04D3838:149a-17": "khyab pa dang /",
    "T04D3838:149a-18": "gcig pu dang /",
    "T04D3838:149a-19": "byed pa po dang /",
    "T04D3838:149a-20": "za ba po yin no //",
    "T04D3838:149a-21": "'dir yang dgag pa ni bdag 'di gang yin /",
    "T04D3838:149a-22": "re zhig phung po ni bdag ma yin te /",
    "T04D3838:149a-23": "skye ba dang 'jig pa'i chos can yin pa'i phyir ro //",
    "T04D3838:149a-24": "phung po bdag las gzhan yang ma yin te /",
    "T04D3838:149a-25": "'di ltar bum pa las snam bu bzhin du tha dad pa mi dmigs pa'i phyir ro //",
    "T04D3838:149a-26": "bum pa la chu 'am chu la snam bu bzhin du rten dang brten pa yang ma yin no //",
    "T04D3838:149a-27": "'bras bu dang shun pa bzhin du phung po'i gnas lugs kyang ma yin no //",
    "T04D3838:149a-28": "phung po la 'du ba yang ma yin te /",
    "T04D3838:149a-29": "phung po rnams ni med ba nyid kyi phyir ro //",
    "T04D3838:149a-30": "lha sbyin ba lang dang ldan pa bzhin du phung po dang ldan pa yang ma yin no //",
    "T04D3838:149a-31": "de nas pha rol rgol bas /",
    "T04D3838:149a-32": "'di skad smras te /",
    "T04D3838:149a-33": "bdag med na de'i tshe sbyin pa la sogs pa'i",
    "T04D3838:149a-34": "las dang 'bras bu 'brel pa don med par 'gyur",
    "T04D3838:149a-35": "te / ji ltar ba lang shin rva dang mjug ma dang /",
    "T04D3838:149b-0": "rmig pa la sogs pa 'grub bar 'gyur ba bzhin no zhe @149b na /",
    "T04D3838:149b-1": "brjod pa dpe'i khyad par nyon cig / dper na",
    "T04D3838:149b-2": "zla ba'i 'od la thag pa la sprul du shes",
    "T04D3838:149b-3": "nas skrag pa de lta bu la gang gi che",
    "T04D3838:149b-4": "mar ma thags nas blta ba de'i tshe 'di ni",
    "T04D3838:149b-5": "thag pa yin la /",
    "T04D3838:149b-6": "'di ni sprul ma yin gyi 'on kyang sgro btags",
    "T04D3838:149b-7": "pa nyid bsal ba yin no zhes bya ba lta",
    "T04D3838:149b-8": "bu'o / gang zag la bdag med pa bsdus pa'o //",
    "T04D3838:149b-9": "yang smras pa /",
    "T04D3838:149b-10": "re zhig thag pa ni yod do zhe na /",
    "T04D3838:149b-11": "smras pa /",
    "T04D3838:149b-12": "'di ni thag pa ma yin gyi rkyang pa gnyis yin no //",
    "T04D3838:149b-13": "rkyang pa yang med de rdul phra rab 'dus pa'i phyir ro //",
    "T04D3838:149b-14": "rdul phra rab kyang yod pa ma yin te /",
    "T04D3838:149b-15": "phyogs cha'i bye brag gis te /",
    "T04D3838:149b-16": "phyogs kyi dbye bas phye ba na /",
    "T04D3838:149b-17": "rdul phran la yang dbye ba mthong /",
    "T04D3838:149b-18": "gang la cha shas kyis brtags nas /",
    "T04D3838:149b-19": "de yi rdul phran ji ltar yod /",
    "T04D3838:149b-20": "'o na med pa yin la rag mod ce na /",
    "T04D3838:149b-21": "dngos po yod pa ma yin no //",
    "T04D3838:149b-22": "dngos med gang gi yin par 'gyur /",
    "T04D3838:149b-23": "gang gis dngos dang dngos med shes /",
    "T04D3838:149b-24": "zhes bya ba ni chos la bdag med pa'o //",
    "T04D3838:149b-25": "'dir smras pa /",
    "T04D3838:149b-26": "skye ba dang /",
    "T04D3838:149b-27": "gnas pa dang /",
    "T04D3838:149b-28": "'jig pa ji ltar blta bar bya zhe na /",
    "T04D3838:149b-29": "brjod pa /",
    "T04D3838:149b-30": "ci zhig yod par srid par smras pa /",
    "T04D3838:149b-31": "skye ba'o //",
    "T04D3838:149b-32": "gnas pa dang 'jig pa med par skye ba 'dod",
    "T04D3838:149b-33": "na de'i tshe ri bong gi rva la sogs pa",
    "T04D3838:149b-34": "dag gi skye ba gang gis zlog par byed /",
    "T04D3838:149b-35": "smras pa /",
    "T04D3838:149b-36": "yod du chug mod ce na /",
    "T04D3838:149b-37": "skye ba dang /",
    "T04D3838:149b-38": "'jig pa med na 'o na gang gis gnas pa yin zhe na /",
    "T04D3838:149b-39": "smras pa /",
    "T04D3838:149b-40": "'jig pa yang yin mod ce na /",
    "T04D3838:149b-41": "de ni mi rigs te /",
    "T04D3838:149b-42": "ji ltar gang la skye ba dang 'jig pa med pa de la 'jig par 'gyur ro zhe na /",
    "T04D3838:149b-43": "'on te cig car 'byung bar 'gyur ro zhe na /",
    "T04D3838:149b-44": "ma yin te phan tshun 'gal ba'i phyir snang ba dang mun pa bzhin no //",
    "T04D3838:149b-45": "yang rnam par shes pa smra bas 'di skad du smras pa /",
    "T04D3838:149b-46": "rnam par shes pa yod do //",
    "T04D3838:149b-47": "brjod pa /",
    "T04D3838:149b-48": "gal te rnam par shes pa yod na de'i tshe",
    "T04D3838:149b-49": "de'i rang gi ngo bo ston cig / ci ngo",
    "T04D3838:149b-50": "bo gcig pa zhig gam yang na ngo bo du",
    "T04D3838:149b-51": "ma zhig yin / re zhig ngo bo du ma",
    "T04D3838:149b-52": "zhig yin te yul du ma'i bye brag gis tha",
    "T04D3838:149b-53": "dad pa'i phyir ro //",
    "T04D3838:149b-54": "gcig gi ngo bo med pa na du ma'i ngo bo med do //",
    "T04D3838:150a-0": "de gcig gi ngo @150a * //",
    "T04D3838:150a-1": "bor yang ma dmigs la /",
    "T04D3838:150a-2": "don 'ga' zhig kyang mi rung ste /",
    "T04D3838:150a-3": "rang ngam gzhan nam gnyi ga'am rgyu med pa las skye ba mi 'thad pa'i phyir ro //",
    "T04D3838:150a-4": "yang smras pa /",
    "T04D3838:150a-5": "gal te 'di dag thams cad med na ci zhig yod ce na /",
    "T04D3838:150a-6": "mgal me'i 'khor lo sprul pa dang //",
    "T04D3838:150a-7": "rmi lam sgyu ma chu zla dang //",
    "T04D3838:150a-8": "rlangs pa phug gi brag ca dang //",
    "T04D3838:150a-9": "smig rgyu sprin dang mtshungs pa yin //",
    "T04D3838:150a-10": "'di la gsal cha ci yang med //",
    "T04D3838:150a-11": "bsnan par bya ba cung zad med //",
    "T04D3838:150a-12": "yang dag nyid la yang dag blta //",
    "T04D3838:150a-13": "yang dag mthong na rnam par grol //",
    "T04D3838:150a-14": "'di la thams cad dmigs med de //",
    "T04D3838:150a-15": "dmigs pa med par rab tu gsal //",
    "T04D3838:150a-16": "blo ni dmigs pa med byas nas //",
    "T04D3838:150a-17": "dmigs pa med pa 'byung bar 'gyur //",
    "T04D3838:150a-18": "ma rtogs pa rtogs par byed pa zhes bya ba'i",
    "T04D3838:150a-19": "rab tu byed pa gnyi ga bdag med par rab",
    "T04D3838:150a-20": "tu gsal bar byed pa /",
    "T04D3838:150a-21": "slob dpon 'phags pa klu sgrub kyis mdzad pa rdzogs so /",
    "T04D3838:150a-23": "// / pandi ta aa na nta dang /"
}