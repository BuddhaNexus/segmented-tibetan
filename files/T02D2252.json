{
    "T02D2252:141b-0": "@141b # // rgya gar skad du /",
    "T02D2252:141b-1": "she ka nir de sha n'a ma /",
    "T02D2252:141b-2": "bod skad du /",
    "T02D2252:141b-3": "dbang bskur ba nges par bstan pa zhes bya ba /",
    "T02D2252:141b-4": "'jam dpal gzhon nur gyur pa la phyag 'tshal lo //",
    "T02D2252:141b-5": "gang las kun dga' skye 'gyur zhing //",
    "T02D2252:141b-6": "skad cig ma bzhi'i rgyur 'gyur gang //",
    "T02D2252:141b-7": "dbye bas byang chub grub pa'i phyir //",
    "T02D2252:141b-8": "ae wam rnam par phyag 'tshal lo //",
    "T02D2252:141b-9": "drag po'i sbyor ba spangs ba yi //",
    "T02D2252:141b-10": "sna tshogs de nas rnam par smin //",
    "T02D2252:141b-11": "gsum pa mtshan nyid bral ba ste //",
    "T02D2252:141b-12": "rnam par nyed pa de nas shes //",
    "T02D2252:141b-13": "rnam nyed kun du spyod ce na //",
    "T02D2252:141b-14": "gsum pa ji ltar 'dod par byed //",
    "T02D2252:141b-15": "gang phyir de tshe dpyod med de //",
    "T02D2252:141b-16": "mtshan nyid med par rig par 'gyur //",
    "T02D2252:141b-17": "de phyir mtshan nyid bral bar rigs //",
    "T02D2252:141b-18": "de phyir gsum pa de nyid yin //",
    "T02D2252:141b-19": "rang gi nyid de dngos grub 'gyur//",
    "T02D2252:141b-20": "lung ston dang yang ldan pa yin //",
    "T02D2252:141b-21": "'o dang 'khyud pa sna tshogs nyid //",
    "T02D2252:141b-22": "srub pa rnam par smin pa nyid //",
    "T02D2252:141b-23": "nor pu mtshan nyid bral zhes zer //",
    "T02D2252:141b-24": "de nas dbang bskur yang dag rigs //",
    "T02D2252:141b-25": "de ni dbang bskur ngan pa yin //",
    "T02D2252:141b-26": "rin chen dkyil du rang rig pa //",
    "T02D2252:141b-27": "gal te de nyid de yin na //",
    "T02D2252:141b-28": "zhi ba rig byed de nyid 'gyur //",
    "T02D2252:141b-29": "'di ni sangs rgyas pa mi bzhed //",
    "T02D2252:141b-30": "de yang zhi bar nges par bsgrags //",
    "T02D2252:141b-31": "lha mos zhus pa'i rgyud las /",
    "T02D2252:141b-32": "lha mo rin chen grong khyer 'di //",
    "T02D2252:141b-33": "padma'i ze'u 'bru zhu bar 'gyur //",
    "T02D2252:141b-34": "mnyam dus drag po zhi ba mchog / de nyid nus pa mchog gi mchog /",
    "T02D2252:141b-35": "mtshan nyid mtshon pa rnam bral ba //",
    "T02D2252:141b-36": "ngag gi mtshon pa rnams dang bral //",
    "T02D2252:141b-37": "zhi ba nus pa mnyam sbyor bas //",
    "T02D2252:141b-38": "rmad du byung ba'i bde ba mchog / nus pa'i yul du bsgom bya na //",
    "T02D2252:141b-39": "srid pa de nyid du na med //",
    "T02D2252:141b-40": "sgro btags thams cad nyams pa yin //",
    "T02D2252:142a-0": "stong par mthong ba @142a * //",
    "T02D2252:142a-1": "nus pa yin //",
    "T02D2252:142a-2": "zhes 'byung ba dang /",
    "T02D2252:142a-3": "autstshushma'i rgyud las kyang //",
    "T02D2252:142a-4": "zhi ba nus pa mnyam sbyor pa'i //",
    "T02D2252:142a-5": "dam pa bde ba mchog gnyis med //",
    "T02D2252:142a-6": "zhi min nus pa ma yin pa //",
    "T02D2252:142a-7": "rin chen dkyil du gnas pa'o //",
    "T02D2252:142a-8": "rnal 'byor brtags ba las kyang /",
    "T02D2252:142a-9": "bya ba byas pa'i rnal 'byor bas //",
    "T02D2252:142a-10": "ye shes bdud rtsi'i ngoms gyur nas //",
    "T02D2252:142a-11": "bya ba cung zhig yod ma yin //",
    "T02D2252:142a-12": "yod na de nyid rig ma yin //",
    "T02D2252:142a-13": "rig byed kyi mtha' gsang bar smra ba las kyang /",
    "T02D2252:142a-14": "dbang bo yul las tshor min pa'i //",
    "T02D2252:142a-15": "ye shes nyi ma'i gzhung gis 'dod //",
    "T02D2252:142a-16": "tshor ba kun dga' tsam nyid de //",
    "T02D2252:142a-17": "legs ldan smra ba'i gzhung gis 'dod //",
    "T02D2252:142a-18": "nus dang phrad cing sbyor ba las //",
    "T02D2252:142a-19": "nus pa dbang gyur mthar thug pa //",
    "T02D2252:142a-20": "tshangs pa'i bde ba de nyid gang //",
    "T02D2252:142a-21": "bde des mngon sum grol bar 'gyur //",
    "T02D2252:142a-22": "der ni bde ba rgyun mi 'chad //",
    "T02D2252:142a-23": "sdug bsngal 'byung ba med pa yin //",
    "T02D2252:142a-24": "kun du dga' pa tshangs pa'i gzungs //",
    "T02D2252:142a-25": "de la thar pa zhes brjod do //",
    "T02D2252:142a-26": "cung zhig gang dang gang mthong ba //",
    "T02D2252:142a-27": "de dang de ni tshangs par brtags //",
    "T02D2252:142a-28": "des na sems ni gzhan mi 'gyur //",
    "T02D2252:142a-29": "tshangs pa nyid la rnam par gnas //",
    "T02D2252:142a-30": "gang gis mya ngan 'das mthong ba //",
    "T02D2252:142a-31": "chags pa chags pa'i sems nyid kyang //",
    "T02D2252:142a-32": "sdug pa mthong ba gnyis gcig pus //",
    "T02D2252:142a-33": "mthong ba gzhan gyis ci zhig bya //",
    "T02D2252:142a-34": "chos dang chos min spangs nas ni //",
    "T02D2252:142a-35": "bden dang brdzun pa gnyi ga spangs //",
    "T02D2252:142a-36": "bden dang brdzun gnyis spangs nas su //",
    "T02D2252:142a-37": "gang zhig spangs pa de yang spangs //",
    "T02D2252:142a-38": "zhes 'byung ba dang /",
    "T02D2252:142a-39": "legs ldan gyi glu las kyang //",
    "T02D2252:142a-40": "dngos po bden pa yod ma yin //",
    "T02D2252:142a-41": "mi bden dngos kyang yod ma yin //",
    "T02D2252:142a-42": "de dag gnyi ga'i mtha' mthong ba //",
    "T02D2252:142a-43": "de yis de nyid mthong ba'o //",
    "T02D2252:142a-44": "zhes 'byung ba dang /",
    "T02D2252:142a-45": "gzhan yang /",
    "T02D2252:142a-46": "gzung ba gzugs kyis stong pa'i sems //",
    "T02D2252:142a-47": "mi bskyod pa zhes brjod ce na //",
    "T02D2252:142a-48": "rang gi lung gis gnod pa yin //",
    "T02D2252:142a-49": "rdo rje sems dpa'i rgya ldan par //",
    "T02D2252:142a-50": "ci phyir 'di ltar nges pa ru //",
    "T02D2252:142a-51": "ston pa pos ni bstan pa yin //",
    "T02D2252:142a-52": "'di ni de bzhin gshegs pa yis //",
    "T02D2252:142a-53": "dbugs dbyung blo yi dang por bstan //",
    "T02D2252:142a-54": "rdo rje nang gi rnam bcas skye //",
    "T02D2252:142b-0": "de yi rtse @142b mor rnam med skye //",
    "T02D2252:142b-1": "dbu mar gnas zhes gang smra ba //",
    "T02D2252:142b-2": "kho bo bla ma de mi 'dod //",
    "T02D2252:142b-3": "rdo rje'i nang dang de rtse dang //",
    "T02D2252:142b-4": "thod pa'i nang du lhung ba dang //",
    "T02D2252:142b-5": "bar na 'dug pa'ang mi 'dod la //",
    "T02D2252:142b-6": "de nyid bla ma'i kha las rig / dga' ba sna tshogs nyid du brjod //",
    "T02D2252:142b-7": "de la sogs pa legs gnas pa //",
    "T02D2252:142b-8": "nor bu'i nang du chud la sogs //",
    "T02D2252:142b-9": "bla mas bstan pa ji ltar sbyar //",
    "T02D2252:142b-10": "dgod la sogs pa'i dga' ba gang //",
    "T02D2252:142b-11": "slob dpon la sogs 'dod pa gang //",
    "T02D2252:142b-12": "de yi rnam gzhag bskyed rim la //",
    "T02D2252:142b-13": "rdzogs pa'i rim pa ma yin no //",
    "T02D2252:142b-14": "sna tshogs pas na mgrin sna tshogs //",
    "T02D2252:142b-15": "bde ba smin pa nor bu'i rtser //",
    "T02D2252:142b-16": "bla mas de nyid rnam shes bya //",
    "T02D2252:142b-17": "rnam nyed rnam bral dga' ba nyid //",
    "T02D2252:142b-18": "las kyi phyag rgya la bsten nas //",
    "T02D2252:142b-19": "chos kyi phyag rgya rnam par bsgom //",
    "T02D2252:142b-20": "de yi steng du phyag rgya che //",
    "T02D2252:142b-21": "gang las dam tshig yong 'byung ba'o //",
    "T02D2252:142b-22": "dga' ba phyag rgyas so so la //",
    "T02D2252:142b-23": "phyag rgya chen po ma rtogs par //",
    "T02D2252:142b-24": "lung dang rang gi rigs pa dang //",
    "T02D2252:142b-25": "bla ma dam pa'i man ngag gis //",
    "T02D2252:142b-26": "sna tshogs las kyi phyag rgya nyid //",
    "T02D2252:142b-27": "rnam smin 'gro ba'i bdag nyid do //",
    "T02D2252:142b-28": "de la mtshan bral brtan pa nyid //",
    "T02D2252:142b-29": "rnam nyed 'gro ba rnam lta ba //",
    "T02D2252:142b-30": "kun la rab tu mi gnas pa //",
    "T02D2252:142b-31": "phyag rgya che zhes grags pa yin //",
    "T02D2252:142b-32": "dri ma med phyir rang rig phyir //",
    "T02D2252:142b-33": "rnam pa sna tshogs sogs 'byung min //",
    "T02D2252:142b-34": "ye shes gang zhig 'bad med pa //",
    "T02D2252:142b-35": "bsam du med ces de brjod do //",
    "T02D2252:142b-36": "bsams nas gang zhig bsam med byed //",
    "T02D2252:142b-37": "de nyid bsam du med mi 'gyur //",
    "T02D2252:142b-38": "dbu ma'i don gyi rjes 'brangs nas //",
    "T02D2252:142b-39": "gang zhig de bzhin nyid mthong nas //",
    "T02D2252:142b-40": "mngon sum gang tshe rig gyur pa //",
    "T02D2252:142b-41": "de nyid rig de de nor ldan //",
    "T02D2252:142b-42": "ji snyed sgro btags thams cad ni //",
    "T02D2252:142b-43": "thams cad kun du med gyur pa //",
    "T02D2252:142b-44": "sgro btags med pa dbu ma'i don //",
    "T02D2252:142b-45": "de ni dgag sgrub gang zhig yod //",
    "T02D2252:142b-46": "shes dang shes byar ming 'dogs pa //",
    "T02D2252:142b-47": "snyam pa de ni gzhan ma yin //",
    "T02D2252:142b-48": "ji ltar de ltar kun sngon nas //",
    "T02D2252:142b-49": "ji ltar blo bzhin de ltar min //",
    "T02D2252:142b-50": "ma skyes 'gro bar gang yin blo //",
    "T02D2252:142b-51": "dag par sangs rgyas kyis nges bstan //",
    "T02D2252:142b-52": "'gro kun de yi rang bzhin 'dren //",
    "T02D2252:142b-53": "blo dang ldan pas 'bad med par //",
    "T02D2252:143a-0": "@143a * // rnam rtog 'di nyid rten cing 'byung //",
    "T02D2252:143a-1": "'brel pa sgom pa ma yin no //",
    "T02D2252:143a-2": "'di nyid mya ngan 'das pa ste //",
    "T02D2252:143a-3": "sems nyid 'khrul par ma byed cing //",
    "T02D2252:143a-4": "gnyen po'i phyogs la mi gnas shing //",
    "T02D2252:143a-5": "de nyid la yang mi chags ba //",
    "T02D2252:143a-6": "gang gi 'bras bu 'ang mi 'dod pa //",
    "T02D2252:143a-7": "de yis phyag rgya chen po shes //",
    "T02D2252:143a-8": "ji ltar las kyi phyag rgya la //",
    "T02D2252:143a-9": "dga' ba la sogs gnas pa ltar //",
    "T02D2252:143a-10": "de bzhin dam tshig phyag rgya la //",
    "T02D2252:143a-11": "rdo rje slob dpon nye bar ston //",
    "T02D2252:143a-12": "las kyi phyag rgya sna tshogs nyid //",
    "T02D2252:143a-13": "chos kyi phyag rgya rnam smin skyes //",
    "T02D2252:143a-14": "mtshan nyid bral ba phyag rgya che //",
    "T02D2252:143a-15": "rnam par nyed pa dam tshig 'gyur //",
    "T02D2252:143a-16": "phyag rgya chen po mi shes par //",
    "T02D2252:143a-17": "las kyi phyag rgya gcig sgrub pa //",
    "T02D2252:143a-18": "brgyud pa'i de nyid la nyams pas //",
    "T02D2252:143a-19": "rnal 'byor pa de du 'bod 'gro //",
    "T02D2252:143a-20": "ji srid gtso bor ri khrod pa'i //",
    "T02D2252:143a-21": "zhabs kyi rdul lam reg par //",
    "T02D2252:143a-22": "de srid phyag rgya bzhi dang ni //",
    "T02D2252:143a-23": "skad cig ma bzhi mi shes so //",
    "T02D2252:143a-24": "mgon po chos nyid ji lta bu //",
    "T02D2252:143a-25": "chos rnams thams cad rnam dag pa //",
    "T02D2252:143a-26": "ji lta bur ni rnyed 'gyur gsungs //",
    "T02D2252:143a-27": "chos rnams kun gyi ngo bo nyid //",
    "T02D2252:143a-28": "yang dag dbang bskur cho ga'i don //",
    "T02D2252:143a-29": "drag po'i dbang bskur ngan spangs pas //",
    "T02D2252:143a-30": "bdag gis gang byas bsod nams des //",
    "T02D2252:143a-31": "'gro ba rnams ni bde gyur cig / dbang bskur ba nges par bstan pa zhes bya ba /",
    "T02D2252:143a-32": "slob dpon rgyal ba mee tri pas mdzad pa rdzogs so /",
    "T02D2252:143a-34": "// rgya gar gyi mkhan po krishna: pandi ta dang /"
}