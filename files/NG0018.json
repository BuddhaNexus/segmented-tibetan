{
    "NG0018:1": "@#// rgya gar skad du / ma ha san+ti rat+na sam",
    "NG0018:2": "sa ra mu lats+tshe da na tan+t+ra na ma /",
    "NG0018:3": "bod skad du / rdzogs pa chen po rin po",
    "NG0018:4": "che 'khor ba rtsad gcod kyi rgyud ces bya ba",
    "NG0018:5": "/ bcom ldan 'das dpal rang byung gi ngo bo",
    "NG0018:6": "nyid ye shes kyi sku dang ldan pa la phyag",
    "NG0018:7": "/ 'tshal lo // 'di skad bdag gis gsungs pa'i dus gcig na /",
    "NG0018:8": "bcom ldan 'das 'og min gyi gnas na /",
    "NG0018:9": "sku byang chub kyi snying po la bzhugs pas /",
    "NG0018:10": "rdo rje sems dpa' la gzigs nas //",
    "NG0018:11": "ye shes 'khor lo'i dgongs pa las //",
    "NG0018:12": "g.yos pa med par snyoms par zhugs //",
    "NG0018:13": "de'i tshe dus gsum sangs rgyas dang *//",
    "NG0018:14": "rdo rje 'chang gi rig 'dzin dang *//",
    "NG0018:15": "dpal chen khrag 'thung ma    mo'i tshogs //",
    "NG0018:16": "gzhan yang lha mi la sogs pa //",
    "NG0018:17": "dang ba'i dad pas 'dus pa rnams //",
    "NG0018:18": "rang sems gdod nas dag pa'i phyir //",
    "NG0018:19": "dang ba'i yid kyi yengs med par //",
    "NG0018:20": "thabs cig rim par 'khod gyur to //",
    "NG0018:21": "de nas thugs kyis gzigs pa'i don //",
    "NG0018:22": "rdo rje sems dpas don rig ste //",
    "NG0018:23": "'khor rnams la ni brtser dgongs nas //",
    "NG0018:24": "ting nge 'dzin gyis don gsol ba //",
    "NG0018:25": "'jig rten mgon po rdzogs sangs rgyas //",
    "NG0018:26": "ye shes thugs rje chen po yis //",
    "NG0018:27": "chos nyid gnas lugs ji lta ba //",
    "NG0018:28": "ma nor ma bcos snying po'i thugs //",
    "NG0018:29": "'khrul pa'i blo yis rtogs pa'i thabs //",
    "NG0018:30": "dus 'dir bdag la bshad du gsol //",
    "NG0018:31": "rang byung ngo bo nyid sku ste //",
    "NG0018:32": "don ldan chos rjes bka' stsal pa //",
    "NG0018:33": "sangs rgyas chos nyid ji lta ba //",
    "NG0018:34": "'khor 'das ma rig snying po'i don //",
    "NG0018:35": "yang mes nga yis don bshad du //",
    "NG0018:36": "rgyud lung sangs rgyas skrag cing sngangs //",
    "NG0018:37": "nyan thos mdo sde brgyal zhing 'bog / lha min 'jig rten srin po'i tshogs //",
    "NG0018:38": "sgro skur 'dogs pa'i gang zag rnams //",
    "NG0018:39": "gtan du dmyal ba chen por ltung *//",
    "NG0018:40": "de la tshe yi bar gcod dang *//",
    "NG0018:41": "'jigs pa sna tshogs kun kyang 'ong //",
    "NG0018:42": "mgo lus tshal pa stong du 'gas //",
    "NG0018:43": "rig 'dzin rnams kyis spong bar 'gyur //",
    "NG0018:44": "de ltar bka' stsal don go nas //",
    "NG0018:45": "sems kyi gdung ba'i yus bton to //",
    "NG0018:46": "'gal sems rdul tsam med pa ni //",
    "NG0018:47": "dad pas byang  chub don la mos //",
    "NG0018:48": "nges tshig bstan par yid bsdus so //",
    "NG0018:49": "de tshe ngo bo nyid sku des //",
    "NG0018:50": "ye shes 'khor lo'i dgongs pa las //",
    "NG0018:51": "thugs rjes mngon par gzigs nas kyang *//",
    "NG0018:52": "kun bzang chos sku rtogs 'dod de //",
    "NG0018:53": "don du bsdus pa bka' stsol pa //",
    "NG0018:54": "legs so dad pa'i 'khor rnams nyon //",
    "NG0018:55": "don rnams gsal bar ngas bshad kyis //",
    "NG0018:56": "legs par nyon la yid kyis zung *//",
    "NG0018:57": "'khor 'das tshig tu brjod dka' ba //",
    "NG0018:58": "chos sku nam mkha' lta bu de /",
    "NG0018:59": "kun la gnas kyang rtogs par dka' //",
    "NG0018:60": "mngon sum du yang mi gnas phyir //",
    "NG0018:61": "srid gsum sems can thams cad ni //",
    "NG0018:62": "bkrir dang don gyis 'dul ba las //",
    "NG0018:63": "nges pa'i don gyis 'dul ba min //",
    "NG0018:64": "nges pa'i don gyis 'dul ba ni //",
    "NG0018:65": "u dum wa ra'i me tog bzhin //",
    "NG0018:66": "rgya lam las ni res 'ga' zhig / 'byung srid kun dang thun mong min //",
    "NG0018:67": "de phyir snod ldan 'phrad gyur na //",
    "NG0018:68": "ma mtshon    go dang ma dpyad rtogs //",
    "NG0018:69": "don ldan dag tu rig pa'i blos //",
    "NG0018:70": "ma bsgoms bstan pas nges par chog / da yang rdo rje sems dpa' nyon //",
    "NG0018:71": "bla ma rdo rje slob dpon la //",
    "NG0018:72": "dad pa skyo ngal med pa dang *//",
    "NG0018:73": "mched la sring ltar   @#//",
    "NG0018:74": "gdung ba dang *//",
    "NG0018:75": "'khor ba'i sdug bsngal 'joms pa'i phyir //",
    "NG0018:76": "byang chub srog dang bsdo ba la //",
    "NG0018:77": "don 'di khyod la bshad kyis ston //",
    "NG0018:78": "de dang mi ldan 'di bstan na //",
    "NG0018:79": "phyi ma'i dus kyi snod    med rnams //",
    "NG0018:80": "gnam lcags sa la bying ba bzhin //",
    "NG0018:81": "mkha' 'gro rnams 'joms pa'i phyir //",
    "NG0018:82": "byang chub srog dang bsdo ba la //",
    "NG0018:83": "don 'di khyod la bshad kyis ston //",
    "NG0018:84": "de dang mi ldan 'di bstan na //",
    "NG0018:85": "phyi ma'i dus kyi snod med rnams //",
    "NG0018:86": "gnam lcags sa la bying ba bzhin //",
    "NG0018:87": "mkha' 'gro rnams kyis srog bcad nas //",
    "NG0018:88": "thar med dmyal ba'i gnas su ltung *//",
    "NG0018:89": "rdzogs pa chen po rin po che 'khor ba rtsad nas gcod pa'i rgyud   las /",
    "NG0018:90": "don gyi gleng gzhi bstan pa'i le'u ste dang po'o",
    "NG0018:91": "// // sems dpa' chen po khyod nyon cig /",
    "NG0018:92": "nga yi chos nyid gnas lugs ni //",
    "NG0018:93": "dus gsum med pa'i gong rol du //",
    "NG0018:94": "'khor 'das gnyis ka gdod nas med //",
    "NG0018:95": "nga nyid de tshe gdod nas gnas //",
    "NG0018:96": "bstan pa med pa'i ston pa'i thugs //",
    "NG0018:97": "nga rang nyid las ma gtogs pa //",
    "NG0018:98": "sangs rgyas sems can ming yang med //",
    "NG0018:99": "'byung ba lnga dang srid pa'ang med //",
    "NG0018:100": "mi srid phung po gang las skyed //",
    "NG0018:101": "bag chags ma bgos smos ci dgos //",
    "NG0018:102": "don rtogs sangs rgyas med pa'i phyir //",
    "NG0018:103": "de bstan rtogs pa shar ba med //",
    "NG0018:104": "de phyir 'khor 'das nga la bslad //",
    "NG0018:105": "gzugs med sems kyi snying po la //",
    "NG0018:106": "sgo lnga med phyir yul yang med //",
    "NG0018:107": "bzang ngan rnam rtog gting nas med //",
    "NG0018:108": "nga nyid gcig pu sngon du byung *//",
    "NG0018:109": "rang gsang nga nyid kun gyi mes //",
    "NG0018:110": "rgyu rkyen med pa'i snying po yin //",
    "NG0018:111": "da yang 'dus pa'i snying po nyon //",
    "NG0018:112": "nga yi mtshan nyid mthun dpe ni //",
    "NG0018:113": "dngos po med pas nam mkha' 'dra //",
    "NG0018:114": "mi 'gyur sra bas rdo rje 'dra //",
    "NG0018:115": "skye ba med pas a dang 'dra //",
    "NG0018:116": "don la yin phyir dpe mi bstan //",
    "NG0018:117": "de phyir snying po'i thig le 'di //",
    "NG0018:118": "chos nyid med pa'i sngon rol du //",
    "NG0018:119": "stong pa nyid las nga snga phyir //",
    "NG0018:120": "nga la stong par skur ma 'debs //",
    "NG0018:121": "gdags pa med pa'i sngon rol du //",
    "NG0018:122": "ming dang tshig bas nga snga phyir //",
    "NG0018:123": "yod cing rtag par sgro mi gdags //",
    "NG0018:124": "nga ni 'gyur med snying po la //",
    "NG0018:125": "skye shi med par yid ches pas //",
    "NG0018:126": "'khor 'das ma rig nga snga phyir //",
    "NG0018:127": "rig gnyis log phyir gdod nas dag / skyon gyis ma gos chos gyi sku //",
    "NG0018:128": "kun bzang glo bur sangs rgyas te //",
    "NG0018:129": "rab tu che mchog ye shes sku //",
    "NG0018:130": "don gyi sangs rgyas rtogs pa'i phyir //",
    "NG0018:131": "mi skye mi 'gag nam mkha' 'dra //",
    "NG0018:132": "nga ma rtogs pa'i sangs rgyas med //",
    "NG0018:133": "de phyir sangs rgyas kun gyi mes //",
    "NG0018:134": "sangs rgyas kun gyi bla ma nga *//",
    "NG0018:135": "nga ma 'khrul pa'i sems can med //",
    "NG0018:136": "sems can pha ma nga nyid yin //",
    "NG0018:137": "nga las 'khrul pa'i rkyen gyis su //",
    "NG0018:138": "sangs rgyas sems can nga las byung *//",
    "NG0018:139": "phyi yi 'byung ba nga yi rtsal //",
    "NG0018:140": "nam mkha' stong pa nga yi dpe //",
    "NG0018:141": "phyi nang mtshan ma nga 'khrul rtags //",
    "NG0018:142": "'khor 'das rtsa ba nga nyid yin //",
    "NG0018:143": "dus gsum sangs rgyas thams cad kyis //",
    "NG0018:144": "nga la bshad cing mtshon mi mkhyen //",
    "NG0018:145": "mdzad pa'i chos nyid smos ci dgos //",
    "NG0018:146": "bskal par 'khyams kyang skye ba med //",
    "NG0018:147": "shi med nor mchog kun gyi gzhi //",
    "NG0018:148": "rang byung snying po kun la khyab //",
    "NG0018:149": "don la 'gyur ba rdul tsam med //",
    "NG0018:150": "gdod nas 'gyur med byang chub la //",
    "NG0018:151": "ji skad brjod kyang mthun pa med //",
    "NG0018:152": "de phyir blo yi spyod yul min //",
    "NG0018:153": "mdzad spyod @#//",
    "NG0018:154": "'byung ba 'khor ba'i chos //",
    "NG0018:155": "de la dam par gang 'dzin pa //",
    "NG0018:156": "nam mkha' dag la 'dzin pa 'dra //",
    "NG0018:157": "sangs rgyas rnams ni spyod mi mdzad //",
    "NG0018:158": "ma byung ma skyes nga nyid yin //",
    "NG0018:159": "rdzogs pa chen po rin po che 'khor ba rtsad gcod kyi rgyud las /",
    "NG0018:160": "don chos nyid kyi gnas lugs bstan pa'i le'u ste gnyis pa'o ///",
    "NG0018:161": "/ da yang sems dpa' chen po nyon //",
    "NG0018:162": "nga las 'khrul pa byung ba ni //",
    "NG0018:163": "thog ma'i dus kyi mtha' drug gnyis //",
    "NG0018:164": "kun gzhi ma rig mun gseb na //",
    "NG0018:165": "gcig la snang ba gnyis su 'byung *//",
    "NG0018:166": "yar mar 'khrul 'khor 'khor ba'i chos //",
    "NG0018:167": "thag sbrul tho yor ji bzhin du //",
    "NG0018:168": "ma rig pa las 'khrul pa brgyad //",
    "NG0018:169": "dmus long lta bur rang bsgrubs pas //",
    "NG0018:170": "mi shes log pa'i 'khor bar 'khyams //",
    "NG0018:171": "de bas sems dpa' chen po nyon //",
    "NG0018:172": "'og ma'i lung ldan rkyen phrad nas //",
    "NG0018:173": "blos 'jal lta ba rnam pa bzhi //",
    "NG0018:174": "yo ga man chad nga yi gtam //",
    "NG0018:175": "ji snyed mdzad kyang nga mi rnyed //",
    "NG0018:176": "mtshan ma rags shing nga mi rtogs //",
    "NG0018:177": "rgyud lung rnal 'byor chen po las //",
    "NG0018:178": "nga tshol pa 'khrul nga mi rnyed //",
    "NG0018:179": "nga ma rnyed pa'i snang ba zhen //",
    "NG0018:180": "'gro don theg pa rnam pa brgyad //",
    "NG0018:181": "gzhi nyid ma shes 'khrul pa'i phyir //",
    "NG0018:182": "brgyad gnyis mi sgrol shin tu 'ching *//",
    "NG0018:183": "da yang rdo rje sems dpa' nyon //",
    "NG0018:184": "'khor ba'i rgyu ni rtog pa yin //",
    "NG0018:185": "gzung 'dzin zhen pa mtshan mar snang *//",
    "NG0018:186": "bag chags brtas phyir kun gzhi yin //",
    "NG0018:187": "ye shes mya ngan 'das pa'i rgyu //",
    "NG0018:188": "mi rtogs gzhi gnas nyid brdal ba //",
    "NG0018:189": "'bras bu zung 'brel lhun grub pa //",
    "NG0018:190": "gnyis ka'i rgyur gyur gzhi nyid ni //",
    "NG0018:191": "rang byung ngo bo nyid kyi sku //",
    "NG0018:192": "de nyid ma rtogs dman rnams kyis //",
    "NG0018:193": "snang ba de nyid gzhir 'dod pas //",
    "NG0018:194": "smig rgyu chur mthong 'thungs 'dod bzhin //",
    "NG0018:195": "'khor 'das glo bur rkyen yin phyir //",
    "NG0018:196": "ngo bo gnas lugs chos sku yin //",
    "NG0018:197": "rdzogs pa chen po rin po che 'khor ba rtsad gcod kyi rgyud las /",
    "NG0018:198": "de las 'khrul tshul bstan pa'i le'u ste gsum pa'o ///",
    "NG0018:199": "/ kye sems dpa' rdo rje nyon cig / ma rig 'khrul pa ldog 'dod rnams //",
    "NG0018:200": "'khor 'das gnyis kyi ma rig 'dod //",
    "NG0018:201": "rang sems snying po rtogs pa'i thabs //",
    "NG0018:202": "lus srog mi lta dad pa yis //",
    "NG0018:203": "skrag cing ya nga med sems kyis //",
    "NG0018:204": "the tshom yid gnyis med par ni //",
    "NG0018:205": "'khor 'das rtsa ba'i ngo bo nyid //",
    "NG0018:206": "dpa' brtul chen po'i brtson 'grus kyis //",
    "NG0018:207": "phyir mi ldog cing yid ches pas //",
    "NG0018:208": "yengs par mi 'byung rgyun mi 'chad //",
    "NG0018:209": "sems nyid ma rtogs don mi btsal *//",
    "NG0018:210": "dug lnga mi spang chos nyid du //",
    "NG0018:211": "de shes mi bsgom dgos pa med //",
    "NG0018:212": "da yang 'dus pa'i 'khor rnams nyon //",
    "NG0018:213": "'khor 'das gnyis kyi sgro skur gyis //",
    "NG0018:214": "ma gos ngo bo nyid kyi sku //",
    "NG0018:215": "chos rnams kun gyi gzhi yin phyir //",
    "NG0018:216": "rgyu yi ye shes de la bya //",
    "NG0018:217": "rtogs pa'i rkyen gyis chos kyi sku //",
    "NG0018:218": "thams cad mkhyen pa'i rgyu yin phyir //",
    "NG0018:219": "ma rtogs sems can thams cad kyang *//",
    "NG0018:220": "bla ma'i rkyen gyis ye shes 'byung *//",
    "NG0018:221": "'khor 'das lam gyi 'bad rtsol gyis //",
    "NG0018:222": "bla med byang chub gegs yin phyir //",
    "NG0018:223": "bsgom rtsol med pa'i ye shes 'di //",
    "NG0018:224": "lam gyi mchog ni dam par gsungs //",
    "NG0018:225": "de nyid rtogs pa'i shes rab kyis //",
    "NG0018:226": "theg brgyad spang len zil gyis gnon //",
    "NG0018:227": "sems rtogs snying po de nyid nas //",
    "NG0018:228": "stobs rnams ma btsal yon tan rdzogs //",
    "NG0018:229": "de lta'i ye shes 'bras bu ni //",
    "NG0018:230": "phyi ma ma @#//",
    "NG0018:231": "yin dus 'di ru //",
    "NG0018:232": "dbul pos rin chen rnyed pa bzhin //",
    "NG0018:233": "btsal med rig pa mngon sangs rgyas //",
    "NG0018:234": "da yang rdo rje sems dpa' nyon //",
    "NG0018:235": "rang byung ye shes chen po yi //",
    "NG0018:236": "yin min dbye ba ngas bshad kyis //",
    "NG0018:237": "yid kyis nyon la legs par zung *//",
    "NG0018:238": "ye shes chen po rang byung de //",
    "NG0018:239": "sems can kun la yod mod kyang *//",
    "NG0018:240": "ma rtogs phyir na ye shes med //",
    "NG0018:241": "mig mkhan ma rnyed long ba 'dra //",
    "NG0018:242": "rang byung med pa'i ye shes de //",
    "NG0018:243": "gnas 'gyur ye shes lnga 'dod pa //",
    "NG0018:244": "rkyen gyis 'gyur phyir ye shes min //",
    "NG0018:245": "rdo la gser du 'dzin pa ltar //",
    "NG0018:246": "ye shes rang byung ma yin te //",
    "NG0018:247": "yid gnyis kun gzhi glo bur skyed //",
    "NG0018:248": "gzhi 'khrul phyir na gnyis med min //",
    "NG0018:249": "ri bong rwa yi kha dog 'dra //",
    "NG0018:250": "rang byung ye shes yin pas na //",
    "NG0018:251": "shes rab lhag mthong rang byung ba //",
    "NG0018:252": "ye nas gnas pa'i rang byung de //",
    "NG0018:253": "lung ldan rkyen gyis rtogs pa'i phyir //",
    "NG0018:254": "rang byung ye shes 'dzom pa ni //",
    "NG0018:255": "mar gyi yang zhun lta bur gsungs //",
    "NG0018:256": "rdzogs pa chen po rin po che 'khor ba rtsad gcod kyi rgyud las /",
    "NG0018:257": "don rtogs par bya ba'i thabs bstan pa'i le'u ste bzhi pa'o ///",
    "NG0018:258": "/ de nas rdo rje sems dpa' yis //",
    "NG0018:259": "zil gyis gnon pa'i ting 'dzin la //",
    "NG0018:260": "snyoms par zhugs nas yang gsol pa /",
    "NG0018:261": "kun bzang ngo bo nyid kyi skus //",
    "NG0018:262": "tshegs med gdams ngag ma bslad par //",
    "NG0018:263": "khyod kyi mdzad spyod ji lta ba //",
    "NG0018:264": "don dang mthun par mdzad du gsol //",
    "NG0018:265": "don gsan ston pas bka' stsal pa //",
    "NG0018:266": "gzhi nyid rtogs par bya ba'i phyir //",
    "NG0018:267": "don gyi lta ba ngos bzung ste //",
    "NG0018:268": "rnam gzhi phyi ma bar ma nang *//",
    "NG0018:269": "gsum bral bzhi ldan chos sku gsang *//",
    "NG0018:270": "gcig las tha dad ngos zin pas //",
    "NG0018:271": "nyi ma'i zer dang 'char ngos bzhin //",
    "NG0018:272": "dgag bsgrub med phyir chos kyi dbyings //",
    "NG0018:273": "de phyir rang sems snying po 'di //",
    "NG0018:274": "rtogs pas sangs rgyas lam du bde //",
    "NG0018:275": "rang sems bsgoms pa ye shes lam //",
    "NG0018:276": "nam mkha' 'byung ba'i lam yin no //",
    "NG0018:277": "dper na khyung chen mkha' la lding *//",
    "NG0018:278": "chu klung gyen mthur ya mi nga *//",
    "NG0018:279": "bar snang khams kun lam du bde //",
    "NG0018:280": "dmigs pa'i sa phyogs yid kyis phyin //",
    "NG0018:281": "lta ba rtogs pa'i lam yin pas //",
    "NG0018:282": "de bzhin ye nas rnal 'byor thugs //",
    "NG0018:283": "ma bsgoms ye shes da lta nyid //",
    "NG0018:284": "rtogs phyir rang sems bsgom du med //",
    "NG0018:285": "de las mi 'da' lhun gyis grub //",
    "NG0018:286": "de phyir ma bcos lta ba yin //",
    "NG0018:287": "dmigs med sems kyi ye shes gsal //",
    "NG0018:288": "btang bzhag med pa'i lta ba la //",
    "NG0018:289": "gol sa rdul tsam med pa'i phyir //",
    "NG0018:290": "bsgom med ye shes chen po 'byung *//",
    "NG0018:291": "da yang rdo rje sems dpa' nyon //",
    "NG0018:292": "sgro skur gcod pa'i man ngag bstan //",
    "NG0018:293": "rang sems chos skur ngo sprad nas //",
    "NG0018:294": "lus bcos kun gzhi gzhi cha la //",
    "NG0018:295": "snga phyi dang bral ye shes gsal //",
    "NG0018:296": "chu dngas rnyog med dpe bzhin du //",
    "NG0018:297": "chos sku kha mig rna ba can //",
    "NG0018:298": "'byung 'jug med phyir bsgom mi dgos //",
    "NG0018:299": "stong nyid chig @#//",
    "NG0018:300": "chod dus mnyam phyir //",
    "NG0018:301": "dran rig rgyu ba ci byung yang *//",
    "NG0018:302": "bzhi la med phyir ma bsgoms kyang *//",
    "NG0018:303": "sems can dus na chos kyi sku //",
    "NG0018:304": "sgro 'dogs ma chod sus bsgoms pa //",
    "NG0018:305": "dper na bum nang nam mkha' bzhin //",
    "NG0018:306": "tshe gcig bsgoms kyang ye shes med //",
    "NG0018:307": "rnal 'byor ma bsgoms rtogs par gyis //",
    "NG0018:308": "da yang 'dus pa'i sems dpa' nyon //",
    "NG0018:309": "yul gyi rkyen gyis rtog byung tshe //",
    "NG0018:310": "phyi yi dus bzhi don gsal ba //",
    "NG0018:311": "ye shes ma bsgoms bral ba min //",
    "NG0018:312": "ba mo la ni nyi shar bzhin //",
    "NG0018:313": "yul nyid sems su mi bsgom pas //",
    "NG0018:314": "dran rig chos nyid byang chub sems //",
    "NG0018:315": "de nyid spyad pa'i yul las 'das //",
    "NG0018:316": "de nyid don las nyams pa med //",
    "NG0018:317": "rang sems bying rgod rum gnas tshe //",
    "NG0018:318": "nang gi dus bzhi don dran pas //",
    "NG0018:319": "tshogs drug 'gags kyang chos skur gsal //",
    "NG0018:320": "bum pa'i nang gi mar me 'dra //",
    "NG0018:321": "'jigs pa brgal 'dod mi bzhin du //",
    "NG0018:322": "nyams med rig pa'i don 'di las //",
    "NG0018:323": "nad gcod sdug bsngal ci byung yang *//",
    "NG0018:324": "man ngag dran pa gces par gsung *//",
    "NG0018:325": "sangs rgyas sems can gnyis ka'i gong //",
    "NG0018:326": "gsang ba'i dus gcig nyid du shes //",
    "NG0018:327": "gol sa rdul tsam mi 'byung bas //",
    "NG0018:328": "de tshe chos sku zang ka ma //",
    "NG0018:329": "mi 'gyur brtan pas gser bzhin no //",
    "NG0018:330": "de phyir skye ba'i rgyu med pas //",
    "NG0018:331": "tha ma 'chi zhing 'pho ba med //",
    "NG0018:332": "de ltar rig pa rgyun mi 'chad //",
    "NG0018:333": "lus ngag yid gsum sku gsung thugs //",
    "NG0018:334": "rdzogs pa chen po rin po che 'khor ba rtsad nas gcod pa'i rgyud las /",
    "NG0018:335": "gdams ngag mngon du bstan pa'i le'u ste lnga pa'o ///",
    "NG0018:336": "/ sems dpa' chen po da yang nyon //",
    "NG0018:337": "nga yi rtogs pa la bzla na //",
    "NG0018:338": "'dod chags zhe sdang gti mug kyang *//",
    "NG0018:339": "spang du med de byang chub lam //",
    "NG0018:340": "'dod yon lnga ni longs spyod rgyan //",
    "NG0018:341": "lus la pho mo yod pa'i phyir //",
    "NG0018:342": "chags pa spyod tshe don gyis zin //",
    "NG0018:343": "gsal thebs chos sku'i snying po nyid //",
    "NG0018:344": "de tshe bde ba longs spyod rgyan //",
    "NG0018:345": "gzhi la 'ching grol med pa'i phyir //",
    "NG0018:346": "dkar po'i chos dang sdig la sogs //",
    "NG0018:347": "gnyis ka'i 'bras bu mi 'byung bas //",
    "NG0018:348": "sems nyid ye nas rtogs pa yin //",
    "NG0018:349": "de phyir dge sdig byed mkhan med //",
    "NG0018:350": "gnyis ka skyes bu'i log rtogs tsam //",
    "NG0018:351": "don la spyod spangs gnyis ka med //",
    "NG0018:352": "de phyir zhe sdang yul mi dmigs //",
    "NG0018:353": "'jig rten tshor ba bsal ba ni //",
    "NG0018:354": "gti mug rmongs par ngas bshad pas //",
    "NG0018:355": "rtogs nas mi 'byed rang sems 'di //",
    "NG0018:356": "ci spyad blta bar rab shes pas //",
    "NG0018:357": "'dod yon lnga la ci spyod kyang *//",
    "NG0018:358": "bcing bar mi 'gyur grol bar 'gyur //",
    "NG0018:359": "rdo rje sems dpa' da nyon cig / chos 'di thos pas 'dzin rtog nub //",
    "NG0018:360": "rgyud 'di go bas rtog pa zhi //",
    "NG0018:361": "'khor 'das 'byung ba rnam par dag / spang sdud zhen pa rdul tsam med //",
    "NG0018:362": "rtag chad gnyis po rdul du brlag / 'khor 'das bzang ngan sprin ltar dengs //",
    "NG0018:363": "zhen pa'i chos rnams gting nas @#//",
    "NG0018:364": "med //",
    "NG0018:365": "sangs rgyas sems can gcig tu byas //",
    "NG0018:366": "mtho ris ngan song rdzun du song *//",
    "NG0018:367": "'khor ba chos nyid ngang du brlag / nyes pa dag pas sgrib pa med //",
    "NG0018:368": "gnyis su med pas shes rab gsal //",
    "NG0018:369": "gzhi ni mi 'gyur gser bzhin du //",
    "NG0018:370": "ye shes mi 'gyur bstan pa che //",
    "NG0018:371": "de ltar rtogs pas ye shes nyid //",
    "NG0018:372": "'bras bu gzhan nas btsal mi dgos //",
    "NG0018:373": "gdod nas byung ba'i ngo bo nyid //",
    "NG0018:374": "'bras bu su la mi ltos pa //",
    "NG0018:375": "lus dang bral ba kun bzang thugs //",
    "NG0018:376": "gzhi gnas bag chags mi gos pas //",
    "NG0018:377": "rnam lnga mi g.yo ye shes sku //",
    "NG0018:378": "rdzogs pa chen po rin po che 'khor ba rtsad nas gcod pa'i rgyud las /",
    "NG0018:379": "rang byung gi ye shes chen por la bzla ba'i",
    "NG0018:380": "le'u ste drug pa'o // // sems dpa' rdo rje",
    "NG0018:381": "da nyon cig / nga yi mdzad spyod chen po",
    "NG0018:382": "ni // stong gsum 'jig rten thams cad ni //",
    "NG0018:383": "nga yi bzhugs gnas gzigs mo'i sa //",
    "NG0018:384": "gzugs nyid sku la sgrar snang gsung *//",
    "NG0018:385": "dran rtog thams cad nga yi thugs //",
    "NG0018:386": "snang srid kun gyis nga ma mthong *//",
    "NG0018:387": "mtha' yas ming du btags pa rnams //",
    "NG0018:388": "nga yi rol pa las gzhan med //",
    "NG0018:389": "nga yi snang ba sna tshogs pa //",
    "NG0018:390": "don la med phyir gzhig mi dgos //",
    "NG0018:391": "spros kyang nga la bsdus kyang nga *//",
    "NG0018:392": "nga yi sku gsung thugs la ni //",
    "NG0018:393": "'khor ba gdod nas med pa ste //",
    "NG0018:394": "da yang rdo rje sems dpa' nyon //",
    "NG0018:395": "ye nas gnas pa'i gzhi nyid ni //",
    "NG0018:396": "chos kyi sku yi thugs su bstan //",
    "NG0018:397": "de nyid rtogs pa'i ye shes de //",
    "NG0018:398": "chos kyi sku yi longs spyod thugs //",
    "NG0018:399": "dran rtog don du shes pa de //",
    "NG0018:400": "chos kyi sku yi sprul pa'i thugs //",
    "NG0018:401": "de nyid rtogs pa'i ye shes te //",
    "NG0018:402": "don ldan gzugs kyi phung po 'di //",
    "NG0018:403": "longs spyod rdzogs pa'i chos kyi sku //",
    "NG0018:404": "dbang po ma 'gags gsal ba de //",
    "NG0018:405": "longs spyod rdzogs pa'i longs spyod sku //",
    "NG0018:406": "bsgul bskyod yan lag gang yin ni //",
    "NG0018:407": "longs spyod rdzogs pa'i sprul pa'i sku //",
    "NG0018:408": "don ldan tshig tu brjod pa de //",
    "NG0018:409": "sprul pa'i sku yi chos skur gsung *//",
    "NG0018:410": "dngos med tshig tu gsal ba de //",
    "NG0018:411": "sprul pa'i sku yi longs spyod gsung *//",
    "NG0018:412": "tshig la brten nas don go bar //",
    "NG0018:413": "sprul pa sku yi thugs yin phyir //",
    "NG0018:414": "thugs kyi thugs te thugs la rol //",
    "NG0018:415": "sku yi sku ste sku la rol //",
    "NG0018:416": "gsung gi gsung ste gsung la rol //",
    "NG0018:417": "de yang sems dpa' chen po nyon //",
    "NG0018:418": "nga yi sku gsung thugs nyid las //",
    "NG0018:419": "gang yang med de ye nas gong *//",
    "NG0018:420": "nga yi mdzad spyod ci spyad pa //",
    "NG0018:421": "rnam smin lus dang ma bral kyang *//",
    "NG0018:422": "pad+ma dang ni 'dam bzhin du //",
    "NG0018:423": "nyes pa kun gyis gos pa med //",
    "NG0018:424": "phyi ma'i mdzad spyod chen po yang *//",
    "NG0018:425": "rang sems rtogs pa'i rnal 'byor par //",
    "NG0018:426": "dus 'di ma yin phyi ma yi //",
    "NG0018:427": "bar dor mngon sangs rgya ba nyid //",
    "NG0018:428": "mngal gyi sgrib g.yogs med pa'i phyir //",
    "NG0018:429": "kun tu bzang po gud na med //",
    "NG0018:430": "thugs ni chos sku nyid kyi thugs //",
    "NG0018:431": "sku ni ye shes chen po'i sku //",
    "NG0018:432": "ye shes lus can thams cad mkhyen //",
    "NG0018:433": "sangs rgyas kun @#//",
    "NG0018:434": "dang mnyam las lhag / de phyir gsang sngags 'bras bu che //",
    "NG0018:435": "tshe gcig 'bras bu nges par 'byung *//",
    "NG0018:436": "de bas rang sems ye shes sku //",
    "NG0018:437": "de yi yon tan brjod mi langs //",
    "NG0018:438": "de nyid ston pa'i ye shes kyis //",
    "NG0018:439": "gzugs med rig pa'i ye shes de //",
    "NG0018:440": "sangs rgyas rgyal po chos kyi sku //",
    "NG0018:441": "yon tan thams cad ma btsal rdzogs //",
    "NG0018:442": "gdul bya ma nges gzugs rnams 'byung *//",
    "NG0018:443": "de tshe sems can thams cad la //",
    "NG0018:444": "yid bzhin dbang por gang 'thad ston //",
    "NG0018:445": "'byung ba zhig pa'i nam mkha' la //",
    "NG0018:446": "lus dang bral bas sgrib mi gos //",
    "NG0018:447": "sprin dang khu rlangs 'byung mi srid //",
    "NG0018:448": "de bzhin rang sems snying po la //",
    "NG0018:449": "sems can don phyir ci spyad kyang *//",
    "NG0018:450": "sgrib pa gnyis kyis mi gos pas //",
    "NG0018:451": "chos sku dag la nyams pa med //",
    "NG0018:452": "ces gsungs so //",
    "NG0018:453": "de nas dus gsum sangs rgyas dang *//",
    "NG0018:454": "rigs gsum 'dus pa'i rgyal sras 'khor //",
    "NG0018:455": "dad ldan la sogs dkyil 'khor gyis //",
    "NG0018:456": "rang sems lhag mthong mngon gyur nas //",
    "NG0018:457": "dga' ba'i sems kyi yi rang ste //",
    "NG0018:458": "rang rang sems la gsal ba'i don //",
    "NG0018:459": "rtogs pa brjod pa'i don mthun nas //",
    "NG0018:460": "'dus pa'i 'khor gyis tshig 'di gsol //",
    "NG0018:461": "'bras bu sangs rgyas da lta myangs //",
    "NG0018:462": "rang sems ma dang thug gis sprad //",
    "NG0018:463": "de phyir da lta kun bzang nyid //",
    "NG0018:464": "rdo rje sems dpa' dge ba che //",
    "NG0018:465": "'dren mdzad khyod la bdag phyag 'tshal //",
    "NG0018:466": "de skad gsol ba'i tshig go nas //",
    "NG0018:467": "rdo rje sems dpas yang gsungs pa //",
    "NG0018:468": "sangs rgyas thugs kyis byin brlabs pa'i //",
    "NG0018:469": "dgongs pa ma lus bcud 'dus pa'i //",
    "NG0018:470": "dus gsum sangs rgyas thugs kyi don //",
    "NG0018:471": "gdams ngag tshad med nying khu 'di //",
    "NG0018:472": "dad nyan 'khor la ngas bshad kyis //",
    "NG0018:473": "don 'di rgyud la shin tu sbos //",
    "NG0018:474": "yang dag nyid du sems kyis dpyad //",
    "NG0018:475": "thig le nyag gcig mngon phyung ba //",
    "NG0018:476": "chos kyi gter gyi 'byung gnas 'di //",
    "NG0018:477": "snod ldan rnal 'byor don gyi mchog / de yang dad nyan 'khor rnams nyon //",
    "NG0018:478": "gal te phyi rabs rnal 'byor ba //",
    "NG0018:479": "don 'di ston cing bshad pa'i tshe //",
    "NG0018:480": "dus gsum sangs rgyas dpang du gzug / mkha' 'gro rnams la chos srungs bcol //",
    "NG0018:481": "ging la dam med bshan par bskos //",
    "NG0018:482": "rgyal po bzhi ni mtshams par bcug / man ngag gsang rgyud 'di ston tshe //",
    "NG0018:483": "las can slob ma dad ldan la //",
    "NG0018:484": "gzhan la mi ster mna' bor te //",
    "NG0018:485": "man ngag snying po tshang bar bstan //",
    "NG0018:486": "tshogs kyi mchod pa ci nus bya //",
    "NG0018:487": "de ltar ma byas bar chod 'ong *//",
    "NG0018:488": "zhes gsungs so //",
    "NG0018:489": "rgyud gtad pa dang mdzad spyod bstan pa'i le'u ste bdun pa'o ///"
}