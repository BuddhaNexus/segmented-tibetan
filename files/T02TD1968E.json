{
    "T02TD1968E:107a-0": "@107a # // rgya gar skad du /",
    "T02TD1968E:107a-1": "krishna ya m'a ri mandala stu te n'a ma /",
    "T02TD1968E:107a-2": "bod skad du /",
    "T02TD1968E:107a-3": "gshin rje gshed nag po'i dkyil 'khor gyi bstod pa zhes bya ba /",
    "T02TD1968E:107a-4": "bcom ldan 'das gshin rje'i gshed nag po la phyag 'tshal lo //",
    "T02TD1968E:107a-5": "ts'a rtsi k'a sogs byams sogs pas //",
    "T02TD1968E:107a-6": "'khor lo'i gtso bo skul bar byed //",
    "T02TD1968E:107a-7": "rdo rje glu yi ngo nyid du //",
    "T02TD1968E:107a-8": "phun tshogs nyams 'bral mthong nas ni //",
    "T02TD1968E:107a-9": "khu ba'i gzugs ni yongs gyur nas //",
    "T02TD1968E:107a-10": "mam sngon nyi ma las byung ba //",
    "T02TD1968E:107a-11": "mi bzad khro bcas mdog sngon po //",
    "T02TD1968E:107a-12": "rus pa'i rgyan gyis rnam par brgyan //",
    "T02TD1968E:107a-13": "rva rno 'bar zhing spu re skya //",
    "T02TD1968E:107a-14": "rmig pas brko zhing 'jigs sbyin pas //",
    "T02TD1968E:107a-15": "ma he yi ni rgyab gnas pa //",
    "T02TD1968E:107a-16": "rdo rje sngon po 'od dang bcas //",
    "T02TD1968E:107a-17": "sa bon bcas pa dang nyid kyis //",
    "T02TD1968E:107a-18": "ma lus dus ni 'jigs byas nas //",
    "T02TD1968E:107a-19": "bdag nyid la ni yang dag bsdus //",
    "T02TD1968E:107a-20": "'jigs chen po yang 'jigs par byed //",
    "T02TD1968E:107a-21": "ma he rdo rje'i rnal 'byor te //",
    "T02TD1968E:107a-22": "rnam shes phung po rnam dag las //",
    "T02TD1968E:107a-23": "dkyil 'khor gtso bo gshin rje gshed //",
    "T02TD1968E:107a-24": "'jig rten gsum gyi bdud kyi 'khor //",
    "T02TD1968E:107a-25": "'od zer drag po spros pas skrod //",
    "T02TD1968E:107a-26": "drag po mun 'dra'i gzugs drag po //",
    "T02TD1968E:107a-27": "'gro ba kun gyi nyon mongs pa'i //",
    "T02TD1968E:107a-28": "dri ma bsdus pas nag po nyid //",
    "T02TD1968E:107a-29": "rtag pa'i 'khor ba mya ngan 'das //",
    "T02TD1968E:107a-30": "gshin rje des 'dul gshin rje gshed //",
    "T02TD1968E:107b-0": "zhi bas mi 'dul @107b des 'dul bas //",
    "T02TD1968E:107b-1": "des na khro bo chen po'o //",
    "T02TD1968E:107b-2": "lce 'dril ba la 'od 'byin pa //",
    "T02TD1968E:107b-3": "mche ba shin tu gtsigs pa ste //",
    "T02TD1968E:107b-4": "smin ma sma ra mgo skyes ser //",
    "T02TD1968E:107b-5": "g-yon brkyang ba yi gnas pa yis //",
    "T02TD1968E:107b-6": "'jig rten dran pa med par byed //",
    "T02TD1968E:107b-7": "rnam par thar pa'i sgo gsum nyid //",
    "T02TD1968E:107b-8": "rnam par dag pas zhal gsum ste //",
    "T02TD1968E:107b-9": "rtsa ba'i zhal ni nag po che //",
    "T02TD1968E:107b-10": "g-yas pa zla ba'i 'od dang ldan //",
    "T02TD1968E:107b-11": "g-yon pa khrag dang rab tu 'dra //",
    "T02TD1968E:107b-12": "rdo rje rgyan gyi rnam par brgyan //",
    "T02TD1968E:107b-13": "thung zhing gsus pa 'phyang la sbom //",
    "T02TD1968E:107b-14": "mgo bo'i phreng bas rnam par brgyan //",
    "T02TD1968E:107b-15": "pha rol phyin drug yongs su ni //",
    "T02TD1968E:107b-16": "rdzogs par bsgoms pas phyag drug ste //",
    "T02TD1968E:107b-17": "sems can dag ni thams cad kyi //",
    "T02TD1968E:107b-18": "ji snyed sdig pa yi ni las //",
    "T02TD1968E:107b-19": "de gcod gri gug g-yas pas bsnams //",
    "T02TD1968E:107b-20": "bde ba skyong ba nyid kyi ni //",
    "T02TD1968E:107b-21": "g-yon gyi phyag na thod pa bsnams //",
    "T02TD1968E:107b-22": "tshogs gnyis rdzogs pa nyid kyi ni //",
    "T02TD1968E:107b-23": "nyid mtshungs shes rab kyis 'khyud cing //",
    "T02TD1968E:107b-24": "bde bar 'khyud cing gzhan don 'dod lhan cig skyes pa'i ngo bo nyid //",
    "T02TD1968E:107b-25": "g-yas pa'i phyag gi lhag ma la //",
    "T02TD1968E:107b-26": "rdo rjes ser sna la sogs 'joms //",
    "T02TD1968E:107b-27": "nyon mongs dgra rnams rnam 'joms pas //",
    "T02TD1968E:107b-28": "ral gri 'bar ba bsnams pa ste //",
    "T02TD1968E:107b-29": "g-yon pa'i phyag gi lhag ma la //",
    "T02TD1968E:107b-30": "gtub cing sbyong ba'i 'khor lo dang //",
    "T02TD1968E:107b-31": "skyon gyis ma gos chu skyes bsdams //",
    "T02TD1968E:107b-32": "zhe sdang nyon mongs 'joms mdzad pas //",
    "T02TD1968E:107b-33": "sprul gyi dbang pos rgyan du byas //",
    "T02TD1968E:107b-34": "klu rgyal sngon po dga' bo yis //",
    "T02TD1968E:107b-35": "skra bcings shin tu 'jigs par byed //",
    "T02TD1968E:107b-36": "taksha ka klu dmar po yis //",
    "T02TD1968E:107b-37": "rna cha gdub skor byas pas 'jigs //",
    "T02TD1968E:107b-38": "rigs ldan khra bos dpung rgyan te //",
    "T02TD1968E:107b-39": "dung skyong zhes pa'i klu de ni //",
    "T02TD1968E:107b-40": "ser po lag pa'i gdu bur byas //",
    "T02TD1968E:107b-41": "padma dkar pos do shal byas //",
    "T02TD1968E:107b-42": "karko ta ni ljang gu ste //",
    "T02TD1968E:107b-43": "se ral kha ru byas pas mdzes //",
    "T02TD1968E:107b-44": "bdud rtsi mdog dang 'dra ba'i klu //",
    "T02TD1968E:107b-45": "nor rgyas bus ni ska rags byas //",
    "T02TD1968E:107b-46": "padma zla ba ltar dkar mdog / padma chen po rkang gdub yin //",
    "T02TD1968E:107b-47": "kun kyang phut sgra drag po sgrogs //",
    "T02TD1968E:107b-48": "lce gnyis mche ba'i phreng ba can //",
    "T02TD1968E:107b-49": "chos sku'i rang bzhin nyid phyir du //",
    "T02TD1968E:107b-50": "longs spyod rdzogs dang sprul pa yis //",
    "T02TD1968E:107b-51": "gzugs su mdzad pa'i rang bzhin te //",
    "T02TD1968E:107b-52": "chos dbyings ye shes rang bzhin gyis //",
    "T02TD1968E:107b-53": "zhe sdang 'joms mdzad phyag 'tshal bstod //",
    "T02TD1968E:108a-0": "shar du kshe dang @108a * //",
    "T02TD1968E:108a-1": "'khor lo las //",
    "T02TD1968E:108a-2": "gzugs kyi phung po rnam dag pas //",
    "T02TD1968E:108a-3": "rtag pa phyag drug dkar po ste //",
    "T02TD1968E:108a-4": "rtsa ba'i zhal ni dkar po la //",
    "T02TD1968E:108a-5": "g-yas pa gnag cing g-yon pa dmar //",
    "T02TD1968E:108a-6": "g-yas pa 'khor lo ral gri phyag / g-yon pa rin chen chu skyes 'dzin //",
    "T02TD1968E:108a-7": "zla ba'i dkyil 'khor mnyam par gnon //",
    "T02TD1968E:108a-8": "me long lta bu'i ye shes kyis //",
    "T02TD1968E:108a-9": "gti mug 'joms mdzad phyag 'tshal bstod //",
    "T02TD1968E:108a-10": "lho ru ma dang rin chen las //",
    "T02TD1968E:108a-11": "tshor ba'i phung po rnam dag pas //",
    "T02TD1968E:108a-12": "byung ba phra ma gshin rje gshed //",
    "T02TD1968E:108a-13": "btso ma gser gyi mdog 'dra ma //",
    "T02TD1968E:108a-14": "rtsa ba'i zhal ni ser po ste //",
    "T02TD1968E:108a-15": "g-yas pa gnag cing g-yon pa dkar //",
    "T02TD1968E:108a-16": "g-yas na rin chen ral gri bsnams //",
    "T02TD1968E:108a-17": "g-yon na 'khor lo chu skyes nyid //",
    "T02TD1968E:108a-18": "mnyam pa nyid kyi ye shes kyis //",
    "T02TD1968E:108a-19": "phra ma 'joms mdzad phyag 'tshal bstod //",
    "T02TD1968E:108a-20": "me dang padma las byung ba //",
    "T02TD1968E:108a-21": "nub tu 'dod chags rdo rje can //",
    "T02TD1968E:108a-22": "'du shes phung po rnam dag nyid //",
    "T02TD1968E:108a-23": "padma r'a ga 'dra ba'i 'od //",
    "T02TD1968E:108a-24": "rtsa ba'i zhal ni dmar la gdangs //",
    "T02TD1968E:108a-25": "g-yas pa gnag cing g-yon pa dkar //",
    "T02TD1968E:108a-26": "g-yas na padma ral gri bsnams //",
    "T02TD1968E:108a-27": "phyag g-yon rin chen 'khor lo ste //",
    "T02TD1968E:108a-28": "so sor rtog pa'i ye shes kyis //",
    "T02TD1968E:108a-29": "'dod chags 'joms mdzad phyag 'tshal bstod //",
    "T02TD1968E:108a-30": "da dang ral gri las byung ba //",
    "T02TD1968E:108a-31": "'du byed phung po rnam dag pas //",
    "T02TD1968E:108a-32": "byang du phrag dog gshin rje gshed //",
    "T02TD1968E:108a-33": "margad autpala lta bu'i 'od //",
    "T02TD1968E:108a-34": "rtsa ba'i zhal ni ljang gu ste //",
    "T02TD1968E:108a-35": "g-yas pa gnag cing g-yon pa dkar //",
    "T02TD1968E:108a-36": "g-yas na ral gri 'khor lo bsnams //",
    "T02TD1968E:108a-37": "mdzes pa'i nor bu padma las //",
    "T02TD1968E:108a-38": "bya ba nan tan ye shes kyis //",
    "T02TD1968E:108a-39": "phrag dog 'joms mdzad phyag 'tshal bstod //",
    "T02TD1968E:108a-40": "khro bo'i gzugs can thams cad kyang //",
    "T02TD1968E:108a-41": "zhe sdang gshin rje'i mtshan nyid mtshungs //",
    "T02TD1968E:108a-42": "de dag pa yi phyag gnyis la //",
    "T02TD1968E:108a-43": "gri gug dang ni thod pa bsnams //",
    "T02TD1968E:108a-44": "rang gi shes rab lus dag dang //",
    "T02TD1968E:108a-45": "bde ba'i dngos po gnyis med rol //",
    "T02TD1968E:108a-46": "nyi ma'i dkyil 'khor mnyam par gnon //",
    "T02TD1968E:108a-47": "rdo rje rtsibs kyi rtsar bzhugs shing //",
    "T02TD1968E:108a-48": "mya ngan 'das pa'i mtha' 'joms shing //",
    "T02TD1968E:108a-49": "sems can don mdzad phyag 'tshal bstod //",
    "T02TD1968E:108a-50": "shar sgor ya dang tho ba las //",
    "T02TD1968E:108a-51": "byung ba sngon po'i gzugs can te //",
    "T02TD1968E:108a-52": "'jig tshogs lta ba rnam dag nyid //",
    "T02TD1968E:108b-0": "g-yas dkar g-yon dmar dbus @108b sngon zhal //",
    "T02TD1968E:108b-1": "g-yas na tho ba ral gri 'dzin //",
    "T02TD1968E:108b-2": "nor bu mchog dang padma g-yon //",
    "T02TD1968E:108b-3": "tho ba zhe sdang gshin rje gshed //",
    "T02TD1968E:108b-4": "brtson 'grus stobs kyi rang bzhin gyis //",
    "T02TD1968E:108b-5": "phung po'i bdud 'joms phyag 'tshal bstod //",
    "T02TD1968E:108b-6": "tsa dang dbyug pa las byung lhor //",
    "T02TD1968E:108b-7": "dbyug pa gshin rje gshed mdog dkar //",
    "T02TD1968E:108b-8": "mthar 'dzin lta ba rnam dag nyid //",
    "T02TD1968E:108b-9": "g-yas sngo g-yon dmar dbus dkar zhal //",
    "T02TD1968E:108b-10": "g-yas na dbyug pa ral gri bsnams //",
    "T02TD1968E:108b-11": "chu skyes 'khor lo g-yon gyi phyag //",
    "T02TD1968E:108b-12": "dbang po'i stobs kyi rang bzhin gyis //",
    "T02TD1968E:108b-13": "nyon mongs bdud 'joms phyag 'tshal bstod //",
    "T02TD1968E:108b-14": "ni dang padma las byung nub //",
    "T02TD1968E:108b-15": "padma gshin rje gshed nyid ni //",
    "T02TD1968E:108b-16": "log par lta ba rnam dag nyid //",
    "T02TD1968E:108b-17": "g-yas gnag g-yo dkar dbus zhal dmar //",
    "T02TD1968E:108b-18": "g-yas na padma ral gri bsnams //",
    "T02TD1968E:108b-19": "phyag g-yon rin chen 'khor lo ste //",
    "T02TD1968E:108b-20": "dran pa'i stobs kyi rang bzhin gyis //",
    "T02TD1968E:108b-21": "'chi bdag bdud 'joms phyag 'tshal bstod //",
    "T02TD1968E:108b-22": "ra dang ral gri las byung ba //",
    "T02TD1968E:108b-23": "byang du ral gri gshin rje gshed //",
    "T02TD1968E:108b-24": "lta ba mchog 'dzin rnam dag nyid //",
    "T02TD1968E:108b-25": "g-yas gnag g-yon dkar dbus ljang zhal //",
    "T02TD1968E:108b-26": "g-yas na ral gri 'khor lo bsnams //",
    "T02TD1968E:108b-27": "mdzes pa'i nor bu padma g-yon //",
    "T02TD1968E:108b-28": "ting 'dzin stobs kyi rang bzhin gyis //",
    "T02TD1968E:108b-29": "lha yi bdud 'joms phyag 'tshal bstod //",
    "T02TD1968E:108b-30": "kun kyang sprul gyis rnam par brgyan //",
    "T02TD1968E:108b-31": "rnam 'jigs dgod pas 'jigs byed pa //",
    "T02TD1968E:108b-32": "skra ni 'bar ba gyen du 'greng //",
    "T02TD1968E:108b-33": "bskal ba'i me ltar 'bar zhing 'phro //",
    "T02TD1968E:108b-34": "nyi ma'i dkyil 'khor la gnas pa //",
    "T02TD1968E:108b-35": "mche ba gtsigs shing 'jigs pa'i zhal //",
    "T02TD1968E:108b-36": "gri gug thod pa 'dzin par mdzad //",
    "T02TD1968E:108b-37": "'khor ba brtags pa'i mtha' 'joms shing //",
    "T02TD1968E:108b-38": "mi gnas sgrol mdzad phyag 'tshal bstod //",
    "T02TD1968E:108b-39": "sna tshogs rdo rje'i mtshams bzhi ru //",
    "T02TD1968E:108b-40": "lha mo zla ba'i gdan la bzhugs //",
    "T02TD1968E:108b-41": "shar lhor dza dang 'khor lo las //",
    "T02TD1968E:108b-42": "lha mo rdo rje ts'a rtsi kla //",
    "T02TD1968E:108b-43": "sa khams rnam dag thabs kyi bdag / sgeg mo dkar mo cher khro ma //",
    "T02TD1968E:108b-44": "gti mug gshin rje gshed dang mtshungs //",
    "T02TD1968E:108b-45": "byams pa chen po'i ngo bo yis //",
    "T02TD1968E:108b-46": "nyon mongs sgrib 'joms phyag 'tshal bstod //",
    "T02TD1968E:108b-47": "de bzhin lho rus dang ni //",
    "T02TD1968E:108b-48": "rdo rje las byung rdo rje phag / chu khams rnam dag stobs kyi bdag / khro zhing phag gi gdong pa can //",
    "T02TD1968E:109a-0": "zhe sdang @109a * //",
    "T02TD1968E:109a-1": "gshin rje gshed dang mtshungs //",
    "T02TD1968E:109a-2": "snying rje chen po'i ngo bo yis //",
    "T02TD1968E:109a-3": "las kyi sgrib 'joms phyag 'tshal bstod //",
    "T02TD1968E:109a-4": "nub dang byang gi mtshams su ni //",
    "T02TD1968E:109a-5": "do skyes gtso mo rab tu dmar //",
    "T02TD1968E:109a-6": "me khams rnam dag smon lam bdag / rab tu zhi ba'i dbyangs can ma //",
    "T02TD1968E:109a-7": "'dod chags gshin rje gshed dang mtshungs //",
    "T02TD1968E:109a-8": "dga' ba chen po'i ngo bo yis //",
    "T02TD1968E:109a-9": "shes bya'i sgrib 'joms phyag 'tshal bstod //",
    "T02TD1968E:109a-10": "byang dang shar gyi mtshams su ni //",
    "T02TD1968E:109a-11": "ru skyes goo r'i ljang gu ma //",
    "T02TD1968E:109a-12": "rlung khams rnam dag ye shes bdag /'jigs byed phrag dog gshin rje gshed //",
    "T02TD1968E:109a-13": "gzugs dang mtshan ma mchog tu 'dzin //",
    "T02TD1968E:109a-14": "btang snyoms chen po'i ngo bo yis //",
    "T02TD1968E:109a-15": "skye ba'i sgrib 'joms phyag 'tshal bstod //",
    "T02TD1968E:109a-16": "mtha' gnyis rab tu sgrol mdzad de //",
    "T02TD1968E:109a-17": "rang rig gtso la phan 'dogs shing //",
    "T02TD1968E:109a-18": "thabs dang shes rab dbyer med bdag / lha mo'i tshogs la phyag 'tshal bstod //",
    "T02TD1968E:109a-19": "mtshams bzhir na yo ni ra las //",
    "T02TD1968E:109a-20": "phyi rol gzugs rdzogs rnam dag las //",
    "T02TD1968E:109a-21": "dkyil 'khor du ni thod pa gnas //",
    "T02TD1968E:109a-22": "chos dbyings kun du 'gro ba'i phyir //",
    "T02TD1968E:109a-23": "bdud rtsi rnam pa lnga yis bkang //",
    "T02TD1968E:109a-24": "de ltar mi mthun tshogs bcom nas //",
    "T02TD1968E:109a-25": "rab tu rgyal ba'i rtags mtshan nyid //",
    "T02TD1968E:109a-26": "thod pa bzhi yi ngo bo ste //",
    "T02TD1968E:109a-27": "bde ba chen po phyag 'tshal bstod //",
    "T02TD1968E:109a-28": "bsod nams ye shes chen po las byung sku gsung ye shes lngar ldan 'jigs gzugs la //",
    "T02TD1968E:109a-29": "bdag nyid dad pa'i mthu yis sku yi yon tan tsam mthong dad pa'i dbyangs kyis bstod pa yis //",
    "T02TD1968E:109a-30": "khams gsum 'khor ba'i rgya mtshor dong rnams rnam rtog rlung gis phyogs bcur g-yengs pas sdug bsngal rnams //",
    "T02TD1968E:109a-31": "skye rgas na 'chi spangs nas 'khor ba'i rgya mtsho las rgal bla med byang chub thob par shog / slob dpon dpal 'dzin gyi dgongs pa nye bar bsdus pa las //",
    "T02TD1968E:109a-32": "gshin rje gshed nag po'i dkyil 'khor gyi bstod pa /",
    "T02TD1968E:109a-33": "a'a ts'arya k'i rti'i zhal snga nas mdzad pa rdzogs so//"
}