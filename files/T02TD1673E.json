{
    "T02TD1673E:199a-0": "@199a # // rgya gar skad du /",
    "T02TD1673E:199a-1": "shr'i badzra he ru ka n'a ma no pi ka / bod skad du /",
    "T02TD1673E:199a-2": "dpal he ru ka zhes bya ba'i sgrub thabs /",
    "T02TD1673E:199a-3": "dkon mchog gsum la phyag 'tshal lo //",
    "T02TD1673E:199a-4": "dngos dang dngos med rtog bral zhing //",
    "T02TD1673E:199a-5": "thugs rje mdzad pa sna tshogs snang //",
    "T02TD1673E:199a-6": "thabs mkhas khro ston rgyal ba'i sku ;",
    "T02TD1673E:199a-7": "/ ma lus 'jigs la phyag 'tshal te //",
    "T02TD1673E:199a-8": "mkha' 'gro sgyu ma'i rjes 'gro ba //",
    "T02TD1673E:199a-9": "de nyid sgrub thabs cho gar bcas //",
    "T02TD1673E:199a-10": "rnal 'byor 'dod pa'i bde skyed don //",
    "T02TD1673E:199a-11": "cung zad 'jug pa'i don phyir bshad //",
    "T02TD1673E:199a-12": "theg mchog bla ma bzang las byung //",
    "T02TD1673E:199a-13": "yon tan stobs sogs kun nas mdzes //",
    "T02TD1673E:199a-14": "rab tu sbyangs pa'i rnal 'byor mchog /'dod pa'i lha la dad mos 'dud //",
    "T02TD1673E:199a-15": "tshul khrims brtul zhugs la sogs kyi //",
    "T02TD1673E:199a-16": "thabs mkhas yan lag rnam spyad pas //",
    "T02TD1673E:199a-17": "de nas goms byed las rdzogs te //",
    "T02TD1673E:199a-18": "kun du 'khor lo mthar phyin 'gyur //",
    "T02TD1673E:199b-0": "byams sogs @199b tshad med bzhi rnams kyis //",
    "T02TD1673E:199b-1": "'gro rnams thams cad nye bar gzung //",
    "T02TD1673E:199b-2": "shin tu dag pa'i gnas nyid du //",
    "T02TD1673E:199b-3": "bde ba'i stan la legs par gnas //",
    "T02TD1673E:199b-4": "yang dag dkyil 'khor bzang po nyid //",
    "T02TD1673E:199b-5": "yang dag khrus kyi cho ga dang //",
    "T02TD1673E:199b-6": "yang dag mchod rgyan gtor mar bcas //",
    "T02TD1673E:199b-7": "yang dag phyag rgya sngags sogs ldan //",
    "T02TD1673E:199b-8": "thams cad yul kun rnam dag pa'i //",
    "T02TD1673E:199b-9": "byang chub sems nyid brtan pa las //",
    "T02TD1673E:199b-10": "thugs rjes nyi ma'i mtha' yas zer //",
    "T02TD1673E:199b-11": "thams cad yul kun khyab par gsal //",
    "T02TD1673E:199b-12": "yi ge h'um gi 'phro 'du las //",
    "T02TD1673E:199b-13": "srung ba'i 'khor lo rgya chen po //",
    "T02TD1673E:199b-14": "'khor lo me 'od mtshon cha'i phreng //",
    "T02TD1673E:199b-15": "khro tshogs sprul bcas tshom rngam tshogs //",
    "T02TD1673E:199b-16": "phyogs bcur bstan par bya ba'i phyir //",
    "T02TD1673E:199b-17": "h'um bzhi'i phyag rgya sngags kyis bsrung //",
    "T02TD1673E:199b-18": "rigs kyi yi ge mtshan mar bcas //",
    "T02TD1673E:199b-19": "phra mo'i skur gsal 'phro 'du yis //",
    "T02TD1673E:199b-20": "sangs rgyas thams cad bsdu byas te//",
    "T02TD1673E:199b-21": "gtum rngam khros pa'i cha lugs can //",
    "T02TD1673E:199b-22": "thams cad gcig tu sbyor ba'i mthus //",
    "T02TD1673E:199b-23": "dam tshig rgyal po he ru ka //",
    "T02TD1673E:199b-24": "zhal gcig phyag gnyis mthing ga'i mdangs //",
    "T02TD1673E:199b-25": "'od 'bar dur khrod rgyan gyis brjid //",
    "T02TD1673E:199b-26": "khro rtags mtshan ma kun rdzogs shing //",
    "T02TD1673E:199b-27": "nyams dgu'i rngam brjid tshul dang bcas //",
    "T02TD1673E:199b-28": "spyan dmar mche gtsigs khro gnyer can //",
    "T02TD1673E:199b-29": "g-yas pa rdo rje rtse lnga gdengs //",
    "T02TD1673E:199b-30": "g-yon pa snod bcud kha tv'am bcas //",
    "T02TD1673E:199b-31": "klu rgyal brgyad kyis nyer mdzes shing //",
    "T02TD1673E:199b-32": "spu rnams rdo rje 'od 'bar ba //",
    "T02TD1673E:199b-33": "khro bo'i dkyil 'khor phyogs bcur spro //",
    "T02TD1673E:199b-34": "rdo rje phreng ba phyag rgya lnga //",
    "T02TD1673E:199b-35": "rigs kyi dbu rgyan sems dpar bcas //",
    "T02TD1673E:199b-36": "gnas gsum 'od gsal dag byed pa'i //",
    "T02TD1673E:199b-37": "dkyil 'khor la gnas sku gsungs thugs //",
    "T02TD1673E:199b-38": "phyogs bcur spro zhing bsdus pa'i mthus //",
    "T02TD1673E:199b-39": "byin brlabs gnas gsum brtan bar 'gyur //",
    "T02TD1673E:199b-40": "snying ga'i 'od zer rgya chen pos //",
    "T02TD1673E:199b-41": "rigs kyi khro bo kun bsdus te //",
    "T02TD1673E:199b-42": "rang gi gnas su brtan byas nas //",
    "T02TD1673E:199b-43": "'dod pa'i dngos grub gsol ba gdab //",
    "T02TD1673E:199b-44": "phyi nang mchod pa sna tshogs kun //",
    "T02TD1673E:199b-45": "rgya chen spro zhing dag par dbul //",
    "T02TD1673E:199b-46": "tshad med bzhi yi phyag rgya yis //",
    "T02TD1673E:200a-0": "sku gsung thugs su sbyor par @200a * //",
    "T02TD1673E:200a-1": "bya ;",
    "T02TD1673E:200a-2": "ting 'dzin sems dpa'i mtshan ma la //",
    "T02TD1673E:200a-3": "sngags kyi 'khor lo spro zhing bsdu //",
    "T02TD1673E:200a-4": "aom shr'i he ru ka h'i sv'a h'a //",
    "T02TD1673E:200a-5": "mar me'i phreng ba 'khor ba'i tshul //",
    "T02TD1673E:200a-6": "yan lag rdzogs pa'i ting 'dzin gyis //",
    "T02TD1673E:200a-7": "dngos grub mtshan ma kun ston cing //",
    "T02TD1673E:200a-8": "yang dag byang chub brtan par 'gyur /",
    "T02TD1673E:200a-9": "thams cad nam mkha'i mtshan nyid de //",
    "T02TD1673E:200a-10": "nam mkha' la yang mtshan nyid med //",
    "T02TD1673E:200a-11": "khams gsum dag ni ma lus pa //",
    "T02TD1673E:200a-12": "thams cad sgyu ma lta bu ste //",
    "T02TD1673E:200a-13": "ji ltar sgyur ma thams cad du //",
    "T02TD1673E:200a-14": "mthong ba dag ni reg par 'gyur //",
    "T02TD1673E:200a-15": "dmigs su yod pa ma yin te //",
    "T02TD1673E:200a-16": "de bzhin 'gro ba kun gyi tshul//",
    "T02TD1673E:200a-17": "bud med la sogs rin chen mchog / mkha' las dngos grub thams cad spyod //",
    "T02TD1673E:200a-18": "dngos po med par bdag sbyor bas //",
    "T02TD1673E:200a-19": "nam mkha' kun dang mnyam par sbyor //",
    "T02TD1673E:200a-20": "mkha' 'gro sgyu ma bde ba'i mchog / shin tu bstan pas 'grub par 'gyur //",
    "T02TD1673E:200a-21": "spyod lam kun du ma nyams par //",
    "T02TD1673E:200a-22": "rnal 'byor yang dag ting 'dzin gnas //",
    "T02TD1673E:200a-23": "rnam pa mang po'i yul can kun //",
    "T02TD1673E:200a-24": "thabs dang shes rab rol mo'i tshogs //",
    "T02TD1673E:200a-25": "bza' btung dag pa'i ting 'dzin gyis //",
    "T02TD1673E:200a-26": "dkyil 'khor thams cad tshim 'gyur cing //",
    "T02TD1673E:200a-27": "bsod nams ye shes tshogs chen la //",
    "T02TD1673E:200a-28": "'gro rnams dag par nye bar sbyor //",
    "T02TD1673E:200a-29": "kun du cha lugs chu zla bzhin //",
    "T02TD1673E:200a-30": "ma gos chags pa med pa'i rgyal //",
    "T02TD1673E:200a-31": "thams cad chos rnams blang dor med //",
    "T02TD1673E:200a-32": "bya ba'i lam rdzogs mthar phyin 'gyur //",
    "T02TD1673E:200a-33": "tshe 'dir yon tan chos kun dang //",
    "T02TD1673E:200a-34": "rig 'dzin go 'phang mngon par brnyes //",
    "T02TD1673E:200a-35": "thams cad sbyor ba'i rgyud chen po //",
    "T02TD1673E:200a-36": "de nyid nges par bstan pa'i don //",
    "T02TD1673E:200a-37": "phyag rgya gci pa'i sgrub thams mchog / yang dag rdzogs pa'i tshul gyis 'jug / legs par bsdus pa'i bsod nams kyis //",
    "T02TD1673E:200a-38": "khams gsum thams cad bcom ldan 'das //",
    "T02TD1673E:200a-39": "stobs mchog dpal ldan he ru kar //",
    "T02TD1673E:200a-40": "yang dag nyid du grol gyur cig / dpal he ru ka zhes bya ba'i sgrub thabs slob dpon chen po thu bo ra dza ha stis mdzad pa rdzogs so//"
}