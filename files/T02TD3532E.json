{
    "T02TD3532E:173a-0": "@173a # // rgya gar skad du /",
    "T02TD3532E:173a-1": "kalpokta m'a r'i tsyee s'a dha nam /",
    "T02TD3532E:173a-2": "bod skad du /",
    "T02TD3532E:173a-3": "rtog pa las gsungs pa'i 'od zer can gyi sgrub thabs /",
    "T02TD3532E:173a-4": "'phags ma 'od zer can la phyag 'tshal lo //",
    "T02TD3532E:173a-5": "rnam par snang mdzad rigs byung ba'i //",
    "T02TD3532E:173a-6": "'od zer can la yang dag 'dud //",
    "T02TD3532E:173a-7": "rtog pa las gsungs cho ga yis //",
    "T02TD3532E:173a-8": "de yi sgrub thabs rim pa bshad //",
    "T02TD3532E:173a-9": "de la re zhig dpal 'od zer can gyi dkyil 'khor du dbang bskur ba'i sngags pas rang gi dam tshig dang sdom pa yongs su bskyang zhing dag pa'i sems kyis sems can thams cad gdon pa'i bsam pas /",
    "T02TD3532E:173a-10": "aom phat ces brjod pas khra bo'i khu tshur gyis snying ga dang /",
    "T02TD3532E:173a-11": "mdzod spu dang /",
    "T02TD3532E:173a-12": "mgo bo rnams su bkod nas zhal bsang ba la sogs pa byas nas /",
    "T02TD3532E:173a-13": "lha'i khang par rab tu zhugs te /",
    "T02TD3532E:173a-14": "bris sku la sogs pa'i bcom ldan 'das ma'i skra bkram nas 'od zer can gyi sngags yongs su bzlas pa'i dri'i chus bgegs bskrad nas de bzhin du nyer spyod lnga la sogs pa rab tu sbyar te /",
    "T02TD3532E:173a-15": "de la bgegs skrod pa'i sngags ni 'di'o //",
    "T02TD3532E:173a-16": "aom m'a r'i tsyee h'um sarba bighna nud s'a r'a ya h'um phat /",
    "T02TD3532E:173a-17": "de nas rang gi snying ga'i dang po'i yi ges mtshan pa'i zla ba'i dkyil 'khor dang nyi ma'i dkyil 'khor la aam bsams nas /",
    "T02TD3532E:173a-18": "de'i steng du du dang po'i bcu gsum pa'i sa bon la zla phyed dang thig les brgyan pa la tsha zhing 'od zer can gyi 'od dang ldan pa /",
    "T02TD3532E:173a-19": "de las 'od zer sna tshogs 'phros te 'od zer rnams rdzogs pa las bcom ldan 'das ma'i sku dang bla ma dang /",
    "T02TD3532E:173a-20": "sangs rgyas dang byang chub sems dpa' rnams kyang dmigs nas mchod cing phyag btsal nas sngags 'di'o //",
    "T02TD3532E:173a-21": "aom m'a r'i tsyee pra t'itstsha sv'a h'a /",
    "T02TD3532E:173a-22": "aom m'a r'i tsyee dh'u pam pra t'itstsha sv'a h'a /",
    "T02TD3532E:173a-23": "aom m'a r'i tsyee sv'a he tyar gham pa ri dza sya /",
    "T02TD3532E:173a-24": "aom m'a r'i tsyee aargham pra t'itstsha sv'a h'a /",
    "T02TD3532E:173a-25": "dngos po med na bsam gtan gyis kyang ngo //",
    "T02TD3532E:173a-26": "de nas /",
    "T02TD3532E:173a-27": "dkon mchog gsum la bdag skyabs mchi //",
    "T02TD3532E:173a-28": "sdig pa thams cad so sor bshags //",
    "T02TD3532E:173a-29": "'gro ba'i dge la rjes yi rang //",
    "T02TD3532E:173a-30": "sangs rgyas byang chub yid kyis gzung //",
    "T02TD3532E:173a-31": "sangs rgyas chos dang tshogs mchog la //",
    "T02TD3532E:173a-32": "byang chub bar du bdag skyabs mchi //",
    "T02TD3532E:173a-33": "rang gzhan don ni rab bsgrub phyir //",
    "T02TD3532E:173a-34": "byang chub sems ni bdag gis bskyed //",
    "T02TD3532E:173a-35": "byang chub mchog tu sems bskyed nas //",
    "T02TD3532E:173b-0": "sems can thams @173b cad mgron du gnyer //",
    "T02TD3532E:173b-1": "byang chub spyod mchog spyad par bgyi //",
    "T02TD3532E:173b-2": "'gro la phan phyir sangs rgyas shog / ces pa lan gsum brjod nas smon lam sngon du 'gro bas dge ba bsgom par bya ste /",
    "T02TD3532E:173b-3": "sngags 'dis aom sh'u n+ya t'a dzny'a na badzra sva bh'a ba a'atma ko&amp; ham zhes brjod nas sa bon sgyu ma'i dpe rnams bsams te /",
    "T02TD3532E:173b-4": "khams gsum ma lus pa yang bltas pa dang /",
    "T02TD3532E:173b-5": "reg pa thams cad dper na sgyu ma lta bu'o //",
    "T02TD3532E:173b-6": "dmigs pa med pas de bzhin du 'gro ba gnas pa thams cad kyang so sor snang ba tsam du rtogs pas /",
    "T02TD3532E:173b-7": "de nas thog ma med pa'i dus kyi rnam pa ma yin pa'i rnam par rtog pa'i sa bon spangs nas rang bzhin dag pa zhes lhag par grol bar bya'o //",
    "T02TD3532E:173b-8": "aom sva bh'a ba shuddha:sarba dharm'a:sva bh'a ba shuddho&amp; ham zhes lan gsum brjod par bya'o //",
    "T02TD3532E:173b-9": "de nas sngon du gsungs pa'i sa bon rdzogs pa las zla ba'i steng du aom yig de thams cad yongs su gyur pa las dpal ldan mgon po rnam par snang mdzad padma'i snying po dang seng ge'i gdan gyi steng na rdo rje skyil krung gis bzhugs pa gser gyi mdog lta bu byang chub mchog gi phyag rgya can ting nge 'dzin la snyoms par zhugs pa ral pa'i cod pan can zhi zhing rgyan thams cad kyis brgyan pa bsam par bya'o //",
    "T02TD3532E:173b-10": "de nas rang gi snying gar zla ba'i dkyil 'khor gyi steng du yi ge nyi shu rtsa lnga mchog gi snying po dang po'i gnyis pa dang yang dag par ldan pa zla ba phyed pa dang thig les brgyan pa bsgom par bya'o //",
    "T02TD3532E:173b-11": "de las skyes pa'i mya ngan med pa'i shing /",
    "T02TD3532E:173b-12": "de'i steng du zla ba la gnas pa'i mam yig bsams nas /",
    "T02TD3532E:173b-13": "de thams cad yongs su gyur pa las bdag nyid 'od zer can gyi skur bsgom par bya'o //",
    "T02TD3532E:173b-14": "bdag nyid bcom ldan 'das ma 'od zer can zhes pa sku mdog shin tu ser ba 'dzam bu n'a da'i 'od lta bu 'bar ba mchod rten gyi nang na gnas pa /",
    "T02TD3532E:173b-15": "na bza' dmar po mnabs pa /",
    "T02TD3532E:173b-16": "phu dung dmar po'i stod g-yogs can /",
    "T02TD3532E:173b-17": "phreng ba sna tshogs pa dang rgyan thams cad kyis brgyan pa /",
    "T02TD3532E:173b-18": "rna rgyan gyi tshogs dang /",
    "T02TD3532E:173b-19": "rked pa la dril bu g-yer ka'i dra ba dang /",
    "T02TD3532E:173b-20": "rkang gdub dang ldan pa /",
    "T02TD3532E:173b-21": "phyag brgyad pa /",
    "T02TD3532E:173b-22": "zhal gsum pa spyan gsum pa 'bar zhing 'od zer gyi phreng ba 'phro ba /",
    "T02TD3532E:173b-23": "bandu dza ba'i me tog dang mtshungs pa /",
    "T02TD3532E:174a-0": "rnam par @174a * //",
    "T02TD3532E:174a-1": "snang mdzad kyis dbu brgyan pa /",
    "T02TD3532E:174a-2": "mya ngan med pa'i phreng bas brgyan pa /",
    "T02TD3532E:174a-3": "phyag g-yon pa rnams kyis zhags pa dang /",
    "T02TD3532E:174a-4": "skud pa dang /",
    "T02TD3532E:174a-5": "mya ngan med pa'i shing dang /",
    "T02TD3532E:174a-6": "gzhu bsnams pa /",
    "T02TD3532E:174a-7": "g-yas pa rnams kyis rdo rje rgyas pa dang /",
    "T02TD3532E:174a-8": "khab dang /",
    "T02TD3532E:174a-9": "lcags kyu dang /",
    "T02TD3532E:174a-10": "mda' bsnams pa /",
    "T02TD3532E:174a-11": "zhal dang po zhi zhing 'dzum pa'i zhal shin tu ser ba gser gyi mdog lta bu /",
    "T02TD3532E:174a-12": "spyan rgyas pa sindu ras brgyan pa /",
    "T02TD3532E:174a-13": "sgeg pa'i nyams kyis 'gying ba'o //",
    "T02TD3532E:174a-14": "zhal g-yon pa ni phag zhal khro ba dang bcas shing mi sdug pa gtsigs shing 'jigs pa aindra n'i la'i 'od lta bu nyi ma bcu gnyis kyi 'od dang mtshungs pa /",
    "T02TD3532E:174a-15": "shin tu khro gnyer gtsigs shing ljags 'dril ba 'jigs shing 'jigs par byed pa /",
    "T02TD3532E:174a-16": "zhal gnyis pa shin du dmar ba mdzes shing 'od zer 'bar ba /",
    "T02TD3532E:174a-17": "mya ngan med pa'i shing gi 'og na gnas pa /",
    "T02TD3532E:174a-18": "me tog gi phreng ba gcal du bkram pa de'i spyi bor rnam par snang mdzad kyis mgon du gyur pa sngon du gsungs pa'i sku mdog dang phyag rgya dang ldan pa /",
    "T02TD3532E:174a-19": "'og tu phag bdun gyi shing rta'i steng du g-yon brkyang gis bzhugs pa /",
    "T02TD3532E:174a-20": "lang tsho gzhon nur gnas pa shing rta 'dren pa'i phag gi 'og tu yam las byung ba'i rlung gi dkyil 'khor la ham yig yongs su gyur pa las sgra gcan lag pa dag gis zla ba dang nyi ma dag 'dzin pa /",
    "T02TD3532E:174a-21": "nyin mo snang bar byed cing mtshan mo zla ba dang mtshungs pa lha mo bzhis yongs su bskor bar bsam par bya'o //",
    "T02TD3532E:174a-22": "de la shar du aom m'a r'i tsyee batt'a li ba d'a li b'a ra li b'a r'a h'a mu khi siddhi m'a karsha ya dza:sv'a h'a zhes so //",
    "T02TD3532E:174a-23": "de ltar lha mo sku mdog dmar mo phag zhal gcig pa /",
    "T02TD3532E:174a-24": "phyag bzhi pa phu dung dmar po'i stod g-yogs can /",
    "T02TD3532E:174a-25": "phyag g-yon pa zhags pa dang /",
    "T02TD3532E:174a-26": "mya ngan med pa'i shing bsnams pa /",
    "T02TD3532E:174a-27": "g-yas pa rdo rje'i lcags kyu dang /",
    "T02TD3532E:174a-28": "khab bsnams pa /",
    "T02TD3532E:174a-29": "rgyan thams cad kyis brgyan pa'o //",
    "T02TD3532E:174a-30": "rtog pa las gsungs pa'i cho gas mngon par 'dod pa'i dngos grub 'gugs par byed par bsam par bya'o //",
    "T02TD3532E:174a-31": "aom m'a r'i tsyee batt'a li ba d'a li ba r'a li b'a r'a h'a mu khi sarba dusht'a pra dusht'a nam mu kham bandha bandha h'um sv'a h'a /",
    "T02TD3532E:174a-32": "lha mo ba d'a li sngon du gsungs pa'i gos dang /",
    "T02TD3532E:174a-33": "rgyan dang sku mdog lta bu phyag g-yon pa zhags pa dang /",
    "T02TD3532E:174b-0": "rdo rje bsnams @174b pa /",
    "T02TD3532E:174b-1": "g-yas na yal ga dang khab bsnams pas gdug pa can rnams kyi kha mig 'tshem par byed pa lho ru bsam par bya'o //",
    "T02TD3532E:174b-2": "aom m'a r'i tsyee batt'a li ba d'a li ba r'a li b'a r'a h'a mu khi sarba dusht'a nam stam bha ya bam sv'a h'a /",
    "T02TD3532E:174b-3": "zhes pas lha mo ba r'a li de bzhin du gos dang rgyan dang kha dog la /",
    "T02TD3532E:174b-4": "'on kyang phyag g-yas na rdo rje dang khab bsnams pa /",
    "T02TD3532E:174b-5": "g-yon na zhags pa dang /",
    "T02TD3532E:174b-6": "mya ngan med pa'i shing bsnams pa /",
    "T02TD3532E:174b-7": "gdug pa can rnams rengs par byed pa nub tu dgod par bya'o //",
    "T02TD3532E:174b-8": "aom m'a r'i tsyee batt'a li ba d'a li ba r'a li b'a r'a h'a mu khi sarba satv'a na me ba sha ma n'a ya ho:sv'a h'a /",
    "T02TD3532E:174b-9": "zhes pa'i sngags kyis lha mo phag zhal ma sku mdog dmar mo de bzhin du gos dang rgyan dang /",
    "T02TD3532E:174b-10": "yang phyag g-yas na rdo rje dang /",
    "T02TD3532E:174b-11": "mda' bsnams pa /",
    "T02TD3532E:174b-12": "g-yon na mya ngan med pa'i shing dang gzhu bsnams pa sems can thams cad rjes su chags par byed pa can byang phyogs su blta bar bya'o //",
    "T02TD3532E:174b-13": "de nas lcags kyu la sogs pa'i phyag rgya rnams dang /",
    "T02TD3532E:174b-14": "de'i sngags kyis kyang dgug pa la sogs pa bya'o //",
    "T02TD3532E:174b-15": "ye shes sems dpa' dgug pa dang /",
    "T02TD3532E:174b-16": "rab tu gzhug pa dang /",
    "T02TD3532E:174b-17": "bcing ba dang /",
    "T02TD3532E:174b-18": "dbang du bya bas bsgrub par bya'o //",
    "T02TD3532E:174b-19": "mdzub mo lcags kyu bcings la /",
    "T02TD3532E:174b-20": "mthe'u chung lcags kyu chen po ste /",
    "T02TD3532E:174b-21": "tshigs mang po'i rtse mo dag lcags sgrog rgyab tu btsir ba la sogs pas /",
    "T02TD3532E:174b-22": "aom badzra aam ku sha dza:zhes pa 'dis ye shes sems dpa' mdun du gdan drangs nas mchod pa la sogs pa dbul bar bya'o //",
    "T02TD3532E:174b-23": "'od zer can gyi phyag rgyas de nas aom badzra p'a sha h'um 'dis gzhug par bya'o / aom badzra spho ta pam 'dis bcing bar bya'o //",
    "T02TD3532E:174b-24": "aom badzra a'a be sha ho:'dis mnyes par bya'o //",
    "T02TD3532E:174b-25": "de nas dam tshig gi lha rnams kyis lhan cig tu gnyis su med par bya'o //",
    "T02TD3532E:174b-26": "de la 'di'i phyag rgya ni /",
    "T02TD3532E:174b-27": "lag pa gnyis po mnyam byas nas //",
    "T02TD3532E:174b-28": "thal mo'i rnam par bsres bya ste //",
    "T02TD3532E:174b-29": "mtheb chen dang ni ming med kyi //",
    "T02TD3532E:174b-30": "rtse mo gnyis po bye ba yis //",
    "T02TD3532E:174b-31": "gung mo'i sor mo yang dag 'khyud //",
    "T02TD3532E:174b-32": "'khyil pa'i rnam par bcings pa dag / skyil krung steng du nyer bzhag nas //",
    "T02TD3532E:174b-33": "lte ba'i phyogs su dgod par bya //",
    "T02TD3532E:174b-34": "rab mchog phyag rgya 'di yis ni //",
    "T02TD3532E:174b-35": "las rnams kun la legs par sbyor //",
    "T02TD3532E:175a-0": "@175a * // de nas dbang bskur ba blang bar bya ste /",
    "T02TD3532E:175a-1": "phyag rgya chen po ni mtheb chen sems dpa'i skyil krung bkug nas mdzub mo'i rtse mo bzung ste /",
    "T02TD3532E:175a-2": "'di'i gung mo aom yig lhag ma rdo rje thal mo sbyar ba spyi bor bkod nas aom bhu:kham mam zhes pa dbang bskur ba'i sngags kyis rnam par snang mdzad gser gyi mdog lta bu byang chub mchog gi phyag rgyas bzhugs pa /",
    "T02TD3532E:175a-3": "spyi bor aom bsams nas bsgoms pas ngal na sngags bzlas par bya'o //",
    "T02TD3532E:175a-4": "rang gi snying gar zla ba la gnas pa'i sngags 'bar zhing 'bar ba dang ldan pa'o //",
    "T02TD3532E:175a-5": "aom m'a r'i tsyee m'am sv'a h'a /",
    "T02TD3532E:175a-6": "zhes bltas la bzlas pa bya'o //",
    "T02TD3532E:175a-7": "ji ltar nus pa'i bsgom pa sngon du 'gro bas lha mo thams cad yang dag par rgyal bar blta zhing sngags bzlas par bya'o //",
    "T02TD3532E:175a-8": "phyi nas chad lhag bskang pa'i cho ga yi ge brgya pas kha bskang bar bya'o //",
    "T02TD3532E:175a-9": "aom badzra satva sa ma ya /",
    "T02TD3532E:175a-10": "ma nu p'a la ya /",
    "T02TD3532E:175a-11": "badzra satva tve no pa tishtha /",
    "T02TD3532E:175a-12": "dro dho me bha ba /",
    "T02TD3532E:175a-13": "su toshyo me bha ba /",
    "T02TD3532E:175a-14": "su po shyo me bha ba /",
    "T02TD3532E:175a-15": "aa nu rakto me bha ba /",
    "T02TD3532E:175a-16": "sarba siddhim me pra yatstsha sarba karma su tsa me tsittam shre ya:ku ru h'um /",
    "T02TD3532E:175a-17": "ha ha ha ha ho /",
    "T02TD3532E:175a-18": "bha ga b'a na sarba ta th'a ga ta badzra m'a me munytsa badzr'i bha ba ma h'a sa ma ya satva a'a: 'dis dus thams cad du gshegs su gsol zhing dge ba yongs su bsngo zhing mngon par 'dod pa'i dngos grub zhus te rang gi phyag rgya spyi bor bkrol nas aom m'a r'i tsyee mu:zhes so //",
    "T02TD3532E:175a-19": "rang gi lhag pa'i lha'i rnal 'byor gyis zas dang khrus dang /",
    "T02TD3532E:175a-20": "nyal ba la sogs pa thams cad du rab tu brtag par bya'o //",
    "T02TD3532E:175a-21": "de'i phyir rim pa 'dis lus ngag yid gsum bsrung bar byas nas ci bder gnas par bya'o //",
    "T02TD3532E:175a-22": "'phags ma'i sgrub thabs byas pa yis //",
    "T02TD3532E:175a-23": "dge ba nyer bsags gang de yis //",
    "T02TD3532E:175a-24": "ye shes dri med 'od zer can //",
    "T02TD3532E:175a-25": "skye bos go 'phang thob par shog / aom kha kha kh'a hi kh'a hi grihna grihna tu sarba bh'u ta k'i ba li ma ma sh'antim kum ru bandhu sv'a h'a /",
    "T02TD3532E:175a-26": "zhes pa'i sngags kyis gtor ma 'bul lo //",
    "T02TD3532E:175a-27": "rtog pa las gsungs pa'i 'od zer can gyi sgrub thabs rdzogs so /",
    "T02TD3532E:175a-29": "// / pandi ta slob dpon snying po'i zhabs kyis mdzad pa'o//"
}