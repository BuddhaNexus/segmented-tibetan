{
    "T06D4075:127b-0": "@127b # // rnal 'byor la 'jug pa'i man ngag / rje btsun bla ma rnams la phyag 'tshal lo //",
    "T06D4075:127b-1": "thams cad mkhyen pa la phyag 'tshal lo //",
    "T06D4075:127b-2": "da ni theg pa chen po la lhag par mos",
    "T06D4075:127b-3": "pa'i dad pa can rigs kyi bus gsol ba btab",
    "T06D4075:127b-4": "pa dag la spro ba bskyed cing thar pa ma",
    "T06D4075:127b-5": "lus pa 'dod pa la /",
    "T06D4075:127b-6": "sngar bshad pa'i mtshan nyid can gyi ye shes rtogs par bya ba'i thabs nye bar bstan pas /",
    "T06D4075:127b-7": "bdag dang gzhan gyi don rab tu 'grub par bya",
    "T06D4075:127b-8": "ba'i phyir shes rab kyi tshul rjes su dran nas",
    "T06D4075:127b-9": "/ de bstan pa'i man ngag bsgom pa'i rim pa'i cho ga 'dir cung zad cig bshad par bya'o //",
    "T06D4075:127b-10": "theg pa chen por ji skad du bshad pa'i ye shes mngon par rtogs par 'dod pa /",
    "T06D4075:127b-11": "dad pa dang gus pa dang ldan pas /",
    "T06D4075:127b-12": "de'i tshul las bshad pa'i cho ga'i cho ga'i rim",
    "T06D4075:127b-13": "pa sngon du 'gro bas bla ma la gsol ba",
    "T06D4075:127b-14": "btab ste / de'i drin gyis thob pa'i lung gis",
    "T06D4075:127b-15": "bla na med pa'i ye shes kyi thabs kyis man",
    "T06D4075:127b-16": "ngag gi rnal 'byor bsgom brtsam par bya'o //",
    "T06D4075:127b-17": "de la dang por re zhig / bstan bcos rgya chen po ni thos nas su //",
    "T06D4075:127b-18": "don dam de bzhin nyid ni nges byas la //",
    "T06D4075:127b-19": "dad ldan de ni 'jam pa'i stan gnas te //",
    "T06D4075:127b-20": "blo dang ldan pas rnal 'byor brtson par bya //",
    "T06D4075:127b-21": "gzung dang 'dzin dang gnyis ka gnyis min dang //",
    "T06D4075:127b-22": "bdag dang gzhan dang mya ngan 'das pa dang //",
    "T06D4075:127b-23": "'khor ba zhes bya'i rnam rtog mang po ni //",
    "T06D4075:127b-24": "rab tu btang la yid ni mnyam par gzhag //",
    "T06D4075:127b-25": "sgyu ma dri za'i grong khyer lta bur ni //",
    "T06D4075:127b-26": "shes bya ma lus rnam par bltas nas su //",
    "T06D4075:127b-27": "de bzhin nyid kyi ye shes rdo rje yis ;",
    "T06D4075:127b-28": "/ lus kyi 'khrul 'khor rab tu gzhig par bya //",
    "T06D4075:127b-29": "rnam pa thams cad du ni rab mdzes la //",
    "T06D4075:127b-30": "thog dang tha ma'i cha bral rnam mi rtog //",
    "T06D4075:127b-31": "dri ma med pa'i 'od zer stong gis ni //",
    "T06D4075:127b-32": "mun pa nges bsal mkha' dang mtshungs pa yin //",
    "T06D4075:127b-33": "rang gi rnam pa tsam gyi ngo bo ru //",
    "T06D4075:128a-0": "gzod @128a * //",
    "T06D4075:128a-1": "nas skye ba med pa'i rang sems mthong //",
    "T06D4075:128a-2": "gang gis kyang ni de mthong gyur pa dag / de yang de bzhin du ni blta bar bya //",
    "T06D4075:128a-3": "dmigs pa med dang bcas pa'i sems nyid ni //",
    "T06D4075:128a-4": "de bzhin nyid dang yang dag mtha' ru bshad //",
    "T06D4075:128a-5": "de ltar rim gyis bslabs par gyur pa las //",
    "T06D4075:128a-6": "ming du 'du shes 'gog pa thob par 'gyur //",
    "T06D4075:128a-7": "de las yang dag reg par sbyor ba las //",
    "T06D4075:128a-8": "'bad pa med par mngon shes lnga ldan 'gyur //",
    "T06D4075:128a-9": "de dang mngon par ldan pa'i rnal 'byor pa //",
    "T06D4075:128a-10": "'gro ba'i don ni dpag tu med par byed //",
    "T06D4075:128a-11": "'di ni yongs su rdzogs pa'i rnal 'byor pa //",
    "T06D4075:128a-12": "shin tu yun ring du dus su gnas par 'gyur //",
    "T06D4075:128a-13": "lus ni rdo rje lta bur mi shigs shing //",
    "T06D4075:128a-14": "nyon mongs bdud la sogs pas g-yo mi 'gyur //",
    "T06D4075:128a-15": "shes rab pha rol phyin pa zhes bya ba yi //",
    "T06D4075:128a-16": "rnal 'byor 'di dang rtag tu rab ldan pa //",
    "T06D4075:128a-17": "nam mkha' mdzod la sogs pa'i ting nge 'dzin //",
    "T06D4075:128a-18": "mang po rnams ni yang dag rdzogs par 'gyur //",
    "T06D4075:128a-19": "'di ltar zab mo'i don gang ci yang rung ba",
    "T06D4075:128a-20": "rtogs par dka' ba de ni bla ma'i zhal nas",
    "T06D4075:128a-21": "cho ga ji lta ba bzhin du bshad pa gzung",
    "T06D4075:128a-22": "bar bya'o // rigs kyi bu'am rigs kyi bu mo",
    "T06D4075:128a-23": "dad pa dang ldan pa gang la la pha rol",
    "T06D4075:128a-24": "tu phyin pa'i tshul gyi spyad pa spyod pa /",
    "T06D4075:128a-25": "ji skad du bshad pa'i rim pa'i cho gas sems can thams cad gdon par bya ba'i phyir //",
    "T06D4075:128a-26": "sems bskyed nas bla na med pa'i ye shes kyis /",
    "T06D4075:128a-27": "man ngag gi rnal 'byor brtsams nas /",
    "T06D4075:128a-28": "brtson 'grus 'bar ba dang ldan pas bslabs pa'i stobs",
    "T06D4075:128a-29": "dang ldan pa de ni ring po mi thogs par",
    "T06D4075:128a-30": "tshe 'di nyid la ji skad du bshad pa'i ye",
    "T06D4075:128a-31": "shes thob par 'gyur ro //",
    "T06D4075:128a-32": "gang yang ji skad du bshad pa'i cho ga med",
    "T06D4075:128a-33": "par glegs bam la brten pa tsam gyis 'jug pa",
    "T06D4075:128a-34": "de dag ni / ji skad du bshad pa'i dngos grub la rgyab kyis phyogs par 'gyur zhing //",
    "T06D4075:128a-35": "sdug bsngal ba dang yid mi bde ba sna tshogs",
    "T06D4075:128a-36": "'byung bar 'gyur ro zhes zab mo'i tshul las de",
    "T06D4075:128a-37": "bzhin gshegs pas gsungs so //",
    "T06D4075:128a-38": "rnal 'byor la 'jug pa'i man ngag slob dpon chos kyi dbang pos mdzad pa rdzogs so /",
    "T06D4075:128a-40": "// / rgya gar gyi mkhan po dza ran da na dang /",
    "T06D4075:128b-0": "zhu chen gyi lo ts'a ba dge @128b slong rin"
}