{
    "T04TD3826E:22b-0": "@22b * // rgya gar skad du /",
    "T04TD3826E:22b-1": "bee da lyam s'u tra n'a ma /",
    "T04TD3826E:22b-2": "bod skad du /",
    "T04TD3826E:22b-3": "zhib mo rnam par 'thag pa zhes bya ba'i mdo //",
    "T04TD3826E:22b-4": "slob dpon 'phags pa klu sgrub la phyag 'tshal lo //",
    "T04TD3826E:22b-5": "rtog ge shes pa'i nga rgyal gyis// gang zhig rtsod par mngon 'dod pa //",
    "T04TD3826E:22b-6": "de yi nga rgyal spang pa'i phyir //",
    "T04TD3826E:22b-7": "zhib mo rnam 'thag bshad par bya //",
    "T04TD3826E:22b-8": "tshad ma dang gzhal bya ni gnyis ka 'dres pa yin no //",
    "T04TD3826E:22b-9": "rang las ma grub pa'i phyir ro //",
    "T04TD3826E:22b-10": "yod pa dang med pa dang gnyis ka dag ni ltos pa ma yin no //",
    "T04TD3826E:22b-11": "ma yin te thug pa med par thal bar 'gyur ba'i phyir ro //",
    "T04TD3826E:23a-0": "@23a * // tshad ma rnams ni mar me bzhin //",
    "T04TD3826E:23a-1": "rang dang gzhan sgrub par byed pa yin no //",
    "T04TD3826E:23a-2": "tshad ma rnams la ni tshad ma med de mar me ni 'phrad pa'am ma 'phrad pa'i mun pa gsal bar byed pa ma yin no //",
    "T04TD3826E:23a-3": "gza'i gnod pa bzhin du 'dir yang 'gyur ro zhe na /",
    "T04TD3826E:23a-4": "ma yin te /",
    "T04TD3826E:23a-5": "dpe dang 'gal ba'i phyir ro //",
    "T04TD3826E:23a-6": "bstan bcos las 'jig rten pa'i spyod pa po de yang seng ge la sogs pa dang mtshungs par mngon par 'dod pa yin no //",
    "T04TD3826E:23a-7": "mar me ni rang gi bdag nyid gsal ba ma yin te //",
    "T04TD3826E:23a-8": "mun pa med pa'i phyir ro //",
    "T04TD3826E:23a-9": "phyin ci log tu thal bar 'gyur ba'i phyir mun pa yang bdag nyid la sgrib par byed par 'gyur ro //",
    "T04TD3826E:23a-10": "tshad ma dang gzhal bya dag ni dus gsum du ma grub pa'o //",
    "T04TD3826E:23a-11": "dus gsum du ma grub pas tshad ma dang gzhal bya 'gag pa mi 'thad do //",
    "T04TD3826E:23a-12": "dgag pa grub na tshad ma dang gzhal bya 'ang grub bo zhe na /",
    "T04TD3826E:23a-13": "ma yin te /",
    "T04TD3826E:23a-14": "sngar khas blangs pa'i phyir ro //",
    "T04TD3826E:23a-15": "gal te tshad ma dang gzhal bya ma grub par khas blangs pa yin na ni khas blangs pa dang dus mnyam kho nar rtsod pa rdzogs pa yin no //",
    "T04TD3826E:23a-16": "ma grub pa la rtog pa spang pa'i phyir ro //",
    "T04TD3826E:23a-17": "mngon sum la sogs pa ni yod pa ma yin to //",
    "T04TD3826E:23a-18": "gang las she na /",
    "T04TD3826E:23a-19": "yang dag par rtogs pa'i phyir ro //",
    "T04TD3826E:23a-20": "mngon sum la sogs pa grub na gzhal bya ni 'thad pa ma yin no //",
    "T04TD3826E:23a-21": "de'i rkyen can yin pa'i phyir shes pa ma yin zhing shes bya ma yin no //",
    "T04TD3826E:23a-22": "blo ni tshad ma ma yin te //",
    "T04TD3826E:23a-23": "gzhal bya yin par brjod pa'i phyir ro //",
    "T04TD3826E:23a-24": "dmigs pa dang mi dmigs pa la the tshom med do /",
    "T04TD3826E:23a-25": "yod pa yang med pa'i phyir ro //",
    "T04TD3826E:23a-26": "the tshom za ba ni yod pa ma yin te /",
    "T04TD3826E:23a-27": "khyad par la ltos pa med pa'i phyir ro //",
    "T04TD3826E:23a-28": "khyad par la ltos pa ma yin no //",
    "T04TD3826E:23a-29": "sngar bkag zin pa'i phyir //",
    "T04TD3826E:23a-30": "dgos pa med de /",
    "T04TD3826E:23a-31": "yod pa dang med pa nyid kyi phyir ro //",
    "T04TD3826E:23a-32": "bye ma la 'jug pa ma yin te //",
    "T04TD3826E:23a-33": "dpe yod pa'i phyir ro //",
    "T04TD3826E:23a-34": "de yang snga ma dang mtshungs pa nyid do //",
    "T04TD3826E:23a-35": "mtha' mthong ba yang ma yin te /",
    "T04TD3826E:23a-36": "thog ma dang dbus med pa'i phyir ro //",
    "T04TD3826E:23a-37": "me ni gzi brjid kyi dpe ma yin te //",
    "T04TD3826E:23a-38": "chos mthun pa nyid kyi phyir ro //",
    "T04TD3826E:23a-39": "gzi brjid kyi dpe chu yang ma yin te /",
    "T04TD3826E:23a-40": "chos mi mthun pa nyid kyi phyir ro //",
    "T04TD3826E:23b-0": "gzhan yang cung zad chos mthun pas @23b yin no zhe na /",
    "T04TD3826E:23b-1": "ma yin te //",
    "T04TD3826E:23b-2": "ri rab dang skra bzhin no //",
    "T04TD3826E:23b-3": "phal cher chos mthun pas ma yin te /",
    "T04TD3826E:23b-4": "sngar bkag pa'i phyir ro //",
    "T04TD3826E:23b-5": "thog ma ma grub na tha ma grub pa ma yin no //",
    "T04TD3826E:23b-6": "gal te thog ma ma grub na dbus dang mtha' ma gnyis ma grub bo //",
    "T04TD3826E:23b-7": "yan lag can med pa'i phyir yan lag yod pa ma yin no ;",
    "T04TD3826E:23b-8": "/ tshogs pa la yang ma grub ste //",
    "T04TD3826E:23b-9": "re re la med pa'i phyir ro //",
    "T04TD3826E:23b-10": "yan lag can yang du mar 'gyur ro //",
    "T04TD3826E:23b-11": "yan lag can gcig yin pa'i phyir yan lag thams cad gcig tu thal bar 'gyur ro //",
    "T04TD3826E:23b-12": "dus gsum du ma grub pas yan lag can med do //",
    "T04TD3826E:23b-13": "'on te rtsa bal ba dza bzhin du 'grub pa yin no //",
    "T04TD3826E:23b-14": "ma yin te /",
    "T04TD3826E:23b-15": "bsgrub bya dang mtshungs pas so //",
    "T04TD3826E:23b-16": "rigs pa med pa'i phyir ro //",
    "T04TD3826E:23b-17": "gzhan yang yan lag can la yan lag dgos pa ltar //",
    "T04TD3826E:23b-18": "yan lag thams cad la yang yan lag yod par thal ba'i phyir ro //",
    "T04TD3826E:23b-19": "dam bca' ba las gtan tshigs gzhan dang gzhan ma yin pa'i phyir ro //",
    "T04TD3826E:23b-20": "gtan tshigs ma yin na //",
    "T04TD3826E:23b-21": "gtan tshigs la gtan tshigs med pa'i phyir ro //",
    "T04TD3826E:23b-22": "dam bca' dang gtan tshigs med pa'i phyir nye bar sbyar ba dang mjug bsdu ba dag med pa yin no //",
    "T04TD3826E:23b-23": "lhag ma dag la yang gtan tshigs med do //",
    "T04TD3826E:23b-24": "gal te grub pa gtan tshigs byas pa yin no //",
    "T04TD3826E:23b-25": "ci zhig thob ce na /",
    "T04TD3826E:23b-26": "dpe la sogs pa don med do //",
    "T04TD3826E:23b-27": "gtan tshig don med pa nyid do //",
    "T04TD3826E:23b-28": "bdag med de //",
    "T04TD3826E:23b-29": "ma grub pa'i phyir ro //",
    "T04TD3826E:23b-30": "gzhan dang gzhan brjod pa'i phyir gcig la gcig med do //",
    "T04TD3826E:23b-31": "yi ge dag la'ang de lta bu yin no //",
    "T04TD3826E:23b-32": "the tshom bzhin du rtog ge yang yin no ;",
    "T04TD3826E:23b-33": "/ rdzas yod pa dang /",
    "T04TD3826E:23b-34": "gcig nyid la sogs pa dag ni /",
    "T04TD3826E:23b-35": "gzhan dang gzhan ma yin pa gnyis ka mi 'thad pa'i phyir gtan la dbab pa med do //",
    "T04TD3826E:23b-36": "rtsod pa ni yod pa ma yin te //",
    "T04TD3826E:23b-37": "brjod pa dang brjod par bya'i dag med pa'i phyir ro //",
    "T04TD3826E:23b-38": "don dam pa dpyod pa'i skabs yin pa'i phyir /",
    "T04TD3826E:23b-39": "brda byas pa'i ming dag ni rnam pa du mar mthong ba'i phyir ro //",
    "T04TD3826E:23b-40": "'jig rten pa'i mkhas pa dag kyang rjod par byed pa dang brjod par bya ba du mar sbyor bar mthong ba'i phyir //",
    "T04TD3826E:23b-41": "rjod par byed pa dang brjod par bya ba gcig nyid dang /",
    "T04TD3826E:23b-42": "gzhan nyid du ma grub bo //",
    "T04TD3826E:23b-43": "brjod pa dang sun ci phyin du rgol ba dag kyang de bzhin no //",
    "T04TD3826E:24a-0": "gtan tshigs @24a * //",
    "T04TD3826E:24a-1": "ltar snang ba ni med do //",
    "T04TD3826E:24a-2": "chos mthun pa nyid dang mi mthun pa nyid med pa'i phyir ro //",
    "T04TD3826E:24a-3": "ma 'khrul ba ni 'khrul pa med pa'i phyir ro //",
    "T04TD3826E:24a-4": "'khrul pa dang bcas pa'i gtan tshigs yod do zhe na //",
    "T04TD3826E:24a-5": "ma yin te /",
    "T04TD3826E:24a-6": "de dag ni gzhan yin pa'i phyir ro //",
    "T04TD3826E:24a-7": "skad cig ma nyid kyi phyir ro //",
    "T04TD3826E:24a-8": "khyed kyi gtan tshigs thams cad 'gal ba brjod pa yin gyi /",
    "T04TD3826E:24a-9": "'khrul pa dang bcas pa yin no //",
    "T04TD3826E:24a-10": "ma yin te /",
    "T04TD3826E:24a-11": "snga ma dang phyi mar 'byung bas 'gal ba med pa'i phyir ro //",
    "T04TD3826E:24a-12": "'das pa 'das par 'gyur ba yin na /",
    "T04TD3826E:24a-13": "'das pa ni 'das par 'gyur ba'o //",
    "T04TD3826E:24a-14": "rjod byed kyi rnam pa thams cad med par thal bar 'gyur ba'i yang phyir ro //",
    "T04TD3826E:24a-15": "'das pa'i gtan tshigs sam dus ni yod pa ma yin te /",
    "T04TD3826E:24a-16": "mi srid pa'i phyir ro //",
    "T04TD3826E:24a-17": "khyod kyi thams cad tshig don du brjod pa yin gyi /",
    "T04TD3826E:24a-18": "don dam pa ni ma yin no zhe na /",
    "T04TD3826E:24a-19": "ma yin te /",
    "T04TD3826E:24a-20": "lan thams cad la thal bar 'gyur ba'i phyir ro //",
    "T04TD3826E:24a-21": "skyes pa dang ma skyes pa dang /",
    "T04TD3826E:24a-22": "gnyis ka med pa'i phyir ltag chod ni med de //",
    "T04TD3826E:24a-23": "ma yin te /",
    "T04TD3826E:24a-24": "snga ma dang phyi ma gcig dang gzhan nyid la med pa'i phyir ro //",
    "T04TD3826E:24a-25": "tshar gcad pa'i gnas kyang de bzhin no //",
    "T04TD3826E:24a-26": "tshar gcad pa'i gnas la ni /",
    "T04TD3826E:24a-27": "tshar gcad pa med pa de bcings pa bzhin no //",
    "T04TD3826E:24a-28": "gnyis ka khas ma blangs pa'i phyir ro //",
    "T04TD3826E:24a-29": "de ma grub na ma grub du zad do //",
    "T04TD3826E:24a-30": "de kho na bzhin du brjod pa ma yin te /",
    "T04TD3826E:24a-31": "mngon par brjod pa ni med pa nyid yin no //",
    "T04TD3826E:24a-32": "zhib mo rnam par 'thag pa zhes bya ba'i mdo /",
    "T04TD3826E:24a-33": "slob dpon 'phags pa klu sgrub kyi zhal snga nas mdzad pa rdzogs so /",
    "T04TD3826E:24a-35": "// / kha che'i pandi ta aa na nta dang /",
    "T04TD3826E:24a-36": "lo tstsha ba dge slong grags 'byor shes rab kyis bsgyur pa'o//"
}