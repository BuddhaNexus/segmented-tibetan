{
    "K10D0311_H0315:241b-0": "@241b / /rgya gar skad du /",
    "K10D0311_H0315:241b-1": "a'arya sam dzny'a na ae ka da sha ni rde sha s'u tra /",
    "K10D0311_H0315:241b-2": "bod skad du /",
    "K10D0311_H0315:241b-3": "'phags pa 'du shes bcu gcig bstan pa'i mdo /",
    "K10D0311_H0315:241b-4": "dkon mchog gsum la phyag 'tshal lo //",
    "K10D0311_H0315:241b-5": "'di skad bdag gis thos pa dus gcig na /",
    "K10D0311_H0315:241b-6": "bcom ldan 'das ku sha'i grong khyer na gyad kyi",
    "K10D0311_H0315:241b-7": "nye 'khor shing s'a la zung gi tshal na bzhugs",
    "K10D0311_H0315:241b-8": "te / yongs su mya ngan las 'da' ba'i dus kyi tshe /",
    "K10D0311_H0315:241b-9": "dge slong rnams la bka' stsal pa /",
    "K10D0311_H0315:241b-10": "dge slong dag /",
    "K10D0311_H0315:241b-11": "nam 'chi ba'i dus kyi tshe dge slong gis 'du shes bcu gcig mngon du bya'o //",
    "K10D0311_H0315:241b-12": "bcu gcig gang zhe na /",
    "K10D0311_H0315:241b-13": "'di la ma chags pa'i 'du shes dang /",
    "K10D0311_H0315:242a-0": "sems can thams cad la byams pa'i 'du @242a *//",
    "K10D0311_H0315:242a-1": "shes dang /",
    "K10D0311_H0315:242a-2": "'khon du 'dzin pa thams cad yongs su dor ba'i 'du shes dang /",
    "K10D0311_H0315:242a-3": "'chal ba'i tshul khrims thams cad bshags pa'i 'du shes dang /",
    "K10D0311_H0315:242a-4": "tshul khrims thams cad yang dag par blang ba'i 'du shes dang /",
    "K10D0311_H0315:242a-5": "nyes pa chen po byas pa dag la'ang yangs pa'i 'du shes dang /",
    "K10D0311_H0315:242a-6": "dge ba'i rtsa ba chung du dag la che ba'i 'du shes dang /",
    "K10D0311_H0315:242a-7": "'jig rten pha rol dag la 'jigs pa med pa'i 'du shes dang /",
    "K10D0311_H0315:242a-8": "'dus byas thams cad la mi rtag pa'i 'du shes dang /",
    "K10D0311_H0315:242a-9": "chos thams cad la bdag med pa'i 'du shes dang /",
    "K10D0311_H0315:242a-10": "mya ngan las 'das pa ni zhi ba'o snyam pa'i 'du shes mngon du bya'o //",
    "K10D0311_H0315:242a-11": "bcom ldan 'das kyis de skad ces bka' stsal nas /",
    "K10D0311_H0315:242a-12": "dge slong de dag yi rangs te /",
    "K10D0311_H0315:242a-13": "bcom ldan 'das kyis gsungs pa la mngon par bstod do //"
}