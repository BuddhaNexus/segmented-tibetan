{
    "T04D3924:79b-0": "@79b # // rgya gar skad du /",
    "T04D3924:79b-1": "sa m'a dhi sambh'a ra pa ri ba rta n'a ma /",
    "T04D3924:79b-2": "bod skad du /",
    "T04D3924:79b-3": "ting nge 'dzin gyi tshogs kyi le'u zhes bya ba /",
    "T04D3924:79b-4": "sangs rgyas dang byang chub sems dpa' thams cad la phyag 'tshal lo //",
    "T04D3924:79b-5": "srid pa ji srid bar du bzhugs pa yi //",
    "T04D3924:80a-0": "@80a * // thub dbang sras bcas rnams la phyag 'tshal te //",
    "T04D3924:80a-1": "gsang sngags mdo sde pha rol phyin pa yi //",
    "T04D3924:80a-2": "mdo sde'i rjes 'gro ting 'dzin tshogs le'u brjod //",
    "T04D3924:80a-3": "deng song skye bo phal cher bdud kyi lcags kyus",
    "T04D3924:80a-4": "bzung ste khyim gyi btson ra dam por bcug /",
    "T04D3924:80a-5": "bdud kyi 'jig rten skyong bzhis khrims phas bsrungs shing",
    "T04D3924:80a-6": "sred sogs 'ching bas rab tu dam por bcings //",
    "T04D3924:80a-7": "sdom brtson dag kyang phal cher bdud kyi 'jig rten",
    "T04D3924:80a-8": "skyong bzhi'i dbang du gyur cing dge sbyong gi /",
    "T04D3924:80a-9": "gnas dang tshul spangs khyim pa rnams dang spyod mtshungs",
    "T04D3924:80a-10": "ngan 'gro'i g-yang sar mngon phyogs mtho ris spang //",
    "T04D3924:80a-11": "de phyir 'di ni bdag nyid dran phyir byas kyi gzhan la phan pa'i re ba yod ma yin //",
    "T04D3924:80a-12": "'on kyang bdag dang skal ba mnyam pa la la",
    "T04D3924:80a-13": "gnas 'dir dga' na yang dag rtogs pas smra 'di",
    "T04D3924:80a-14": "nyon // de la ting nge 'dzin gyi tshogs kyi yan lag ni rnam pa dgu ste /",
    "T04D3924:80a-15": "spang bar bya ba dang /",
    "T04D3924:80a-16": "sngon du 'gro ba dang /",
    "T04D3924:80a-17": "ldog par bya ba dang ;",
    "T04D3924:80a-18": "gdung ba bcad pa dang /",
    "T04D3924:80a-19": "yid 'byung bar bya ba dang /",
    "T04D3924:80a-20": "yon tan rjes su dran par bya ba dang /",
    "T04D3924:80a-21": "brtson par bya ba dang /",
    "T04D3924:80a-22": "'brel par bya ba dang /",
    "T04D3924:80a-23": "gnas pa'i thabs zhes bya ba rnams so //",
    "T04D3924:80a-24": "de la spang bar bya ba ni bdud kyi las so //",
    "T04D3924:80a-25": "de la bdud ni gang /",
    "T04D3924:80a-26": "de'i las ni gang zhe na /",
    "T04D3924:80a-27": "bdud ni 'dod pa'i lha sdig can zhes bya ba la chung ma padma'i phreng ba can dang /",
    "T04D3924:80a-28": "'khor 'jig rten skyong ba bzhi dang /",
    "T04D3924:80a-29": "bdud kyi rigs kyi yi dags dang bcas pa gang yin pa'o //",
    "T04D3924:80a-30": "de dag gi las ni 'dod pa'i lha de chung",
    "T04D3924:80a-31": "ma dang bcas pa'i spyi bo na me tog gi",
    "T04D3924:80a-32": "mda' lnga yod pa ni /",
    "T04D3924:80a-33": "'di lta ste dregs par byed pa dang /",
    "T04D3924:80a-34": "rmongs par byed pa dang /",
    "T04D3924:80a-35": "kun tu rmongs par byed pa dang /",
    "T04D3924:80a-36": "brgyal bar byed pa dang /",
    "T04D3924:80a-37": "sems med par byed pa zhes bya ba rnams so //",
    "T04D3924:80a-38": "de'i me tog de dag bsnun pa de phog pa",
    "T04D3924:80a-39": "las nyon mongs pa lnga gang shas che ba de",
    "T04D3924:80a-40": "la des phog pa kho nar rab tu 'bar bar",
    "T04D3924:80a-41": "gyur te / de'i dbang du song zhing thar pa",
    "T04D3924:80a-42": "dang mngon par mtho ba las nyams par 'gyur ro",
    "T04D3924:80a-43": "gyur te / ; / de'i 'jig rten skyong ba bzhi ni 'di lta ste /",
    "T04D3924:80a-44": "'thab par byed pa dang /",
    "T04D3924:80a-45": "g-yeng bar byed pa dang /",
    "T04D3924:80a-46": "lhag par rab tu chags pa dang /",
    "T04D3924:80a-47": "'du shes log pa zhes bya'o //",
    "T04D3924:80a-48": "bdud de dag gi las ni tha dad pa ste /",
    "T04D3924:80a-49": "'di ltar 'thab par byed pa'i bdud des ni lam bsgom pa dag 'thab pa dang /",
    "T04D3924:80b-0": "@80b rtsod pa dang /",
    "T04D3924:80b-1": "'gyed pa la 'jug cing de'i rkyen 'bad pas sgrub bo //",
    "T04D3924:80b-2": "g-yeng bar byed pa'i bdud des ni lam bsgom pa dag gnyid dang rmugs pa rab tu 'phel ba'am /",
    "T04D3924:80b-3": "chos nyan pa dag kyang gnyid la rab tu sbyor ba'am /",
    "T04D3924:80b-4": "kha cig rab tu g-yeng bar yang byed par gnas so //",
    "T04D3924:80b-5": "lhag par rab tu chags pa'i bdud des ni phal",
    "T04D3924:80b-6": "cher khyim na gnas pa la bar du gcod de",
    "T04D3924:80b-7": "/ sbyin pa'i dus nye bar gnas pa na bu",
    "T04D3924:80b-8": "dang bu mo dang chung ma dang bdag nyid longs",
    "T04D3924:80b-9": "ci spyad ces de rang gi sha la gcod pa",
    "T04D3924:80b-10": "snyam byed pa'i 'du shes nye bar bsgrub bo /",
    "T04D3924:80b-11": "'du shes log pa'i bdud gang yin pa des ni",
    "T04D3924:80b-12": "phal cher rab tu byung ba'i phyogs sun 'byin par",
    "T04D3924:80b-13": "byed pa ste / 'di ltar rab tu byung ba'i",
    "T04D3924:80b-14": "sems nye bar gnas pa na 'khrig pa'i bde ba",
    "T04D3924:80b-15": "byed pa ste / dang / bza' ba dang btung ba'i bde ba dang /",
    "T04D3924:80b-16": "rang gi skye bo'i tshogs dang /",
    "T04D3924:80b-17": "glu gar la sogs pa dran pas chags pa dang /",
    "T04D3924:80b-18": "de'i rang gi skye bos slu ba dang /",
    "T04D3924:80b-19": "'drid pa dang /",
    "T04D3924:80b-20": "bsdigs pa dang /",
    "T04D3924:80b-21": "bzung bas de'i nges par 'byung ba'i bar chad byed du 'jug go //",
    "T04D3924:80b-22": "rab tu byung ba dag la yang bud med kyi mtshan ma dag yid la byed pa dang /",
    "T04D3924:80b-23": "sngon bgad pa dang /",
    "T04D3924:80b-24": "rtses pa dag dran par byed pa dang /",
    "T04D3924:80b-25": "tshong dang zhing las dang rang gi 'brel pa dang /",
    "T04D3924:80b-26": "yid gcugs par bya ba'i sems bskyed cing /",
    "T04D3924:80b-27": "rmi lam na bud med du sprul cing des chags pa dang sa bon 'byung bar byed la /",
    "T04D3924:80b-28": "sna tshogs kyis kyang rab tu byung ba las 'bebs shing /",
    "T04D3924:80b-29": "de dag gi tshangs par spyod pa dri ma can du yang byed do //",
    "T04D3924:80b-30": "'di dag bzhi char yang 'dzam bu'i gling pa rnams",
    "T04D3924:80b-31": "sdug bsngal bar bya ba'i phyir klu ma rungs pa",
    "T04D3924:80b-32": "dag bskul la / lha ma yin dag bskul zhing lo tog ma rungs par byed /",
    "T04D3924:80b-33": "mi chos dang ldan pa'i srog 'phrog cing /",
    "T04D3924:80b-34": "lus la nad sna tshogs gtong bar byed de /",
    "T04D3924:80b-35": "ji ltar rgyal po bzhi po dag chos ma yin",
    "T04D3924:80b-36": "pa la spyod pa dag la chad pa sbyin pa",
    "T04D3924:80b-37": "ltar / 'di dag ni chos dang ldan pa rnams la chad pa sbyin no //",
    "T04D3924:80b-38": "bdud kyi rigs kyi yi dags ni yi dags kyi",
    "T04D3924:80b-39": "rigs sum cu rtsa drug las 'di dag rigs gcig",
    "T04D3924:80b-40": "tu bgrang ba yin te /",
    "T04D3924:80b-41": "de dag gi bdud kyi las ni bsam gtan pa",
    "T04D3924:80b-42": "dag la rmi lam du 'jigs pa skyed par byed",
    "T04D3924:81a-0": "/ sangs rgyas kyi sku mtshan dang dpe byad kyis @81a * //",
    "T04D3924:81a-1": "spras pa nye bar ston pas bar du gcod /",
    "T04D3924:81a-2": "bsam gtan la mnyam par gzhag pa na sgra chen po sgrogs par byed do //",
    "T04D3924:81a-3": "mdor na bdud dang bdud kyi rigs su gtogs pa",
    "T04D3924:81a-4": "rnams ni yang dag par zhugs pa thams cad la",
    "T04D3924:81a-5": "chags pa bskyed pa'am /",
    "T04D3924:81a-6": "'jigs pa bskyed pas bar du gcod de /",
    "T04D3924:81a-7": "de ltar yang 'jig rten gsum las rnam par rgyal ba'i rtog pa las /",
    "T04D3924:81a-8": "mi zad brtul zhugs bzung ba yi //",
    "T04D3924:81a-9": "sgrub pa la ni bdud kyi rigs //",
    "T04D3924:81a-10": "lha mo 'dod pa'i gzugs dag dang //",
    "T04D3924:81a-11": "de bzhin gzhan gyi lus su yang //",
    "T04D3924:81a-12": "rnam pa sna tshogs gzugs dag gis //",
    "T04D3924:81a-13": "dbang po bsdams la 'tshe bar byed //",
    "T04D3924:81a-14": "ces gsungs te /",
    "T04D3924:81a-15": "'dir brtul zhugs bzung ba ni nye bar mtshon pa ste /",
    "T04D3924:81a-16": "sems las su rung ba thams cad la yang de dag nye bar 'tshe bar byed do //",
    "T04D3924:81a-17": "de lta bu'i bdud kyi las de dag su zhig las 'byung zhe na /",
    "T04D3924:81a-18": "bsam pa dag pas yang dag par brtson pa dag las 'byung ste /",
    "T04D3924:81a-19": "ji skad du 'phags pa 'jam dpal rnam par 'phrul pa las gsungs pa /",
    "T04D3924:81a-20": "'jam dpal byang chub sems dpa' rnams kyi bdud kyi las ci las 'byung bar rig par bya /",
    "T04D3924:81a-21": "'jam dpal gyis smras pa /",
    "T04D3924:81a-22": "lha'i bu byang chub sems dpa' rnams kyi bdud kyi",
    "T04D3924:81a-23": "las ni brtson 'grus las 'byung bar rig par bya",
    "T04D3924:81a-24": "ste / de ci'i phyir zhe na /",
    "T04D3924:81a-25": "mi brtson pa la ni bdud kyis ci zhig bya ste /",
    "T04D3924:81a-26": "de nyid bdud yin pa'i phyir ro zhes so //",
    "T04D3924:81a-27": "de ltar bdud kyi las shes pas de bzlog par bya ste /",
    "T04D3924:81a-28": "ji skad du 'phags pa lha'i bu rin po che mchog gis zhus pa las gsungs pa /",
    "T04D3924:81a-29": "gang gi tshe bdud kyi las rtog pa de lta",
    "T04D3924:81a-30": "bu ni kha na ma tho ba med pa yin",
    "T04D3924:81a-31": "no // gang yang bdud kyi las rnams bzlog pa",
    "T04D3924:81a-32": "de lta bu'i dpyas med pa yin no zhes so",
    "T04D3924:81a-33": "no // // de ma bzlog par ni rnam par thar pa mi thob pa kho na ste /",
    "T04D3924:81a-34": "ji skad du 'phags pa dpung bzangs kyis zhus pa las gsungs pa /",
    "T04D3924:81a-35": "bgegs kyis bsod nams ma lus zad par byed //",
    "T04D3924:81a-36": "de bas mi la gsang sngags 'grub mi byed //",
    "T04D3924:81a-37": "ji ltar zla ba sprin las rnam grol ltar //",
    "T04D3924:81a-38": "de bzhin bgegs las grol ba rnam par gsal //",
    "T04D3924:81a-39": "zhes te /",
    "T04D3924:81a-40": "'dir bgegs kyang gnyis te /",
    "T04D3924:81b-0": "rdzogs pa'i byang chub gzhig par bya ba'i phyir sbyor @81b ba lha'i bu'i bdud dang /",
    "T04D3924:81b-1": "de la gzhan pa ni ji skad du /",
    "T04D3924:81b-2": "'phags pa dpung bzangs kyi sa zhus pa las /",
    "T04D3924:81b-3": "gtor ma 'dod pa'am /",
    "T04D3924:81b-4": "rtsed mo byed 'dod pa'am /",
    "T04D3924:81b-5": "gsang ba'i don du lus la 'bab cing 'jug ces te /",
    "T04D3924:81b-6": "'dir de gnyis ka bzlog par bya'o //",
    "T04D3924:81b-7": "thabs gang gis bzlog par bya zhe na /",
    "T04D3924:81b-8": "ji skad du 'phags pa rdo rje rtse mo las gsungs pa /",
    "T04D3924:81b-9": "rang gi sems ni bdud ces gsungs //",
    "T04D3924:81b-10": "rang gi sems nyid bgegs yin no //",
    "T04D3924:81b-11": "rnam par rtog pa thams cad spangs //",
    "T04D3924:81b-12": "bgegs kun rnam par rtog las 'byung //",
    "T04D3924:81b-13": "zhes pa'o //",
    "T04D3924:81b-14": "gzhan yang bdud kyi las bzlog pa'i thabs ni /",
    "T04D3924:81b-15": "'phags pa mya ngan med kyis byin pas zhus pa dang /",
    "T04D3924:81b-16": "'phags pa seng ge lung bstan pa las shes par bya'o //",
    "T04D3924:81b-17": "'di ni spang bar bya ba'i yan lag go //",
    "T04D3924:81b-18": "gang gis thos pa'i rang bzhin gyis shes rab ma",
    "T04D3924:81b-19": "skyes pa des ni bdud kyi las bzlog par mi",
    "T04D3924:81b-20": "nus shing sems mnyam par 'jog par yang mi nus",
    "T04D3924:81b-21": "pas na / dang por thos pa nyid sngon du bya ste /",
    "T04D3924:81b-22": "ji skad du /",
    "T04D3924:81b-23": "shes rab rgyas byed pa ni thos pa ste //",
    "T04D3924:81b-24": "bsam pa dang ni gnyis po yod gyur na //",
    "T04D3924:81b-25": "de nas bsgom pa la ni sbyar ba ste //",
    "T04D3924:81b-26": "de las dngos grub bla na med pa thob //",
    "T04D3924:81b-27": "ces bshad la /",
    "T04D3924:81b-28": "'phags pa byang chub sems dpa'i rnam par dkod [?] pa bcu bstan pa'i le'u las kyang /",
    "T04D3924:81b-29": "kye rgyal ba'i sras byang chub sems dpa' las dang",
    "T04D3924:81b-30": "po ba de ni thog ma nyid du kha ton",
    "T04D3924:81b-31": "la bskul bar bya'o //",
    "T04D3924:81b-32": "mang du thos nas dben par gnas pa la bskul bar bya'o zhes gsungs la /",
    "T04D3924:81b-33": "don de ltar 'phags pa drag shul can gyis zhus pa dang /",
    "T04D3924:81b-34": "'phags pa dkon mchog sgron ma las kyang gsungs so //",
    "T04D3924:81b-35": "de bzhin du 'phags pa sdong po bkod pa las kyang /",
    "T04D3924:81b-36": "thog mar nyan 'dod bla ma bsnyen bkur bzod dang des byas shing //",
    "T04D3924:81b-37": "rang bzhin med pa'i chos la rab rtog bsam gtan rnyed byed pa //",
    "T04D3924:81b-38": "bde gshegs nyid ni rtogs 'gyur 'gro ba rnams skom sems tshim byed //",
    "T04D3924:81b-39": "chos nyid de 'dra spyod pa myur du bde gshegs thob par 'gyur //",
    "T04D3924:81b-40": "zhes gsungs so //",
    "T04D3924:81b-41": "de bzhin du 'phags pa nyan thos kyi so sor thar pa'i mdo las kyang /",
    "T04D3924:81b-42": "mang du thos pa nags kyi nang dag tu //",
    "T04D3924:82a-0": "lang tsho yol ba rnams kyi gnas pa @82a * //",
    "T04D3924:82a-1": "bde //",
    "T04D3924:82a-2": "zhes gsungs te /",
    "T04D3924:82a-3": "de bas na thos pa'i shes rab nyid don sgrub pa'i sngon du 'gro ba'o //",
    "T04D3924:82a-4": "'di ni sngon du 'gro ba'i yan lag go //",
    "T04D3924:82a-5": "de ltar thos pa dang ldan pa'i byang chub sems",
    "T04D3924:82a-6": "dpa' de chos smra ba la 'jug pa dgag par",
    "T04D3924:82a-7": "bya ste / mngon par shes pa ma thob par",
    "T04D3924:82a-8": "mang du thos pa tsam gyis gzhan la phan gdags",
    "T04D3924:82a-9": "par rgyal bas ma gsungs te /",
    "T04D3924:82a-10": "de bas na 'phags pa byang chub sems dpa' rnam par dgod pa bcu bstan pa'i le'u las /",
    "T04D3924:82a-11": "byang chub sems dpa' las dang po pa de ni",
    "T04D3924:82a-12": "thog ma nyid du kha ton la bskul bar bya'o",
    "T04D3924:82a-13": "// mang du thos nas dben par gnas pa la bskul bar bya'o //",
    "T04D3924:82a-14": "rab tu dben par gyur nas dge ba'i bshes gnyen du gyur par yongs su bskul bar bya'o //",
    "T04D3924:82a-15": "dge ba'i bshes su gyur nas nga lo bde ba la bskul bar bya'o //",
    "T04D3924:82a-16": "nga lo bde bar gyur nas dus shes pa la bskul bar bya'o //",
    "T04D3924:82a-17": "dus shes par gyur nas mi 'jigs pa la yongs su bskul bar bya'o //",
    "T04D3924:82a-18": "mi 'jigs par gyur nas don shes pa la yongs su bskul bar bya'o //",
    "T04D3924:82a-19": "don shes par gyur nas chos kyi rjes su 'brang ba la yongs su bskul bar bya'o //",
    "T04D3924:82a-20": "chos kyi rjes su 'brang bar gyur nas rmongs pa med pa la bskul bar bya'o //",
    "T04D3924:82a-21": "rmongs pa med par gyur nas rnam par dgod pa la yongs su bskul bar bya'o //",
    "T04D3924:82a-22": "de ci'i phyir zhe na /",
    "T04D3924:82a-23": "de bas kyang shas cher sems can thams cad snying",
    "T04D3924:82a-24": "rje chen po sngon du 'jog par bya ba dang",
    "T04D3924:82a-25": "/ gnas gang thos kyang de la bdag nyid sbyor bar bya ba dang /",
    "T04D3924:82a-26": "bdag dang gzhan gyi dring 'jog par mi 'gyur bar bya ba'i phyir te /",
    "T04D3924:82a-27": "kye rgyal ba'i sras dag 'di ni las dang po",
    "T04D3924:82a-28": "pa'i byang chub sems dpa'i rnam par dgod pa'o zhes",
    "T04D3924:82a-29": "gsungs so // don 'di nyid 'phags pa drag shul can gyis zhus pa dang /",
    "T04D3924:82a-30": "dkon mchog sgron ma las kyang gsungs so //",
    "T04D3924:82a-31": "gzhan yang 'phags pa lhag pa'i bsam pa bskul ba'i mdo las kyang /",
    "T04D3924:82a-32": "bdag ni sgrub nyams da ni ci bya zhes //",
    "T04D3924:82a-33": "byis pa 'chi ba'i dus na mya ngan byed //",
    "T04D3924:82a-34": "ces bya ba la sogs pa mang du thos pa dben pa mi bsten par chos smra ba las /",
    "T04D3924:82a-35": "nyes pa rnam pa rab tu mang po gsungs pas der zhib tu blta'o //",
    "T04D3924:82b-0": "de @82b bas na mang du thos pa des thos",
    "T04D3924:82b-1": "pa tsam gyis chos smra bar mi bya bar de",
    "T04D3924:82b-2": "las ldog par bya zhing mngon par shes pa thob",
    "T04D3924:82b-3": "nas gzod 'gro ba'i don bya ste /",
    "T04D3924:82b-4": "'di ni ldog par bya ba'i yan lag go //",
    "T04D3924:82b-5": "de ltar chos smra ba las ldog cing spros pa spangs pa de 'di snyam du /",
    "T04D3924:82b-6": "da dung bdag gis phung po la mkhas par bya ba yang yongs su ma gtugs /",
    "T04D3924:82b-7": "khams dang skye mched la mkhas par bya ba yang yongs su ma gtugs so //",
    "T04D3924:82b-8": "de dag la mkhas par ma gyur par ni thar pa yang mi thob ste /",
    "T04D3924:82b-9": "ji skad du /",
    "T04D3924:82b-10": "rig pa'i gnas lnga dag la brtson par ma byas par //",
    "T04D3924:82b-11": "'phags mchog gis kyang thams cad mkhyen nyid mi 'gyur te //",
    "T04D3924:82b-12": "de bas gzhan dag tshar gcad rjes su gzung phyir ram //",
    "T04D3924:82b-13": "rang gis kun shes bya phyir de la de brtson byed //",
    "T04D3924:82b-14": "ces bstan pa'i phyir zhes sems pa dang /",
    "T04D3924:82b-15": "gzhan yang slob ma dang yang slob kyi sbyor ba dang /",
    "T04D3924:82b-16": "rnyed pa dang /",
    "T04D3924:82b-17": "bkur sti dang /",
    "T04D3924:82b-18": "grags pa dang sgra dang tshigs su bcad pa'i bde",
    "T04D3924:82b-19": "ba la 'dod pa byung na de ni nges par",
    "T04D3924:82b-20": "bzlog par bya ste /",
    "T04D3924:82b-21": "chos thos nas bsgoms pas byang bar ma byas pa na cir yang mi bsngags te /",
    "T04D3924:82b-22": "ji skad du 'phags pa sdong po bkod pa las gsungs pa /",
    "T04D3924:82b-23": "yang dag sangs rgyas bstan pa 'di //",
    "T04D3924:82b-24": "thos pa tsam gyis mi 'grub bo //",
    "T04D3924:82b-25": "dper na la la chu klung gis //",
    "T04D3924:82b-26": "stobs med nan gyis khyer ba dag / skom nas shi bar gyur pa bzhin //",
    "T04D3924:82b-27": "ma bsgoms chos kyang de bzhin no //",
    "T04D3924:82b-28": "zhes pa dang /",
    "T04D3924:82b-29": "yang gsungs pa /",
    "T04D3924:82b-30": "dper na mtsho chen mnyan pa zhig / skye bo thams cad sgrol byed kyang //",
    "T04D3924:82b-31": "bdag nyid de nang 'chi 'gyur ba //",
    "T04D3924:82b-32": "ma bsgoms chos kyang de bzhin no //",
    "T04D3924:82b-33": "zhes bya ba la sogs pa bsgoms pas byang bar",
    "T04D3924:82b-34": "mi byed pa'i skyon rab tu mang du bstan te",
    "T04D3924:82b-35": "rgyas par de nyid las shes par bya'o //",
    "T04D3924:82b-36": "de bas ji tsam gyis sems mnyam par 'jog par",
    "T04D3924:82b-37": "nus pa de tsam gyis gdams ngag go nas tshim",
    "T04D3924:82b-38": "par byas la / sems kyi ngang tshul 'phral du",
    "T04D3924:82b-39": "byung ba yang bla ma la zhu zhing bsgom par",
    "T04D3924:82b-40": "par byas la / bya'o // tshad ma rnam pa bdun dang /",
    "T04D3924:82b-41": "brda sprod pa rnam pa bzhi dang /",
    "T04D3924:82b-42": "chos mngon pa rnam pa bdun dang /",
    "T04D3924:82b-43": "rnal 'byor spyod pa'i sa la sogs pa'i mtshan mas yid mi gdung ste /",
    "T04D3924:82b-44": "ji skad du /",
    "T04D3924:83a-0": "don dam pa'i @83a * //",
    "T04D3924:83a-1": "rigs pa las //",
    "T04D3924:83a-2": "gang zhig bla ma'i man ngag bdud rtsi chu //",
    "T04D3924:83a-3": "gdung sel bsel ldan ngoms par mi 'thung bar //",
    "T04D3924:83a-4": "de ni bstan bcos don mang mya ngan gyi //",
    "T04D3924:83a-5": "thang la skom pas gdungs te shi bar zad //",
    "T04D3924:83a-6": "ces bshad de bskal pa dpag tu med par ngal bar byas kyang /",
    "T04D3924:83a-7": "tha snyad nye bar sbyar ba de dag ni mi zad kyi /",
    "T04D3924:83a-8": "tshe yongs su gtugs pa kho nar 'gyur bar zad do //",
    "T04D3924:83a-9": "de bas na bde mchog phyi ma las kyang /",
    "T04D3924:83a-10": "rnal 'byor pa ni phyi rol 'khor //",
    "T04D3924:83a-11": "de yi khams rnams zad par 'gyur //",
    "T04D3924:83a-12": "de bas phyi rol kun spangs te //",
    "T04D3924:83a-13": "rnal 'byor rol pas gnas par bya //",
    "T04D3924:83a-14": "zhes gsungs so //",
    "T04D3924:83a-15": "de bzhin du don dam pa'i rigs pa las kyang /",
    "T04D3924:83a-16": "yul rnams bgrod cing gdung bas nyen byas kyang //",
    "T04D3924:83a-17": "lhan cig skyes pa'i cha tsam yang mi 'phrad //",
    "T04D3924:83a-18": "ces bshad do //",
    "T04D3924:83a-19": "phung po dang khams dang skye mched la mkhas par",
    "T04D3924:83a-20": "yang rnal 'byor gyi mthus dus gcig nyid la 'gyur",
    "T04D3924:83a-21": "gyi / de dag rim par bslabs pa las ni ma yin te /",
    "T04D3924:83a-22": "ji skad du 'phags pa rdo rje gtsug tor las /",
    "T04D3924:83a-23": "de las shes pa skye bar 'gyur //",
    "T04D3924:83a-24": "mthos pa yang shes par 'gyur //",
    "T04D3924:83a-25": "zhes gsungs la /",
    "T04D3924:83a-26": "'phags pa dpung bzangs kyis zhus pa las kyang /",
    "T04D3924:83a-27": "tshig ni gzung bar 'os shing yin gzhungs la //",
    "T04D3924:83a-28": "snyan dngags dang ni bri ba rnams la mkhas //",
    "T04D3924:83a-29": "zhes gsungs so //",
    "T04D3924:83a-30": "'di dag kyang rnal 'byor gyi mthu las byung ba yin gyi /",
    "T04D3924:83a-31": "rim gyis bslab pa'i gnas skabs ni ma yin no //",
    "T04D3924:83a-32": "chos mngon pa las kyang /",
    "T04D3924:83a-33": "zad par shes pa zag bcas kyang //",
    "T04D3924:83a-34": "zhes bstan to //",
    "T04D3924:83a-35": "rnyed pa dang bkur sti 'dod pa'i gdung ba ni yid 'byung ba'i yan lag las shes par bya'o //",
    "T04D3924:83a-36": "'di ni gdung ba bcad pa'i yan lag go //",
    "T04D3924:83a-37": "rnam pa thams cad du 'khor ba la yid ma",
    "T04D3924:83a-38": "byung bar bsgoms pas byang bar byed nus pa ma",
    "T04D3924:83a-39": "yin pas / de la yid 'byung bar bya ste /",
    "T04D3924:83a-40": "ji skad du /",
    "T04D3924:83a-41": "byang chub sems dpa'i spyod pa la 'jug pa las bshad pa /",
    "T04D3924:83a-42": "thog mar zhi gnas btsal bya de yang ni //",
    "T04D3924:83a-43": "'jig rten chags pa med la mngon dgas 'grub //",
    "T04D3924:83a-44": "ces gsungs te /",
    "T04D3924:83a-45": "'dir gnyen la mngon par dga' zhing dgra la sdang bas chags pa dang /",
    "T04D3924:83a-46": "nad med pa dang /",
    "T04D3924:83b-0": "lang tsho la sogs @83b pa la chags pa dang /",
    "T04D3924:83b-1": "rang bzhin gyis srid pa la chags pa dang /",
    "T04D3924:83b-2": "rnyed pa dang bkur sti dang grags pa dang /",
    "T04D3924:83b-3": "sgra dang tshigs su bcad pa la chags pa rnams spang bar bya ste /",
    "T04D3924:83b-4": "ji skad du 'phags pa dpung bzangs kyis zhus pa las gsungs pa /",
    "T04D3924:83b-5": "re zhig gcig na dgra yang mdza' bor 'gyur //",
    "T04D3924:83b-6": "mdza' bo yang ni dgrar yang 'gyur ba nyid //",
    "T04D3924:83b-7": "de bzhin kha cig kyang ni bar mar 'gyur //",
    "T04D3924:83b-8": "bar ma de nyid kyang ni dgra bor 'gyur //",
    "T04D3924:83b-9": "de bzhin mdza' bshes 'gyur bar rig nas ni //",
    "T04D3924:83b-10": "blo gros ldan pas nam yang chags mi bya //",
    "T04D3924:83b-11": "gnyen la dga' ba'i sems kyi rnam rtog dag /",
    "T04D3924:83b-12": "bzlog nas dge la ci bder gzhag par bya //",
    "T04D3924:83b-13": "zhes so //",
    "T04D3924:83b-14": "'phags pa n'a g'a rdzu nas kyang //",
    "T04D3924:83b-15": "pha ni bu nyid ma ni chung ma nyid //",
    "T04D3924:83b-16": "skye bo dgrar gyur ba dag bshes nyid dang //",
    "T04D3924:83b-17": "bzlog pa nyid du mchis pas de slad du //",
    "T04D3924:83b-18": "'khor ba dag la nges pa 'ga' ma mchis //",
    "T04D3924:83b-19": "zhes bshad do//",
    "T04D3924:83b-20": "de bas na gnyen dang dgra dag la chags pa yongs su spang ngo //",
    "T04D3924:83b-21": "de bzhin du /",
    "T04D3924:83b-22": "nad med mi rtag lang tsho rtag ma yin //",
    "T04D3924:83b-23": "tshe ring mi rtag 'byor pa rtag ma yin //",
    "T04D3924:83b-24": "zhes gsungs pas de dag la chags pa yang yongs su spang ngo //",
    "T04D3924:83b-25": "rnyed pa dang /",
    "T04D3924:83b-26": "bkur sti dang /",
    "T04D3924:83b-27": "grags pa dang /",
    "T04D3924:83b-28": "sgra dang tshigs su bcad pa la chags pa yang spang ste /",
    "T04D3924:83b-29": "ji skad du byang chub sems dpa'i spyod pa la 'jug pa las gsungs pa /",
    "T04D3924:83b-30": "bdag ni rnyed mang bkur sti byas //",
    "T04D3924:83b-31": "bdag la mang po dga'o zhes //",
    "T04D3924:83b-32": "'di 'dra'i snyems pa 'chang 'gyur na //",
    "T04D3924:83b-33": "'chi ba'i 'og tu 'jigs pa skye //",
    "T04D3924:83b-34": "zhes pa dang /",
    "T04D3924:83b-35": "yang de nyid las /",
    "T04D3924:83b-36": "rnyed pa dag ni mang byung zhing //",
    "T04D3924:83b-37": "grags dang snyan pa byung gyur yang //",
    "T04D3924:83b-38": "rnyed dang grags pa'i tshogs bcas te //",
    "T04D3924:83b-39": "gang du 'dong ba'i gtol med do //",
    "T04D3924:83b-40": "bdag la smod pa gzhan yod na //",
    "T04D3924:83b-41": "bstod pas bdag dgar ci zhig yod //",
    "T04D3924:83b-42": "bdag la bstod pa gzhan yod na //",
    "T04D3924:83b-43": "smod pas mi dgar ci zhig yod //",
    "T04D3924:83b-44": "ces bshad la /",
    "T04D3924:83b-45": "yang de nyid las /",
    "T04D3924:83b-46": "sems can rnyed pa med la smod //",
    "T04D3924:83b-47": "rnyed pa can la mi snyan smra //",
    "T04D3924:83b-48": "rang bzhin 'grogs dka' de dag gis //",
    "T04D3924:83b-49": "dga' ba ji ltar skye bar 'gyur //",
    "T04D3924:83b-50": "zhes bshad do /",
    "T04D3924:84a-0": "gzhan yang 'phags @84a * //",
    "T04D3924:84a-1": "pa lhag pa'i bsam pa bskul ba'i mdo las /",
    "T04D3924:84a-2": "rnyed pa dang bkur sti nyes pa rab tu mang po bstan pas de las shes par bya'o //",
    "T04D3924:84a-3": "'dir slob ma dang yang slob la sogs pa la",
    "T04D3924:84a-4": "chags pa ni snying rje'i bdag nyid ma yin nam",
    "T04D3924:84a-5": "/ ji ltar de spang bar rigs she na /",
    "T04D3924:84a-6": "ma yin te gnas skabs ma yin pa'i snying rje smad pa ste /",
    "T04D3924:84a-7": "mngon par shes pa ma thob par slob ma yongs su smin par mi nus kyi /",
    "T04D3924:84a-8": "rang 'ching bar zad do //",
    "T04D3924:84a-9": "ji skad du byang chub sems dpa'i spyod pa la 'jug pa de nyid las gsungs pa /",
    "T04D3924:84a-10": "sems can mos pa sna tshogs pa //",
    "T04D3924:84a-11": "rgyal bas kyang ni mi mgu na //",
    "T04D3924:84a-12": "bdag 'dra ngan pas smos ci dgos //",
    "T04D3924:84a-13": "de bas 'jig rten bsam pa btang //",
    "T04D3924:84a-14": "zhes so //",
    "T04D3924:84a-15": "yang de nyid las /",
    "T04D3924:84a-16": "sems can rnams la chags byas na //",
    "T04D3924:84a-17": "yang dag nyid la kun nas sgrib //",
    "T04D3924:84a-18": "skyo ba'i sems kyang 'jig par byed //",
    "T04D3924:84a-19": "tha mar mya ngan gdung bar 'gyur //",
    "T04D3924:84a-20": "de la sems pa 'ba' zhig gis //",
    "T04D3924:84a-21": "tshe 'di don med 'da' bar 'gyur //",
    "T04D3924:84a-22": "rtag pa med pa'i mdza' bshes kyis //",
    "T04D3924:84a-23": "rtag pa'i chos kyang 'jig par 'gyur //",
    "T04D3924:84a-24": "zhes bshad do //",
    "T04D3924:84a-25": "de bas na slob ma la sogs pa'i 'bras bus 'brel pa dang /",
    "T04D3924:84a-26": "'jig rten pa'i tha snyad kyi 'brel pa gnyi ga",
    "T04D3924:84a-27": "la snying brtse ba kho nas ma chags par dben",
    "T04D3924:84a-28": "par gnas par bya'o //",
    "T04D3924:84a-29": "srid pa la rang bzhin gyis chags pa yang spang bar bya'o //",
    "T04D3924:84a-30": "ji skad du /",
    "T04D3924:84a-31": "'phags pa dpung bzangs kyis zhus pa las gsungs pa /",
    "T04D3924:84a-32": "'jig rten stag dang sbrul dang me 'dra bar //",
    "T04D3924:84a-33": "bsams nas spangs te dben la dga' bar bya //",
    "T04D3924:84a-34": "bud med mtshan nyid skyes pa'i mtshan nyid dang //",
    "T04D3924:84a-35": "sman dang glang chen brtag pa'am skar ma'i dpyad //",
    "T04D3924:84a-36": "mtshon cha brtag pa'am rta dpyad rang bzo'am //",
    "T04D3924:84a-37": "bstan bcos ngan pa slob cing klog pa spang //",
    "T04D3924:84a-38": "zhes so //",
    "T04D3924:84a-39": "yang de nyid las /",
    "T04D3924:84a-40": "glang chen rta dang bya gag bya khyi dang //",
    "T04D3924:84a-41": "gong mo sreg pa dur pa skyes pa dang //",
    "T04D3924:84a-42": "bud med bu mo byis pa ra lug sogs //",
    "T04D3924:84a-43": "'thab mo 'gyed pa blta bar mi bya'o //",
    "T04D3924:84a-44": "sprul pa'i gtam dang rang dbang brten pa dang //",
    "T04D3924:84a-45": "dmag dang gyad dang na chung gtam ngag dang //",
    "T04D3924:84a-46": "sgrung dang lde'u dang sngon gyi lo rgyus gtam //",
    "T04D3924:84a-47": "'dod chags dang ni smad 'tshang gtam mi bya //",
    "T04D3924:84b-0": "sngags pa gsang sngags @84b bzlas la brtson pa dang //",
    "T04D3924:84b-1": "dbyar zla gsum ni gcig pur gnas par bya //",
    "T04D3924:84b-2": "zhes 'byung ngo //",
    "T04D3924:84b-3": "yang de nyid las /",
    "T04D3924:84b-4": "las kyi dbang gyur bdag po med pa dang //",
    "T04D3924:84b-5": "mgon med rten med tshe rabs gcig nas gcig / lus kyi kha brgyud rjes su rab 'gro ba //",
    "T04D3924:84b-6": "de yi rjes su dge dang mi dge 'brang //",
    "T04D3924:84b-7": "'tsho dang mdza' bshes dang ni rnam par 'bral //",
    "T04D3924:84b-8": "mi sdug pa dang phrad cing 'dod pas gdungs //",
    "T04D3924:84b-9": "ngan pa skye rgan 'chi'i sdug bsngal can //",
    "T04D3924:84b-10": "yul rnams kun tu song na 'ang med pa min //",
    "T04D3924:84b-11": "sha sbrang tsha grang bkres dang ngal la sogs //",
    "T04D3924:84b-12": "gang du song yang sdug bsngal nyid yin pas //",
    "T04D3924:84b-13": "yul la mngon dga'i sems ni byung ba na //",
    "T04D3924:84b-14": "rnam rtog de dag rnams kyis bzlog par bya //",
    "T04D3924:84b-15": "'dod chags shas che mi gtsang sha tshil dang //",
    "T04D3924:84b-16": "pags pa keng rus lta bas rnam par bzlog / byams dang snying rje chus gdab zhe sdang dang //",
    "T04D3924:84b-17": "gti mug la ni rten 'brel lam gyis so //",
    "T04D3924:84b-18": "zhes gsungs so //",
    "T04D3924:84b-19": "'phags pa n'a g'a rdzu nas kyang //",
    "T04D3924:84b-20": "'jig rten gyi nyes pa du ma bstan nas /",
    "T04D3924:84b-21": "de ltar 'di kun mi rtag bdag med de //",
    "T04D3924:84b-22": "skyabs med mgon med gnas med de slad du //",
    "T04D3924:84b-23": "'khor ba chu shing snying po med pa la //",
    "T04D3924:84b-24": "mi mchog khyod kyis thugs ni 'byung bar mdzod //",
    "T04D3924:84b-25": "ces bshad do //",
    "T04D3924:84b-26": "gzhan yang byang chub sems dpa'i spyod pa la 'jug pa dang /",
    "T04D3924:84b-27": "gzhon nu bdun la gdams pa dang /",
    "T04D3924:84b-28": "bshes pa'i spring yig dang /",
    "T04D3924:84b-29": "slob ma la spring ba la sogs pa'i gzhung la brten te /",
    "T04D3924:84b-30": "srid pa ya rang bzhin gyis chags pa spang bar bya'o //",
    "T04D3924:84b-31": "'di ni yid 'byung bar bya ba'i yan lag go //",
    "T04D3924:84b-32": "de ltar mi mthun pa'i phyogs spangs nas ting nge 'dzin gyi yon tan dran par bya ste /",
    "T04D3924:84b-33": "de la 'dir yon tan ni gnyis te /",
    "T04D3924:84b-34": "mthong ba'i chos la nyams su myong bar 'gyur ba dang /",
    "T04D3924:84b-35": "de las gzhan pa'o //",
    "T04D3924:84b-36": "ji ltar zhe na /",
    "T04D3924:84b-37": "lus bde bar gnas pa dang /",
    "T04D3924:84b-38": "ngag bde bar gnas pa dang /",
    "T04D3924:84b-39": "sems bde bar gnas pa dang /",
    "T04D3924:84b-40": "chos skyong ba rnams dga' ba dang /",
    "T04D3924:84b-41": "de'i mi lus thob pa don yod pa dang /",
    "T04D3924:84b-42": "ston pa dang pha ma dang bla ma'i drin bsams pa dang /",
    "T04D3924:84b-43": "mi ma yin pas mi tshugs pa dang /",
    "T04D3924:84b-44": "nad nyung bar 'gyur ba dang /",
    "T04D3924:84b-45": "tshe ring bar 'gyur ba dang /",
    "T04D3924:85a-0": "'chi ba'i @85a * //",
    "T04D3924:85a-1": "dus su 'gyod pa med pa dang /",
    "T04D3924:85a-2": "mkhas pa rnams kyis bsngags pa dang /",
    "T04D3924:85a-3": "bza' ba dang btung ba dang gnas mal dang nad",
    "T04D3924:85a-4": "kyi rkyen rtsi dang gos rnams bde blag tu rnyed",
    "T04D3924:85a-5": "pa dang / nyon mongs pa dang las la gnod pa byed pa ste /",
    "T04D3924:85a-6": "'di dag ni dang po'i yon tan yin no//",
    "T04D3924:85a-7": "gang 'dod pa'i sangs rgyas kyi zhing du skye ba dang /",
    "T04D3924:85a-8": "ngan song gsum spangs pa dang /",
    "T04D3924:85a-9": "mi khom pa'i lhag ma spangs pa dang /",
    "T04D3924:85a-10": "bud med du mi skye ba dang /",
    "T04D3924:85a-11": "dbang po rno ba dang /",
    "T04D3924:85a-12": "dkon mchog gsum dang bral bar mi 'gyur ba dang /",
    "T04D3924:85a-13": "der yang ting nge 'dzin la dga' ba dang /",
    "T04D3924:85a-14": "mngon par rdzogs par byang chub par 'gyur ba ste /",
    "T04D3924:85a-15": "'di ni yon tan gnyis pa'o //",
    "T04D3924:85a-16": "shin tu sbyangs pas ni tshe byin gyis brlabs pa dang /",
    "T04D3924:85a-17": "lha'i gnas su tshe 'di nyid la bgrod pa zhes bya'o //",
    "T04D3924:85a-18": "don 'di nyid las bsams te /",
    "T04D3924:85a-19": "btsun pa zla bas rang gi slob ma'i phyir //",
    "T04D3924:85a-20": "zla ba'i dkyil 'khor gsal bas nye bar brgyan byas shing /",
    "T04D3924:85a-21": "rked chings rin chen sprin gyis 'khrigs par 'khyud gyur pa'i //",
    "T04D3924:85a-22": "ri rtse nags kyi mthongs dar char pa med pa ni //",
    "T04D3924:85a-23": "rlung ltar g-yo ba'i rang bzhin tshe gtugs bskal pa che //",
    "T04D3924:85a-24": "nags mthangs [*mthang?] ri dags rgyu ba'i tshogs kyis bsten byas pa //",
    "T04D3924:85a-25": "kun nas bzad pa de na skyid pa gang yin pa //",
    "T04D3924:85a-26": "de ci dga' ba'i nags tshal lha mo'i nyams phag tu //",
    "T04D3924:85a-27": "them gyis phebs pa'i rdo leb can na'ang yod 'gyur ram //",
    "T04D3924:85a-28": "nags klung chu gtsang ngogs bde dben par skyid pa gang //",
    "T04D3924:85a-29": "de ci lha yi bu mo dri zhim byug pa yi //",
    "T04D3924:85a-30": "lan bu'i rgyan du thogs pa rgyun ldan med tog tshogs //",
    "T04D3924:85a-31": "mdzes pas zil gnon lha yi chu la'ang yod 'gyur ram //",
    "T04D3924:85a-32": "ri su la yangs pa skye bo lang long med par rab bde ba //",
    "T04D3924:85a-33": "nyer spyod rgya chen khor yug nags tshal sngon 'khrungs phreng bas sgrengs //",
    "T04D3924:85a-34": "chu ngogs snyan pa phu chu'i rgyun sgra rnga ltar snyan pa yis //",
    "T04D3924:85a-35": "bdag cag nyon mongs can gyi yul ma yin zhes mgron la sgrogs pa bzhin //",
    "T04D3924:85a-36": "zhes bstan la /",
    "T04D3924:85a-37": "slob dpon zhi ba lhas kyang /",
    "T04D3924:85a-38": "nags na ri dags bya rnams dang //",
    "T04D3924:85a-39": "shing rnams mi snyan rjed mi byed //",
    "T04D3924:85a-40": "'grogs na bde ba de dag dang //",
    "T04D3924:85a-41": "nam zhig lhan cig bdag gnas 'gyur //",
    "T04D3924:85b-0": "phug gam lha khang @85b stong ba'am //",
    "T04D3924:85b-1": "ljon shing drung du gnas bcas te //",
    "T04D3924:85b-2": "nam zhig rgyab tu mi lta zhing //",
    "T04D3924:85b-3": "chags pa med par 'gyur zhig gu //",
    "T04D3924:85b-4": "sa phyogs bdag gir bzung med pa //",
    "T04D3924:85b-5": "rang bzhin gyis ni yangs rnams su //",
    "T04D3924:85b-6": "rang dbang spyod cing chags med par //",
    "T04D3924:85b-7": "nam zhig bdag ni gnas par 'gyur //",
    "T04D3924:85b-8": "lhung bzed la sogs nyi tshe dang //",
    "T04D3924:85b-9": "kun la mi mkho'i gos 'chang zhing //",
    "T04D3924:85b-10": "lus 'di sba ba ma byas kyang //",
    "T04D3924:85b-11": "'jig med gnas par nam zhig 'gyur //",
    "T04D3924:85b-12": "dur khrod song nas gzhan dag gi / rus gong dag dang bdag gi lus //",
    "T04D3924:85b-13": "'jig pa'i chos can dag tu ni //",
    "T04D3924:85b-14": "nam zhig mgo snyoms byed par 'gyur //",
    "T04D3924:85b-15": "zhes bshad do //",
    "T04D3924:85b-16": "de bzhin du 'phags pa zla bsgron ma la sogs",
    "T04D3924:85b-17": "pa'i mdo rnams las ting nge 'dzin gyi phan yon",
    "T04D3924:85b-18": "rgya cher shes par bya'o //",
    "T04D3924:85b-19": "'di ni yon tan rjes su dran pas spros pa'i yan lag go //",
    "T04D3924:85b-20": "de ltar yon tan mthong nas spro bar gyur pa",
    "T04D3924:85b-21": "des gnyen po yid la bya bas rab tu spro",
    "T04D3924:85b-22": "bar bya ste / ji skad du byang chub sems dpa'i spyod pa la 'jug pa las /",
    "T04D3924:85b-23": "de ltar bzod pas brtson 'grus brtsam //",
    "T04D3924:85b-24": "'di ltar brtson la byang chub gnas //",
    "T04D3924:85b-25": "rlung med g-yo ba med pa bzhin //",
    "T04D3924:85b-26": "bsod nams brtson 'grus med mi 'byung //",
    "T04D3924:85b-27": "zhes bstan pa lta bu'o //",
    "T04D3924:85b-28": "'di ltar bdag gis rab tu brtson pas 'dod pa'i don ma bsgrubs na /",
    "T04D3924:85b-29": "tshe 'di ni rab tu g-yo ba yin pas yid brtan par bya ba'am /",
    "T04D3924:85b-30": "ring du gnas par bya ba'i nus pa med pas",
    "T04D3924:85b-31": "skad cig tsam yang g-yeng bar mi bya'o snyam du",
    "T04D3924:85b-32": "yid la bya ste /",
    "T04D3924:85b-33": "don 'di nyid thugs la bzhag nas /",
    "T04D3924:85b-34": "'phags pa n'a g'a rdzu na'i zhal snga nas /",
    "T04D3924:85b-35": "tshe 'di gnod mang rlung gis btab pa yi //",
    "T04D3924:85b-36": "chu yi chu bur bas kyang mi rtag na //",
    "T04D3924:85b-37": "dbugs 'byung dbugs rngub gnyid kyis log pa las //",
    "T04D3924:85b-38": "sang khom gang lags de ni ngo mtshar che //",
    "T04D3924:85b-39": "zhes pa dang /",
    "T04D3924:85b-40": "yang /",
    "T04D3924:85b-41": "mgo'am gos la glo bur me shor na //",
    "T04D3924:85b-42": "de dag phyir bzlog bgyi ba btang nas kyang //",
    "T04D3924:85b-43": "yang srid pas bgyid slad du 'bad 'tshal te //",
    "T04D3924:85b-44": "'di bas ches mchog dgos pa gzhan ma mchis //",
    "T04D3924:85b-45": "zhes rgyal po mthar 'gro ga zhon gyi phyir gdams pa byas so //",
    "T04D3924:85b-46": "btsun pa zla bas kyang rang gi slob ma la 'di skad du /",
    "T04D3924:86a-0": "mi yi @86a * //",
    "T04D3924:86a-1": "dngos po shin tu rnyed dka' rnyed gyur nas //",
    "T04D3924:86a-2": "don du brnag pa gang yin de nyid brtun de bsgrubs //",
    "T04D3924:86a-3": "mar me me lce shugs drag rlung gis bskyod pa lta'i //",
    "T04D3924:86a-4": "tshe ni skad cig gnas pa'i gdeng yang yod ma yin //",
    "T04D3924:86a-5": "'di ni sang bya 'di ni thang cig 'og tu bya //",
    "T04D3924:86a-6": "'di ni de re'u bya zhes skye bo sems pa na //",
    "T04D3924:86a-7": "gshin rje be con nag thogs zur gyis lta ba yis //",
    "T04D3924:86a-8": "mig rtsa dmar khros ma rangs gad mos re snyam 'debs //",
    "T04D3924:86a-9": "so ga me tog rgyas pa'i dus 'di 'byung bar 'gyur //",
    "T04D3924:86a-10": "zla ba gsal bas mtshon pa'i ston dus 'di 'byung zhes //",
    "T04D3924:86a-11": "skye bo thams cad dga' 'gyur bdag gi tshe 'di ni //",
    "T04D3924:86a-12": "zad par 'gyur zhes shin tu mi dgar 'gyur ba med //",
    "T04D3924:86a-13": "ces gdams so //",
    "T04D3924:86a-14": "slob dpon zhi ba'i lha'i zhal snga nas kyang //",
    "T04D3924:86a-15": "yid brtan mi rung 'chi bdag 'di //",
    "T04D3924:86a-16": "byas dang ma byas mi sdod pas //",
    "T04D3924:86a-17": "na dang mi na kun gyis kyang //",
    "T04D3924:86a-18": "glo bur tshe la yid mi brtan //",
    "T04D3924:86a-19": "zhes bshad do //",
    "T04D3924:86a-20": "de bzhin du dpal ngag gi dbang phyug grags pa'i zhal snga nas kyang /",
    "T04D3924:86a-21": "'di bya nang par slar yang 'di bya de nas gzhan yang 'di bya zhes //",
    "T04D3924:86a-22": "srid pa g-yo ba'i rang bzhin ma shes don med yid brtan tshol byed pa'i //",
    "T04D3924:86a-23": "skye dgu 'chi bdag khar ni chu srin kha ru gru ni zhugs pa ltar //",
    "T04D3924:86a-24": "bya ba mthar ma phyin par yul gyi chu yi rba klong nang du lhung //",
    "T04D3924:86a-25": "zhes bshad do //",
    "T04D3924:86a-26": "de bzhin du slob dpon sa ra ha'i zhal snga nas kyang /",
    "T04D3924:86a-27": "de ring de bzhin du ni sang snyam pa'i //",
    "T04D3924:86a-28": "skyes bu nor rnams phun sum tshogs 'dod pa'i //",
    "T04D3924:86a-29": "snyim pa chu yis bkang ba 'dzag pa bzhin //",
    "T04D3924:86a-30": "mi mngon 'dra'o kva ye bzhin bzangs rnams //",
    "T04D3924:86a-31": "zhes bstan to //",
    "T04D3924:86a-32": "'di ni gnyen po yid la bya bas brtson par bya ba'i yan lag go //",
    "T04D3924:86a-33": "de ltar rab tu brtsan pa des yan lag gnyis zung du 'brel par bya ste /",
    "T04D3924:86a-34": "'di ltar zhi gnas dang lhag mthong dang thabs dang shes rab bo //",
    "T04D3924:86a-35": "ci'i phyir zhe na /",
    "T04D3924:86a-36": "zhi gnas kyis brtan po nyid ma byas pa'i lhag mthong ni brtan par mi gnas te /",
    "T04D3924:86a-37": "mar me dang rlung bzhin no //",
    "T04D3924:86a-38": "lhag mthong dang bral ba'i zhi gnas kyis ni sgrib",
    "T04D3924:86a-39": "pa'i dra ba rnams ma lus par byang bar mi",
    "T04D3924:86a-40": "nus te / ji ltar gzugs dang gzugs med pa",
    "T04D3924:86b-0": "la sogs pa'i zhi gnas lhar @86b 'khor ba lta",
    "T04D3924:86b-1": "nus te / bu'o // de bas na byang chub sems dpa'i spyod pa la 'jug pa las /",
    "T04D3924:86b-2": "zhi gnas rab tu ldan pa'i lhag mthong gis //",
    "T04D3924:86b-3": "nyon mongs rnam par 'joms par shes byas nas //",
    "T04D3924:86b-4": "thog mar zhi gnas btsal bya de yang ni //",
    "T04D3924:86b-5": "'jig rten chags pa med la mngon dgas 'grub //",
    "T04D3924:86b-6": "cis bshad do //",
    "T04D3924:86b-7": "de bzhin du thabs dang shes rab kyang ste /",
    "T04D3924:86b-8": "ji ltar zhe na /",
    "T04D3924:86b-9": "sku rnam pa gnyis grub par bya ba yin pa dang /",
    "T04D3924:86b-10": "sgrib pa gnyis spang bar bya ba yin pa'i phyir ro //",
    "T04D3924:86b-11": "de bas na 'phags pa dri ma med par grags pas bstan pa dang /",
    "T04D3924:86b-12": "'phags pa ga ya mgo ri'i mdo las /",
    "T04D3924:86b-13": "thabs dang bral ba'i shes rab ni 'ching ba'o //",
    "T04D3924:86b-14": "shes rab dang bral ba'i thabs kyang 'ching ba'o zhes gsungs so //",
    "T04D3924:86b-15": "de bzhin du 'phags pa sdong po bkod pa las /",
    "T04D3924:86b-16": "smon lam mngon par mi 'grub pa'i phyir chos kyi",
    "T04D3924:86b-17": "ye shes khong du chud pa ni mngon par mi",
    "T04D3924:86b-18": "'grub pa'i bdud do //",
    "T04D3924:86b-19": "bdud bcu las gcig tu gsungs so //",
    "T04D3924:86b-20": "ci'i phyir stong pa nyid kho nas de dag mi 'grub ce na /",
    "T04D3924:86b-21": "ma yin te /",
    "T04D3924:86b-22": "'bras bu ni rgyu'i rjes su 'brang ba'i phyir ro //",
    "T04D3924:86b-23": "de bas na 'phags pa sdong po bkod pa las gsungs pa /",
    "T04D3924:86b-24": "smra ba'i mchog ni gang yang rung //",
    "T04D3924:86b-25": "chos gcig gis ni byung ba med //",
    "T04D3924:86b-26": "gang yang byung ba yod ma yin //",
    "T04D3924:86b-27": "'byung bar 'gyur ba de bzhin med //",
    "T04D3924:86b-28": "ces so //",
    "T04D3924:86b-29": "de bzhin du 'phags pa rdo rje'i dra ba las kyang /",
    "T04D3924:86b-30": "gal te stong pa thabs yin na //",
    "T04D3924:86b-31": "de tshe sangs rgyas nyid mi 'gyur //",
    "T04D3924:86b-32": "rgyu las 'bras bu gzhan med phyir //",
    "T04D3924:86b-33": "thabs ni stong pa nyid ma yin //",
    "T04D3924:86b-34": "zhes gsungs so //",
    "T04D3924:86b-35": "'o na ci'i phyir lung las stong pa 'ba' zhig bsgoms pas chog par gsungs she na /",
    "T04D3924:86b-36": "'di ni bdag tu lta ba la sogs pa stong",
    "T04D3924:86b-37": "pa nyid dang 'gal bar 'jug pa de dag gi",
    "T04D3924:86b-38": "phyir stong pa nyid kyi che ba bstan pa ste",
    "T04D3924:86b-39": "/ de ltar yang 'phags pa rdo rje'i dra ba de nyid las /",
    "T04D3924:86b-40": "lta ba rnams las log rnams dang //",
    "T04D3924:86b-41": "bdag tu lta ba tshol rnams kyis //",
    "T04D3924:86b-42": "bdag tu 'dzin pa bzlog pa'i phyir //",
    "T04D3924:86b-43": "rgyal ba rnams kyis stong pa bstan //",
    "T04D3924:86b-44": "de phyir dkyil 'khor 'khor lo zhes //",
    "T04D3924:86b-45": "thabs bde ba yi sdom pa ste //",
    "T04D3924:86b-46": "sangs rgyas nga rgyal rnal 'byor gyis //",
    "T04D3924:87a-0": "sangs rgyas nyid yun @87a * //",
    "T04D3924:87a-1": "mi rung 'gyur //",
    "T04D3924:87a-2": "zhes stong pa nyid 'ba' zhig mi bsten gyi /",
    "T04D3924:87a-3": "lha'i sku bsgom par bya'o //",
    "T04D3924:87a-4": "zhes gsungs so //",
    "T04D3924:87a-5": "de bas na rdzogs par byang chub par bya ba",
    "T04D3924:87a-6": "la ni stong nyid snying rje'i snying po can bsgom",
    "T04D3924:87a-7": "gyi / stong pa nyid 'ba' zhig ma yin no //",
    "T04D3924:87a-8": "lung dag ni dgongs pa dang ldan pa ste /",
    "T04D3924:87a-9": "ji ltar mandala phul ba las /",
    "T04D3924:87a-10": "pha rol tu phyin pa drug thob par bstan pa lta bu ste /",
    "T04D3924:87a-11": "de bas na lung la sgra ji bzhin par mi gzung ste /",
    "T04D3924:87a-12": "'on kyang stong pa nyid la goms pa phul du",
    "T04D3924:87a-13": "phyin pa na dge ba'i las thams cad rang gi",
    "T04D3924:87a-14": "ngang las 'byung ste /",
    "T04D3924:87a-15": "dang por sems can gyi don gyi phyir stong pa nyid la zhugs pa nas /",
    "T04D3924:87a-16": "nyan thos ltar zhi ba nyid du mi 'gyur te /",
    "T04D3924:87a-17": "ji tsam du stong pa nyid brtan pa de tsam",
    "T04D3924:87a-18": "du sems can de ltar ma rtogs pa rnams la",
    "T04D3924:87a-19": "snying rje skye ste /",
    "T04D3924:87a-20": "ji skad du 'phags pa n'a g'a rdzu na'i zhal snga nas bshad pa /",
    "T04D3924:87a-21": "de ltar rnal 'byor pa rnams kyis //",
    "T04D3924:87a-22": "stong nyid 'di ni bsgom byas na //",
    "T04D3924:87a-23": "blo ni gzhan don la dga' bar //",
    "T04D3924:87a-24": "'gyur ba nyid du dogs pa med //",
    "T04D3924:87a-25": "ces so //",
    "T04D3924:87a-26": "gzhan yang /",
    "T04D3924:87a-27": "chos la bdag med mkhas pa ni //",
    "T04D3924:87a-28": "rang bzhin med la goms byas pas //",
    "T04D3924:87a-29": "phyin ci log las byung ba yi //",
    "T04D3924:87a-30": "nyon mongs sgrib pa med par spong //",
    "T04D3924:87a-31": "zhes dbu ma'i rgyan las bshad pa'i rigs pas nyon mongs pa spong bar 'gyur te /",
    "T04D3924:87a-32": "gang gis snying rje yang ma spongs la /",
    "T04D3924:87a-33": "nyon mongs pa yang zhi ba de la ni 'jig",
    "T04D3924:87a-34": "rten pa dang 'jig rten las 'das pa'i yon tan",
    "T04D3924:87a-35": "rnams tshegs med par 'grub par 'gyur te /",
    "T04D3924:87a-36": "de bas na rgyu'i gtso bor 'gyur ba dang /",
    "T04D3924:87a-37": "de 'ba' zhig las kyang yon tan mang po 'byung ba la dgongs te /",
    "T04D3924:87a-38": "'phags pa rnam par snang mdzad mngon par rdzogs par byang chub pa las /",
    "T04D3924:87a-39": "mtshan mar bcas pa mtshan bcas kyis //",
    "T04D3924:87a-40": "dngos grub dam pa rgyal bas bzhed //",
    "T04D3924:87a-41": "mtshan ma med la gnas pas ni //",
    "T04D3924:87a-42": "mtshan mar bcas pa'ang 'grub tu rung //",
    "T04D3924:87a-43": "de bas rnam pa thams cad du //",
    "T04D3924:87a-44": "mtshan ma med pa bsten par bya //",
    "T04D3924:87a-45": "zhes bya ba la sogs pa gsungs pa /",
    "T04D3924:87a-46": "stong pa nyid 'ba' zhig gis chog par gsungs pa nyid do //",
    "T04D3924:87a-47": "'di ni 'brel par bya ba'i yan lag go //",
    "T04D3924:87a-48": "de ltar yan lag brgyad dang ldan pa des gnas",
    "T04D3924:87b-0": "rjes su @87b mthun par kha zas dang spyod lam",
    "T04D3924:87b-1": "dang rjes su mthun pa dang /",
    "T04D3924:87b-2": "gos dang grogs rjes su mthun pa dang ldan par byas la sems mnyam par gzhag par bya'o //",
    "T04D3924:87b-3": "de la rjes su mthun pa'i gnas ni /",
    "T04D3924:87b-4": "'phags pa dpung bzangs kyis zhus pa las gsungs pa /",
    "T04D3924:87b-5": "rang sangs rgyas dang bde gshegs nyid skyes dang //",
    "T04D3924:87b-6": "rgyal ba sngon chad gang na bzhugs pa yi //",
    "T04D3924:87b-7": "gnas gang bsod nams ldan zhing yid dga' ba'i //",
    "T04D3924:87b-8": "lha dang lha min la sogs phyag 'tshal mchod //",
    "T04D3924:87b-9": "gso sbyong sdom pa dang ni ldan pa yis //",
    "T04D3924:87b-10": "bdag nyid dag par bya phyir bsten bya ba //",
    "T04D3924:87b-11": "de lta bu ni ma rnyed gzhan yang ni ;",
    "T04D3924:87b-12": "/ chu bo chu klung 'bab chu yod pa dang //",
    "T04D3924:87b-13": "padma autpalas ni brgyan pa'i mtsho //",
    "T04D3924:87b-14": "skye bo rnams ni shin tu mi rgyu ba //",
    "T04D3924:87b-15": "dngas shing zhim pa'i chu ni mang ba dang //",
    "T04D3924:87b-16": "mi bzad gdon rnams kyang ni mi gnas pa //",
    "T04D3924:87b-17": "me tog 'bras bu gtsang ma yod pa dang //",
    "T04D3924:87b-18": "sman ljongs ljon shing sna tshogs dkrigs pa dang //",
    "T04D3924:87b-19": "sa stengs gnas mal shin tu gtsang ba dang //",
    "T04D3924:87b-20": "gang na stag gzig seng ge med pa dang //",
    "T04D3924:87b-21": "yid 'ong mnyam zhing tsher ma med pa dang //",
    "T04D3924:87b-22": "mi yi dngos grub gnas su bsgrags pa yin //",
    "T04D3924:87b-23": "grog po grog mkhar thal ba skra shad dang //",
    "T04D3924:87b-24": "nyal nyil sol ba tsha sgo tshogs bcas spang //",
    "T04D3924:87b-25": "der ni sa brkos sbyangs nas gnas brtsigs pa //",
    "T04D3924:87b-26": "dro la brtan zhing 'jim pas zhal zhal bya //",
    "T04D3924:87b-27": "shar ram byang ngam nub tu sgo gdod cing //",
    "T04D3924:87b-28": "lho phyogs su ni nam yang sgo mi gdod //",
    "T04D3924:87b-29": "ces gsungs te /",
    "T04D3924:87b-30": "'di ni rjes su mthun pa'i gnas so //",
    "T04D3924:87b-31": "kha zas kyang rjes su chags pa med pa dang /",
    "T04D3924:87b-32": "tshod zin pa dang /",
    "T04D3924:87b-33": "lus kyi stobs dang 'tsham pa de ltar bza' ste /",
    "T04D3924:87b-34": "de bas na 'phags pa klu sgrub kyi zhal snga nas /",
    "T04D3924:87b-35": "kha zas sman dang 'dra bar rigs pa yis //",
    "T04D3924:87b-36": "'dod chags zhe sdang med par bsten bgyi ste //",
    "T04D3924:87b-37": "rgyags phyir ma lags snyems pa'i phyir ma lags //",
    "T04D3924:87b-38": "'tshag phyir ma lags lus gnas 'ba' zhig phyir //",
    "T04D3924:87b-39": "zhes bshad do //",
    "T04D3924:87b-40": "chags par gyur pa'i nyes pa ni /",
    "T04D3924:87b-41": "ji skad du /",
    "T04D3924:87b-42": "'phags pa gang pos zhus pa las gsungs pa /",
    "T04D3924:87b-43": "zhim po'i ro la zhen cing chags //",
    "T04D3924:87b-44": "skyon rnams mthong bar ma gyur pas //",
    "T04D3924:87b-45": "bdud kyis glags ni rnyed 'gyur te //",
    "T04D3924:88a-0": "mchil pas @88a * //",
    "T04D3924:88a-1": "bzung ba'i nya bzhin no //",
    "T04D3924:88a-2": "zhes gsungs so //",
    "T04D3924:88a-3": "de bzhin du 'phags pa dpung bzangs kyis zhus pa las kyang /",
    "T04D3924:88a-4": "dper na rma yi gso dang bsal ba'i phyir //",
    "T04D3924:88a-5": "nad pa dag la sman ni sbyin pa ltar //",
    "T04D3924:88a-6": "de bzhin 'dir yang bkres pa'i sdug bsngal dag /",
    "T04D3924:88a-7": "bsal phyir rgyal bas kha zas bza' bar gsungs //",
    "T04D3924:88a-8": "la la lam gyis dub cing 'gro ba'i tshe //",
    "T04D3924:88a-9": "bkres skom gdungs pas rang gi bu yi sha / za ba bzhin du rnal 'byor sems dman zhing //",
    "T04D3924:88a-10": "'tshe dang rgyags phyir bza' bar mi bya'o //",
    "T04D3924:88a-11": "mang du blugs pas rtsol med mtho ba la //",
    "T04D3924:88a-12": "de bzhin nyung dus srang ni dma' 'gyur la //",
    "T04D3924:88a-13": "ran pas skad cig mnyam par 'gro ba ltar //",
    "T04D3924:88a-14": "lus can kha zas de ltar bza' bar bya //",
    "T04D3924:88a-15": "dper na khang rnying mi zhig bya ba'i phyir //",
    "T04D3924:88a-16": "mi yis ka ba bzang po 'dzugs pa ltar //",
    "T04D3924:88a-17": "de bzhin lus kyi 'khrul 'khor gnas pa dang //",
    "T04D3924:88a-18": "shing rta'i mig skud bzhin du kha zas bza' //",
    "T04D3924:88a-19": "'dod pa'i khams ni kha zas kyis gnas zhes //",
    "T04D3924:88a-20": "rgyal bas chos gcig tu ni bka' stsal pa //",
    "T04D3924:88a-21": "lus ni chu shing bzhin du rig bya ste //",
    "T04D3924:88a-22": "sems ni bza' btung sogs la chags mi bya //",
    "T04D3924:88a-23": "zhes gsungs so //",
    "T04D3924:88a-24": "de bzhin du lus kyi nyams dma' ba ltar na",
    "T04D3924:88a-25": "rnal 'byor pa thams cad kyis kyang smyung bar gnas",
    "T04D3924:88a-26": "par mi bya ste /",
    "T04D3924:88a-27": "ji skad du 'phags pa rab tu grub par byed pa las gsungs pa /",
    "T04D3924:88a-28": "dub par gyur pa'i skyon yod phyir //",
    "T04D3924:88a-29": "smyung bar gnas pa smad par bshad //",
    "T04D3924:88a-30": "ces so //",
    "T04D3924:88a-31": "gal te lus la dub pa med pa lta na",
    "T04D3924:88a-32": "ni lus yang bar bya ba'i phyir rnal 'byor pa",
    "T04D3924:88a-33": "thams cad kyis kyang smyung bar gnas par bya ste",
    "T04D3924:88a-34": "/ ji skad du 'phags pa dpung bzangs kyis zhus pa las /",
    "T04D3924:88a-35": "bu gcig lus dag bya phyir smyung bya zhes //",
    "T04D3924:88a-36": "bde bar gshegs pa nam yang mi gsung yang //",
    "T04D3924:88a-37": "lus 'di mi gtsang pags pa sha khrag rkang //",
    "T04D3924:88a-38": "klad rgyas rgya ma mcher mchin mkhal ma zhag //",
    "T04D3924:88a-39": "mkhris pa bad kan khu chu phyi sa dang //",
    "T04D3924:88a-40": "gcin snabs ba spu skra dang rus pa dang //",
    "T04D3924:88a-41": "mig dang rna ba sna dang kha dang ni //",
    "T04D3924:88a-42": "bshad sgo mtshan ma bu ga dgu po yi //",
    "T04D3924:88a-43": "rma nas dri ma sna tshogs mi gtsang ba //",
    "T04D3924:88a-44": "'dzag pa'i rgyun ni rtag tu 'byung ba yin //",
    "T04D3924:88b-0": "de ltar yan @88b lag thams cad 'dus pa dang //",
    "T04D3924:88b-1": "sa chu me rlung nam mkha' rnams dang ldan //",
    "T04D3924:88b-2": "ci bzhin las kyi rjes su 'brang ba'i lus //",
    "T04D3924:88b-3": "thams cad ldan pa'i gzugs la gnas pa yi //",
    "T04D3924:88b-4": "bshang gci rnams dang mchil ma bad kan dang //",
    "T04D3924:88b-5": "'di dag zad par bya phyir smyung bar gsungs //",
    "T04D3924:88b-6": "dri ma zad nas mi yi lus dag na //",
    "T04D3924:88b-7": "rang gi 'byor phyir sgrub la bde bar 'jug / ces gsungs so //",
    "T04D3924:88b-8": "grogs po ni med pa'am rjes su mthun pa bsten te /",
    "T04D3924:88b-9": "ji skad du bcom ldan 'das kyis mdo sde de dang de dag las gsungs pa /",
    "T04D3924:88b-10": "mang po dag ni rtsod par 'gyur //",
    "T04D3924:88b-11": "gnyis po dag ni gtam bcas 'gyur //",
    "T04D3924:88b-12": "gzhon nu ma yi gdu bu bzhin //",
    "T04D3924:88b-13": "gcig pu zhig ni gnas par bya //",
    "T04D3924:88b-14": "zhes so //",
    "T04D3924:88b-15": "rjes su mthun pa ni 'phags pa dpung bzangs kyis zhus pa las gsungs pa /",
    "T04D3924:88b-16": "nam yang 'khor lo gcig pa'i shing rta ni //",
    "T04D3924:88b-17": "rta dang ldan yang lam du mi 'gro ltar //",
    "T04D3924:88b-18": "de bzhin sgrub pa po ni grogs med na //",
    "T04D3924:88b-19": "lus can dngos grub thob par mi 'gyur ro //",
    "T04D3924:88b-20": "de ni blo ldan gzugs bzang gtsang sbra che //",
    "T04D3924:88b-21": "rigs ni btsun zhing chos la gzhol ba dang //",
    "T04D3924:88b-22": "spobs pa che la dpa' zhing dbang po thul //",
    "T04D3924:88b-23": "snyan par smra zhing sbyin phod snying rje can //",
    "T04D3924:88b-24": "bkres dang skom dang nyon mongs bzod pa dang //",
    "T04D3924:88b-25": "bram ze dang ni lha gzhan mchod mi byed //",
    "T04D3924:88b-26": "sgrin zhing gzo la byas pa gzo ba dang //",
    "T04D3924:88b-27": "dkon mchog gsum la dad pa grogs po yin //",
    "T04D3924:88b-28": "de lta'i yon tan ma lus ldan pa dag / rtsod pa'i dus su shin tu dkon pas na //",
    "T04D3924:88b-29": "yon tan phyed dam bzhi cha brgyad ca can //",
    "T04D3924:88b-30": "de lta bu ni sngags pas grogs por bsten //",
    "T04D3924:88b-31": "zhes so //",
    "T04D3924:88b-32": "'dir ni spros pa gcod pa dang /",
    "T04D3924:88b-33": "spros pa dang bral ba'i dbang gis grogs po med pa'am /",
    "T04D3924:88b-34": "rjes su mthun pa'i grogs po dang ldan par bya'o //",
    "T04D3924:88b-35": "de bzhin du ji tsam gyis gnod pa de tsam",
    "T04D3924:88b-36": "gyis gos la brten gyi tshogs dang bcas shing lhag",
    "T04D3924:88b-37": "par chags par gyur pa'i gos dang gnas mal bsten",
    "T04D3924:88b-38": "par mi bya ste ;",
    "T04D3924:88b-39": "'phags pa dpung bzangs kyis zhus pa las ji skad du gsungs pa /",
    "T04D3924:88b-40": "gtsug phud bzhag ste skra ni bregs nas su //",
    "T04D3924:88b-41": "'byung khungs tshon gyis gos kyi kha dog bsgyur //",
    "T04D3924:88b-42": "gos dkar dang ni shing lo'am gso ma'am //",
    "T04D3924:88b-43": "zar ma'i shing shun rnams kyi gos bgo'o //",
    "T04D3924:88b-44": "zhes so //",
    "T04D3924:89a-0": "@89a * // yang 'phags pa rab tu grub par byed pa las /",
    "T04D3924:89a-1": "sngags zlos khyim pa mkhas pa yis //",
    "T04D3924:89a-2": "kha dog bsgyur ba'i gos mi bgo //",
    "T04D3924:89a-3": "zhes gsungs te /",
    "T04D3924:89a-4": "'di dag ni rnyed sla bar bya ba dang /",
    "T04D3924:89a-5": "sgeg pa nyid dgag par bya ba'i don yin no //",
    "T04D3924:89a-6": "rjes su mthun pa'i spyod lam ni gsum ste /",
    "T04D3924:89a-7": "legs par gnas pa dang /",
    "T04D3924:89a-8": "sdug bsngal gnon pa dang /",
    "T04D3924:89a-9": "khyad par du 'gro ba'o //",
    "T04D3924:89a-10": "de la legs par gnas pa ni ji lta bu'i",
    "T04D3924:89a-11": "spyod lam gyis gnas kyang des sems la rma mi",
    "T04D3924:89a-12": "'byung ba ste / ji skad du 'phags pa sdong po bkod pa las /",
    "T04D3924:89a-13": "byang chub sems nyams par byed pa'i dge ba'i rtsa",
    "T04D3924:89a-14": "ba rtsom pa thams cad ni bdud kyi las so",
    "T04D3924:89a-15": "zhes gsungs la / byang chub sems dpa'i spyod pa la 'jug pa las kyang /",
    "T04D3924:89a-16": "sems bsrungs brtul zhugs ma gtogs pa //",
    "T04D3924:89a-17": "brtul zhugs mang pos ci zhig bya //",
    "T04D3924:89a-18": "zhes bshad la /",
    "T04D3924:89a-19": "yang de nyid las /",
    "T04D3924:89a-20": "bdag ni rnyed dang bkur sti dang //",
    "T04D3924:89a-21": "lus dang 'tsho ba med bla zhing //",
    "T04D3924:89a-22": "dge ba gzhan yang nyams bla yi //",
    "T04D3924:89a-23": "sems ni nams kyang nyams mi bya //",
    "T04D3924:89a-24": "zhes bstan te /",
    "T04D3924:89a-25": "de bas na dus dang gnas skabs thams cad du",
    "T04D3924:89a-26": "yang sems la mi gnod pa'i spyod lam spyad do",
    "T04D3924:89a-27": "// de bas na slob dpon dombi pa'i zhal nas /",
    "T04D3924:89a-28": "slob sbyong slob sbyong spyad pa dang //",
    "T04D3924:89a-29": "bram ze na yang gtsang sbra nyid //",
    "T04D3924:89a-30": "rtag tu gtsang sbra'i spyod pa bya //",
    "T04D3924:89a-31": "sems la gnod pa ma yin no //",
    "T04D3924:89a-32": "zhes bshad do //",
    "T04D3924:89a-33": "sdug bsngal gnon pa ni lam yid la byed pas grang ba dang tsha ba dang /",
    "T04D3924:89a-34": "bkres pa dang skom pa la sogs pa'i sdug bsngal ma lus pas mi g-yo bar bya ste /",
    "T04D3924:89a-35": "byang chub sems dpa'i spyod pa la 'jug pa las ji skad gsungs pa /",
    "T04D3924:89a-36": "nya pa gdol pa zhing pa la sogs pa //",
    "T04D3924:89a-37": "rang gi 'tsho ba tsam zhig sems pa yang //",
    "T04D3924:89a-38": "grang dang tsha la sogs pa'i gnod bzod na //",
    "T04D3924:89a-39": "'gro ba'i don phyir bdag la cis mi gzod //",
    "T04D3924:89a-40": "ces so //",
    "T04D3924:89a-41": "de bzhin du 'phags pa dpung bzangs kyis zhus pa las kyang /",
    "T04D3924:89a-42": "'dod la ma chags lus kyis nyon mongs bzod //",
    "T04D3924:89a-43": "ces gsungs la /",
    "T04D3924:89a-44": "de bzhin du 'phags pa 'jig rten gsum las rnam par rgyal ba'i bka' las kyang /",
    "T04D3924:89a-45": "lus kyi nyon mongs spyad pa las //",
    "T04D3924:89b-0": "@89b dngos grub rnam gsum thob par 'gyur //",
    "T04D3924:89b-1": "zhes gsungs so //",
    "T04D3924:89b-2": "de bzhin du dpal gsang ba 'dus pa las kyang /",
    "T04D3924:89b-3": "'dod chen sdug bsngal chen po yis //",
    "T04D3924:89b-4": "rang gi sdug bsngal zhi bar bya //",
    "T04D3924:89b-5": "zhes gsungs pa dang /",
    "T04D3924:89b-6": "sdug bsngal 'bras bu dang bcas pa rnams ni rab tu dga' bzhin du bsten par bya'i /",
    "T04D3924:89b-7": "sems kyi ngang tshul sngar ba nyid du mi bya'o //",
    "T04D3924:89b-8": "de bas na 'phags pa dpung bzangs kyis zhus pa las /",
    "T04D3924:89b-9": "lha yi bde ba dang ni 'byor pa dang //",
    "T04D3924:89b-10": "tshe dang stobs gzugs phun sum tshogs pa dang //",
    "T04D3924:89b-11": "thos mang mdangs bzang gcig tu yid gzhungs dang //",
    "T04D3924:89b-12": "dbang thang che kun dka' thub stobs kyis thob //",
    "T04D3924:89b-13": "ces gsungs so //",
    "T04D3924:89b-14": "khyad par du 'gro ba'i spyod lam ni des mnyam",
    "T04D3924:89b-15": "par ma bzhag pa na shes rab kyi pha rol",
    "T04D3924:89b-16": "tu phyin pa bklags pa dang /",
    "T04D3924:89b-17": "tsha tsha gdab pa dang /",
    "T04D3924:89b-18": "bskor ba bya ba la sogs pa bsod nams kyi tshogs la gus pa nyid du bya ste /",
    "T04D3924:89b-19": "de ltar yang 'phags pa khro bo'i rgyal po gdong drug pa'i rgyud las gsungs pa /",
    "T04D3924:89b-20": "langs nas bcom ldan 'das kyi yum //",
    "T04D3924:89b-21": "shes rab pha rol phyin pa bklags //",
    "T04D3924:89b-22": "zhes gsungs so //",
    "T04D3924:89b-23": "'phags pa dpung bzangs kyis zhus pa las kyang gsungs pa /",
    "T04D3924:89b-24": "gtsang zhing dben pa'i sa phyogs rnams su ni //",
    "T04D3924:89b-25": "'jim pa'am ni bye ma las byas pa'i //",
    "T04D3924:89b-26": "bde gshegs mchod rten rten 'brel snying po can //",
    "T04D3924:89b-27": "sdig pa sbyang phyir rtag tu gdab par bya //",
    "T04D3924:89b-28": "zhes gsungs so //",
    "T04D3924:89b-29": "de bzhin du 'phags pa 'jig rten gsum las rgyal ba'i cho ga zhib mo las kyang /",
    "T04D3924:89b-30": "mkhas pas mchod rten las bya zhing //",
    "T04D3924:89b-31": "de bzhin dam pa'i chos kyang bklags //",
    "T04D3924:89b-32": "dge ba cung zad gzhan dag kyang //",
    "T04D3924:89b-33": "cung zad zin nas 'di dag kyang //",
    "T04D3924:89b-34": "dngos grub mchog ni thob 'dod pas //",
    "T04D3924:89b-35": "rtag tu sems can rnams la bsngo //",
    "T04D3924:89b-36": "zhes gsungs so //",
    "T04D3924:89b-37": "de bas na ji tsam du sems la mi gnod",
    "T04D3924:89b-38": "pa'i bsod nams dang ye shes kyi tshogs g-yeng ba",
    "T04D3924:89b-39": "dang bcas pa rnams sems can la phan par 'dod",
    "T04D3924:89b-40": "pas rab tu gus par byas pa brtsams te /",
    "T04D3924:89b-41": "'di ni rjes su mthun pa'i spyod pa rnam pa gsum mo //",
    "T04D3924:89b-42": "de ltar tshogs thob pa des spyod lam rnam pa bzhi gang bde bar gnas te /",
    "T04D3924:90a-0": "mtshan ma dang bcas @90a * //",
    "T04D3924:90a-1": "pa'am /",
    "T04D3924:90a-2": "mtshan ma med pa'i rnal 'byor la sems mnyam par gzhag par bya'o //",
    "T04D3924:90a-3": "de ltar sems mnyam par 'jog pa des nyes pa",
    "T04D3924:90a-4": "lnga spong ba'i phyir spong ba'i 'du byed brgyad bsten",
    "T04D3924:90a-5": "par bya ste / de la nyes pa lnga ni",
    "T04D3924:90a-6": "dbus dang mtha' rnam par 'byed pa'i tshig le'ur byas",
    "T04D3924:90a-7": "par bya ste / pa las / le lo dang ni gdams ngag rnams //",
    "T04D3924:90a-8": "brjed dang bying dang rgod pa dang //",
    "T04D3924:90a-9": "'du mi byed dang 'du byed de //",
    "T04D3924:90a-10": "'di dag nyes pa lngar 'dod do //",
    "T04D3924:90a-11": "zhes gsungs so //",
    "T04D3924:90a-12": "de dag gi gnyen po spong ba'i 'du byed brgyad kyang de nyid las gsungs te /",
    "T04D3924:90a-13": "gnas dang de la gnas pa dang //",
    "T04D3924:90a-14": "rgyu dang 'bras bu nyid du'o //",
    "T04D3924:90a-15": "dmigs pa brjed par ma gyur dang //",
    "T04D3924:90a-16": "bying dang rgod pa rtog pa dang //",
    "T04D3924:90a-17": "de spong mngon par 'du byed dang //",
    "T04D3924:90a-18": "zhi tshe rnal du 'jug pa'o //",
    "T04D3924:90a-19": "zhes so //",
    "T04D3924:90a-20": "de ltar yan lag yongs su rdzogs pa des zhi gnas dang lhag mthong bsgom par bya ba las /",
    "T04D3924:90a-21": "'dir zhi gnas de ni gnyis te /",
    "T04D3924:90a-22": "kha nang du bltas pas thob pa dang kha phyir bltas pa la dmigs pa'o //",
    "T04D3924:90a-23": "de la kha nang du bltas pa la yang gnyis te /",
    "T04D3924:90a-24": "lus la dmigs pa dang /",
    "T04D3924:90a-25": "lus la brten pa la dmigs pa'o //",
    "T04D3924:90a-26": "de la lus la dmigs pa la yang gsum ste /",
    "T04D3924:90a-27": "lus nyid la lha'i rnam par dmigs pa dang /",
    "T04D3924:90a-28": "keng rus la sogs pa mi sdug par dmigs pa dang /",
    "T04D3924:90a-29": "kha tv'i ga la sogs pa mtshan ma khyad par can la dmigs pa'o //",
    "T04D3924:90a-30": "lus la brten pa la dmigs pa yang lnga ste /",
    "T04D3924:90a-31": "dbugs la dmigs pa dang /",
    "T04D3924:90a-32": "mtshan ma phra mo la dmigs pa dang /",
    "T04D3924:90a-33": "thig le la dmigs pa dang /",
    "T04D3924:90a-34": "'od zer gyi yan lag la dmigs pa dang /",
    "T04D3924:90a-35": "dga' ba dang bde ba la dmigs pa'o //",
    "T04D3924:90a-36": "kha phyir bltas pa la dmigs pa la yang gnyis te /",
    "T04D3924:90a-37": "khyad par can dang /",
    "T04D3924:90a-38": "phal pa'o //",
    "T04D3924:90a-39": "de la khyad par can la yang gnyis te /",
    "T04D3924:90a-40": "sku la dmigs pa dang /",
    "T04D3924:90a-41": "gsung la dmigs pa'o//",
    "T04D3924:90a-42": "'di dag ni zhi gnas la 'jug pa'i yan lag go //",
    "T04D3924:90a-43": "ji ltar bsgom pa la 'dir mi brjod de /",
    "T04D3924:90a-44": "gzhung shin tu mang por 'gyur bas 'jigs pa'i phyir dang /",
    "T04D3924:90a-45": "bla ma dam pas nyams su myong ba'i man ngag la brten par rigs kyi /",
    "T04D3924:90b-0": "bsgom par bya ba'i man ngag ni yi ger gnas pa'i shes @90b par dka' ba'i phyir dang /",
    "T04D3924:90b-1": "zhi ba tu ni zhi gnas dang lhag mthong bstan pa las bshad pa'i phyir ro //",
    "T04D3924:90b-2": "zhi gnas kyi 'bras bu ni lhag mthong yin la /",
    "T04D3924:90b-3": "lhag mthong gi 'bras bu ni zhi gnas dang lhag mthong zung du 'brel pa yin te /",
    "T04D3924:90b-4": "de yang dngos po gang yang mi gnas pas dngos po med pa bye brag tu mthong la /",
    "T04D3924:90b-5": "de nyid kyi tshe sems rtse gcig tu gyur pas",
    "T04D3924:90b-6": "dmigs pa du ma rab tu rgyug pa rab tu",
    "T04D3924:90b-7": "zhi bar gnas pa'i phyir ro //",
    "T04D3924:90b-8": "de ltar zhi gnas dang lhag mthong zung du 'brel",
    "T04D3924:90b-9": "pa'i gnas skabs 'dir ye shes kyi dmigs pa gang",
    "T04D3924:90b-10": "yin pa dang / ye shes nyid tshul ji ltar gnas pa dang /",
    "T04D3924:90b-11": "rnal 'byor spyod pa pa'i zhi gnas dang lhag mthong dang /",
    "T04D3924:90b-12": "bdag cag dbu ma pa'i zhi gnas dang lhag mthong",
    "T04D3924:90b-13": "zung du 'brel pa la khyad par ci yod pa",
    "T04D3924:90b-14": "dag la / bdag gi blo rab tu 'phro bar bzod mod kyi /",
    "T04D3924:90b-15": "'dir nyams su blang ba'i thabs tsam gsal bar byed 'dod kyi /",
    "T04D3924:90b-16": "grub pa'i mtha' gtan la 'bebs par 'dod pa ni ma yin pa dang /",
    "T04D3924:90b-17": "'phags pa n'a g'a rdzun la sogs pas gsal bar mdzad pa las /",
    "T04D3924:90b-18": "cung zad kyang sus kyang smrar med pa'i phyir rgya cher ma spros so //",
    "T04D3924:90b-19": "da ni gzhan 'di brjod par bya ste /",
    "T04D3924:90b-20": "ci mtshan ma dang bcas pa'i zhi gnas mdun du",
    "T04D3924:90b-21": "ma byas par lhag mthong skye bar rung ba yin",
    "T04D3924:90b-22": "nam zhe na / de ni rung ba nyid de /",
    "T04D3924:90b-23": "mtshan ma med pa'i zhi gnas so sor rtog pa'i",
    "T04D3924:90b-24": "shes rab nyid las mtshan ma med pa'i lhag mthong",
    "T04D3924:90b-25": "rnam par mi rtog pa'i ye shes 'byung ste /",
    "T04D3924:90b-26": "de ltar yang 'phags pa 'od srungs kyis zhus pa las /",
    "T04D3924:90b-27": "shing gnyis drud pa las ni me 'byung ste //",
    "T04D3924:90b-28": "byung ba de yis de nyid bsreg pa ltar //",
    "T04D3924:90b-29": "de bzhin shes rab dbang po skyes nas kyang //",
    "T04D3924:90b-30": "skyes pa de yis de nyid sreg par byed //",
    "T04D3924:90b-31": "ces gsungs so //",
    "T04D3924:90b-32": "so sor rtog pa'i shes rab ni zhi gnas ma yin te /",
    "T04D3924:90b-33": "rnam pa du mas dmigs so zhe na /",
    "T04D3924:90b-34": "de lta na ni zhi gnas kyang zhi gnas ma yin te /",
    "T04D3924:90b-35": "skad cig du ma dang cha shas du ma la dmigs pa'i phyir ro //",
    "T04D3924:90b-36": "gzhan yang zhi gnas las lhag mthong la 'jug pa",
    "T04D3924:90b-37": "na yang ji ltar so sor rtog pa'i shes rab",
    "T04D3924:90b-38": "kyis mtshams sbyor bar mi byed /",
    "T04D3924:90b-39": "de mi byed pa ni 'ga' zhig tu zad do //",
    "T04D3924:90b-40": "de la 'di'i rim pa yang lus kho na la brtags pas 'grub pa ste /",
    "T04D3924:90b-41": "'phags pa n'a g'a rdzu na'i zhal snga nas /",
    "T04D3924:91a-0": "@91a * // 'jig rten rnam par rtog las byung //",
    "T04D3924:91a-1": "rnam par rtog pa sems las byung //",
    "T04D3924:91a-2": "sems kyang lus las byung bas na //",
    "T04D3924:91a-3": "de phyir lus la dpyad par bya //",
    "T04D3924:91a-4": "zhes bshad la /",
    "T04D3924:91a-5": "'phags pa n'a g'ardzu na'i zhal snga nas kyang bshad pa /",
    "T04D3924:91a-6": "lus med rnam par shes pa ni //",
    "T04D3924:91a-7": "med ces bya ba rtog par gyis //",
    "T04D3924:91a-8": "zhes bshad cing /",
    "T04D3924:91a-9": "mdo las kyang /",
    "T04D3924:91a-10": "rnam par shes pa ni lus las mi 'da'o zhes gsungs so //",
    "T04D3924:91a-11": "de bas na chos thams cad sems la bsdu ba dang /",
    "T04D3924:91a-12": "sems lus la bsdu ba dang /",
    "T04D3924:91a-13": "lus chos kyi dbyings su nye bar rnal 'byor du bya ba 'di ni man ngag go //",
    "T04D3924:91a-14": "yang na lus dang sems tha dad pa la dmigs par bya ste /",
    "T04D3924:91a-15": "'di'i man ngag ni sangs rgyas rjes su dran pa las shes par bya'o //",
    "T04D3924:91a-16": "de bas na mtshan ma dang bcas pa'i zhi gnas la brten pa bas ni /",
    "T04D3924:91a-17": "mtshan ma med pa'i zhi gnas la dmigs nas lhag mthong bskyed pa'i phyogs 'di bsngags te /",
    "T04D3924:91a-18": "de'i gnas pa brten pa dang /",
    "T04D3924:91a-19": "zhi gnas 'ba' zhig gis nyon mongs pa rab tu gnon cing sel ba dang /",
    "T04D3924:91a-20": "'bras bu dang rjes su mthun pa'i rgyu yin pa'i phyir ro //",
    "T04D3924:91a-21": "'dir ni bdag gi bla ma'i man ngag las byung 'di bris pas //",
    "T04D3924:91a-22": "nye bar 'phel ba'i dge ba'i zla zer dri ma med pa des //",
    "T04D3924:91a-23": "'gro ba'i mi shes rab rib mun bsal gdung ba zhi byas te //",
    "T04D3924:91a-24": "shes rab mig gis de bzhin nyid yul rab gsal",
    "T04D3924:91a-25": "thob par shog / bdag kyang rnam par g-yeng sogs",
    "T04D3924:91a-26": "rlung sogs rab zhi mun bsal nas //",
    "T04D3924:91a-27": "myur du thub dbang rnams dang spyod yul gcig la",
    "T04D3924:91a-28": "lta bar shog / ting nge 'dzin gyi tshogs kyi",
    "T04D3924:91a-29": "le'u zhes bya ba slob dpon byang chub bzang pos",
    "T04D3924:91a-30": "mdzad pa rdzogs so /",
    "T04D3924:91a-32": "// / rgya gar gyi mkhan po birya tsandra las zhus te /",
    "T04D3924:91a-33": "bod kyi lo ts'a ba dge slong chos kyi shes"
}