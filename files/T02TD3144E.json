{
    "T02TD3144E:163a-0": "@163a # // rgya gar skad du /",
    "T02TD3144E:163a-1": "tri sa ma ya r'a dza sya s'a dha nam /",
    "T02TD3144E:163a-2": "bod skad du /",
    "T02TD3144E:163a-3": "dam tshig gsum gyi rgyal po'i sgrub pa'i thabs /",
    "T02TD3144E:163a-4": "sangs rgyas dang byang chub sems dpa' thams cad la phyag 'tshal lo //",
    "T02TD3144E:163a-5": "srid pa'i ngan 'gros dub rnams kyis //",
    "T02TD3144E:163a-6": "sems ni rin chen ltar rmad byung //",
    "T02TD3144E:163a-7": "phun tshogs bde ba kun 'byung ba'i //",
    "T02TD3144E:163a-8": "dpal ldan dam tshig gsum phyag 'tshal //",
    "T02TD3144E:163a-9": "slob dpon snga mas 'di brjod pa'i //",
    "T02TD3144E:163a-10": "yang dag sgrub thabs yod pa nyid //",
    "T02TD3144E:163a-11": "'on kyang rgyas pas 'jigs rnams la //",
    "T02TD3144E:163a-12": "mdor bsdus pa ni nye bar brjod //",
    "T02TD3144E:163a-13": "'di la nges par dpal dam tshig gsum gyi rgyal po'i rgyud chen po'i sngags kyi dkyil 'khor ram rdul tshon gyi dkyil 'khor du cho ga bzhin du dbang bskur ba thob cing de las gsungs pa'i dam tshig dang sdom pa gnas pa sngon du 'gro ba byas shing ri dang nags la sogs pa'i phug gam khang pa dga' ba dang /",
    "T02TD3144E:163a-14": "gnas khang yang rung ste /",
    "T02TD3144E:163a-15": "'grul 'jug gis rnam par dben zhing yid dga' bar gyur pa la sngags pas gnas par byas la /",
    "T02TD3144E:163a-16": "re zhig dang por rtsa ba'i rig pa 'di dag sangs rgyas kyi sku gzugs kyi mdun du mandala la me tog sil ma mngon du bkram shing legs par phyag 'tshal te /",
    "T02TD3144E:163a-17": "byang chub sems bskyed pa dang /",
    "T02TD3144E:163a-18": "sangs rgyas dang byang chub sems dpa' thams cad la bdag nyid dbul ba dang de dag phyag 'tshal ba la dmigs nas /",
    "T02TD3144E:163a-19": "bzlas pa goms pas stong bzlas par bya ste /",
    "T02TD3144E:163a-20": "de ni sngags rnams thams cad 'bum phrag re re bzlas pa byas par 'gyur ro //",
    "T02TD3144E:163a-21": "srung ba la sogs pa thams cad dang /",
    "T02TD3144E:163a-22": "sngags 'dis grub pa thob par yang 'gyur ro //",
    "T02TD3144E:163a-23": "de la rig pa ni 'di yin te /",
    "T02TD3144E:163a-24": "sangs rgyas dang byang chub sems dpa' thams cad la phyag 'tshal lo //",
    "T02TD3144E:163a-25": "dri ma med pa dri ma dag par mdzad pa mtha' yas pa'i sras dang bcas pa'i rgyal pa dpag tu med cing mthar thug pa'i mchog stsol bar mdzad pa rnams thams cad kyis bdag la stsal du gsol /",
    "T02TD3144E:163a-26": "shin tu rgya che ba'i dngos grub kyi mchog mtha' yas pa thams cad bdag la stsol /",
    "T02TD3144E:163a-27": "de la rdo rje'i tshig ni 'di dag ste /",
    "T02TD3144E:163a-28": "aa ra ra aa sa ma sa manta aa nanta dha rm'a te kha na kha na ma h'a bi ra aa tsa le /",
    "T02TD3144E:163a-29": "sa ma sa ma aa sa ha ma h'a ba le /",
    "T02TD3144E:163b-0": "ka na ka na ma h'a ba ra gri ke ha ha ha ha badzra badzra dha ye dha ra dha @163b ra h'um h'um mandala sa ma b'a la aa gra bi gra me ku ru ku ru tu ru tu ru sarba th'a sar bam hi dzva la dzva la aa gre aa gri ni h'um phat phat sv'a h'a /",
    "T02TD3144E:163b-1": "de nas las kyi sgrib pa thams cad zad par bya ba'i don du de bzhin gshegs pa thams cad kyi snying po yi ge brgya pa tshul de nyid kyis stong phrag brgyad bzlas par bya ste /",
    "T02TD3144E:163b-2": "dam pa'i chos spong ba dang mtshams med pa la sogs pa'i las kyi sgrib pa legs par zad par 'gyur ro //",
    "T02TD3144E:163b-3": "de dag kyang 'di yin te /",
    "T02TD3144E:163b-4": "thams cad du nyams pa med pa'i chos nyid kyis stobs brnyes pa'i dus gsum du gshegs pa'i de bzhin gshegs pa rnams la phyag 'tshal lo //",
    "T02TD3144E:163b-5": "aom aa sa ma sa ma sa manta to aa nant'a b'a ti sh'a sa ni ha ra ha ra sma ra sma ra na bi ga ta r'a ga buddha dhe rma te sa ra sa ra ma s'a b'a l'a ha sa ha sa sa tra ya sa tra ya ga ga na ma h'a b'a la raksha ne dzva la dzva la na s'a ga re sv'a h'a /",
    "T02TD3144E:163b-6": "de nas rang dang gzhan la nges par legs par sgrub pa'i yan lag nyid du sngon du 'gro ba'i cho ga rjes su bsgrub par bya'o //",
    "T02TD3144E:163b-7": "de la dang po nang par sngar langs la sangs rgyas dang byang chub sems dpa' thams cad la rje bo yin pa'i bsam pa nyid kyis 'di ltar rab tu phyag 'tshal te /",
    "T02TD3144E:163b-8": "'jig rten khams ni mtha' yas na //",
    "T02TD3144E:163b-9": "ji srid rgyal ba sras bcas pa //",
    "T02TD3144E:163b-10": "de dag kun la lus ngag dang //",
    "T02TD3144E:163b-11": "bdag yid kyis kyang phyag 'tshal lo //",
    "T02TD3144E:163b-12": "de'i rjes la byang chub tu sems bskyed par bya ste /",
    "T02TD3144E:163b-13": "byang chub sbyin par byed pa yis //",
    "T02TD3144E:163b-14": "rdzogs pa'i byang chub sems bskyed cing //",
    "T02TD3144E:163b-15": "sems can kun la phan 'byung ba'i //",
    "T02TD3144E:163b-16": "bzang po'i spyod pa bdag gis spyad //",
    "T02TD3144E:163b-17": "de nas bgegs thams cad tshar gcad par bya ba'i don du rdo rje gtum mo'i phyag rgya bcings la mi g-yo ba'i snying po don yod pa lan gsum brjod par bya'o //",
    "T02TD3144E:163b-18": "de la rdo rje'i phyag rgya ni 'di yin te /",
    "T02TD3144E:163b-19": "lag pa g-yas pa'i thal mo gyen du bslangs la mthe bong gis mdzub mo'i rtse mo mnan pa'i lhag ma rnams ni rdo rje'i mtshan nyid do //",
    "T02TD3144E:163b-20": "sngags ni rdo rje can ma lus pa la phyag 'tshal lo //",
    "T02TD3144E:163b-21": "tr'a ta aa mo gha tsanda ma h'a ro sha na sv'a ta ya h'um tra ma ya tra ma ya h'um ta tu ham mam /",
    "T02TD3144E:163b-22": "bkra shis kyi yang bcing bar bya ste /",
    "T02TD3144E:163b-23": "gnyis ka'i sor mo rnams spel nas nang du bkug pas khu tshur bcangs te /",
    "T02TD3144E:164a-0": "gung mo gnyis rtse gcig tu phyir bskyed la mdzub mo gnyis kyang mthe bong gi rtse mos @164a * //",
    "T02TD3144E:164a-1": "cung zad ma reg par mnan la gzung bar bya'o //",
    "T02TD3144E:164a-2": "sngags ni aom ha ra ha ra ma h'a ni matti h'um phat sv'a h'a /",
    "T02TD3144E:164a-3": "de nas gdong bkru ba la sogs pa byas la bde ba'i stan la nye bar gnas te /",
    "T02TD3144E:164a-4": "thad ka dang glegs bam dang /",
    "T02TD3144E:164a-5": "sku gzugs la sogs pa gang yang rung ba'i mdun du phyogs bcu na bzhugs pa'i sangs rgyas dang byang chub sems dpa' rnams dmigs shing me tog sil ma gcal du bkram pa'i mandala byas la /",
    "T02TD3144E:164a-6": "sngar bzhin du tshigs su bcad pa gnyis kyis yan lag thams cad kyis legs par phyag btsal ba dang /",
    "T02TD3144E:164a-7": "byang chub tu sems bskyed de /",
    "T02TD3144E:164a-8": "'di ltar sangs rgyas dang byang chub sems dpa' thams cad la bdag nyid dbul bar bya ste /",
    "T02TD3144E:164a-9": "bdag ming 'di zhes bgyi ba sangs rgyas dang byang chub sems dpa' thams cad la bdag nyid kyis bdag nyid dbul gyis /",
    "T02TD3144E:164a-10": "thams cad nas dus thams cad du legs par bdag gzung du gsol /",
    "T02TD3144E:164a-11": "sangs rgyas dang byang chub sems dpa' thams cad kyis bdag la byin gyis brlab tu gsol /",
    "T02TD3144E:164a-12": "thugs rje chen po dang ldan pa'i mgon po rnams khyed la ni dngos grub kyi mchog gsol ba yang lags kyis zhes bya'o //",
    "T02TD3144E:164a-13": "de nas sdig pa rnams thams cad bshags par bya ste /",
    "T02TD3144E:164a-14": "'dod chags dang zhe sdang dang gti mug las bskyed pa'i dus thams cad pa'i sdig pa thams cad lhag ma lus par ji ltar sangs rgyas bcom ldan 'das rnams kyis mkhyen pa ltar bdag gis kyang bshags par bgyi'o //",
    "T02TD3144E:164a-15": "zhes bya ba'o //",
    "T02TD3144E:164a-16": "de nas bsod nams la rjes su yi rang bar bya ste /",
    "T02TD3144E:164a-17": "sangs rgyas dang byang chub sems dpa' rnams kyi bsod nams dang /",
    "T02TD3144E:164a-18": "ye shes kyi tshogs 'jig rten dang 'jig rten las 'das pa dus gsum gyis bsdus pa gang dag yin pa de dag rnams la ji ltar sangs rgyas bcom ldan 'das rnams kyis mkhyen pa ltar rjes su yi rang bar gyur pa'i mchog gi rjes su yi rang bar bgyi'o zhes so //",
    "T02TD3144E:164a-19": "de nas skyil krung gis legs par gnas la /",
    "T02TD3144E:164a-20": "dam tshig gi phyag rgya 'di bcing bar bya ste /",
    "T02TD3144E:164a-21": "thal mo sbyar ba spyi bo'i steng du bzhag pa ni dam tshig gi phyag rgya'o //",
    "T02TD3144E:164a-22": "sngags ni yang dag par grub par sgrub pa la phyag 'tshal lo //",
    "T02TD3144E:164a-23": "mthar phyin pa'i thugs rjes mchog ster ba /",
    "T02TD3144E:164a-24": "ta yi ta yi /",
    "T02TD3144E:164a-25": "aa ti ba li na mo stu ba ra siddhi d'a ya ke bhyo//",
    "T02TD3144E:164b-0": "@164b ma h'a kri pe bhya: sv'a h'a /",
    "T02TD3144E:164b-1": "'di dag ni phyag rgya dang gsang sngags thams cad kyi dam tshig legs par bstan par 'gyur ro //",
    "T02TD3144E:164b-2": "de nas sngar bzhin du rdo rje'i phyag rgya bcings la mi g-yo ba'i snying po rjes su dran par bya ba ni /",
    "T02TD3144E:164b-3": "na ma: sa manta badzra n'am aa tsa la k'a na tsanda s'a dha ya h'um phat /",
    "T02TD3144E:164b-4": "de'i rjes thogs su rdo rje gtsug tor gyi phyag rgya mgo la dgod par bya ba la /",
    "T02TD3144E:164b-5": "g-yas pa khu tshur bcangs pa'i mthe bong bslang bar bya ba'o //",
    "T02TD3144E:164b-6": "sngags ni sangs rgyas dang byang chub sems dpa' rnams thams cad la phyag 'tshal lo //",
    "T02TD3144E:164b-7": "tri shi kh'a gri na mo stu ste /",
    "T02TD3144E:164b-8": "sa manta de sa mant'a gri gu dn'a tsa l'a gra dha ra me /",
    "T02TD3144E:164b-9": "bi dhu n'a kle sha du: kh'a dz'a l'a na dza ga ta: sarba su kha na d'a hi tsa shu ta tre da ma tri sa ma ye ku ru sv'a h'a /",
    "T02TD3144E:164b-10": "'dis ni sngags pa theg pa chen po las yongs su nyams par mi 'gyur ba dang bar chad med par grub par yang 'gyur ro //",
    "T02TD3144E:164b-11": "gzhan yang zla med pa'i srung ba chen po gnas lngar dgod par bya ste /",
    "T02TD3144E:164b-12": "srung ba chen por 'gyur ro //",
    "T02TD3144E:164b-13": "srin lag dang mthe'u chung dag nang du bcug pa'i snyim pa byas la mthe'u chung gnyis phyir brkyang la rtse mo sbrang de srin lag gnyis bkug pa de'i steng du mthe bong gnyis cung zad ma reg par dgod do //",
    "T02TD3144E:164b-14": "gung mo gnyis sbyar nas bsgreng ba de'i logs kyi tshigs gsum bar mdzub mo cung zad bkug pas bkod pa ni zla med pa zhes bya ba'i phyag rgya'o //",
    "T02TD3144E:164b-15": "sngags ni na ma: sa manta badzra n'am aom ham h'um phat /",
    "T02TD3144E:164b-16": "y'a sa he h'um phat /",
    "T02TD3144E:164b-17": "de nas ni go cha chen po'i phyag rgya ste /",
    "T02TD3144E:164b-18": "rdo rje mi thub pa'i go cha bgo bar bya ba /",
    "T02TD3144E:164b-19": "mthe'u chung gnyis dang mthe bong gnyis lu gu rgyud kyi rnam pa gzhan rnams kyi rtsa ba dang bar dang rtse mo legs par sbyang ba ni rdo rje mi thub pa'o //",
    "T02TD3144E:164b-20": "sngags ni nam: sa manta /",
    "T02TD3144E:164b-21": "badzra n'am aom ham h'um badzra ba ye ba ka ba tse ho badzra badzra h'um phat /",
    "T02TD3144E:164b-22": "de ltar bdud la sogs pa rnams kyis ches shin tu yang brdzi bar mi 'gyur ro //",
    "T02TD3144E:164b-23": "de ltar bdag srung ba byas nas gnas bsrung bar bya ste /",
    "T02TD3144E:164b-24": "de ltar rdo rje gdan gyi phyag rgyas gdan rdo rje'i rang bzhin du byin gyis brlab par bya ba las /",
    "T02TD3144E:164b-25": "skyil krung bcas la thal mo g-yon ba bkan pa'i steng du thal mo g-yas pa kha yar lta ba legs par bzhag pa ni rdo rje gdan gyi phyag rgya'o //",
    "T02TD3144E:164b-26": "sngags ni /",
    "T02TD3144E:164b-27": "na ma: samanta badzra n'am aom ham h'um badzra ne pam h'um phat /",
    "T02TD3144E:165a-0": "de nas rdo rje'i dkyil 'khor gyi phyag rgyas bdag @165a * //",
    "T02TD3144E:165a-1": "nyid kyi gnas /",
    "T02TD3144E:165a-2": "rdo rje'i rang bzhin du byin gyis brlab par bya ste /",
    "T02TD3144E:165a-3": "thal mo mnyam par sbyar ba mdzub mo gnyis dang srin lag gnyis kyi tshigs dbus ma bcag nas nang du bkug ste legs par bcug pas ka ba'i rnam par ro //",
    "T02TD3144E:165a-4": "lhag ma khab kyi rnam par bya ba ni rdo rje'i dkyil 'khor gyi phyag rgya'o //",
    "T02TD3144E:165a-5": "sngags ni /",
    "T02TD3144E:165a-6": "na ma: sa manta badzr'a n'am aom ham h'um badzr'a gra bhu ba ne lom aom h'um phat /",
    "T02TD3144E:165a-7": "da ni rdo rje ra ba yin pas /",
    "T02TD3144E:165a-8": "de'i phyag rgya dgod par bya ste /",
    "T02TD3144E:165a-9": "snyim pa gdangs pa'i srin lag gnyis nang du dgug gung mo gnyis rtse sprang nas bsgreng ba'i tshigs gsum pa la mdzub mo gnyis rdo rje'i rnam par bkod pa'i logs la yang mthe bo gnyis sbyar ba ni ra ba'i phyag rgya'o //",
    "T02TD3144E:165a-10": "sngags ni /",
    "T02TD3144E:165a-11": "nam: sa manta badzra n'am aom ham h'um badzra manda le bandha bandha h'um phat /",
    "T02TD3144E:165a-12": "de nas de'i steng du rdo rje'i gur yin pas de'i phyag rgya dgod par bya ste /",
    "T02TD3144E:165a-13": "thal mo mnyam du sbyor la srin lag gnyis dang mdzub mo gnyis rgyab sprad la nang du dgug go ;",
    "T02TD3144E:165a-14": "/ gung mo rtse sprad la bsgreng de bzhin du mthe'u chung dang mthe ba mo dag kyang byas pa ni gur gyi phyag rgya'o //",
    "T02TD3144E:165a-15": "sngags ni /",
    "T02TD3144E:165a-16": "na ma: sa manta badzr'a n'am aom ham h'um badzr'a gra bha ne ma: h'um phat /",
    "T02TD3144E:165a-17": "de nas phyi rol du rdo rje 'bar ba ste /",
    "T02TD3144E:165a-18": "de'i phyag rgya dgod par bya ba ni /",
    "T02TD3144E:165a-19": "mi 'jigs pa'i phyag rgyar byas pa'i rgyab tu g-yon pa sor mo rnams kyi bkab la /",
    "T02TD3144E:165a-20": "g-yas pas bskor ba ni rdo rje 'bar ba'o //",
    "T02TD3144E:165a-21": "sngags ni /",
    "T02TD3144E:165a-22": "na ma: sa manta badzr'a n'am aom ham h'um phat /",
    "T02TD3144E:165a-23": "de nas mtshams gcad par bya ste /",
    "T02TD3144E:165a-24": "lag pa g-yas pa kha tshur bcangs pa'i mdzub mo bsgreng bas g-yas su bskor bar bya'o //",
    "T02TD3144E:165a-25": "bar mtshams med pa zhes bya ba'i mtshams bcad pa'o//",
    "T02TD3144E:165a-26": "'di'i sngags ni /",
    "T02TD3144E:165a-27": "na ma: sa manta badzra n'am aom ham h'um ma s'i m'a h'a s'i m'a bandhe bandha bandha badzre badzri ni h'um phat /",
    "T02TD3144E:165a-28": "de ltar srung ba yan lag dang bcas pa byas pa des de nas rang gi gnas nas gnas pa nyid kyis sangs rgyas dang byang chub sems dpa' rnams la de bzhin gshegs pa 'byung ba'i phyag dang /",
    "T02TD3144E:165a-29": "yon gyi snyan gsan legs par dbab pa'o //",
    "T02TD3144E:165a-30": "des de dag rnams kun nas dgongs par 'gyur ro //",
    "T02TD3144E:165a-31": "dngos grub kyi mchog rnams kyang ster bar 'gyur ro //",
    "T02TD3144E:165a-32": "khu tshur gnyis gshibs pa'i mthe'u chung gnyis so sor phyir brkyang ba ni de bzhin gshegs pa 'byung ba'i phyag rgya'o //",
    "T02TD3144E:165b-0": "sngags ni sangs rgyas @165b dang byang chub sems dpa' rnams thams cad la phyag 'tshal lo //",
    "T02TD3144E:165b-1": "a'a: aa ma la bi kr'a na ta te dzi ni aa ra dze sv'a h'a /",
    "T02TD3144E:165b-2": "de nas dri la sogs pa'i phyi rol gyi nye bar spyad par bya ba yod pa rnams mi g-yo rdo rje'i phyag rgyas yongs su sbyangs la dri la sogs pa rnams so sor rang rang gi sngags kyis lan brgyad du mngon par bsngags la mchod par bya'o //",
    "T02TD3144E:165b-3": "de la dri'i sngags ni /",
    "T02TD3144E:165b-4": "dus gsum du gshegs pa'i de bzhin gshegs pa rnams thams cad la phyag 'tshal lo //",
    "T02TD3144E:165b-5": "mtshungs pa med pa'i bdag gi dri dam pa 'di nam mkha'i dbyings dag cher khyab pas bcom ldan 'das la 'phro ba'i don thams cad sgrub pa sv'a h'a /",
    "T02TD3144E:165b-6": "me tog gi sngags ni /",
    "T02TD3144E:165b-7": "dus gsum du gshegs pa rnams thams cad la phyag 'tshal lo //",
    "T02TD3144E:165b-8": "kun du bskor bas bskor ba'i me tog chen po dang ldan pa sv'a h'a /",
    "T02TD3144E:165b-9": "bdug spos kyi sngags ni /",
    "T02TD3144E:165b-10": "dus gsum du gshegs pa'i de bzhin gshegs pa rnams thams cad la phyag 'tshal lo //",
    "T02TD3144E:165b-11": "rtse mo'i dri mchog gi rtse mor gyur pa'i spos kyi rtse mo sv'a h'a /",
    "T02TD3144E:165b-12": "mar me'i sngags ni dus gsum du gshegs pa'i de bzhin gshegs pa rnams thams cad la phyag 'tshal lo //",
    "T02TD3144E:165b-13": "mched cing 'bar ba'i mar me'i snang ba'i rtse mo sv'a h'a /",
    "T02TD3144E:165b-14": "lha bshos kyi sngags ni /",
    "T02TD3144E:165b-15": "dus gsum du gshegs pa'i de bzhin gshegs pa rnams thams cad la phyag 'tshal lo //",
    "T02TD3144E:165b-16": "aa ra ra pa ra ra ka ra ra gtor ma btang zhing bdag gis gtor ma dbul pa'i gtor ma chen po sv'a h'a /",
    "T02TD3144E:165b-17": "de nas phyogs bcu 'jig rten gyi khams na gnas pa'i sna tshogs pa'i mchod pa'i yan lag gzhan rnams 'di ltar dbul bar bya ste ;",
    "T02TD3144E:165b-18": "phyag 'tshal ba'i tham mo sbyar la bdag gir ma byas shing yongs su gzung ba med pa'i mchod pa'i bye brag tu gyur pa'i phyogs bcu'i 'jig rten gyi khams na gang dag thang las skyes pa rin po che'i ri dang dpag bsam gyi shing la sogs pa dang chu las skyes pa rgya mtsho'i rin po che la sogs pa dang /",
    "T02TD3144E:165b-19": "gser gyi 'dam las skyes pa la sogs pa dang /",
    "T02TD3144E:165b-20": "gzhan yid gang 'jig rten gyi khams thams cad na lha dang mi rnams kyi gzugs dang sgra dang dri dang ro dang reg bya la sogs pa rnams thams cad kyang ste /",
    "T02TD3144E:166a-0": "de dag thams cad sangs rgyas dang byang chub sems dpa' @166a * //",
    "T02TD3144E:166a-1": "rnams la ci nas kyang dbul bar bgyi'o zhes bya ba ni dpe'o //",
    "T02TD3144E:166a-2": "yid kyi rang bzhin gyi mchod pa'i sprin tshogs rnams kyang 'di ltar dbul bar bya ste /",
    "T02TD3144E:166a-3": "rtse mo cung zad bskum nas thal mo gang bar sbyar bas phyag 'tshal ba'i mtshan nyid kyi thal mor byas la /",
    "T02TD3144E:166a-4": "'di skad du brjod par bya'o //",
    "T02TD3144E:166a-5": "sangs rgyas dang byang chub sems dpa' thams cad kyi byin gyis rlabs kyi stobs dang bdag gi smon lam dang bsod nams kyi stobs dang rig pa'i gsang sngags kyi stobs kyis kyang /",
    "T02TD3144E:166a-6": "sangs rgyas dang byang chub sems dpa' rnams thams cad kyi 'khor gyi dkyil 'khor du mchog tu rgya che ba byang chub sems dpa' kun du bzang po'i spyod pa las mngon par gsungs pa'i mchod pa'i sprin chen po kun du 'byung bar gyur cig ces bsam par yang byas la /",
    "T02TD3144E:166a-7": "mchod pa byin gyis rlob par byed pa'i rig pa'i rgyal po 'di lan brgyad rjes su brjod par bya'o //",
    "T02TD3144E:166a-8": "sangs rgyas dang byang chub sems dpa' thams cad la phyag 'tshal lo //",
    "T02TD3144E:166a-9": "audga te spha ra hi mam ga ga na kham sa manta ta sv'a h'a /",
    "T02TD3144E:166a-10": "de nas 'jig rten gyi khams thams cad rnam par dag par byed pa'i sangs rgyas dang /",
    "T02TD3144E:166a-11": "byang chub sems dpa' rnams thams cad la yon tan sna tshogs pa'i gdangs dang ldan pa'i sgra dbyangs kyi sprin tshogs rgya mtsho dang /",
    "T02TD3144E:166a-12": "chos kyi sgra dbyangs kyi sprin tshogs rgya mtsho rnams kyis kyang thams cad du tshim par gyur cig ces bsams la /",
    "T02TD3144E:166a-13": "bstod pa dang sgra dbyangs kyi sprin tshogs rnams mngon par 'byung bar byed pa'i rig pa'i rgyal po 'di lan brgyad rjes su brjod par bya ste /",
    "T02TD3144E:166a-14": "sangs rgyas dang byang chub sems dpa' rnams thams cad la phyag 'tshal lo //",
    "T02TD3144E:166a-15": "sarba tra sam ku ru mi t'a bhi dzny'a ra shi ni na mo stutte sv'a h'a /",
    "T02TD3144E:166a-16": "de nas 'jig rten gyi khams rgya mtsho thams cad kyi bdag gi dngos po dang mtshungs par thams cad la /",
    "T02TD3144E:166a-17": "sangs rgyas dang byang chub sems dpa' sprul pa'i sprin tshogs thams cad nas kun du spros pas sems can rnams thams cad kyi sdug bsngal thams cad rab tu zhi bar mdzad du gsol ba dang /",
    "T02TD3144E:166b-0": "kun du bzang po'i sku la sogs pa dag pa mthar thug gi bar gyi 'jig rten dang 'jig rten las 'das pa'i phun sum tshogs pa thams cad legs par thob par @166b mdzad du gsol zhes kyang bsams la rig ba'i rgyal po 'di lan brgyad kyi bar du rjes su brjod par bya ba ni /",
    "T02TD3144E:166b-1": "sangs rgyas dang byang chub sems dpa' rnams thams cad la phyag 'tshal lo //",
    "T02TD3144E:166b-2": "rdo rje sems dpa' chen po la phyag 'tshal zhing bstod do //",
    "T02TD3144E:166b-3": "sems can la phan ba mdzad pas bzhugs su gsol /",
    "T02TD3144E:166b-4": "thams cad la chos rnams thams cad byin gyis brlab tu gsol /",
    "T02TD3144E:166b-5": "sv'a h'a mchod pa la sogs pa de dag rnams thams cad sngags la sogs pa'i stobs kyi phyin ci log tu 'gyur ba ma yin no zhes dad par bya ba'o //",
    "T02TD3144E:166b-6": "dge ba'i rtsa ba de rnams kyang 'di ltar bla na med pa yang dag par rdzogs pa'i byang chub tu yongs su bsngo bar bya ste /",
    "T02TD3144E:166b-7": "ji ltar sangs rgyas bcom ldan 'das rnams kyis rjes su mkhyen pa'i yongs su bsngo bar gyur pa de ltar bdag gis kyang dge ba'i rtsa ba de dag yongs su bsngo bar bgyi'o //",
    "T02TD3144E:166b-8": "dge ba'i rtsa ba 'dis kyang bdag kun du bzang po'i spyod pas byang chub mngon par sangs rgyas te sems can thams cad kyang kun du bzang po'i spyod pa yongs su dag pa la rab tu dgod par bya'o zhes bya bar ro //",
    "T02TD3144E:166b-9": "de nas sangs rgyas dang byang chub sems dpa' rnams thams cad kyi byin rlabs 'byung bar bya ba'i don du /",
    "T02TD3144E:166b-10": "de'i phyag rgya bcings la sngar bshad pa'i yi ge brgya pa dran par bya'o //",
    "T02TD3144E:166b-11": "yang na yi ge lnga pa'o //",
    "T02TD3144E:166b-12": "lag pa gnyis phan tshun du rgyab sbrel bas gshibs pa'i sor mo'i rtse mo gyen du bstan la mdzub mo gnyis dang mthe'u chung gnyis kyang lu gu rgyud du dgod cing gung mo gnyis dang srin lag dag kyang bsgreng ba'i bar du mthe bong gnyis bcug pa kha gyen du bstan la bzung ba ni yi ge brgya pa'i phyag rgya'o //",
    "T02TD3144E:166b-13": "yi ge lnga pa'i phyag rgya yang /",
    "T02TD3144E:166b-14": "thal mo kha sbyar du byas te mdzub mo gnyis kyis mthe bong gnyis rtse mo la reg par byas la lhag ma ni de kho na nyid bzhin du khab kyi rnam par ro //",
    "T02TD3144E:166b-15": "sngags ni sangs rgyas dang byang chub sems dpa' rnams thams cad la phyag 'tshal lo //",
    "T02TD3144E:166b-16": "a'a b'i ra h'um kham /",
    "T02TD3144E:166b-17": "da ni phyag rgya thams cad yang dag par sdud par gyur pa kun du snang bar byed pa gtsug tor gyi phyag rgya'am chos kyi 'khor lo'i bcing bar bya'o //",
    "T02TD3144E:167a-0": "lag pa gnyis mnyam por bkan nas brkyang la @167a * //",
    "T02TD3144E:167a-1": "srin lag dang mdzub mo lag pa'i nang du sen mos sen mo gtugs pa la mthe bong gi rtse mo dgug go //",
    "T02TD3144E:167a-2": "mthe'u chung ni rtse sbrang la sbyar te brkyang ngo /",
    "T02TD3144E:167a-3": "gung mo ni de kho na ltar sen mo'i rtse mo mnyam por slang ngo //",
    "T02TD3144E:167a-4": "kun du snang bar byed pa gtsug tor gyi phyag rgya'o //",
    "T02TD3144E:167a-5": "de nyid la mdzub mo bshugs la sen mos sen mo la cung ma reg pa'i mandala gyi rnam pa ste /",
    "T02TD3144E:167a-6": "chos kyi 'khor lo'i phyag rgya'o //",
    "T02TD3144E:167a-7": "rim pa ji lta ba bzhin du 'di dag gnyis kyi sngags ni /",
    "T02TD3144E:167a-8": "a'a: mam ham /",
    "T02TD3144E:167a-9": "aom dyun pa ta yatstsha na ta tsa kre na badzri n'a h'um /",
    "T02TD3144E:167a-10": "'di dag gnyis gang yang rung ba bcings la sngags lan cig brjod la 'gro ba'am 'dug pas kyang bzlas par bya ste /",
    "T02TD3144E:167a-11": "bdud la sogs pas zil gyis non par mi 'gyur ro //",
    "T02TD3144E:167a-12": "dngos grub rnams kyang 'di la mngon sum du 'gyur ro //",
    "T02TD3144E:167a-13": "myur du 'grub par bya ba'i don du de nas chos 'byung gi phyag rgya bcings la de'i sngags brjod par bya'o //",
    "T02TD3144E:167a-14": "lag pa g-yon pa khu tshur bcangs la mdzub mo dang mthe'u chung dang mthe bo rnams gyen du brkyang bar bya ba ni chos 'byung gi phyag rgya'o //",
    "T02TD3144E:167a-15": "sngags ni sangs rgyas dang byang chub sems dpa' thams cad la phyag 'tshal lo //",
    "T02TD3144E:167a-16": "a'a: sa ra pa th'a sar pa tra na ke sv'a h'a /",
    "T02TD3144E:167a-17": "rang gi phyag rgya dang sngags kyang lan cig brjod pas dam tshig brtan par bya'o //",
    "T02TD3144E:167a-18": "rang gi phyag rgya rnams kyang ci rigs par rig par bya'o //",
    "T02TD3144E:167a-19": "de nas sangs rgyas dang byang chub sems dpa' thams cad la yan lag lngas phyag 'tshal bar dmigs shing bzlas pa goms pas ji ltar mngon par 'dod pa'i sngags rnams myur bar ma yin bul bar ma yin pa'i rtog pa spangs la sngags kyi yi ge rig pa'i sems kyis ji srid du skyo bar ma gyur pa de srid du bzlas par bya'o //",
    "T02TD3144E:167a-20": "de nas langs te de bzhin gshegs pa'i snying po lan cig brjod la 'phags pa sdong po bkod pa la sogs pa'i mdo dag gdon par bya'o ;",
    "T02TD3144E:167a-21": "/ tha mar mchod cing phyag btsal la zas bza' bar bya'o //",
    "T02TD3144E:167a-22": "za ba na yang sngags 'dis lan brgyad du mngon par bsngags te dang po'i cha ni sangs rgyas dang byang chub sems dpa' thams cad la lha bshos su byas la 'bring po'i tshad du bza' bar bya'o //",
    "T02TD3144E:167a-23": "de la sngags ni 'di yin te /",
    "T02TD3144E:167b-0": "@167b sangs rgyas dang byang chub sems dpa' rnams thams cad la phyag 'tshal lo //",
    "T02TD3144E:167b-1": "aom stobs sbyin pa'i gzi brjid kyi phreng ba sv'a h'a /",
    "T02TD3144E:167b-2": "zos pa'i lhag ma yang 'phags pa mi g-yo ba gtum po don yod pa'i snying pos lan cig mngon par bsngags la lhag ma'i chang bu sbyin par bya ste /",
    "T02TD3144E:167b-3": "rtag tu rjes su 'brel pa rnams kyis blang bar dngos grub ster bar byed do //",
    "T02TD3144E:167b-4": "zos pa ngal sos nas kyang sdig pa bshags pa la sogs pa byas te /",
    "T02TD3144E:167b-5": "dam pa'i chos la dga' ba nyid kyis gnas par bya'o //",
    "T02TD3144E:167b-6": "gal te nus par gyur na phyi dro yang srung ba la sogs pa yan lag dang bcas pa dang mchod pa la sogs pa de dag thams cad byas la bzlas pa bya'o //",
    "T02TD3144E:167b-7": "mi nus na snga dro byas pa nyid kyi srung ba la sogs pa gshegs su ma gsol bar gnas pa nyid kyis bsam pa brtan par byas la /",
    "T02TD3144E:167b-8": "'phags pa mi g-yo rdo rje'i phyag rgya sngags dang bcas pas bgegs bskrad cing yi ge lnga pa la sogs pa gzhan gang yang rung ba phyag rgya dang bcas pas srung ba byas te /",
    "T02TD3144E:167b-9": "mchod pa dang bstod pa la sogs pa yang nye bar blangs shing sngar bzhin du bzlas par bya'o //",
    "T02TD3144E:167b-10": "nyi ma rgas pa dang ra ba dang gur la sogs pas gshegs su gsol la ;",
    "T02TD3144E:167b-11": "'od zer gyi phreng ba'i cho ga bsgo bar bya ste /",
    "T02TD3144E:167b-12": "phan tshun du sor mo sbrel bas nang du khu tshur la gung mo gnyis khab bzhin du phyir brkyang ba de'i tshigs gsum pa la mdzub mo zung gi rtse mo so sor gtad pa'i logs la mthe bong dag sbyar ba ni 'od zer phreng ba'i phyag rgya'o //",
    "T02TD3144E:167b-13": "sngags ni dus gsum du gshegs pa'i de bzhin gshegs pa rnams la phyag 'tshal lo //",
    "T02TD3144E:167b-14": "dam tshig chen po rtogs pa /",
    "T02TD3144E:167b-15": "mnyam pa nyid thugs su chud pa thams cad du mnyam par sems can rnams skyob pa /",
    "T02TD3144E:167b-16": "chos kyi dbyings shin tu chags pa med pa sv'a h'a /",
    "T02TD3144E:167b-17": "nam gyi cha stod dang cha smad la yang mi nyal bar dam pa'i chos gdon pa la sogs pa bya'o //",
    "T02TD3144E:168a-0": "gung thun la yang khri spangs pa'i mal stan la sangs rgyas dang byang chub sems dpa' thams cad la yan lag thams cad kyis legs par phyag 'tshal ba nyid kyis nyal @168a * //",
    "T02TD3144E:168a-1": "par bya'o //",
    "T02TD3144E:168a-2": "mkhyen du gsol ba yang bya ste sangs rgyas dang byang chub sems dpa' thams cad kyis bdag la byin gyis brlab tu gsol /",
    "T02TD3144E:168a-3": "bla na med pa'i dngos grub kyi mchog rnams kyang stsal du gsol /",
    "T02TD3144E:168a-4": "khyed kyis nye bar 'tshe ba rnams thams cad kyang rab tu zhi bar mdzad du gsol /",
    "T02TD3144E:168a-5": "zhes so //",
    "T02TD3144E:168a-6": "cho ga 'di nyid kyang nyi ma re re zhing 'bum phrag bzlas pa dang ji srid du zla ba nya'i bar du ste /",
    "T02TD3144E:168a-7": "ji srid du grub pa'i rtags byung bar gyur gyi bar du'o //",
    "T02TD3144E:168a-8": "de nas zla ba nya ba la sogs pa'i tshes grangs la zas bcad bcing ltogs par nyal ba bsnyen gnas kyi sngom pa dang ldan pas lo 'dab kyi stan la nye bar gnas pa'am kun sha'i chang bu la legs par gnas pa yang rung ste /",
    "T02TD3144E:168a-9": "mchod rten dang thang ka dang po ti dang sku gzugs la sogs pa rnams gang yang rung ba'i mdun du me tog gis kun du gang bar byas pa'i mandala byas la srung ba dang mchod pa la sogs pa yan lag dang bcas pa rnams ni snga ma bzhin te /",
    "T02TD3144E:168a-10": "chos 'byung bcings la de'i sngags rjes su dran par bya'o //",
    "T02TD3144E:168a-11": "de nas rang gi lha'i phyag rgya bcings la de'i sngags lan bdun nam brgyad brjod pas dam tshig brtan par bya'o //",
    "T02TD3144E:168a-12": "de nas sangs rgyas dang byang chub sems dpa' thams cad la yan lag lngas phyag 'tshal la 'khor lo'am rdo rje la sogs pa bzung nas kun du bzang po dang de bzhin gshegs pa'i sku la sogs pa dag par gyur pa mngon par 'dod pas dngos grub rang dang khad nye bar yid la byas te /",
    "T02TD3144E:168a-13": "sangs rgyas dang byang chub sems dpa' thams cad la legs par 'tshal ba la dmigs pas bzlas pas goms shing /",
    "T02TD3144E:168a-14": "sangs rgyas dang byang chub sems dpa' rnams thams cad kyi bsod nams dang ye shes kyi tshogs la rjes su yi rang ba goms par gyur pa'i sems kyis nyi ma rgyas pa nas bzung nas ji srid du nam phyed dam nyi ma shar ba'i bar de srid du bzlas par bya'o //",
    "T02TD3144E:168a-15": "de dag las kyang 'khor lo la sogs pa gdon mi za bar 'bar bar 'gyur ro //",
    "T02TD3144E:168b-0": "'bar ba las kyang sangs rgyas 'byung ba dang 'dra bar ltas chen por gyur pa nam mkha' las me tog gi char 'bab @168b pa dang rnga dun du'i sgra dang lha rdzas kyi dbyangs dang de bzhin gshegs pa rnams kyis legs so zhes bya ba la sogs pa dang /",
    "T02TD3144E:168b-1": "sangs rgyas kyi zhing g-yo ba la sogs pa ngo mtshar ba rnams 'byung ngo //",
    "T02TD3144E:168b-2": "rig pa 'dzin pa'i rigs thams cad kyang legs par 'du bar 'gyur ro //",
    "T02TD3144E:168b-3": "de dag rnams kyis kyang dbang bskur bar 'gyur ro //",
    "T02TD3144E:168b-4": "'jig rten gyi khams thams cad du sangs rgyas dang byang chub sems dpa' rnams mnyes par byed pa dang /",
    "T02TD3144E:168b-5": "mngon par shes pa lnga dang ldan pa dang /",
    "T02TD3144E:168b-6": "sangs rgyas dang byang chub sems dpa' thams cad mngon par dgyes par 'gyur ba dang /",
    "T02TD3144E:168b-7": "byang chub sems dpa'i spyad pa spyod pa'i rig pa 'dzin pa'i rgyal por 'gyur te /",
    "T02TD3144E:168b-8": "rig pa 'dzin pa'i 'khor mtha' yas pa dang ldan pa dang bde ba rjes su 'phel bar 'gyur ro //",
    "T02TD3144E:168b-9": "'on kyang lus de nyid nyams par yang mi 'gyur zhing /",
    "T02TD3144E:168b-10": "lus de nyid kho nas mngon du tshogs nye bar bsags te byang chub sems dpa'i sa rnams thams cad yang dag par bgrod cing ji srid du mngon par rdzogs par sangs rgyas kyi bar du'o //",
    "T02TD3144E:168b-11": "gzhan yang sangs rgyas dang byang chub sems dpa' mthong ba dang yid bzhin gyi nor bu dang /",
    "T02TD3144E:168b-12": "bum pa bzang po la sogs pa 'jig rten dang 'jig rten las 'das pa'i dngos grub thams cad kyang tshul 'di nyid kyis spyi dang bye brag gi le'u rnams mthong bas sam cho ga bzhin du rgyud legs par bltas shing nges par the tshom med par byas la bsgrub par bya ste /",
    "T02TD3144E:168b-13": "nges pa kho nar 'grub par 'gyur ro //",
    "T02TD3144E:168b-14": "'di ni thabs dang ldan pa'i sgrub thabs kyi cho ga yin la /",
    "T02TD3144E:168b-15": "thabs dang bral bas kyang bsgrub par bya ba yin pas /",
    "T02TD3144E:168b-16": "ji skad du bshad pa rnams ni bdag gis nus pa ma yin no zhes zhum par mi bya bar tha mar na bdag nyid gcig pu srung ba tsam bya ste /",
    "T02TD3144E:168b-17": "mtshams bcad pa dang mchod pa la sogs pa rnams ni bsam par bya zhing de dag gi sngags brjod la /",
    "T02TD3144E:168b-18": "ji srid 'dod kyi bar du bzlas par bya'o //",
    "T02TD3144E:168b-19": "bsgrubs par gyur na brtson 'grus kyi rjes su mthun pa dang las kyi rjes su mthun par nges pa kho nar 'grub pa yin te /",
    "T02TD3144E:169a-0": "gcig gis kyang 'jig rten gsum bsrung bar nus pa yin no @169a * //",
    "T02TD3144E:169a-1": "zhes rgyud las gsungs pa'i phyir ro //",
    "T02TD3144E:169a-2": "dam tshig gsum gyi rgyal po 'di ni don yod par grub pa dang bar chad med par grub pa yin te /",
    "T02TD3144E:169a-3": "'di yang sngags de dag dang cho ga gang dang gang yin pa de dang de la mkhas pas bsgrubs na 'grub pa yin no //",
    "T02TD3144E:169a-4": "'di nyid kyang gsungs pa ni 'di lta ste /",
    "T02TD3144E:169a-5": "skye bo'i 'grul 'jug gis rab tu dben pa'i gnas su tshogs pa 'dus pa yongs su spangs shing sems can la rjes su brtse ba rnams ni /",
    "T02TD3144E:169a-6": "mchod pa dang bral zhing thang ka med la khrus la sogs pa dang mi ldan pa'i kun du spyod pa la sogs pas zhugs kyang bsgrub bya ci nas kyang 'grub par 'gyur ro //",
    "T02TD3144E:169a-7": "yang gsungs pa /",
    "T02TD3144E:169a-8": "ya mtshan pa ni gnyis yin te /",
    "T02TD3144E:169a-9": "ji ltar ji ltar sngags bsgrub par gyur ba de lta de ltar rjes su mthun par 'byung ngo /",
    "T02TD3144E:169a-10": "sbyor ba gang gis sgrub par byed pa de nyid kyis 'grub par 'gyur ro zhes so //",
    "T02TD3144E:169a-11": "gzhan yang gsungs pa /",
    "T02TD3144E:169a-12": "byang chub sems ni brtan pa gang //",
    "T02TD3144E:169a-13": "blo ni chags pa med gyur pa //",
    "T02TD3144E:169a-14": "the tshom nam yang bya ba min //",
    "T02TD3144E:169a-15": "des grub 'di na rtag par gnas //",
    "T02TD3144E:169a-16": "zhes bya ba'o //",
    "T02TD3144E:169a-17": "de'i phyir na brtson 'grus bskyed la som nyi rnam par spangs pas bsgrub par bya ste /",
    "T02TD3144E:169a-18": "nges par 'grub par 'gyur ro//",
    "T02TD3144E:169a-19": "'di la yang grub pa don du gnyer ba rnams kyis dam tshig bsrung ba la shin tu 'bad par bya ste /",
    "T02TD3144E:169a-20": "skal ba dang ldan pa rnams kyi dngos grub thams cad ni de'i rtsa ba las yin pa'i phyir ro //",
    "T02TD3144E:169a-21": "dam tshig de yang dam pa'i chos spang bar mi bya'o //",
    "T02TD3144E:169a-22": "bla ma la brnyas par mi bya'o //",
    "T02TD3144E:169a-23": "myos par 'gyur ba btung bar mi bya'o //",
    "T02TD3144E:169a-24": "nyal khri la nyal bar mi bya'o //",
    "T02TD3144E:169a-25": "rdo rje'i rigs bza' bar mi bya zhing 'gong bar yang mi bya'o zhes bya ba la sogs pa rnams ni ci nas kyang rgyud las shes par bya ste /",
    "T02TD3144E:169a-26": "rgyas pas 'jigs pa'i phyir ma bris so //",
    "T02TD3144E:169a-27": "khrus byed par 'dod pa yin na yang dam tshig gsum las gsungs pa'i 'phags pa mi g-yo ba'i don yod pa'i snying po rdo rje gtum po nyid dang ldan pas 'dag chal la sogs pa'i khrus kyi rdzas rnams len pa dang sngags kyis kyang gdug pa tshar bcad pa dang mtshams gcad pa la sogs pa rnams bya ste /",
    "T02TD3144E:169b-0": "de dag nyid kho nas bar chad la @169b sogs pa thams cad rab tu zhi bar 'gyur ro //",
    "T02TD3144E:169b-1": "dam tshig gsum gyi rgyal po'i sgrub thabs rdzogs so /",
    "T02TD3144E:169b-3": "// / pandi ta chen po ku mu da 'byung gnas blo gros kyi zhal snga nas mdzad pa'o //",
    "T02TD3144E:169b-4": "pandi ta aa bha y'a ka ra'i zhal snga nas pa tshab kyi rgyud kyi dge slong tshul khrims rgyal mtshan gyis bsgyur ba'o//"
}