{
    "NG0666:1": "'byung po phal dag smos ci dgos //",
    "NG0666:2": "rang dbang med par brlag par bsam //",
    "NG0666:3": "rdo rje gur gyis bskor bar bsgom //",
    "NG0666:4": "dkyil 'khor lha dang dam can tshogs //",
    "NG0666:5": "rnal 'byor pho mo tshogs pa rnams //",
    "NG0666:6": "des sgrib ma dag de dag bya //",
    "NG0666:7": "zla dang zhal la nyams pa rnams //",
    "NG0666:8": "dag par bya phyir bshags byang bya //",
    "NG0666:9": "dpal chen mkha' 'gro gsang ba yi //",
    "NG0666:10": "snod min gsang ba'i sgo bcad de //",
    "NG0666:11": "bdag nyid sngags pa tshul ldan gyis //",
    "NG0666:12": "brda dang sngags kyis sgo dbye'o //",
    "NG0666:13": "bdud dang rnal 'byor cha dbye'i phyir //",
    "NG0666:14": "dur khrod rtags kyis gdab par bya //",
    "NG0666:15": "byin brlabs nus mthu ldan gyur pas //",
    "NG0666:16": "byin gyis brlabs pa tshul bzhin bya //",
    "NG0666:17": "rigs lnga byin gyis brlabs pa'i phyir //",
    "NG0666:18": "bdag dang dkyil 'khor rdzas rnams gsum //",
    "NG0666:19": "lha nyid du ni brlab par bya //",
    "NG0666:20": "bdag nyid lung srog ldan pa'i phyir //",
    "NG0666:21": "phyin chad mi nyams dam bca' 'o //",
    "NG0666:22": "dkyil 'khor mkha' 'gro dam can tshogs //",
    "NG0666:23": "rdzas dang ting 'dzin gzugs kyis ni //",
    "NG0666:24": "thugs dam bskang ba'i las rnams bya //",
    "NG0666:25": "dam can bsten pa'i bsten rdzas dang *//",
    "NG0666:26": "sgrub pa'i rdzas dang mchod pa'i rdzas //",
    "NG0666:27": "drag po sngags kyi sngags rdzas dang *//",
    "NG0666:28": "drag po sngags kyi chas gos gsum //",
    "NG0666:29": "tshang bar bsogs na nus mthu ldan //",
    "NG0666:30": "gsang ba pa'i bdag po de ni mngon du bya ba'i kha tshar ro //",
    "NG0666:31": "rdo rje 'jigs byed gsang ba'i rgyud las //",
    "NG0666:32": "las kyi kha tshar gyi le'u ste bcu bzhi pa'o ///",
    "NG0666:33": "/ de nas yang gsang ba'i bdag pos zhus pa /",
    "NG0666:34": "rdo rje 'dus pa chen po /",
    "NG0666:35": "rnal 'byor bskyed pa'i rim pa ji ltar bya /",
    "NG0666:36": "thabs ni ji lta bu zhes zhus pas /",
    "NG0666:37": "rdo rje 'dus pas gsungs pa /",
    "NG0666:38": "sngon du bya ba'i las rdzogs nas //",
    "NG0666:39": "bskyed pa'i rim pa 'di ltar bya //",
    "NG0666:40": "rdo rje rang bzhin 'dus ma byas //",
    "NG0666:41": "stong pa nyid kyi ye shes te //",
    "NG0666:42": "rnam par mi rtog rtog las 'das //",
    "NG0666:43": "dang po'i don du bsgom par bya //",
    "NG0666:44": "chos kyi sku yi don rtags so //",
    "NG0666:45": "chos nyid ngang gis khro //",
    "NG0666:46": "thugs rje shugs kyi khro //",
    "NG0666:47": "mtshan ma khro bor bcas dang bcos //",
    "NG0666:48": "tshol ga gnyis ba'i don gsal ba //",
    "NG0666:49": "rang bzhin ma bcos ngang gis gsol //",
    "NG0666:50": "longs spyod rdzogs pa'i sku rtags ldan //",
    "NG0666:51": "zhe sdang gi rang bzhin gyis zhe sdang gis zhe sdang gcod pa ste /",
    "NG0666:52": "don gyi hum dang rig pa'o hum //",
    "NG0666:53": "hum gnyis su ni shes par bya //",
    "NG0666:54": "don gyi hum ni chos nyid do //",
    "NG0666:55": "rtags ni sems nyid hum du shar //",
    "NG0666:56": "tshol ba gnyis pa sprul sku'o //",
    "NG0666:57": "srog ni mi 'gyur ye shes te //",
    "NG0666:58": "'di ni thams cad gcod dang ldan /",
    "NG0666:59": "go rgyu rim pa rim par shar //",
    "NG0666:60": "chos nyid stong pa'i bsregs sbyangs las //",
    "NG0666:61": "dbang chen rim pa rim par shar //",
    "NG0666:62": "sna tshogs b+h+ru?m las gzhal yas khang *//",
    "NG0666:63": "rim pa bzhin du bskyed par bya //",
    "NG0666:64": "b+h+rum /",
    "NG0666:65": "rig pa rtsal gyi khyad par las //",
    "NG0666:66": "phyogs skyong gdan rnams rang bzhin shar //",
    "NG0666:67": "thabs dang shes rab nyi zla la //",
    "NG0666:68": "ma @#//",
    "NG0666:69": "chags pad+ma'i gdan du shar //",
    "NG0666:70": "sangs rgyas pa yi e la gnas //",
    "NG0666:71": "rig pa'i ye shes mtshon pa'i phyir //",
    "NG0666:72": "rtsa ba'i rnal par shes pa nyid //",
    "NG0666:73": "hum nyid las ni ku ma ra //",
    "NG0666:74": "mtshan ma'i rtog pa ma spangs dag / chos kyi sku dang ldan pa'i rtags //",
    "NG0666:75": "g.yas kyi zhal mdog dkar ba yin //",
    "NG0666:76": "sprul pa'i sku dang ldan pa'i rtags //",
    "NG0666:77": "g.yon gyi zhal mdog dmar ba yin //",
    "NG0666:78": "longs spyod rdzogs pa'i sku dang ldan pa'i rtags //",
    "NG0666:79": "dbus kyi zhal mdog mthing kha ni //",
    "NG0666:80": "rnam thar sgo gsum dbu sgra kham nag gyen du 'bar //",
    "NG0666:81": "spyan dgu ye shes dgu dang ldan //",
    "NG0666:82": "shangs drug stong pa drug dang ldan //",
    "NG0666:83": "snyan drug pha rol phyin pa drug dang ldan //",
    "NG0666:84": "zhal gsum ljags dang bcas pa ni //",
    "NG0666:85": "sprul pa'i sku gsum rnam par sgrogs //",
    "NG0666:86": "phyag drug thabs kyi spyod pa drug / zhabs bzhi 'phrin las bzhi yi tshul //",
    "NG0666:87": "nyon mongs ma spangs dur khrod chas brgyad ldan //",
    "NG0666:88": "dug gsum ma spangs sku gsung thugs ldan phyir //",
    "NG0666:89": "thod pa tshar gsum se ral kha ru bcing *//",
    "NG0666:90": "me ri me dpung kun las gtams //",
    "NG0666:91": "don dam ma spangs lhun gyis grub pa'i phyir //",
    "NG0666:92": "ye shes sems dpa' snying la nges par gnas //",
    "NG0666:93": "skye med nam mkha'i chos kyi dbyings nyid las //",
    "NG0666:94": "rig pa ma 'gags 'khor lo rgyas 'debs gsal //",
    "NG0666:95": "stib+ta tsakra ha na ha na hum phat / zhal gcig phyag gnyis sku mdog mthing *//",
    "NG0666:96": "thabs dang shes rab phyag mtshan bsnams //",
    "NG0666:97": "zhen chags 'dul phyir zhal sprod bzhugs //",
    "NG0666:98": "sa ma ya stom /",
    "NG0666:99": "rig pa'i rtsal gyi khyad par gyis //",
    "NG0666:100": "ye shes sku gsung thugs dmigs las //",
    "NG0666:101": "gnyis med ngang gis phyag dang mchod pa tshul bzhin bya //",
    "NG0666:102": "bdag nyid la ni dbang dang byin brlabs bskur bar bsam //",
    "NG0666:103": "rig pa stobs su gyur pa dang *//",
    "NG0666:104": "phyogs bcu khro bo bskyed par bya //",
    "NG0666:105": "yab yum rol ba'i dus nyid las //",
    "NG0666:106": "mkha' la dkyil 'khor gsal bsgom la //",
    "NG0666:107": "rang rang rtsa ba'i sngags brjod pas //",
    "NG0666:108": "mngal nas skyes pa'i tshul dang sbyar //",
    "NG0666:109": "'phen pa'i las sngags dag gis ni //",
    "NG0666:110": "sprul pa lcam dral tshul dang sbyar //",
    "NG0666:111": "rgyan dang cha lugs yab de bzhin //",
    "NG0666:112": "phyag mtshan rnams ni 'gyur bar nges //",
    "NG0666:113": "yum rnams kun de yab de bzhin //",
    "NG0666:114": "sprul pa rnams ni phyag gnyis te //",
    "NG0666:115": "phyag dang zhabs ni 'gyur bar nges //",
    "NG0666:116": "rang rang phyogs phyogs gdan la bzhugs //",
    "NG0666:117": "thugs la 'bar ba'i srog dang bcas //",
    "NG0666:118": "bsnyen bsgrub gnyis la ye shes lnga yis brgyan //",
    "NG0666:119": "dus kyis mnar ba'i dgra bgegs gdug pa 'dul ba'i phyir //",
    "NG0666:120": "rang g.yas ni gsad cing mnan pa ma yin te //",
    "NG0666:121": "rtog pa ma spangs lha yi dkyil 'khor bsgom byas la //",
    "NG0666:122": "gcig la lha rnams kun kyang tshang bar bsgom //",
    "NG0666:123": "srog gsum ldan pa'i man ngag tshul bzhin bya //",
    "NG0666:124": "bdag nyid kyi ni thugs ka nas //",
    "NG0666:125": "e ni nyi shu rtsa gcig ste //",
    "NG0666:126": "ting 'dzin dus su bar snang @#//",
    "NG0666:127": "la //",
    "NG0666:128": "kun kyang yab kyi cha 'dzin pa //",
    "NG0666:129": "bsnyen bsgrub rnam gsum rim pa la //",
    "NG0666:130": "skabs skabs sgyur zhing bsgom par bya //",
    "NG0666:131": "sprul pa sku yi rtags 'dzin no //",
    "NG0666:132": "rdo rje 'dus pa chen pos de skad ces gsungs pas /",
    "NG0666:133": "gsang ba'i bdag po la sogs pa thams cad bskyed pa'i rim pa dang ldan par gyur to //",
    "NG0666:134": "rdo rje 'jigs byed gsang ba'i rgyus las /",
    "NG0666:135": "ting nge 'dzin bsgom pa'i rim pa bstan pa'i le'u ste bco lnga ba'o ///",
    "NG0666:136": "/ de nas gsang ba'i bdag pos zhus pa /",
    "NG0666:137": "spyan drang mchod pa'i don ni gang *//",
    "NG0666:138": "tshul dang rig pa ji ltar bya //",
    "NG0666:139": "zhes gsol ba dang *//",
    "NG0666:140": "rdo rje 'dus pa chen pos bka' stsal pa //",
    "NG0666:141": "gsang ba ba'i bdag po nyon cig / don dam",
    "NG0666:142": "ngang la byon dang ma byon ye nas gnyis su",
    "NG0666:143": "med // mchod dang mchod bya gang yang med //",
    "NG0666:144": "gdul bya rnams kyi don du ni //",
    "NG0666:145": "'jig rten pa dang tshul bstun phyir //",
    "NG0666:146": "spyan drang mchod pa'i rim pa yod //",
    "NG0666:147": "chos nyid mnyam pa'i ngang nyid la //",
    "NG0666:148": "ting nge 'dzin gyi bye brag gis //",
    "NG0666:149": "rang gi ting 'dzin rtsal gyur phyir //",
    "NG0666:150": "snyan gsan dbab dang spyan drang dgos //",
    "NG0666:151": "mi dmigs stong ba'i ngang nyid las //",
    "NG0666:152": "bskul dang bcas su bcas pa yis //",
    "NG0666:153": "chos kyi sku las gzugs skur bzhengs //",
    "NG0666:154": "rgyan dang cha lugs longs spyod rdzogs //",
    "NG0666:155": "rang bzhin dkyil 'khor rnam gsum shar //",
    "NG0666:156": "nam mkha' dag la skar chen shar ba bzhin //",
    "NG0666:157": "ma skyes pa las cho 'phrul shar //",
    "NG0666:158": "badzra sa man dza /",
    "NG0666:159": "gang nas spyan drang gang du bya //",
    "NG0666:160": "gang zhig spyan drang gang la dmigs //",
    "NG0666:161": "drangs pa'i dgongs chen gang dag bya //",
    "NG0666:162": "drang ba'i thabs ni bskul dang sngags //",
    "NG0666:163": "rig pa'i cho 'phrul chen po yis //",
    "NG0666:164": "'og min chen po'i gnas dag nas //",
    "NG0666:165": "ting 'dzin gzugs brnyan dkyil 'khor du //",
    "NG0666:166": "bdag nyid la sogs dkyil 'khor gsum //",
    "NG0666:167": "ting 'dzin sbyang dang byin brlab bsdu //",
    "NG0666:168": "dbang dang dngos grub blang phyir ro //",
    "NG0666:169": "e h+ya hi b+ha ga ba na ma ha ka ru ni ka hum /",
    "NG0666:170": "dza hum bam ho /",
    "NG0666:171": "phyag rgya bzhi yis dgug gzhug bya //",
    "NG0666:172": "bar snang nam mkha' dag la dmigs //",
    "NG0666:173": "dkyil 'khor gsum la phyag btsal bas //",
    "NG0666:174": "gnyis su med par mjal bar bsam //",
    "NG0666:175": "sku gsung thugs yon tan las //",
    "NG0666:176": "rang rang gnas su gnyis med thim //",
    "NG0666:177": "dkyil 'khor rnam gsum lag gnas pas //",
    "NG0666:178": "'pho 'gyur med par gsal bar bsgom //",
    "NG0666:179": "ye shes lnga yis rang dbang bskur //",
    "NG0666:180": "sku gsung thugs dang ye nas ldan //",
    "NG0666:181": "spyan drangs pa yi rim pa'o //",
    "NG0666:182": "gnas su stob phyir mchod pa ni //",
    "NG0666:183": "phyi nang gsang ba gsum shes //",
    "NG0666:184": "phyi nang mchod pa rnam lnga ste //",
    "NG0666:185": "lha mo lnga ru byin brlabs pa //",
    "NG0666:186": "dkyil 'khor kun la rgya par 'bul //",
    "NG0666:187": "gsang pa'i lha mo lnga dang ni //",
    "NG0666:188": "snang srid kun tu bzang po yis //",
    "NG0666:189": "nang gi shes par bya ba'o //",
    "NG0666:190": "mnyam la mnyam par sbyor ba yis //",
    "NG0666:191": "mnyam pa'i bsgrub rdzas chen po dag / bdag dang mnyam pa'i @#//",
    "NG0666:192": "tshogs la dbul //",
    "NG0666:193": "bza' dang bca' dang btung dang bgo / longs spyod lnga ldan thams cad kyi //",
    "NG0666:194": "dkyil 'khor la yang dkyil 'khor thim //",
    "NG0666:195": "chos nyid la ni chos nyid rol //",
    "NG0666:196": "ki li ki la ya kha hi //",
    "NG0666:197": "dug gsum mchod pa bstabs mchod bya //",
    "NG0666:198": "sbyor dang sbyor pa'i mchod pa bya //",
    "NG0666:199": "rang rang rtsa ba'i snying po la //",
    "NG0666:200": "byi ta a mr-i btags pas mchod //",
    "NG0666:201": "de skad ces gsung pas thams cad mnyes par 'gyur ro //",
    "NG0666:202": "'khor rnams thams cad dgyes nas bcom ldan 'das la bstod pa /",
    "NG0666:203": "hum om om sgeg po dpa' bo 'jigs su rung ba dang *//",
    "NG0666:204": "rgod dang gshe dang 'jigs par mngon pa dang *//",
    "NG0666:205": "gshin rje rngam dang zhi ba la sogs pa yi //",
    "NG0666:206": "sku che yan lag rags pas 'jigs 'jigs 'dra //",
    "NG0666:207": "rgyan dang cha lugs ldan pas sgeg sgeg 'dra //",
    "NG0666:208": "gdug tshogs zhal du rdub pas rngam rngam 'dra //",
    "NG0666:209": "zhal g.yas dkar la bzhad pas zhi zhi 'dra //",
    "NG0666:210": "zhal g.yon dmar la gdangs pas rngam rngam 'dra //",
    "NG0666:211": "zhal dbus sngo la mthing bas khro khro 'dra //",
    "NG0666:212": "de 'dra'i khro bo 'jigs pa'i tshul bstan pa //",
    "NG0666:213": "rdo rje rtse dgus sa dgu'i rtog pa 'joms //",
    "NG0666:214": "rdo rje rtse lngas rgyud lnga gnas su 'dren //",
    "NG0666:215": "ye shes me dpung khams gsum 'khor ba bsreg /",
    "NG0666:216": "kha t+wam rtse gsum dug gsum rtsa da nas gcod",
    "NG0666:217": "// ri rab phur bus khams gsum dbang du sdud //",
    "NG0666:218": "dur khrod rgyan gyis dpal chen chas su brgyan //",
    "NG0666:219": "de 'dra'i khro bo 'jigs pa'i tshul bstan pa //",
    "NG0666:220": "tshe mchog khro rgyal nyid la phyag 'tshal bstod //",
    "NG0666:221": "ces bstod pas mnyes par gyur to //",
    "NG0666:222": "rdo rje 'jigs byed gsang ba'i rgyud las /",
    "NG0666:223": "spyan drangs pa dang mchod pa'i le'u ste bcu drug pa'o ///",
    "NG0666:224": "/ de nas gsang ba'i bdag pos yang zhus pa /",
    "NG0666:225": "rdo rje 'dus pa chen pos /",
    "NG0666:226": "drag po las kyi kha tshar ji ltar bya //",
    "NG0666:227": "bsgral ba'i thabs ni ji lta bu //",
    "NG0666:228": "zhes zhus pas /",
    "NG0666:229": "rdo rje 'dus pas gsungs pa /",
    "NG0666:230": "gsang ba ba'i bdag po nyon cig / drag po las kyi kha tshar 'di //",
    "NG0666:231": "mtshan ma dang ni bzlas brjod dang *//",
    "NG0666:232": "ting 'dzin pho nya rnams kyis so //",
    "NG0666:233": "thabs ni ting nge 'dzin dang mngon 'byung gnyis kyis bsgral //",
    "NG0666:234": "mtshan ma'i rten ni ling ga la //",
    "NG0666:235": "dkyil 'khor chen po la bsten nas //",
    "NG0666:236": "bsgral ba'i dkyil 'khor chen po ni //",
    "NG0666:237": "dug gsum bam rim gsum brtsegs la //",
    "NG0666:238": "za byed zhal dang mda' gzhu bcas //",
    "NG0666:239": "rdo rje dbyug tho ral gri dang *//",
    "NG0666:240": "mtshon cha lnga yis kun la gtang *//",
    "NG0666:241": "nyi shu rtsa brgyad rtsang gis bskor //",
    "NG0666:242": "me lha srin po gnas pa'i phyogs su brtsig / bdag gi dbang du gyur dang rlag pa'i phyir //",
    "NG0666:243": "rang gi phyogs su gzhug par bya //",
    "NG0666:244": "dmigs pa'i bya thabs gong de bzhin //",
    "NG0666:245": "'jig rten pa dang tshul bstan phyir //",
    "NG0666:246": "ma nyes dag gi dpang yang gzugs //",
    "NG0666:247": "dam nyams nyes pa'i bgrang lung bya //",
    "NG0666:248": "de nas bskul ba las kyi pho nya gtang *//",
    "NG0666:249": "ting 'dzin sngags dang pho nya gsum //",
    "NG0666:250": "re re la @#//",
    "NG0666:251": "yang gsum gsum mo //",
    "NG0666:252": "dang por bdag nyid rtsa ba bskul //",
    "NG0666:253": "bdag nyid shin tu gsal ba las //",
    "NG0666:254": "stong gsum gzhal yas khang gyur las //",
    "NG0666:255": "pho nya kha skong rdzogs par bya //",
    "NG0666:256": "bdag nid las kyi sprul pa 'phros //",
    "NG0666:257": "rgya shog dag ni rlung khyer bzhin //",
    "NG0666:258": "rang dbang med par 'ong bar bsam //",
    "NG0666:259": "badzra ki li ki la ya dza hum bam ho /",
    "NG0666:260": "badzra am gu sha dza dza /",
    "NG0666:261": "sems bskyed mchod dang ldan pas dgug / stong gsum khro bo las sprul ba /",
    "NG0666:262": "khro bo khro mo bsam mi khyab //",
    "NG0666:263": "bskul ba'i pho nya drag tu bskul /",
    "NG0666:264": "khra thabs sprul pa mgo brnyan tshogs //",
    "NG0666:265": "re re la yang bsam mi khyab //",
    "NG0666:266": "rgya grog glongs pa'i tshang bzhin du //",
    "NG0666:267": "rang dbang med par bkug par bsam //",
    "NG0666:268": "sho na dung gi khyi mo bzhi //",
    "NG0666:269": "bde bar gshegs pa'i sprul pa ste //",
    "NG0666:270": "phyogs bzhi nas ni bkug nas su //",
    "NG0666:271": "re re la ni 'khor ni 'bum phrag ste //",
    "NG0666:272": "rang dbang med pa khugs par bsam //",
    "NG0666:273": "bdag nyid chen mo la sogs pa'i //",
    "NG0666:274": "sa brgyad non pa'i sems ma dang *//",
    "NG0666:275": "ye shes bzhi yi sprul pa bzhi //",
    "NG0666:276": "'khor ni ma mo 'bum gyis bsgor //",
    "NG0666:277": "g.yog dang yang g.yog bcas pa yis //",
    "NG0666:278": "rang dbang med par bkug par bsam //",
    "NG0666:279": "tsha ba'i ma mo bcu gnyis ni //",
    "NG0666:280": "mtsho brgyad dag la gnas bcas shing *//",
    "NG0666:281": "dbang phyug ma yi pho nya ste //",
    "NG0666:282": "las rnams kun la brgyug par byed //",
    "NG0666:283": "nyi zer dag ni gzings pa bzhin //",
    "NG0666:284": "rang dbang med par 'gugs par bsam //",
    "NG0666:285": "dmigs pa'i rten la a be sha yas dbab //",
    "NG0666:286": "ting 'dzin yid la mngon sum du //",
    "NG0666:287": "sdug bsngal nyams su myong bsam la //",
    "NG0666:288": "nyungs kar rgyal po lag thogs la //",
    "NG0666:289": "zhing bcu dag gi bgrang lung bya //",
    "NG0666:290": "gru gsum dag tu mi gzhug tu //",
    "NG0666:291": "khyod ni dug gsum dag tu mi gzhug te /",
    "NG0666:292": "khyod ni dug gsum dbang la skyes //",
    "NG0666:293": "mtshon cha'i ra bar mi gzhug tu /",
    "NG0666:294": "khyod ni las ngan dus zad yin //",
    "NG0666:295": "za byed zhal gyis mi bskor du /",
    "NG0666:296": "khyod kyis chos bskor gnyan po bshig / til gyi phug ma mi gding du /",
    "NG0666:297": "khyed ni nyon mongs dbang las skyes //",
    "NG0666:298": "tsher ma'i dong du mi gzhug tu /",
    "NG0666:299": "khyod kyi nga rgyal tsher mas rno //",
    "NG0666:300": "re ba'i thum por mi gzhug tu /",
    "NG0666:301": "khyod ni 'dod chags dbang las skyes //",
    "NG0666:302": "sngon dmar byad du mi gzhug tu /",
    "NG0666:303": "khyod ni zhe sdang dbang gis skyes //",
    "NG0666:304": "lcags thag nag pos mi gdags su //",
    "NG0666:305": "khyod ni las ngan rgyun chad yin //",
    "NG0666:306": "ki li ki la ya sti ri mug ta ni ma ra ya phat /",
    "NG0666:307": "ces nyungs kar rgyal po brab po //",
    "NG0666:308": "gu gul nag po'i dud pa gtang *//",
    "NG0666:309": "des ni 'go ba'i lha thams cad phral nas bdag gi dbang du gyur par bya'o //",
    "NG0666:310": "de nas 'dzab dgongs kyi rim pa la 'dzug par bya ste //",
    "NG0666:311": "bsnyen pa dang nye ba'i bsnyen pa gnyis ni bdag nyid tshags su gzhug pa'o //",
    "NG0666:312": "bsgrub pa'i khams gsum yongs grol gyi dgongs pa bya ba'o //",
    "NG0666:313": "bsgrub pa chen po 'di'i dus su //",
    "NG0666:314": "gu ya badzra 'dus pa ni //",
    "NG0666:315": "lha rnams thams cad drag @#//",
    "NG0666:316": "po las la bskul //",
    "NG0666:317": "phyag rgya bzhi ni btags pa yis /",
    "NG0666:318": "sprul pa'i pho nya mang bkye nas //",
    "NG0666:319": "grog tshang de ni klog pa bzhin //",
    "NG0666:320": "rang dbang med par khugs par bsam //",
    "NG0666:321": "gu ya badzra bcu pa bzlas pa yis //",
    "NG0666:322": "re re la ni sprul pa bsam mi khyab //",
    "NG0666:323": "gang yin de ni dgug par bsam //",
    "NG0666:324": "skabs skabs pho nya drag tu bskul //",
    "NG0666:325": "ni dza dag gis brdungs bar bya //",
    "NG0666:326": "sbyar ba'i gu gul dag gis bdug / de ni dang po'i don du shes par bya /",
    "NG0666:327": "zab mo dag gi sngags bdun dang //",
    "NG0666:328": "dam can dag ni bdun du sbyar //",
    "NG0666:329": "bskul ba'i pho nya bdun du sdeb //",
    "NG0666:330": "gnad la bab pa'i tshig tu sde //",
    "NG0666:331": "rang gi bskul tshig bdun du sbyar //",
    "NG0666:332": "mthun pa'i rdzas ni bdun du rgyug / kun kyang rang dbang med pa ru //",
    "NG0666:333": "rgyal po dag gis bka' stsal bzhin //",
    "NG0666:334": "rang dbang med par 'gro bar bsam //",
    "NG0666:335": "hor mo dag gis bya 'ded bzhin //",
    "NG0666:336": "gar yang 'gro ba'i dbang med par //",
    "NG0666:337": "dmigs pa'i rten la dbab par bya //",
    "NG0666:338": "ma khugs bar du bskyar zhing bzlas //",
    "NG0666:339": "gnyis pa'i don du shes par bya //",
    "NG0666:340": "las la rgyug pa'i nyi shu gcig / skor tshogs nyi shu gcig tu bzlas //",
    "NG0666:341": "rang gi tshig gi bskul drug dang *//",
    "NG0666:342": "pho nya kha tshar drug tu gtang *//",
    "NG0666:343": "dgongs pa'i ting 'dzin drug tu dgye //",
    "NG0666:344": "bskul ba'i sngags ni nyi shu gcig / ki li",
    "NG0666:345": "ki li nyi shu gcig / khrag zor dag ni",
    "NG0666:346": "nyungs zor dang *// dug zor mtshon zor gtor zor dang *//",
    "NG0666:347": "dam chu khrag dang bsres pa'i rdzas //",
    "NG0666:348": "bzhi'am nyi shu rtsa gcig rgyug / rgya shog dag la ser chen 'bab pa'am //",
    "NG0666:349": "skar mda' lam du zhugs ba'i tshul du bzlas //",
    "NG0666:350": "sdug bsngal nyams su myong bar 'gyur //",
    "NG0666:351": "tshangs pa'i tshe dang ldan pa cig kyang zhag nyi shu rtsa gcig na 'chi bar 'gyur ro //",
    "NG0666:352": "mngon du phyung ste bsgral bar bya //",
    "NG0666:353": "gsal ba gsum dang yang dag ldan //",
    "NG0666:354": "drod tshad gsum gyis nges par zin //",
    "NG0666:355": "rnam gsum a yi rang bzhin la //",
    "NG0666:356": "khrus lung rnam gsum rdzogs byas la //",
    "NG0666:357": "tshe lung nges pa'i blo gros bya //",
    "NG0666:358": "bsgral ba'i gnas dang dgos ched dang *//",
    "NG0666:359": "bya ba'i thabs dang bsgral tshul lo //",
    "NG0666:360": "gnas ni gang dang gang zhe na //",
    "NG0666:361": "kun gzhi yid dang rnam shes gnyis //",
    "NG0666:362": "snying la nges par gdab par bya //",
    "NG0666:363": "rnam shes drug dang dbang po drug / bcu gnyis gnas su gdab par bya //",
    "NG0666:364": "phung po bzhi la gdab pa'i phyir //",
    "NG0666:365": "yan lag bzhi la gdab par bya //",
    "NG0666:366": "skye brgyud gnyis ni gcad pa dang *//",
    "NG0666:367": "rten pa'i bzhi ni bsgral ba'i phyir //",
    "NG0666:368": "spyi bo rkang mthil bco lnga srang la gdab //",
    "NG0666:369": "dgongs pa'i don ni //",
    "NG0666:370": "gnas ni nyi shu rtsa gcig dang sbyar nas //",
    "NG0666:371": "ye shes nyi shu rtsa gcig tshul du bsgral //",
    "NG0666:372": "bsgral ba'i thabs ni gang zhe na //",
    "NG0666:373": "gab pa'i sdom pa gzung ba dang *//",
    "NG0666:374": "gzir gnon drag pos brdung ba dang *//",
    "NG0666:375": "dam can gnad la dbab pa dang *//",
    "NG0666:376": "rtsa bas khams gsum bsgral ba dang *//",
    "NG0666:377": "thun zor las kyi bya ba @#//",
    "NG0666:378": "dang *//",
    "NG0666:379": "sngags drug mjug la gdags pa dang *//",
    "NG0666:380": "bsgral nas mchod par bsdab pa dang */",
    "NG0666:381": "tshe mdangs phrogs la bdag gir bya ba'o //",
    "NG0666:382": "bsgral ba'i tshul ni gang zhe na //",
    "NG0666:383": "nyi shu rtsa gcig tsho bzhir gdab //",
    "NG0666:384": "kun kyang thugs kyi sprul la ste //",
    "NG0666:385": "cha 'dzin nyi shu rtsa gcig go / kun kyang gcer bu ral pa can //",
    "NG0666:386": "stod ni zhal gcig phyag gnyis phur bu 'dril //",
    "NG0666:387": "lte ba man chad phur par snang *//",
    "NG0666:388": "skar mda' lam du zhugs pa bzhin //",
    "NG0666:389": "gcig la btab pas kun la thebs //",
    "NG0666:390": "mda' thun brgyad ni dus bzhir rgyug / om lam hum lam /",
    "NG0666:391": "stam pa nan mo ha g+ha ta ya /",
    "NG0666:392": "b+ha ga ban /",
    "NG0666:393": "hri kri bi kri //",
    "NG0666:394": "shri badzra humkar hum hum phat /",
    "NG0666:395": "badzra ki li ki li ya /",
    "NG0666:396": "ki la ya /",
    "NG0666:397": "dza hum bam ha+o /",
    "NG0666:398": "sarba big nan /",
    "NG0666:399": "badzra ki li ki li ya /",
    "NG0666:400": "hum phat phat /",
    "NG0666:401": "badzra hum ka ra hum phat /",
    "NG0666:402": "hum ka ra hum /",
    "NG0666:403": "a a a /",
    "NG0666:404": "hum pa ra bid ta na hum phat /",
    "NG0666:405": "tshinad+ha tshinad+ha hum phat /",
    "NG0666:406": "g+h+rin g+h+rin hum phat /",
    "NG0666:407": "ha na ha na hum phat /",
    "NG0666:408": "b+han d+ha b+han d+ha hum phat /",
    "NG0666:409": "ha na ha na hum phat /",
    "NG0666:410": "da ha da ha badzra /",
    "NG0666:411": "pa tsa pa tsa badzra /",
    "NG0666:412": "ma ta ma ta badzra /",
    "NG0666:413": "dza la dza la badzra /",
    "NG0666:414": "su ru su ru phat / mu ru mu ru badzra /",
    "NG0666:415": "ka ta ka te badzra /",
    "NG0666:416": "dza ye bidza ye /",
    "NG0666:417": "a tsi te a pa ra tsi ta /",
    "NG0666:418": "ma ra sa na pra mar d+hani ye hum phat",
    "NG0666:419": "/ sarba a na ya hum phat / tad+ya tha",
    "NG0666:420": "tad+ya tha hum phat /",
    "NG0666:421": "hum ma ma pa shi ku ru ma tam nya ka ra i nan /",
    "NG0666:422": "d+ha ti ma ma karma shri kra /",
    "NG0666:423": "ka re ya /",
    "NG0666:424": "g+hu ya man tra 'di rnams ni /",
    "NG0666:425": "las kyi snying po yang yin /",
    "NG0666:426": "'debs pa'i snying po yang yin /",
    "NG0666:427": "thugs kyi snying po yang yin /",
    "NG0666:428": "gzir ba'i snying po yang yin /",
    "NG0666:429": "sregs pa'i snying po yang yin /",
    "NG0666:430": "rgyun gyi snying po yang yin /",
    "NG0666:431": "las thams cad kyi snying po yang yin no //",
    "NG0666:432": "ka li ki la ya nyi shu rtsa gcig /",
    "NG0666:433": "ri rab chen po gsum gyi gong du gzir bar",
    "NG0666:434": "bya // ki la ya bco brgyad gso ba gsum dang ldan par bya'o //",
    "NG0666:435": "stobs chen khro bo chen po yis //",
    "NG0666:436": "mtshon cha lnga yis rgya gram gtub //",
    "NG0666:437": "gsang ba'i mkha' dbyings dag pa ru //",
    "NG0666:438": "yab rnams kyi ni rdo rje yis //",
    "NG0666:439": "gnyis su med par brdung bar bya //",
    "NG0666:440": "kha tham kha tham kha tham kha tham kha tham /",
    "NG0666:441": "hum hum hum humhum /",
    "NG0666:442": "phat phat phat phat phat / badzra yag sha krod+ha",
    "NG0666:443": "kha hi kha hi kha hi kha hi kha hi",
    "NG0666:444": "/ ha ha ha ha ha /",
    "NG0666:445": "hum hum hum hum hum /",
    "NG0666:446": "phat phat phat phat phat /",
    "NG0666:447": "smon lam drag pos gnyis med dang du bsgral //",
    "NG0666:448": "thams cad thig le gcig gi ngang */",
    "NG0666:449": "bsgral dang ma bsgral gnyis su med //",
    "NG0666:450": "bdag dang sems can tha mi dad //",
    "NG0666:451": "bsgral ba 'ba' zhig snying rje'i mchog / de skad ces gsungs pas /",
    "NG0666:452": "'khor rnams thams cad brgyal bar gyur to //",
    "NG0666:453": "rdo rje 'jigs byed gsang ba'i rgyud las /",
    "NG0666:454": "mngon du bsgral ba'i le'u ste bcu bdun pa'o ///",
    "NG0666:455": "/ de nas yang gsang ba'i bdag pos smras pa /",
    "NG0666:456": "rdo rje 'dus pa chen po /",
    "NG0666:457": "drag po hom ni ji ltar bya //",
    "NG0666:458": "bsgral ba'i thabs ni gang gis bya //",
    "NG0666:459": "gsang ba ba'i bdag po nyon cig / las kyis mnar ba'i dus ngan 'di //",
    "NG0666:460": "mngon du byung ste bsreg par @#//",
    "NG0666:461": "bya //",
    "NG0666:462": "bya ba'i thabs ni rnam gsum ste //",
    "NG0666:463": "chos nyid rang bzhin hom las ni //",
    "NG0666:464": "ye shes chen po'i hom dang las //",
    "NG0666:465": "thugs rjes mngon du phyung dang gsum //",
    "NG0666:466": "'di yis don rnams rdzogs par 'gyur //",
    "NG0666:467": "nam mkha' lta bu'i chos nyid la //",
    "NG0666:468": "kun bzang mkha' klong hom khung du //",
    "NG0666:469": "kun tu bzang po'i me sbar ba //",
    "NG0666:470": "rtogs pa'i bag chags ma lus bsregs //",
    "NG0666:471": "'byung chen lnga yi mchod pa 'bul //",
    "NG0666:472": "ye nas ma skyes ngang du bsgral //",
    "NG0666:473": "ram /",
    "NG0666:474": "ye shes chen po'i rang bzhin no //",
    "NG0666:475": "phung po lnga po hom khung du //",
    "NG0666:476": "rnam shes brgyad kyi me sbar bas //",
    "NG0666:477": "ye shes lnga yi sgron ma gsal //",
    "NG0666:478": "khams dang skye mched mchod par 'bul //",
    "NG0666:479": "gzung 'dzin rtog pa ma lus sreg / dug ldang gzung 'dzin rtsa ba gcod //",
    "NG0666:480": "ram /",
    "NG0666:481": "thugs rje mngon du phyung ba ni //",
    "NG0666:482": "dkyil 'khor bya thabs rdzas dang ni //",
    "NG0666:483": "mchod pa dang ni bro rnams so //",
    "NG0666:484": "gnas kyi dkyil 'khor chen po der //",
    "NG0666:485": "'brub khung shu lam dgos su byed //",
    "NG0666:486": "dgos su byed na dkyil 'khor bang rim sum brtsegs la //",
    "NG0666:487": "phyi rol bar khyams sgo dang bcas par bri //",
    "NG0666:488": "sme shing gdug pa'i shing rnams la //",
    "NG0666:489": "mgo mjug ma nor dbus su gzugs //",
    "NG0666:490": "gzas pa gang yin dmigs pa bya //",
    "NG0666:491": "gro ga shing shun dag la ni //",
    "NG0666:492": "ming byang nyi shu rtsa gcig bri //",
    "NG0666:493": "lcags thag nag po dag la rgyu //",
    "NG0666:494": "hom gyi rtse la bskor la bzhag / mchod pa dag gi mchod rdzas ni //",
    "NG0666:495": "phyi nang gsang ba gsum yang bsogs //",
    "NG0666:496": "sha chen dang ni rus chen dang *//",
    "NG0666:497": "til dang mon sran gre'u dang *//",
    "NG0666:498": "tshil chen dang ni mar nag dang *//",
    "NG0666:499": "khrag sna rnam pa sna tshogs dang *//",
    "NG0666:500": "skyer pa'i mda' dang mtshan mar bcas //",
    "NG0666:501": "dgang gzar blug gzar tshogs pa la //",
    "NG0666:502": "drag po'i dbyibs su 'og ma dag ni sor bzhi la //",
    "NG0666:503": "gong ma dag ni sor gnyis so //",
    "NG0666:504": "dkyil du hum mum du bri //",
    "NG0666:505": "sngags pa'i chas gos nag por bya //",
    "NG0666:506": "stong sum khrag 'thung la dmigs la //",
    "NG0666:507": "bskul ba'i pho nya drag tu gtang *//",
    "NG0666:508": "ni dza sngags kyis dgug par bya /",
    "NG0666:509": "gzas pa'i hom la bstim par bya //",
    "NG0666:510": "rang bzhin ting 'dzin tshul bzhin bya //",
    "NG0666:511": "mchod pa'i kha tshar rdzogs par mchod //",
    "NG0666:512": "ram zhes bya ba'i me sbar bas //",
    "NG0666:513": "gzas pa'i snying na sdig pa'i rwa ni /",
    "NG0666:514": "bco brgyad nas me lce dag ni bco brgyad 'bar //",
    "NG0666:515": "rang srog rang gis sreg par 'gyur //",
    "NG0666:516": "dkyil 'khor lha rnams thams cad kyi //",
    "NG0666:517": "me nyid du ni gyur bsgoms la //",
    "NG0666:518": "stong gsumathams cad me'i rang bzhin du //",
    "NG0666:519": "thams cad thams cad bsreg par bya //",
    "NG0666:520": "rang bskul dang sngags sbrag la //",
    "NG0666:521": "rdzas bcas pa mchod par dbul ram //",
    "NG0666:522": "me lha'i dgyes pa spyan drangs la //",
    "NG0666:523": "bstod dang mchod pa tshul bzhin bya //",
    "NG0666:524": "dkyil 'khor lha tshogs thams cad dang *//",
    "NG0666:525": "dam can tshogs la mchod pa bya //",
    "NG0666:526": "gang yin rdul du brlag par bsam //",
    "NG0666:527": "smon lam drag po'i ni chos kyi bden pa'o //",
    "NG0666:528": "gsang @#//",
    "NG0666:529": "sngags kyi byin gyis brlabs so //",
    "NG0666:530": "sangs rgyas kyi mthu'o //",
    "NG0666:531": "a bi ra dza'i dus la bab pa'o //",
    "NG0666:532": "sdang ba'i dgra dang gnod pa'i bgegs //",
    "NG0666:533": "ma lus par ni zhal du bsreg / dkyil 'khor lha tshogs kyi byin gyis //",
    "NG0666:534": "ma lus bar ni zhal du bsregs //",
    "NG0666:535": "ram dzam la ram zhes brlag par bya'o //",
    "NG0666:536": "'phrin las rnam bzhi'i rgyud gzhan bzhin //",
    "NG0666:537": "spyod lam rnam bzhi ci byed kyang *//",
    "NG0666:538": "ku mar yi ngang du bsgom //",
    "NG0666:539": "rtag tu nang gu mchod pa gtang *//",
    "NG0666:540": "de skad ces gsungs pas /",
    "NG0666:541": "thams cad tshig par gyur to //",
    "NG0666:542": "rdo rje 'jigs byed gsang ba'i rgyud las /",
    "NG0666:543": "drag po hom gyi le'u ste bco brgyad pa'o //",
    "NG0666:544": "// de nas yang gsang ba pa'i bdag pos yang",
    "NG0666:545": "zhus pa / rdo rje 'dus pa chen pos rnal 'byor don ched du //",
    "NG0666:546": "dbang dang dngos grub ji ltar bu //",
    "NG0666:547": "de skad ces ni gsol pa las //",
    "NG0666:548": "rdo rje 'dus pa chen pos bka' stsal pa /",
    "NG0666:549": "ki la ya yi dgongs ba yi //",
    "NG0666:550": "dbang ni rnam pa gsum nyid do //",
    "NG0666:551": "phyi nang gsang ba gsum du bshad //",
    "NG0666:552": "phyi ni phan pa'i dbang bcu ste //",
    "NG0666:553": "rgyud gzhan dag las gsal bar bshad //",
    "NG0666:554": "nang ni 'di ltar shes par gyis //",
    "NG0666:555": "dang po byang chub mchog tu sems bskyed cing *//",
    "NG0666:556": "de nas dag par bya phyir khrus gsum bya //",
    "NG0666:557": "nan tan gdams ngag tshul zhing dbog / bar du gcod pa'i bgegs chen bsam //",
    "NG0666:558": "de nas nyan pa'i dbang bskur te //",
    "NG0666:559": "nyon cig bu khyod rab tu nyon //",
    "NG0666:560": "khyod kyi rna ba'i gzhal yas su //",
    "NG0666:561": "'khor lo rtsibs brgyad tshul bzhin bsgom //",
    "NG0666:562": "tram las rin chen dkyil 'khor bsgom //",
    "NG0666:563": "byang chub sems kyi 'od zer las //",
    "NG0666:564": "rin chen rigs kyi lha rnams gsal //",
    "NG0666:565": "bsgrags dang bskur ba tshul bzhin bya //",
    "NG0666:566": "rdo rje gsang ba'i gsang sngags 'di //",
    "NG0666:567": "theg pa kun las mnyan par byos //",
    "NG0666:568": "lcags kyi dkyil 'khor chen po ru //",
    "NG0666:569": "pad+ma rigs kyi lha rnams bsgom //",
    "NG0666:570": "snying gi go ru bsgom pa ru //",
    "NG0666:571": "rdo rje rigs kyi dkyil 'khor bsgom //",
    "NG0666:572": "yan lag lnga la 'phrin las nyid //",
    "NG0666:573": "thabs dang shes rab zung ldan pa'i //",
    "NG0666:574": "cang ti dag gis dbang yang bskur //",
    "NG0666:575": "rdo rje bsregs pa'i hom gzar bskur //",
    "NG0666:576": "snying rjes bsgral ba'i dam tshig gis //",
    "NG0666:577": "sras mchog 'debs pa'i dbang yang bskur //",
    "NG0666:578": "bran dang pho nya dbang sdud phyir //",
    "NG0666:579": "dam can bsten pa'i dbang yang bskur //",
    "NG0666:580": "sku gsung thugs dang ldan pa'i phyir //",
    "NG0666:581": "ki la ya yi dbang yang bskur //",
    "NG0666:582": "rdo rje gzugs su gyur bya'i phyir //",
    "NG0666:583": "ming gis nges pa'i dbang yang bskur //",
    "NG0666:584": "rang rang rdzas ni mthun //",
    "NG0666:585": "rdo rje slob dpon chen po ni //",
    "NG0666:586": "yan lag lnga la rigs lnga bsgom //",
    "NG0666:587": "snying khar bdag po kun kyang bsgom //",
    "NG0666:588": "dbang gi rdzas rnams ma lus par //",
    "NG0666:589": "shi sha gang yin lag tu gtad //",
    "NG0666:590": "de ni nang gi dbang rim mo //",
    "NG0666:591": "gsang ba dag gi dbang gsum ni //",
    "NG0666:592": "khro mo 'bar ba'i b+ha ga ru //",
    "NG0666:593": "khro bo dag gi rdo rje yis //",
    "NG0666:594": "gnyis su med par gyur bya @#//",
    "NG0666:595": "ste //",
    "NG0666:596": "gsang ba'i mkha' la dngos grub blang *//",
    "NG0666:597": "dam rdzas lnga yi mthun par bskur //",
    "NG0666:598": "rtsa rnams 'jug 'dul las bya ste //",
    "NG0666:599": "rlung rnams spor ba'i gdags ngag byin //",
    "NG0666:600": "ye shes rang gnas dbang chen po //",
    "NG0666:601": "rang la yod pa'i ye shes te //",
    "NG0666:602": "yin pa dag la ngo ti spras //",
    "NG0666:603": "thod par gyur pas dbang zhes bya //",
    "NG0666:604": "des thob phyir mi ldog pa'i phyir //",
    "NG0666:605": "ming du yang dag brjod pa yin //",
    "NG0666:606": "khams gsum sdug bsngal las grol bas //",
    "NG0666:607": "yon tan nyid du brjod pa yin //",
    "NG0666:608": "gsang ba pa'i bdag po /",
    "NG0666:609": "de ni dbang du nges par shes par gyis //",
    "NG0666:610": "dngos grub dag ni gang zhe na //",
    "NG0666:611": "thun mong dang ni mchog gnyis so //",
    "NG0666:612": "mchog ni hum gsum dgongs pa ste //",
    "NG0666:613": "dam rdzas rag ta bsres pa yis //",
    "NG0666:614": "lan sum du ni bstab pa yi //",
    "NG0666:615": "zhal dbye ba dang zhal du gsol //",
    "NG0666:616": "dges pa'i tshul gyis bzhad par bsam //",
    "NG0666:617": "lha nyid du ni nges par thob //",
    "NG0666:618": "bdag dang gnyis su med gyur nas //",
    "NG0666:619": "rig pa mchog gi dngos grub thob //",
    "NG0666:620": "thob dang ma thob ye nas med //",
    "NG0666:621": "drang ba'i don phyir thob tshul bstan //",
    "NG0666:622": "rtags dang mtshan ma bstan pa dang *//",
    "NG0666:623": "ki la ya yi dngos grub gsol //",
    "NG0666:624": "mthun pas mthun pa sgrol phyir ro //",
    "NG0666:625": "thun mong dag gi dngos gru+ib ni //",
    "NG0666:626": "'jig rten pa dang tshul bstun phyir //",
    "NG0666:627": "'dod yon lnga ni rab bshams nas //",
    "NG0666:628": "nyi shu rtsa gcig snying po yis //",
    "NG0666:629": "zhal zas dgal bstim ste blang *//",
    "NG0666:630": "bskul ba'i tshig dang glu ru bcas //",
    "NG0666:631": "spyan drangs mchod dang bstim pa dang *//",
    "NG0666:632": "gsum gyi tshul gyis sbyin par bya //",
    "NG0666:633": "'khor na gnas pa'i dam can tshogs //",
    "NG0666:634": "sngags dang tshig tu bcas pa yis //",
    "NG0666:635": "bran gyi tshul du stor bar bsam //",
    "NG0666:636": "grub pa thob pa'i rigs 'dzin la //",
    "NG0666:637": "byin brlabs nus mthu ldan gyur bas //",
    "NG0666:638": "mtshan ma rdzas kyi dngos grub blang *//",
    "NG0666:639": "nyi ma'i zer bzhin 'od las byung *//",
    "NG0666:640": "rol pa bdag nyid gnyis su med //",
    "NG0666:641": "tha dad ma yin rgyu gcig phyir //",
    "NG0666:642": "lha la lha nyid rol bar bsam //",
    "NG0666:643": "de ni dngos grub rim pa'o //",
    "NG0666:644": "rdo rje 'jigs byed gsang ba'i rgyud las /",
    "NG0666:645": "dbang dngos grub bstan pa'i le'u ste bcu dgu pa'o //  // de nas gsang ba pa'i bdag pos /",
    "NG0666:646": "byang chub sems kyi rang bzhin ji lta bu //",
    "NG0666:647": "rnal 'byor pas ni ji lta bu //",
    "NG0666:648": "zhes gsol pas /",
    "NG0666:649": "rdo rje 'dus pa chen pos gsungs pa /",
    "NG0666:650": "byang chub sems kyi rang bzhin ni //",
    "NG0666:651": "gcig tu yod la bgrang du med //",
    "NG0666:652": "tshig tu mtshon pa'i dngos po bral //",
    "NG0666:653": "kun la khyab la ngo bo med //",
    "NG0666:654": "smras pas phebs par ga la 'gyur //",
    "NG0666:655": "rang gi mtshan nyid ma bcos de bzhin nyid //",
    "NG0666:656": "nam mkhas kyang ni mtshon du med //",
    "NG0666:657": "'di zhes nges par bstan pa dka' //",
    "NG0666:658": "smrar med pa'i tshig med pa'o //",
    "NG0666:659": "tshig lam chad pa'o //",
    "NG0666:660": "kun gyi rang bzhin du gyur pa'o //",
    "NG0666:661": "dngos po thams cad kyi bdag nyid do //",
    "NG0666:662": "theg pa kun gyi rang bzhin no //",
    "NG0666:663": "mtshon pa'i dpe gang yang med pa'o //",
    "NG0666:664": "bstan cing brtag @#//",
    "NG0666:665": "par dka' ba la brjod pa'i tha snyad rnams dang",
    "NG0666:666": "bral bar thams cad kyi ngo bo nyid du gyur",
    "NG0666:667": "pa'o // thams cad 'byung ba'i gzhi'o //",
    "NG0666:668": "'byung khungs so //",
    "NG0666:669": "rang bzhin no //",
    "NG0666:670": "tha snyad thams cad kyi bdag po'o //",
    "NG0666:671": "chos thams cad ni sems so //",
    "NG0666:672": "sems kyi rang bzhin mi rnyed pa'o //",
    "NG0666:673": "mtshon pa'i dpe cung zas bstan na nam mkha' dang 'dra ba'o //",
    "NG0666:674": "dpag bsam gyi shing bu dang 'dra ba'o //",
    "NG0666:675": "sa gzhi las thams cad 'byung ba dang 'dre'o //",
    "NG0666:676": "me long gi bzhin sna tshogs snang ba'o //",
    "NG0666:677": "rgya mtsho chen po dang 'dra bas thams cad 'byung ba'o //",
    "NG0666:678": "gsang ba ba'i bdag po de ni rang bzhin du shes par bya'o //",
    "NG0666:679": "rdo rje 'dus pa chen po rnal 'byor ba'i don ni ji lta bu zhes gsol pas /",
    "NG0666:680": "bcol ldan 'das kyis bka' stsal pa /",
    "NG0666:681": "gsang ba'i bdag po nyon cig / rtog pa'i ri bo rgya bcu ni bcos pa'i tshul lo //",
    "NG0666:682": "mtshan ma bsgom pa ni dkri ba'i thabs so //",
    "NG0666:683": "nges par lha ni gang bsgoms pa //",
    "NG0666:684": "de ni mu stegs rtag lta yin //",
    "NG0666:685": "mtshan mas mtshan ma grol phyir ro //",
    "NG0666:0": "[(]3[)]@#// brgyal nas gzir bar bsam //",
    "NG0666:686": "kun tu 'gro ba'i tshongs sems lhar //",
    "NG0666:687": "shes rab rnam gsum sgo yos tshol //",
    "NG0666:688": "tshol bas sgo de rnyed par 'gyur //",
    "NG0666:689": "sgro 'dogs gsum ni gcad par bya //",
    "NG0666:690": "sems kyi sems btsal sems de rnyed //",
    "NG0666:691": "sems de rnyed na chos kyi dbyings //",
    "NG0666:692": "rang byung ye shes don gcig brtag / ye shes bzhi yi sgo mo 'char //",
    "NG0666:693": "snyoms 'jug bzhi la nges par 'jug / btang snyoms bzhi yi drod kyis glan //",
    "NG0666:694": "ngo bo gcig pa'i rgyur shar bas //",
    "NG0666:695": "nges par gang dag skyed par 'gyur //",
    "NG0666:696": "dug 'gyur rtsi dang gser 'gyur bzhin //",
    "NG0666:697": "ma spangs gnas su dag par rtogs //",
    "NG0666:698": "nges skyes phyir mi ldog pa'i phyir //",
    "NG0666:699": "rigs su nges par bstan pa yin //",
    "NG0666:700": "ming gi sgra la mi brtan par //",
    "NG0666:701": "blo yi gting du go bar byos //",
    "NG0666:702": "de ltar rtogs pa'i rnal 'byor ni //",
    "NG0666:703": "lus ni gang zag 'jig rten yin //",
    "NG0666:704": "sems ni dngos po sangs rgyas yin //",
    "NG0666:705": "don dang phrad par nga yis bshad //",
    "NG0666:706": "gsang ba pa'i bdag po de ni rnal 'byor ba'i rim pa'o //",
    "NG0666:707": "lta bas nam 'phangs chod par gyis //",
    "NG0666:708": "dam tshig so mtshams mkhar bzhin bsrungs //",
    "NG0666:709": "'phrin las dus su 'brug ltar rgyug / spyod pa glang po chur bcug bzhin //",
    "NG0666:710": "ci la nyam nga med par spyod //",
    "NG0666:711": "ting 'dzin ri bo chen po ltar //",
    "NG0666:712": "gang gi dbang du mi 'gyur bsgom //",
    "NG0666:713": "zhes gsungs par gyur to //",
    "NG0666:714": "thams cad ye shes skyes par gyur to //",
    "NG0666:715": "rdo rje 'jigs byed gsang ba'i rgyud las /",
    "NG0666:716": "byang chub sems kyi rang bzhin dang rnal 'byor pa",
    "NG0666:717": "ting nge 'dzin gyi rim pa bstan pa'i le'i ste",
    "NG0666:718": "nyi shu pa'o // rdzogs so //  // byi to ta ma la 'bum sde las /",
    "NG0666:719": "o rgyan gyi slob dpon thod 'phreng gis sdebs nas le'u nyi shur bkod pa'o //",
    "NG0666:720": "bod yul mkhar chen bza' mtsho rgyal la gtad pa'o //",
    "NG0666:721": "des mkhar chen dpal gyi dbang phyug la gtad ba'o //",
    "NG0666:722": "des mi @#//",
    "NG0666:723": "nub dpal gyi snying po la //",
    "NG0666:724": "des lo dpal dbang phyug la /",
    "NG0666:725": "des nga 'bre klu'i rgyal mtshan la /",
    "NG0666:726": "des nga 'bre gsal le la //",
    "NG0666:727": "des lang lhab byang chub rdo rje la dbang rtags su gcig nas gcig tu brgyud pa'o //"
}