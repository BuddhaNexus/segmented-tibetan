{
    "T02TD3431E:90a-0": "@90a # // rgya gar skad du /",
    "T02TD3431E:90a-1": "ni la kantha a'ary'a ba lo ki te shva ra s'a dha nam /",
    "T02TD3431E:90a-2": "bod skad du /",
    "T02TD3431E:90a-3": "'phags pa spyan ras gzigs dbang phyug mgrin pa sngon po can gyi sgrub thabs /",
    "T02TD3431E:90a-4": "'phags pa spyan ras gzigs dbang phyug la phyag 'tshal lo //",
    "T02TD3431E:90a-5": "dang po re zhig sgrub pa pos snga bar langs te /",
    "T02TD3431E:90a-6": "stan bde ba la sems dpa'i skyil mo krung gis nye bar 'dug ste /",
    "T02TD3431E:90a-7": "rang gi snying gar dbyangs yig dang po yongs su gyur pa las zla ba'i dkyil 'khor gyi steng du hr'i:yig ser po rnam par bsgom par bya'o //",
    "T02TD3431E:90a-8": "de'i 'od zer gyi tshogs kyis bsgom par bya ba'i bcom ldan 'das gdan drangs te /",
    "T02TD3431E:90a-9": "de nas lha rnams bskyed cing spros nas /",
    "T02TD3431E:90a-10": "me tog la sogs pa rnams kyis yang dag par mchod nas /",
    "T02TD3431E:90a-11": "de'i mdun du sdig pa bshags pa la sogs pa byas te /",
    "T02TD3431E:90a-12": "byams pa la sogs pa tshangs pa'i gnas bzhi bsgom par bya'o //",
    "T02TD3431E:90a-13": "de nas phyi dang nang du bcas pa'i dngos po rnams stong pa'i rang bzhin du rnam par bsgoms nas /",
    "T02TD3431E:90b-0": "aom sva bh'a ba shuddha: sarba dharm'a:sva bh'a ba shuddho&amp; ham zhes @90b pa'i sngags brjod par bya'o //",
    "T02TD3431E:90b-1": "de nas nam mkha'i phyogs su dbyangs yig dang po las zla ba'i dkyil 'khor de'i steng du hr'i: yig ser po'o //",
    "T02TD3431E:90b-2": "des de bzhin du padma dmar po de las skyes par byin gyis brlabs nas /",
    "T02TD3431E:90b-3": "de yongs su gyur pa las bcom ldan 'das sku mdog ser po zla ba phyed pa dang ral pa'i cod pan gyis dbu la brgyan pa /",
    "T02TD3431E:90b-4": "'od dpag tu med pas spyi bo'i phyogs su nye bar mtshon pa /",
    "T02TD3431E:90b-5": "padma dmar po'i sten gdu ri dags nag po'i pags pa la rdo rje skyil krung gis bzhugs pa /",
    "T02TD3431E:90b-6": "ting nge 'dzin gyi phyag rgya'i steng du rin po che sna tshogs pas yongs su gang ba'i thod pa bsnams pa /",
    "T02TD3431E:90b-7": "ae na ya'i pags pas mchod phyir thogs byas pa /",
    "T02TD3431E:90b-8": "stag gi pags pa'i na bza' bsnams pa /",
    "T02TD3431E:90b-9": "rgyan med pa mgrin pa sngon po phreng ba sngon pos khyad du 'phags pa /",
    "T02TD3431E:90b-10": "mgul ba'i gzhogs gnyis su phan tshun du nor bu dang bcas pa'i sbrul dag gi mjug ma mngon bar bcings shing khyad par du 'phags pa'i bcom ldan 'das spyan ras gzigs la gzhan sbrul nag po gnyis steng du kha phyogs pas nye bar mtshon pa'i bdag nyid du bsgom par bya'o //",
    "T02TD3431E:90b-11": "de nas sngags bzlas par bya'o //",
    "T02TD3431E:90b-12": "aom spha lim g'atta h'a saksha:zhes so //",
    "T02TD3431E:90b-13": "'di ni bsam gyis mi khyab pa'i rjes su 'brangs pa'i 'phags pa spyan ras gzigs dbang phyug mgrin pa sngon po can gyi sgrub thabs rdzogs so//"
}