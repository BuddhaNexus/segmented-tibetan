{
    "T02TD1575E:6b-0": "@6b # // rgya gar skad du /",
    "T02TD1575E:6b-1": "shr'i badzra yo gi n'i ma h'a n'a go bya ho ma bi dhi n'a ma /",
    "T02TD1575E:6b-2": "bod skad du /",
    "T02TD1575E:6b-3": "dpal rdo rje rnal 'byor ma'i bzhed kyi sbas pa'i sbyin sreg gi cho ga zhes bya ba /",
    "T02TD1575E:6b-4": "dpal rdo rje rnal 'byor ma la phyag 'tshal lo //",
    "T02TD1575E:6b-5": "dang por re zhig dpal rdo rje rnal 'byor ma'i bzhed kyis 'jig rten dang 'jig rten las 'das pa'i las kyi tshogs kyi dngos grub bsgrub par bya ba'i don du sbyin sreg gi bya ba byed par 'dod pa'i sngags pas gru gsum gyi rnam pa'i thab khung byas te /",
    "T02TD1575E:6b-6": "rgyar ci tsam yod pa'i phyed zabs su brkos te /",
    "T02TD1575E:6b-7": "kha khyer dang bcas pa /",
    "T02TD1575E:6b-8": "padma dmar po la sogs pa'i mdog can tshad mnyam zhing mdzes par byas pa /",
    "T02TD1575E:6b-9": "kha nub la sogs par bltas pa'i rim pas yang dag par 'dug ste /",
    "T02TD1575E:6b-10": "mchod pa rnam pa lngas yang dag par mchod nas /",
    "T02TD1575E:6b-11": "thab khung du bud shing gzhug par bya'o //",
    "T02TD1575E:6b-12": "ram gyi sa bon las skyes pa'i me lha dmar po bsgoms te /",
    "T02TD1575E:6b-13": "ril ba spyi blugs dang mi 'jigs pa sbyin pa dang /",
    "T02TD1575E:7a-0": "dbyug pa @7a * //",
    "T02TD1575E:7a-1": "dang phreng ba rnams bsnams pa'o //",
    "T02TD1575E:7a-2": "de nas ye shes sems dpa' gzhug pa la sogs pa byas nas yang dag par mchod de /",
    "T02TD1575E:7a-3": "lce'i rtse mo la ram bsgoms te /",
    "T02TD1575E:7a-4": "de nas bdud rtsi lnga la sogs pa'i rdzas dang /",
    "T02TD1575E:7a-5": "'jig rten pa'i rdzas kyis kyang /",
    "T02TD1575E:7a-6": "aom aagna ye sv'a h'a /",
    "T02TD1575E:7a-7": "zhes pa'i sngags kyis bsregs la /",
    "T02TD1575E:7a-8": "sngags de nyid kyis dgang blugs kyang bsreg par bya'o //",
    "T02TD1575E:7a-9": "de nas de bzhin nyid kyi ye shes kyi bdag nyid kyi me'i dbus su dkyil 'khor gyi 'khor lo lhag par mos te /",
    "T02TD1575E:7a-10": "mchod pa la sogs pa byas la /",
    "T02TD1575E:7a-11": "bdud rtsi lnga la sogs pa'i rdzas gtso mo dang 'khor rnams so so'i sngags kyis sbyin sreg bya'o //",
    "T02TD1575E:7a-12": "zhi la mar la sogs pa'i rdzas //",
    "T02TD1575E:7a-13": "rgyas la mngar ba nyid kyang ngo //",
    "T02TD1575E:7a-14": "dbang la mngar dang tshva yis bya //",
    "T02TD1575E:7a-15": "tsha ba la sogs mngon spyod la'o //",
    "T02TD1575E:7a-16": "zhi la dkar po'i gzugs su ste //",
    "T02TD1575E:7a-17": "rgyas pa ser po rnam par bsgom //",
    "T02TD1575E:7a-18": "dbang la dmar por brjod pa ste //",
    "T02TD1575E:7a-19": "mngon spyod nag por rab tu grags //",
    "T02TD1575E:7a-20": "dngos grub bsgrub pa'i dus su ni //",
    "T02TD1575E:7a-21": "mdog ni dmar por bsgom par bya //",
    "T02TD1575E:7a-22": "de ltar byas na mngon spyod kyi 'khor lo rang gi lus la bcug la /",
    "T02TD1575E:7a-23": "gtor ma byin te /",
    "T02TD1575E:7a-24": "tshogs kyi 'khor lo'i rim pas 'jig rten las 'das pa'i mchod pa byas la /",
    "T02TD1575E:7a-25": "rang 'dod pa'i dngos grub blang bar bya'o //",
    "T02TD1575E:7a-26": "sbyin sreg 'di ni mi bstan cing //",
    "T02TD1575E:7a-27": "rab tu 'bad pas sbyar byas nas //",
    "T02TD1575E:7a-28": "de la dngos grub dag tu 'gyur //",
    "T02TD1575E:7a-29": "gzhan du dngos grub skal ba med ;",
    "T02TD1575E:7a-30": "/ phyag rgya chen sogs 'dod pa yis //",
    "T02TD1575E:7a-31": "yid bzhin nor bu lta bu'i sngags //",
    "T02TD1575E:7a-32": "yang dag dad pas sbyar byas shing //",
    "T02TD1575E:7a-33": "dad pa'i sa ni brtan par bya //",
    "T02TD1575E:7a-34": "dpal rdo rje rnal 'byor ma'i bzhed kyis pas pa'i sbyin sreg gi cho ga slob dpon kong ka sbyin gyis mdzad pa rdzogs so /",
    "T02TD1575E:7a-37": "// / pandi ta dha pa la ha'u dang /",
    "T02TD1575E:7a-38": "lo ts'a ba ri rin chen grags pas bsgyur ba'o//"
}