{
    "T02D1710:71a-0": "@71a # // rgya gar skad du /",
    "T02D1710:71a-1": "ae ka b'i ra yo g'i ni s'a dha nam n'a ma /",
    "T02D1710:71a-2": "bod skad du /",
    "T02D1710:71a-3": "dpa' bo gcig pa'i rnal 'byor ma'i sgrub pa'i thabs zhes bya ba /",
    "T02D1710:71a-4": "zhing chen gyi rje btsun ma sgrol ma la phyag 'tshal lo //",
    "T02D1710:71a-5": "dang po stong pa'i byang chub ste //",
    "T02D1710:71a-6": "gnyis pa sa bon yang dag bsdus //",
    "T02D1710:71a-7": "gsum pa gzugs rten yang dag rdzogs //",
    "T02D1710:71a-8": "bzhi pa yi ge rim bzhin dgod //",
    "T02D1710:71a-9": "ces gsungs pa /",
    "T02D1710:71a-10": "dang po sems can thams cad kyi don du sangs",
    "T02D1710:71a-11": "rgyas thob par 'dod pa'i snying rje chen po sngon",
    "T02D1710:71a-12": "du dmigs la / aom sh'u n+ya t'a dzny'a na badzra sv'a bh'a ba a'atma konyaham /",
    "T02D1710:71a-13": "zhes brjod pas stong pa nyid kyi rang bzhin rnam",
    "T02D1710:71a-14": "par mi rtog pa'i stong pa nyid du bsgom par",
    "T02D1710:71a-15": "bya'o // gnyis pa ni stong pa chen po'i dbus",
    "T02D1710:71a-16": "su pa las sna tshogs padma 'dab ma brgyad pa'i",
    "T02D1710:71a-17": "bya'o // lte bar / aa las zla ba /",
    "T02D1710:71a-18": "de'i steng du ram las nyi ma'i dkyil 'khor che ba bsam mo //",
    "T02D1710:71b-0": "de'i dbus su h'am dmar mo @71b de gyur ba",
    "T02D1710:71b-1": "las padma dmar po yu ba la t'am gis mtshan",
    "T02D1710:71b-2": "pa'o // gsum pa ni de las 'od zer 'phros",
    "T02D1710:71b-3": "pas dpa' bo dang rnal 'byor ma thams cad mchod",
    "T02D1710:71b-4": "pa'o // / sems can thams cad kyi sdig sgrib sbyangs /",
    "T02D1710:71b-5": "tshur 'dus nas thim pas rje btsun ma'i sku ru bdag nyid bskyed par bya //",
    "T02D1710:71b-6": "zhal bzhi phyag brgyad ma g-yas kyi zhal sngon po /",
    "T02D1710:71b-7": "g-yon ljang gu /",
    "T02D1710:71b-8": "dbus dmar po /",
    "T02D1710:71b-9": "steng zhi ba'i zhal ser po /",
    "T02D1710:71b-10": "khro zhal gsum po la spyan dmar po zlum pa gsum gsum mche ba gtsigs pa'o //",
    "T02D1710:71b-11": "phyag brgyad kyi dang po na rdo rje /",
    "T02D1710:71b-12": "gnyis pa na ral gri /",
    "T02D1710:71b-13": "gsum pa na ka p'a la /",
    "T02D1710:71b-14": "bzhi pan da ma ru'o //",
    "T02D1710:71b-15": "g-yon pa dang po na autpala /",
    "T02D1710:71b-16": "gnyis pa na rin po che /",
    "T02D1710:71b-17": "gsum pa na kha tv'am ga / bzhi pa na dril bu'o //",
    "T02D1710:71b-18": "sku mdog shin tu dmar ba don yod grub pas dbu brgyan byas pa'o //",
    "T02D1710:71b-19": "dpral ba'i steng na thod pa lnga yod pa /",
    "T02D1710:71b-20": "mi mgo lnga bcu tham pa'i phreng ba'i do shal can /",
    "T02D1710:71b-21": "rus pa'i rgyan gyis brgyan pa /",
    "T02D1710:71b-22": "stag gi pags pa'i sham thabs can /",
    "T02D1710:71b-23": "skyil krung phyed pa'i gar gyis padma dang zla ba nyi ma'i gdan la bzhugs par bsam mo //",
    "T02D1710:71b-24": "bzhi pa ni spyi bor zla ba'i steng du aom dkar po /",
    "T02D1710:71b-25": "mgrin par padma dmar po'i steng du a'a:dmar po /",
    "T02D1710:71b-26": "snying gar rdo rje rtse lnga pa'i steng du h'um sngon po bsgom mo //",
    "T02D1710:71b-27": "bzlas pa ni snying ga'i smad du nyi ma'i dkyil",
    "T02D1710:71b-28": "'khor gyi steng du autpala dmar po'i yu ba la",
    "T02D1710:71b-29": "t'am dmar po bsam /",
    "T02D1710:71b-30": "de la sngags kyi phreng ba 'od zer dmar po dang bcas pa spros pas /",
    "T02D1710:71b-31": "sems can gyi sdig pa sbyangs la /",
    "T02D1710:71b-32": "bde ba mtha' dag thob par bya'o //",
    "T02D1710:71b-33": "tshur 'dus kha nas mar zhugs phyag mtshan sa bon la thim /",
    "T02D1710:71b-34": "nang du rang la rtogs pa skyes par bsam mo //",
    "T02D1710:71b-35": "de bzhin du yang nas yang du bsam zhing /",
    "T02D1710:71b-36": "aom t'a re tutt'a re tu re h'um phat /",
    "T02D1710:71b-37": "ces pa nus tshad bzlas so //",
    "T02D1710:71b-38": "'jog tsa na sems can thams cad kyis rdzogs pa'i sangs rgyas thob par gyur cig bya'o //",
    "T02D1710:71b-39": "de nas spyod lam thams cad sgrol ma'i nga rgyal gyis goms par bya'o //",
    "T02D1710:71b-40": "dpa' mo gcig pa'i rnal 'byor ma'i sgrub pa'i thabs rdzogs so /",
    "T02D1710:71b-42": "// / pandi ta pa ra he ta dang /",
    "T02D1710:72a-0": "bod kyi lo ts'a ba dge slong shes rab rgyal @72a * //"
}