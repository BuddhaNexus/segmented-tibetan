{
    "T02TD3177E:193b-0": "@193b # // rgya gar skad du /",
    "T02TD3177E:193b-1": "badzra nam ka manydzu shr'i s'a dha nam /",
    "T02TD3177E:193b-2": "bod skad du /",
    "T02TD3177E:193b-3": "'jam dpal rdo rje lus med kyi sgrub thabs /",
    "T02TD3177E:193b-4": "sdig pa bshags pa la sogs pa sngar bzhin du byas la /",
    "T02TD3177E:193b-5": "stong pa nyid bsgoms pa'i rjes su yi ge ham las byung ba'i mda' ltongs pa dang ldan pa'i gzhu yi ge ham chang zungs kyi dkyil na gnas par bsgom par bya'o //",
    "T02TD3177E:193b-6": "de dag yongs su gyur pa las ni rdo rje lus med ces bya ba'i 'jam pa'i dbyangs te /",
    "T02TD3177E:193b-7": "mdog ser po phyag drug pa /",
    "T02TD3177E:193b-8": "rtsa ba'i phyag gnyis kyis ni autpala dmar po las byas pa'i rna ba'i rtsar khengs par 'gengs pa'i gzhu mda' dang bcas nas bsnams pa'o //",
    "T02TD3177E:193b-9": "g-yas pa gnyis kyis ni ral gri dang me long bsnams pa'o //",
    "T02TD3177E:193b-10": "g-yon pa gnyis kyis ni autpala'i mchog me tog 'dab ma dang ldan pa'i mya ngan med dmar po bsnams pa'o //",
    "T02TD3177E:193b-11": "ral pa dang ldan pa'i cod pan la mi bskyod pas byin gyis brlabs pa'o //",
    "T02TD3177E:193b-12": "zhabs g-yas bskum pa /",
    "T02TD3177E:193b-13": "lo bcu drug pa'i tshod ka 'jo sgeg chen po dang ldan pa'i skur blta bar bya'o //",
    "T02TD3177E:193b-14": "yang na me long dang mya ngan med kyi yal ga bsnams pa'i phyag gnyis dang bral ba'i phyag bzhi par bsgom par bya'o //",
    "T02TD3177E:193b-15": "de nas ye shes sems dpa' dang gcig tu byas la /",
    "T02TD3177E:193b-16": "aom manydzu gho sha pri shr'i dza: bya ba'i sngags 'di bzlas par bya ste /",
    "T02TD3177E:193b-17": "'bum gyis sa gsum na gnas pa yang ci bgyi ba nyid du byed do //",
    "T02TD3177E:193b-18": "gal te yang 'ga' zhig dgug par 'dod na de'i tshe 'das ma thag tu bshad pa'i bsgom pa byas la /",
    "T02TD3177E:194a-0": "de'i nga rgyal gyis brtan par gyur pa'i yid kyis rang gi snying gar padma @194a * //",
    "T02TD3177E:194a-1": "dmar po 'dab ma bcu drug pa lte bar yu ba babs pa dang bcas shing rtsa ba dang ldan pa dmigs par bya ba'o //",
    "T02TD3177E:194a-2": "de'i yang yu ba'i rtsa ba yi ge h'um dmar por bltas la /",
    "T02TD3177E:194a-3": "de'i 'dab ma rnams la ni g-yas skor du dbyangs yig dmar po bcu drug rnam par bsgom par bya'o ;",
    "T02TD3177E:194a-4": "de'i ze'u 'bru'i steng du ni ji ltar rigs par nyi ma zla ba 'di dag gi dkyil 'khor kha dog dmar po ste /",
    "T02TD3177E:194a-5": "de dag gi dbus su hr'i: dmar po gnyis kyi snying por byas pa'i 'chad par 'gyur pa'i rang gi sngags blta bar bya'o //",
    "T02TD3177E:194a-6": "de nas dbugs de dag las shin tu dga' zhing rgyas pa'i bung ba dmar po rnams rnam par bsgoms la /",
    "T02TD3177E:194a-7": "rang gi sngags las spro ba dang bsdu ba'i tshogs kyis phyogs bcu dgang bar bya zhing ji srid du 'jigs par bya ba'i bud med kyi gnas su song la /",
    "T02TD3177E:194a-8": "de rlung gi dkyil 'khor gyi steng du bskyon la 'od zer gyi rang bzhin nyid kyi zhags pas rke legs par bcings /",
    "T02TD3177E:194a-9": "shing chos 'byung lcags kyus dam par phig ste /",
    "T02TD3177E:194a-10": "mdun du thal mo sbyar bar byas pas yang dag par dgug par bya zhing /",
    "T02TD3177E:194a-11": "me'i zo chun gyi dbus su phyung la yi ge h'um dmar pos khyab par byas pa'i mig dang snying dang yan lag rnams thams cad rnam par bsgom par bya ba'o //",
    "T02TD3177E:194a-12": "de nas yang de'i snying gar dbyangs yig bcu drug dang bcas shing yi ge h'um dang ldan pa'i yu ba can 'dab ma bcu drug pa blta bar bya ste /",
    "T02TD3177E:194a-13": "'on kyang mdog ngan par ro //",
    "T02TD3177E:194a-14": "de'i dkyil du yi ge hr'i:'i dbus su chud pa'i ming gi yi ge bsgom par bya'o //",
    "T02TD3177E:194a-15": "de nas rang gi sngags kyi yi ge spros pa'i gzi brjid kyis shin tu dmar zhing rno la phra pa'i lcags kyu padma'i yu ba la gnas pa'i yi ge h'um ge 'od zer gyi steng du bskyod nas 'phen par byed pa bung pa'i tshogs kyis phyi bzhin rjes su 'brang bar gyur pas rang nyid kyi sna bug g-yas pa dang cig shos kyi bu gnas nges par byung nas bsgrub bya ma yin pa bsgrub bya'i sna bug gi bug nas de'i snying la rab tu zhugs te /",
    "T02TD3177E:194a-16": "lcags kyu de ni de'i ming gi yi ge kun nas 'dren par byed cing gnas so //",
    "T02TD3177E:194a-17": "bung ba des kyang padma'i rdzing bu de rtsa ba nas bshig cing rnyings par byas nas rang dbang du gyur pas cung zad skem par byed pa yin no //",
    "T02TD3177E:194b-0": "'di ni yun shin tu brtan par @194b blta bar bya ba'o //",
    "T02TD3177E:194b-1": "de nas de kho na bzhin du dbugs des bskyod pa'i lcags kyu dang bung ba de dag kyang rang nyid kyi dbugs kyis de'i sna bug g-yas pa'i bu ga'i lam du zhugs par bltas la /",
    "T02TD3177E:194b-2": "slar yang dbugs kyi rlung gis dgug par bya zhing lcags kyu dang bung bas yang dag par drangs la rang nyid kyi sna bug g-yon par legs par bcug ste /",
    "T02TD3177E:194b-3": "de'i ming gi yi ge rang gi snying gi sngags kyis dam par mnan zhing /",
    "T02TD3177E:194b-4": "de'i dbyangs yig rnams kyang btab la so sor la bung ba'i mchog rnams kyis dbang du byas par rnam par bsam par bya ba'o //",
    "T02TD3177E:194b-5": "rim pa 'di nyid kyis rang gi rnam par shes pa dang ;",
    "T02TD3177E:194b-6": "de'i rnam par shes pa gcig tu byas par yang blta ba'o //",
    "T02TD3177E:194b-7": "de nas de'i nu ma autpala dmar po las byas pa'i mda' rnon pos phug cing chags pas brgyal par gyur par yang bltas shing /",
    "T02TD3177E:194b-8": "lcags kyi lu gu rgyud kyi gzhus de'i rkang pa gnyis dam por bcings la /",
    "T02TD3177E:194b-9": "rang nyid kyis bzung ba'i autpala'i rtsa ba'i bdag nyid kyi zhags pas ske bcings shing nges par drangs te /",
    "T02TD3177E:194b-10": "rang nyid kyi rkang pa'i drung du bskyel [*skyel] la mya ngan med kyis snying btsog par bya zhing mngon pa'i nga rgyal med par byas nas ral gris bsdigs shing skyabs gzhan med par byas la /",
    "T02TD3177E:194b-11": "yang skra zhig cing gos med pa shin tu chags pas brgyal ba'i bdag nyid kyi gnas skabs ni me long gis so //",
    "T02TD3177E:194b-12": "shin tu 'jigs par gyur bar bral par byas la shin tu dad par bstan te /",
    "T02TD3177E:194b-13": "rang gis rig par bdag nyid rjes su chags par bya'o //",
    "T02TD3177E:194b-14": "aom che ge mo khug cig manydzu gho sha shr'i dz'a: zhes bya ba'i rang nyid kyi sngags ming dang bcas pa rtse gcig pa'i yid kyis bzlas par bya ba'o //",
    "T02TD3177E:194b-15": "bshad ma thag pa'i rim pa de ltar gyis dkar po'i tshes gcig nas brtsams te ji srid du bcu bzhi'i bar khri phrag tsam bzlas par bya'o //",
    "T02TD3177E:194b-16": "yang zla ba nya la ni mchod pa chen po byas la nam yol ga bzlas par bya'o//",
    "T02TD3177E:194b-17": "de nas nam mkha' byung ba dang de nges par 'ong bar 'gyur ro //",
    "T02TD3177E:194b-18": "'ong nas kyang phyag rgya chen po la sogs pa grub pa don du gnyer ba dang rang nyid kyi lha mchod pa'i bsam pas de ji ltar bde bar nye bar longs spyod par bya ba'o //",
    "T02TD3177E:194b-19": "'jam dpal rdo rje lus med kyi sgrub thabs rdzogs so /",
    "T02TD3177E:195a-0": "// / @195a * // aa bha ya'i zhal snga nas tshul khrims rgyal mtshan gyis bsgyur ba'o//"
}